---
title: "15.7 ປຸຈ຺ຉາວິຠາຄ"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="398" book="pari">

<Paragraph number="1870" book="pari">
ກິໍ ເຕ ທິຏ຺ຐນ຺ຕິ ກຕມາ ປຸຈ຺ຉາ? ກິນ຺ຕິ ເຕ ທິຏ຺ຐນ຺ຕິ ກຕມາ ປຸຈ຺ຉາ? ກທາ ເຕ ທິຏ຺ຐນ຺ຕິ ກຕມາ ປຸຈ຺ຉາ? ກຕ຺ຖ ເຕ ທິຏ຺ຐນ຺ຕິ ກຕມາ ປຸຈ຺ຉາ?
</Paragraph>

</Division>
<Division number="399" book="pari">

<Paragraph number="1871" book="pari">
<Emphasis>ກິໍ ເຕ ທິຏ຺ຐນ຺</Emphasis>ຕິ ວຕ຺ຖຸປຸຈ຺ຉາ, ວິປຕ຺ຕິປຸຈ຺ຉາ, ອາປຕ຺ຕິປຸຈ຺ຉາ, ອຊ຺ຌາຈາຣປຸຈ຺ຉາ. ວຕ຺ຖຸປຸຈ຺ຉາຕິ—  ອຏ຺ຐປາຣາຊິການໍ ວຕ຺ຖຸປຸຈ຺ຉາ, ເຕວີສສໍຆາທິເສສານໍ ວຕ຺ຖຸປຸຈ຺ຉາ, ທ຺ເວອນິຍຕານໍ ວຕ຺ຖຸປຸຈ຺ຉາ, ທ຺ເວຈຕ຺ຕາຣີສນິສ຺ສຄ຺ຄິຍານໍ ວຕ຺ຖຸປຸຈ຺ຉາ, ອຏ຺ຐາສີຕິສຕປາຈິຕ຺ຕິຍານໍ ວຕ຺ຖຸປຸຈ຺ຉາ, ທ຺ວາທສປາຏິເທສນີຍານໍ ວຕ຺ຖຸປຸຈ຺ຉາ, ທຸກ຺ກຏານໍ ວຕ຺ຖຸປຸຈ຺ຉາ, ທຸພ຺ຠາສິຕານໍ ວຕ຺ຖຸປຸຈ຺ຉາ. ວິປຕ຺ຕິປຸຈ຺ຉາຕິ—  ສີລວິປຕ຺ຕິປຸຈ຺ຉາ, ອາຈາຣວິປຕ຺ຕິປຸຈ຺ຉາ, ທິຏ຺ຐິວິປຕ຺ຕິປຸຈ຺ຉາ, ອາຊີວວິປຕ຺ຕິປຸຈ຺ຉາ. ອາປຕ຺ຕິປຸຈ຺ຉາຕິ—  ປາຣາຊິກາປຕ຺ຕິປຸຈ຺ຉາ, ສໍຆາທິເສສາປຕ຺ຕິປຸຈ຺ຉາ, ຖຸລ຺ລຈ຺ຈຍາປຕ຺ຕິປຸຈ຺ຉາ, ປາຈິຕ຺ຕິຍາປຕ຺ຕິປຸຈ຺ຉາ, ປາຏິເທສນີຍາປຕ຺ຕິປຸຈ຺ຉາ, ທຸກ຺ກຏາປຕ຺ຕິປຸຈ຺ຉາ, ທຸພ຺ຠາສິຕາປຕ຺ຕິປຸຈ຺ຉາ. ອຊ຺ຌາຈາຣປຸຈ຺ຉາຕິ—  ທ຺ວຍໍທ຺ວຍສມາປຕ຺ຕິປຸຈ຺ຉາ.
</Paragraph>

</Division>
<Division number="400" book="pari">

<Paragraph number="1872" book="pari">
<Emphasis>ກິນ຺ຕິ ເຕ ທິຏ຺ຐນ຺</Emphasis>ຕິ ລິງ຺ຄປຸຈ຺ຉາ, ອິຣິຍາປຖປຸຈ຺ຉາ, ອາກາຣປຸຈ຺ຉາ, ວິປ຺ປກາຣປຸຈ຺ຉາ. ລິງ຺ຄປຸຈ຺ຉາຕິ—  ທີຆໍ ວາ ຣສ຺ສໍ ວາ ກຓ຺ຫໍ ວາ ໂອທາຕໍ ວາ. ອິຣິຍາປຖປຸຈ຺ຉາຕິ ຄຈ຺ຉນ຺ຕໍ ວາ ຐິຕໍ ວາ ນິສິນ຺ນໍ ວາ ນິປນ຺ນໍ ວາ. ອາກາຣປຸຈ຺ຉາຕິ ຄິຫິລິງ຺ເຄ ວາ ຕິຕ຺ຖິຍລິງ຺ເຄ ວາ ປພ຺ພຊິຕລິງ຺ເຄ ວາ. ວິປ຺ປກາຣປຸຈ຺ຉາຕິ ຄຈ຺ຉນ຺ຕໍ ວາ ຐິຕໍ ວາ ນິສິນ຺ນໍ ວາ ນິປນ຺ນໍ ວາ.
</Paragraph>

</Division>
<Division number="401" book="pari">

<Paragraph number="1873" book="pari">
<Emphasis>ກທາ ເຕ ທິຏ຺ຐນ຺</Emphasis>ຕິ ກາລປຸຈ຺ຉາ, ສມຍປຸຈ຺ຉາ, ທິວສປຸຈ຺ຉາ, ອຸຕຸປຸຈ຺ຉາ. ກາລປຸຈ຺ຉາຕິ ປຸພ຺ພຓ຺ຫກາເລ ວາ ມຊ຺ຌນ຺ຫິກກາເລ ວາ ສາຍນ຺ຫກາເລ ວາ. ສມຍປຸຈ຺ຉາຕິ ປຸພ຺ພຓ຺ຫສມເຍ ວາ ມຊ຺ຌນ຺ຫິກສມເຍ ວາ ສາຍນ຺ຫສມເຍ ວາ. ທິວສປຸຈ຺ຉາຕິ ປຸເຣຠຕ຺ຕໍ ວາ ປຈ຺ຉາຠຕ຺ຕໍ ວາ ຣຕ຺ຕິໍ ວາ ທິວາ ວາ ກາເຬ ວາ ຊຸຓ຺ເຫ ວາ. ອຸຕຸປຸຈ຺ຉາຕິ ເຫມນ຺ເຕ ວາ ຄິມ຺ເຫ ວາ ວສ຺ເສ ວາ.
</Paragraph>

</Division>
<Division number="402" book="pari">

<Paragraph number="1874" book="pari">
<Emphasis>ກຕ຺ຖ ເຕ ທິຏ຺ຐນ຺</Emphasis>ຕິ ຐານປຸຈ຺ຉາ, ຠູມິປຸຈ຺ຉາ, ໂອກາສປຸຈ຺ຉາ, ປເທສປຸຈ຺ຉາ. ຐານປຸຈ຺ຉາຕິ ຠູມິຍາ ວາ ປຖວິຍາ ວາ ຘຣຓິຍາ ວາ ຊຄຕິຍາ ວາ. ຠູມິປຸຈ຺ຉາຕິ ຠູມິຍາ ວາ ປຖວິຍາ ວາ ປພ຺ພເຕ ວາ ປາສາເຓ ວາ ປາສາເທ ວາ. ໂອກາສປຸຈ຺ຉາຕິ ປຸຣຕ຺ຖິເມ ວາ ໂອກາເສ ປຈ຺ຉິເມ ວາ ໂອກາເສ ອຸຕ຺ຕເຣ ວາ ໂອກາເສ ທກ຺ຂິເຓ ວາ ໂອກາເສ. ປເທສປຸຈ຺ຉາຕິ ປຸຣຕ຺ຖິເມ ວາ ປເທເສ ປຈ຺ຉິເມ ວາ ປເທເສ ອຸຕ຺ຕເຣ ວາ ປເທເສ ທກ຺ຂິເຓ ວາ ປເທເສຕິ.

</Paragraph>
</Division>

<Paragraph number="1875" type="center" book="pari">
ມຫາສງ຺ຄາມໍ ນິຏ຺ຐິຕໍ.



</Paragraph>

<Paragraph number="1876" type="center" book="pari">
ຕສ຺ສຸທ຺ທານໍ


</Paragraph>

<Paragraph number="1877" type="verses" book="pari">
_ວຕ຺ຖຸ ນິທານໍ ອາກາໂຣ,_  
_ປຸພ຺ພາປຣໍ ກຕາກຕໍ;_  
_ກມ຺ມາຘິກຣຓຎ຺ເຈວ,_  
_ສມໂຖ ຉນ຺ທຄາມິ ຈ._  

</Paragraph>

<Paragraph number="1878" type="verses" book="pari">
_ໂທສາ ໂມຫາ ຠຍາ ເຈວ,_  
_ສຎ຺ຎາ ນິຊ຺ຌາປເນນ ຈ;_  
_ເປກ຺ຂາ ປສາເທ ປກ຺ໂຂມ຺ຫິ,_  
_ສຸຕເຖຣຕເຣນ ຈ._  

</Paragraph>

<Paragraph number="1879" type="verses" book="pari">
_ອສມ຺ປຕ຺ຕຎ຺ຈ ສມ຺ປຕ຺ຕໍ,_  
_ຘມ຺ເມນ ວິນເຍນ ຈ;_  
_ສຕ຺ຖຸສ຺ສ ສາສເນນາປິ,_  
_ມຫາສງ຺ຄາມຎາປນາຕິ._
</Paragraph>