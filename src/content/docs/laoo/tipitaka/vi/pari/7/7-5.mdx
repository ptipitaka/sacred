---
title: "7.5 ປຎ຺ຈກວາຣ"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="325" book="pari">

<Paragraph number="1502" book="pari">
ປຎ຺ຈ ອາປຕ຺ຕິໂຍ. ປຎ຺ຈ ອາປຕ຺ຕິກ຺ຂນ຺ຘາ. ປຎ຺ຈ ວິນີຕວຕ຺ຖູນິ. ປຎ຺ຈ ກມ຺ມານິ ອານນ຺ຕຣິການິ. ປຎ຺ຈ ປຸຄ຺ຄລາ ນິຍຕາ. ປຎ຺ຈ ເຉທນກາ ອາປຕ຺ຕິໂຍ. ປຎ຺ຈຫາກາເຣຫິ ອາປຕ຺ຕິໍ ອາປຊ຺ຊຕິ. ປຎ຺ຈ ອາປຕ຺ຕິໂຍ. ມຸສາວາທປຈ຺ຈຍາ ປຎ຺ຈຫາກາເຣຫິ ກມ຺ມໍ ນ ອຸເປຕິ—  ສຍໍ ວາ ກມ຺ມໍ ນ ກໂຣຕິ, ປຣໍ ວາ ນ ອຊ຺ເຌສຕິ, ຉນ຺ທໍ ວາ ປາຣິສຸທ຺ຘິໍ ວາ ນ ເທຕິ, ກຍິຣມາເນ ກມ຺ເມ ປຏິກ຺ໂກສຕິ, ກເຕ ວາ ປນ ກມ຺ເມ ອຘມ຺ມທິຏ຺ຐິ ໂຫຕິ. ປຎ຺ຈຫາກາເຣຫິ ກມ຺ມໍ ອຸເປຕິ—  ສຍໍ ວາ ກມ຺ມໍ ກໂຣຕິ, ປຣໍ ວາ ອຊ຺ເຌສຕິ, ຉນ຺ທໍ ວາ ປາຣິສຸທ຺ຘິໍ ວາ ເທຕິ, ກຍິຣມາເນ ກມ຺ເມ ນປ຺ປຏິກ຺ໂກສຕິ, ກເຕ ວາ ປນ ກມ຺ເມ ຘມ຺ມທິຏ຺ຐິ ໂຫຕິ. ປຎ຺ຈ ປິຓ຺ຑປາຕິກສ຺ສ ຠິກ຺ຂຸໂນ ກປ຺ປນ຺ຕິ—  ອນາມນ຺ຕຈາໂຣ, ຄຓໂຠຊນໍ, ປຣມ຺ປຣໂຠຊນໍ, ອນຘິຏ຺ຐານໍ, ອວິກປ຺ປນາ. ປຎ຺ຈຫງ຺ເຄຫິ ສມນ຺ນາຄໂຕ ຠິກ຺ຂຸ ອຸສ຺ສງ຺ກິຕປຣິສງ຺ກິໂຕ ໂຫຕິ—  ປາປຠິກ຺ຂຸປິ ອກຸປ຺ປຘມ຺ໂມປິ ເວສິຍາໂຄຈໂຣ ວາ ໂຫຕິ, ວິຘວາໂຄຈໂຣ ວາ ໂຫຕິ, ຖຸລ຺ລກຸມາຣິໂຄຈໂຣ ວາ ໂຫຕິ, ປຓ຺ຑກໂຄຈໂຣ ວາ ໂຫຕິ, ຠິກ຺ຂຸນິໂຄຈໂຣ ວາ ໂຫຕິ. ປຎ຺ຈ ເຕລານິ—  ຕິລເຕລໍ, ສາສປເຕລໍ, ມຘຸກເຕລໍ, ເອຣຓ຺ຑກເຕລໍ, ວສາເຕລໍ. ປຎ຺ຈ ວສານິ—  ອຈ຺ຉວສໍ, ມຈ຺ຉວສໍ, ສຸສຸກາວສໍ, ສູກຣວສໍ, ຄທ຺ຣຠວສໍ. ປຎ຺ຈ ພ຺ຍສນານິ—  ຎາຕິພ຺ຍສນໍ, ໂຠຄພ຺ຍສນໍ, ໂຣຄພ຺ຍສນໍ, ສີລພ຺ຍສນໍ, ທິຏ຺ຐິພ຺ຍສນໍ. ປຎ຺ຈ ສມ຺ປທາ—  ຎາຕິສມ຺ປທາ, ໂຠຄສມ຺ປທາ, ອໂຣຄສມ຺ປທາ, ສີລສມ຺ປທາ, ທິຏ຺ຐິສມ຺ປທາ. ປຎ຺ຈ ນິສ຺ສຍປຏິປ຺ປສ຺ສທ຺ຘິໂຍ ອຸປຊ຺ຌາຍມ຺ຫາ—  ອຸປຊ຺ຌາໂຍ ປກ຺ກນ຺ໂຕ ວາ ໂຫຕິ, ວິພ຺ຠນ຺ໂຕ ວາ, ກາລງ຺ກໂຕ ວາ, ປກ຺ຂສງ຺ກນ຺ໂຕ ວາ, ອາຓຕ຺ຕິເຍວ ປຎ຺ຈມີ. ປຎ຺ຈ ປຸຄ຺ຄລາ ນ ອຸປສມ຺ປາເທຕພ຺ພາ—  ອທ຺ຘານຫີໂນ, ອງ຺ຄຫີໂນ, ວຕ຺ຖຸວິປນ຺ໂນ, ກຣຓທຸກ຺ກຏໂກ, ອປຣິປູໂຣ. ປຎ຺ຈ ປໍສຸກູລານິ—  ໂສສານິກໍ, ປາປຓິກໍ, ອຸນ຺ທູຣກ຺ຂາຍິກໍ, ອຸປຈິກກ຺ຂາຍິກໍ, ອຄ຺ຄິທຑ຺ຒໍ. ອປຣານິປິ ປຎ຺ຈ ປໍສຸກູລານິ—  ໂຄຂາຍິກໍ, ອຊກ຺ຂາຍິກໍ, ຖູປຈີວຣໍ, ອາຠິເສກິກໍ, ຄຕປຏິຍາຄຕໍ. ປຎ຺ຈ ອວຫາຣາ—  ເຖຍ຺ຍາວຫາໂຣ, ປສຍ຺ຫາວຫາໂຣ, ປຣິກປ຺ປາວຫາໂຣ, ປຏິຈ຺ຉນ຺ນາວຫາໂຣ, ກຸສາວຫາໂຣ. ປຎ຺ຈ ມຫາໂຈຣາ ສນ຺ໂຕ ສໍວິຊ຺ຊມານາ ໂລກສ຺ມິໍ. ປຎ຺ຈ ອວິສ຺ສຊ຺ຊນິຍານິ. ປຎ຺ຈ ອເວຠງ຺ຄິຍານິ. ປຎ຺ຈາປຕ຺ຕິໂຍ ກາຍໂຕ ສມຸຏ຺ຐນ຺ຕິ, ນ ວາຈໂຕ ນ ຈິຕ຺ຕໂຕ. ປຎ຺ຈາປຕ຺ຕິໂຍ ກາຍໂຕ ຈ ວາຈໂຕ ຈ ສມຸຏ຺ຐນ຺ຕິ, ນ ຈິຕ຺ຕໂຕ. ປຎ຺ຈາປຕ຺ຕິໂຍ ເທສນາຄາມິນິໂຍ. ປຎ຺ຈ ສໍຆາ. ປຎ຺ຈ ປາຕິໂມກ຺ຂຸທ຺ເທສາ. ສພ຺ພປຈ຺ຈນ຺ຕິເມສຸ ຊນປເທສຸ ວິນຍຘຣປຎ຺ຈເມນ ຄເຓນ ອຸປສມ຺ປາເທຕພ຺ພໍ. ປຎ຺ຈານິສໍສາ ກຖິນຕ຺ຖາເຣ. ປຎ຺ຈ ກມ຺ມານິ. ຍາວຕຕິຍເກ ປຎ຺ຈ ອາປຕ຺ຕິໂຍ. ປຎ຺ຈຫາກາເຣຫິ ອທິນ຺ນໍ ອາທິຍນ຺ຕສ຺ສ ອາປຕ຺ຕິ ປາຣາຊິກສ຺ສ. ປຎ຺ຈຫາກາເຣຫິ ອທິນ຺ນໍ ອາທິຍນ຺ຕສ຺ສ ອາປຕ຺ຕິ ຖຸລ຺ລຈ຺ຈຍສ຺ສ. ປຎ຺ຈຫາກາເຣຫິ ອທິນ຺ນໍ ອາທິຍນ຺ຕສ຺ສ ອາປຕ຺ຕິ ທຸກ຺ກຏສ຺ສ. ປຎ຺ຈ ອກປ຺ປິຍານິ ນ ປຣິຠຸຎ຺ຊິຕພ຺ພານິ—  ອທິນ຺ນຎ຺ຈ ໂຫຕິ, ອວິທິຕຎ຺ຈ ໂຫຕິ, ອກປ຺ປິຍຎ຺ຈ ໂຫຕິ, ອປ຺ປຏິຄ຺ຄຫິຕຎ຺ຈ ໂຫຕິ, ອກຕາຕິຣິຕ຺ຕຎ຺ຈ ໂຫຕິ. ປຎ຺ຈ ກປ຺ປິຍານິ ປຣິຠຸຎ຺ຊິຕພ຺ພານິ—  ທິນ຺ນຎ຺ຈ ໂຫຕິ, ວິທິຕຎ຺ຈ ໂຫຕິ, ກປ຺ປິຍຎ຺ຈ ໂຫຕິ, ປຏິຄ຺ຄຫິຕຎ຺ຈ ໂຫຕິ, ກຕາຕິຣິຕ຺ຕຎ຺ຈ ໂຫຕິ. ປຎ຺ຈ ທານານິ ອປຸຎ຺ຎານິ ປຸຎ຺ຎສມ຺ມຕານິ ໂລກສ຺ມິໍ—  ມຊ຺ຊທານໍ, ສມຊ຺ຊທານໍ, ອິຕ຺ຖິທານໍ, ອຸສຠທານໍ, ຈິຕ຺ຕກມ຺ມທານໍ. ປຎ຺ຈ ອຸປ຺ປນ຺ນາ ທຸປ຺ປຏິວິໂນທຍາ—  ອຸປ຺ປນ຺ໂນ ຣາໂຄ ທຸປ຺ປຏິວິໂນທໂຍ, ອຸປ຺ປນ຺ໂນ ໂທໂສ ທຸປ຺ປຏິວິໂນທໂຍ, ອຸປ຺ປນ຺ໂນ ໂມໂຫ ທຸປ຺ປຏິວິໂນທໂຍ, ອຸປ຺ປນ຺ນໍ ປຏິຠານໍ ທຸປ຺ປຏິວິໂນທຍໍ, ອຸປ຺ປນ຺ນໍ ຄມິຍຈິຕ຺ຕໍ ທຸປ຺ປຏິວິໂນທຍໍ. ປຎ຺ຈານິສໍສາ ສມ຺ມຊ຺ຊນິຍາ—  ສກຈິຕ຺ຕໍ ປສີທຕິ, ປຣຈິຕ຺ຕໍ ປສີທຕິ, ເທວຕາ ອຕ຺ຕມນາ ໂຫນ຺ຕິ, ປາສາທິກສໍວຕ຺ຕນິກກມ຺ມໍ ອຸປຈິນຕິ, ກາຍສ຺ສ ເຠທາ ປຣໍ ມຣຓາ ສຸຄຕິໍ ສຄ຺ຄໍ ໂລກໍ ອຸປປຊ຺ຊຕິ. ອປເຣປິ ປຎ຺ຈານິສໍສາ ສມ຺ມຊ຺ຊນິຍາ—  ສກຈິຕ຺ຕໍ ປສີທຕິ, ປຣຈິຕ຺ຕໍ ປສີທຕິ, ເທວຕາ ອຕ຺ຕມນາ ໂຫນ຺ຕິ, ສຕ຺ຖຸສາສນໍ ກຕໍ ໂຫຕິ, ປຈ຺ຉິມາ ຊນຕາ ທິຏ຺ຐານຸຄຕິໍ ອາປຊ຺ຊຕິ.
</Paragraph>

<Paragraph number="1503" book="pari">
ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ພາໂລ” ຕ຺ເວວ ສງ຺ຂໍ ຄຈ຺ຉຕິ—  ອຕ຺ຕໂນ ຠາສປຣິຍນ຺ຕໍ ນ ອຸຄ຺ຄຓ຺ຫາຕິ, ປຣສ຺ສ ຠາສປຣິຍນ຺ຕໍ ນ ອຸຄ຺ຄຓ຺ຫາຕິ, ອຕ຺ຕໂນ ຠາສປຣິຍນ຺ຕໍ ນ ອຸຄ຺ຄເຫຕ຺ວາ ປຣສ຺ສ ຠາສປຣິຍນ຺ຕໍ ນ ອຸຄ຺ຄເຫຕ຺ວາ ອຘມ຺ເມນ ກາເຣຕິ ອປ຺ປຏິຎ຺ຎາຍ. ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ປຓ຺ຑິໂຕ” ຕ຺ເວວ ສງ຺ຂໍ ຄຈ຺ຉຕິ—  ອຕ຺ຕໂນ ຠາສປຣິຍນ຺ຕໍ ອຸຄ຺ຄຓ຺ຫາຕິ, ປຣສ຺ສ ຠາສປຣິຍນ຺ຕໍ ອຸຄ຺ຄຓ຺ຫາຕິ, ອຕ຺ຕໂນ ຠາສປຣິຍນ຺ຕໍ ອຸຄ຺ຄເຫຕ຺ວາ ປຣສ຺ສ ຠາສປຣິຍນ຺ຕໍ ອຸຄ຺ຄເຫຕ຺ວາ ຘມ຺ເມນ ກາເຣຕິ ປຏິຎ຺ຎາຍ. ອປເຣຫິປິ ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ພາໂລ” ຕ຺ເວວ ສງ຺ຂໍ ຄຈ຺ຉຕິ—  ອາປຕ຺ຕິໍ ນ ຊານາຕິ, ອາປຕ຺ຕິຍາ ມູລໍ ນ ຊານາຕິ, ອາປຕ຺ຕິສມຸທຍໍ ນ ຊານາຕິ, ອາປຕ຺ຕິນິໂຣຘໍ ນ ຊານາຕິ, ອາປຕ຺ຕິນິໂຣຘຄາມິນິໍ ປຏິປທໍ ນ ຊານາຕິ. ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ປຓ຺ຑິໂຕ” ຕ຺ເວວ ສງ຺ຂໍ ຄຈ຺ຉຕິ—  ອາປຕ຺ຕິໍ ຊານາຕິ, ອາປຕ຺ຕິຍາ ມູລໍ ຊານາຕິ, ອາປຕ຺ຕິສມຸທຍໍ ຊານາຕິ, ອາປຕ຺ຕິນິໂຣຘໍ ຊານາຕິ, ອາປຕ຺ຕິນິໂຣຘຄາມິນິໍ ປຏິປທໍ ຊານາຕິ. ອປເຣຫິປິ ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ພາໂລ” ຕ຺ເວວ ສງ຺ຂໍ ຄຈ຺ຉຕິ—  ອຘິກຣຓໍ ນ ຊານາຕິ, ອຘິກຣຓສ຺ສ ມູລໍ ນ ຊານາຕິ, ອຘິກຣຓສມຸທຍໍ ນ ຊານາຕິ, ອຘິກຣຓນິໂຣຘໍ ນ ຊານາຕິ, ອຘິກຣຓນິໂຣຘຄາມິນິໍ ປຏິປທໍ ນ ຊານາຕິ. ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ປຓ຺ຑິໂຕ” ຕ຺ເວວ ສງ຺ຂໍ ຄຈ຺ຉຕິ—  ອຘິກຣຓໍ ຊານາຕິ, ອຘິກຣຓສ຺ສ ມູລໍ ຊານາຕິ, ອຘິກຣຓສມຸທຍໍ ຊານາຕິ, ອຘິກຣຓນິໂຣຘໍ ຊານາຕິ, ອຘິກຣຓນິໂຣຘຄາມິນິໍ ປຏິປທໍ ຊານາຕິ. ອປເຣຫິປິ ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ພາໂລ” ຕ຺ເວວ ສງ຺ຂໍ ຄຈ຺ຉຕິ—  ວຕ຺ຖຸໍ ນ ຊານາຕິ, ນິທານໍ ນ ຊານາຕິ, ປຎ຺ຎຕ຺ຕິໍ ນ ຊານາຕິ, ອນຸປຎ຺ຎຕ຺ຕິໍ ນ ຊານາຕິ, ອນຸສນ຺ຘິວຈນປຖໍ ນ ຊານາຕິ. ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ປຓ຺ຑິໂຕ” ຕ຺ເວວ ສງ຺ຂໍ ຄຈ຺ຉຕິ—  ວຕ຺ຖຸໍ ຊານາຕິ, ນິທານໍ ຊານາຕິ, ປຎ຺ຎຕ຺ຕິໍ ຊານາຕິ, ອນຸປຎ຺ຎຕ຺ຕິໍ ຊານາຕິ, ອນຸສນ຺ຘິວຈນປຖໍ ຊານາຕິ. ອປເຣຫິປິ ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ພາໂລ” ຕ຺ເວວ ສງ຺ຂໍ ຄຈ຺ຉຕິ—  ຎຕ຺ຕິໍ ນ ຊານາຕິ, ຎຕ຺ຕິຍາ ກຣຓໍ ນ ຊານາຕິ, ນ ປຸພ຺ພກຸສໂລ ໂຫຕິ, ນ ອປຣກຸສໂລ ໂຫຕິ, ອກາລຎ຺ຎູ ຈ ໂຫຕິ. ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ປຓ຺ຑິໂຕ” ຕ຺ເວວ ສງ຺ຂໍ ຄຈ຺ຉຕິ—  ຎຕ຺ຕິໍ ຊານາຕິ, ຎຕ຺ຕິຍາ ກຣຓໍ ຊານາຕິ, ປຸພ຺ພກຸສໂລ ໂຫຕິ, ອປຣກຸສໂລ ໂຫຕິ, ກາລຎ຺ຎູ ຈ ໂຫຕິ. ອປເຣຫິປິ ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ພາໂລ” ຕ຺ເວວ ສງ຺ຂໍ ຄຈ຺ຉຕິ—  ອາປຕ຺ຕານາປຕ຺ຕິໍ ນ ຊານາຕິ, ລຫຸກຄຣຸກໍ ອາປຕ຺ຕິໍ ນ ຊານາຕິ, ສາວເສສານວເສສໍ ອາປຕ຺ຕິໍ ນ ຊານາຕິ, ທຸຏ຺ຐຸລ຺ລາທຸຏ຺ຐຸລ຺ລໍ ອາປຕ຺ຕິໍ ນ ຊານາຕິ, ອາຈຣິຍປຣມ຺ປຣາ ໂຂ ປນສ຺ສ ນ ສຸຄ຺ຄຫິຕາ ໂຫຕິ ນ ສຸມນສິກຕາ ນ ສູປຘາຣິຕາ. ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ປຓ຺ຑິໂຕ” ຕ຺ເວວ ສງ຺ຂໍ ຄຈ຺ຉຕິ—  ອາປຕ຺ຕານາປຕ຺ຕິໍ ຊານາຕິ, ລຫຸກຄຣຸກໍ ອາປຕ຺ຕິໍ ຊານາຕິ, ສາວເສສານວເສສໍ ອາປຕ຺ຕິໍ ຊານຕິ, ທຸຏ຺ຐຸລ຺ລາທຸຏ຺ຐຸລ຺ລໍ ອາປຕ຺ຕິໍ ຊານາຕິ, ອາຈຣິຍປຣມ຺ປຣາ ໂຂ ປນສ຺ສ ສຸຄ຺ຄຫິຕາ ໂຫຕິ ສຸມນສິກຕາ ສູປຘາຣິຕາ. ອປເຣຫິປິ ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ພາໂລ” ຕ຺ເວວ ສງ຺ຂໍ ຄຈ຺ຉຕິ—  ອາປຕ຺ຕານາປຕ຺ຕິໍ ນ ຊານາຕິ, ລຫຸກຄຣຸກໍ ອາປຕ຺ຕິໍ ນ ຊານາຕິ, ສາວເສສານວເສສໍ ອາປຕ຺ຕິໍ ນ ຊານາຕິ, ທຸຏ຺ຐຸລ຺ລາທຸຏ຺ຐຸລ຺ລໍ ອາປຕ຺ຕິໍ ຊານາຕິ, ອຸຠຍານິ ໂຂ ປນສ຺ສ ປາຕິໂມກ຺ຂານິ ນ ວິຕ຺ຖາເຣນ ສ຺ວາຄຕານິ ໂຫນ຺ຕິ ນ ສຸວິຠຕ຺ຕານິ ນ ສຸປ຺ປວຕ຺ຕີນິ ນ ສຸວິນິຈ຺ຉິຕານິ ສຸຕ຺ຕໂສ ອນຸພ຺ຍຎ຺ຊນໂສ. ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ປຓ຺ຑິໂຕ” ຕ຺ເວວ ສງ຺ຂໍ ຄຈ຺ຉຕິ—  ອາປຕ຺ຕານາປຕ຺ຕິໍ ຊານາຕິ, ລຫຸກຄຣຸກໍ ອາປຕ຺ຕິໍ ຊານາຕິ, ສາວເສສານວເສສໍ ອາປຕ຺ຕິໍ ຊານາຕິ, ທຸຏ຺ຐຸລ຺ລາທຸຏ຺ຐຸລ຺ລໍ ອາປຕ຺ຕິໍ ຊານາຕິ, ອຸຠຍານິ ໂຂ ປນສ຺ສ ປາຕິໂມກ຺ຂານິ ວິຕ຺ຖາເຣນ ສ຺ວາຄຕານິ ໂຫນ຺ຕິ ສຸວິຠຕ຺ຕານິ ສຸປ຺ປວຕ຺ຕີນິ ສຸວິນິຈ຺ຉິຕານິ ສຸຕ຺ຕໂສ ອນຸພ຺ຍຎ຺ຊນໂສ. ອປເຣຫິປິ ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ພາໂລ” ຕ຺ເວວ ສງ຺ຂໍ ຄຈ຺ຉຕິ—  ອາປຕ຺ຕານາປຕ຺ຕິໍ ນ ຊານາຕິ, ລຫຸກຄຣຸກໍ ອາປຕ຺ຕິໍ ນ ຊານາຕິ, ສາວເສສານວເສສໍ ອາປຕ຺ຕິໍ ນ ຊານາຕິ, ທຸຏ຺ຐຸລ຺ລາທຸຏ຺ຐຸລ຺ລໍ ອາປຕ຺ຕິໍ ນ ຊານາຕິ, ອຘິກຣເຓ ຈ ນ ວິນິຈ຺ຉຍກຸສໂລ ໂຫຕິ. ປຎ຺ຈຫງ຺ເຄຫິ ສມນ຺ນາຄໂຕ ວິນຍຘໂຣ “ປຓ຺ຑິໂຕ” ຕ຺ເວວ ສງ຺ຂໍ ຄຈ຺ຉຕິ—  ອາປຕ຺ຕານາປຕ຺ຕິໍ ຊານາຕິ, ລຫຸກຄຣຸກໍ ອາປຕ຺ຕິໍ ຊານາຕິ, ສາວເສສານວເສສໍ ອາປຕ຺ຕິໍ ຊານາຕິ, ທຸຏ຺ຐຸລ຺ລາທຸຏ຺ຐຸລ຺ລໍ ອາປຕ຺ຕິໍ ຊານາຕິ, ອຘິກຣເຓ ຈ ວິນິຈ຺ຉຍກຸສໂລ ໂຫຕິ.
</Paragraph>

<Paragraph number="1504" book="pari">
ປຎ຺ຈ ອາຣຎ຺ຎິກາ—  ມນ຺ທຕ຺ຕາ ໂມມູຫຕ຺ຕາ ອາຣຎ຺ຎິໂກ ໂຫຕິ, ປາປິຈ຺ໂຉ ອິຈ຺ຉາປກໂຕ ອາຣຎ຺ຎິໂກ ໂຫຕິ, ອຸມ຺ມາທາ ຈິຕ຺ຕກ຺ເຂປາ ອາຣຎ຺ຎິໂກ ໂຫຕິ, “ວຓ຺ຓິຕໍ ພຸທ຺ເຘຫິ ພຸທ຺ຘສາວເກຫີ”ຕິ ອາຣຎ຺ຎິໂກ ໂຫຕິ, ອປິ ຈ ອປ຺ປິຈ຺ຉຎ຺ເຎວ ນິສ຺ສາຍ ສນ຺ຕຸຏ຺ຐິຎ຺ເຎວ ນິສ຺ສາຍ ສລ຺ເລຂຎ຺ເຎວ ນິສ຺ສາຍ ປວິເວກຎ຺ເຎວ ນິສ຺ສາຍ ອິທມຕ຺ຖິຕຎ຺ເຎວ ນິສ຺ສາຍ ອາຣຎ຺ຎິໂກ ໂຫຕິ. ປຎ຺ຈ ປິຓ຺ຑປາຕິກາ …ເປ…  ປຎ຺ຈ ປໍສຸກູລິກາ …ເປ…  ປຎ຺ຈ ຣຸກ຺ຂມູລິກາ …ເປ…  ປຎ຺ຈ ໂສສານິກາ …ເປ…  ປຎ຺ຈ ອພ຺ໂຠກາສິກາ …ເປ…  ປຎ຺ຈ ເຕຈີວຣິກາ …ເປ…  ປຎ຺ຈ ສປທານຈາຣິກາ …ເປ…  ປຎ຺ຈ ເນສຊ຺ຊິກາ …ເປ…  ປຎ຺ຈ ຍຖາສນ຺ຖຕິກາ …ເປ…  ປຎ຺ຈ ເອກາສນິກາ …ເປ…  ປຎ຺ຈ ຂລຸປຈ຺ຉາຠຕ຺ຕິກາ …ເປ…  ປຎ຺ຈ ປຕ຺ຕປິຓ຺ຑິກາ—  ມນ຺ທຕ຺ຕາ ໂມມູຫຕ຺ຕາ ປຕ຺ຕປິຓ຺ຑິໂກ ໂຫຕິ, ປາປິຈ຺ໂຉ ອິຈ຺ຉາປກໂຕ ປຕ຺ຕປິຓ຺ຑິໂກ ໂຫຕິ, ອຸມ຺ມາທາ ຈິຕ຺ຕກ຺ເຂປາ ປຕ຺ຕປິຓ຺ຑິໂກ ໂຫຕິ, “ວຓ຺ຓິຕໍ ພຸທ຺ເຘຫິ ພຸທ຺ຘສາວເກຫີ”ຕິ ປຕ຺ຕປິຓ຺ຑິໂກ ໂຫຕິ, ອປິ ຈ ອປ຺ປິຈ຺ຉຎ຺ເຎວ ນິສ຺ສາຍ ສນ຺ຕຸຏ຺ຐິຎ຺ເຎວ ນິສ຺ສາຍ ສລ຺ເລຂຎ຺ເຎວ ນິສ຺ສາຍ ປວິເວກຎ຺ເຎວ ນິສ຺ສາຍ ອິທມຕ຺ຖິຕຎ຺ເຎວ ນິສ຺ສາຍ ປຕ຺ຕປິຓ຺ຑິໂກ ໂຫຕິ.
</Paragraph>

<Paragraph number="1505" book="pari">
ປຎ຺ຈຫງ຺ເຄຫິ ສມນ຺ນາຄເຕນ ຠິກ຺ຂຸນາ ນານິສ຺ສິເຕນ ວຕ຺ຖພ຺ພໍ—  ອຸໂປສຖໍ ນ ຊານາຕິ, ອຸໂປສຖກມ຺ມໍ ນ ຊານາຕິ, ປາຕິໂມກ຺ຂໍ ນ ຊານາຕິ, ປາຕິໂມກ຺ຂຸທ຺ເທສໍ ນ ຊານາຕິ, ອູນປຎ຺ຈວສ຺ໂສ ໂຫຕິ. ປຎ຺ຈຫງ຺ເຄຫິ ສມນ຺ນາຄເຕນ ຠິກ຺ຂຸນາ ອນິສ຺ສິເຕນ ວຕ຺ຖພ຺ພໍ—  ອຸໂປສຖໍ ຊານາຕິ, ອຸໂປສຖກມ຺ມໍ ຊານາຕິ, ປາຕິໂມກ຺ຂໍ ຊານາຕິ, ປາຕິໂມກ຺ຂຸທ຺ເທສໍ ຊານາຕິ, ປຎ຺ຈວສ຺ໂສ ວາ ໂຫຕິ ອຕິເຣກປຎ຺ຈວສ຺ໂສ ວາ. ອປເຣຫິປິ ປຎ຺ຈຫງ຺ເຄຫິ ສມນ຺ນາຄເຕນ ຠິກ຺ຂຸນາ ນານິສ຺ສິເຕນ ວຕ຺ຖພ຺ພໍ—  ປວາຣຓໍ ນ ຊານາຕິ, ປວາຣຓາກມ຺ມໍ ນ ຊານາຕິ, ປາຕິໂມກ຺ຂໍ ນ ຊານາຕິ, ປາຕິໂມກ຺ຂຸທ຺ເທສໍ ນ ຊານາຕິ, ອູນປຎ຺ຈວສ຺ໂສ ໂຫຕິ. ປຎ຺ຈຫງ຺ເຄຫິ ສມນ຺ນາຄເຕນ ຠິກ຺ຂຸນາ ອນິສ຺ສິເຕນ ວຕ຺ຖພ຺ພໍ—  ປວາຣຓໍ ຊານາຕິ, ປວາຣຓາກມ຺ມໍ ຊານາຕິ, ປາຕິໂມກ຺ຂໍ ຊານາຕິ, ປາຕິໂມກ຺ຂຸທ຺ເທສໍ ຊານາຕິ, ປຎ຺ຈວສ຺ໂສ ວາ ໂຫຕິ ອຕິເຣກປຎ຺ຈວສ຺ໂສ ວາ. ອປເຣຫິປິ ປຎ຺ຈຫງ຺ເຄຫິ ສມນ຺ນາຄເຕນ ຠິກ຺ຂຸນາ ນານິສ຺ສິເຕນ ວຕ຺ຖພ຺ພໍ—  ອາປຕ຺ຕານາປຕ຺ຕິໍ ນ ຊານາຕິ, ລຫຸກຄຣຸກໍ ອາປຕ຺ຕິໍ ນ ຊານາຕິ, ສາວເສສານວເສສໍ ອາປຕ຺ຕິໍ ນ ຊານາຕິ, ທຸຏ຺ຐຸລ຺ລາທຸຏ຺ຐຸລ຺ລໍ ອາປຕ຺ຕິໍ ນ ຊານາຕິ, ອູນປຎ຺ຈວສ຺ໂສ ໂຫຕິ. ປຎ຺ຈຫງ຺ເຄຫິ ສມນ຺ນາຄເຕນ ຠິກ຺ຂຸນາ ອນິສ຺ສິເຕນ ວຕ຺ຖພ຺ພໍ—  ອາປຕ຺ຕານາປຕ຺ຕິໍ ຊານາຕິ, ລຫຸກຄຣຸກໍ ອາປຕ຺ຕິໍ ຊານາຕິ, ສາວເສສານວເສສໍ ອາປຕ຺ຕິໍ ຊານາຕິ, ທຸຏ຺ຐຸລ຺ລາທຸຏ຺ຐຸລ຺ລໍ ອາປຕ຺ຕິໍ ຊານາຕິ, ປຎ຺ຈວສ຺ໂສ ວາ ໂຫຕິ ອຕິເຣກປຎ຺ຈວສ຺ໂສ ວາ. ປຎ຺ຈຫງ຺ເຄຫິ ສມນ຺ນາຄຕາຍ ຠິກ຺ຂຸນິຍາ ນານິສ຺ສິຕາຍ ວຕ຺ຖພ຺ພໍ—  ອຸໂປສຖໍ ນ ຊານາຕິ, ອຸໂປສຖກມ຺ມໍ ນ ຊານາຕິ, ປາຕິໂມກ຺ຂໍ ນ ຊານາຕິ, ປາຕິໂມກ຺ຂຸທ຺ເທສໍ ນ ຊານາຕິ, ອູນປຎ຺ຈວສ຺ສາ ໂຫຕິ. ປຎ຺ຈຫງ຺ເຄຫິ ສມນ຺ນາຄຕາຍ ຠິກ຺ຂຸນິຍາ ອນິສ຺ສິຕາຍ ວຕ຺ຖພ຺ພໍ—  ອຸໂປສຖໍ ຊານາຕິ, ອຸໂປສຖກມ຺ມໍ ຊານາຕິ, ປາຕິໂມກ຺ຂໍ ຊານາຕິ, ປາຕິໂມກ຺ຂຸທ຺ເທສໍ ຊານາຕິ, ປຎ຺ຈວສ຺ສາ ວາ ໂຫຕິ ອຕິເຣກປຎ຺ຈວສ຺ສາ ວາ. ອປເຣຫິປິ ປຎ຺ຈຫງ຺ເຄຫິ ສມນ຺ນາຄຕາຍ ຠິກ຺ຂຸນິຍາ ນານິສ຺ສິຕາຍ ວຕ຺ຖພ຺ພໍ—  ປວາຣຓໍ ນ ຊານາຕິ, ປວາຣຓາກມ຺ມໍ ນ ຊານາຕິ, ປາຕິໂມກ຺ຂໍ ນ ຊານາຕິ, ປາຕິໂມກ຺ຂຸທ຺ເທສໍ ນ ຊານາຕິ, ອູນປຎ຺ຈວສ຺ສາ ໂຫຕິ. ປຎ຺ຈຫງ຺ເຄຫິ ສມນ຺ນາຄຕາຍ ຠິກ຺ຂຸນິຍາ ອນິສ຺ສິຕາຍ ວຕ຺ຖພ຺ພໍ—  ປວາຣຓໍ ຊານາຕິ, ປວາຣຓາກມ຺ມໍ ຊານາຕິ, ປາຕິໂມກ຺ຂໍ ຊານາຕິ, ປາຕິໂມກ຺ຂຸທ຺ເທສໍ ຊານາຕິ, ປຎ຺ຈວສ຺ສາ ວາ ໂຫຕິ ອຕິເຣກປຎ຺ຈວສ຺ສາ ວາ. ອປເຣຫິປິ ປຎ຺ຈຫງ຺ເຄຫິ ສມນ຺ນາຄຕາຍ ຠິກ຺ຂຸນິຍາ ນານິສ຺ສິຕາຍ ວຕ຺ຖພ຺ພໍ—  ອາປຕ຺ຕານາປຕ຺ຕິໍ ນ ຊານາຕິ, ລຫຸກຄຣຸກໍ ອາປຕ຺ຕິໍ ນ ຊານາຕິ, ສາວເສສານວເສສໍ ອາປຕ຺ຕິໍ ນ ຊານາຕິ, ທຸຏ຺ຐຸລ຺ລາທຸຏ຺ຐຸລ຺ລໍ ອາປຕ຺ຕິໍ ນ ຊານາຕິ, ອູນປຎ຺ຈວສ຺ສາ ໂຫຕິ. ປຎ຺ຈຫງ຺ເຄຫິ ສມນ຺ນາຄຕາຍ ຠິກ຺ຂຸນິຍາ ອນິສ຺ສິຕາຍ ວຕ຺ຖພ຺ພໍ—  ອາປຕ຺ຕານາປຕ຺ຕິໍ ຊານາຕິ, ລຫຸກຄຣຸກໍ ອາປຕ຺ຕິໍ ຊານາຕິ, ສາວເສສານວເສສໍ ອາປຕ຺ຕິໍ ຊານາຕິ, ທຸຏ຺ຐຸລ຺ລາທຸຏ຺ຐຸລ຺ລໍ ອາປຕ຺ຕິໍ ຊານາຕິ, ປຎ຺ຈວສ຺ສາ ວາ ໂຫຕິ ອຕິເຣກປຎ຺ຈວສ຺ສາ ວາ.
</Paragraph>

<Paragraph number="1506" book="pari">
ປຎ຺ຈ ອາທີນວາ ອປາສາທິເກ—  ອຕ຺ຕາປິ ອຕ຺ຕານໍ ອຸປວທຕິ, ອນຸວິຈ຺ຈປິ ວິຎ຺ຎູ ຄຣຫນ຺ຕິ, ປາປໂກ ກິຕ຺ຕິສທ຺ໂທ ອພ຺ຠຸຄ຺ຄຈ຺ຉຕິ, ສມ຺ມູຬ຺ໂຫ ກາລໍ ກໂຣຕິ, ກາຍສ຺ສ ເຠທາ ປຣໍ ມຣຓາ ອປາຍໍ ທຸຄ຺ຄຕິໍ ວິນິປາຕໍ ນິຣຍໍ ອຸປປຊ຺ຊຕິ. ປຎ຺ຈານິສໍສາ ປາສາທິເກ—  ອຕ຺ຕາປິ ອຕ຺ຕານໍ ນ ອຸປວທຕິ, ອນຸວິຈ຺ຈປິ ວິຎ຺ຎູ ປສໍສນ຺ຕິ, ກລ຺ຍາໂຓ ກິຕ຺ຕິສທ຺ໂທ ອພ຺ຠຸຄ຺ຄຈ຺ຉຕິ, ອສມ຺ມູຬ຺ໂຫ ກາລໍ ກໂຣຕິ, ກາຍສ຺ສ ເຠທາ ປຣໍ ມຣຓາ ສຸຄຕິໍ ສຄ຺ຄໍ ໂລກໍ ອຸປປຊ຺ຊຕິ. ອປເຣປິ ປຎ຺ຈ ອາທີນວາ ອປາສາທິເກ—  ອປ຺ປສນ຺ນາ ນ ປສີທນ຺ຕິ, ປສນ຺ນານໍ ເອກຈ຺ຈານໍ ອຎ຺ຎຖຕ຺ຕໍ ໂຫຕິ, ສຕ຺ຖຸສາສນໍ ອກຕໍ ໂຫຕິ, ປຈ຺ຉິມາ ຊນຕາ ທິຏ຺ຐານຸຄຕິໍ ນາປຊ຺ຊຕິ, ຈິຕ຺ຕມສ຺ສ ນ ປສີທຕິ. ປຎ຺ຈານິສໍສາ ປາສາທິເກ—  ອປ຺ປສນ຺ນາ ປສີທນ຺ຕິ, ປສນ຺ນານໍ ຠິຍ຺ໂຍຠາວາຍ ໂຫຕິ, ສຕ຺ຖຸສາສນໍ ກຕໍ ໂຫຕິ, ປຈ຺ຉິມາ ຊນຕາ ທິຏ຺ຐານຸຄຕິໍ ອາປຊ຺ຊຕິ, ຈິຕ຺ຕມສ຺ສ ປສີທຕິ. ປຎ຺ຈ ອາທີນວາ ກຸລູປເກ—  ອນາມນ຺ຕຈາເຣ ອາປຊ຺ຊຕິ, ຣໂຫ ນິສຊ຺ຊາຍ ອາປຊ຺ຊຕິ, ປຏິຈ຺ຉນ຺ເນ ອາສເນ ອາປຊ຺ຊຕິ, ມາຕຸຄາມສ຺ສ ອຸຕ຺ຕຣິຉປ຺ປຎ຺ຈວາຈາຫິ ຘມ຺ມໍ ເທເສນ຺ໂຕ ອາປຊ຺ຊຕິ, ກາມສງ຺ກປ຺ປພຫຸໂລ ຈ ວິຫຣຕິ. ປຎ຺ຈ ອາທີນວາ ກຸລູປກສ຺ສ ຠິກ຺ຂຸໂນ—  ອຕິເວລໍ ກຸເລສຸ ສໍສຏ຺ຐສ຺ສ ວິຫຣໂຕ ມາຕຸຄາມສ຺ສ ອຠິຓ຺ຫທສ຺ສນໍ, ທສ຺ສເນ ສຕິ ສໍສຄ຺ໂຄ, ສໍສຄ຺ເຄ ສຕິ ວິສ຺ສາໂສ, ວິສ຺ສາເສ ສຕິ ໂອຕາໂຣ, ໂອຕິຓ຺ຓຈິຕ຺ຕສ຺ເສຕໍ ຠິກ຺ຂຸໂນ ປາຏິກງ຺ຂໍ ອນຠິຣໂຕ ວາ ພ຺ຣຫ຺ມຈຣິຍໍ ຈຣິສ຺ສຕິ ອຎ຺ຎຕຣໍ ວາ ສໍກິລິຏ຺ຐໍ ອາປຕ຺ຕິໍ ອາປຊ຺ຊິສ຺ສຕິ ສິກ຺ຂໍ ວາ ປຈ຺ຈກ຺ຂາຍ ຫີນາຍາວຕ຺ຕິສ຺ສຕິ.
</Paragraph>

<Paragraph number="1507" book="pari">
ປຎ຺ຈ ພີຊຊາຕານິ—  ມູລພີຊໍ, ຂນ຺ຘພີຊໍ, ຜຬຸພີຊໍ, ອຄ຺ຄພີຊໍ, ພີຊພີຊຎ຺ເຎວ ປຎ຺ຈມໍ. ປຎ຺ຈຫິ ສມຓກປ຺ເປຫິ ຜລໍ ປຣິຠຸຎ຺ຊິຕພ຺ພໍ—  ອຄ຺ຄິປຣິຊິຕໍ, ສຕ຺ຖປຣິຊິຕໍ, ນຂປຣິຊິຕໍ, ອພີຊໍ, ນິພ຺ພຕ຺ຕພີຊຎ຺ເຎວ ປຎ຺ຈມໍ. ປຎ຺ຈ ວິສຸທ຺ຘິໂຍ—  ນິທານໍ ອຸທ຺ທິສິຕ຺ວາ ອວເສສໍ ສຸເຕນ ສາເວຕພ຺ພໍ, ອຍໍ ປຐມາ ວິສຸທ຺ຘິ; ນິທານໍ ອຸທ຺ທິສິຕ຺ວາ ຈຕ຺ຕາຣິ ປາຣາຊິການິ ອຸທ຺ທິສິຕ຺ວາ ອວເສສໍ ສຸເຕນ ສາເວຕພ຺ພໍ, ອຍໍ ທຸຕິຍາ ວິສຸທ຺ຘິ; ນິທານໍ ອຸທ຺ທິສິຕ຺ວາ ຈຕ຺ຕາຣິ ປາຣາຊິການິ ອຸທ຺ທິສິຕ຺ວາ ເຕຣສ ສໍຆາທິເສເສ ອຸທ຺ທິສິຕ຺ວາ ອວເສສໍ ສຸເຕນ ສາເວຕພ຺ພໍ, ອຍໍ ຕຕິຍາ ວິສຸທ຺ຘິ; ນິທານໍ ອຸທ຺ທິສິຕ຺ວາ ຈຕ຺ຕາຣິ ປາຣາຊິການິ ອຸທ຺ທິສິຕ຺ວາ ເຕຣສ ສໍຆາທິເສເສ ອຸທ຺ທິສິຕ຺ວາ ທ຺ເວ ອນິຍເຕ ອຸທ຺ທິສິຕ຺ວາ ອວເສສໍ ສຸເຕນ ສາເວຕພ຺ພໍ, ອຍໍ ຈຕຸຕ຺ຖາ ວິສຸທ຺ຘິ; ວິຕ຺ຖາເຣເນວ ປຎ຺ຈມີ. ອປຣາປິ ປຎ຺ຈ ວິສຸທ຺ຘິໂຍ—  ສຸຕ຺ຕຸທ຺ເທໂສ, ປາຣິສຸທ຺ຘິອຸໂປສໂຖ, ອຘິຏ຺ຐານຸໂປສໂຖ, ປວາຣຓາ, ສາມຄ຺ຄີອຸໂປສໂຖເຍວ ປຎ຺ຈໂມ. ປຎ຺ຈານິສໍສາ ວິນຍຘເຣ—  ອຕ຺ຕໂນ ສີລກ຺ຂນ຺ໂຘ ສຸຄຸຕ຺ໂຕ ໂຫຕິ ສຸຣກ຺ຂິໂຕ, ກຸກ຺ກຸຈ຺ຈປກຕານໍ ປຏິສຣຓໍ ໂຫຕິ, ວິສາຣໂທ ສໍຆມຊ຺ເຌ ໂວຫຣຕິ, ປຈ຺ຈຕ຺ຖິເກ ສຫຘມ຺ເມນ ສຸນິຄ຺ຄຫິຕໍ ນິຄ຺ຄຓ຺ຫາຕິ, ສທ຺ຘມ຺ມຏ຺ຐິຕິຍາ ປຏິປນ຺ໂນ ໂຫຕິ. ປຎ຺ຈ ອຘມ຺ມິການິ ປາຕິໂມກ຺ຂຏ຺ຐປນານິ. ປຎ຺ຈ ຘມ຺ມິການິ ປາຕິໂມກ຺ຂຏ຺ຐປນານີຕິ.

</Paragraph>
</Division>

<Paragraph number="1508" type="center" book="pari">
ປຎ຺ຈກໍ ນິຏ຺ຐິຕໍ.



</Paragraph>

<Paragraph number="1509" type="center" book="pari">
ຕສ຺ສຸທ຺ທານໍ


</Paragraph>

<Paragraph number="1510" type="verses" book="pari">
_ອາປຕ຺ຕິ ອາປຕ຺ຕິກ຺ຂນ຺ຘາ,_  
_ວິນີຕານນ຺ຕເຣນ ຈ;_  
_ປຸຄ຺ຄລາ ເຉທນາ ເຈວ,_  
_ອາປຊ຺ຊຕິ ຈ ປຈ຺ຈຍາ._  

</Paragraph>

<Paragraph number="1511" type="verses" book="pari">
_ນ ອຸເປຕິ ອຸເປຕິ ຈ,_  
_ກປ຺ປນ຺ຕຸສງ຺ກິເຕລຎ຺ຈ;_  
_ວສໍ ພ຺ຍສນາ ສມ຺ປທາ,_  
_ປສ຺ສທ຺ຘິ ປຸຄ຺ຄເລນ ຈ._  

</Paragraph>

<Paragraph number="1512" type="verses" book="pari">
_ໂສສານິກໍ ຂາຍິຕຎ຺ຈ,_  
_ເຖຍ຺ຍໍ ໂຈໂຣ ຈ ວຸຈ຺ຈຕິ;_  
_ອວິສ຺ສຊ຺ຊິ ອເວຠງ຺ຄິ,_  
_ກາຍໂຕ ກາຍວາຈໂຕ._  

</Paragraph>

<Paragraph number="1513" type="verses" book="pari">
_ເທສນາ ສໍຆໍ ອຸທ຺ເທສໍ,_  
_ປຈ຺ຈນ຺ຕິກຖິເນນ ຈ;_  
_ກມ຺ມານິ ຍາວຕຕິຍໍ,_  
_ປາຣາຊິຖຸລ຺ລທຸກ຺ກຏໍ._  

</Paragraph>

<Paragraph number="1514" type="verses" book="pari">
_ອກປ຺ປິຍໍ ກປ຺ປິຍຎ຺ຈ,_  
_ອປຸຎ຺ຎທຸວິໂນທຍາ;_  
_ສມ຺ມຊ຺ຊນີ ອປເຣ ຈ,_  
_ຠາສໍ ອາປຕ຺ຕິເມວ ຈ._  

</Paragraph>

<Paragraph number="1515" type="verses" book="pari">
_ອຘິກຣຓໍ ວຕ຺ຖຸ ຎຕ຺ຕິ,_  
_ອາປຕ຺ຕາ ອຸຠຍານິ ຈ;_  
_ລຫຸກຏ຺ຐມກາ ເອເຕ,_  
_ກຓ຺ຫສຸກ຺ກາ ວິຊານຖ._  

</Paragraph>

<Paragraph number="1516" type="verses" book="pari">
_ອຣຎ຺ຎໍ ປິຓ຺ຑປາຕຎ຺ຈ,_  
_ປໍສຸຣຸກ຺ຂສຸສານິກາ;_  
_ອພ຺ໂຠກາໂສ ຈີວຣຎ຺ຈ,_  
_ສປທາໂນ ນິສຊ຺ຊິໂກ._  

</Paragraph>

<Paragraph number="1517" type="verses" book="pari">
_ສນ຺ຖຕິ ຂລຸ ປຈ຺ຉາປິ,_  
_ປຕ຺ຕປິຓ຺ຑິກເມວ ຈ;_  
ອຸໂປສຖໍ ປວາຣຓໍ,_  
_ອາປຕ຺ຕານາປຕ຺ຕິປິ ຈ._  

</Paragraph>

<Paragraph number="1518" type="verses" book="pari">
_ກຓ຺ຫສຸກ຺ກປທາ ເອເຕ,_  
_ຠິກ຺ຂຸນີນມ຺ປິ ເຕ ຕຖາ;_  
_ອປາສາທິກປາສາທິ,_  
_ຕເຖວ ອປເຣ ທຸເວ._  

</Paragraph>

<Paragraph number="1519" type="verses" book="pari">
_ກຸລູປເກ ອຕິເວລໍ,_  
_ພີຊໍ ສມຓກປ຺ປິ ຈ;_  
_ວິສຸທ຺ຘິ ອປເຣ ເຈວ,_  
_ວິນຍາຘມ຺ມິເກນ ຈ;_  
_ຘມ຺ມິກາ ຈ ຕຖາ ວຸຕ຺ຕາ,_  
_ນິຏ຺ຐິຕາ ສຸທ຺ຘິປຎ຺ຈກາຕິ._
</Paragraph>