---
title: "7.4 ຈຕຸກ຺ກວາຣ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="324" book="pari">

<Paragraph number="1485" book="pari">
ອຕ຺ຖາປຕ຺ຕິ ສກວາຈາຍ ອາປຊ຺ຊຕິ, ປຣວາຈາຍ ວຸຏ຺ຐາຕິ; ອຕ຺ຖາປຕ຺ຕິ ປຣວາຈາຍ ອາປຊ຺ຊຕິ, ສກວາຈາຍ ວຸຏ຺ຐາຕິ; ອຕ຺ຖາປຕ຺ຕິ ສກວາຈາຍ ອາປຊ຺ຊຕິ, ສກວາຈາຍ ວຸຏ຺ຐາຕິ; ອຕ຺ຖາປຕ຺ຕິ ປຣວາຈາຍ ອາປຊ຺ຊຕິ, ປຣວາຈາຍ ວຸຏ຺ຐາຕິ. ອຕ຺ຖາປຕ຺ຕິ ກາເຍນ ອາປຊ຺ຊຕິ, ວາຈາຍ ວຸຏ຺ຐາຕິ; ອຕ຺ຖາປຕ຺ຕິ ວາຈາຍ ອາປຊ຺ຊຕິ, ກາເຍນ ວຸຏ຺ຐາຕິ; ອຕ຺ຖາປຕ຺ຕິ ກາເຍນ ອາປຊ຺ຊຕິ, ກາເຍນ ວຸຏ຺ຐາຕິ; ອຕ຺ຖາປຕ຺ຕິ ວາຈາຍ ອາປຊ຺ຊຕິ, ວາຈາຍ ວຸຏ຺ຐາຕິ. ອຕ຺ຖາປຕ຺ຕິ ປສຸຕ຺ໂຕ ອາປຊ຺ຊຕິ, ປຏິພຸທ຺ໂຘ ວຸຏ຺ຐາຕິ; ອຕ຺ຖາປຕ຺ຕິ ປຏິພຸທ຺ໂຘ ອາປຊ຺ຊຕິ, ປສຸຕ຺ໂຕ ວຸຏ຺ຐາຕິ; ອຕ຺ຖາປຕ຺ຕິ ປສຸຕ຺ໂຕ ອາປຊ຺ຊຕິ, ປສຸຕ຺ໂຕ ວຸຏ຺ຐາຕິ; ອຕ຺ຖາປຕ຺ຕິ ປຏິພຸທ຺ໂຘ ອາປຊ຺ຊຕິ, ປຏິພຸທ຺ໂຘ ວຸຏ຺ຐາຕິ. ອຕ຺ຖາປຕ຺ຕິ ອຈິຕ຺ຕໂກ ອາປຊ຺ຊຕິ, ສຈິຕ຺ຕໂກ ວຸຏ຺ຐາຕິ; ອຕ຺ຖາປຕ຺ຕິ ສຈິຕ຺ຕໂກ ອາປຊ຺ຊຕິ, ອຈິຕ຺ຕໂກ ວຸຏ຺ຐາຕິ; ອຕ຺ຖາປຕ຺ຕິ ອຈິຕ຺ຕໂກ ອາປຊ຺ຊຕິ, ອຈິຕ຺ຕໂກ ວຸຏ຺ຐາຕິ; ອຕ຺ຖາປຕ຺ຕິ ສຈິຕ຺ຕໂກ ອາປຊ຺ຊຕິ, ສຈິຕ຺ຕໂກ ວຸຏ຺ຐາຕິ. ອຕ຺ຖາປຕ຺ຕິ ອາປຊ຺ຊນ຺ໂຕ ເທເສຕິ; ເທເສນ຺ໂຕ ອາປຊ຺ຊຕິ; ອຕ຺ຖາປຕ຺ຕິ ອາປຊ຺ຊນ຺ໂຕ ວຸຏ຺ຐາຕິ; ວຸຏ຺ຐຫນ຺ໂຕ ອາປຊ຺ຊຕິ. ອຕ຺ຖາປຕ຺ຕິ ກມ຺ເມນ ອາປຊ຺ຊຕິ, ອກມ຺ເມນ ວຸຏ຺ຐາຕິ; ອຕ຺ຖາປຕ຺ຕິ ອກມ຺ເມນ ອາປຊ຺ຊຕິ, ກມ຺ເມນ ວຸຏ຺ຐາຕິ; ອຕ຺ຖາປຕ຺ຕິ ກມ຺ເມນ ອາປຊ຺ຊຕິ, ກມ຺ເມນ ວຸຏ຺ຐາຕິ; ອຕ຺ຖາປຕ຺ຕິ ອກມ຺ເມນ ອາປຊ຺ຊຕິ, ອກມ຺ເມນ ວຸຏ຺ຐາຕິ.
</Paragraph>

<Paragraph number="1486" book="pari">
ຈຕ຺ຕາໂຣ ອນຣິຍໂວຫາຣາ—  ອທິຏ຺ເຐ ທິຏ຺ຐວາທິຕາ, ອສ຺ສຸເຕ ສຸຕວາທິຕາ, ອມຸເຕ ມຸຕວາທິຕາ, ອວິຎ຺ຎາເຕ ວິຎ຺ຎາຕວາທິຕາ. ຈຕ຺ຕາໂຣ ອຣິຍໂວຫາຣາ—  ອທິຏ຺ເຐ ອທິຏ຺ຐວາທິຕາ, ອສ຺ສຸເຕ ອສ຺ສຸຕວາທິຕາ, ອມຸເຕ ອມຸຕວາທິຕາ, ອວິຎ຺ຎາເຕ ອວິຎ຺ຎາຕວາທິຕາ. ອປເຣປິ ຈຕ຺ຕາໂຣ ອນຣິຍໂວຫາຣາ—  ທິຏ຺ເຐ ອທິຏ຺ຐວາທິຕາ, ສຸເຕ ອສ຺ສຸຕວາທິຕາ, ມຸເຕ ອມຸຕວາທິຕາ, ວິຎ຺ຎາເຕ ອວິຎ຺ຎາຕວາທິຕາ. ຈຕ຺ຕາໂຣ ອຣິຍໂວຫາຣາ—  ທິຏ຺ເຐ ທິຏ຺ຐວາທິຕາ, ສຸເຕ ສຸຕວາທິຕາ, ມຸເຕ ມຸຕວາທິຕາ, ວິຎ຺ຎາເຕ ວິຎ຺ຎາຕວາທິຕາ.
</Paragraph>

<Paragraph number="1487" book="pari">
ຈຕ຺ຕາໂຣ ປາຣາຊິກາ ຠິກ຺ຂູນໍ ຠິກ຺ຂຸນີຫິ ສາຘາຣຓາ; ຈຕ຺ຕາໂຣ ປາຣາຊິກາ ຠິກ຺ຂຸນີນໍ ຠິກ຺ຂູຫິ ອສາຘາຣຓາ. ຈຕ຺ຕາໂຣ ປຣິກ຺ຂາຣາ—  ອຕ຺ຖິ ປຣິກ຺ຂາໂຣ ຣກ຺ຂິຕພ຺ໂພ ໂຄເປຕພ຺ໂພ ມມາຍິຕພ຺ໂພ ປຣິຠຸຎ຺ຊິຕພ຺ໂພ; ອຕ຺ຖິ ປຣິກ຺ຂາໂຣ ຣກ຺ຂິຕພ຺ໂພ ໂຄເປຕພ຺ໂພ ມມາຍິຕພ຺ໂພ, ນ ປຣິຠຸຎ຺ຊິຕພ຺ໂພ; ອຕ຺ຖິ ປຣິກ຺ຂາໂຣ ຣກ຺ຂິຕພ຺ໂພ ໂຄເປຕພ຺ໂພ, ນ ມມາຍິຕພ຺ໂພ ນ ປຣິຠຸຎ຺ຊິຕພ຺ໂພ; ອຕ຺ຖິ ປຣິກ຺ຂາໂຣ ນ ຣກ຺ຂິຕພ຺ໂພ ນ ໂຄເປຕພ຺ໂພ, ນ ມມາຍິຕພ຺ໂພ ນ ປຣິຠຸຎ຺ຊິຕພ຺ໂພ. ອຕ຺ຖາປຕ຺ຕິ ສມ຺ມຸຂາ ອາປຊ຺ຊຕິ, ປຣມ຺ມຸຂາ ວຸຏ຺ຐາຕິ; ອຕ຺ຖາປຕ຺ຕິ ປຣມ຺ມຸຂາ ອາປຊ຺ຊຕິ, ສມ຺ມຸຂາ ວຸຏ຺ຐາຕິ; ອຕ຺ຖາປຕ຺ຕິ ສມ຺ມຸຂາ ອາປຊ຺ຊຕິ, ສມ຺ມຸຂາ ວຸຏ຺ຐາຕິ; ອຕ຺ຖາປຕ຺ຕິ ປຣມ຺ມຸຂາ ອາປຊ຺ຊຕິ, ປຣມ຺ມຸຂາ ວຸຏ຺ຐາຕິ. ອຕ຺ຖາປຕ຺ຕິ ອຊານນ຺ໂຕ ອາປຊ຺ຊຕິ, ຊານນ຺ໂຕ ວຸຏ຺ຐາຕິ; ອຕ຺ຖາປຕ຺ຕິ ຊານນ຺ໂຕ ອາປຊ຺ຊຕິ, ອຊານນ຺ໂຕ ວຸຏ຺ຐາຕິ; ອຕ຺ຖາປຕ຺ຕິ ອຊານນ຺ໂຕ ອາປຊ຺ຊຕິ, ອຊານນ຺ໂຕ ວຸຏ຺ຐາຕິ; ອຕ຺ຖາປຕ຺ຕິ ຊານນ຺ໂຕ ອາປຊ຺ຊຕິ, ຊານນ຺ໂຕ ວຸຏ຺ຐາຕິ.
</Paragraph>

<Paragraph number="1488" book="pari">
ຈຕູຫາກາເຣຫິ ອາປຕ຺ຕິໍ ອາປຊ຺ຊຕິ—  ກາເຍນ ອາປຊ຺ຊຕິ, ວາຈາຍ ອາປຊ຺ຊຕິ, ກາເຍນ ວາຈາຍ ອາປຊ຺ຊຕິ, ກມ຺ມວາຈາຍ ອາປຊ຺ຊຕິ. ອປເຣຫິປິ ຈຕູຫາກາເຣຫິ ອາປຕ຺ຕິໍ ອາປຊ຺ຊຕິ—  ສໍຆມຊ຺ເຌ, ຄຓມຊ຺ເຌ, ປຸຄ຺ຄລສ຺ສ ສນ຺ຕິເກ, ລິງ຺ຄປາຕຸຠາເວນ. ຈຕູຫາກາເຣຫິ ອາປຕ຺ຕິຍາ ວຸຏ຺ຐາຕິ—  ກາເຍນ ວຸຏ຺ຐາຕິ, ວາຈາຍ ວຸຏ຺ຐາຕິ, ກາເຍນ ວາຈາຍ ວຸຏ຺ຐາຕິ, ກມ຺ມວາຈາຍ ວຸຏ຺ຐາຕິ. ອປເຣຫິປິ ຈຕູຫາກາເຣຫິ ອາປຕ຺ຕິຍາ ວຸຏ຺ຐາຕິ—  ສໍຆມຊ຺ເຌ, ຄຓມຊ຺ເຌ, ປຸຄ຺ຄລສ຺ສ ສນ຺ຕິເກ, ລິງ຺ຄປາຕຸຠາເວນ. ສຫ ປຏິລາເຠນ ປຸຣິມໍ ຊຫຕິ, ປຈ຺ຉິເມ ປຕິຏ຺ຐາຕິ, ວິຎ຺ຎຕ຺ຕິໂຍ ປຏິປ຺ປສ຺ສມ຺ຠນ຺ຕິ, ປຓ຺ຓຕ຺ຕິໂຍ ນິຣຸຊ຺ຌນ຺ຕິ. ສຫ ປຏິລາເຠນ ປຈ຺ຉິມໍ ຊຫຕິ, ປຸຣິເມ ປຕິຏ຺ຐາຕິ, ວິຎ຺ຎຕ຺ຕິໂຍ ປຏິປ຺ປສ຺ສມ຺ຠນ຺ຕິ, ປຓ຺ຓຕ຺ຕິໂຍ ນິຣຸຊ຺ຌນ຺ຕິ. ຈຕສ຺ໂສ ໂຈທນາ—  ສີລວິປຕ຺ຕິຍາ ໂຈເທຕິ, ອາຈາຣວິປຕ຺ຕິຍາ ໂຈເທຕິ, ທິຏ຺ຐິວິປຕ຺ຕິຍາ ໂຈເທຕິ, ອາຊີວວິປຕ຺ຕິຍາ ໂຈເທຕິ. ຈຕ຺ຕາໂຣ ປຣິວາສາ—  ປຏິຈ຺ຉນ຺ນປຣິວາໂສ, ອປ຺ປຏິຈ຺ຉນ຺ນປຣິວາໂສ, ສຸທ຺ຘນ຺ຕປຣິວາໂສ, ສໂມຘານປຣິວາໂສ. ຈຕ຺ຕາໂຣ ມານຕ຺ຕາ—  ປຏິຈ຺ຉນ຺ນມານຕ຺ຕໍ, ອປ຺ປຏິຈ຺ຉນ຺ນມານຕ຺ຕໍ, ປກ຺ຂມານຕ຺ຕໍ, ສໂມຘານມານຕ຺ຕໍ. ຈຕ຺ຕາໂຣ ມານຕ຺ຕຈາຣິກສ຺ສ ຠິກ຺ຂຸໂນ ຣຕ຺ຕິຈ຺ເຉທາ—  ສຫວາໂສ, ວິປ຺ປວາໂສ, ອນາໂຣຈນາ, ອູເນ ຄເຓ ຈຣຕິ. ຈຕ຺ຕາໂຣ ສາມຸກ຺ກໍສາ. ຈຕ຺ຕາໂຣ ປຏິຄ຺ຄຫິຕປຣິໂຠຄາ—  ຍາວກາລິກໍ, ຍາມກາລິກໍ, ສຕ຺ຕາຫກາລິກໍ, ຍາວຊີວິກໍ. ຈຕ຺ຕາຣິ ມຫາວິກຏານິ—  ຄູໂຖ, ມຸຕ຺ຕໍ, ຉາຣິກາ, ມຕ຺ຕິກາ. ຈຕ຺ຕາຣິ ກມ຺ມານິ—  ອປໂລກນກມ຺ມໍ, ຎຕ຺ຕິກມ຺ມໍ, ຎຕ຺ຕິທຸຕິຍກມ຺ມໍ, ຎຕ຺ຕິຈຕຸຕ຺ຖກມ຺ມໍ. ອປຣານິປິ ຈຕ຺ຕາຣິ ກມ຺ມານິ—  ອຘມ຺ເມນ ວຄ຺ຄກມ຺ມໍ, ອຘມ຺ເມນ ສມຄ຺ຄກມ຺ມໍ, ຘມ຺ເມນ ວຄ຺ຄກມ຺ມໍ, ຘມ຺ເມນ ສມຄ຺ຄກມ຺ມໍ. ຈຕສ຺ໂສ ວິປຕ຺ຕິໂຍ—  ສີລວິປຕ຺ຕິ, ອາຈາຣວິປຕ຺ຕິ, ທິຏ຺ຐິວິປຕ຺ຕິ, ອາຊີວວິປຕ຺ຕິ. ຈຕ຺ຕາຣິ ອຘິກຣຓານິ—  ວິວາທາຘິກຣຓໍ, ອນຸວາທາຘິກຣຓໍ, ອາປຕ຺ຕາຘິກຣຓໍ, ກິຈ຺ຈາຘິກຣຓໍ. ຈຕ຺ຕາໂຣ ປຣິສທູສນາ—  ຠິກ຺ຂຸ ທຸສ຺ສີໂລ ປາປຘມ຺ໂມ ປຣິສທູສໂນ, ຠິກ຺ຂຸນີ ທຸສ຺ສີລາ ປາປຘມ຺ມາ ປຣິສທູສນາ, ອຸປາສໂກ ທຸສ຺ສີໂລ ປາປຘມ຺ໂມ ປຣິສທູສໂນ, ອຸປາສິກາ ທຸສ຺ສີລາ ປາປຘມ຺ມາ ປຣິສທູສນາ. ຈຕ຺ຕາໂຣ ປຣິສໂສຠນາ—  ຠິກ຺ຂຸ ສີລວາ ກລ຺ຍາຓຘມ຺ໂມ ປຣິສໂສຠໂນ, ຠິກ຺ຂຸນີ ສີລວຕີ ກລ຺ຍາຓຘມ຺ມາ ປຣິສໂສຠນາ, ອຸປາສໂກ ສີລວາ ກລ຺ຍາຓຘມ຺ໂມ ປຣິສໂສຠໂນ, ອຸປາສິກາ ສີລວຕີ ກລ຺ຍາຓຘມ຺ມາ ປຣິສໂສຠນາ.
</Paragraph>

<Paragraph number="1489" book="pari">
ອຕ຺ຖາປຕ຺ຕິ ອາຄນ຺ຕຸໂກ ອາປຊ຺ຊຕິ, ໂນ ອາວາສິໂກ; ອຕ຺ຖາປຕ຺ຕິ ອາວາສິໂກ ອາປຊ຺ຊຕິ, ໂນ ອາຄນ຺ຕຸໂກ; ອຕ຺ຖາປຕ຺ຕິ ອາຄນ຺ຕຸໂກ ເຈວ ອາປຊ຺ຊຕິ ອາວາສິໂກ ຈ ອຕ຺ຖາປຕ຺ຕິ ເນວ ອາຄນ຺ຕຸໂກ ອາປຊ຺ຊຕິ, ໂນ ອາວາສິໂກ. ອຕ຺ຖາປຕ຺ຕິ ຄມິໂກ ອາປຊ຺ຊຕິ, ໂນ ອາວາສິໂກ; ອຕ຺ຖາປຕ຺ຕິ ອາວາສິໂກ ອາປຊ຺ຊຕິ, ໂນ ຄມິໂກ; ອຕ຺ຖາປຕ຺ຕິ ຄມິໂກ ເຈວ ອາປຊ຺ຊຕິ ອາວາສິໂກ ຈ; ອຕ຺ຖາປຕ຺ຕິ ເນວ ຄມິໂກ ອາປຊ຺ຊຕິ ໂນ ອາວາສິໂກ. ອຕ຺ຖິ ວຕ຺ຖຸນານຕ຺ຕຕາ ໂນ ອາປຕ຺ຕິນານຕ຺ຕຕາ, ອຕ຺ຖິ ອາປຕ຺ຕິນານຕ຺ຕຕາ ໂນ ວຕ຺ຖຸນານຕ຺ຕຕາ, ອຕ຺ຖິ ວຕ຺ຖຸນານຕ຺ຕຕາ ເຈວ ອາປຕ຺ຕິນານຕ຺ຕຕາ ຈ, ອຕ຺ຖິ ເນວ ວຕ຺ຖຸນານຕ຺ຕຕາ ໂນ ອາປຕ຺ຕິນານຕ຺ຕຕາ. ອຕ຺ຖິ ວຕ຺ຖຸສຠາຄຕາ ໂນ ອາປຕ຺ຕິສຠາຄຕາ, ອຕ຺ຖິ ອາປຕ຺ຕິສຠາຄຕາ ໂນ ວຕ຺ຖຸສຠາຄຕາ, ອຕ຺ຖິ ວຕ຺ຖຸສຠາຄຕາ ເຈວ ອາປຕ຺ຕິສຠາຄຕາ ຈ ອຕ຺ຖິ ເນວ ວຕ຺ຖຸສຠາຄຕາ ໂນ ອາປຕ຺ຕິສຠາຄຕາ. ອຕ຺ຖາປຕ຺ຕິ ອຸປຊ຺ຌາໂຍ ອາປຊ຺ຊຕິ ໂນ ສທ຺ຘິວິຫາຣິໂກ, ອຕ຺ຖາປຕ຺ຕິ ສທ຺ຘິວິຫາຣິໂກ ອາປຊ຺ຊຕິ ໂນ ອຸປຊ຺ຌາໂຍ, ອຕ຺ຖາປຕ຺ຕິ ອຸປຊ຺ຌາໂຍ ເຈວ ອາປຊ຺ຊຕິ ສທ຺ຘິວິຫາຣິໂກ ຈ, ອຕ຺ຖາປຕ຺ຕິ ເນວ ອຸປຊ຺ຌາໂຍ ອາປຊ຺ຊຕິ ໂນ ສທ຺ຘິວິຫາຣິໂກ. ອຕ຺ຖາປຕ຺ຕິ ອາຈຣິໂຍ ອາປຊ຺ຊຕິ ໂນ ອນ຺ເຕວາສິໂກ, ອຕ຺ຖາປຕ຺ຕິ ອນ຺ເຕວາສິໂກ ອາປຊ຺ຊຕິ ໂນ ອາຈຣິໂຍ, ອຕ຺ຖາປຕ຺ຕິ ອາຈຣິໂຍ ເຈວ ອາປຊ຺ຊຕິ ອນ຺ເຕວາສິໂກ ຈ, ອຕ຺ຖາປຕ຺ຕິ ເນວ ອາຈຣິໂຍ ອາປຊ຺ຊຕິ ໂນ ອນ຺ເຕວາສິໂກ. ຈຕ຺ຕາໂຣ ປຈ຺ຈຍາ ອນາປຕ຺ຕິ ວສ຺ສຈ຺ເຉທສ຺ສ—  ສໍໂຆ ວາ ຠິນ຺ໂນ ໂຫຕິ, ສໍຆໍ ວາ ຠິນ຺ທິຕຸກາມາ ໂຫນ຺ຕິ, ຊີວິຕນ຺ຕຣາໂຍ ວາ ໂຫຕິ, ພ຺ຣຫ຺ມຈຣິຍນ຺ຕຣາໂຍ ວາ ໂຫຕິ. ຈຕ຺ຕາຣິ ວຈີທຸຈ຺ຈຣິຕານິ—  ມຸສາວາໂທ, ປິສຸຓາ ວາຈາ, ຜຣຸສາ ວາຈາ, ສມ຺ຜປ຺ປລາໂປ. ຈຕ຺ຕາຣິ ວຈີສຸຈຣິຕານິ—  ສຈ຺ຈວາຈາ, ອປິສຸຓາ ວາຈາ, ສຓ຺ຫາ ວາຈາ, ມນ຺ຕາ ຠາສາ. ອຕ຺ຖິ ອາທິຍນ຺ໂຕ ຄຣຸກໍ ອາປຕ຺ຕິໍ ອາປຊ຺ຊຕິ, ປໂຍເຊນ຺ໂຕ ລຫຸກໍ; ອຕ຺ຖິ ອາທິຍນ຺ໂຕ ລຫຸກໍ ອາປຕ຺ຕິໍ ອາປຊ຺ຊຕິ, ປໂຍເຊນ຺ໂຕ ຄຣຸກໍ, ອຕ຺ຖິ ອາທິຍນ຺ໂຕປິ ປໂຍເຊນ຺ໂຕປິ ຄຣຸກໍ ອາປຕ຺ຕິໍ ອາປຊ຺ຊຕິ; ອຕ຺ຖິ ອາທິຍນ຺ໂຕປິ ປໂຍເຊນ຺ໂຕປິ ລຫຸກໍ ອາປຕ຺ຕິໍ ອາປຊ຺ຊຕິ.
</Paragraph>

<Paragraph number="1490" book="pari">
ອຕ຺ຖິ ປຸຄ຺ຄໂລ ອຠິວາທນາຣໂຫ, ໂນ ປຈ຺ຈຸຏ຺ຐານາຣໂຫ; ອຕ຺ຖິ ປຸຄ຺ຄໂລ ປຈ຺ຈຸຏ຺ຐານາຣໂຫ, ໂນ ອຠິວາທນາຣໂຫ; ອຕ຺ຖິ ປຸຄ຺ຄໂລ ອຠິວາທນາຣໂຫ ເຈວ ປຈ຺ຈຸຏ຺ຐານາຣໂຫ ຈ; ອຕ຺ຖິ ປຸຄ຺ຄໂລ ເນວ ອຠິວາທນາຣໂຫ ໂນ ປຈ຺ຈຸຏ຺ຐານາຣໂຫ. ອຕ຺ຖິ ປຸຄ຺ຄໂລ ອາສນາຣໂຫ, ໂນ ອຠິວາທນາຣໂຫ; ອຕ຺ຖິ ປຸຄ຺ຄໂລ ອຠິວາທນາຣໂຫ, ໂນ ອາສນາຣໂຫ; ອຕ຺ຖິ ປຸຄ຺ຄໂລ ອາສນາຣໂຫ ເຈວ ອຠິວາທນາຣໂຫ ຈ; ອຕ຺ຖິ ປຸຄ຺ຄໂລ ເນວ ອາສນາຣໂຫ ໂນ ອຠິວາທນາຣໂຫ. ອຕ຺ຖາປຕ຺ຕິ ກາເລ ອາປຊ຺ຊຕິ, ໂນ ວິກາເລ; ອຕ຺ຖາປຕ຺ຕິ ວິກາເລ ອາປຊ຺ຊຕິ, ໂນ ກາເລ; ອຕ຺ຖາປຕ຺ຕິ ກາເລ ເຈວ ອາປຊ຺ຊຕິ ວິກາເລ ຈ; ອຕ຺ຖາປຕ຺ຕິ ເນວ ກາເລ ອາປຊ຺ຊຕິ ໂນ ວິກາເລ. ອຕ຺ຖິ ປຏິຄ຺ຄຫິຕໍ ກາເລ ກປ຺ປຕິ, ໂນ ວິກາເລ; ອຕ຺ຖິ ປຏິຄ຺ຄຫິຕໍ ວິກາເລ ກປ຺ປຕິ, ໂນ ກາເລ; ອຕ຺ຖິ ປຏິຄ຺ຄຫິຕໍ ກາເລ ເຈວ ກປ຺ປຕິ ວິກາເລ ຈ; ອຕ຺ຖິ ປຏິຄ຺ຄຫິຕໍ ເນວ ກາເລ ກປ຺ປຕິ ໂນ ວິກາເລ. ອຕ຺ຖາປຕ຺ຕິ ປຈ຺ຈນ຺ຕິເມສຸ ຊນປເທສຸ ອາປຊ຺ຊຕິ, ໂນ ມຊ຺ຌິເມສຸ; ອຕ຺ຖາປຕ຺ຕິ ມຊ຺ຌິເມສຸ ຊນປເທສຸ ອາປຊ຺ຊຕິ, ໂນ ປຈ຺ຈນ຺ຕິເມສຸ; ອຕ຺ຖາປຕ຺ຕິ ປຈ຺ຈນ຺ຕິເມສຸ ເຈວ ຊນປເທສຸ ອາປຊ຺ຊຕິ ມຊ຺ຌິເມສຸ ຈ; ອຕ຺ຖາປຕ຺ຕິ ເນວ ປຈ຺ຈນ຺ຕິເມສຸ ຊນປເທສຸ ອາປຊ຺ຊຕິ ໂນ ມຊ຺ຌິເມສຸ. ອຕ຺ຖິ ປຈ຺ຈນ຺ຕິເມສຸ ຊນປເທສຸ ກປ຺ປຕິ, ໂນ ມຊ຺ຌິເມສຸ; ອຕ຺ຖິ ມຊ຺ຌິເມສຸ ຊນປເທສຸ ກປ຺ປຕິ, ໂນ ປຈ຺ຈນ຺ຕິເມສຸ; ອຕ຺ຖິ ປຈ຺ຈນ຺ຕິເມສຸ ເຈວ ຊນປເທສຸ ກປ຺ປຕິ ມຊ຺ຌິເມສຸ ຈ; ອຕ຺ຖິ ເນວ ປຈ຺ຈນ຺ຕິເມສຸ ຊນປເທສຸ ກປ຺ປຕິ ໂນ ມຊ຺ຌິເມສຸ. ອຕ຺ຖາປຕ຺ຕິ ອນ຺ໂຕ ອາປຊ຺ຊຕິ, ໂນ ພຫິ; ອຕ຺ຖາປຕ຺ຕິ ພຫິ ອາປຊ຺ຊຕິ, ໂນ ອນ຺ໂຕ; ອຕ຺ຖາປຕ຺ຕິ ອນ຺ໂຕ ເຈວ ອາປຊ຺ຊຕິ ພຫິ ຈ; ອຕ຺ຖາປຕ຺ຕິ ເນວ ອນ຺ໂຕ ອາປຊ຺ຊຕິ ໂນ ພຫິ. ອຕ຺ຖາປຕ຺ຕິ ອນ຺ໂຕສີມາຍ ອາປຊ຺ຊຕິ, ໂນ ພຫິສີມາຍ; ອຕ຺ຖາປຕ຺ຕິ ພຫິສີມາຍ ອາປຊ຺ຊຕິ, ໂນ ອນ຺ໂຕສີມາຍ; ອຕ຺ຖາປຕ຺ຕິ ອນ຺ໂຕສີມາຍ ເຈວ ອາປຊ຺ຊຕິ ພຫິສີມາຍ ຈ; ອຕ຺ຖາປຕ຺ຕິ ເນວ ອນ຺ໂຕສີມາຍ ອາປຊ຺ຊຕິ ໂນ ພຫິສີມາຍ. ອຕ຺ຖາປຕ຺ຕິ ຄາເມ ອາປຊ຺ຊຕິ, ໂນ ອຣຎ຺ເຎ; ອຕ຺ຖາປຕ຺ຕິ ອຣຎ຺ເຎ ອາປຊ຺ຊຕິ, ໂນ ຄາເມ; ອຕ຺ຖາປຕ຺ຕິ ຄາເມ ເຈວ ອາປຊ຺ຊຕິ ອຣຎ຺ເຎ ຈ; ອຕ຺ຖາປຕ຺ຕິ ເນວ ຄາເມ ອາປຊ຺ຊຕິ ໂນ ອຣຎ຺ເຎ.
</Paragraph>

<Paragraph number="1491" book="pari">
ຈຕສ຺ໂສ ໂຈທນາ—  ວຕ຺ຖຸສນ຺ທສ຺ສນາ, ອາປຕ຺ຕິສນ຺ທສ຺ສນາ, ສໍວາສປຏິກ຺ເຂໂປ, ສາມີຈິປຏິກ຺ເຂໂປ. ຈຕ຺ຕາໂຣ ປຸພ຺ພກິຈ຺ຈາ. ຈຕ຺ຕາໂຣ ປຕ຺ຕກລ຺ລາ. ຈຕ຺ຕາຣິ ອນຎ຺ຎປາຈິຕ຺ຕິຍານິ. ຈຕສ຺ໂສ ຠິກ຺ຂຸສມ຺ມຸຕິໂຍ. ຈຕ຺ຕາຣິ ອຄຕິຄມນານິ—  ຉນ຺ທາຄຕິໍ ຄຈ຺ຉຕິ, ໂທສາຄຕິໍ ຄຈ຺ຉຕິ, ໂມຫາຄຕິໍ ຄຈ຺ຉຕິ, ຠຍາຄຕິໍ ຄຈ຺ຉຕິ. ຈຕ຺ຕາຣິ ນາຄຕິຄມນານິ—  ນ ຉນ຺ທາຄຕິໍ ຄຈ຺ຉຕິ, ນ ໂທສາຄຕິໍ ຄຈ຺ຉຕິ, ນ ໂມຫາຄຕິໍ ຄຈ຺ຉຕິ, ນ ຠຍາຄຕິໍ ຄຈ຺ຉຕິ. ຈຕູຫງ຺ເຄຫິ ສມນ຺ນາຄໂຕ ອລຊ຺ຊີ ຠິກ຺ຂຸ ສໍຆໍ ຠິນ຺ທຕິ—  ຉນ຺ທາຄຕິໍ ຄຈ຺ຉນ຺ໂຕ, ໂທສາຄຕິໍ ຄຈ຺ຉນ຺ໂຕ, ໂມຫາຄຕິໍ ຄຈ຺ຉນ຺ໂຕ, ຠຍາຄຕິໍ ຄຈ຺ຉນ຺ໂຕ. ຈຕູຫງ຺ເຄຫິ ສມນ຺ນາຄໂຕ ເປສໂລ ຠິກ຺ຂຸ ຠິນ຺ນໍ ສໍຆໍ ສມຄ຺ຄໍ ກໂຣຕິ—  ນ ຉນ຺ທາຄຕິໍ ຄຈ຺ຉນ຺ໂຕ, ນ ໂທສາຄຕິໍ ຄຈ຺ຉນ຺ໂຕ, ນ ໂມຫາຄຕິໍ ຄຈ຺ຉນ຺ໂຕ, ນ ຠຍາຄຕິໍ ຄຈ຺ຉນ຺ໂຕ. ຈຕູຫງ຺ເຄຫິ ສມນ຺ນາຄຕສ຺ສ ຠິກ຺ຂຸໂນ ວິນໂຍ ນ ປຸຈ຺ຉິຕພ຺ໂພ—  ຉນ຺ທາຄຕິໍ ຄຈ຺ຉຕິ, ໂທສາຄຕິໍ ຄຈ຺ຉຕິ, ໂມຫາຄຕິໍ ຄຈ຺ຉຕິ, ຠຍາຄຕິໍ ຄຈ຺ຉຕິ. ຈຕູຫງ຺ເຄຫິ ສມນ຺ນາຄເຕນ ຠິກ຺ຂຸນາ ວິນໂຍ ນ ປຸຈ຺ຉິຕພ຺ໂພ—  ຉນ຺ທາຄຕິໍ ຄຈ຺ຉຕິ, ໂທສາຄຕິໍ ຄຈ຺ຉຕິ, ໂມຫາຄຕິໍ ຄຈ຺ຉຕິ, ຠຍາຄຕິໍ ຄຈ຺ຉຕິ. ຈຕູຫງ຺ເຄຫິ ສມນ຺ນາຄຕສ຺ສ ຠິກ຺ຂຸໂນ ວິນໂຍ ນ ວິສ຺ສຊ຺ເຊຕພ຺ໂພ—  ຉນ຺ທາຄຕິໍ ຄຈ຺ຉຕິ, ໂທສາຄຕິໍ ຄຈ຺ຉຕິ, ໂມຫາຄຕິໍ ຄຈ຺ຉຕິ, ຠຍາຄຕິໍ ຄຈ຺ຉຕິ. ຈຕູຫງ຺ເຄຫິ ສມນ຺ນາຄເຕນ ຠິກ຺ຂຸນາ ວິນໂຍ ນ ວິສ຺ສຊ຺ເຊຕພ຺ໂພ—  ຉນ຺ທາຄຕິໍ ຄຈ຺ຉຕິ, ໂທສາຄຕິໍ ຄຈ຺ຉຕິ, ໂມຫາຄຕິໍ ຄຈ຺ຉຕິ, ຠຍາຄຕິໍ ຄຈ຺ຉຕິ. ຈຕູຫງ຺ເຄຫິ ສມນ຺ນາຄຕສ຺ສ ຠິກ຺ຂຸໂນ ອນຸໂຍໂຄ ນ ທາຕພ຺ໂພ—  ຉນ຺ທາຄຕິໍ ຄຈ຺ຉຕິ, ໂທສາຄຕິໍ ຄຈ຺ຉຕິ, ໂມຫາຄຕິໍ ຄຈ຺ຉຕິ, ຠຍາຄຕິໍ ຄຈ຺ຉຕິ. ຈຕູຫງ຺ເຄຫິ ສມນ຺ນາຄເຕນ ຠິກ຺ຂຸນາ ສທ຺ຘິໍ ວິນໂຍ ນ ສາກຈ຺ຉິຕພ຺ໂພ—  ຉນ຺ທາຄຕິໍ ຄຈ຺ຉຕິ, ໂທສາຄຕິໍ ຄຈ຺ຉຕິ, ໂມຫາຄຕິໍ ຄຈ຺ຉຕິ, ຠຍາຄຕິໍ ຄຈ຺ຉຕິ. ອຕ຺ຖາປຕ຺ຕິ ຄິລາໂນ ອາປຊ຺ຊຕິ, ໂນ ອຄິລາໂນ; ອຕ຺ຖາປຕ຺ຕິ ອຄິລາໂນ ອາປຊ຺ຊຕິ, ໂນ ຄິລາໂນ; ອຕ຺ຖາປຕ຺ຕິ ຄິລາໂນ ເຈວ ອາປຊ຺ຊຕິ ອຄິລາໂນ ຈ; ອຕ຺ຖາປຕ຺ຕິ ເນວ ຄິລາໂນ ອາປຊ຺ຊຕິ ໂນ ອຄິລາໂນ. ຈຕ຺ຕາຣິ ອຘມ຺ມິການິ ປາຕິໂມກ຺ຂຏ຺ຐປນານິ. ຈຕ຺ຕາຣິ ຘມ຺ມິການິ ປາຕິໂມກ຺ຂຏ຺ຐປນານິ.

</Paragraph>
</Division>

<Paragraph number="1492" type="center" book="pari">
ຈຕຸກ຺ກໍ ນິຏ຺ຐິຕໍ.



</Paragraph>

<Paragraph number="1493" type="center" book="pari">
ຕສ຺ສຸທ຺ທານໍ


</Paragraph>

<Paragraph number="1494" type="verses" book="pari">
_ສກວາຈາຍ ກາເຍນ,_  
_ປສຸຕ຺ໂຕ ຈ ອຈິຕ຺ຕໂກ;_  
_ອາປຊ຺ຊນ຺ໂຕ ຈ ກມ຺ເມນ,_  
_ໂວຫາຣາ ຈຕຸໂຣ ຕຖາ._  

</Paragraph>

<Paragraph number="1495" type="verses" book="pari">
_ຠິກ຺ຂູນໍ ຠິກ຺ຂຸນີນຎ຺ຈ,_  
_ປຣິກ຺ຂາໂຣ ຈ ສມ຺ມຸຂາ;_  
_ອຊານກາເຍ ມຊ຺ເຌ ຈ,_  
_ວຸຏ຺ຐາຕິ ທຸວິຘາ ຕຖາ._  

</Paragraph>

<Paragraph number="1496" type="verses" book="pari">
_ປຏິລາເຠນ ໂຈທນາ,_  
_ປຣິວາສາ ຈ ວຸຈ຺ຈຕິ;_  
_ມານຕ຺ຕຈາຣິກາ ຈາປິ,_  
_ສາມຸກ຺ກໍສາ ປຏິຄ຺ຄຫິ._  

</Paragraph>

<Paragraph number="1497" type="verses" book="pari">
_ມຫາວິກຏກມ຺ມານິ,_  
_ປຸນ ກມ຺ເມ ວິປຕ຺ຕິໂຍ;_  
_ອຘິກຣຓາ ທຸສ຺ສີລາ ຈ,_  
_ໂສຠນາຄນ຺ຕຸເກນ ຈ._  

</Paragraph>

<Paragraph number="1498" type="verses" book="pari">
_ຄມິໂກ ວຕ຺ຖຸນານຕ຺ຕາ,_  
_ສຠາຄຸປຊ຺ຌາເຍນ ຈ;_  
_ອາຈຣິໂຍ ປຈ຺ຈຍາ ວາ,_  
_ທຸຈ຺ຈຣິຕໍ ສຸຈຣິຕໍ._  

</Paragraph>

<Paragraph number="1499" type="verses" book="pari">
_ອາທິຍນ຺ໂຕ ປຸຄ຺ຄໂລ ຈ,_  
_ອຣໂຫ ອາສເນນ ຈ;_  
_ກາເລ ຈ ກປ຺ປຕິ ເຈວ,_  
_ປຈ຺ຈນ຺ຕິເມສຸ ກປ຺ປຕິ._  

</Paragraph>

<Paragraph number="1500" type="verses" book="pari">
_ອນ຺ໂຕ ອນ຺ໂຕ ຈ ສີມາຍ,_  
_ຄາເມ ຈ ໂຈທນາຍ ຈ;_  
_ປຸພ຺ພກິຈ຺ຈໍ ປຕ຺ຕກລ຺ລໍ,_  
_ອນຎ຺ຎາ ສມ຺ມຸຕິໂຍ ຈ._  

</Paragraph>

<Paragraph number="1501" type="verses" book="pari">
_ອຄຕິ ນາຄຕິ ເຈວ,_  
_ອລຊ຺ຊີ ເປສເລນ ຈ;_  
_ປຸຈ຺ຉິຕພ຺ພາ ທຸເວ ເຈວ,_  
_ວິສ຺ສຊ຺ເຊຍ຺ຍາ ຕຖາ ທຸເວ;_  
_ອນຸໂຍໂຄ ຈ ສາກຈ຺ຉາ,_  
_ຄິລາໂນ ຐປເນນ ຈາຕິ._
</Paragraph>