---
title: "1.2.2.2 ສໍຆາທິເສສກຓ຺ຑາທິ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="194" book="pari">

<Paragraph number="628" book="pari">
ອຸປກ຺ກມິຕ຺ວາ ອສຸຈິໂມຈນປຈ຺ຈຍາ ກຕິ ອາປຕ຺ຕິໂຍ ອາປຊ຺ຊຕິ? ອຸປກ຺ກມິຕ຺ວາ ອສຸຈິໂມຈນປຈ຺ຈຍາ ຕິສ຺ໂສ ອາປຕ຺ຕິໂຍ ອາປຊ຺ຊຕິ—  ເຈເຕຕິ ອຸປກ຺ກມຕິ ມຸຈ຺ຈຕິ, ອາປຕ຺ຕິ ສໍຆາທິເສສສ຺ສ; ເຈເຕຕິ ອຸປກ຺ກມຕິ ນ ມຸຈ຺ຈຕິ, ອາປຕ຺ຕິ ຖຸລ຺ລຈ຺ຈຍສ຺ສ; ປໂຍເຄ ທຸກ຺ກຏໍ—  ອຸປກ຺ກມິຕ຺ວາ ອສຸຈິໂມຈນປຈ຺ຈຍາ ອິມາ ຕິສ຺ໂສ ອາປຕ຺ຕິໂຍ ອາປຊ຺ຊຕິ. (1)
</Paragraph>

<Paragraph number="629" book="pari">
ກາຍສໍສຄ຺ຄໍ ສມາປຊ຺ຊນປຈ຺ຈຍາ ກຕິ ອາປຕ຺ຕິໂຍ ອາປຊ຺ຊຕິ? ກາຍສໍສຄ຺ຄໍ ສມາປຊ຺ຊນປຈ຺ຈຍາ ປຎ຺ຈ ອາປຕ຺ຕິໂຍ ອາປຊ຺ຊຕິ—  ອວສ຺ສຸຕາ ຠິກ຺ຂຸນີ ອວສ຺ສຸຕສ຺ສ ປຸຣິສປຸຄ຺ຄລສ຺ສ ອຘກ຺ຂກໍ ອຸພ຺ຠຊາຓຸມຓ຺ຑລໍ ຄຫຓໍ ສາທິຍຕິ, ອາປຕ຺ຕິ ປາຣາຊິກສ຺ສ; ຠິກ຺ຂຸ ກາເຍນ ກາຍໍ ອາມສຕິ, ອາປຕ຺ຕິ ສໍຆາທິເສສສ຺ສ; ກາເຍນ ກາຍປຏິພທ຺ຘໍ ອາມສຕິ, ອາປຕ຺ຕິ ຖຸລ຺ລຈ຺ຈຍສ຺ສ; ກາຍປຏິພທ຺ເຘນ ກາຍປຏິພທ຺ຘໍ ອາມສຕິ, ອາປຕ຺ຕິ ທຸກ຺ກຏສ຺ສ; ອງ຺ຄຸລິປໂຕທເກ ປາຈິຕ຺ຕິຍໍ—  ກາຍສໍສຄ຺ຄໍ ສມາປຊ຺ຊນປຈ຺ຈຍາ ອິມາ ປຎ຺ຈ ອາປຕ຺ຕິໂຍ ອາປຊ຺ຊຕິ. (2)
</Paragraph>

<Paragraph number="630" book="pari">
ມາຕຸຄາມໍ ທຸຏ຺ຐຸລ຺ລາຫິ ວາຈາຫິ ໂອຠາສນປຈ຺ຈຍາ ຕິສ຺ໂສ ອາປຕ຺ຕິໂຍ ອາປຊ຺ຊຕິ—  ວຈ຺ຈມຄ຺ຄໍ ປສ຺ສາວມຄ຺ຄໍ ອາທິສ຺ສ ວຓ຺ຓມ຺ປິ ຠຓຕິ ອວຓ຺ຓມ຺ປິ ຠຓຕິ, ອາປຕ຺ຕິ ສໍຆາທິເສສສ຺ສ; ວຈ຺ຈມຄ຺ຄໍ ປສ຺ສາວມຄ຺ຄໍ ຐເປຕ຺ວາ ອຘກ຺ຂກໍ ອຸພ຺ຠຊາຓຸມຓ຺ຑລໍ ອາທິສ຺ສ ວຓ຺ຓມ຺ປິ ຠຓຕິ ອວຓ຺ຓມ຺ປິ ຠຓຕິ, ອາປຕ຺ຕິ ຖຸລ຺ລຈ຺ຈຍສ຺ສ; ກາຍປຏິພທ຺ຘໍ ອາທິສ຺ສ ວຓ຺ຓມ຺ປິ ຠຓຕິ ອວຓ຺ຓມ຺ປິ ຠຓຕິ, ອາປຕ຺ຕິ ທຸກ຺ກຏສ຺ສ. (3)
</Paragraph>

<Paragraph number="631" book="pari">
ອຕ຺ຕກາມປາຣິຈຣິຍາຍ ວຓ຺ຓໍ ຠາສນປຈ຺ຈຍາ ຕິສ຺ໂສ ອາປຕ຺ຕິໂຍ ອາປຊ຺ຊຕິ—  ມາຕຸຄາມສ຺ສ ສນ຺ຕິເກ ອຕ຺ຕກາມປາຣິຈຣິຍາຍ ວຓ຺ຓໍ ຠາສຕິ, ອາປຕ຺ຕິ ສໍຆາທິເສສສ຺ສ; ປຓ຺ຑກສ຺ສ ສນ຺ຕິເກ ອຕ຺ຕກາມປາຣິຈຣິຍາຍ ວຓ຺ຓໍ ຠາສຕິ, ອາປຕ຺ຕິ ຖຸລ຺ລຈ຺ຈຍສ຺ສ; ຕິຣຈ຺ຉານຄຕສ຺ສ ສນ຺ຕິເກ ອຕ຺ຕກາມປາຣິຈຣິຍາຍ ວຓ຺ຓໍ ຠາສຕິ, ອາປຕ຺ຕິ ທຸກ຺ກຏສ຺ສ. (4)
</Paragraph>

<Paragraph number="632" book="pari">
ສຎ຺ຈຣິຕ຺ຕໍ ສມາປຊ຺ຊນປຈ຺ຈຍາ ຕິສ຺ໂສ ອາປຕ຺ຕິໂຍ ອາປຊ຺ຊຕິ—  ປຏິຄ຺ຄຓ຺ຫາຕິ ວີມໍສຕິ ປຈ຺ຈາຫຣຕິ, ອາປຕ຺ຕິ ສໍຆາທິເສສສ຺ສ; ປຏິຄ຺ຄຓ຺ຫາຕິ ວີມໍສຕິ ນ ປຈ຺ຈາຫຣຕິ, ອາປຕ຺ຕິ ຖຸລ຺ລຈ຺ຈຍສ຺ສ; ປຏິຄ຺ຄຓ຺ຫາຕິ ນ ວີມໍສຕິ ນ ປຈ຺ຈາຫຣຕິ, ອາປຕ຺ຕິ ທຸກ຺ກຏສ຺ສ. (5)
</Paragraph>

<Paragraph number="633" book="pari">
ສຎ຺ຎາຈິກາຍ ກຸຏິໍ ກາຣາປນປຈ຺ຈຍາ ຕິສ຺ໂສ ອາປຕ຺ຕິໂຍ ອາປຊ຺ຊຕິ—  ກາຣາເປຕິ, ປໂຍເຄ ທຸກ຺ກຏໍ; ເອກໍ ປິຓ຺ຑໍ ອນາຄເຕ ອາປຕ຺ຕິ ຖຸລ຺ລຈ຺ຈຍສ຺ສ; ຕສ຺ມິໍ ປິຓ຺ເຑ ອາຄເຕ ອາປຕ຺ຕິ ສໍຆາທິເສສສ຺ສ. (6)
</Paragraph>

<Paragraph number="634" book="pari">
ມຫລ຺ລກໍ ວິຫາຣໍ ກາຣາປນປຈ຺ຈຍາ ຕິສ຺ໂສ ອາປຕ຺ຕິໂຍ ອາປຊ຺ຊຕິ—  ກາຣາເປຕິ, ປໂຍເຄ ທຸກ຺ກຏໍ; ເອກໍ ປິຓ຺ຑໍ ອນາຄເຕ, ອາປຕ຺ຕິ ຖຸລ຺ລຈ຺ຈຍສ຺ສ; ຕສ຺ມິໍ ປິຓ຺ເຑ ອາຄເຕ ອາປຕ຺ຕິ ສໍຆາທິເສສສ຺ສ. (7)
</Paragraph>

<Paragraph number="635" book="pari">
ຠິກ຺ຂຸໍ ອມູລເກນ ປາຣາຊິເກນ ຘມ຺ເມນ ອນຸທ຺ຘໍສນປຈ຺ຈຍາ ຕິສ຺ໂສ ອາປຕ຺ຕິໂຍ ອາປຊ຺ຊຕິ—  ອໂນກາສໍ ກາຣາເປຕ຺ວາ ຈາວນາຘິປ຺ປາໂຍ ວເທຕິ, ອາປຕ຺ຕິ ສໍຆາທິເສເສນ ທຸກ຺ກຏສ຺ສ; ໂອກາສໍ ກາຣາເປຕ຺ວາ ອກ຺ໂກສາຘິປ຺ປາໂຍ ວເທຕິ, ອາປຕ຺ຕິ ໂອມສວາທສ຺ສ. (8)
</Paragraph>

<Paragraph number="636" book="pari">
ຠິກ຺ຂຸໍ ອຎ຺ຎຠາຄິຍສ຺ສ ອຘິກຣຓສ຺ສ ກິຎ຺ຈິ ເທສໍ ເລສມຕ຺ຕໍ ອຸປາທາຍ ປາຣາຊິເກນ ຘມ຺ເມນ ອນຸທ຺ຘໍສນປຈ຺ຈຍາ ຕິສ຺ໂສ ອາປຕ຺ຕິໂຍ ອາປຊ຺ຊຕິ—  ອໂນກາສໍ ກາຣາເປຕ຺ວາ ຈາວນາຘິປ຺ປາໂຍ ວເທຕິ, ອາປຕ຺ຕິ ສໍຆາທິເສເສນ ທຸກ຺ກຏສ຺ສ; ໂອກາສໍ ກາຣາເປຕ຺ວາ ອກ຺ໂກສາຘິປ຺ປາໂຍ ວເທຕິ, ອາປຕ຺ຕິ ໂອມສວາທສ຺ສ. (9)
</Paragraph>

<Paragraph number="637" book="pari">
ສໍຆເຠທໂກ ຠິກ຺ຂຸ ຍາວຕຕິຍໍ ສມນຸຠາສນາຍ ນ ປຏິນິສ຺ສຊ຺ຊນປຈ຺ຈຍາ ຕິສ຺ໂສ ອາປຕ຺ຕິໂຍ ອາປຊ຺ຊຕິ—  ຎຕ຺ຕິຍາ ທຸກ຺ກຏໍ; ທ຺ວີຫິ ກມ຺ມວາຈາຫິ ຖຸລ຺ລຈ຺ຈຍາ; ກມ຺ມວາຈາປຣິໂຍສາເນ ອາປຕ຺ຕິ ສໍຆາທິເສສສ຺ສ. (10)
</Paragraph>

<Paragraph number="638" book="pari">
ເຠທການຸວຕ຺ຕກາ ຠິກ຺ຂູ ຍາວຕຕິຍໍ ສມນຸຠາສນາຍ ນ ປຏິນິສ຺ສຊ຺ຊນປຈ຺ຈຍາ ຕິສ຺ໂສ ອາປຕ຺ຕິໂຍ ອາປຊ຺ຊນ຺ຕິ—  ຎຕ຺ຕິຍາ ທຸກ຺ກຏໍ; ທ຺ວີຫິ ກມ຺ມວາຈາຫິ ຖຸລ຺ລຈ຺ຈຍາ; ກມ຺ມວາຈາປຣິໂຍສາເນ ອາປຕ຺ຕິ ສໍຆາທິເສສສ຺ສ. (11)
</Paragraph>

<Paragraph number="639" book="pari">
ທຸພ຺ພໂຈ ຠິກ຺ຂຸ ຍາວຕຕິຍໍ ສມນຸຠາສນາຍ ນ ປຏິນິສ຺ສຊ຺ຊນປຈ຺ຈຍາ ຕິສ຺ໂສ ອາປຕ຺ຕິໂຍ ອາປຊ຺ຊຕິ—  ຎຕ຺ຕິຍາ ທຸກ຺ກຏໍ; ທ຺ວີຫິ ກມ຺ມວາຈາຫິ ຖຸລ຺ລຈ຺ຈຍາ; ກມ຺ມວາຈາປຣິໂຍສາເນ ອາປຕ຺ຕິ ສໍຆາທິເສສສ຺ສ. (12)
</Paragraph>

<Paragraph number="640" book="pari">
ກຸລທູສໂກ ຠິກ຺ຂຸ ຍາວຕຕິຍໍ ສມນຸຠາສນາຍ ນ ປຏິນິສ຺ສຊ຺ຊນປຈ຺ຈຍາ ຕິສ຺ໂສ ອາປຕ຺ຕິໂຍ ອາປຊ຺ຊຕິ—  ຎຕ຺ຕິຍາ ທຸກ຺ກຏໍ; ທ຺ວີຫິ ກມ຺ມວາຈາຫິ ຖຸລ຺ລຈ຺ຈຍາ; ກມ຺ມວາຈາປຣິໂຍສາເນ ອາປຕ຺ຕິ ສໍຆາທິເສສສ຺ສ …ເປ… . (13)
</Paragraph>

<Paragraph number="641" book="pari">
ອນາທຣິຍໍ ປຏິຈ຺ຈ ອຸທເກ ອຸຈ຺ຈາຣໍ ວາ ປສ຺ສາວໍ ວາ ເຂຬໍ ວາ ກຣຓປຈ຺ຈຍາ ກຕິ ອາປຕ຺ຕິໂຍ ອາປຊ຺ຊຕິ? ອນາທຣິຍໍ ປຏິຈ຺ຈ ອຸທເກ ອຸຈ຺ຈາຣໍ ວາ ປສ຺ສາວໍ ວາ ເຂຬໍ ວາ ກຣຓປຈ຺ຈຍາ ເອກໍ ອາປຕ຺ຕິໍ ອາປຊ຺ຊຕິ. ທຸກ຺ກຏໍ—  ອນາທຣິຍໍ ປຏິຈ຺ຈ ອຸທເກ ອຸຈ຺ຈາຣໍ ວາ ປສ຺ສາວໍ ວາ ເຂຬໍ ວາ ກຣຓປຈ຺ຈຍາ ອິມໍ ເອກໍ ອາປຕ຺ຕິໍ ອາປຊ຺ຊຕິ. (14)

</Paragraph>
</Division>

<Paragraph number="642" type="center" book="pari">
ກຕາປຕ຺ຕິວາໂຣ ນິຏ຺ຐິໂຕ ທຸຕິໂຍ.
</Paragraph>