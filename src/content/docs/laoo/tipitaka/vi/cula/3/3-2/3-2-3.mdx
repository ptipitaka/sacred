---
title: "3.2.3 ທ຺ເວມາສປຣິວາສ"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="138" book="cula">

<Paragraph number="627" book="cula">
ເຕນ ໂຂ ປນ ສມເຍນ ອຎ຺ຎຕໂຣ ຠິກ຺ຂຸ ທ຺ເວ ສໍຆາທິເສສາ ອາປຕ຺ຕິໂຍ ອາປນ຺ໂນ ໂຫຕິ ທ຺ເວມາສປ຺ປຏິຈ຺ຉນ຺ນາໂຍ. ຕສ຺ສ ເອຕທໂຫສິ—  “ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຍນ຺ນູນາຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺”ຕິ. ໂສ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈິ. ຕສ຺ສ ສໍໂຆ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ອທາສິ. ຕສ຺ສ ປຣິວສນ຺ຕສ຺ສ ລຊ຺ຊີຘມ຺ໂມ ໂອກ຺ກມິ—  “ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຕສ຺ສ ເມ ເອຕທໂຫສິ—  ‘ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຍນ຺ນູນາຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺’ຕິ. ໂສຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈິໍ. ຕສ຺ສ ເມ ສໍໂຆ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ອທາສິ. ຕສ຺ສ ເມ ປຣິວສນ຺ຕສ຺ສ ລຊ຺ຊີຘມ຺ໂມ ໂອກ຺ກມິ—  ‘ຍນ຺ນູນາຫໍ ສໍຆໍ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺’”ຕິ.
</Paragraph>

<Paragraph number="628" book="cula">
ໂສ ຠິກ຺ຂູນໍ ອາໂຣເຈສິ—  “ອຫໍ, ອາວຸໂສ, ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຕສ຺ສ ເມ ເອຕທໂຫສິ—  ‘ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຍນ຺ນູນາຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺’ຕິ. ໂສຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈິໍ. ຕສ຺ສ ເມ ສໍໂຆ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ອທາສິ. ຕສ຺ສ ເມ ປຣິວສນ຺ຕສ຺ສ ລຊ຺ຊີຘມ຺ໂມ ໂອກ຺ກມິ—  ‘ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຕສ຺ສ ເມ ເອຕທໂຫສິ—  “ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຍນ຺ນູນາຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺”’ຕິ. ໂສຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈິໍ. ຕສ຺ສ ເມ ສໍໂຆ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ອທາສິ. ຕສ຺ສ ເມ ປຣິວສນ຺ຕສ຺ສ ລຊ຺ຊີຘມ຺ໂມ ໂອກ຺ກມິ—  ‘ຍນ຺ນູນາຫໍ ສໍຆໍ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺’ຕິ. ກຖໍ ນຸ ໂຂ ມຍາ ປຏິປຊ຺ຊິຕພ຺ພນ຺”ຕິ? ຠຄວໂຕ ເອຕມຕ຺ຖໍ ອາໂຣເຈສຸໍ. “ເຕນ ຫິ, ຠິກ຺ຂເວ, ສໍໂຆ ຕສ຺ສ ຠິກ຺ຂຸໂນ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ເທຕຸ. ເອວຎ຺ຈ ປນ, ຠິກ຺ຂເວ, ທາຕພ຺ໂພ—
</Paragraph>

<Paragraph number="629" book="cula">
ເຕນ, ຠິກ຺ຂເວ, ຠິກ຺ຂຸນາ ສໍຆໍ ອຸປສງ຺ກມິຕ຺ວາ, ເອກໍສໍ ອຸຕ຺ຕຣາສງ຺ຄໍ ກຣິຕ຺ວາ, ວຸຑ຺ຒານໍ ຠິກ຺ຂູນໍ ປາເທ ວນ຺ທິຕ຺ວາ, ອຸກ຺ກຸຏິກໍ ນິສີທິຕ຺ວາ, ອຎ຺ຊລິໍ ປຄ຺ຄເຫຕ຺ວາ, ເອວມສ຺ສ ວຈນີໂຍ—  ‘ອຫໍ, ຠນ຺ເຕ, ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຕສ຺ສ ເມ ເອຕທໂຫສິ—  “ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຍນ຺ນູນາຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺”ຕິ. ໂສຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈິໍ. ຕສ຺ສ ເມ ສໍໂຆ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ອທາສິ. ຕສ຺ສ ເມ ປຣິວສນ຺ຕສ຺ສ ລຊ຺ຊີຘມ຺ໂມ ໂອກ຺ກມິ—  “ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຕສ຺ສ ເມ ເອຕທໂຫສິ—  ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຍນ຺ນູນາຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺”ຕິ. ໂສຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈິໍ. ຕສ຺ສ ເມ ສໍໂຆ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ອທາສິ. ຕສ຺ສ ເມ ປຣິວສນ຺ຕສ຺ສ ລຊ຺ຊີຘມ຺ໂມ ໂອກ຺ກມິ—  “ຍນ຺ນູນາຫໍ ສໍຆໍ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺”ຕິ. ໂສຫໍ, ຠນ຺ເຕ, ສໍຆໍ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈາມີ’ຕິ.
</Paragraph>

<Paragraph number="630" book="cula">
ທຸຕິຍມ຺ປິ ຍາຈິຕພ຺ໂພ. ຕຕິຍມ຺ປິ ຍາຈິຕພ຺ໂພ. ພ຺ຍຕ຺ເຕນ ຠິກ຺ຂຸນາ ປຏິພເລນ ສໍໂຆ ຎາເປຕພ຺ໂພ—
</Paragraph>

</Division>
<Division number="139" book="cula">

<Paragraph number="631" book="cula">
‘ສຸຓາຕຸ ເມ, ຠນ຺ເຕ, ສໍໂຆ. ອຍໍ ອິຕ຺ຖນ຺ນາໂມ ຠິກ຺ຂຸ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິ ທ຺ເວມາສປ຺ປຏິຈ຺ຉນ຺ນາໂຍ. ຕສ຺ສ ເອຕທໂຫສິ—  “ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຍນ຺ນູນາຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺”ຕິ. ໂສ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈິ. ຕສ຺ສ ສໍໂຆ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ອທາສິ. ຕສ຺ສ ປຣິວສນ຺ຕສ຺ສ ລຊ຺ຊີຘມ຺ໂມ ໂອກ຺ກມິ—  “ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຕສ຺ສ ເມ ເອຕທໂຫສິ—  ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຍນ຺ນູນາຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺”ຕິ. ໂສຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈິໍ. ຕສ຺ສ ເມ ສໍໂຆ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ອທາສິ. ຕສ຺ສ ເມ ປຣິວສນ຺ຕສ຺ສ ລຊ຺ຊີຘມ຺ໂມ ໂອກ຺ກມິ—  “ຍນ຺ນູນາຫໍ ສໍຆໍ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺”ຕິ. ໂສ ສໍຆໍ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈຕິ. ຍທິ ສໍຆສ຺ສ ປຕ຺ຕກລ຺ລໍ, ສໍໂຆ ອິຕ຺ຖນ຺ນາມສ຺ສ ຠິກ຺ຂຸໂນ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ທເທຍ຺ຍ. ເອສາ ຎຕ຺ຕິ.
</Paragraph>

<Paragraph number="632" book="cula">
ສຸຓາຕຸ ເມ, ຠນ຺ເຕ, ສໍໂຆ. ອຍໍ ອິຕ຺ຖນ຺ນາໂມ ຠິກ຺ຂຸ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິ ທ຺ເວມາສປ຺ປຏິຈ຺ຉນ຺ນາໂຍ. ຕສ຺ສ ເອຕທໂຫສິ—  “ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຍນ຺ນູນາຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺”ຕິ. ໂສ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈິ. ຕສ຺ສ ສໍໂຆ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ອທາສິ. ຕສ຺ສ ປຣິວສນ຺ຕສ຺ສ ລຊ຺ຊີຘມ຺ໂມ ໂອກ຺ກມິ—  “ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຕສ຺ສ ເມ ເອຕທໂຫສິ—  ອຫໍ ໂຂ ທ຺ເວ ສໍຆາທິເສສາ ອາປຕ຺ຕິໂຍ ອາປຊ຺ຊິໍ ທ຺ເວມາສປ຺ປຏິຈ຺ຉນ຺ນາໂຍ. ຍນ຺ນູນາຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺”ຕິ. ໂສຫໍ ສໍຆໍ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈິໍ. ຕສ຺ສ ເມ ສໍໂຆ ເອກິສ຺ສາ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ອທາສິ. ຕສ຺ສ ເມ ປຣິວສນ຺ຕສ຺ສ ລຊ຺ຊີຘມ຺ໂມ ໂອກ຺ກມິ—  “ຍນ຺ນູນາຫໍ ສໍຆໍ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາເຈຍ຺ຍນ຺”ຕິ. ໂສ ສໍຆໍ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ຍາຈຕິ. ສໍໂຆ ອິຕ຺ຖນ຺ນາມສ຺ສ ຠິກ຺ຂຸໂນ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສໍ ເທຕິ. ຍສ຺ສາຍສ຺ມໂຕ ຂມຕິ ອິຕ຺ຖນ຺ນາມສ຺ສ ຠິກ຺ຂຸໂນ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາສສ຺ສ ທານໍ, ໂສ ຕຸຓ຺ຫສ຺ສ; ຍສ຺ສ ນກ຺ຂມຕິ, ໂສ ຠາເສຍ຺ຍ.
</Paragraph>

<Paragraph number="633" book="cula">
ທຸຕິຍມ຺ປິ ເອຕມຕ຺ຖໍ ວທາມິ …ເປ…  ຕຕິຍມ຺ປິ ເອຕມຕ຺ຖໍ ວທາມິ …ເປ… .
</Paragraph>

<Paragraph number="634" book="cula">
ທິນ຺ໂນ ສໍເຆນ ອິຕ຺ຖນ຺ນາມສ຺ສ ຠິກ຺ຂຸໂນ ອິຕຣິສ຺ສາປິ ອາປຕ຺ຕິຍາ ທ຺ເວມາສປ຺ປຏິຈ຺ຉນ຺ນາຍ ທ຺ເວມາສປຣິວາໂສ. ຂມຕິ ສໍຆສ຺ສ, ຕສ຺ມາ ຕຸຓ຺ຫີ, ເອວເມຕໍ ຘາຣຍາມີ’ຕິ. ເຕນ, ຠິກ຺ຂເວ, ຠິກ຺ຂຸນາ ຕທຸປາທາຍ ທ຺ເວ ມາສາ ປຣິວສິຕພ຺ພາ.
</Paragraph>
</Division>