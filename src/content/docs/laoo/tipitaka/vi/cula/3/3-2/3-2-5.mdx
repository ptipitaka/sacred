---
title: "3.2.5 ສຸທ຺ຘນ຺ຕປຣິວາສ"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="156" book="cula">

<Paragraph number="657" book="cula">
ເຕນ ໂຂ ປນ ສມເຍນ ອຎ຺ຎຕໂຣ ຠິກ຺ຂຸ ສມ຺ພຫຸລາ ສໍຆາທິເສສາ ອາປຕ຺ຕິໂຍ ອາປນ຺ໂນ ໂຫຕິ. ໂສ ອາປຕ຺ຕິປຣິຍນ຺ຕໍ ນ ຊານາຕິ; ຣຕ຺ຕິປຣິຍນ຺ຕໍ ນ ຊານາຕິ; ອາປຕ຺ຕິປຣິຍນ຺ຕໍ ນສ຺ສຣຕິ, ຣຕ຺ຕິປຣິຍນ຺ຕໍ ນສ຺ສຣຕິ; ອາປຕ຺ຕິປຣິຍນ຺ເຕ ເວມຕິໂກ, ຣຕ຺ຕິປຣິຍນ຺ເຕ ເວມຕິໂກ. ໂສ ຠິກ຺ຂູນໍ ອາໂຣເຈສິ—  “ອຫໍ, ອາວຸໂສ, ສມ຺ພຫຸລາ ສໍຆາທິເສສາ ອາປຕ຺ຕິໂຍ ອາປຊ຺ຊິໍ; ອາປຕ຺ຕິປຣິຍນ຺ຕໍ ນ ຊານາມິ, ຣຕ຺ຕິປຣິຍນ຺ຕໍ ນ ຊານາມິ; ອາປຕ຺ຕິປຣິຍນ຺ຕໍ ນສ຺ສຣາມິ, ຣຕ຺ຕິປຣິຍນ຺ຕໍ ນສ຺ສຣາມິ; ອາປຕ຺ຕິປຣິຍນ຺ເຕ ເວມຕິໂກ, ຣຕ຺ຕິປຣິຍນ຺ເຕ ເວມຕິໂກ. ກຖໍ ນຸ ໂຂ ມຍາ ປຏິປຊ຺ຊິຕພ຺ພນ຺”ຕິ? ຠຄວໂຕ ເອຕມຕ຺ຖໍ ອາໂຣເຈສຸໍ. “ເຕນ ຫິ, ຠິກ຺ຂເວ, ສໍໂຆ ຕສ຺ສ ຠິກ຺ຂຸໂນ ຕາສໍ ອາປຕ຺ຕີນໍ ສຸທ຺ຘນ຺ຕປຣິວາສໍ ເທຕຸ. ເອວຎ຺ຈ ປນ, ຠິກ຺ຂເວ, ທາຕພ຺ໂພ—
</Paragraph>

<Paragraph number="658" book="cula">
ເຕນ, ຠິກ຺ຂເວ, ຠິກ຺ຂຸນາ ສໍຆໍ ອຸປສງ຺ກມິຕ຺ວາ …ເປ…  ເອວມສ຺ສ ວຈນີໂຍ—  ‘ອຫໍ, ຠນ຺ເຕ, ສມ຺ພຫຸລາ ສໍຆາທິເສສາ ອາປຕ຺ຕິໂຍ ອາປຊ຺ຊິໍ. ອາປຕ຺ຕິປຣິຍນ຺ຕໍ ນ ຊານາມິ, ຣຕ຺ຕິປຣິຍນ຺ຕໍ ນ ຊານາມິ; ອາປຕ຺ຕິປຣິຍນ຺ຕໍ ນສ຺ສຣາມິ, ຣຕ຺ຕິປຣິຍນ຺ຕໍ ນສ຺ສຣາມິ; ອາປຕ຺ຕິປຣິຍນ຺ເຕ ເວມຕິໂກ, ຣຕ຺ຕິປຣິຍນ຺ເຕ ເວມຕິໂກ. ໂສຫໍ, ຠນ຺ເຕ, ສໍຆໍ ຕາສໍ ອາປຕ຺ຕີນໍ ສຸທ຺ຘນ຺ຕປຣິວາສໍ ຍາຈາມີ’ຕິ. ທຸຕິຍມ຺ປິ ຍາຈິຕພ຺ໂພ. ຕຕິຍມ຺ປິ ຍາຈິຕພ຺ໂພ. ພ຺ຍຕ຺ເຕນ ຠິກ຺ຂຸນາ ປຏິພເລນ ສໍໂຆ ຎາເປຕພ຺ໂພ—
</Paragraph>

</Division>
<Division number="157" book="cula">

<Paragraph number="659" book="cula">
‘ສຸຓາຕຸ ເມ, ຠນ຺ເຕ, ສໍໂຆ. ອຍໍ ອິຕ຺ຖນ຺ນາໂມ ຠິກ຺ຂຸ ສມ຺ພຫຸລາ ສໍຆາທິເສສາ ອາປຕ຺ຕິໂຍ ອາປຊ຺ຊິ. ອາປຕ຺ຕິປຣິຍນ຺ຕໍ ນ ຊານາຕິ, ຣຕ຺ຕິປຣິຍນ຺ຕໍ ນ ຊານາຕິ; ອາປຕ຺ຕິປຣິຍນ຺ຕໍ ນສ຺ສຣຕິ, ຣຕ຺ຕິປຣິຍນ຺ຕໍ ນສ຺ສຣຕິ; ອາປຕ຺ຕິປຣິຍນ຺ເຕ ເວມຕິໂກ, ຣຕ຺ຕິປຣິຍນ຺ເຕ ເວມຕິໂກ. ໂສ ສໍຆໍ ຕາສໍ ອາປຕ຺ຕີນໍ ສຸທ຺ຘນ຺ຕປຣິວາສໍ ຍາຈຕິ. ຍທິ ສໍຆສ຺ສ ປຕ຺ຕກລ຺ລໍ, ສໍໂຆ ອິຕ຺ຖນ຺ນາມສ຺ສ ຠິກ຺ຂຸໂນ ຕາສໍ ອາປຕ຺ຕີນໍ ສຸທ຺ຘນ຺ຕປຣິວາສໍ ທເທຍ຺ຍ. ເອສາ ຎຕ຺ຕິ.
</Paragraph>

<Paragraph number="660" book="cula">
ສຸຓາຕຸ ເມ, ຠນ຺ເຕ, ສໍໂຆ. ອຍໍ ອິຕ຺ຖນ຺ນາໂມ ຠິກ຺ຂຸ ສມ຺ພຫຸລາ ສໍຆາທິເສສາ ອາປຕ຺ຕິໂຍ ອາປຊ຺ຊິ. ອາປຕ຺ຕິປຣິຍນ຺ຕໍ ນ ຊານາຕິ, ຣຕ຺ຕິປຣິຍນ຺ຕໍ ນ ຊານາຕິ; ອາປຕ຺ຕິປຣິຍນ຺ຕໍ ນສ຺ສຣຕິ, ຣຕ຺ຕິປຣິຍນ຺ຕໍ ນສ຺ສຣຕິ; ອາປຕ຺ຕິປຣິຍນ຺ເຕ ເວມຕິໂກ, ຣຕ຺ຕິປຣິຍນ຺ເຕ ເວມຕິໂກ. ໂສ ສໍຆໍ ຕາສໍ ອາປຕ຺ຕີນໍ ສຸທ຺ຘນ຺ຕປຣິວາສໍ ຍາຈຕິ. ສໍໂຆ ອິຕ຺ຖນ຺ນາມສ຺ສ ຠິກ຺ຂຸໂນ ຕາສໍ ອາປຕ຺ຕີນໍ ສຸທ຺ຘນ຺ຕປຣິວາສໍ ເທຕິ. ຍສ຺ສາຍສ຺ມໂຕ ຂມຕິ ອິຕ຺ຖນ຺ນາມສ຺ສ ຠິກ຺ຂຸໂນ ຕາສໍ ອາປຕ຺ຕີນໍ ສຸທ຺ຘນ຺ຕປຣິວາສສ຺ສ ທານໍ, ໂສ ຕຸຓ຺ຫສ຺ສ; ຍສ຺ສ ນກ຺ຂມຕິ, ໂສ ຠາເສຍ຺ຍ.
</Paragraph>

<Paragraph number="661" book="cula">
ທຸຕິຍມ຺ປິ ເອຕມຕ຺ຖໍ ວທາມິ …ເປ…  ຕຕິຍມ຺ປິ ເອຕມຕ຺ຖໍ ວທາມິ …ເປ… .
</Paragraph>

<Paragraph number="662" book="cula">
ທິນ຺ໂນ ສໍເຆນ ອິຕ຺ຖນ຺ນາມສ຺ສ ຠິກ຺ຂຸໂນ ຕາສໍ ອາປຕ຺ຕີນໍ ສຸທ຺ຘນ຺ຕປຣິວາໂສ. ຂມຕິ ສໍຆສ຺ສ, ຕສ຺ມາ ຕຸຓ຺ຫີ, ເອວເມຕໍ ຘາຣຍາມີ’ຕິ.
</Paragraph>

</Division>
<Division number="158" book="cula">

<Paragraph number="663" book="cula">
ເອວໍ ໂຂ, ຠິກ຺ຂເວ, ສຸທ຺ຘນ຺ຕປຣິວາໂສ ທາຕພ຺ໂພ; ເອວໍ ປຣິວາໂສ ທາຕພ຺ໂພ. ກຖຎ຺ຈ, ຠິກ຺ຂເວ, ສຸທ຺ຘນ຺ຕປຣິວາໂສ ທາຕພ຺ໂພ? ອາປຕ຺ຕິປຣິຍນ຺ຕໍ ນ ຊານາຕິ, ຣຕ຺ຕິປຣິຍນ຺ຕໍ ນ ຊານາຕິ; ອາປຕ຺ຕິປຣິຍນ຺ຕໍ ນສ຺ສຣຕິ, ຣຕ຺ຕິປຣິຍນ຺ຕໍ ນສ຺ສຣຕິ; ອາປຕ຺ຕິປຣິຍນ຺ເຕ ເວມຕິໂກ, ຣຕ຺ຕິປຣິຍນ຺ເຕ ເວມຕິໂກ—  ສຸທ຺ຘນ຺ຕປຣິວາໂສ ທາຕພ຺ໂພ.
</Paragraph>

<Paragraph number="664" book="cula">
ອາປຕ຺ຕິປຣິຍນ຺ຕໍ ຊານາຕິ, ຣຕ຺ຕິປຣິຍນ຺ຕໍ ນ ຊານາຕິ; ອາປຕ຺ຕິປຣິຍນ຺ຕໍ ສຣຕິ, ຣຕ຺ຕິປຣິຍນ຺ຕໍ ນສ຺ສຣຕິ; ອາປຕ຺ຕິປຣິຍນ຺ເຕ ນິພ຺ເພມຕິໂກ, ຣຕ຺ຕິປຣິຍນ຺ເຕ ເວມຕິໂກ—  ສຸທ຺ຘນ຺ຕປຣິວາໂສ ທາຕພ຺ໂພ.
</Paragraph>

<Paragraph number="665" book="cula">
ອາປຕ຺ຕິປຣິຍນ຺ຕໍ ເອກຈ຺ຈໍ ຊານາຕິ, ເອກຈ຺ຈໍ ນ ຊານາຕິ, ຣຕ຺ຕິປຣິຍນ຺ຕໍ ນ ຊານາຕິ; ອາປຕ຺ຕິປຣິຍນ຺ຕໍ ເອກຈ຺ຈໍ ສຣຕິ, ເອກຈ຺ຈໍ ນສ຺ສຣຕິ, ຣຕ຺ຕິປຣິຍນ຺ຕໍ ນສ຺ສຣຕິ; ອາປຕ຺ຕິປຣິຍນ຺ເຕ ເອກຈ຺ເຈ ເວມຕິໂກ, ເອກຈ຺ເຈ ນິພ຺ເພມຕິໂກ, ຣຕ຺ຕິປຣິຍນ຺ເຕ ເວມຕິໂກ—  ສຸທ຺ຘນ຺ຕປຣິວາໂສ ທາຕພ຺ໂພ.
</Paragraph>

<Paragraph number="666" book="cula">
ອາປຕ຺ຕິປຣິຍນ຺ຕໍ ນ ຊານາຕິ, ຣຕ຺ຕິປຣິຍນ຺ຕໍ ເອກຈ຺ຈໍ ຊານາຕິ, ເອກຈ຺ຈໍ ນ ຊານາຕິ; ອາປຕ຺ຕິປຣິຍນ຺ຕໍ ນສ຺ສຣຕິ, ຣຕ຺ຕິປຣິຍນ຺ຕໍ ເອກຈ຺ຈໍ ສຣຕິ, ເອກຈ຺ຈໍ ນສ຺ສຣຕິ; ອາປຕ຺ຕິປຣິຍນ຺ເຕ ເວມຕິໂກ, ຣຕ຺ຕິປຣິຍນ຺ເຕ ເອກຈ຺ເຈ ເວມຕິໂກ, ເອກຈ຺ເຈ ນິພ຺ເພມຕິໂກ—  ສຸທ຺ຘນ຺ຕປຣິວາໂສ ທາຕພ຺ໂພ.
</Paragraph>

<Paragraph number="667" book="cula">
ອາປຕ຺ຕິປຣິຍນ຺ຕໍ ຊານາຕິ, ຣຕ຺ຕິປຣິຍນ຺ຕໍ ເອກຈ຺ຈໍ ຊານາຕິ, ເອກຈ຺ຈໍ ນ ຊານາຕິ; ອາປຕ຺ຕິປຣິຍນ຺ຕໍ ສຣຕິ, ຣຕ຺ຕິປຣິຍນ຺ຕໍ ເອກຈ຺ຈໍ ສຣຕິ, ເອກຈ຺ຈໍ ນສ຺ສຣຕິ; ອາປຕ຺ຕິປຣິຍນ຺ເຕ ນິພ຺ເພມຕິໂກ, ຣຕ຺ຕິປຣິຍນ຺ເຕ ເອກຈ຺ເຈ ເວມຕິໂກ, ເອກຈ຺ເຈ ນິພ຺ເພມຕິໂກ—  ສຸທ຺ຘນ຺ຕປຣິວາໂສ ທາຕພ຺ໂພ.
</Paragraph>

<Paragraph number="668" book="cula">
ອາປຕ຺ຕິປຣິຍນ຺ຕໍ ເອກຈ຺ຈໍ ຊານາຕິ, ເອກຈ຺ຈໍ ນ ຊານາຕິ; ຣຕ຺ຕິປຣິຍນ຺ຕໍ ເອກຈ຺ຈໍ ຊານາຕິ, ເອກຈ຺ຈໍ ນ ຊານາຕິ; ອາປຕ຺ຕິປຣິຍນ຺ຕໍ ເອກຈ຺ຈໍ ສຣຕິ, ເອກຈ຺ຈໍ ນສ຺ສຣຕິ; ຣຕ຺ຕິປຣິຍນ຺ຕໍ ເອກຈ຺ຈໍ ສຣຕິ, ເອກຈ຺ຈໍ ນສ຺ສຣຕິ; ອາປຕ຺ຕິປຣິຍນ຺ເຕ ເອກຈ຺ເຈ ເວມຕິໂກ, ເອກຈ຺ເຈ ນິພ຺ເພມຕິໂກ; ຣຕ຺ຕິປຣິຍນ຺ເຕ ເອກຈ຺ເຈ ເວມຕິໂກ, ເອກຈ຺ເຈ ນິພ຺ເພມຕິໂກ—  ສຸທ຺ຘນ຺ຕປຣິວາໂສ ທາຕພ຺ໂພ. ເອວໍ ໂຂ, ຠິກ຺ຂເວ, ສຸທ຺ຘນ຺ຕປຣິວາໂສ ທາຕພ຺ໂພ.
</Paragraph>

</Division>
<Division number="159" book="cula">

<Paragraph number="669" book="cula">
ກຖຎ຺ຈ, ຠິກ຺ຂເວ, ປຣິວາໂສ ທາຕພ຺ໂພ? ອາປຕ຺ຕິປຣິຍນ຺ຕໍ ຊານາຕິ, ຣຕ຺ຕິປຣິຍນ຺ຕໍ ຊານາຕິ; ອາປຕ຺ຕິປຣິຍນ຺ຕໍ ສຣຕິ, ຣຕ຺ຕິປຣິຍນ຺ຕໍ ສຣຕິ; ອາປຕ຺ຕິປຣິຍນ຺ເຕ ນິພ຺ເພມຕິໂກ, ຣຕ຺ຕິປຣິຍນ຺ເຕ ນິພ຺ເພມຕິໂກ—  ປຣິວາໂສ ທາຕພ຺ໂພ.
</Paragraph>

<Paragraph number="670" book="cula">
ອາປຕ຺ຕິປຣິຍນ຺ຕໍ ນ ຊານາຕິ, ຣຕ຺ຕິປຣິຍນ຺ຕໍ ຊານາຕິ; ອາປຕ຺ຕິປຣິຍນ຺ຕໍ ນສ຺ສຣຕິ, ຣຕ຺ຕິປຣິຍນ຺ຕໍ ສຣຕິ, ອາປຕ຺ຕິປຣິຍນ຺ເຕ ເວມຕິໂກ, ຣຕ຺ຕິປຣິຍນ຺ເຕ ນິພ຺ເພມຕິໂກ—  ປຣິວາໂສ ທາຕພ຺ໂພ.
</Paragraph>

<Paragraph number="671" book="cula">
ອາປຕ຺ຕິປຣິຍນ຺ຕໍ ເອກຈ຺ຈໍ ຊານາຕິ, ເອກຈ຺ຈໍ ນ ຊານາຕິ, ຣຕ຺ຕິປຣິຍນ຺ຕໍ ຊານາຕິ; ອາປຕ຺ຕິປຣິຍນ຺ຕໍ ເອກຈ຺ຈໍ ສຣຕິ, ເອກຈ຺ຈໍ ນສ຺ສຣຕິ, ຣຕ຺ຕິປຣິຍນ຺ຕໍ ສຣຕິ; ອາປຕ຺ຕິປຣິຍນ຺ເຕ ເອກຈ຺ເຈ ເວມຕິໂກ, ເອກຈ຺ເຈ ນິພ຺ເພມຕິໂກ, ຣຕ຺ຕິປຣິຍນ຺ເຕ ນິພ຺ເພມຕິໂກ—  ປຣິວາໂສ ທາຕພ຺ໂພ. ເອວໍ ໂຂ, ຠິກ຺ຂເວ, ປຣິວາໂສ ທາຕພ຺ໂພ”.

</Paragraph>
</Division>

<Paragraph number="672" type="center" book="cula">
ປຣິວາໂສ ນິຏ຺ຐິໂຕ.
</Paragraph>