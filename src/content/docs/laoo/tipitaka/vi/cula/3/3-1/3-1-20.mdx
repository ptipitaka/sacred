---
title: "3.1.20 ປກ຺ຂປ຺ປຏິຈ຺ຉນ຺ນອພ຺ຠານ"
tableOfContents: false
sidebar:
  order: 13
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="132" book="cula">

<Paragraph number="607" book="cula">
ໂສ ຈິຓ຺ຓມານຕ຺ໂຕ ຠິກ຺ຂູນໍ ອາໂຣເຈສິ—  “ອຫໍ, ອາວຸໂສ, ເອກໍ ອາປຕ຺ຕິໍ ອາປຊ຺ຊິໍ ສຎ຺ເຈຕນິກໍ ສຸກ຺ກວິສ຺ສຏ຺ຐິໍ ປກ຺ຂປ຺ປຏິຈ຺ຉນ຺ນໍ …ເປ…  ໂສຫໍ ຈິຓ຺ຓມານຕ຺ໂຕ. ກຖໍ ນຸ ໂຂ ມຍາ ປຏິປຊ຺ຊິຕພ຺ພນ຺”ຕິ? ຠຄວໂຕ ເອຕມຕ຺ຖໍ ອາໂຣເຈສຸໍ. “ເຕນ ຫິ, ຠິກ຺ຂເວ, ສໍໂຆ ອຸທາຍິໍ ຠິກ຺ຂຸໍ ອພ຺ເຠຕຸ. ເອວຎ຺ຈ ປນ, ຠິກ຺ຂເວ, ອພ຺ເຠຕພ຺ໂພ—
</Paragraph>

<Paragraph number="608" book="cula">
ເຕນ, ຠິກ຺ຂເວ, ອຸທາຍິນາ ຠິກ຺ຂຸນາ ສໍຆໍ ອຸປສງ຺ກມິຕ຺ວາ, ເອກໍສໍ ອຸຕ຺ຕຣາສງ຺ຄໍ ກຣິຕ຺ວາ, ວຸຑ຺ຒານໍ ຠິກ຺ຂູນໍ ປາເທ ວນ຺ທິຕ຺ວາ, ອຸກ຺ກຸຏິກໍ ນິສີທິຕ຺ວາ, ອຎ຺ຊລິໍ ປຄ຺ຄເຫຕ຺ວາ, ເອວມສ຺ສ ວຈນີໂຍ—  ‘ອຫໍ, ຠນ຺ເຕ, ເອກໍ ອາປຕ຺ຕິໍ ອາປຊ຺ຊິໍ ສຎ຺ເຈຕນິກໍ ສຸກ຺ກວິສ຺ສຏ຺ຐິໍ ປກ຺ຂປ຺ປຏິຈ຺ຉນ຺ນໍ. ໂສຫໍ ສໍຆໍ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປກ຺ຂປ຺ປຏິຈ຺ຉນ຺ນາຍ ປກ຺ຂປຣິວາສໍ ຍາຈິໍ. ຕສ຺ສ ເມ ສໍໂຆ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປກ຺ຂປ຺ປຏິຈ຺ຉນ຺ນາຍ ປກ຺ຂປຣິວາສໍ ອທາສິ. ໂສຫໍ ປຣິວສນ຺ໂຕ ອນ຺ຕຣາ ເອກໍ ອາປຕ຺ຕິໍ ອາປຊ຺ຊິໍ ສຎ຺ເຈຕນິກໍ ສຸກ຺ກວິສ຺ສຏ຺ຐິໍ ປຎ຺ຈາຫປ຺ປຏິຈ຺ຉນ຺ນໍ. ໂສຫໍ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍປຏິກສ຺ສນໍ ຍາຈິໍ. ຕໍ ມໍ ສໍໂຆ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍ ປຏິກສ຺ສິ. ໂສຫໍ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ຍາຈິໍ. ຕສ຺ສ ເມ ສໍໂຆ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ອທາສິ. ໂສຫໍ ປຣິວຸຕ຺ຖປຣິວາໂສ ມານຕ຺ຕາຣໂຫ ອນ຺ຕຣາ ເອກໍ ອາປຕ຺ຕິໍ ອາປຊ຺ຊິໍ ສຎ຺ເຈຕນິກໍ ສຸກ຺ກວິສ຺ສຏ຺ຐິໍ ປຎ຺ຈາຫປ຺ປຏິຈ຺ຉນ຺ນໍ. ໂສຫໍ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍປຏິກສ຺ສນໍ ຍາຈິໍ. ຕໍ ມໍ ສໍໂຆ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍ ປຏິກສ຺ສິ. ໂສຫໍ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ຍາຈິໍ. ຕສ຺ສ ເມ ສໍໂຆ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ອທາສິ. ໂສຫໍ ປຣິວຸຕ຺ຖປຣິວາໂສ ສໍຆໍ ຕິສ຺ສນ຺ນໍ ອາປຕ຺ຕີນໍ ຉາຣຕ຺ຕໍ ມານຕ຺ຕໍ ຍາຈິໍ. ຕສ຺ສ ເມ ສໍໂຆ ຕິສ຺ສນ຺ນໍ ອາປຕ຺ຕີນໍ ຉາຣຕ຺ຕໍ ມານຕ຺ຕໍ ອທາສິ. ໂສຫໍ ມານຕ຺ຕໍ ຈຣນ຺ໂຕ ອນ຺ຕຣາ ເອກໍ ອາປຕ຺ຕິໍ ອາປຊ຺ຊິໍ ສຎ຺ເຈຕນິກໍ ສຸກ຺ກວິສ຺ສຏ຺ຐິໍ ປຎ຺ຈາຫປ຺ປຏິຈ຺ຉນ຺ນໍ. ໂສຫໍ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍປຏິກສ຺ສນໍ ຍາຈິໍ. ຕໍ ມໍ ສໍໂຆ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍ ປຏິກສ຺ສິ. ໂສຫໍ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ຍາຈິໍ. ຕສ຺ສ ເມ ສໍໂຆ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ອທາສິ. ໂສຫໍ ປຣິວຸຕ຺ຖປຣິວາໂສ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ຉາຣຕ຺ຕໍ ມານຕ຺ຕໍ ຍາຈິໍ. ຕສ຺ສ ເມ ສໍໂຆ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ຉາຣຕ຺ຕໍ ມານຕ຺ຕໍ ອທາສິ. ໂສຫໍ ຈິຓ຺ຓມານຕ຺ໂຕ ອພ຺ຠານາຣໂຫ ອນ຺ຕຣາ ເອກໍ ອາປຕ຺ຕິໍ ອາປຊ຺ຊິໍ ສຎ຺ເຈຕນິກໍ ສຸກ຺ກວິສ຺ສຏ຺ຐິໍ ປຎ຺ຈາຫປ຺ປຏິຈ຺ຉນ຺ນໍ. ໂສຫໍ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍປຏິກສ຺ສນໍ ຍາຈິໍ. ຕໍ ມໍ ສໍໂຆ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍ ປຏິກສ຺ສິ. ໂສຫໍ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ຍາຈິໍ. ຕສ຺ສ ເມ ສໍໂຆ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ອທາສິ. ໂສຫໍ ປຣິວຸຕ຺ຖປຣິວາໂສ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ຉາຣຕ຺ຕໍ ມານຕ຺ຕໍ ຍາຈິໍ. ຕສ຺ສ ເມ ສໍໂຆ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ຉາຣຕ຺ຕໍ ມານຕ຺ຕໍ ອທາສິ. ໂສຫໍ, ຠນ຺ເຕ, ຈິຓ຺ຓມານຕ຺ໂຕ ສໍຆໍ ອພ຺ຠານໍ ຍາຈາມີ’ຕິ.
</Paragraph>

<Paragraph number="609" book="cula">
ທຸຕິຍມ຺ປິ ຍາຈິຕພ຺ພໍ. ຕຕິຍມ຺ປິ ຍາຈິຕພ຺ພໍ. ພ຺ຍຕ຺ເຕນ ຠິກ຺ຂຸນາ ປຏິພເລນ ສໍໂຆ ຎາເປຕພ຺ໂພ—
</Paragraph>

</Division>
<Division number="133" book="cula">

<Paragraph number="610" book="cula">
‘ສຸຓາຕຸ ເມ, ຠນ຺ເຕ, ສໍໂຆ. ອຍໍ ອຸທາຍີ ຠິກ຺ຂຸ ເອກໍ ອາປຕ຺ຕິໍ ອາປຊ຺ຊິ ສຎ຺ເຈຕນິກໍ ສຸກ຺ກວິສ຺ສຏ຺ຐິໍ ປກ຺ຂປ຺ປຏິຈ຺ຉນ຺ນໍ. ໂສ ສໍຆໍ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປກ຺ຂປ຺ປຏິຈ຺ຉນ຺ນາຍ ປກ຺ຂປຣິວາສໍ ຍາຈິ. ສໍໂຆ ອຸທາຍິສ຺ສ ຠິກ຺ຂຸໂນ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປກ຺ຂປ຺ປຏິຈ຺ຉນ຺ນາຍ ປກ຺ຂປຣິວາສໍ ອທາສິ. ໂສ ປຣິວສນ຺ໂຕ ອນ຺ຕຣາ ເອກໍ ອາປຕ຺ຕິໍ ອາປຊ຺ຊິ ສຎ຺ເຈຕນິກໍ ສຸກ຺ກວິສ຺ສຏ຺ຐິໍ ປຎ຺ຈາຫປ຺ປຏິຈ຺ຉນ຺ນໍ. ໂສ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍປຏິກສ຺ສນໍ ຍາຈິ. ສໍໂຆ ອຸທາຍິໍ ຠິກ຺ຂຸໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍ ປຏິກສ຺ສິ. ໂສ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ຍາຈິ. ສໍໂຆ ອຸທາຍິສ຺ສ ຠິກ຺ຂຸໂນ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ອທາສິ. ໂສ ປຣິວຸຕ຺ຖປຣິວາໂສ ມານຕ຺ຕາຣໂຫ ອນ຺ຕຣາ ເອກໍ ອາປຕ຺ຕິໍ ອາປຊ຺ຊິ ສຎ຺ເຈຕນິກໍ ສຸກ຺ກວິສ຺ສຏ຺ຐິໍ ປຎ຺ຈາຫປ຺ປຏິຈ຺ຉນ຺ນໍ. ໂສ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍປຏິກສ຺ສນໍ ຍາຈິ. ສໍໂຆ ອຸທາຍິໍ ຠິກ຺ຂຸໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍ ປຏິກສ຺ສິ. ໂສ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ຍາຈິ. ສໍໂຆ ອຸທາຍິສ຺ສ ຠິກ຺ຂຸໂນ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ອທາສິ. ໂສ ປຣິວຸຕ຺ຖປຣິວາໂສ ສໍຆໍ ຕິສ຺ສນ຺ນໍ ອາປຕ຺ຕີນໍ ຉາຣຕ຺ຕໍ ມານຕ຺ຕໍ ຍາຈິ. ສໍໂຆ ອຸທາຍິສ຺ສ ຠິກ຺ຂຸໂນ ຕິສ຺ສນ຺ນໍ ອາປຕ຺ຕີນໍ ຉາຣຕ຺ຕໍ ມານຕ຺ຕໍ ອທາສິ. ໂສ ມານຕ຺ຕໍ ຈຣນ຺ໂຕ ອນ຺ຕຣາ ເອກໍ ອາປຕ຺ຕິໍ ອາປຊ຺ຊິ ສຎ຺ເຈຕນິກໍ ສຸກ຺ກວິສ຺ສຏ຺ຐິໍ ປຎ຺ຈາຫປ຺ປຏິຈ຺ຉນ຺ນໍ. ໂສ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍປຏິກສ຺ສນໍ ຍາຈິ. ສໍໂຆ ອຸທາຍິໍ ຠິກ຺ຂຸໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍ ປຏິກສ຺ສິ. ໂສ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ຍາຈິ. ສໍໂຆ ອຸທາຍິສ຺ສ ຠິກ຺ຂຸໂນ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ອທາສິ. ໂສ ປຣິວຸຕ຺ຖປຣິວາໂສ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ຉາຣຕ຺ຕໍ ມານຕ຺ຕໍ ຍາຈິ. ສໍໂຆ ອຸທາຍິສ຺ສ ຠິກ຺ຂຸໂນ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ຉາຣຕ຺ຕໍ ມານຕ຺ຕໍ ອທາສິ. ໂສ ຈິຓ຺ຓມານຕ຺ໂຕ ອພ຺ຠານາຣໂຫ ອນ຺ຕຣາ ເອກໍ ອາປຕ຺ຕິໍ ອາປຊ຺ຊິ ສຎ຺ເຈຕນິກໍ ສຸກ຺ກວິສ຺ສຏ຺ຐິໍ ປຎ຺ຈາຫປ຺ປຏິຈ຺ຉນ຺ນໍ. ໂສ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍປຏິກສ຺ສນໍ ຍາຈິ. ສໍໂຆ ອຸທາຍິໍ ຠິກ຺ຂຸໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ມູລາຍ ປຏິກສ຺ສິ. ໂສ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ຍາຈິ. ສໍໂຆ ອຸທາຍິສ຺ສ ຠິກ຺ຂຸໂນ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ປຸຣິມາຍ ອາປຕ຺ຕິຍາ ສໂມຘານປຣິວາສໍ ອທາສິ. ໂສ ປຣິວຸຕ຺ຖປຣິວາໂສ ສໍຆໍ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ຉາຣຕ຺ຕໍ ມານຕ຺ຕໍ ຍາຈິ. ສໍໂຆ ອຸທາຍິສ຺ສ ຠິກ຺ຂຸໂນ ອນ຺ຕຣາ ເອກິສ຺ສາ ອາປຕ຺ຕິຍາ ສຎ຺ເຈຕນິກາຍ ສຸກ຺ກວິສ຺ສຏ຺ຐິຍາ ປຎ຺ຈາຫປ຺ປຏິຈ຺ຉນ຺ນາຍ ຉາຣຕ຺ຕໍ ມານຕ຺ຕໍ ອທາສິ. ໂສ ຈິຓ຺ຓມານຕ຺ໂຕ ສໍຆໍ ອພ຺ຠານໍ ຍາຈຕິ. ຍທິ ສໍຆສ຺ສ ປຕ຺ຕກລ຺ລໍ, ສໍໂຆ ອຸທາຍິໍ ຠິກ຺ຂຸໍ ອພ຺ເຠຍ຺ຍ. ເອສາ ຎຕ຺ຕິ.
</Paragraph>

<Paragraph number="611" book="cula">
ສຸຓາຕຸ ເມ, ຠນ຺ເຕ, ສໍໂຆ. ອຍໍ ອຸທາຍີ ຠິກ຺ຂຸ ເອກໍ ອາປຕ຺ຕິໍ ອາປຊ຺ຊິ ສຎ຺ເຈຕນິກໍ ສຸກ຺ກວິສ຺ສຏ຺ຐິໍ ປກ຺ຂປ຺ປຏິຈ຺ຉນ຺ນໍ …ເປ…  ໂສ ຈິຓ຺ຓມານຕ຺ໂຕ ສໍຆໍ ອພ຺ຠານໍ ຍາຈຕິ. ສໍໂຆ ອຸທາຍິໍ ຠິກ຺ຂຸໍ ອພ຺ເຠຕິ. ຍສ຺ສາຍສ຺ມໂຕ ຂມຕິ ອຸທາຍິສ຺ສ ຠິກ຺ຂຸໂນ ອພ຺ຠານໍ, ໂສ ຕຸຓ຺ຫສ຺ສ; ຍສ຺ສ ນກ຺ຂມຕິ, ໂສ ຠາເສຍ຺ຍ.
</Paragraph>

<Paragraph number="612" book="cula">
ທຸຕິຍມ຺ປິ ເອຕມຕ຺ຖໍ ວທາມິ …ເປ…  ຕຕິຍມ຺ປິ ເອຕມຕ຺ຖໍ ວທາມິ …ເປ… .
</Paragraph>

<Paragraph number="613" book="cula">
ອພ຺ຠິໂຕ ສໍເຆນ ອຸທາຍີ ຠິກ຺ຂຸ. ຂມຕິ ສໍຆສ຺ສ, ຕສ຺ມາ ຕຸຓ຺ຫີ, ເອວເມຕໍ ຘາຣຍາມີ’”ຕິ.

</Paragraph>
</Division>

<Paragraph number="614" type="center" book="cula">
ສຸກ຺ກວິສ຺ສຏ຺ຐິ ສມຕ຺ຕາ.
</Paragraph>