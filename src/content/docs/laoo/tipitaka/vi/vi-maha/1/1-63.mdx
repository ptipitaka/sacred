---
title: "1.63 ອຸປສມ຺ປທາວິຘິ"
tableOfContents: false
sidebar:
  order: 60
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="125" book="vi-maha">

<Paragraph number="515" book="vi-maha">
ເຕນ ໂຂ ປນ ສມເຍນ ອຸປສມ຺ປນ຺ນາ ທິສ຺ສນ຺ຕິ ກຸຏ຺ຐິກາປິ ຄຓ຺ຑິກາປິ ກິລາສິກາປິ ໂສສິກາປິ ອປມາຣິກາປິ. ຠຄວໂຕ ເອຕມຕ຺ຖໍ ອາໂຣເຈສຸໍ. “ອນຸຊານາມິ, ຠິກ຺ຂເວ, ອຸປສມ຺ປາເທນ຺ເຕນ ເຕຣສ ອນ຺ຕຣາຍິເກ ຘມ຺ເມ ປຸຈ຺ຉິຕຸໍ. ເອວຎ຺ຈ ປນ, ຠິກ຺ຂເວ, ປຸຈ຺ຉິຕພ຺ໂພ—  ‘ສນ຺ຕິ ເຕ ເອວຣູປາ ອາພາຘາ—  ກຸຏ຺ຐໍ, ຄຓ຺ໂຑ, ກິລາໂສ, ໂສໂສ, ອປມາໂຣ? ມນຸສ຺ໂສສິ? ປຸຣິໂສສິ? ຠຸຊິສ຺ໂສສິ? ອຓໂຓສິ? ນສິ ຣາຊຠໂຏ? ອນຸຎ຺ຎາໂຕສິ ມາຕາປິຕູຫິ? ປຣິປຸຓ຺ຓວີສຕິວສ຺ໂສສິ? ປຣິປຸຓ຺ຓໍ ເຕ ປຕ຺ຕຈີວຣໍ? ກິໍນາໂມສິ? ໂກນາໂມ ເຕ ອຸປຊ຺ຌາໂຍ’”ຕິ?
</Paragraph>

<Paragraph number="516" book="vi-maha">
ເຕນ ໂຂ ປນ ສມເຍນ ຠິກ຺ຂູ ອນນຸສິຏ຺ເຐ ອຸປສມ຺ປທາເປກ຺ເຂ ອນ຺ຕຣາຍິເກ ຘມ຺ເມ ປຸຈ຺ຉນ຺ຕິ. ອຸປສມ຺ປທາເປກ຺ຂາ ວິຕ຺ຖາຍນ຺ຕິ, ມງ຺ກູ ໂຫນ຺ຕິ, ນ ສກ຺ໂກນ຺ຕິ ວິສ຺ສຊ຺ເຊຕຸໍ. ຠຄວໂຕ ເອຕມຕ຺ຖໍ ອາໂຣເຈສຸໍ. “ອນຸຊານາມິ, ຠິກ຺ຂເວ, ປຐມໍ ອນຸສາສິຕ຺ວາ ປຈ຺ຉາ ອນ຺ຕຣາຍິເກ ຘມ຺ເມ ປຸຈ຺ຉິຕຸນ຺”ຕິ.
</Paragraph>

<Paragraph number="517" book="vi-maha">
ຕຕ຺ເຖວ ສໍຆມຊ຺ເຌ ອນຸສາສນ຺ຕິ. ອຸປສມ຺ປທາເປກ຺ຂາ ຕເຖວ ວິຕ຺ຖາຍນ຺ຕິ, ມງ຺ກູ ໂຫນ຺ຕິ, ນ ສກ຺ໂກນ຺ຕິ ວິສ຺ສຊ຺ເຊຕຸໍ. ຠຄວໂຕ ເອຕມຕ຺ຖໍ ອາໂຣເຈສຸໍ. “ອນຸຊານາມິ, ຠິກ຺ຂເວ, ເອກມນ຺ຕໍ ອນຸສາສິຕ຺ວາ ສໍຆມຊ຺ເຌ ອນ຺ຕຣາຍິເກ ຘມ຺ເມ ປຸຈ຺ຉິຕຸໍ. ເອວຎ຺ຈ ປນ, ຠິກ຺ຂເວ, ອນຸສາສິຕພ຺ໂພ—
</Paragraph>

</Division>
<Division number="126" book="vi-maha">

<Paragraph number="518" book="vi-maha">
ປຐມໍ ອຸປຊ຺ຌໍ ຄາຫາເປຕພ຺ໂພ. ອຸປຊ຺ຌໍ ຄາຫາເປຕ຺ວາ ປຕ຺ຕຈີວຣໍ ອາຈິກ຺ຂິຕພ຺ພໍ—  ‘ອຍໍ ເຕ ປຕ຺ໂຕ, ອຍໍ ສງ຺ຆາຏິ, ອຍໍ ອຸຕ຺ຕຣາສງ຺ໂຄ, ອຍໍ ອນ຺ຕຣວາສໂກ. ຄຈ຺ຉ, ອມຸມ຺ຫິ ໂອກາເສ ຕິຏ຺ຐາຫີ’”ຕິ.
</Paragraph>

<Paragraph number="519" book="vi-maha">
ພາລາ ອພ຺ຍຕ຺ຕາ ອນຸສາສນ຺ຕິ. ທຸຣນຸສິຏ຺ຐາ ອຸປສມ຺ປທາເປກ຺ຂາ ວິຕ຺ຖາຍນ຺ຕິ, ມງ຺ກູ ໂຫນ຺ຕິ, ນ ສກ຺ໂກນ຺ຕິ ວິສ຺ສຊ຺ເຊຕຸໍ. ຠຄວໂຕ ເອຕມຕ຺ຖໍ ອາໂຣເຈສຸໍ. “ນ, ຠິກ຺ຂເວ, ພາເລນ ອພ຺ຍຕ຺ເຕນ ອນຸສາສິຕພ຺ໂພ. ໂຍ ອນຸສາເສຍ຺ຍ, ອາປຕ຺ຕິ ທຸກ຺ກຏສ຺ສ. ອນຸຊານາມິ, ຠິກ຺ຂເວ, ພ຺ຍຕ຺ເຕນ ຠິກ຺ຂຸນາ ປຏິພເລນ ອນຸສາສິຕຸນ຺”ຕິ.
</Paragraph>

<Paragraph number="520" book="vi-maha">
ອສມ຺ມຕາ ອນຸສາສນ຺ຕິ. ຠຄວໂຕ ເອຕມຕ຺ຖໍ ອາໂຣເຈສຸໍ. “ນ, ຠິກ຺ຂເວ, ອສມ຺ມເຕນ ອນຸສາສິຕພ຺ໂພ. ໂຍ ອນຸສາເສຍ຺ຍ, ອາປຕ຺ຕິ ທຸກ຺ກຏສ຺ສ. ອນຸຊານາມິ, ຠິກ຺ຂເວ, ສມ຺ມເຕນ ອນຸສາສິຕຸໍ. ເອວຎ຺ຈ ປນ, ຠິກ຺ຂເວ, ສມ຺ມນ຺ນິຕພ຺ໂພ—  ອຕ຺ຕນາ ວາ ອຕ຺ຕານໍ ສມ຺ມນ຺ນິຕພ຺ພໍ, ປເຣນ ວາ ປໂຣ ສມ຺ມນ຺ນິຕພ຺ໂພ.
</Paragraph>

<Paragraph number="521" book="vi-maha">
ກຖຎ຺ຈ ອຕ຺ຕນາວ ອຕ຺ຕານໍ ສມ຺ມນ຺ນິຕພ຺ພໍ? ພ຺ຍຕ຺ເຕນ ຠິກ຺ຂຸນາ ປຏິພເລນ ສໍໂຆ ຎາເປຕພ຺ໂພ—  ‘ສຸຓາຕຸ ເມ, ຠນ຺ເຕ, ສໍໂຆ. ອິຕ຺ຖນ຺ນາໂມ ອິຕ຺ຖນ຺ນາມສ຺ສ ອາຍສ຺ມໂຕ ອຸປສມ຺ປທາເປກ຺ໂຂ. ຍທິ ສໍຆສ຺ສ ປຕ຺ຕກລ຺ລໍ, ອຫໍ ອິຕ຺ຖນ຺ນາມໍ ອນຸສາເສຍ຺ຍນ຺’ຕິ. ເອວໍ ອຕ຺ຕນາວ ອຕ຺ຕານໍ ສມ຺ມນ຺ນິຕພ຺ພໍ.
</Paragraph>

<Paragraph number="522" book="vi-maha">
ກຖຎ຺ຈ ປນ ປເຣນ ປໂຣ ສມ຺ມນ຺ນິຕພ຺ໂພ? ພ຺ຍຕ຺ເຕນ ຠິກ຺ຂຸນາ ປຏິພເລນ ສໍໂຆ ຎາເປຕພ຺ໂພ—  ‘ສຸຓາຕຸ ເມ, ຠນ຺ເຕ, ສໍໂຆ. ອິຕ຺ຖນ຺ນາໂມ ອິຕ຺ຖນ຺ນາມສ຺ສ ອາຍສ຺ມໂຕ ອຸປສມ຺ປທາເປກ຺ໂຂ. ຍທິ ສໍຆສ຺ສ ປຕ຺ຕກລ຺ລໍ, ອິຕ຺ຖນ຺ນາໂມ ອິຕ຺ຖນ຺ນາມໍ ອນຸສາເສຍ຺ຍາ’ຕິ. ເອວໍ ປເຣນ ປໂຣ ສມ຺ມນ຺ນິຕພ຺ໂພ.
</Paragraph>

<Paragraph number="523" book="vi-maha">
ເຕນ ສມ຺ມເຕນ ຠິກ຺ຂຸນາ ອຸປສມ຺ປທາເປກ຺ໂຂ ອຸປສງ຺ກມິຕ຺ວາ ເອວມສ຺ສ ວຈນີໂຍ—  ‘ສຸຓສິ, ອິຕ຺ຖນ຺ນາມ, ອຍໍ ເຕ ສຈ຺ຈກາໂລ ຠູຕກາໂລ. ຍໍ ຊາຕໍ ຕໍ ສໍຆມຊ຺ເຌ ປຸຈ຺ຉນ຺ເຕ ສນ຺ຕໍ ອຕ຺ຖີຕິ ວຕ຺ຕພ຺ພໍ, ອສນ຺ຕໍ ນຕ຺ຖີຕິ ວຕ຺ຕພ຺ພໍ. ມາ ໂຂ ວິຕ຺ຖາຍິ, ມາ ໂຂ ມງ຺ກຸ ອໂຫສິ. ເອວໍ ຕໍ ປຸຈ຺ຉິສ຺ສນ຺ຕິ—  ສນ຺ຕິ ເຕ ເອວຣູປາ ອາພາຘາ—  ກຸຏ຺ຐໍ, ຄຓ຺ໂຑ, ກິລາໂສ, ໂສໂສ, ອປມາໂຣ? ມນຸສ຺ໂສສິ? ປຸຣິໂສສິ? ຠຸຊິສ຺ໂສສິ? ອຓໂຓສິ? ນສິ ຣາຊຠໂຏ? ອນຸຎ຺ຎາໂຕສິ ມາຕາປິຕູຫິ? ປຣິປຸຓ຺ຓວີສຕິວສ຺ໂສສິ? ປຣິປຸຓ຺ຓໍ ເຕ ປຕ຺ຕຈີວຣໍ? ກິໍນາໂມສິ? ໂກນາໂມ ເຕ ອຸປຊ຺ຌາໂຍ’”ຕິ?
</Paragraph>

<Paragraph number="524" book="vi-maha">
ເອກໂຕ ອາຄຈ຺ຉນ຺ຕິ. “ນ, ຠິກ຺ຂເວ, ເອກໂຕ ອາຄນ຺ຕພ຺ພໍ. ອນຸສາສເກນ ປຐມຕຣໍ ອາຄນ຺ຕ຺ວາ ສໍໂຆ ຎາເປຕພ຺ໂພ—  ‘ສຸຓາຕຸ ເມ, ຠນ຺ເຕ, ສໍໂຆ. ອິຕ຺ຖນ຺ນາໂມ ອິຕ຺ຖນ຺ນາມສ຺ສ ອາຍສ຺ມໂຕ ອຸປສມ຺ປທາເປກ຺ໂຂ. ອນຸສິຏ຺ໂຐ ໂສ ມຍາ. ຍທິ ສໍຆສ຺ສ ປຕ຺ຕກລ຺ລໍ, ອິຕ຺ຖນ຺ນາໂມ ອາຄຈ຺ເຉຍ຺ຍາ’ຕິ. ‘ອາຄຈ຺ຉາຫີ’ຕິ ວຕ຺ຕພ຺ໂພ.
</Paragraph>

<Paragraph number="525" book="vi-maha">
ເອກໍສໍ ອຸຕ຺ຕຣາສງ຺ຄໍ ກາຣາເປຕ຺ວາ ຠິກ຺ຂູນໍ ປາເທ ວນ຺ທາເປຕ຺ວາ ອຸກ຺ກຸຏິກໍ ນິສີທາເປຕ຺ວາ ອຎ຺ຊລິໍ ປຄ຺ຄຓ຺ຫາເປຕ຺ວາ ອຸປສມ຺ປທໍ ຍາຈາເປຕພ຺ໂພ—  ‘ສໍຆໍ, ຠນ຺ເຕ, ອຸປສມ຺ປທໍ ຍາຈາມິ. ອຸລ຺ລຸມ຺ປຕຸ ມໍ, ຠນ຺ເຕ, ສໍໂຆ ອນຸກມ຺ປໍ ອຸປາທາຍ. ທຸຕິຍມ຺ປິ, ຠນ຺ເຕ, ສໍຆໍ ອຸປສມ຺ປທໍ ຍາຈາມິ. ອຸລ຺ລຸມ຺ປຕຸ ມໍ, ຠນ຺ເຕ, ສໍໂຆ ອນຸກມ຺ປໍ ອຸປາທາຍ. ຕຕິຍມ຺ປິ, ຠນ຺ເຕ, ສໍຆໍ ອຸປສມ຺ປທໍ ຍາຈາມິ. ອຸລ຺ລຸມ຺ປຕຸ ມໍ, ຠນ຺ເຕ, ສໍໂຆ ອນຸກມ຺ປໍ ອຸປາທາຍາ’ຕິ. ພ຺ຍຕ຺ເຕນ ຠິກ຺ຂຸນາ ປຏິພເລນ ສໍໂຆ ຎາເປຕພ຺ໂພ—
</Paragraph>

<Paragraph number="526" book="vi-maha">
‘ສຸຓາຕຸ ເມ, ຠນ຺ເຕ, ສໍໂຆ. ອຍໍ ອິຕ຺ຖນ຺ນາໂມ ອິຕ຺ຖນ຺ນາມສ຺ສ ອາຍສ຺ມໂຕ ອຸປສມ຺ປທາເປກ຺ໂຂ. ຍທິ ສໍຆສ຺ສ ປຕ຺ຕກລ຺ລໍ, ອຫໍ ອິຕ຺ຖນ຺ນາມໍ ອນ຺ຕຣາຍິເກ ຘມ຺ເມ ປຸຈ຺ເຉຍ຺ຍນ຺ຕິ? ສຸຓສິ, ອິຕ຺ຖນ຺ນາມ, ອຍໍ ເຕ ສຈ຺ຈກາໂລ ຠູຕກາໂລ. ຍໍ ຊາຕໍ ຕໍ ປຸຈ຺ຉາມິ. ສນ຺ຕໍ ອຕ຺ຖີຕິ ວຕ຺ຕພ຺ພໍ, ອສນ຺ຕໍ ນຕ຺ຖີຕິ ວຕ຺ຕພ຺ພໍ. ສນ຺ຕິ ເຕ ເອວຣູປາ ອາພາຘາ—  ກຸຏ຺ຐໍ ຄຓ຺ໂຑ ກິລາໂສ ໂສໂສ ອປມາໂຣ? ມນຸສ຺ໂສສິ? ປຸຣິໂສສິ? ຠຸຊິສ຺ໂສສິ? ອຓໂຓສິ? ນສິ ຣາຊຠໂຏ? ອນຸຎ຺ຎາໂຕສິ ມາຕາປິຕູຫິ? ປຣິປຸຓ຺ຓວີສຕິວສ຺ໂສສິ? ປຣິປຸຓ຺ຓໍ ເຕ ປຕ຺ຕຈີວຣໍ? ກິໍນາໂມສິ? ໂກນາໂມ ເຕ ອຸປຊ຺ຌາໂຍ’ຕິ? ພ຺ຍຕ຺ເຕນ ຠິກ຺ຂຸນາ ປຏິພເລນ ສໍໂຆ ຎາເປຕພ຺ໂພ—
</Paragraph>

</Division>
<Division number="127" book="vi-maha">

<Paragraph number="527" book="vi-maha">
‘ສຸຓາຕຸ ເມ, ຠນ຺ເຕ, ສໍໂຆ. ອຍໍ ອິຕ຺ຖນ຺ນາໂມ ອິຕ຺ຖນ຺ນາມສ຺ສ ອາຍສ຺ມໂຕ ອຸປສມ຺ປທາເປກ຺ໂຂ, ປຣິສຸທ຺ໂຘ ອນ຺ຕຣາຍິເກຫິ ຘມ຺ເມຫິ, ປຣິປຸຓ຺ຓສ຺ສ ປຕ຺ຕຈີວຣໍ. ອິຕ຺ຖນ຺ນາໂມ ສໍຆໍ ອຸປສມ຺ປທໍ ຍາຈຕິ ອິຕ຺ຖນ຺ນາເມນ ອຸປຊ຺ຌາເຍນ. ຍທິ ສໍຆສ຺ສ ປຕ຺ຕກລ຺ລໍ, ສໍໂຆ ອິຕ຺ຖນ຺ນາມໍ ອຸປສມ຺ປາເທຍ຺ຍ ອິຕ຺ຖນ຺ນາເມນ ອຸປຊ຺ຌາເຍນ. ເອສາ ຎຕ຺ຕິ.
</Paragraph>

<Paragraph number="528" book="vi-maha">
ສຸຓາຕຸ ເມ, ຠນ຺ເຕ, ສໍໂຆ. ອຍໍ ອິຕ຺ຖນ຺ນາໂມ ອິຕ຺ຖນ຺ນາມສ຺ສ ອາຍສ຺ມໂຕ ອຸປສມ຺ປທາເປກ຺ໂຂ, ປຣິສຸທ຺ໂຘ ອນ຺ຕຣາຍິເກຫິ ຘມ຺ເມຫິ, ປຣິປຸຓ຺ຓສ຺ສ ປຕ຺ຕຈີວຣໍ. ອິຕ຺ຖນ຺ນາໂມ ສໍຆໍ ອຸປສມ຺ປທໍ ຍາຈຕິ ອິຕ຺ຖນ຺ນາເມນ ອຸປຊ຺ຌາເຍນ. ສໍໂຆ ອິຕ຺ຖນ຺ນາມໍ ອຸປສມ຺ປາເທຕິ ອິຕ຺ຖນ຺ນາເມນ ອຸປຊ຺ຌາເຍນ. ຍສ຺ສາຍສ຺ມໂຕ ຂມຕິ ອິຕ຺ຖນ຺ນາມສ຺ສ ອຸປສມ຺ປທາ ອິຕ຺ຖນ຺ນາເມນ ອຸປຊ຺ຌາເຍນ, ໂສ ຕຸຓ຺ຫສ຺ສ; ຍສ຺ສ ນກ຺ຂມຕິ, ໂສ ຠາເສຍ຺ຍ.
</Paragraph>

<Paragraph number="529" book="vi-maha">
ທຸຕິຍມ຺ປິ ເອຕມຕ຺ຖໍ ວທາມິ—  ສຸຓາຕຸ ເມ, ຠນ຺ເຕ, ສໍໂຆ. ອຍໍ ອິຕ຺ຖນ຺ນາໂມ ອິຕ຺ຖນ຺ນາມສ຺ສ ອາຍສ຺ມໂຕ ອຸປສມ຺ປທາເປກ຺ໂຂ, ປຣິສຸທ຺ໂຘ ອນ຺ຕຣາຍິເກຫິ ຘມ຺ເມຫິ, ປຣິປຸຓ຺ຓສ຺ສ ປຕ຺ຕຈີວຣໍ. ອິຕ຺ຖນ຺ນາໂມ ສໍຆໍ ອຸປສມ຺ປທໍ ຍາຈຕິ ອິຕ຺ຖນ຺ນາເມນ ອຸປຊ຺ຌາເຍນ. ສໍໂຆ ອິຕ຺ຖນ຺ນາມໍ ອຸປສມ຺ປາເທຕິ ອິຕ຺ຖນ຺ນາເມນ ອຸປຊ຺ຌາເຍນ. ຍສ຺ສາຍສ຺ມໂຕ ຂມຕິ ອິຕ຺ຖນ຺ນາມສ຺ສ ອຸປສມ຺ປທາ ອິຕ຺ຖນ຺ນາເມນ ອຸປຊ຺ຌາເຍນ, ໂສ ຕຸຓ຺ຫສ຺ສ; ຍສ຺ສ ນກ຺ຂມຕິ, ໂສ ຠາເສຍ຺ຍ.
</Paragraph>

<Paragraph number="530" book="vi-maha">
ຕຕິຍມ຺ປິ ເອຕມຕ຺ຖໍ ວທາມິ—  ສຸຓາຕຸ ເມ, ຠນ຺ເຕ, ສໍໂຆ. ອຍໍ ອິຕ຺ຖນ຺ນາໂມ ອິຕ຺ຖນ຺ນາມສ຺ສ ອາຍສ຺ມໂຕ ອຸປສມ຺ປທາເປກ຺ໂຂ, ປຣິສຸທ຺ໂຘ ອນ຺ຕຣາຍິເກຫິ ຘມ຺ເມຫິ, ປຣິປຸຓ຺ຓສ຺ສ ປຕ຺ຕຈີວຣໍ. ອິຕ຺ຖນ຺ນາໂມ ສໍຆໍ ອຸປສມ຺ປທໍ ຍາຈຕິ ອິຕ຺ຖນ຺ນາເມນ ອຸປຊ຺ຌາເຍນ. ສໍໂຆ ອິຕ຺ຖນ຺ນາມໍ ອຸປສມ຺ປາເທຕິ ອິຕ຺ຖນ຺ນາເມນ ອຸປຊ຺ຌາເຍນ. ຍສ຺ສາຍສ຺ມໂຕ ຂມຕິ ອິຕ຺ຖນ຺ນາມສ຺ສ ອຸປສມ຺ປທາ ອິຕ຺ຖນ຺ນາເມນ ອຸປຊ຺ຌາເຍນ, ໂສ ຕຸຓ຺ຫສ຺ສ; ຍສ຺ສ ນກ຺ຂມຕິ, ໂສ ຠາເສຍ຺ຍ.
</Paragraph>

<Paragraph number="531" book="vi-maha">
ອຸປສມ຺ປນ຺ໂນ ສໍເຆນ ອິຕ຺ຖນ຺ນາໂມ ອິຕ຺ຖນ຺ນາເມນ ອຸປຊ຺ຌາເຍນ. ຂມຕິ ສໍຆສ຺ສ, ຕສ຺ມາ ຕຸຓ຺ຫີ, ເອວເມຕໍ ຘາຣຍາມີ’”ຕິ.

</Paragraph>
</Division>

<Paragraph number="532" type="center" book="vi-maha">
ອຸປສມ຺ປທາກມ຺ມໍ ນິຏ຺ຐິຕໍ.
</Paragraph>