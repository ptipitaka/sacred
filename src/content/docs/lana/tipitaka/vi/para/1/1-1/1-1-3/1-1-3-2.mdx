---
title: "1.1.3.2 ᩅᩥᨶᩦᨲᩅᨲ᩠ᨳᩩ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="180" book="para">

<Paragraph number="457" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩔ ᨽᩥᨠ᩠ᨡᩪ ᨠᩣᩁᩩᨬ᩠ᨬᩮᨶ ᨾᩁᨱᩅᨱ᩠ᨱᩴ ᩈᩴᩅᨱ᩠ᨱᩮᩈᩩᩴ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ “ᨽᨣᩅᨲᩣ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ, ᨠᨧ᩠ᨧᩥ ᨶᩩ ᨡᩮᩣ ᨾᨿᩴ ᨸᩣᩁᩣᨩᩥᨠᩴ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᩣᨸᨲ᩠ᨲᩥᩴ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᩋᩣᨸᨶ᩠ᨶᩣ ᨸᩣᩁᩣᨩᩥᨠᨶ᩺”ᨲᩥ. (1)
</Paragraph>

<Paragraph number="458" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨸᩥᨱ᩠ᨯᨧᩣᩁᩥᨠᩮᩣ ᨽᩥᨠ᩠ᨡᩩ ᨸᩦᨮᨠᩮ ᨸᩥᩃᩮᩣᨲᩥᨠᩣᨿ ᨸᨭᩥᨧ᩠ᨨᨶ᩠ᨶᩴ ᨴᩤᩁᨠᩴ ᨶᩥᩈᩦᨴᨶ᩠ᨲᩮᩣ ᩒᨲ᩠ᨳᩁᩥᨲ᩠ᩅᩣ ᨾᩣᩁᩮᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ “ᨽᨣᩅᨲᩣ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ, ᨠᨧ᩠ᨧᩥ ᨶᩩ ᨡᩮᩣ ᩋᩉᩴ ᨸᩣᩁᩣᨩᩥᨠᩴ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ. ᨶ ᨧ, ᨽᩥᨠ᩠ᨡᩅᩮ, ᩋᨸ᩠ᨸᨭᩥᩅᩮᨠ᩠ᨡᩥᨲ᩠ᩅᩣ ᩋᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ; ᨿᩮᩣ ᨶᩥᩈᩦᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (2)
</Paragraph>

<Paragraph number="459" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨽᨲ᩠ᨲᨣ᩠ᨣᩮ ᩋᨶ᩠ᨲᩁᨥᩁᩮ ᩋᩣᩈᨶᩴ ᨸᨬ᩠ᨬᨸᩮᨶ᩠ᨲᩮᩣ ᨾᩩᩈᩃᩮ ᩏᩔᩥᨲᩮ ᩑᨠᩴ ᨾᩩᩈᩃᩴ ᩋᨣ᩠ᨣᩉᩮᩈᩥ. ᨴᩩᨲᩥᨿᩮᩣ ᨾᩩᩈᩃᩮᩣ ᨸᩁᩥᨸᨲᩥᨲ᩠ᩅᩣ ᩋᨬ᩠ᨬᨲᩁᩔ ᨴᩤᩁᨠᩔ ᨾᨲ᩠ᨳᨠᩮ ᩋᩅᨲ᩠ᨳᩣᩈᩥ. ᩈᩮᩣ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᨠᩥᩴᨧᩥᨲ᩠ᨲᩮᩣ ᨲ᩠ᩅᩴ, ᨽᩥᨠ᩠ᨡᩪ”ᨲᩥ? “ᩋᩈᨬ᩠ᨧᩥᨧ᩠ᨧ ᩋᩉᩴ, ᨽᨣᩅᩤ”ᨲᩥ. “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩋᩈᨬ᩠ᨧᩥᨧ᩠ᨧᩣ”ᨲᩥ. (3)
</Paragraph>

<Paragraph number="460" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨽᨲ᩠ᨲᨣ᩠ᨣᩮ ᩋᨶ᩠ᨲᩁᨥᩁᩮ ᩋᩣᩈᨶᩴ ᨸᨬ᩠ᨬᨸᩮᨶ᩠ᨲᩮᩣ ᩏᨴᩩᨠ᩠ᨡᩃᨽᨱ᩠ᨯᩥᨠᩴ ᩋᨠ᩠ᨠᨾᩥᨲ᩠ᩅᩣ ᨸᩅᨭ᩠ᨭᩮᩈᩥ. ᩋᨬ᩠ᨬᨲᩁᩴ ᨴᩤᩁᨠᩴ ᩒᨲ᩠ᨳᩁᩥᨲ᩠ᩅᩣ ᨾᩣᩁᩮᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩋᩈᨬ᩠ᨧᩥᨧ᩠ᨧᩣ”ᨲᩥ. (4)
</Paragraph>

<Paragraph number="461" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨸᩥᨲᩣᨸᩩᨲ᩠ᨲᩣ ᨽᩥᨠ᩠ᨡᩪᩈᩩ ᨸᨻ᩠ᨻᨩᩥᨲᩣ ᩉᩮᩣᨶ᩠ᨲᩥ. ᨠᩣᩃᩮ ᩋᩣᩁᩮᩣᨧᩥᨲᩮ ᨸᩩᨲ᩠ᨲᩮᩣ ᨸᩥᨲᩁᩴ ᩑᨲᨴᩅᩮᩤᨧ—  “ᨣᨧ᩠ᨨ, ᨽᨶ᩠ᨲᩮ, ᩈᩴᨥᩮᩣ ᨲᩴ ᨸᨲᩥᨾᩣᨶᩮᨲᩦ”ᨲᩥ ᨸᩥᨭ᩠ᨮᩥᨿᩴ ᨣᩉᩮᨲ᩠ᩅᩣ ᨸᨱᩣᨾᩮᩈᩥ. ᩈᩮᩣ ᨸᨸᨲᩥᨲ᩠ᩅᩣ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᨠᩥᩴᨧᩥᨲ᩠ᨲᩮᩣ ᨲ᩠ᩅᩴ, ᨽᩥᨠ᩠ᨡᩪ”ᨲᩥ? “ᨶᩣᩉᩴ, ᨽᨣᩅᩤ, ᨾᩁᨱᩣᨵᩥᨸ᩠ᨸᩣᨿᩮᩣ”ᨲᩥ. “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (5)
</Paragraph>

<Paragraph number="462" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨸᩥᨲᩣᨸᩩᨲ᩠ᨲᩣ ᨽᩥᨠ᩠ᨡᩪᩈᩩ ᨸᨻ᩠ᨻᨩᩥᨲᩣ ᩉᩮᩣᨶ᩠ᨲᩥ. ᨠᩣᩃᩮ ᩋᩣᩁᩮᩣᨧᩥᨲᩮ ᨸᩩᨲ᩠ᨲᩮᩣ ᨸᩥᨲᩁᩴ ᩑᨲᨴᩅᩮᩤᨧ—  “ᨣᨧ᩠ᨨ, ᨽᨶ᩠ᨲᩮ, ᩈᩴᨥᩮᩣ ᨲᩴ ᨸᨲᩥᨾᩣᨶᩮᨲᩦ”ᨲᩥ ᨾᩁᨱᩣᨵᩥᨸ᩠ᨸᩣᨿᩮᩣ ᨸᩥᨭ᩠ᨮᩥᨿᩴ ᨣᩉᩮᨲ᩠ᩅᩣ ᨸᨱᩣᨾᩮᩈᩥ. ᩈᩮᩣ ᨸᨸᨲᩥᨲ᩠ᩅᩣ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᨸᩣᩁᩣᨩᩥᨠᨶ᩺”ᨲᩥ. (6)
</Paragraph>

<Paragraph number="463" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨸᩥᨲᩣᨸᩩᨲ᩠ᨲᩣ ᨽᩥᨠ᩠ᨡᩪᩈᩩ ᨸᨻ᩠ᨻᨩᩥᨲᩣ ᩉᩮᩣᨶ᩠ᨲᩥ. ᨠᩣᩃᩮ ᩋᩣᩁᩮᩣᨧᩥᨲᩮ ᨸᩩᨲ᩠ᨲᩮᩣ ᨸᩥᨲᩁᩴ ᩑᨲᨴᩅᩮᩤᨧ—  “ᨣᨧ᩠ᨨ, ᨽᨶ᩠ᨲᩮ, ᩈᩴᨥᩮᩣ ᨲᩴ ᨸᨲᩥᨾᩣᨶᩮᨲᩦ”ᨲᩥ ᨾᩁᨱᩣᨵᩥᨸ᩠ᨸᩣᨿᩮᩣ ᨸᩥᨭ᩠ᨮᩥᨿᩴ ᨣᩉᩮᨲ᩠ᩅᩣ ᨸᨱᩣᨾᩮᩈᩥ. ᩈᩮᩣ ᨸᨸᨲᩥᨲ᩠ᩅᩣ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (7)
</Paragraph>

</Division>
<Division number="181" book="para">

<Paragraph number="464" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨽᩩᨬ᩠ᨩᨶ᩠ᨲᩔ ᨾᩴᩈᩴ ᨠᨱ᩠ᨮᩮ ᩅᩥᩃᨣ᩠ᨣᩴ ᩉᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨲᩔ ᨽᩥᨠ᩠ᨡᩩᨶᩮᩣ ᨣᩦᩅᩤᨿᩴ ᨸᩉᩣᩁᩴ ᩋᨴᩤᩈᩥ. ᩈᩃᩮᩣᩉᩥᨲᩴ ᨾᩴᩈᩴ ᨸᨲᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (8)
</Paragraph>

<Paragraph number="465" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨽᩩᨬ᩠ᨩᨶ᩠ᨲᩔ ᨾᩴᩈᩴ ᨠᨱ᩠ᨮᩮ ᩅᩥᩃᨣ᩠ᨣᩴ ᩉᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᨲᩔ ᨽᩥᨠ᩠ᨡᩩᨶᩮᩣ ᨣᩦᩅᩤᨿᩴ ᨸᩉᩣᩁᩴ ᩋᨴᩤᩈᩥ. ᩈᩃᩮᩣᩉᩥᨲᩴ ᨾᩴᩈᩴ ᨸᨲᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᨸᩣᩁᩣᨩᩥᨠᨶ᩺”ᨲᩥ. (9)
</Paragraph>

<Paragraph number="466" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨽᩩᨬ᩠ᨩᨶ᩠ᨲᩔ ᨾᩴᩈᩴ ᨠᨱ᩠ᨮᩮ ᩅᩥᩃᨣ᩠ᨣᩴ ᩉᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᨲᩔ ᨽᩥᨠ᩠ᨡᩩᨶᩮᩣ ᨣᩦᩅᩤᨿᩴ ᨸᩉᩣᩁᩴ ᩋᨴᩤᩈᩥ. ᩈᩃᩮᩣᩉᩥᨲᩴ ᨾᩴᩈᩴ ᨸᨲᩥ. ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (10)
</Paragraph>

<Paragraph number="467" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨸᩥᨱ᩠ᨯᨧᩣᩁᩥᨠᩮᩣ ᨽᩥᨠ᩠ᨡᩩ ᩅᩥᩈᨣᨲᩴ ᨸᩥᨱ᩠ᨯᨸᩣᨲᩴ ᩃᨽᩥᨲ᩠ᩅᩣ ᨸᨭᩥᨠ᩠ᨠᨾᨶᩴ ᩉᩁᩥᨲ᩠ᩅᩣ ᨽᩥᨠ᩠ᨡᩪᨶᩴ ᩋᨣ᩠ᨣᨠᩣᩁᩥᨠᩴ ᩋᨴᩤᩈᩥ. ᨲᩮ ᨽᩥᨠ᩠ᨡᩪ ᨠᩣᩃᨾᨠᩴᩈᩩ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᨠᩥᩴᨧᩥᨲ᩠ᨲᩮᩣ ᨲ᩠ᩅᩴ, ᨽᩥᨠ᩠ᨡᩪ”ᨲᩥ? “ᨶᩣᩉᩴ, ᨽᨣᩅᩤ, ᨩᩣᨶᩣᨾᩦ”ᨲᩥ. “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩋᨩᩣᨶᨶ᩠ᨲᩔᩣ”ᨲᩥ. (11)
</Paragraph>

<Paragraph number="468" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩅᩦᨾᩴᩈᩣᨵᩥᨸ᩠ᨸᩣᨿᩮᩣ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩅᩥᩈᩴ ᩋᨴᩤᩈᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᨠᩥᩴᨧᩥᨲ᩠ᨲᩮᩣ ᨲ᩠ᩅᩴ, ᨽᩥᨠ᩠ᨡᩪ”ᨲᩥ? “ᩅᩦᨾᩴᩈᩣᨵᩥᨸ᩠ᨸᩣᨿᩮᩣ ᩋᩉᩴ, ᨽᨣᩅᩤ”ᨲᩥ. “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (12)
</Paragraph>

</Division>
<Division number="182" book="para">

<Paragraph number="469" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᩅᩥᩉᩣᩁᩅᨲ᩠ᨳᩩᩴ ᨠᩁᩮᩣᨶ᩠ᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩉᩮᨭ᩠ᨮᩣ ᩉᩩᨲ᩠ᩅᩣ ᩈᩥᩃᩴ ᩏᨧ᩠ᨧᩣᩁᩮᩈᩥ. ᩏᨸᩁᩥᨾᩮᨶ ᨽᩥᨠ᩠ᨡᩩᨶᩣ ᨴᩩᨣ᩠ᨣᩉᩥᨲᩣ ᩈᩥᩃᩣ ᩉᩮᨭ᩠ᨮᩥᨾᩔ ᨽᩥᨠ᩠ᨡᩩᨶᩮᩣ ᨾᨲ᩠ᨳᨠᩮ ᩋᩅᨲ᩠ᨳᩣᩈᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩋᩈᨬ᩠ᨧᩥᨧ᩠ᨧᩣ”ᨲᩥ. (13)
</Paragraph>

<Paragraph number="470" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᩅᩥᩉᩣᩁᩅᨲ᩠ᨳᩩᩴ ᨠᩁᩮᩣᨶ᩠ᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩉᩮᨭ᩠ᨮᩣ ᩉᩩᨲ᩠ᩅᩣ ᩈᩥᩃᩴ ᩏᨧ᩠ᨧᩣᩁᩮᩈᩥ. ᩏᨸᩁᩥᨾᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᩉᩮᨭ᩠ᨮᩥᨾᩔ ᨽᩥᨠ᩠ᨡᩩᨶᩮᩣ ᨾᨲ᩠ᨳᨠᩮ ᩈᩥᩃᩴ ᨾᩩᨬ᩠ᨧᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (14–15)
</Paragraph>

<Paragraph number="471" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᩅᩥᩉᩣᩁᩔ ᨠᩩᨭ᩠ᨭᩴ ᩏᨭ᩠ᨮᩣᨸᩮᨶ᩠ᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩉᩮᨭ᩠ᨮᩣ ᩉᩩᨲ᩠ᩅᩣ ᩍᨭ᩠ᨮᨠᩴ ᩏᨧ᩠ᨧᩣᩁᩮᩈᩥ. ᩏᨸᩁᩥᨾᩮᨶ ᨽᩥᨠ᩠ᨡᩩᨶᩣ ᨴᩩᨣ᩠ᨣᩉᩥᨲᩣ ᩍᨭ᩠ᨮᨠᩣ ᩉᩮᨭ᩠ᨮᩥᨾᩔ ᨽᩥᨠ᩠ᨡᩩᨶᩮᩣ ᨾᨲ᩠ᨳᨠᩮ ᩋᩅᨲ᩠ᨳᩣᩈᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩋᩈᨬ᩠ᨧᩥᨧ᩠ᨧᩣ”ᨲᩥ. (16)
</Paragraph>

<Paragraph number="472" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᩅᩥᩉᩣᩁᩔ ᨠᩩᨭ᩠ᨭᩴ ᩏᨭ᩠ᨮᩣᨸᩮᨶ᩠ᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩉᩮᨭ᩠ᨮᩣ ᩉᩩᨲ᩠ᩅᩣ ᩍᨭ᩠ᨮᨠᩴ ᩏᨧ᩠ᨧᩣᩁᩮᩈᩥ. ᩏᨸᩁᩥᨾᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᩉᩮᨭ᩠ᨮᩥᨾᩔ ᨽᩥᨠ᩠ᨡᩩᨶᩮᩣ ᨾᨲ᩠ᨳᨠᩮ ᩍᨭ᩠ᨮᨠᩴ ᨾᩩᨬ᩠ᨧᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (17–18)
</Paragraph>

</Division>
<Division number="183" book="para">

<Paragraph number="473" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᨶᩅᨠᨾ᩠ᨾᩴ ᨠᩁᩮᩣᨶ᩠ᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩉᩮᨭ᩠ᨮᩣ ᩉᩩᨲ᩠ᩅᩣ ᩅᩤᩈᩥᩴ ᩏᨧ᩠ᨧᩣᩁᩮᩈᩥ. ᩏᨸᩁᩥᨾᩮᨶ ᨽᩥᨠ᩠ᨡᩩᨶᩣ ᨴᩩᨣ᩠ᨣᩉᩥᨲᩣ ᩅᩤᩈᩦ ᩉᩮᨭ᩠ᨮᩥᨾᩔ ᨽᩥᨠ᩠ᨡᩩᨶᩮᩣ ᨾᨲ᩠ᨳᨠᩮ ᩋᩅᨲ᩠ᨳᩣᩈᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩋᩈᨬ᩠ᨧᩥᨧ᩠ᨧᩣ”ᨲᩥ. (19)
</Paragraph>

<Paragraph number="474" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᨶᩅᨠᨾ᩠ᨾᩴ ᨠᩁᩮᩣᨶ᩠ᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩉᩮᨭ᩠ᨮᩣ ᩉᩩᨲ᩠ᩅᩣ ᩅᩤᩈᩥᩴ ᩏᨧ᩠ᨧᩣᩁᩮᩈᩥ. ᩏᨸᩁᩥᨾᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᩉᩮᨭ᩠ᨮᩥᨾᩔ ᨽᩥᨠ᩠ᨡᩩᨶᩮᩣ ᨾᨲ᩠ᨳᨠᩮ ᩅᩤᩈᩥᩴ ᨾᩩᨬ᩠ᨧᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (20–21)
</Paragraph>

<Paragraph number="475" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᨶᩅᨠᨾ᩠ᨾᩴ ᨠᩁᩮᩣᨶ᩠ᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩉᩮᨭ᩠ᨮᩣ ᩉᩩᨲ᩠ᩅᩣ ᨣᩮᩤᨸᩣᨶᩈᩥᩴ ᩏᨧ᩠ᨧᩣᩁᩮᩈᩥ. ᩏᨸᩁᩥᨾᩮᨶ ᨽᩥᨠ᩠ᨡᩩᨶᩣ ᨴᩩᨣ᩠ᨣᩉᩥᨲᩣ ᨣᩮᩤᨸᩣᨶᩈᩦ ᩉᩮᨭ᩠ᨮᩥᨾᩔ ᨽᩥᨠ᩠ᨡᩩᨶᩮᩣ ᨾᨲ᩠ᨳᨠᩮ ᩋᩅᨲ᩠ᨳᩣᩈᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩋᩈᨬ᩠ᨧᩥᨧ᩠ᨧᩣ”ᨲᩥ. (22)
</Paragraph>

<Paragraph number="476" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᨶᩅᨠᨾ᩠ᨾᩴ ᨠᩁᩮᩣᨶ᩠ᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩉᩮᨭ᩠ᨮᩣ ᩉᩩᨲ᩠ᩅᩣ ᨣᩮᩤᨸᩣᨶᩈᩥᩴ ᩏᨧ᩠ᨧᩣᩁᩮᩈᩥ. ᩏᨸᩁᩥᨾᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᩉᩮᨭ᩠ᨮᩥᨾᩔ ᨽᩥᨠ᩠ᨡᩩᨶᩮᩣ ᨾᨲ᩠ᨳᨠᩮ ᨣᩮᩤᨸᩣᨶᩈᩥᩴ ᨾᩩᨬ᩠ᨧᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (23–24)
</Paragraph>

<Paragraph number="477" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᨶᩅᨠᨾ᩠ᨾᩴ ᨠᩁᩮᩣᨶ᩠ᨲᩣ ᩋᨭ᩠ᨭᨠᩴ ᨻᨶ᩠ᨵᨶ᩠ᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩋᩣᩅᩩᩈᩮᩣ, ᩋᨲᩕᨭ᩠ᨮᩥᨲᩮᩣ ᨻᨶ᩠ᨵᩣᩉᩦ”ᨲᩥ. ᩈᩮᩣ ᨲᨲᩕᨭ᩠ᨮᩥᨲᩮᩣ ᨻᨶ᩠ᨵᨶ᩠ᨲᩮᩣ ᨸᩁᩥᨸᨲᩥᨲ᩠ᩅᩣ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᨠᩥᩴᨧᩥᨲ᩠ᨲᩮᩣ ᨲ᩠ᩅᩴ, ᨽᩥᨠ᩠ᨡᩪ”ᨲᩥ? “ᨶᩣᩉᩴ, ᨽᨣᩅᩤ, ᨾᩁᨱᩣᨵᩥᨸ᩠ᨸᩣᨿᩮᩣ”ᨲᩥ. “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (25)
</Paragraph>

<Paragraph number="478" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᨶᩅᨠᨾ᩠ᨾᩴ ᨠᩁᩮᩣᨶ᩠ᨲᩣ ᩋᨭ᩠ᨭᨠᩴ ᨻᨶ᩠ᨵᨶ᩠ᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩋᩣᩅᩩᩈᩮᩣ, ᩋᨲᩕᨭ᩠ᨮᩥᨲᩮᩣ ᨻᨶ᩠ᨵᩣᩉᩦ”ᨲᩥ. ᩈᩮᩣ ᨲᨲᩕᨭ᩠ᨮᩥᨲᩮᩣ ᨻᨶ᩠ᨵᨶ᩠ᨲᩮᩣ ᨸᩁᩥᨸᨲᩥᨲ᩠ᩅᩣ ᨠᩣᩃᨾᨠᩣᩈᩥ …ᨸᩮ…  ᨸᩁᩥᨸᨲᩥᨲ᩠ᩅᩣ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (26–27)
</Paragraph>

<Paragraph number="479" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩅᩥᩉᩣᩁᩴ ᨨᩣᨴᩮᨲ᩠ᩅᩣ ᩒᨲᩁᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨲᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩋᩣᩅᩩᩈᩮᩣ, ᩍᨲᩮᩣ ᩒᨲᩁᩣᩉᩦ”ᨲᩥ. ᩈᩮᩣ ᨲᩮᨶ ᩒᨲᩁᨶ᩠ᨲᩮᩣ ᨸᩁᩥᨸᨲᩥᨲ᩠ᩅᩣ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (28)
</Paragraph>

<Paragraph number="480" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩅᩥᩉᩣᩁᩴ ᨨᩣᨴᩮᨲ᩠ᩅᩣ ᩒᨲᩁᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᨲᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩋᩣᩅᩩᩈᩮᩣ, ᩍᨲᩮᩣ ᩒᨲᩁᩣᩉᩦ”ᨲᩥ. ᩈᩮᩣ ᨲᩮᨶ ᩒᨲᩁᨶ᩠ᨲᩮᩣ ᨸᩁᩥᨸᨲᩥᨲ᩠ᩅᩣ ᨠᩣᩃᨾᨠᩣᩈᩥ …ᨸᩮ…  ᨸᩁᩥᨸᨲᩥᨲ᩠ᩅᩣ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (29–30)
</Paragraph>

<Paragraph number="481" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩋᨶᨽᩥᩁᨲᩥᨿᩣ ᨸᩦᩊᩥᨲᩮᩣ ᨣᩥᨩ᩠ᨫᨠᩪᨭᩴ ᨸᨻ᩠ᨻᨲᩴ ᩋᨽᩥᩁᩩᩉᩥᨲ᩠ᩅᩣ ᨸᨸᩣᨲᩮ ᨸᨸᨲᨶ᩠ᨲᩮᩣ ᩋᨬ᩠ᨬᨲᩁᩴ ᩅᩥᩃᩦᩅᨠᩣᩁᩴ ᩒᨲ᩠ᨳᩁᩥᨲ᩠ᩅᩣ ᨾᩣᩁᩮᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ. ᨶ ᨧ, ᨽᩥᨠ᩠ᨡᩅᩮ, ᩋᨲ᩠ᨲᩣᨶᩴ ᨸᩣᨲᩮᨲᨻ᩠ᨻᩴ. ᨿᩮᩣ ᨸᩣᨲᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (31)
</Paragraph>

<Paragraph number="482" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨣᩥᨩ᩠ᨫᨠᩪᨭᩴ ᨸᨻ᩠ᨻᨲᩴ ᩋᨽᩥᩁᩩᩉᩥᨲ᩠ᩅᩣ ᨴᩅᩤᨿ ᩈᩥᩃᩴ ᨸᩅᩥᨩ᩠ᨫᩥᩴᩈᩩ. ᩈᩣ ᩋᨬ᩠ᨬᨲᩁᩴ ᨣᩮᩤᨸᩣᩃᨠᩴ ᩒᨲ᩠ᨳᩁᩥᨲ᩠ᩅᩣ ᨾᩣᩁᩮᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔ. ᨶ ᨧ, ᨽᩥᨠ᩠ᨡᩅᩮ, ᨴᩅᩤᨿ ᩈᩥᩃᩣ ᨸᩅᩥᨩ᩠ᨫᩥᨲᨻ᩠ᨻᩣ. ᨿᩮᩣ ᨸᩅᩥᨩ᩠ᨫᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (32)
</Paragraph>

</Division>
<Division number="184" book="para">

<Paragraph number="483" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩴ ᨽᩥᨠ᩠ᨡᩪ ᩈᩮᨴᩮᩈᩩᩴ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (33)
</Paragraph>

<Paragraph number="484" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩴ ᨽᩥᨠ᩠ᨡᩪ ᨾᩁᨱᩣᨵᩥᨸ᩠ᨸᩣᨿᩣ ᩈᩮᨴᩮᩈᩩᩴ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (34–35)
</Paragraph>

<Paragraph number="485" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩈᩦᩈᩣᨽᩥᨲᩣᨸᩮᩣ ᩉᩮᩣᨲᩥ. ᨲᩔ ᨽᩥᨠ᩠ᨡᩪ ᨶᨲ᩠ᨳᩩᩴ ᩋᨴᩴᩈᩩ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (36)
</Paragraph>

<Paragraph number="486" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩈᩦᩈᩣᨽᩥᨲᩣᨸᩮᩣ ᩉᩮᩣᨲᩥ. ᨲᩔ ᨽᩥᨠ᩠ᨡᩪ ᨾᩁᨱᩣᨵᩥᨸ᩠ᨸᩣᨿᩣ ᨶᨲ᩠ᨳᩩᩴ ᩋᨴᩴᩈᩩ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (37–38)
</Paragraph>

<Paragraph number="487" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩴ ᨽᩥᨠ᩠ᨡᩪ ᩈᨾ᩠ᨻᩣᩉᩮᩈᩩᩴ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (39)
</Paragraph>

<Paragraph number="488" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩴ ᨽᩥᨠ᩠ᨡᩪ ᨾᩁᨱᩣᨵᩥᨸ᩠ᨸᩣᨿᩣ ᩈᨾ᩠ᨻᩣᩉᩮᩈᩩᩴ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (40–41)
</Paragraph>

<Paragraph number="489" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩴ ᨽᩥᨠ᩠ᨡᩪ ᨶ᩠ᩉᩣᨸᩮᩈᩩᩴ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (42)
</Paragraph>

<Paragraph number="490" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩴ ᨽᩥᨠ᩠ᨡᩪ ᨾᩁᨱᩣᨵᩥᨸ᩠ᨸᩣᨿᩣ ᨶ᩠ᩉᩣᨸᩮᩈᩩᩴ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (43–44)
</Paragraph>

<Paragraph number="491" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩴ ᨽᩥᨠ᩠ᨡᩪ ᨲᩮᩃᩮᨶ ᩋᨻ᩠ᨽᨬ᩠ᨩᩥᩴᩈᩩ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (45)
</Paragraph>

<Paragraph number="492" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩴ ᨽᩥᨠ᩠ᨡᩪ ᨾᩁᨱᩣᨵᩥᨸ᩠ᨸᩣᨿᩣ ᨲᩮᩃᩮᨶ ᩋᨻ᩠ᨽᨬ᩠ᨩᩥᩴᩈᩩ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (46–47)
</Paragraph>

</Division>
<Division number="185" book="para">

<Paragraph number="493" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩴ ᨽᩥᨠ᩠ᨡᩪ ᩏᨭ᩠ᨮᩣᨸᩮᩈᩩᩴ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (48)
</Paragraph>

<Paragraph number="494" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩴ ᨽᩥᨠ᩠ᨡᩪ ᨾᩁᨱᩣᨵᩥᨸ᩠ᨸᩣᨿᩣ ᩏᨭ᩠ᨮᩣᨸᩮᩈᩩᩴ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (49–50)
</Paragraph>

<Paragraph number="495" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩴ ᨽᩥᨠ᩠ᨡᩪ ᨶᩥᨸᩣᨲᩮᩈᩩᩴ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (51)
</Paragraph>

<Paragraph number="496" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩴ ᨽᩥᨠ᩠ᨡᩪ ᨾᩁᨱᩣᨵᩥᨸ᩠ᨸᩣᨿᩣ ᨶᩥᨸᩣᨲᩮᩈᩩᩴ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (52–53)
</Paragraph>

<Paragraph number="497" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩔ ᨽᩥᨠ᩠ᨡᩪ ᩋᨶ᩠ᨶᩴ ᩋᨴᩴᩈᩩ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (54)
</Paragraph>

<Paragraph number="498" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩔ ᨽᩥᨠ᩠ᨡᩪ ᨾᩁᨱᩣᨵᩥᨸ᩠ᨸᩣᨿᩣ ᩋᨶ᩠ᨶᩴ ᩋᨴᩴᩈᩩ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (55–56)
</Paragraph>

<Paragraph number="499" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩔ ᨽᩥᨠ᩠ᨡᩩ ᨸᩣᨶᩴ ᩋᨴᩴᩈᩩ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (57)
</Paragraph>

<Paragraph number="500" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᨲᩔ ᨽᩥᨠ᩠ᨡᩪ ᨾᩁᨱᩣᨵᩥᨸ᩠ᨸᩣᨿᩣ ᨸᩣᨶᩴ ᩋᨴᩴᩈᩩ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (58–59)
</Paragraph>

</Division>
<Division number="186" book="para">

<Paragraph number="501" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨸᩅᩩᨲ᩠ᨳᨸᨲᩥᨠᩣ ᨩᩣᩁᩮᨶ ᨣᨻ᩠ᨽᩥᨶᩦ ᩉᩮᩣᨲᩥ. ᩈᩣ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩍᩘᨥᩣᨿ᩠ᨿ, ᨣᨻ᩠ᨽᨸᩣᨲᨶᩴ ᨩᩣᨶᩣᩉᩦ”ᨲᩥ. “ᩈᩩᨭ᩠ᨮᩩ, ᨽᨣᩥᨶᩦ”ᨲᩥ ᨲᩔᩣ ᨣᨻ᩠ᨽᨸᩣᨲᨶᩴ ᩋᨴᩤᩈᩥ. ᨴᩤᩁᨠᩮᩣ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᨸᩣᩁᩣᨩᩥᨠᨶ᩺”ᨲᩥ. (60)
</Paragraph>

<Paragraph number="502" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨸᩩᩁᩥᩈᩔ ᨴ᩠ᩅᩮ ᨸᨩᩣᨸᨲᩥᨿᩮᩣ ᩉᩮᩣᨶ᩠ᨲᩥ—  ᩑᨠᩣ ᩅᨬ᩠ᨫᩣ, ᩑᨠᩣ ᩅᩥᨩᩣᨿᩥᨶᩦ. ᩅᨬ᩠ᨫᩣ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩈᨧᩮ ᩈᩣ, ᨽᨶ᩠ᨲᩮ, ᩅᩥᨩᩣᨿᩥᩔᨲᩥ ᩈᨻ᩠ᨻᩔ ᨠᩩᨭᩩᨾ᩠ᨻᩔ ᩍᩔᩁᩣ ᨽᩅᩥᩔᨲᩥ. ᩍᩘᨥᩣᨿ᩠ᨿ, ᨲᩔᩣ ᨣᨻ᩠ᨽᨸᩣᨲᨶᩴ ᨩᩣᨶᩣᩉᩦ”ᨲᩥ. “ᩈᩩᨭ᩠ᨮᩩ, ᨽᨣᩥᨶᩦ”ᨲᩥ ᨲᩔᩣ ᨣᨻ᩠ᨽᨸᩣᨲᨶᩴ ᩋᨴᩤᩈᩥ. ᨴᩤᩁᨠᩮᩣ ᨠᩣᩃᨾᨠᩣᩈᩥ, ᨾᩣᨲᩣ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᨸᩣᩁᩣᨩᩥᨠᨶ᩺”ᨲᩥ. (61)
</Paragraph>

<Paragraph number="503" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨸᩩᩁᩥᩈᩔ ᨴ᩠ᩅᩮ ᨸᨩᩣᨸᨲᩥᨿᩮᩣ ᩉᩮᩣᨶ᩠ᨲᩥ—  ᩑᨠᩣ ᩅᨬ᩠ᨫᩣ, ᩑᨠᩣ ᩅᩥᨩᩣᨿᩥᨶᩦ. ᩅᨬ᩠ᨫᩣ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩈᨧᩮ ᩈᩣ, ᨽᨶ᩠ᨲᩮ, ᩅᩥᨩᩣᨿᩥᩔᨲᩥ ᩈᨻ᩠ᨻᩔ ᨠᩩᨭᩩᨾ᩠ᨻᩔ ᩍᩔᩁᩣ ᨽᩅᩥᩔᨲᩥ. ᩍᩘᨥᩣᨿ᩠ᨿ, ᨲᩔᩣ ᨣᨻ᩠ᨽᨸᩣᨲᨶᩴ ᨩᩣᨶᩣᩉᩦ”ᨲᩥ. “ᩈᩩᨭ᩠ᨮᩩ, ᨽᨣᩥᨶᩦ”ᨲᩥ ᨲᩔᩣ ᨣᨻ᩠ᨽᨸᩣᨲᨶᩴ ᩋᨴᩤᩈᩥ. ᨾᩣᨲᩣ ᨠᩣᩃᨾᨠᩣᩈᩥ, ᨴᩤᩁᨠᩮᩣ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (62)
</Paragraph>

<Paragraph number="504" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨸᩩᩁᩥᩈᩔ ᨴ᩠ᩅᩮ ᨸᨩᩣᨸᨲᩥᨿᩮᩣ ᩉᩮᩣᨶ᩠ᨲᩥ—  ᩑᨠᩣ ᩅᨬ᩠ᨫᩣ, ᩑᨠᩣ ᩅᩥᨩᩣᨿᩥᨶᩦ. ᩅᨬ᩠ᨫᩣ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩈᨧᩮ ᩈᩣ, ᨽᨶ᩠ᨲᩮ, ᩅᩥᨩᩣᨿᩥᩔᨲᩥ ᩈᨻ᩠ᨻᩔ ᨠᩩᨭᩩᨾ᩠ᨻᩔ ᩍᩔᩁᩣ ᨽᩅᩥᩔᨲᩥ. ᩍᩘᨥᩣᨿ᩠ᨿ, ᨲᩔᩣ ᨣᨻ᩠ᨽᨸᩣᨲᨶᩴ ᨩᩣᨶᩣᩉᩦ”ᨲᩥ. “ᩈᩩᨭ᩠ᨮᩩ, ᨽᨣᩥᨶᩦ”ᨲᩥ ᨲᩔᩣ ᨣᨻ᩠ᨽᨸᩣᨲᨶᩴ ᩋᨴᩤᩈᩥ. ᩏᨽᩮᩣ ᨠᩣᩃᨾᨠᩴᩈᩩ …ᨸᩮ…  ᩏᨽᩮᩣ ᨶ ᨠᩣᩃᨾᨠᩴᩈᩩ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (63–64)
</Paragraph>

</Division>
<Division number="187" book="para">

<Paragraph number="505" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᨣᨻ᩠ᨽᩥᨶᩦ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩍᩘᨥᩣᨿ᩠ᨿ, ᨣᨻ᩠ᨽᨸᩣᨲᨶᩴ ᨩᩣᨶᩣᩉᩦ”ᨲᩥ. “ᨲᩮᨶ ᩉᩥ, ᨽᨣᩥᨶᩥ, ᨾᨴ᩠ᨴᩔᩪ”ᨲᩥ. ᩈᩣ ᨾᨴ᩠ᨴᩤᨸᩮᨲ᩠ᩅᩣ ᨣᨻ᩠ᨽᩴ ᨸᩣᨲᩮᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᨸᩣᩁᩣᨩᩥᨠᨶ᩺”ᨲᩥ. (65)
</Paragraph>

<Paragraph number="506" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᨣᨻ᩠ᨽᩥᨶᩦ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩍᩘᨥᩣᨿ᩠ᨿ, ᨣᨻ᩠ᨽᨸᩣᨲᨶᩴ ᨩᩣᨶᩣᩉᩦ”ᨲᩥ. “ᨲᩮᨶ ᩉᩥ, ᨽᨣᩥᨶᩥ, ᨲᩣᨸᩮᩉᩦ”ᨲᩥ. ᩈᩣ ᨲᩣᨸᩮᨲ᩠ᩅᩣ ᨣᨻ᩠ᨽᩴ ᨸᩣᨲᩮᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᨸᩣᩁᩣᨩᩥᨠᨶ᩺”ᨲᩥ. (66)
</Paragraph>

<Paragraph number="507" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩅᨬ᩠ᨫᩣ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩍᩘᨥᩣᨿ᩠ᨿ, ᨽᩮᩈᨩ᩠ᨩᩴ ᨩᩣᨶᩣᩉᩥ ᨿᩮᨶᩣᩉᩴ ᩅᩥᨩᩣᨿᩮᨿ᩠ᨿᨶ᩺”ᨲᩥ. “ᩈᩩᨭ᩠ᨮᩩ, ᨽᨣᩥᨶᩦ”ᨲᩥ ᨲᩔᩣ ᨽᩮᩈᨩ᩠ᨩᩴ ᩋᨴᩤᩈᩥ. ᩈᩣ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (67)
</Paragraph>

<Paragraph number="508" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩅᩥᨩᩣᨿᩥᨶᩦ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩍᩘᨥᩣᨿ᩠ᨿ, ᨽᩮᩈᨩ᩠ᨩᩴ ᨩᩣᨶᩣᩉᩥ ᨿᩮᨶᩣᩉᩴ ᨶ ᩅᩥᨩᩣᨿᩮᨿ᩠ᨿᨶ᩺”ᨲᩥ. “ᩈᩩᨭ᩠ᨮᩩ, ᨽᨣᩥᨶᩦ”ᨲᩥ ᨲᩔᩣ ᨽᩮᩈᨩ᩠ᨩᩴ ᩋᨴᩤᩈᩥ. ᩈᩣ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (68)
</Paragraph>

<Paragraph number="509" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩈᨲ᩠ᨲᩁᩈᩅᨣ᩠ᨣᩥᨿᩴ ᨽᩥᨠ᩠ᨡᩩᩴ ᩋᩘᨣᩩᩃᩥᨸᨲᩮᩣᨴᨠᩮᨶ ᩉᩣᩈᩮᩈᩩᩴ. ᩈᩮᩣ ᨽᩥᨠ᩠ᨡᩩ ᩏᨲ᩠ᨲᨶ᩠ᨲᩮᩣ ᩋᨶᩔᩣᩈᨠᩮᩣ ᨠᩣᩃᨾᨠᩣᩈᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔᩣ”ᨲᩥ. (69)
</Paragraph>

<Paragraph number="510" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨲ᩠ᨲᩁᩈᩅᨣ᩠ᨣᩥᨿᩣ ᨽᩥᨠ᩠ᨡᩪ ᨨᨻ᩠ᨻᨣ᩠ᨣᩥᨿᩴ ᨽᩥᨠ᩠ᨡᩩᩴ ᨠᨾ᩠ᨾᩴ ᨠᩁᩥᩔᩣᨾᩣᨲᩥ ᩒᨲ᩠ᨳᩁᩥᨲ᩠ᩅᩣ ᨾᩣᩁᩮᩈᩩᩴ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔᩣ”ᨲᩥ. (70)
</Paragraph>

<Paragraph number="511" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩪᨲᩅᩮᨩ᩠ᨩᨠᩮᩣ ᨽᩥᨠ᩠ᨡᩩ ᨿᨠ᩠ᨡᩴ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (71)
</Paragraph>

<Paragraph number="512" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᩅᩤᩊᨿᨠ᩠ᨡᩅᩥᩉᩣᩁᩴ ᨸᩣᩉᩮᩈᩥ. ᨲᩴ ᨿᨠ᩠ᨡᩣ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩩᩴ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (72)
</Paragraph>

<Paragraph number="513" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᩅᩤᩊᨿᨠ᩠ᨡᩅᩥᩉᩣᩁᩴ ᨸᩣᩉᩮᩈᩥ. ᨲᩴ ᨿᨠ᩠ᨡᩣ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩩᩴ …ᨸᩮ…  ᨲᩴ ᨿᨠ᩠ᨡᩣ ᨩᩦᩅᩥᨲᩣ ᨶ ᩅᩮᩤᩁᩮᩣᨸᩮᩈᩩᩴ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (73–74)
</Paragraph>

<Paragraph number="514" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᩅᩤᩊᨠᨶ᩠ᨲᩣᩁᩴ ᨸᩣᩉᩮᩈᩥ. ᨲᩴ ᩅᩤᩊᩣ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩩᩴ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (75)
</Paragraph>

<Paragraph number="515" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᩅᩤᩊᨠᨶ᩠ᨲᩣᩁᩴ ᨸᩣᩉᩮᩈᩥ. ᨲᩴ ᩅᩤᩊᩣ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩩᩴ …ᨸᩮ…  ᨲᩴ ᩅᩤᩊᩣ ᨩᩦᩅᩥᨲᩣ ᨶ ᩅᩮᩤᩁᩮᩣᨸᩮᩈᩩᩴ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (76–77)
</Paragraph>

<Paragraph number="516" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᨧᩮᩣᩁᨠᨶ᩠ᨲᩣᩁᩴ ᨸᩣᩉᩮᩈᩥ. ᨲᩴ ᨧᩮᩣᩁᩣ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩩᩴ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (78)
</Paragraph>

<Paragraph number="517" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᨧᩮᩣᩁᨠᨶ᩠ᨲᩣᩁᩴ ᨸᩣᩉᩮᩈᩥ. ᨲᩴ ᨧᩮᩣᩁᩣ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩩᩴ …ᨸᩮ…  ᨲᩴ ᨧᩮᩣᩁᩣ ᨩᩦᩅᩥᨲᩣ ᨶ ᩅᩮᩤᩁᩮᩣᨸᩮᩈᩩᩴ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (79–80)
</Paragraph>

</Division>
<Division number="188" book="para">

<Paragraph number="518" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨲᩴ ᨾᨬ᩠ᨬᨾᩣᨶᩮᩣ ᨲᩴ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩥ …ᨸᩮ…  ᨲᩴ ᨾᨬ᩠ᨬᨾᩣᨶᩮᩣ ᩋᨬ᩠ᨬᩴ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩥ …ᨸᩮ…  ᩋᨬ᩠ᨬᩴ ᨾᨬ᩠ᨬᨾᩣᨶᩮᩣ ᨲᩴ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩥ …ᨸᩮ…  ᩋᨬ᩠ᨬᩴ ᨾᨬ᩠ᨬᨾᩣᨶᩮᩣ ᩋᨬ᩠ᨬᩴ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᨸᩣᩁᩣᨩᩥᨠᨶ᩺”ᨲᩥ. (81–84)
</Paragraph>

<Paragraph number="519" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩋᨾᨶᩩᩔᩮᨶ ᨣᩉᩥᨲᩮᩣ ᩉᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨲᩔ ᨽᩥᨠ᩠ᨡᩩᨶᩮᩣ ᨸᩉᩣᩁᩴ ᩋᨴᩤᩈᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (85)
</Paragraph>

<Paragraph number="520" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩋᨾᨶᩩᩔᩮᨶ ᨣᩉᩥᨲᩮᩣ ᩉᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᨲᩔ ᨽᩥᨠ᩠ᨡᩩᨶᩮᩣ ᨸᩉᩣᩁᩴ ᩋᨴᩤᩈᩥ. ᩈᩮᩣ ᨽᩥᨠ᩠ᨡᩩ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᨽᩥᨠ᩠ᨡᩩ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (86–87)
</Paragraph>

<Paragraph number="521" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨠᩃ᩠ᨿᩣᨱᨠᨾ᩠ᨾᩔ ᩈᨣ᩠ᨣᨠᨳᩴ ᨠᨳᩮᩈᩥ. ᩈᩮᩣ ᩋᨵᩥᨾᩩᨲ᩠ᨲᩮᩣ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (88)
</Paragraph>

<Paragraph number="522" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᨠᩃ᩠ᨿᩣᨱᨠᨾ᩠ᨾᩔ ᩈᨣ᩠ᨣᨠᨳᩴ ᨠᨳᩮᩈᩥ. ᩈᩮᩣ ᩋᨵᩥᨾᩩᨲ᩠ᨲᩮᩣ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᩋᨵᩥᨾᩩᨲ᩠ᨲᩮᩣ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (89–90)
</Paragraph>

<Paragraph number="523" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨶᩮᩁᨿᩥᨠᩔ ᨶᩥᩁᨿᨠᨳᩴ ᨠᨳᩮᩈᩥ. ᩈᩮᩣ ᩏᨲ᩠ᨲᩈᩥᨲ᩠ᩅᩣ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (91)
</Paragraph>

<Paragraph number="524" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᨶᩮᩁᨿᩥᨠᩔ ᨶᩥᩁᨿᨠᨳᩴ ᨠᨳᩮᩈᩥ. ᩈᩮᩣ ᩏᨲ᩠ᨲᩈᩥᨲ᩠ᩅᩣ ᨠᩣᩃᨾᨠᩣᩈᩥ …ᨸᩮ…  ᩈᩮᩣ ᩏᨲ᩠ᨲᩈᩥᨲ᩠ᩅᩣ ᨶ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (92–93)
</Paragraph>

</Division>
<Division number="189" book="para">

<Paragraph number="525" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᨶᩅᨠᨾ᩠ᨾᩴ ᨠᩁᩮᩣᨶ᩠ᨲᩣ ᩁᩩᨠ᩠ᨡᩴ ᨨᩥᨶ᩠ᨴᨶ᩠ᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩋᩣᩅᩩᩈᩮᩣ, ᩋᨲᩕᨭ᩠ᨮᩥᨲᩮᩣ ᨨᩥᨶ᩠ᨴᩣᩉᩦ”ᨲᩥ. ᨲᩴ ᨲᨲᩕᨭ᩠ᨮᩥᨲᩴ ᨨᩥᨶ᩠ᨴᨶ᩠ᨲᩴ ᩁᩩᨠ᩠ᨡᩮᩣ ᩒᨲ᩠ᨳᩁᩥᨲ᩠ᩅᩣ ᨾᩣᩁᩮᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (94)
</Paragraph>

<Paragraph number="526" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᨶᩅᨠᨾ᩠ᨾᩴ ᨠᩁᩮᩣᨶ᩠ᨲᩣ ᩁᩩᨠ᩠ᨡᩴ ᨨᩥᨶ᩠ᨴᨶ᩠ᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨾᩁᨱᩣᨵᩥᨸ᩠ᨸᩣᨿᩮᩣ ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩋᩣᩅᩩᩈᩮᩣ, ᩋᨲᩕᨭ᩠ᨮᩥᨲᩮᩣ ᨨᩥᨶ᩠ᨴᩣᩉᩦ”ᨲᩥ. ᨲᩴ ᨲᨲᩕᨭ᩠ᨮᩥᨲᩴ ᨨᩥᨶ᩠ᨴᨶ᩠ᨲᩴ ᩁᩩᨠ᩠ᨡᩮᩣ ᩒᨲ᩠ᨳᩁᩥᨲ᩠ᩅᩣ ᨾᩣᩁᩮᩈᩥ …ᨸᩮ…  ᩁᩩᨠ᩠ᨡᩮᩣ ᩒᨲ᩠ᨳᩁᩥᨲ᩠ᩅᩣ ᨶ ᨾᩣᩁᩮᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (95–96)
</Paragraph>

</Division>
<Division number="190" book="para">

<Paragraph number="527" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨴᩤᨿᩴ ᩋᩣᩃᩥᨾ᩠ᨸᩮᩈᩩᩴ; ᨾᨶᩩᩔᩣ ᨴᨯ᩠ᨰᩣ ᨠᩣᩃᨾᨠᩴᩈᩩ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨶᨾᩁᨱᩣᨵᩥᨸ᩠ᨸᩣᨿᩔᩣ”ᨲᩥ. (97)
</Paragraph>

<Paragraph number="528" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨾᩁᨱᩣᨵᩥᨸ᩠ᨸᩣᨿᩣ ᨴᩤᨿᩴ ᩋᩣᩃᩥᨾ᩠ᨸᩮᩈᩩᩴ. ᨾᨶᩩᩔᩣ ᨴᨯ᩠ᨰᩣ ᨠᩣᩃᨾᨠᩴᩈᩩ …ᨸᩮ…  ᨾᨶᩩᩔᩣ ᨴᨯ᩠ᨰᩣ ᨶ ᨠᩣᩃᨾᨠᩴᩈᩩ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩅᩮ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (98–99)
</Paragraph>

</Division>
<Division number="191" book="para">

<Paragraph number="529" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩋᩣᨥᩣᨲᨶᩴ ᨣᨶ᩠ᨲ᩠ᩅᩣ ᨧᩮᩣᩁᨥᩣᨲᩴ ᩑᨲᨴᩅᩮᩤᨧ—  “ᩋᩣᩅᩩᩈᩮᩣ, ᨾᩣᨿᩥᨾᩴ ᨠᩥᩃᨾᩮᩈᩥ. ᩑᨠᩮᨶ ᨸᩉᩣᩁᩮᨶ ᨩᩦᩅᩥᨲᩣ ᩅᩮᩤᩁᩮᩣᨸᩮᩉᩦ”ᨲᩥ. “ᩈᩩᨭ᩠ᨮᩩ, ᨽᨶ᩠ᨲᩮ”ᨲᩥ ᩑᨠᩮᨶ ᨸᩉᩣᩁᩮᨶ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᨸᩣᩁᩣᨩᩥᨠᨶ᩺”ᨲᩥ. (100)
</Paragraph>

<Paragraph number="530" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩋᩣᨥᩣᨲᨶᩴ ᨣᨶ᩠ᨲ᩠ᩅᩣ ᨧᩮᩣᩁᨥᩣᨲᩴ ᩑᨲᨴᩅᩮᩤᨧ—  “ᩋᩣᩅᩩᩈᩮᩣ, ᨾᩣᨿᩥᨾᩴ ᨠᩥᩃᨾᩮᩈᩥ. ᩑᨠᩮᨶ ᨸᩉᩣᩁᩮᨶ ᨩᩦᩅᩥᨲᩣ ᩅᩮᩤᩁᩮᩣᨸᩮᩉᩦ”ᨲᩥ. ᩈᩮᩣ—  “ᨶᩣᩉᩴ ᨲᩩᨿ᩠ᩉᩴ ᩅᨧᨶᩴ ᨠᩁᩥᩔᩣᨾᩦ”ᨲᩥ ᨲᩴ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨸᩣᩁᩣᨩᩥᨠᩔ; ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (101)
</Paragraph>

</Division>
<Division number="192" book="para">

<Paragraph number="531" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨸᩩᩁᩥᩈᩮᩣ ᨬᩣᨲᩥᨥᩁᩮ ᩉᨲ᩠ᨳᨸᩣᨴᨧ᩠ᨨᩥᨶ᩠ᨶᩮᩣ ᨬᩣᨲᨠᩮᩉᩥ ᩈᨾ᩠ᨸᩁᩥᨠᩥᨱ᩠ᨱᩮᩣ ᩉᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨲᩮ ᨾᨶᩩᩔᩮ ᩑᨲᨴᩅᩮᩤᨧ—  “ᩋᩣᩅᩩᩈᩮᩣ, ᩍᨧ᩠ᨨᨳ ᩍᨾᩔ ᨾᩁᨱᨶ᩺”ᨲᩥ? “ᩋᩣᨾ, ᨽᨶ᩠ᨲᩮ, ᩍᨧ᩠ᨨᩣᨾᩣ”ᨲᩥ. “ᨲᩮᨶ ᩉᩥ ᨲᨠ᩠ᨠᩴ ᨸᩣᨿᩮᨳᩣ”ᨲᩥ. ᨲᩮ ᨲᩴ ᨲᨠ᩠ᨠᩴ ᨸᩣᨿᩮᩈᩩᩴ. ᩈᩮᩣ ᨠᩣᩃᨾᨠᩣᩈᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᨸᩣᩁᩣᨩᩥᨠᨶ᩺”ᨲᩥ. (102)
</Paragraph>

<Paragraph number="532" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨸᩩᩁᩥᩈᩮᩣ ᨠᩩᩃᨥᩁᩮ ᩉᨲ᩠ᨳᨸᩣᨴᨧ᩠ᨨᩥᨶ᩠ᨶᩮᩣ ᨬᩣᨲᨠᩮᩉᩥ ᩈᨾ᩠ᨸᩁᩥᨠᩥᨱ᩠ᨱᩮᩣ ᩉᩮᩣᨲᩥ. ᩋᨬ᩠ᨬᨲᩁᩣ ᨽᩥᨠ᩠ᨡᩩᨶᩦ ᨲᩮ ᨾᨶᩩᩔᩮ ᩑᨲᨴᩅᩮᩤᨧ—  “ᩋᩣᩅᩩᩈᩮᩣ, ᩍᨧ᩠ᨨᨳ ᩍᨾᩔ ᨾᩁᨱᨶ᩺”ᨲᩥ? “ᩋᩣᨾᩣᨿ᩠ᨿᩮ, ᩍᨧ᩠ᨨᩣᨾᩣ”ᨲᩥ. “ᨲᩮᨶ ᩉᩥ ᩃᩮᩣᨱᩈᩮᩣᩅᩦᩁᨠᩴ ᨸᩣᨿᩮᨳᩣ”ᨲᩥ. ᨲᩮ ᨲᩴ ᩃᩮᩣᨱᩈᩮᩣᩅᩦᩁᨠᩴ ᨸᩣᨿᩮᩈᩩᩴ. ᩈᩮᩣ ᨠᩣᩃᨾᨠᩣᩈᩥ. ᨲᩔᩣ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ… . ᩋᨳ ᨡᩮᩣ ᩈᩣ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩦᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩪᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᩣᨸᨲ᩠ᨲᩥᩴ ᩈᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᩋᩣᨸᨶ᩠ᨶᩣ ᨸᩣᩁᩣᨩᩥᨠᨶ᩺”ᨲᩥ. (103)

</Paragraph>
</Division>

<Paragraph number="533" type="center" book="para">
ᨲᨲᩥᨿᨸᩣᩁᩣᨩᩥᨠᩴ ᩈᨾᨲ᩠ᨲᩴ.
</Paragraph>