---
title: "1.2.1 ᩈᩩᨠ᩠ᨠᩅᩥᩔᨭ᩠ᨮᩥᩈᩥᨠ᩠ᨡᩣᨸᨴ"
tableOfContents: false
sidebar:
  order: 1
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />


<Paragraph number="774" type="center" book="para">
ᩍᨾᩮ ᨡᩮᩣ ᨸᨶᩣᨿᩈ᩠ᨾᨶ᩠ᨲᩮᩣ ᨲᩮᩁᩈ ᩈᩴᨥᩣᨴᩥᩈᩮᩈᩣ

  
ᨵᨾ᩠ᨾᩣ ᩏᨴ᩠ᨴᩮᩈᩴ ᩋᩣᨣᨧ᩠ᨨᨶ᩠ᨲᩥ.





</Paragraph>

<Division number="234" book="para">

<Paragraph number="775" book="para">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᩈᩮᨿ᩠ᨿᩈᨠᩮᩣ ᩋᨶᨽᩥᩁᨲᩮᩣ ᨻᩕᩉ᩠ᨾᨧᩁᩥᨿᩴ ᨧᩁᨲᩥ. ᩈᩮᩣ ᨲᩮᨶ ᨠᩥᩈᩮᩣ ᩉᩮᩣᨲᩥ ᩃᩪᨡᩮᩣ ᨴᩩᨻ᩠ᨻᨱ᩠ᨱᩮᩣ ᩏᨸ᩠ᨸᨱ᩠ᨯᩩᨸ᩠ᨸᨱ᩠ᨯᩩᨠᨩᩣᨲᩮᩣ ᨵᨾᨶᩥᩈᨶ᩠ᨳᨲᨣᨲ᩠ᨲᩮᩣ. ᩋᨴ᩠ᨴᩈ ᨡᩮᩣ ᩋᩣᨿᩈ᩠ᨾᩣ ᩏᨴᩤᨿᩦ ᩋᩣᨿᩈ᩠ᨾᨶ᩠ᨲᩴ ᩈᩮᨿ᩠ᨿᩈᨠᩴ ᨠᩥᩈᩴ ᩃᩪᨡᩴ ᨴᩩᨻ᩠ᨻᨱ᩠ᨱᩴ ᩏᨸ᩠ᨸᨱ᩠ᨯᩩᨸ᩠ᨸᨱ᩠ᨯᩩᨠᨩᩣᨲᩴ ᨵᨾᨶᩥᩈᨶ᩠ᨳᨲᨣᨲ᩠ᨲᩴ. ᨴᩥᩈ᩠ᩅᩣᨶ ᩋᩣᨿᩈ᩠ᨾᨶ᩠ᨲᩴ ᩈᩮᨿ᩠ᨿᩈᨠᩴ ᩑᨲᨴᩅᩮᩤᨧ—  “ᨠᩥᩔ ᨲ᩠ᩅᩴ, ᩋᩣᩅᩩᩈᩮᩣ ᩈᩮᨿ᩠ᨿᩈᨠ, ᨠᩥᩈᩮᩣ ᩃᩪᨡᩮᩣ ᨴᩩᨻ᩠ᨻᨱ᩠ᨱᩮᩣ ᩏᨸ᩠ᨸᨱ᩠ᨯᩩᨸ᩠ᨸᨱ᩠ᨯᩩᨠᨩᩣᨲᩮᩣ ᨵᨾᨶᩥᩈᨶ᩠ᨳᨲᨣᨲ᩠ᨲᩮᩣ? ᨠᨧ᩠ᨧᩥ ᨶᩮᩣ ᨲ᩠ᩅᩴ, ᩋᩣᩅᩩᩈᩮᩣ ᩈᩮᨿ᩠ᨿᩈᨠ, ᩋᨶᨽᩥᩁᨲᩮᩣ ᨻᩕᩉ᩠ᨾᨧᩁᩥᨿᩴ ᨧᩁᩈᩦ”ᨲᩥ? “ᩑᩅᨾᩣᩅᩩᩈᩮᩣ”ᨲᩥ. “ᨲᩮᨶ ᩉᩥ ᨲ᩠ᩅᩴ, ᩋᩣᩅᩩᩈᩮᩣ ᩈᩮᨿ᩠ᨿᩈᨠ, ᨿᩣᩅᨴᨲ᩠ᨳᩴ ᨽᩩᨬ᩠ᨩ ᨿᩣᩅᨴᨲ᩠ᨳᩴ ᩈᩩᨸ ᨿᩣᩅᨴᨲ᩠ᨳᩴ ᨶ᩠ᩉᩣᨿ. ᨿᩣᩅᨴᨲ᩠ᨳᩴ ᨽᩩᨬ᩠ᨩᩥᨲ᩠ᩅᩣ ᨿᩣᩅᨴᨲ᩠ᨳᩴ ᩈᩩᨸᩥᨲ᩠ᩅᩣ ᨿᩣᩅᨴᨲ᩠ᨳᩴ ᨶ᩠ᩉᩣᨿᩥᨲ᩠ᩅᩣ ᨿᨴᩤ ᨲᩮ ᩋᨶᨽᩥᩁᨲᩥ ᩏᨸ᩠ᨸᨩ᩠ᨩᨲᩥ ᩁᩣᨣᩮᩤ ᨧᩥᨲ᩠ᨲᩴ ᩋᨶᩩᨴ᩠ᨵᩴᩈᩮᨲᩥ ᨲᨴᩤ ᩉᨲ᩠ᨳᩮᨶ ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᩴ ᨾᩮᩣᨧᩮᩉᩦ”ᨲᩥ. “ᨠᩥᩴ ᨶᩩ ᨡᩮᩣ, ᩋᩣᩅᩩᩈᩮᩣ, ᨠᨸ᩠ᨸᨲᩥ ᩑᩅᩁᩪᨸᩴ ᨠᩣᨲᩩᨶ᩺”ᨲᩥ? “ᩋᩣᨾ, ᩋᩣᩅᩩᩈᩮᩣ. ᩋᩉᨾ᩠ᨸᩥ ᩑᩅᩴ ᨠᩁᩮᩣᨾᩦ”ᨲᩥ.



</Paragraph>

<Paragraph number="776" book="para">
ᩋᨳ ᨡᩮᩣ ᩋᩣᨿᩈ᩠ᨾᩣ ᩈᩮᨿ᩠ᨿᩈᨠᩮᩣ ᨿᩣᩅᨴᨲ᩠ᨳᩴ ᨽᩩᨬ᩠ᨩᩥ ᨿᩣᩅᨴᨲ᩠ᨳᩴ ᩈᩩᨸᩥ ᨿᩣᩅᨴᨲ᩠ᨳᩴ ᨶ᩠ᩉᩣᨿᩥ. ᨿᩣᩅᨴᨲ᩠ᨳᩴ ᨽᩩᨬ᩠ᨩᩥᨲ᩠ᩅᩣ ᨿᩣᩅᨴᨲ᩠ᨳᩴ ᩈᩩᨸᩥᨲ᩠ᩅᩣ ᨿᩣᩅᨴᨲ᩠ᨳᩴ ᨶ᩠ᩉᩣᨿᩥᨲ᩠ᩅᩣ ᨿᨴᩤ ᩋᨶᨽᩥᩁᨲᩥ ᩏᨸ᩠ᨸᨩ᩠ᨩᨲᩥ ᩁᩣᨣᩮᩤ ᨧᩥᨲ᩠ᨲᩴ ᩋᨶᩩᨴ᩠ᨵᩴᩈᩮᨲᩥ ᨲᨴᩤ ᩉᨲ᩠ᨳᩮᨶ ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᩴ ᨾᩮᩣᨧᩮᩈᩥ. ᩋᨳ ᨡᩮᩣ ᩋᩣᨿᩈ᩠ᨾᩣ ᩈᩮᨿ᩠ᨿᩈᨠᩮᩣ ᩋᨸᩁᩮᨶ ᩈᨾᨿᩮᨶ ᩅᨱ᩠ᨱᩅᩤ ᩋᩉᩮᩣᩈᩥ ᨸᩦᨱᩥᨶ᩠ᨴᩕᩥᨿᩮᩣ ᨸᩈᨶ᩠ᨶᨾᩩᨡᩅᨱ᩠ᨱᩮᩣ ᩅᩥᨸ᩠ᨸᩈᨶ᩠ᨶᨨᩅᩥᩅᨱ᩠ᨱᩮᩣ. ᩋᨳ ᨡᩮᩣ ᩋᩣᨿᩈ᩠ᨾᨲᩮᩣ ᩈᩮᨿ᩠ᨿᩈᨠᩔ ᩈᩉᩣᨿᨠᩣ ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᩈᩮᨿ᩠ᨿᩈᨠᩴ ᩑᨲᨴᩅᩮᩤᨧᩩᩴ—  “ᨸᩩᨻ᩠ᨻᩮ ᨡᩮᩣ ᨲ᩠ᩅᩴ, ᩋᩣᩅᩩᩈᩮᩣ ᩈᩮᨿ᩠ᨿᩈᨠ, ᨠᩥᩈᩮᩣ ᩋᩉᩮᩣᩈᩥ ᩃᩪᨡᩮᩣ ᨴᩩᨻ᩠ᨻᨱ᩠ᨱᩮᩣ ᩏᨸ᩠ᨸᨱ᩠ᨯᩩᨸ᩠ᨸᨱ᩠ᨯᩩᨠᨩᩣᨲᩮᩣ ᨵᨾᨶᩥᩈᨶ᩠ᨳᨲᨣᨲ᩠ᨲᩮᩣ. ᩈᩮᩣ ᨴᩤᨶᩥ ᨲ᩠ᩅᩴ ᩑᨲᩁᩉᩥ ᩅᨱ᩠ᨱᩅᩤ ᨸᩦᨱᩥᨶ᩠ᨴᩕᩥᨿᩮᩣ ᨸᩈᨶ᩠ᨶᨾᩩᨡᩅᨱ᩠ᨱᩮᩣ ᩅᩥᨸ᩠ᨸᩈᨶ᩠ᨶᨨᩅᩥᩅᨱ᩠ᨱᩮᩣ. ᨠᩥᩴ ᨶᩩ ᨡᩮᩣ ᨲ᩠ᩅᩴ, ᩋᩣᩅᩩᩈᩮᩣ ᩈᩮᨿ᩠ᨿᩈᨠ, ᨽᩮᩈᨩ᩠ᨩᩴ ᨠᩁᩮᩣᩈᩦ”ᨲᩥ? “ᨶ ᨡᩮᩣ ᩋᩉᩴ, ᩋᩣᩅᩩᩈᩮᩣ, ᨽᩮᩈᨩ᩠ᨩᩴ ᨠᩁᩮᩣᨾᩥ. ᩋᨸᩥ ᨧᩣᩉᩴ ᨿᩣᩅᨴᨲ᩠ᨳᩴ ᨽᩩᨬ᩠ᨩᩣᨾᩥ ᨿᩣᩅᨴᨲ᩠ᨳᩴ ᩈᩩᨸᩣᨾᩥ ᨿᩣᩅᨴᨲ᩠ᨳᩴ ᨶ᩠ᩉᩣᨿᩣᨾᩥ. ᨿᩣᩅᨴᨲ᩠ᨳᩴ ᨽᩩᨬ᩠ᨩᩥᨲ᩠ᩅᩣ ᨿᩣᩅᨴᨲ᩠ᨳᩴ ᩈᩩᨸᩥᨲ᩠ᩅᩣ ᨿᩣᩅᨴᨲ᩠ᨳᩴ ᨶ᩠ᩉᩣᨿᩥᨲ᩠ᩅᩣ ᨿᨴᩤ ᨾᩮ ᩋᨶᨽᩥᩁᨲᩥ ᩏᨸ᩠ᨸᨩ᩠ᨩᨲᩥ ᩁᩣᨣᩮᩤ ᨧᩥᨲ᩠ᨲᩴ ᩋᨶᩩᨴ᩠ᨵᩴᩈᩮᨲᩥ ᨲᨴᩤ ᩉᨲ᩠ᨳᩮᨶ ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᩴ ᨾᩮᩣᨧᩮᨾᩦ”ᨲᩥ. “ᨠᩥᩴ ᨸᨶ ᨲ᩠ᩅᩴ, ᩋᩣᩅᩩᩈᩮᩣ ᩈᩮᨿ᩠ᨿᩈᨠ, ᨿᩮᨶᩮᩅ ᩉᨲ᩠ᨳᩮᨶ ᩈᨴ᩠ᨵᩤᨴᩮᨿ᩠ᨿᩴ ᨽᩩᨬ᩠ᨩᩈᩥ ᨲᩮᨶᩮᩅ ᩉᨲ᩠ᨳᩮᨶ ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᩴ ᨾᩮᩣᨧᩮᩈᩦ”ᨲᩥ? “ᩑᩅᨾᩣᩅᩩᩈᩮᩣ”ᨲᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᩈᩮᨿ᩠ᨿᩈᨠᩮᩣ ᩉᨲ᩠ᨳᩮᨶ ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᩴ ᨾᩮᩣᨧᩮᩔᨲᩦ”ᨲᩥ.



</Paragraph>

<Paragraph number="777" book="para">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᩈᩮᨿ᩠ᨿᩈᨠᩴ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨽᩥᨠ᩠ᨡᩩᩈᩴᨥᩴ ᩈᨶ᩠ᨶᩥᨸᩣᨲᩣᨸᩮᨲ᩠ᩅᩣ ᩋᩣᨿᩈ᩠ᨾᨶ᩠ᨲᩴ ᩈᩮᨿ᩠ᨿᩈᨠᩴ ᨸᨭᩥᨸᩩᨧ᩠ᨨᩥ—  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᩈᩮᨿ᩠ᨿᩈᨠ, ᩉᨲ᩠ᨳᩮᨶ ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᩴ ᨾᩮᩣᨧᩮᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ—  “ᩋᨶᨶᩩᨧ᩠ᨨᩅᩥᨠᩴ, ᨾᩮᩣᨥᨸᩩᩁᩥᩈ, ᩋᨶᨶᩩᩃᩮᩣᨾᩥᨠᩴ ᩋᨸ᩠ᨸᨲᩥᩁᩪᨸᩴ ᩋᩔᩣᨾᨱᨠᩴ ᩋᨠᨸ᩠ᨸᩥᨿᩴ ᩋᨠᩁᨱᩦᨿᩴ. ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᩉᨲ᩠ᨳᩮᨶ ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᩴ ᨾᩮᩣᨧᩮᩔᩈᩥ. ᨶᨶᩩ ᨾᨿᩣ, ᨾᩮᩣᨥᨸᩩᩁᩥᩈ, ᩋᨶᩮᨠᨸᩁᩥᨿᩣᨿᩮᨶ ᩅᩥᩁᩣᨣᩤᨿ ᨵᨾ᩠ᨾᩮᩣ ᨴᩮᩈᩥᨲᩮᩣ ᨶᩮᩣ ᩈᩁᩣᨣᩤᨿ, ᩅᩥᩈᨬ᩠ᨬᩮᩣᨣᩤᨿ ᨵᨾ᩠ᨾᩮᩣ ᨴᩮᩈᩥᨲᩮᩣ ᨶᩮᩣ ᩈᨬ᩠ᨬᩮᩣᨣᩤᨿ, ᩋᨶᩩᨸᩣᨴᩤᨶᩣᨿ ᨵᨾ᩠ᨾᩮᩣ ᨴᩮᩈᩥᨲᩮᩣ ᨶᩮᩣ ᩈᩮᩫᩣᨸᩣᨴᩤᨶᩣᨿ. ᨲᨲ᩠ᨳ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᨾᨿᩣ ᩅᩥᩁᩣᨣᩤᨿ ᨵᨾ᩠ᨾᩮ ᨴᩮᩈᩥᨲᩮ ᩈᩁᩣᨣᩤᨿ ᨧᩮᨲᩮᩔᩈᩥ, ᩅᩥᩈᨬ᩠ᨬᩮᩣᨣᩤᨿ ᨵᨾ᩠ᨾᩮ ᨴᩮᩈᩥᨲᩮ ᩈᨬ᩠ᨬᩮᩣᨣᩤᨿ ᨧᩮᨲᩮᩔᩈᩥ, ᩋᨶᩩᨸᩣᨴᩤᨶᩣᨿ ᨵᨾ᩠ᨾᩮ ᨴᩮᩈᩥᨲᩮ ᩈᩮᩫᩣᨸᩣᨴᩤᨶᩣᨿ ᨧᩮᨲᩮᩔᩈᩥ. ᨶᨶᩩ ᨾᨿᩣ, ᨾᩮᩣᨥᨸᩩᩁᩥᩈ, ᩋᨶᩮᨠᨸᩁᩥᨿᩣᨿᩮᨶ ᩁᩣᨣᩅᩥᩁᩣᨣᩤᨿ ᨵᨾ᩠ᨾᩮᩣ ᨴᩮᩈᩥᨲᩮᩣ, ᨾᨴᨶᩥᨾ᩠ᨾᨴᨶᩣᨿ ᨸᩥᨸᩣᩈᩅᩥᨶᨿᩣᨿ ᩋᩣᩃᨿᩈᨾᩩᨣ᩠ᨥᩣᨲᩣᨿ ᩅᨭ᩠ᨭᩩᨸᨧ᩠ᨨᩮᨴᩤᨿ ᨲᨱ᩠ᩉᩣᨠ᩠ᨡᨿᩣᨿ ᩅᩥᩁᩣᨣᩤᨿ ᨶᩥᩁᩮᩣᨵᩤᨿ ᨶᩥᨻ᩠ᨻᩣᨶᩣᨿ ᨵᨾ᩠ᨾᩮᩣ ᨴᩮᩈᩥᨲᩮᩣ? ᨶᨶᩩ ᨾᨿᩣ, ᨾᩮᩣᨥᨸᩩᩁᩥᩈ, ᩋᨶᩮᨠᨸᩁᩥᨿᩣᨿᩮᨶ ᨠᩣᨾᩣᨶᩴ ᨸᩉᩣᨶᩴ ᩋᨠ᩠ᨡᩣᨲᩴ, ᨠᩣᨾᩈᨬ᩠ᨬᩣᨶᩴ ᨸᩁᩥᨬ᩠ᨬᩣ ᩋᨠ᩠ᨡᩣᨲᩣ, ᨠᩣᨾᨸᩥᨸᩣᩈᩣᨶᩴ ᨸᨭᩥᩅᩥᨶᨿᩮᩣ ᩋᨠ᩠ᨡᩣᨲᩮᩣ, ᨠᩣᨾᩅᩥᨲᨠ᩠ᨠᩣᨶᩴ ᩈᨾᩩᨣ᩠ᨥᩣᨲᩮᩣ ᩋᨠ᩠ᨡᩣᨲᩮᩣ, ᨠᩣᨾᨸᩁᩥᩊᩣᩉᩣᨶᩴ ᩅᩪᨸᩈᨾᩮᩣ ᩋᨠ᩠ᨡᩣᨲᩮᩣ? ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ, ᨸᩈᨶ᩠ᨶᩣᨶᩴ ᩅᩤ ᨽᩥᨿ᩠ᨿᩮᩣᨽᩣᩅᩤᨿ. ᩋᨳ ᨡ᩠ᩅᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᨬ᩠ᨧᩮᩅ ᩋᨸ᩠ᨸᩈᩣᨴᩤᨿ, ᨸᩈᨶ᩠ᨶᩣᨶᨬ᩠ᨧ ᩑᨠᨧ᩠ᨧᩣᨶᩴ ᩋᨬ᩠ᨬᨳᨲ᩠ᨲᩣᨿᩣ”ᨲᩥ. ᩋᨳ ᨡᩮᩣ ᨽᨣᩅᩤ ᩋᩣᨿᩈ᩠ᨾᨶ᩠ᨲᩴ ᩈᩮᨿ᩠ᨿᩈᨠᩴ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨴᩩᨻ᩠ᨽᩁᨲᩣᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—



</Paragraph>

<Paragraph number="778" book="para">
<Emphasis>“ᩈᨬ᩠ᨧᩮᨲᨶᩥᨠᩣ ᩈᩩᨠ᩠ᨠᩅᩥᩔᨭ᩠ᨮᩥ ᩈᩴᨥᩣᨴᩥᩈᩮᩈᩮᩣ”</Emphasis>ᨲᩥ.



</Paragraph>

<Paragraph number="779" book="para">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.



</Paragraph>

</Division>
<Division number="235" book="para">

<Paragraph number="780" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨸᨱᩦᨲᨽᩮᩣᨩᨶᩣᨶᩥ ᨽᩩᨬ᩠ᨩᩥᨲ᩠ᩅᩣ ᨾᩩᨭ᩠ᨮᩔᨲᩦ ᩋᩈᨾ᩠ᨸᨩᩣᨶᩣ ᨶᩥᨴ᩠ᨴᩴ ᩒᨠ᩠ᨠᨾᨶ᩠ᨲᩥ. ᨲᩮᩈᩴ ᨾᩩᨭ᩠ᨮᩔᨲᩦᨶᩴ ᩋᩈᨾ᩠ᨸᨩᩣᨶᩣᨶᩴ ᨶᩥᨴ᩠ᨴᩴ ᩒᨠ᩠ᨠᨾᨶ᩠ᨲᩣᨶᩴ ᩈᩩᨸᩥᨶᨶ᩠ᨲᩮᨶ ᩋᩈᩩᨧᩥ ᨾᩩᨧ᩠ᨧᨲᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ—  “ᨽᨣᩅᨲᩣ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ—  ‘ᩈᨬ᩠ᨧᩮᨲᨶᩥᨠᩣ ᩈᩩᨠ᩠ᨠᩅᩥᩔᨭ᩠ᨮᩥ ᩈᩴᨥᩣᨴᩥᩈᩮᩈᩮᩣ’ᨲᩥ. ᩋᨾ᩠ᩉᩣᨠᨬ᩠ᨧ ᩈᩩᨸᩥᨶᨶ᩠ᨲᩮᨶ ᩋᩈᩩᨧᩥ ᨾᩩᨧ᩠ᨧᨲᩥ. ᩋᨲ᩠ᨳᩥ ᨧᩮᨲ᩠ᨳ ᨧᩮᨲᨶᩣ ᩃᨻ᩠ᨽᨲᩥ. ᨠᨧ᩠ᨧᩥ ᨶᩩ ᨡᩮᩣ ᨾᨿᩴ ᩈᩴᨥᩣᨴᩥᩈᩮᩈᩴ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨲ᩠ᨳᩮᩈᩣ, ᨽᩥᨠ᩠ᨡᩅᩮ, ᨧᩮᨲᨶᩣ; ᩈᩣ ᨧ ᨡᩮᩣ ᩋᨻ᩠ᨻᩮᩣᩉᩣᩁᩥᨠᩣᨲᩥ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—



</Paragraph>

</Division>
<Division number="236" book="para">

<Paragraph number="781" book="para">
<Emphasis>“ᩈᨬ᩠ᨧᩮᨲᨶᩥᨠᩣ ᩈᩩᨠ᩠ᨠᩅᩥᩔᨭ᩠ᨮᩥ ᩋᨬ᩠ᨬᨲᩕ ᩈᩩᨸᩥᨶᨶ᩠ᨲᩣ ᩈᩴᨥᩣᨴᩥᩈᩮᩈᩮᩣ”</Emphasis>ᨲᩥ. (*1*:<Emphasis>5</Emphasis>)



</Paragraph>

</Division>
<Division number="237" book="para">

<Paragraph number="782" book="para">
<Emphasis>ᩈᨬ᩠ᨧᩮᨲᨶᩥᨠᩣ</Emphasis>ᨲᩥ ᨩᩣᨶᨶ᩠ᨲᩮᩣ ᩈᨬ᩠ᨩᩣᨶᨶ᩠ᨲᩮᩣ ᨧᩮᨧ᩠ᨧ ᩋᨽᩥᩅᩥᨲᩁᩥᨲ᩠ᩅᩣ ᩅᩦᨲᩥᨠ᩠ᨠᨾᩮᩣ.



</Paragraph>

<Paragraph number="783" book="para">
<Emphasis>ᩈᩩᨠ᩠ᨠᨶ᩺</Emphasis>ᨲᩥ ᨴᩈ ᩈᩩᨠ᩠ᨠᩣᨶᩥ—  ᨶᩦᩃᩴ ᨸᩦᨲᨠᩴ ᩃᩮᩣᩉᩥᨲᨠᩴ ᩒᨴᩤᨲᩴ ᨲᨠ᩠ᨠᩅᨱ᩠ᨱᩴ ᨴᨠᩅᨱ᩠ᨱᩴ ᨲᩮᩃᩅᨱ᩠ᨱᩴ ᨡᩦᩁᩅᨱ᩠ᨱᩴ ᨴᨵᩥᩅᨱ᩠ᨱᩴ ᩈᨸ᩠ᨸᩥᩅᨱ᩠ᨱᩴ.



</Paragraph>

<Paragraph number="784" book="para">
<Emphasis>ᩅᩥᩔᨭ᩠ᨮᩦ</Emphasis>ᨲᩥ ᨮᩣᨶᨲᩮᩣ ᨧᩣᩅᨶᩣ ᩅᩩᨧ᩠ᨧᨲᩥ ᩅᩥᩔᨭ᩠ᨮᩦᨲᩥ.



</Paragraph>

<Paragraph number="785" book="para">
<Emphasis>ᩋᨬ᩠ᨬᨲᩕ ᩈᩩᨸᩥᨶᨶ᩠ᨲᩣ</Emphasis>ᨲᩥ ᨮᨸᩮᨲ᩠ᩅᩣ ᩈᩩᨸᩥᨶᨶ᩠ᨲᩴ.



</Paragraph>

<Paragraph number="786" book="para">
<Emphasis>ᩈᩴᨥᩣᨴᩥᩈᩮᩈᩮᩣ</Emphasis>ᨲᩥ ᩈᩴᨥᩮᩣᩅ ᨲᩔᩣ ᩋᩣᨸᨲ᩠ᨲᩥᨿᩣ ᨸᩁᩥᩅᩤᩈᩴ ᨴᩮᨲᩥ, ᨾᩪᩃᩣᨿ ᨸᨭᩥᨠᩔᨲᩥ, ᨾᩣᨶᨲ᩠ᨲᩴ ᨴᩮᨲᩥ, ᩋᨻ᩠ᨽᩮᨲᩥ; ᨶ ᩈᨾ᩠ᨻᩉᩩᩃᩣ, ᨶ ᩑᨠᨸᩩᨣ᩠ᨣᩃᩮᩣ. ᨲᩮᨶ ᩅᩩᨧ᩠ᨧᨲᩥ—  “ᩈᩴᨥᩣᨴᩥᩈᩮᩈᩮᩣ”ᨲᩥ. ᨲᩔᩮᩅ ᩋᩣᨸᨲ᩠ᨲᩥᨶᩥᨠᩣᨿᩔ ᨶᩣᨾᨠᨾ᩠ᨾᩴ ᩋᨵᩥᩅᨧᨶᩴ. ᨲᩮᨶᨸᩥ ᩅᩩᨧ᩠ᨧᨲᩥ—  “ᩈᩴᨥᩣᨴᩥᩈᩮᩈᩮᩣ”ᨲᩥ.



</Paragraph>

<Paragraph number="787" book="para">
ᩋᨩ᩠ᨫᨲ᩠ᨲᩁᩪᨸᩮ ᨾᩮᩣᨧᩮᨲᩥ, ᨻᩉᩥᨴ᩠ᨵᩤᩁᩪᨸᩮ ᨾᩮᩣᨧᩮᨲᩥ, ᩋᨩ᩠ᨫᨲ᩠ᨲᨻᩉᩥᨴ᩠ᨵᩤᩁᩪᨸᩮ ᨾᩮᩣᨧᩮᨲᩥ, ᩋᩣᨠᩣᩈᩮ ᨠᨭᩥᩴ ᨠᨾ᩠ᨸᩮᨶ᩠ᨲᩮᩣ ᨾᩮᩣᨧᩮᨲᩥ; ᩁᩣᨣᩪᨸᨲ᩠ᨳᨾ᩠ᨽᩮ ᨾᩮᩣᨧᩮᨲᩥ, ᩅᨧ᩠ᨧᩪᨸᨲ᩠ᨳᨾ᩠ᨽᩮ ᨾᩮᩣᨧᩮᨲᩥ, ᨸᩔᩣᩅᩪᨸᨲ᩠ᨳᨾ᩠ᨽᩮ ᨾᩮᩣᨧᩮᨲᩥ, ᩅᩤᨲᩪᨸᨲ᩠ᨳᨾ᩠ᨽᩮ ᨾᩮᩣᨧᩮᨲᩥ, ᩏᨧ᩠ᨧᩣᩃᩥᩘᨣᨸᩣᨱᨠᨴᨭ᩠ᨮᩪᨸᨲ᩠ᨳᨾ᩠ᨽᩮ ᨾᩮᩣᨧᩮᨲᩥ; ᩋᩣᩁᩮᩣᨣ᩠ᨿᨲ᩠ᨳᩣᨿ ᨾᩮᩣᨧᩮᨲᩥ, ᩈᩩᨡᨲ᩠ᨳᩣᨿ ᨾᩮᩣᨧᩮᨲᩥ, ᨽᩮᩈᨩ᩠ᨩᨲ᩠ᨳᩣᨿ ᨾᩮᩣᨧᩮᨲᩥ, ᨴᩤᨶᨲ᩠ᨳᩣᨿ ᨾᩮᩣᨧᩮᨲᩥ, ᨸᩩᨬ᩠ᨬᨲ᩠ᨳᩣᨿ ᨾᩮᩣᨧᩮᨲᩥ, ᨿᨬ᩠ᨬᨲ᩠ᨳᩣᨿ ᨾᩮᩣᨧᩮᨲᩥ, ᩈᨣ᩠ᨣᨲ᩠ᨳᩣᨿ ᨾᩮᩣᨧᩮᨲᩥ, ᨻᩦᨩᨲ᩠ᨳᩣᨿ ᨾᩮᩣᨧᩮᨲᩥ, ᩅᩦᨾᩴᩈᨲ᩠ᨳᩣᨿ ᨾᩮᩣᨧᩮᨲᩥ, ᨴᩅᨲ᩠ᨳᩣᨿ ᨾᩮᩣᨧᩮᨲᩥ; ᨶᩦᩃᩴ ᨾᩮᩣᨧᩮᨲᩥ, ᨸᩦᨲᨠᩴ ᨾᩮᩣᨧᩮᨲᩥ, ᩃᩮᩣᩉᩥᨲᨠᩴ ᨾᩮᩣᨧᩮᨲᩥ, ᩒᨴᩤᨲᩴ ᨾᩮᩣᨧᩮᨲᩥ, ᨲᨠ᩠ᨠᩅᨱ᩠ᨱᩴ ᨾᩮᩣᨧᩮᨲᩥ, ᨴᨠᩅᨱ᩠ᨱᩴ ᨾᩮᩣᨧᩮᨲᩥ, ᨲᩮᩃᩅᨱ᩠ᨱᩴ ᨾᩮᩣᨧᩮᨲᩥ, ᨡᩦᩁᩅᨱ᩠ᨱᩴ ᨾᩮᩣᨧᩮᨲᩥ, ᨴᨵᩥᩅᨱ᩠ᨱᩴ ᨾᩮᩣᨧᩮᨲᩥ, ᩈᨸ᩠ᨸᩥᩅᨱ᩠ᨱᩴ ᨾᩮᩣᨧᩮᨲᩥ.



</Paragraph>

</Division>
<Division number="238" book="para">

<Paragraph number="788" book="para">
<Emphasis>ᩋᨩ᩠ᨫᨲ᩠ᨲᩁᩪᨸᩮ</Emphasis>ᨲᩥ ᩋᨩ᩠ᨫᨲ᩠ᨲᩴ ᩏᨸᩣᨴᩥᨶ᩠ᨶᩮ ᩁᩪᨸᩮ.



</Paragraph>

<Paragraph number="789" book="para">
<Emphasis>ᨻᩉᩥᨴ᩠ᨵᩤᩁᩪᨸᩮ</Emphasis>ᨲᩥ ᨻᩉᩥᨴ᩠ᨵᩤ ᩏᨸᩣᨴᩥᨶ᩠ᨶᩮ ᩅᩤ ᩋᨶᩩᨸᩣᨴᩥᨶ᩠ᨶᩮ ᩅᩤ.



</Paragraph>

<Paragraph number="790" book="para">
<Emphasis>ᩋᨩ᩠ᨫᨲ᩠ᨲᨻᩉᩥᨴ᩠ᨵᩤᩁᩪᨸᩮ</Emphasis>ᨲᩥ ᨲᨴᩩᨽᨿᩮ.



</Paragraph>

<Paragraph number="791" book="para">
<Emphasis>ᩋᩣᨠᩣᩈᩮ ᨠᨭᩥᩴ ᨠᨾ᩠ᨸᩮᨶ᩠ᨲᩮᩣ</Emphasis>ᨲᩥ ᩋᩣᨠᩣᩈᩮ ᩅᩤᨿᨾᨶ᩠ᨲᩔ ᩋᩘᨣᨩᩣᨲᩴ ᨠᨾ᩠ᨾᨶᩥᨿᩴ ᩉᩮᩣᨲᩥ.



</Paragraph>

<Paragraph number="792" book="para">
<Emphasis>ᩁᩣᨣᩪᨸᨲ᩠ᨳᨾ᩠ᨽᩮ</Emphasis>ᨲᩥ ᩁᩣᨣᩮᨶ ᨸᩦᩊᩥᨲᩔ ᩋᩘᨣᨩᩣᨲᩴ ᨠᨾ᩠ᨾᨶᩥᨿᩴ ᩉᩮᩣᨲᩥ.



</Paragraph>

<Paragraph number="793" book="para">
<Emphasis>ᩅᨧ᩠ᨧᩪᨸᨲ᩠ᨳᨾ᩠ᨽᩮ</Emphasis>ᨲᩥ ᩅᨧ᩠ᨧᩮᨶ ᨸᩦᩊᩥᨲᩔ ᩋᩘᨣᨩᩣᨲᩴ ᨠᨾ᩠ᨾᨶᩥᨿᩴ ᩉᩮᩣᨲᩥ.



</Paragraph>

<Paragraph number="794" book="para">
<Emphasis>ᨸᩔᩣᩅᩪᨸᨲ᩠ᨳᨾ᩠ᨽᩮ</Emphasis>ᨲᩥ ᨸᩔᩣᩅᩮᨶ ᨸᩦᩊᩥᨲᩔ ᩋᩘᨣᨩᩣᨲᩴ ᨠᨾ᩠ᨾᨶᩥᨿᩴ ᩉᩮᩣᨲᩥ.



</Paragraph>

<Paragraph number="795" book="para">
<Emphasis>ᩅᩤᨲᩪᨸᨲ᩠ᨳᨾ᩠ᨽᩮ</Emphasis>ᨲᩥ ᩅᩤᨲᩮᨶ ᨸᩦᩊᩥᨲᩔ ᩋᩘᨣᨩᩣᨲᩴ ᨠᨾ᩠ᨾᨶᩥᨿᩴ ᩉᩮᩣᨲᩥ.



</Paragraph>

<Paragraph number="796" book="para">
<Emphasis>ᩏᨧ᩠ᨧᩣᩃᩥᩘᨣᨸᩣᨱᨠᨴᨭ᩠ᨮᩪᨸᨲ᩠ᨳᨾ᩠ᨽᩮ</Emphasis>ᨲᩥ ᩏᨧ᩠ᨧᩣᩃᩥᩘᨣᨸᩣᨱᨠᨴᨭ᩠ᨮᩮᨶ ᩋᩘᨣᨩᩣᨲᩴ ᨠᨾ᩠ᨾᨶᩥᨿᩴ ᩉᩮᩣᨲᩥ.



</Paragraph>

</Division>
<Division number="239" book="para">

<Paragraph number="797" book="para">
<Emphasis>ᩋᩣᩁᩮᩣᨣ᩠ᨿᨲ᩠ᨳᩣᨿᩣ</Emphasis>ᨲᩥ ᩋᩁᩮᩣᨣᩮᩤ ᨽᩅᩥᩔᩣᨾᩥ.



</Paragraph>

<Paragraph number="798" book="para">
<Emphasis>ᩈᩩᨡᨲ᩠ᨳᩣᨿᩣ</Emphasis>ᨲᩥ ᩈᩩᨡᩴ ᩅᩮᨴᨶᩴ ᩏᨸ᩠ᨸᩣᨴᩮᩔᩣᨾᩥ.



</Paragraph>

<Paragraph number="799" book="para">
<Emphasis>ᨽᩮᩈᨩ᩠ᨩᨲ᩠ᨳᩣᨿᩣ</Emphasis>ᨲᩥ ᨽᩮᩈᨩ᩠ᨩᩴ ᨽᩅᩥᩔᨲᩥ.



</Paragraph>

<Paragraph number="800" book="para">
<Emphasis>ᨴᩤᨶᨲ᩠ᨳᩣᨿᩣ</Emphasis>ᨲᩥ ᨴᩤᨶᩴ ᨴᩔᩣᨾᩥ.



</Paragraph>

<Paragraph number="801" book="para">
<Emphasis>ᨸᩩᨬ᩠ᨬᨲ᩠ᨳᩣᨿᩣ</Emphasis>ᨲᩥ ᨸᩩᨬ᩠ᨬᩴ ᨽᩅᩥᩔᨲᩥ.



</Paragraph>

<Paragraph number="802" book="para">
<Emphasis>ᨿᨬ᩠ᨬᨲ᩠ᨳᩣᨿᩣ</Emphasis>ᨲᩥ ᨿᨬ᩠ᨬᩴ ᨿᨩᩥᩔᩣᨾᩥ.



</Paragraph>

<Paragraph number="803" book="para">
<Emphasis>ᩈᨣ᩠ᨣᨲ᩠ᨳᩣᨿᩣ</Emphasis>ᨲᩥ ᩈᨣ᩠ᨣᩴ ᨣᨾᩥᩔᩣᨾᩥ.



</Paragraph>

<Paragraph number="804" book="para">
<Emphasis>ᨻᩦᨩᨲ᩠ᨳᩣᨿᩣ</Emphasis>ᨲᩥ ᨻᩦᨩᩴ ᨽᩅᩥᩔᨲᩥ.



</Paragraph>

<Paragraph number="805" book="para">
<Emphasis>ᩅᩦᨾᩴᩈᨲ᩠ᨳᩣᨿᩣ</Emphasis>ᨲᩥ ᨶᩦᩃᩴ ᨽᩅᩥᩔᨲᩥ, ᨸᩦᨲᨠᩴ ᨽᩅᩥᩔᨲᩥ, ᩃᩮᩣᩉᩥᨲᨠᩴ ᨽᩅᩥᩔᨲᩥ, ᩒᨴᩤᨲᩴ ᨽᩅᩥᩔᨲᩥ, ᨲᨠ᩠ᨠᩅᨱ᩠ᨱᩴ ᨽᩅᩥᩔᨲᩥ, ᨴᨠᩅᨱ᩠ᨱᩴ ᨽᩅᩥᩔᨲᩥ, ᨲᩮᩃᩅᨱ᩠ᨱᩴ ᨽᩅᩥᩔᨲᩥ, ᨡᩦᩁᩅᨱ᩠ᨱᩴ ᨽᩅᩥᩔᨲᩥ, ᨴᨵᩥᩅᨱ᩠ᨱᩴ ᨽᩅᩥᩔᨲᩥ, ᩈᨸ᩠ᨸᩥᩅᨱ᩠ᨱᩴ ᨽᩅᩥᩔᨲᩦᨲᩥ.



</Paragraph>

<Paragraph number="806" book="para">
<Emphasis>ᨴᩅᨲ᩠ᨳᩣᨿᩣ</Emphasis>ᨲᩥ ᨡᩥᨯ᩠ᨯᩣᨵᩥᨸ᩠ᨸᩣᨿᩮᩣ.



</Paragraph>

</Division>
<Division number="240" book="para">

<Paragraph number="807" book="para">
ᩋᨩ᩠ᨫᨲ᩠ᨲᩁᩪᨸᩮ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="808" book="para">
ᨻᩉᩥᨴ᩠ᨵᩤᩁᩪᨸᩮ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="809" book="para">
ᩋᨩ᩠ᨫᨲ᩠ᨲᨻᩉᩥᨴ᩠ᨵᩤᩁᩪᨸᩮ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="810" book="para">
ᩋᩣᨠᩣᩈᩮ ᨠᨭᩥᩴ ᨠᨾ᩠ᨸᩮᨶ᩠ᨲᩮᩣ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="811" book="para">
ᩁᩣᨣᩪᨸᨲ᩠ᨳᨾ᩠ᨽᩮ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="812" book="para">
ᩅᨧ᩠ᨧᩪᨸᨲ᩠ᨳᨾ᩠ᨽᩮ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="813" book="para">
ᨸᩔᩣᩅᩪᨸᨲ᩠ᨳᨾ᩠ᨽᩮ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="814" book="para">
ᩅᩤᨲᩪᨸᨲ᩠ᨳᨾ᩠ᨽᩮ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="815" book="para">
ᩏᨧ᩠ᨧᩣᩃᩥᩘᨣᨸᩣᨱᨠᨴᨭ᩠ᨮᩪᨸᨲ᩠ᨳᨾ᩠ᨽᩮ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="816" book="para">
ᩋᩣᩁᩮᩣᨣ᩠ᨿᨲ᩠ᨳᩣᨿ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="817" book="para">
ᩈᩩᨡᨲ᩠ᨳᩣᨿ …ᨸᩮ…  ᨽᩮᩈᨩ᩠ᨩᨲ᩠ᨳᩣᨿ…  ᨴᩤᨶᨲ᩠ᨳᩣᨿ…  ᨸᩩᨬ᩠ᨬᨲ᩠ᨳᩣᨿ…  ᨿᨬ᩠ᨬᨲ᩠ᨳᩣᨿ…  ᩈᨣ᩠ᨣᨲ᩠ᨳᩣᨿ…  ᨻᩦᨩᨲ᩠ᨳᩣᨿ…  ᩅᩦᨾᩴᩈᨲ᩠ᨳᩣᨿ…  ᨴᩅᨲ᩠ᨳᩣᨿ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="818" book="para">
ᨶᩦᩃᩴ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="819" book="para">
ᨸᩦᨲᨠᩴ…  ᩃᩮᩣᩉᩥᨲᨠᩴ…  ᩒᨴᩤᨲᩴ…  ᨲᨠ᩠ᨠᩅᨱ᩠ᨱᩴ…  ᨴᨠᩅᨱ᩠ᨱᩴ…  ᨲᩮᩃᩅᨱ᩠ᨱᩴ…  ᨡᩦᩁᩅᨱ᩠ᨱᩴ…  ᨴᨵᩥᩅᨱ᩠ᨱᩴ…  ᩈᨸ᩠ᨸᩥᩅᨱ᩠ᨱᩴ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="820" type="center" book="para">
ᩈᩩᨴ᩠ᨵᩥᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="821" type="center" book="para">
ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="822" book="para">
ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ …ᨸᩮ…  ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᨴᩤᨶᨲ᩠ᨳᨬ᩠ᨧ…  ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᨸᩩᨬ᩠ᨬᨲ᩠ᨳᨬ᩠ᨧ…  ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᨿᨬ᩠ᨬᨲ᩠ᨳᨬ᩠ᨧ…  ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᩈᨣ᩠ᨣᨲ᩠ᨳᨬ᩠ᨧ…  ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᨻᩦᨩᨲ᩠ᨳᨬ᩠ᨧ…  ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᩅᩦᨾᩴᩈᨲ᩠ᨳᨬ᩠ᨧ…  ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="823" type="center" book="para">
ᩑᨠᨾᩪᩃᨠᩔ ᨡᨱ᩠ᨯᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="241" book="para">

<Paragraph number="824" book="para">
ᩈᩩᨡᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="825" book="para">
ᩈᩩᨡᨲ᩠ᨳᨬ᩠ᨧ ᨴᩤᨶᨲ᩠ᨳᨬ᩠ᨧ …ᨸᩮ…  ᩈᩩᨡᨲ᩠ᨳᨬ᩠ᨧ ᨸᩩᨬ᩠ᨬᨲ᩠ᨳᨬ᩠ᨧ…  ᩈᩩᨡᨲ᩠ᨳᨬ᩠ᨧ ᨿᨬ᩠ᨬᨲ᩠ᨳᨬ᩠ᨧ…  ᩈᩩᨡᨲ᩠ᨳᨬ᩠ᨧ ᩈᨣ᩠ᨣᨲ᩠ᨳᨬ᩠ᨧ…  ᩈᩩᨡᨲ᩠ᨳᨬ᩠ᨧ ᨻᩦᨩᨲ᩠ᨳᨬ᩠ᨧ…  ᩈᩩᨡᨲ᩠ᨳᨬ᩠ᨧ ᩅᩦᨾᩴᩈᨲ᩠ᨳᨬ᩠ᨧ…  ᩈᩩᨡᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="826" book="para">
ᩈᩩᨡᨲ᩠ᨳᨬ᩠ᨧ ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

</Division>
<Division number="242" book="para">

<Paragraph number="827" book="para">
ᨽᩮᩈᨩ᩠ᨩᨲ᩠ᨳᨬ᩠ᨧ ᨴᩤᨶᨲ᩠ᨳᨬ᩠ᨧ …ᨸᩮ…  ᨽᩮᩈᨩ᩠ᨩᨲ᩠ᨳᨬ᩠ᨧ ᨸᩩᨬ᩠ᨬᨲ᩠ᨳᨬ᩠ᨧ…  ᨽᩮᩈᨩ᩠ᨩᨲ᩠ᨳᨬ᩠ᨧ ᨿᨬ᩠ᨬᨲ᩠ᨳᨬ᩠ᨧ…  ᨽᩮᩈᨩ᩠ᨩᨲ᩠ᨳᨬ᩠ᨧ ᩈᨣ᩠ᨣᨲ᩠ᨳᨬ᩠ᨧ…  ᨽᩮᩈᨩ᩠ᨩᨲ᩠ᨳᨬ᩠ᨧ ᨻᩦᨩᨲ᩠ᨳᨬ᩠ᨧ…  ᨽᩮᩈᨩ᩠ᨩᨲ᩠ᨳᨬ᩠ᨧ ᩅᩦᨾᩴᩈᨲ᩠ᨳᨬ᩠ᨧ…  ᨽᩮᩈᨩ᩠ᨩᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="828" book="para">
ᨽᩮᩈᨩ᩠ᨩᨲ᩠ᨳᨬ᩠ᨧ ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ …ᨸᩮ…  ᨽᩮᩈᨩ᩠ᨩᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="829" book="para">
ᨴᩤᨶᨲ᩠ᨳᨬ᩠ᨧ ᨸᩩᨬ᩠ᨬᨲ᩠ᨳᨬ᩠ᨧ …ᨸᩮ…  ᨴᩤᨶᨲ᩠ᨳᨬ᩠ᨧ ᨿᨬ᩠ᨬᨲ᩠ᨳᨬ᩠ᨧ…  ᨴᩤᨶᨲ᩠ᨳᨬ᩠ᨧ ᩈᨣ᩠ᨣᨲ᩠ᨳᨬ᩠ᨧ…  ᨴᩤᨶᨲ᩠ᨳᨬ᩠ᨧ ᨻᩦᨩᨲ᩠ᨳᨬ᩠ᨧ…  ᨴᩤᨶᨲ᩠ᨳᨬ᩠ᨧ ᩅᩦᨾᩴᩈᨲ᩠ᨳᨬ᩠ᨧ…  ᨴᩤᨶᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="830" book="para">
ᨴᩤᨶᨲ᩠ᨳᨬ᩠ᨧ ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ …ᨸᩮ…  ᨴᩤᨶᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ…  ᨴᩤᨶᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="831" book="para">
ᨸᩩᨬ᩠ᨬᨲ᩠ᨳᨬ᩠ᨧ ᨿᨬ᩠ᨬᨲ᩠ᨳᨬ᩠ᨧ …ᨸᩮ…  ᨸᩩᨬ᩠ᨬᨲ᩠ᨳᨬ᩠ᨧ ᩈᨣ᩠ᨣᨲ᩠ᨳᨬ᩠ᨧ…  ᨸᩩᨬ᩠ᨬᨲ᩠ᨳᨬ᩠ᨧ ᨻᩦᨩᨲ᩠ᨳᨬ᩠ᨧ…  ᨸᩩᨬ᩠ᨬᨲ᩠ᨳᨬ᩠ᨧ ᩅᩦᨾᩴᩈᨲ᩠ᨳᨬ᩠ᨧ…  ᨸᩩᨬ᩠ᨬᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="832" book="para">
ᨸᩩᨬ᩠ᨬᨲ᩠ᨳᨬ᩠ᨧ ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ …ᨸᩮ…  ᨸᩩᨬ᩠ᨬᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ…  ᨸᩩᨬ᩠ᨬᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ…  ᨸᩩᨬ᩠ᨬᨲ᩠ᨳᨬ᩠ᨧ ᨴᩤᨶᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="833" book="para">
ᨿᨬ᩠ᨬᨲ᩠ᨳᨬ᩠ᨧ ᩈᨣ᩠ᨣᨲ᩠ᨳᨬ᩠ᨧ …ᨸᩮ…  ᨿᨬ᩠ᨬᨲ᩠ᨳᨬ᩠ᨧ ᨻᩦᨩᨲ᩠ᨳᨬ᩠ᨧ…  ᨿᨬ᩠ᨬᨲ᩠ᨳᨬ᩠ᨧ ᩅᩦᨾᩴᩈᨲ᩠ᨳᨬ᩠ᨧ…  ᨿᨬ᩠ᨬᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="834" book="para">
ᨿᨬ᩠ᨬᨲ᩠ᨳᨬ᩠ᨧ ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ …ᨸᩮ…  ᨿᨬ᩠ᨬᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ…  ᨿᨬ᩠ᨬᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ…  ᨿᨬ᩠ᨬᨲ᩠ᨳᨬ᩠ᨧ ᨴᩤᨶᨲ᩠ᨳᨬ᩠ᨧ…  ᨿᨬ᩠ᨬᨲ᩠ᨳᨬ᩠ᨧ ᨸᩩᨬ᩠ᨬᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="835" book="para">
ᩈᨣ᩠ᨣᨲ᩠ᨳᨬ᩠ᨧ ᨻᩦᨩᨲ᩠ᨳᨬ᩠ᨧ …ᨸᩮ…  ᩈᨣ᩠ᨣᨲ᩠ᨳᨬ᩠ᨧ ᩅᩦᨾᩴᩈᨲ᩠ᨳᨬ᩠ᨧ…  ᩈᨣ᩠ᨣᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="836" book="para">
ᩈᨣ᩠ᨣᨲ᩠ᨳᨬ᩠ᨧ ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ …ᨸᩮ…  ᩈᨣ᩠ᨣᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ…  ᩈᨣ᩠ᨣᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ…  ᩈᨣ᩠ᨣᨲ᩠ᨳᨬ᩠ᨧ ᨴᩤᨶᨲ᩠ᨳᨬ᩠ᨧ…  ᩈᨣ᩠ᨣᨲ᩠ᨳᨬ᩠ᨧ ᨸᩩᨬ᩠ᨬᨲ᩠ᨳᨬ᩠ᨧ…  ᩈᨣ᩠ᨣᨲ᩠ᨳᨬ᩠ᨧ ᨿᨬ᩠ᨬᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="837" book="para">
ᨻᩦᨩᨲ᩠ᨳᨬ᩠ᨧ ᩅᩦᨾᩴᩈᨲ᩠ᨳᨬ᩠ᨧ …ᨸᩮ…  ᨻᩦᨩᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="838" book="para">
ᨻᩦᨩᨲ᩠ᨳᨬ᩠ᨧ ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ …ᨸᩮ…  ᨻᩦᨩᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ…  ᨻᩦᨩᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ…  ᨻᩦᨩᨲ᩠ᨳᨬ᩠ᨧ ᨴᩤᨶᨲ᩠ᨳᨬ᩠ᨧ…  ᨻᩦᨩᨲ᩠ᨳᨬ᩠ᨧ ᨸᩩᨬ᩠ᨬᨲ᩠ᨳᨬ᩠ᨧ…  ᨻᩦᨩᨲ᩠ᨳᨬ᩠ᨧ ᨿᨬ᩠ᨬᨲ᩠ᨳᨬ᩠ᨧ…  ᨻᩦᨩᨲ᩠ᨳᨬ᩠ᨧ ᩈᨣ᩠ᨣᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="839" book="para">
ᩅᩦᨾᩴᩈᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="840" book="para">
ᩅᩦᨾᩴᩈᨲ᩠ᨳᨬ᩠ᨧ ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ …ᨸᩮ…  ᩅᩦᨾᩴᩈᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ…  ᩅᩦᨾᩴᩈᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ…  ᩅᩦᨾᩴᩈᨲ᩠ᨳᨬ᩠ᨧ ᨴᩤᨶᨲ᩠ᨳᨬ᩠ᨧ…  ᩅᩦᨾᩴᩈᨲ᩠ᨳᨬ᩠ᨧ ᨸᩩᨬ᩠ᨬᨲ᩠ᨳᨬ᩠ᨧ…  ᩅᩦᨾᩴᩈᨲ᩠ᨳᨬ᩠ᨧ ᨿᨬ᩠ᨬᨲ᩠ᨳᨬ᩠ᨧ…  ᩅᩦᨾᩴᩈᨲ᩠ᨳᨬ᩠ᨧ ᩈᨣ᩠ᨣᨲ᩠ᨳᨬ᩠ᨧ…  ᩅᩦᨾᩴᩈᨲ᩠ᨳᨬ᩠ᨧ ᨻᩦᨩᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="841" book="para">
ᨴᩅᨲ᩠ᨳᨬ᩠ᨧ ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ …ᨸᩮ…  ᨴᩅᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ…  ᨴᩅᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ…  ᨴᩅᨲ᩠ᨳᨬ᩠ᨧ ᨴᩤᨶᨲ᩠ᨳᨬ᩠ᨧ…  ᨴᩅᨲ᩠ᨳᨬ᩠ᨧ ᨸᩩᨬ᩠ᨬᨲ᩠ᨳᨬ᩠ᨧ…  ᨴᩅᨲ᩠ᨳᨬ᩠ᨧ ᨿᨬ᩠ᨬᨲ᩠ᨳᨬ᩠ᨧ…  ᨴᩅᨲ᩠ᨳᨬ᩠ᨧ ᩈᨣ᩠ᨣᨲ᩠ᨳᨬ᩠ᨧ…  ᨴᩅᨲ᩠ᨳᨬ᩠ᨧ ᨻᩦᨩᨲ᩠ᨳᨬ᩠ᨧ…  ᨴᩅᨲ᩠ᨳᨬ᩠ᨧ ᩅᩦᨾᩴᩈᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="842" type="center" book="para">
ᩑᨠᨾᩪᩃᨠᩔ ᨻᨴ᩠ᨵᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="843" book="para">
ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ …ᨸᩮ…  ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="844" type="center" book="para">
ᨴᩩᨾᩪᩃᨠᩔ ᨡᨱ᩠ᨯᨧᨠ᩠ᨠᩴ.





</Paragraph>

<Paragraph number="845" book="para">
ᩈᩩᨡᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ ᨴᩤᨶᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ …ᨸᩮ…  ᩈᩩᨡᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ …ᨸᩮ…  ᩈᩩᨡᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="846" type="center" book="para">
ᨴᩩᨾᩪᩃᨠᩔ ᨻᨴ᩠ᨵᨧᨠ᩠ᨠᩴ, ᩈᩴᨡᩥᨲ᩠ᨲᩴ.





</Paragraph>

<Paragraph number="847" book="para">
ᩅᩦᨾᩴᩈᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ …ᨸᩮ…  ᩅᩦᨾᩴᩈᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨻᩦᨩᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="848" type="center" book="para">
ᨴᩩᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="849" book="para">
ᨲᩥᨾᩪᩃᨠᨾ᩠ᨸᩥ ᨧᨲᩩᨾᩪᩃᨠᨾ᩠ᨸᩥ ᨸᨬ᩠ᨧᨾᩪᩃᨠᨾ᩠ᨸᩥ ᨨᨾᩪᩃᨠᨾ᩠ᨸᩥ ᩈᨲ᩠ᨲᨾᩪᩃᨠᨾ᩠ᨸᩥ ᩋᨭ᩠ᨮᨾᩪᩃᨠᨾ᩠ᨸᩥ ᨶᩅᨾᩪᩃᨠᨾ᩠ᨸᩥ ᩑᩅᨾᩮᩅ ᩅᩥᨲ᩠ᨳᩣᩁᩮᨲᨻ᩠ᨻᩴ.




</Paragraph>

<Paragraph number="850" type="center" book="para">
ᩍᨴᩴ ᩈᨻ᩠ᨻᨾᩪᩃᨠᩴ.





</Paragraph>

<Division number="243" book="para">

<Paragraph number="851" book="para">
ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ ᨴᩤᨶᨲ᩠ᨳᨬ᩠ᨧ ᨸᩩᨬ᩠ᨬᨲ᩠ᨳᨬ᩠ᨧ ᨿᨬ᩠ᨬᨲ᩠ᨳᨬ᩠ᨧ ᩈᨣ᩠ᨣᨲ᩠ᨳᨬ᩠ᨧ ᨻᩦᨩᨲ᩠ᨳᨬ᩠ᨧ ᩅᩦᨾᩴᩈᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="852" type="center" book="para">
ᩈᨻ᩠ᨻᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="244" book="para">

<Paragraph number="853" book="para">
ᨶᩦᩃᨬ᩠ᨧ ᨸᩦᨲᨠᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="854" book="para">
ᨶᩦᩃᨬ᩠ᨧ ᩃᩮᩣᩉᩥᨲᨠᨬ᩠ᨧ …ᨸᩮ…  ᨶᩦᩃᨬ᩠ᨧ ᩒᨴᩤᨲᨬ᩠ᨧ…  ᨶᩦᩃᨬ᩠ᨧ ᨲᨠ᩠ᨠᩅᨱ᩠ᨱᨬ᩠ᨧ…  ᨶᩦᩃᨬ᩠ᨧ ᨴᨠᩅᨱ᩠ᨱᨬ᩠ᨧ…  ᨶᩦᩃᨬ᩠ᨧ ᨲᩮᩃᩅᨱ᩠ᨱᨬ᩠ᨧ…  ᨶᩦᩃᨬ᩠ᨧ ᨡᩦᩁᩅᨱ᩠ᨱᨬ᩠ᨧ…  ᨶᩦᩃᨬ᩠ᨧ ᨴᨵᩥᩅᨱ᩠ᨱᨬ᩠ᨧ…  ᨶᩦᩃᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="855" type="center" book="para">
ᩑᨠᨾᩪᩃᨠᩔ ᨡᨱ᩠ᨯᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="245" book="para">

<Paragraph number="856" book="para">
ᨸᩦᨲᨠᨬ᩠ᨧ ᩃᩮᩣᩉᩥᨲᨠᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="857" book="para">
ᨸᩦᨲᨠᨬ᩠ᨧ ᩒᨴᩤᨲᨬ᩠ᨧ …ᨸᩮ…  ᨸᩦᨲᨠᨬ᩠ᨧ ᨲᨠ᩠ᨠᩅᨱ᩠ᨱᨬ᩠ᨧ…  ᨸᩦᨲᨠᨬ᩠ᨧ ᨴᨠᩅᨱ᩠ᨱᨬ᩠ᨧ…  ᨸᩦᨲᨠᨬ᩠ᨧ ᨲᩮᩃᩅᨱ᩠ᨱᨬ᩠ᨧ…  ᨸᩦᨲᨠᨬ᩠ᨧ ᨡᩦᩁᩅᨱ᩠ᨱᨬ᩠ᨧ…  ᨸᩦᨲᨠᨬ᩠ᨧ ᨴᨵᩥᩅᨱ᩠ᨱᨬ᩠ᨧ…  ᨸᩦᨲᨠᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="858" book="para">
ᨸᩦᨲᨠᨬ᩠ᨧ ᨶᩦᩃᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="859" type="center" book="para">
ᩑᨠᨾᩪᩃᨠᩔ ᨻᨴ᩠ᨵᨧᨠ᩠ᨠᩴ.





</Paragraph>

<Division number="246" book="para">

<Paragraph number="860" book="para">
ᩃᩮᩣᩉᩥᨲᨠᨬ᩠ᨧ ᩒᨴᩤᨲᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="861" book="para">
ᩃᩮᩣᩉᩥᨲᨠᨬ᩠ᨧ ᨲᨠ᩠ᨠᩅᨱ᩠ᨱᨬ᩠ᨧ …ᨸᩮ…  ᩃᩮᩣᩉᩥᨲᨠᨬ᩠ᨧ ᨴᨠᩅᨱ᩠ᨱᨬ᩠ᨧ…  ᩃᩮᩣᩉᩥᨲᨠᨬ᩠ᨧ ᨲᩮᩃᩅᨱ᩠ᨱᨬ᩠ᨧ…  ᩃᩮᩣᩉᩥᨲᨠᨬ᩠ᨧ ᨡᩦᩁᩅᨱ᩠ᨱᨬ᩠ᨧ…  ᩃᩮᩣᩉᩥᨲᨠᨬ᩠ᨧ ᨴᨵᩥᩅᨱ᩠ᨱᨬ᩠ᨧ…  ᩃᩮᩣᩉᩥᨲᨠᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="862" book="para">
ᩃᩮᩣᩉᩥᨲᨠᨬ᩠ᨧ ᨶᩦᩃᨬ᩠ᨧ …ᨸᩮ…  ᩃᩮᩣᩉᩥᨲᨠᨬ᩠ᨧ ᨸᩦᨲᨠᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="863" book="para">
ᩒᨴᩤᨲᨬ᩠ᨧ ᨲᨠ᩠ᨠᩅᨱ᩠ᨱᨬ᩠ᨧ …ᨸᩮ…  ᩒᨴᩤᨲᨬ᩠ᨧ ᨴᨠᩅᨱ᩠ᨱᨬ᩠ᨧ…  ᩒᨴᩤᨲᨬ᩠ᨧ ᨲᩮᩃᩅᨱ᩠ᨱᨬ᩠ᨧ…  ᩒᨴᩤᨲᨬ᩠ᨧ ᨡᩦᩁᩅᨱ᩠ᨱᨬ᩠ᨧ…  ᩒᨴᩤᨲᨬ᩠ᨧ ᨴᨵᩥᩅᨱ᩠ᨱᨬ᩠ᨧ…  ᩒᨴᩤᨲᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="864" book="para">
ᩒᨴᩤᨲᨬ᩠ᨧ ᨶᩦᩃᨬ᩠ᨧ …ᨸᩮ…  ᩒᨴᩤᨲᨬ᩠ᨧ ᨸᩦᨲᨠᨬ᩠ᨧ…  ᩒᨴᩤᨲᨬ᩠ᨧ ᩃᩮᩣᩉᩥᨲᨠᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="865" book="para">
ᨲᨠ᩠ᨠᩅᨱ᩠ᨱᨬ᩠ᨧ ᨴᨠᩅᨱ᩠ᨱᨬ᩠ᨧ …ᨸᩮ…  ᨲᨠ᩠ᨠᩅᨱ᩠ᨱᨬ᩠ᨧ ᨲᩮᩃᩅᨱ᩠ᨱᨬ᩠ᨧ…  ᨲᨠ᩠ᨠᩅᨱ᩠ᨱᨬ᩠ᨧ ᨡᩦᩁᩅᨱ᩠ᨱᨬ᩠ᨧ…  ᨲᨠ᩠ᨠᩅᨱ᩠ᨱᨬ᩠ᨧ ᨴᨵᩥᩅᨱ᩠ᨱᨬ᩠ᨧ…  ᨲᨠ᩠ᨠᩅᨱ᩠ᨱᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="866" book="para">
ᨲᨠ᩠ᨠᩅᨱ᩠ᨱᨬ᩠ᨧ ᨶᩦᩃᨬ᩠ᨧ …ᨸᩮ…  ᨲᨠ᩠ᨠᩅᨱ᩠ᨱᨬ᩠ᨧ ᨸᩦᨲᨠᨬ᩠ᨧ…  ᨲᨠ᩠ᨠᩅᨱ᩠ᨱᨬ᩠ᨧ ᩃᩮᩣᩉᩥᨲᨠᨬ᩠ᨧ…  ᨲᨠ᩠ᨠᩅᨱ᩠ᨱᨬ᩠ᨧ ᩒᨴᩤᨲᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="867" book="para">
ᨴᨠᩅᨱ᩠ᨱᨬ᩠ᨧ ᨲᩮᩃᩅᨱ᩠ᨱᨬ᩠ᨧ …ᨸᩮ…  ᨴᨠᩅᨱ᩠ᨱᨬ᩠ᨧ ᨡᩦᩁᩅᨱ᩠ᨱᨬ᩠ᨧ…  ᨴᨠᩅᨱ᩠ᨱᨬ᩠ᨧ ᨴᨵᩥᩅᨱ᩠ᨱᨬ᩠ᨧ…  ᨴᨠᩅᨱ᩠ᨱᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="868" book="para">
ᨴᨠᩅᨱ᩠ᨱᨬ᩠ᨧ ᨶᩦᩃᨬ᩠ᨧ …ᨸᩮ…  ᨴᨠᩅᨱ᩠ᨱᨬ᩠ᨧ ᨸᩦᨲᨠᨬ᩠ᨧ…  ᨴᨠᩅᨱ᩠ᨱᨬ᩠ᨧ ᩃᩮᩣᩉᩥᨲᨠᨬ᩠ᨧ…  ᨴᨠᩅᨱ᩠ᨱᨬ᩠ᨧ ᩒᨴᩤᨲᨬ᩠ᨧ…  ᨴᨠᩅᨱ᩠ᨱᨬ᩠ᨧ ᨲᨠ᩠ᨠᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="869" book="para">
ᨲᩮᩃᩅᨱ᩠ᨱᨬ᩠ᨧ ᨡᩦᩁᩅᨱ᩠ᨱᨬ᩠ᨧ …ᨸᩮ…  ᨲᩮᩃᩅᨱ᩠ᨱᨬ᩠ᨧ ᨴᨵᩥᩅᨱ᩠ᨱᨬ᩠ᨧ…  ᨲᩮᩃᩅᨱ᩠ᨱᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="870" book="para">
ᨲᩮᩃᩅᨱ᩠ᨱᨬ᩠ᨧ ᨶᩦᩃᨬ᩠ᨧ …ᨸᩮ…  ᨲᩮᩃᩅᨱ᩠ᨱᨬ᩠ᨧ ᨸᩦᨲᨠᨬ᩠ᨧ…  ᨲᩮᩃᩅᨱ᩠ᨱᨬ᩠ᨧ ᩃᩮᩣᩉᩥᨲᨠᨬ᩠ᨧ…  ᨲᩮᩃᩅᨱ᩠ᨱᨬ᩠ᨧ ᩒᨴᩤᨲᨬ᩠ᨧ…  ᨲᩮᩃᩅᨱ᩠ᨱᨬ᩠ᨧ ᨲᨠ᩠ᨠᩅᨱ᩠ᨱᨬ᩠ᨧ…  ᨲᩮᩃᩅᨱ᩠ᨱᨬ᩠ᨧ ᨴᨠᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="871" book="para">
ᨡᩦᩁᩅᨱ᩠ᨱᨬ᩠ᨧ ᨴᨵᩥᩅᨱ᩠ᨱᨬ᩠ᨧ …ᨸᩮ…  ᨡᩦᩁᩅᨱ᩠ᨱᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="872" book="para">
ᨡᩦᩁᩅᨱ᩠ᨱᨬ᩠ᨧ ᨶᩦᩃᨬ᩠ᨧ …ᨸᩮ…  ᨡᩦᩁᩅᨱ᩠ᨱᨬ᩠ᨧ ᨸᩦᨲᨠᨬ᩠ᨧ…  ᨡᩦᩁᩅᨱ᩠ᨱᨬ᩠ᨧ ᩃᩮᩣᩉᩥᨲᨠᨬ᩠ᨧ…  ᨡᩦᩁᩅᨱ᩠ᨱᨬ᩠ᨧ ᩒᨴᩤᨲᨬ᩠ᨧ…  ᨡᩦᩁᩅᨱ᩠ᨱᨬ᩠ᨧ ᨲᨠ᩠ᨠᩅᨱ᩠ᨱᨬ᩠ᨧ…  ᨡᩦᩁᩅᨱ᩠ᨱᨬ᩠ᨧ ᨴᨠᩅᨱ᩠ᨱᨬ᩠ᨧ…  ᨡᩦᩁᩅᨱ᩠ᨱᨬ᩠ᨧ ᨲᩮᩃᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="873" book="para">
ᨴᨵᩥᩅᨱ᩠ᨱᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="874" book="para">
ᨴᨵᩥᩅᨱ᩠ᨱᨬ᩠ᨧ ᨶᩦᩃᨬ᩠ᨧ …ᨸᩮ…  ᨴᨵᩥᩅᨱ᩠ᨱᨬ᩠ᨧ ᨸᩦᨲᨠᨬ᩠ᨧ…  ᨴᨵᩥᩅᨱ᩠ᨱᨬ᩠ᨧ ᩃᩮᩣᩉᩥᨲᨠᨬ᩠ᨧ…  ᨴᨵᩥᩅᨱ᩠ᨱᨬ᩠ᨧ ᩒᨴᩤᨲᨬ᩠ᨧ…  ᨴᨵᩥᩅᨱ᩠ᨱᨬ᩠ᨧ ᨲᨠ᩠ᨠᩅᨱ᩠ᨱᨬ᩠ᨧ…  ᨴᨵᩥᩅᨱ᩠ᨱᨬ᩠ᨧ ᨴᨠᩅᨱ᩠ᨱᨬ᩠ᨧ…  ᨴᨵᩥᩅᨱ᩠ᨱᨬ᩠ᨧ ᨲᩮᩃᩅᨱ᩠ᨱᨬ᩠ᨧ…  ᨴᨵᩥᩅᨱ᩠ᨱᨬ᩠ᨧ ᨡᩦᩁᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="875" book="para">
ᩈᨸ᩠ᨸᩥᩅᨱ᩠ᨱᨬ᩠ᨧ ᨶᩦᩃᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="876" book="para">
ᩈᨸ᩠ᨸᩥᩅᨱ᩠ᨱᨬ᩠ᨧ ᨸᩦᨲᨠᨬ᩠ᨧ …ᨸᩮ…  ᩈᨸ᩠ᨸᩥᩅᨱ᩠ᨱᨬ᩠ᨧ ᩃᩮᩣᩉᩥᨲᨠᨬ᩠ᨧ…  ᩈᨸ᩠ᨸᩥᩅᨱ᩠ᨱᨬ᩠ᨧ ᩒᨴᩤᨲᨬ᩠ᨧ…  ᩈᨸ᩠ᨸᩥᩅᨱ᩠ᨱᨬ᩠ᨧ ᨲᨠ᩠ᨠᩅᨱ᩠ᨱᨬ᩠ᨧ…  ᩈᨸ᩠ᨸᩥᩅᨱ᩠ᨱᨬ᩠ᨧ ᨴᨠᩅᨱ᩠ᨱᨬ᩠ᨧ…  ᩈᨸ᩠ᨸᩥᩅᨱ᩠ᨱᨬ᩠ᨧ ᨲᩮᩃᩅᨱ᩠ᨱᨬ᩠ᨧ…  ᩈᨸ᩠ᨸᩥᩅᨱ᩠ᨱᨬ᩠ᨧ ᨡᩦᩁᩅᨱ᩠ᨱᨬ᩠ᨧ…  ᩈᨸ᩠ᨸᩥᩅᨱ᩠ᨱᨬ᩠ᨧ ᨴᨵᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="877" type="center" book="para">
ᩑᨠᨾᩪᩃᨠᩔ ᨻᨴ᩠ᨵᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="878" book="para">
ᨶᩦᩃᨬ᩠ᨧ ᨸᩦᨲᨠᨬ᩠ᨧ ᩃᩮᩣᩉᩥᨲᨠᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ …ᨸᩮ…  ᨶᩦᩃᨬ᩠ᨧ ᨸᩦᨲᨠᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="879" type="center" book="para">
ᨴᩩᨾᩪᩃᨠᩔ ᨡᨱ᩠ᨯᨧᨠ᩠ᨠᩴ.





</Paragraph>

<Paragraph number="880" book="para">
ᨸᩦᨲᨠᨬ᩠ᨧ ᩃᩮᩣᩉᩥᨲᨠᨬ᩠ᨧ ᩒᨴᩤᨲᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ …ᨸᩮ…  ᨸᩦᨲᨠᨬ᩠ᨧ ᩃᩮᩣᩉᩥᨲᨠᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ …ᨸᩮ…  ᨸᩦᨲᨠᨬ᩠ᨧ ᩃᩮᩣᩉᩥᨲᨠᨬ᩠ᨧ ᨶᩦᩃᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="881" type="center" book="para">
ᨴᩩᨾᩪᩃᨠᩔ ᨻᨴ᩠ᨵᨧᨠ᩠ᨠᩴ, ᩈᩴᨡᩥᨲ᩠ᨲᩴ.





</Paragraph>

<Paragraph number="882" book="para">
ᨴᨵᩥᩅᨱ᩠ᨱᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨶᩦᩃᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ …ᨸᩮ…  ᨴᨵᩥᩅᨱ᩠ᨱᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨡᩦᩁᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="883" type="center" book="para">
ᨴᩩᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="884" book="para">
ᨲᩥᨾᩪᩃᨠᨾ᩠ᨸᩥ ᨧᨲᩩᨾᩪᩃᨠᨾ᩠ᨸᩥ ᨸᨬ᩠ᨧᨾᩪᩃᨠᨾ᩠ᨸᩥ ᨨᨾᩪᩃᨠᨾ᩠ᨸᩥ ᩈᨲ᩠ᨲᨾᩪᩃᨠᨾ᩠ᨸᩥ ᩋᨭ᩠ᨮᨾᩪᩃᨠᨾ᩠ᨸᩥ ᨶᩅᨾᩪᩃᨠᨾ᩠ᨸᩥ ᩑᩅᨾᩮᩅ ᩅᩥᨲ᩠ᨳᩣᩁᩮᨲᨻ᩠ᨻᩴ.




</Paragraph>

<Paragraph number="885" type="center" book="para">
ᩍᨴᩴ ᩈᨻ᩠ᨻᨾᩪᩃᨠᩴ.





</Paragraph>

<Division number="247" book="para">

<Paragraph number="886" book="para">
ᨶᩦᩃᨬ᩠ᨧ ᨸᩦᨲᨠᨬ᩠ᨧ ᩃᩮᩣᩉᩥᨲᨠᨬ᩠ᨧ ᩒᨴᩤᨲᨬ᩠ᨧ ᨲᨠ᩠ᨠᩅᨱ᩠ᨱᨬ᩠ᨧ ᨴᨠᩅᨱ᩠ᨱᨬ᩠ᨧ ᨲᩮᩃᩅᨱ᩠ᨱᨬ᩠ᨧ ᨡᩦᩁᩅᨱ᩠ᨱᨬ᩠ᨧ ᨴᨵᩥᩅᨱ᩠ᨱᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="887" type="center" book="para">
ᩈᨻ᩠ᨻᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="248" book="para">

<Paragraph number="888" book="para">
ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᨶᩦᩃᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="889" book="para">
ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ ᨶᩦᩃᨬ᩠ᨧ ᨸᩦᨲᨠᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="890" book="para">
ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ ᨶᩦᩃᨬ᩠ᨧ ᨸᩦᨲᨠᨬ᩠ᨧ ᩃᩮᩣᩉᩥᨲᨠᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="891" type="center" book="para">
(ᩏᨽᨲᩮᩣᩅᨯ᩠ᨰᨠᩴ ᩑᩅᨾᩮᩅ ᩅᨯ᩠ᨰᩮᨲᨻ᩠ᨻᩴ.)





</Paragraph>

<Paragraph number="892" book="para">
ᩋᩣᩁᩮᩣᨣ᩠ᨿᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ ᨽᩮᩈᨩ᩠ᨩᨲ᩠ᨳᨬ᩠ᨧ ᨴᩤᨶᨲ᩠ᨳᨬ᩠ᨧ ᨸᩩᨬ᩠ᨬᨲ᩠ᨳᨬ᩠ᨧ ᨿᨬ᩠ᨬᨲ᩠ᨳᨬ᩠ᨧ ᩈᨣ᩠ᨣᨲ᩠ᨳᨬ᩠ᨧ ᨻᩦᨩᨲ᩠ᨳᨬ᩠ᨧ ᩅᩦᨾᩴᩈᨲ᩠ᨳᨬ᩠ᨧ ᨴᩅᨲ᩠ᨳᨬ᩠ᨧ ᨶᩦᩃᨬ᩠ᨧ ᨸᩦᨲᨠᨬ᩠ᨧ ᩃᩮᩣᩉᩥᨲᨠᨬ᩠ᨧ ᩒᨴᩤᨲᨬ᩠ᨧ ᨲᨠ᩠ᨠᩅᨱ᩠ᨱᨬ᩠ᨧ ᨴᨠᩅᨱ᩠ᨱᨬ᩠ᨧ ᨲᩮᩃᩅᨱ᩠ᨱᨬ᩠ᨧ ᨡᩦᩁᩅᨱ᩠ᨱᨬ᩠ᨧ ᨴᨵᩥᩅᨱ᩠ᨱᨬ᩠ᨧ ᩈᨸ᩠ᨸᩥᩅᨱ᩠ᨱᨬ᩠ᨧ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="893" type="center" book="para">
ᨾᩥᩔᨠᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="249" book="para">

<Paragraph number="894" book="para">
ᨶᩦᩃᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨸᩦᨲᨠᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="895" book="para">
ᨶᩦᩃᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᩃᩮᩣᩉᩥᨲᨠᩴ …ᨸᩮ…  ᩒᨴᩤᨲᩴ…  ᨲᨠ᩠ᨠᩅᨱ᩠ᨱᩴ…  ᨴᨠᩅᨱ᩠ᨱᩴ…  ᨲᩮᩃᩅᨱ᩠ᨱᩴ…  ᨡᩦᩁᩅᨱ᩠ᨱᩴ…  ᨴᨵᩥᩅᨱ᩠ᨱᩴ…  ᩈᨸ᩠ᨸᩥᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="896" type="center" book="para">
ᨡᨱ᩠ᨯᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="250" book="para">

<Paragraph number="897" book="para">
ᨸᩦᨲᨠᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᩃᩮᩣᩉᩥᨲᨠᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="898" book="para">
ᨸᩦᨲᨠᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᩒᨴᩤᨲᩴ …ᨸᩮ…  ᨲᨠ᩠ᨠᩅᨱ᩠ᨱᩴ…  ᨴᨠᩅᨱ᩠ᨱᩴ…  ᨲᩮᩃᩅᨱ᩠ᨱᩴ…  ᨡᩦᩁᩅᨱ᩠ᨱᩴ…  ᨴᨵᩥᩅᨱ᩠ᨱᩴ…  ᩈᨸ᩠ᨸᩥᩅᨱ᩠ᨱᩴ…  ᨶᩦᩃᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="899" type="center" book="para">
ᨻᨴ᩠ᨵᨧᨠ᩠ᨠᨾᩪᩃᩴ ᩈᩴᨡᩥᨲ᩠ᨲᩴ.





</Paragraph>

<Division number="251" book="para">

<Paragraph number="900" book="para">
( ) ᩈᨸ᩠ᨸᩥᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨶᩦᩃᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="901" book="para">
ᩈᨸ᩠ᨸᩥᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨸᩦᨲᨠᩴ …ᨸᩮ…  ᩃᩮᩣᩉᩥᨲᨠᩴ…  ᩒᨴᩤᨲᩴ…  ᨲᨠ᩠ᨠᩅᨱ᩠ᨱᩴ…  ᨴᨠᩅᨱ᩠ᨱᩴ…  ᨲᩮᩃᩅᨱ᩠ᨱᩴ…  ᨡᩦᩁᩅᨱ᩠ᨱᩴ…  ᨴᨵᩥᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="902" type="center" book="para">
ᨠᩩᨧ᩠ᨨᩥᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="252" book="para">

<Paragraph number="903" book="para">
ᨸᩦᨲᨠᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨶᩦᩃᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="904" book="para">
ᩃᩮᩣᩉᩥᨲᨠᩴ …ᨸᩮ…  ᩒᨴᩤᨲᩴ…  ᨲᨠ᩠ᨠᩅᨱ᩠ᨱᩴ…  ᨴᨠᩅᨱ᩠ᨱᩴ…  ᨲᩮᩃᩅᨱ᩠ᨱᩴ…  ᨡᩦᩁᩅᨱ᩠ᨱᩴ…  ᨴᨵᩥᩅᨱ᩠ᨱᩴ…  ᩈᨸ᩠ᨸᩥᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨶᩦᩃᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="905" type="center" book="para">
ᨸᩥᨭ᩠ᨮᩥᨧᨠ᩠ᨠᩔ ᨸᨮᨾᩴ ᨣᨾᨶᩴ ᨶᩥᨭ᩠ᨮᩥᨲᩴ.





</Paragraph>

<Division number="253" book="para">

<Paragraph number="906" book="para">
ᩃᩮᩣᩉᩥᨲᨠᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨸᩦᨲᨠᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="907" book="para">
ᩒᨴᩤᨲᩴ …ᨸᩮ…  ᨲᨠ᩠ᨠᩅᨱ᩠ᨱᩴ…  ᨴᨠᩅᨱ᩠ᨱᩴ…  ᨲᩮᩃᩅᨱ᩠ᨱᩴ…  ᨡᩦᩁᩅᨱ᩠ᨱᩴ…  ᨴᨵᩥᩅᨱ᩠ᨱᩴ…  ᩈᨸ᩠ᨸᩥᩅᨱ᩠ᨱᩴ…  ᨶᩦᩃᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨸᩦᨲᨠᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="908" type="center" book="para">
ᨸᩥᨭ᩠ᨮᩥᨧᨠ᩠ᨠᩔ ᨴᩩᨲᩥᨿᩴ ᨣᨾᨶᩴ ᨶᩥᨭ᩠ᨮᩥᨲᩴ.





</Paragraph>

<Division number="254" book="para">

<Paragraph number="909" book="para">
ᩒᨴᩤᨲᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᩃᩮᩣᩉᩥᨲᨠᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="910" book="para">
ᨲᨠ᩠ᨠᩅᨱ᩠ᨱᩴ …ᨸᩮ…  ᨴᨠᩅᨱ᩠ᨱᩴ…  ᨲᩮᩃᩅᨱ᩠ᨱᩴ…  ᨡᩦᩁᩅᨱ᩠ᨱᩴ…  ᨴᨵᩥᩅᨱ᩠ᨱᩴ…  ᩈᨸ᩠ᨸᩥᩅᨱ᩠ᨱᩴ…  ᨶᩦᩃᩴ…  ᨸᩦᨲᨠᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᩃᩮᩣᩉᩥᨲᨠᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="911" type="center" book="para">
ᨸᩥᨭ᩠ᨮᩥᨧᨠ᩠ᨠᩔ ᨲᨲᩥᨿᩴ ᨣᨾᨶᩴ ᨶᩥᨭ᩠ᨮᩥᨲᩴ.





</Paragraph>

<Division number="255" book="para">

<Paragraph number="912" book="para">
ᨲᨠ᩠ᨠᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᩒᨴᩤᨲᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="913" book="para">
ᨴᨠᩅᨱ᩠ᨱᩴ …ᨸᩮ…  ᨲᩮᩃᩅᨱ᩠ᨱᩴ…  ᨡᩦᩁᩅᨱ᩠ᨱᩴ…  ᨴᨵᩥᩅᨱ᩠ᨱᩴ…  ᩈᨸ᩠ᨸᩥᩅᨱ᩠ᨱᩴ…  ᨶᩦᩃᩴ…  ᨸᩦᨲᨠᩴ…  ᩃᩮᩣᩉᩥᨲᨠᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᩒᨴᩤᨲᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="914" type="center" book="para">
ᨸᩥᨭ᩠ᨮᩥᨧᨠ᩠ᨠᩔ ᨧᨲᩩᨲ᩠ᨳᩴ ᨣᨾᨶᩴ ᨶᩥᨭ᩠ᨮᩥᨲᩴ.





</Paragraph>

<Division number="256" book="para">

<Paragraph number="915" book="para">
ᨴᨠᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨲᨠ᩠ᨠᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="916" book="para">
ᨲᩮᩃᩅᨱ᩠ᨱᩴ …ᨸᩮ…  ᨡᩦᩁᩅᨱ᩠ᨱᩴ…  ᨴᨵᩥᩅᨱ᩠ᨱᩴ…  ᩈᨸ᩠ᨸᩥᩅᨱ᩠ᨱᩴ…  ᨶᩦᩃᩴ…  ᨸᩦᨲᨠᩴ…  ᩃᩮᩣᩉᩥᨲᨠᩴ…  ᩒᨴᩤᨲᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨲᨠ᩠ᨠᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="917" type="center" book="para">
ᨸᩥᨭ᩠ᨮᩥᨧᨠ᩠ᨠᩔ ᨸᨬ᩠ᨧᨾᩴ ᨣᨾᨶᩴ ᨶᩥᨭ᩠ᨮᩥᨲᩴ.





</Paragraph>

<Division number="257" book="para">

<Paragraph number="918" book="para">
ᨲᩮᩃᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨴᨠᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="919" book="para">
ᨡᩦᩁᩅᨱ᩠ᨱᩴ …ᨸᩮ…  ᨴᨵᩥᩅᨱ᩠ᨱᩴ…  ᩈᨸ᩠ᨸᩥᩅᨱ᩠ᨱᩴ…  ᨶᩦᩃᩴ…  ᨸᩦᨲᨠᩴ…  ᩃᩮᩣᩉᩥᨲᨠᩴ…  ᩒᨴᩤᨲᩴ…  ᨲᨠ᩠ᨠᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨴᨠᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="920" type="center" book="para">
ᨸᩥᨭ᩠ᨮᩥᨧᨠ᩠ᨠᩔ ᨨᨭ᩠ᨮᩴ ᨣᨾᨶᩴ ᨶᩥᨭ᩠ᨮᩥᨲᩴ.





</Paragraph>

<Division number="258" book="para">

<Paragraph number="921" book="para">
ᨡᩦᩁᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨲᩮᩃᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="922" book="para">
ᨴᨵᩥᩅᨱ᩠ᨱᩴ …ᨸᩮ…  ᩈᨸ᩠ᨸᩥᩅᨱ᩠ᨱᩴ…  ᨶᩦᩃᩴ…  ᨸᩦᨲᨠᩴ…  ᩃᩮᩣᩉᩥᨲᨠᩴ…  ᩒᨴᩤᨲᩴ…  ᨲᨠ᩠ᨠᩅᨱ᩠ᨱᩴ…  ᨴᨠᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨲᩮᩃᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="923" type="center" book="para">
ᨸᩥᨭ᩠ᨮᩥᨧᨠ᩠ᨠᩔ ᩈᨲ᩠ᨲᨾᩴ ᨣᨾᨶᩴ ᨶᩥᨭ᩠ᨮᩥᨲᩴ.





</Paragraph>

<Division number="259" book="para">

<Paragraph number="924" book="para">
ᨴᨵᩥᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨡᩦᩁᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="925" book="para">
ᩈᨸ᩠ᨸᩥᩅᨱ᩠ᨱᩴ …ᨸᩮ…  ᨶᩦᩃᩴ…  ᨸᩦᨲᨠᩴ…  ᩃᩮᩣᩉᩥᨲᨠᩴ…  ᩒᨴᩤᨲᩴ…  ᨲᨠ᩠ᨠᩅᨱ᩠ᨱᩴ…  ᨴᨠᩅᨱ᩠ᨱᩴ…  ᨲᩮᩃᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨡᩦᩁᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="926" type="center" book="para">
ᨸᩥᨭ᩠ᨮᩥᨧᨠ᩠ᨠᩔ ᩋᨭ᩠ᨮᨾᩴ ᨣᨾᨶᩴ ᨶᩥᨭ᩠ᨮᩥᨲᩴ.





</Paragraph>

<Division number="260" book="para">

<Paragraph number="927" book="para">
ᩈᨸ᩠ᨸᩥᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨴᨵᩥᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="928" book="para">
ᨶᩦᩃᩴ …ᨸᩮ…  ᨸᩦᨲᨠᩴ…  ᩃᩮᩣᩉᩥᨲᨠᩴ…  ᩒᨴᩤᨲᩴ…  ᨲᨠ᩠ᨠᩅᨱ᩠ᨱᩴ…  ᨴᨠᩅᨱ᩠ᨱᩴ…  ᨲᩮᩃᩅᨱ᩠ᨱᩴ…  ᨡᩦᩁᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨴᨵᩥᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="929" type="center" book="para">
ᨸᩥᨭ᩠ᨮᩥᨧᨠ᩠ᨠᩔ ᨶᩅᨾᩴ ᨣᨾᨶᩴ ᨶᩥᨭ᩠ᨮᩥᨲᩴ.





</Paragraph>

<Division number="261" book="para">

<Paragraph number="930" book="para">
ᨶᩦᩃᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᩈᨸ᩠ᨸᩥᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="931" book="para">
ᨸᩦᨲᨠᩴ …ᨸᩮ…  ᩃᩮᩣᩉᩥᨲᨠᩴ…  ᩒᨴᩤᨲᩴ…  ᨲᨠ᩠ᨠᩅᨱ᩠ᨱᩴ…  ᨴᨠᩅᨱ᩠ᨱᩴ…  ᨲᩮᩃᩅᨱ᩠ᨱᩴ…  ᨡᩦᩁᩅᨱ᩠ᨱᩴ…  ᨴᨵᩥᩅᨱ᩠ᨱᩴ ᨾᩮᩣᨧᩮᩔᩣᨾᩦᨲᩥ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᩈᨸ᩠ᨸᩥᩅᨱ᩠ᨱᩴ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="932" type="center" book="para">
ᨸᩥᨭ᩠ᨮᩥᨧᨠ᩠ᨠᩔ ᨴᩈᨾᩴ ᨣᨾᨶᩴ ᨶᩥᨭ᩠ᨮᩥᨲᩴ.

  
ᨸᩥᨭ᩠ᨮᩥᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="262" book="para">

<Paragraph number="933" book="para">
ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="934" book="para">
ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨶ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ.



</Paragraph>

<Paragraph number="935" book="para">
ᨧᩮᨲᩮᨲᩥ ᨶ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᨶᩣᨸᨲ᩠ᨲᩥ.



</Paragraph>

<Paragraph number="936" book="para">
ᨧᩮᨲᩮᨲᩥ ᨶ ᩏᨸᨠ᩠ᨠᨾᨲᩥ ᨶ ᨾᩩᨧ᩠ᨧᨲᩥ, ᩋᨶᩣᨸᨲ᩠ᨲᩥ.



</Paragraph>

<Paragraph number="937" book="para">
ᨶ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᨶᩣᨸᨲ᩠ᨲᩥ.



</Paragraph>

<Paragraph number="938" book="para">
ᨶ ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨶ ᨾᩩᨧ᩠ᨧᨲᩥ, ᩋᨶᩣᨸᨲ᩠ᨲᩥ.



</Paragraph>

<Paragraph number="939" book="para">
ᨶ ᨧᩮᨲᩮᨲᩥ ᨶ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᨶᩣᨸᨲ᩠ᨲᩥ.



</Paragraph>

<Paragraph number="940" book="para">
ᨶ ᨧᩮᨲᩮᨲᩥ ᨶ ᩏᨸᨠ᩠ᨠᨾᨲᩥ ᨶ ᨾᩩᨧ᩠ᨧᨲᩥ, ᩋᨶᩣᨸᨲ᩠ᨲᩥ.



</Paragraph>

<Paragraph number="941" book="para">
ᩋᨶᩣᨸᨲ᩠ᨲᩥ—  ᩈᩩᨸᩥᨶᨶ᩠ᨲᩮᨶ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔ, ᩏᨾ᩠ᨾᨲ᩠ᨲᨠᩔ, ᨡᩥᨲ᩠ᨲᨧᩥᨲ᩠ᨲᩔ, ᩅᩮᨴᨶᩣᨭ᩠ᨭᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<TableOfContents book="para" section="1.2.1">
* [1.2.1.1 ᩅᩥᨶᩦᨲᩅᨲ᩠ᨳᩩᩏᨴ᩠ᨴᩤᨶᨣᩤᨳᩣ](1-2-1/1-2-1-1)
* [1.2.1.2 ᩅᩥᨶᩦᨲᩅᨲ᩠ᨳᩩ](1-2-1/1-2-1-2)
</TableOfContents>