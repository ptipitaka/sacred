---
title: "1.1.4 ᨧᨲᩩᨲ᩠ᨳᨸᩣᩁᩣᨩᩥᨠᩈᩥᨠ᩠ᨡᩣᨸᨴ"
tableOfContents: false
sidebar:
  order: 4
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="193" book="para">

<Paragraph number="534" book="para">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩅᩮᩈᩣᩃᩥᨿᩴ ᩅᩥᩉᩁᨲᩥ ᨾᩉᩣᩅᨶᩮ ᨠᩪᨭᩣᨣᩤᩁᩈᩣᩃᩣᨿᩴ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨾ᩠ᨻᩉᩩᩃᩣ ᩈᨶ᩠ᨴᩥᨭ᩠ᨮᩣ ᩈᨾ᩠ᨽᨲ᩠ᨲᩣ ᨽᩥᨠ᩠ᨡᩪ ᩅᨣ᩠ᨣᩩᨾᩩᨴᩤᨿ ᨶᨴᩥᨿᩣ ᨲᩦᩁᩮ ᩅᩔᩴ ᩏᨸᨣᨧ᩠ᨨᩥᩴᩈᩩ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩅᨩ᩠ᨩᩦ ᨴᩩᨻ᩠ᨽᩥᨠ᩠ᨡᩣ ᩉᩮᩣᨲᩥ ᨴ᩠ᩅᩦᩉᩥᨲᩥᨠᩣ ᩈᩮᨲᨭ᩠ᨮᩥᨠᩣ ᩈᩃᩣᨠᩣᩅᩩᨲ᩠ᨲᩣ, ᨶ ᩈᩩᨠᩁᩣ ᩏᨬ᩠ᨨᩮᨶ ᨸᨣ᩠ᨣᩉᩮᨶ ᨿᩣᨸᩮᨲᩩᩴ. ᩋᨳ ᨡᩮᩣ ᨲᩮᩈᩴ ᨽᩥᨠ᩠ᨡᩪᨶᩴ ᩑᨲᨴᩉᩮᩣᩈᩥ—  “ᩑᨲᩁᩉᩥ ᨡᩮᩣ ᩅᨩ᩠ᨩᩦ ᨴᩩᨻ᩠ᨽᩥᨠ᩠ᨡᩣ ᨴ᩠ᩅᩦᩉᩥᨲᩥᨠᩣ ᩈᩮᨲᨭ᩠ᨮᩥᨠᩣ ᩈᩃᩣᨠᩣᩅᩩᨲ᩠ᨲᩣ, ᨶ ᩈᩩᨠᩁᩣ ᩏᨬ᩠ᨨᩮᨶ ᨸᨣ᩠ᨣᩉᩮᨶ ᨿᩣᨸᩮᨲᩩᩴ. ᨠᩮᨶ ᨶᩩ ᨡᩮᩣ ᨾᨿᩴ ᩏᨸᩣᨿᩮᨶ ᩈᨾᨣ᩠ᨣᩤ ᩈᨾ᩠ᨾᩮᩣᨴᨾᩣᨶᩣ ᩋᩅᩥᩅᨴᨾᩣᨶᩣ ᨹᩣᩈᩩᨠᩴ ᩅᩔᩴ ᩅᩈᩮᨿ᩠ᨿᩣᨾ, ᨶ ᨧ ᨸᩥᨱ᩠ᨯᨠᩮᨶ ᨠᩥᩃᨾᩮᨿ᩠ᨿᩣᨾᩣ”ᨲᩥ?



</Paragraph>

<Paragraph number="535" book="para">
ᩑᨠᨧ᩠ᨧᩮ ᩑᩅᨾᩣᩉᩴᩈᩩ—  “ᩉᨶ᩠ᨴ ᨾᨿᩴ, ᩋᩣᩅᩩᩈᩮᩣ, ᨣᩥᩉᩦᨶᩴ ᨠᨾ᩠ᨾᨶ᩠ᨲᩴ ᩋᨵᩥᨭ᩠ᨮᩮᨾ, ᩑᩅᩴ ᨲᩮ ᩋᨾ᩠ᩉᩣᨠᩴ ᨴᩤᨲᩩᩴ ᨾᨬ᩠ᨬᩥᩔᨶ᩠ᨲᩥ. ᩑᩅᩴ ᨾᨿᩴ ᩈᨾᨣ᩠ᨣᩤ ᩈᨾ᩠ᨾᩮᩣᨴᨾᩣᨶᩣ ᩋᩅᩥᩅᨴᨾᩣᨶᩣ ᨹᩣᩈᩩᨠᩴ ᩅᩔᩴ ᩅᩈᩥᩔᩣᨾ, ᨶ ᨧ ᨸᩥᨱ᩠ᨯᨠᩮᨶ ᨠᩥᩃᨾᩥᩔᩣᨾᩣ”ᨲᩥ.



</Paragraph>

<Paragraph number="536" book="para">
ᩑᨠᨧ᩠ᨧᩮ ᩑᩅᨾᩣᩉᩴᩈᩩ—  “ᩋᩃᩴ, ᩋᩣᩅᩩᩈᩮᩣ, ᨠᩥᩴ ᨣᩥᩉᩦᨶᩴ ᨠᨾ᩠ᨾᨶ᩠ᨲᩴ ᩋᨵᩥᨭ᩠ᨮᩥᨲᩮᨶ. ᩉᨶ᩠ᨴ ᨾᨿᩴ, ᩋᩣᩅᩩᩈᩮᩣ, ᨣᩥᩉᩦᨶᩴ ᨴᩪᨲᩮᨿ᩠ᨿᩴ ᩉᩁᩣᨾ, ᩑᩅᩴ ᨲᩮ ᩋᨾ᩠ᩉᩣᨠᩴ ᨴᩤᨲᩩᩴ ᨾᨬ᩠ᨬᩥᩔᨶ᩠ᨲᩥ. ᩑᩅᩴ ᨾᨿᩴ ᩈᨾᨣ᩠ᨣᩤ ᩈᨾ᩠ᨾᩮᩣᨴᨾᩣᨶᩣ ᩋᩅᩥᩅᨴᨾᩣᨶᩣ ᨹᩣᩈᩩᨠᩴ ᩅᩔᩴ ᩅᩈᩥᩔᩣᨾ, ᨶ ᨧ ᨸᩥᨱ᩠ᨯᨠᩮᨶ ᨠᩥᩃᨾᩥᩔᩣᨾᩣ”ᨲᩥ.



</Paragraph>

<Paragraph number="537" book="para">
ᩑᨠᨧ᩠ᨧᩮ ᩑᩅᨾᩣᩉᩴᩈᩩ—  “ᩋᩃᩴ, ᩋᩣᩅᩩᩈᩮᩣ, ᨠᩥᩴ ᨣᩥᩉᩦᨶᩴ ᨠᨾ᩠ᨾᨶ᩠ᨲᩴ ᩋᨵᩥᨭ᩠ᨮᩥᨲᩮᨶ. ᨠᩥᩴ ᨣᩥᩉᩦᨶᩴ ᨴᩪᨲᩮᨿ᩠ᨿᩴ ᩉᨭᩮᨶ. ᩉᨶ᩠ᨴ ᨾᨿᩴ, ᩋᩣᩅᩩᩈᩮᩣ, ᨣᩥᩉᩦᨶᩴ ᩋᨬ᩠ᨬᨾᨬ᩠ᨬᩔ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩔ ᩅᨱ᩠ᨱᩴ ᨽᩣᩈᩥᩔᩣᨾ—  ‘ᩋᩈᩩᨠᩮᩣ ᨽᩥᨠ᩠ᨡᩩ ᨸᨮᨾᩔ ᨫᩣᨶᩔ ᩃᩣᨽᩦ, ᩋᩈᩩᨠᩮᩣ ᨽᩥᨠ᩠ᨡᩩ ᨴᩩᨲᩥᨿᩔ ᨫᩣᨶᩔ ᩃᩣᨽᩦ, ᩋᩈᩩᨠᩮᩣ ᨽᩥᨠ᩠ᨡᩩ ᨲᨲᩥᨿᩔ ᨫᩣᨶᩔ ᩃᩣᨽᩦ, ᩋᩈᩩᨠᩮᩣ ᨽᩥᨠ᩠ᨡᩩ ᨧᨲᩩᨲ᩠ᨳᩔ ᨫᩣᨶᩔ ᩃᩣᨽᩦ, ᩋᩈᩩᨠᩮᩣ ᨽᩥᨠ᩠ᨡᩩ ᩈᩮᩣᨲᩣᨸᨶ᩠ᨶᩮᩣ, ᩋᩈᩩᨠᩮᩣ ᨽᩥᨠ᩠ᨡᩩ ᩈᨠᨴᩤᨣᩤᨾᩦ, ᩋᩈᩩᨠᩮᩣ ᨽᩥᨠ᩠ᨡᩩ ᩋᨶᩣᨣᩤᨾᩦ, ᩋᩈᩩᨠᩮᩣ ᨽᩥᨠ᩠ᨡᩩ ᩋᩁᩉᩣ, ᩋᩈᩩᨠᩮᩣ ᨽᩥᨠ᩠ᨡᩩ ᨲᩮᩅᩥᨩ᩠ᨩᩮᩣ, ᩋᩈᩩᨠᩮᩣ ᨽᩥᨠ᩠ᨡᩩ ᨨᩊᨽᩥᨬ᩠ᨬᩮᩣ’ᨲᩥ. ᩑᩅᩴ ᨲᩮ ᩋᨾ᩠ᩉᩣᨠᩴ ᨴᩤᨲᩩᩴ ᨾᨬ᩠ᨬᩥᩔᨶ᩠ᨲᩥ. ᩑᩅᩴ ᨾᨿᩴ ᩈᨾᨣ᩠ᨣᩤ ᩈᨾ᩠ᨾᩮᩣᨴᨾᩣᨶᩣ ᩋᩅᩥᩅᨴᨾᩣᨶᩣ ᨹᩣᩈᩩᨠᩴ ᩅᩔᩴ ᩅᩈᩥᩔᩣᨾ, ᨶ ᨧ ᨸᩥᨱ᩠ᨯᨠᩮᨶ ᨠᩥᩃᨾᩥᩔᩣᨾᩣ”ᨲᩥ. “ᩑᩈᩮᩣᨿᩮᩅ ᨡᩮᩣ, ᩋᩣᩅᩩᩈᩮᩣ, ᩈᩮᨿ᩠ᨿᩮᩣ ᨿᩮᩣ ᩋᨾ᩠ᩉᩣᨠᩴ ᨣᩥᩉᩦᨶᩴ ᩋᨬ᩠ᨬᨾᨬ᩠ᨬᩔ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩔ ᩅᨱ᩠ᨱᩮᩣ ᨽᩣᩈᩥᨲᩮᩣ”ᨲᩥ.



</Paragraph>

</Division>
<Division number="194" book="para">

<Paragraph number="538" book="para">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨣᩥᩉᩦᨶᩴ ᩋᨬ᩠ᨬᨾᨬ᩠ᨬᩔ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩔ ᩅᨱ᩠ᨱᩴ ᨽᩣᩈᩥᩴᩈᩩ—  “ᩋᩈᩩᨠᩮᩣ ᨽᩥᨠ᩠ᨡᩩ ᨸᨮᨾᩔ ᨫᩣᨶᩔ ᩃᩣᨽᩦ …ᨸᩮ…  ᩋᩈᩩᨠᩮᩣ ᨽᩥᨠ᩠ᨡᩩ ᨨᩊᨽᩥᨬ᩠ᨬᩮᩣ”ᨲᩥ. ᩋᨳ ᨡᩮᩣ ᨲᩮ ᨾᨶᩩᩔᩣ—  “ᩃᩣᨽᩣ ᩅᨲ ᨶᩮᩣ, ᩈᩩᩃᨴ᩠ᨵᩴ ᩅᨲ ᨶᩮᩣ, ᨿᩮᩈᩴ ᨶᩮᩣ ᩑᩅᩁᩪᨸᩣ ᨽᩥᨠ᩠ᨡᩪ ᩅᩔᩴ ᩏᨸᨣᨲᩣ; ᨶ ᩅᨲ ᨶᩮᩣ ᩍᨲᩮᩣ ᨸᩩᨻ᩠ᨻᩮ ᩑᩅᩁᩪᨸᩣ ᨽᩥᨠ᩠ᨡᩪ ᩅᩔᩴ ᩏᨸᨣᨲᩣ ᨿᨳᨿᩥᨾᩮ ᨽᩥᨠ᩠ᨡᩪ ᩈᩦᩃᩅᨶ᩠ᨲᩮᩣ ᨠᩃ᩠ᨿᩣᨱᨵᨾ᩠ᨾᩣ”ᨲᩥ, ᨲᩮ ᨶ ᨲᩣᨴᩥᩈᩣᨶᩥ ᨽᩮᩣᨩᨶᩣᨶᩥ ᩋᨲ᩠ᨲᨶᩣ ᨸᩁᩥᨽᩩᨬ᩠ᨩᨶ᩠ᨲᩥ ᨾᩣᨲᩣᨸᩥᨲᩪᨶᩴ ᨴᩮᨶ᩠ᨲᩥ ᨸᩩᨲ᩠ᨲᨴᩤᩁᩔ ᨴᩮᨶ᩠ᨲᩥ ᨴᩤᩈᨠᨾ᩠ᨾᨠᩁᨸᩮᩣᩁᩥᩈᩔ ᨴᩮᨶ᩠ᨲᩥ ᨾᩥᨲ᩠ᨲᩣᨾᨧ᩠ᨧᩣᨶᩴ ᨴᩮᨶ᩠ᨲᩥ ᨬᩣᨲᩥᩈᩣᩃᩮᩣᩉᩥᨲᩣᨶᩴ ᨴᩮᨶ᩠ᨲᩥ, ᨿᩣᨴᩥᩈᩣᨶᩥ ᨽᩥᨠ᩠ᨡᩪᨶᩴ ᨴᩮᨶ᩠ᨲᩥ. ᨲᩮ ᨶ ᨲᩣᨴᩥᩈᩣᨶᩥ ᨡᩣᨴᨶᩦᨿᩣᨶᩥ ᩈᩣᨿᨶᩦᨿᩣᨶᩥ ᨸᩣᨶᩣᨶᩥ ᩋᨲ᩠ᨲᨶᩣ ᨡᩣᨴᨶ᩠ᨲᩥ ᩈᩣᨿᨶ᩠ᨲᩥ ᨸᩥᩅᨶ᩠ᨲᩥ ᨾᩣᨲᩣᨸᩥᨲᩪᨶᩴ ᨴᩮᨶ᩠ᨲᩥ ᨸᩩᨲ᩠ᨲᨴᩤᩁᩔ ᨴᩮᨶ᩠ᨲᩥ ᨴᩤᩈᨠᨾ᩠ᨾᨠᩁᨸᩮᩣᩁᩥᩈᩔ ᨴᩮᨶ᩠ᨲᩥ ᨾᩥᨲ᩠ᨲᩣᨾᨧ᩠ᨧᩣᨶᩴ ᨴᩮᨶ᩠ᨲᩥ ᨬᩣᨲᩥᩈᩣᩃᩮᩣᩉᩥᨲᩣᨶᩴ ᨴᩮᨶ᩠ᨲᩥ, ᨿᩣᨴᩥᩈᩣᨶᩥ ᨽᩥᨠ᩠ᨡᩪᨶᩴ ᨴᩮᨶ᩠ᨲᩥ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᩅᨱ᩠ᨱᩅᩤ ᩋᩉᩮᩈᩩᩴ ᨸᩦᨱᩥᨶ᩠ᨴᩕᩥᨿᩣ ᨸᩈᨶ᩠ᨶᨾᩩᨡᩅᨱ᩠ᨱᩣ ᩅᩥᨸ᩠ᨸᩈᨶ᩠ᨶᨨᩅᩥᩅᨱ᩠ᨱᩣ.



</Paragraph>

<Paragraph number="539" book="para">
ᩋᩣᨧᩥᨱ᩠ᨱᩴ ᨡᩮᩣ ᨸᨶᩮᨲᩴ ᩅᩔᩴᩅᩩᨭ᩠ᨮᩣᨶᩴ ᨽᩥᨠ᩠ᨡᩪᨶᩴ ᨽᨣᩅᨶ᩠ᨲᩴ ᨴᩔᨶᩣᨿ ᩏᨸᩈᩘᨠᨾᩥᨲᩩᩴ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᩅᩔᩴᩅᩩᨭ᩠ᨮᩣ ᨲᩮᨾᩣᩈᨧ᩠ᨧᨿᩮᨶ ᩈᩮᨶᩣᩈᨶᩴ ᩈᩴᩈᩣᨾᩮᨲ᩠ᩅᩣ ᨸᨲ᩠ᨲᨧᩦᩅᩁᩴ ᩋᩣᨴᩤᨿ ᨿᩮᨶ ᩅᩮᩈᩣᩃᩦ ᨲᩮᨶ ᨸᨠ᩠ᨠᨾᩥᩴᩈᩩ. ᩋᨶᩩᨸᩩᨻ᩠ᨻᩮᨶ ᨿᩮᨶ ᩅᩮᩈᩣᩃᩦ ᨾᩉᩣᩅᨶᩴ ᨠᩪᨭᩣᨣᩤᩁᩈᩣᩃᩣ ᨿᩮᨶ ᨽᨣᩅᩤ ᨲᩮᨶᩩᨸᩈᩘᨠᨾᩥᩴᩈᩩ; ᩏᨸᩈᩘᨠᨾᩥᨲ᩠ᩅᩣ ᨽᨣᩅᨶ᩠ᨲᩴ ᩋᨽᩥᩅᩤᨴᩮᨲ᩠ᩅᩣ ᩑᨠᨾᨶ᩠ᨲᩴ ᨶᩥᩈᩦᨴᩥᩴᩈᩩ.



</Paragraph>

<Paragraph number="540" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨴᩥᩈᩣᩈᩩ ᩅᩔᩴᩅᩩᨭ᩠ᨮᩣ ᨽᩥᨠ᩠ᨡᩪ ᨠᩥᩈᩣ ᩉᩮᩣᨶ᩠ᨲᩥ ᩃᩪᨡᩣ ᨴᩩᨻ᩠ᨻᨱ᩠ᨱᩣ ᩏᨸ᩠ᨸᨱ᩠ᨯᩩᨸ᩠ᨸᨱ᩠ᨯᩩᨠᨩᩣᨲᩣ ᨵᨾᨶᩥᩈᨶ᩠ᨳᨲᨣᨲ᩠ᨲᩣ; ᩅᨣ᩠ᨣᩩᨾᩩᨴᩤᨲᩦᩁᩥᨿᩣ ᨸᨶ ᨽᩥᨠ᩠ᨡᩪ ᩅᨱ᩠ᨱᩅᩤ ᩉᩮᩣᨶ᩠ᨲᩥ ᨸᩦᨱᩥᨶ᩠ᨴᩕᩥᨿᩣ ᨸᩈᨶ᩠ᨶᨾᩩᨡᩅᨱ᩠ᨱᩣ ᩅᩥᨸ᩠ᨸᩈᨶ᩠ᨶᨨᩅᩥᩅᨱ᩠ᨱᩣ. ᩋᩣᨧᩥᨱ᩠ᨱᩴ ᨡᩮᩣ ᨸᨶᩮᨲᩴ ᨻᩩᨴ᩠ᨵᩤᨶᩴ ᨽᨣᩅᨶ᩠ᨲᩣᨶᩴ ᩋᩣᨣᨶ᩠ᨲᩩᨠᩮᩉᩥ ᨽᩥᨠ᩠ᨡᩪᩉᩥ ᩈᨴ᩠ᨵᩥᩴ ᨸᨭᩥᩈᨾ᩠ᨾᩮᩣᨴᩥᨲᩩᩴ. ᩋᨳ ᨡᩮᩣ ᨽᨣᩅᩤ ᩅᨣ᩠ᨣᩩᨾᩩᨴᩤᨲᩦᩁᩥᨿᩮ ᨽᩥᨠ᩠ᨡᩪ ᩑᨲᨴᩅᩮᩤᨧ—  “ᨠᨧ᩠ᨧᩥ, ᨽᩥᨠ᩠ᨡᩅᩮ, ᨡᨾᨶᩦᨿᩴ ᨠᨧ᩠ᨧᩥ ᨿᩣᨸᨶᩦᨿᩴ ᨠᨧ᩠ᨧᩥ ᩈᨾᨣ᩠ᨣᩤ ᩈᨾ᩠ᨾᩮᩣᨴᨾᩣᨶᩣ ᩋᩅᩥᩅᨴᨾᩣᨶᩣ ᨹᩣᩈᩩᨠᩴ ᩅᩔᩴ ᩅᩈᩥᨲ᩠ᨳ, ᨶ ᨧ ᨸᩥᨱ᩠ᨯᨠᩮᨶ ᨠᩥᩃᨾᩥᨲ᩠ᨳᩣ”ᨲᩥ? “ᨡᨾᨶᩦᨿᩴ, ᨽᨣᩅᩤ, ᨿᩣᨸᨶᩦᨿᩴ, ᨽᨣᩅᩤ. ᩈᨾᨣ᩠ᨣᩤ ᨧ ᨾᨿᩴ, ᨽᨶ᩠ᨲᩮ, ᩈᨾ᩠ᨾᩮᩣᨴᨾᩣᨶᩣ ᩋᩅᩥᩅᨴᨾᩣᨶᩣ ᨹᩣᩈᩩᨠᩴ ᩅᩔᩴ ᩅᩈᩥᨾ᩠ᩉᩣ, ᨶ ᨧ ᨸᩥᨱ᩠ᨯᨠᩮᨶ ᨠᩥᩃᨾᩥᨾ᩠ᩉᩣ”ᨲᩥ. ᨩᩣᨶᨶ᩠ᨲᩣᨸᩥ ᨲᨳᩣᨣᨲᩣ ᨸᩩᨧ᩠ᨨᨶ᩠ᨲᩥ, ᨩᩣᨶᨶ᩠ᨲᩣᨸᩥ ᨶ ᨸᩩᨧ᩠ᨨᨶ᩠ᨲᩥ …ᨸᩮ…  ᨴ᩠ᩅᩦᩉᩣᨠᩣᩁᩮᩉᩥ ᨻᩩᨴ᩠ᨵᩤ ᨽᨣᩅᨶ᩠ᨲᩮᩣ ᨽᩥᨠ᩠ᨡᩪ ᨸᨭᩥᨸᩩᨧ᩠ᨨᨶ᩠ᨲᩥ—  “ᨵᨾ᩠ᨾᩴ ᩅᩤ ᨴᩮᩈᩮᩔᩣᨾ, ᩈᩣᩅᨠᩣᨶᩴ ᩅᩤ ᩈᩥᨠ᩠ᨡᩣᨸᨴᩴ ᨸᨬ᩠ᨬᨸᩮᩔᩣᨾᩣ”ᨲᩥ.



</Paragraph>

<Paragraph number="541" book="para">
ᩋᨳ ᨡᩮᩣ ᨽᨣᩅᩤ ᩅᨣ᩠ᨣᩩᨾᩩᨴᩤᨲᩦᩁᩥᨿᩮ ᨽᩥᨠ᩠ᨡᩪ ᩑᨲᨴᩅᩮᩤᨧ—  “ᨿᨳᩣ ᨠᨳᩴ ᨸᨶ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᩈᨾᨣ᩠ᨣᩤ ᩈᨾ᩠ᨾᩮᩣᨴᨾᩣᨶᩣ ᩋᩅᩥᩅᨴᨾᩣᨶᩣ ᨹᩣᩈᩩᨠᩴ ᩅᩔᩴ ᩅᩈᩥᨲ᩠ᨳ ᨶ ᨧ ᨸᩥᨱ᩠ᨯᨠᩮᨶ ᨠᩥᩃᨾᩥᨲ᩠ᨳᩣ”ᨲᩥ? ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨠᨧ᩠ᨧᩥ ᨸᨶ ᩅᩮᩤ, ᨽᩥᨠ᩠ᨡᩅᩮ, ᨽᩪᨲᨶ᩺”ᨲᩥ? “ᩋᨽᩪᨲᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ—  “ᩋᨶᨶᩩᨧ᩠ᨨᩅᩥᨠᩴ, ᨾᩮᩣᨥᨸᩩᩁᩥᩈᩣ, ᩋᨶᨶᩩᩃᩮᩣᨾᩥᨠᩴ ᩋᨸ᩠ᨸᨲᩥᩁᩪᨸᩴ ᩋᩔᩣᨾᨱᨠᩴ ᩋᨠᨸ᩠ᨸᩥᨿᩴ ᩋᨠᩁᨱᩦᨿᩴ. ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᩏᨴᩁᩔ ᨠᩣᩁᨱᩣ ᨣᩥᩉᩦᨶᩴ ᩋᨬ᩠ᨬᨾᨬ᩠ᨬᩔ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩔ ᩅᨱ᩠ᨱᩴ ᨽᩣᩈᩥᩔᨳ. ᩅᩁᩴ ᨲᩩᨾ᩠ᩉᩮᩉᩥ, ᨾᩮᩣᨥᨸᩩᩁᩥᩈᩣ, ᨲᩥᨱ᩠ᩉᩮᨶ ᨣᩮᩤᩅᩥᨠᨶ᩠ᨲᨶᩮᨶ ᨠᩩᨧ᩠ᨨᩥ ᨸᩁᩥᨠᨶ᩠ᨲᩮᩣ, ᨶ ᨲ᩠ᩅᩮᩅ ᩏᨴᩁᩔ ᨠᩣᩁᨱᩣ ᨣᩥᩉᩦᨶᩴ ᩋᨬ᩠ᨬᨾᨬ᩠ᨬᩔ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩔ ᩅᨱ᩠ᨱᩮᩣ ᨽᩣᩈᩥᨲᩮᩣ. ᨲᩴ ᨠᩥᩔ ᩉᩮᨲᩩ? ᨲᨲᩮᩣᨶᩥᨴᩤᨶᨬ᩠ᩉᩥ, ᨾᩮᩣᨥᨸᩩᩁᩥᩈᩣ, ᨾᩁᨱᩴ ᩅᩤ ᨶᩥᨣᨧ᩠ᨨᩮᨿ᩠ᨿ ᨾᩁᨱᨾᨲ᩠ᨲᩴ ᩅᩤ ᨴᩩᨠ᩠ᨡᩴ, ᨶ ᨲ᩠ᩅᩮᩅ ᨲᨸ᩠ᨸᨧ᩠ᨧᨿᩣ ᨠᩣᨿᩔ ᨽᩮᨴᩤ ᨸᩁᩴ ᨾᩁᨱᩣ ᩋᨸᩣᨿᩴ ᨴᩩᨣ᩠ᨣᨲᩥᩴ ᩅᩥᨶᩥᨸᩣᨲᩴ ᨶᩥᩁᨿᩴ ᩏᨸᨸᨩ᩠ᨩᩮᨿ᩠ᨿ. ᩍᨲᩮᩣᨶᩥᨴᩤᨶᨬ᩠ᨧ ᨡᩮᩣ, ᨾᩮᩣᨥᨸᩩᩁᩥᩈᩣ, ᨠᩣᨿᩔ ᨽᩮᨴᩤ ᨸᩁᩴ ᨾᩁᨱᩣ ᩋᨸᩣᨿᩴ ᨴᩩᨣ᩠ᨣᨲᩥᩴ ᩅᩥᨶᩥᨸᩣᨲᩴ ᨶᩥᩁᨿᩴ ᩏᨸᨸᨩ᩠ᨩᩮᨿ᩠ᨿ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩅᩥᨣᩁᩉᩥᨲ᩠ᩅᩣ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—



</Paragraph>

</Division>
<Division number="195" book="para">

<Paragraph number="542" book="para">
“ᨸᨬ᩠ᨧᩥᨾᩮ, ᨽᩥᨠ᩠ᨡᩅᩮ, ᨾᩉᩣᨧᩮᩣᩁᩣ ᩈᨶ᩠ᨲᩮᩣ ᩈᩴᩅᩥᨩ᩠ᨩᨾᩣᨶᩣ ᩃᩮᩣᨠᩈ᩠ᨾᩥᩴ. ᨠᨲᨾᩮ ᨸᨬ᩠ᨧ? ᩍᨵ, ᨽᩥᨠ᩠ᨡᩅᩮ, ᩑᨠᨧ᩠ᨧᩔ ᨾᩉᩣᨧᩮᩣᩁᩔ ᩑᩅᩴ ᩉᩮᩣᨲᩥ—  ‘ᨠᩩᨴᩤᩔᩩ ᨶᩣᨾᩣᩉᩴ ᩈᨲᩮᨶ ᩅᩤ ᩈᩉᩔᩮᨶ ᩅᩤ ᨸᩁᩥᩅᩩᨲᩮᩣ ᨣᩤᨾᨶᩥᨣᨾᩁᩣᨩᨵᩤᨶᩦᩈᩩ ᩋᩣᩉᩥᨱ᩠ᨯᩥᩔᩣᨾᩥ ᩉᨶᨶ᩠ᨲᩮᩣ ᨥᩣᨲᩮᨶ᩠ᨲᩮᩣ ᨨᩥᨶ᩠ᨴᨶ᩠ᨲᩮᩣ ᨨᩮᨴᩤᨸᩮᨶ᩠ᨲᩮᩣ ᨸᨧᨶ᩠ᨲᩮᩣ ᨸᩣᨧᩮᨶ᩠ᨲᩮᩣ’ᨲᩥ. ᩈᩮᩣ ᩋᨸᩁᩮᨶ ᩈᨾᨿᩮᨶ ᩈᨲᩮᨶ ᩅᩤ ᩈᩉᩔᩮᨶ ᩅᩤ ᨸᩁᩥᩅᩩᨲᩮᩣ ᨣᩤᨾᨶᩥᨣᨾᩁᩣᨩᨵᩤᨶᩦᩈᩩ ᩋᩣᩉᩥᨱ᩠ᨯᨲᩥ ᩉᨶᨶ᩠ᨲᩮᩣ ᨥᩣᨲᩮᨶ᩠ᨲᩮᩣ ᨨᩥᨶ᩠ᨴᨶ᩠ᨲᩮᩣ ᨨᩮᨴᩤᨸᩮᨶ᩠ᨲᩮᩣ ᨸᨧᨶ᩠ᨲᩮᩣ ᨸᩣᨧᩮᨶ᩠ᨲᩮᩣ. ᩑᩅᨾᩮᩅ ᨡᩮᩣ, ᨽᩥᨠ᩠ᨡᩅᩮ, ᩍᨵᩮᨠᨧ᩠ᨧᩔ ᨸᩣᨸᨽᩥᨠ᩠ᨡᩩᨶᩮᩣ ᩑᩅᩴ ᩉᩮᩣᨲᩥ—  ‘ᨠᩩᨴᩤᩔᩩ ᨶᩣᨾᩣᩉᩴ ᩈᨲᩮᨶ ᩅᩤ ᩈᩉᩔᩮᨶ ᩅᩤ ᨸᩁᩥᩅᩩᨲᩮᩣ ᨣᩤᨾᨶᩥᨣᨾᩁᩣᨩᨵᩤᨶᩦᩈᩩ ᨧᩣᩁᩥᨠᩴ ᨧᩁᩥᩔᩣᨾᩥ ᩈᨠ᩠ᨠᨲᩮᩣ ᨣᩁᩩᨠᨲᩮᩣ ᨾᩣᨶᩥᨲᩮᩣ ᨸᩪᨩᩥᨲᩮᩣ ᩋᨸᨧᩥᨲᩮᩣ ᨣᩉᨭ᩠ᨮᩣᨶᨬ᩠ᨧᩮᩅ ᨸᨻ᩠ᨻᨩᩥᨲᩣᨶᨬ᩠ᨧ, ᩃᩣᨽᩦ ᨧᩦᩅᩁᨸᩥᨱ᩠ᨯᨸᩣᨲᩈᩮᨶᩣᩈᨶᨣᩥᩃᩣᨶᨸ᩠ᨸᨧ᩠ᨧᨿᨽᩮᩈᨩ᩠ᨩᨸᩁᩥᨠ᩠ᨡᩣᩁᩣᨶᨶ᩺’ᨲᩥ. ᩈᩮᩣ ᩋᨸᩁᩮᨶ ᩈᨾᨿᩮᨶ ᩈᨲᩮᨶ ᩅᩤ ᩈᩉᩔᩮᨶ ᩅᩤ ᨸᩁᩥᩅᩩᨲᩮᩣ ᨣᩤᨾᨶᩥᨣᨾᩁᩣᨩᨵᩤᨶᩦᩈᩩ ᨧᩣᩁᩥᨠᩴ ᨧᩁᨲᩥ ᩈᨠ᩠ᨠᨲᩮᩣ ᨣᩁᩩᨠᨲᩮᩣ ᨾᩣᨶᩥᨲᩮᩣ ᨸᩪᨩᩥᨲᩮᩣ ᩋᨸᨧᩥᨲᩮᩣ ᨣᩉᨭ᩠ᨮᩣᨶᨬ᩠ᨧᩮᩅ ᨸᨻ᩠ᨻᨩᩥᨲᩣᨶᨬ᩠ᨧ, ᩃᩣᨽᩦ ᨧᩦᩅᩁᨸᩥᨱ᩠ᨯᨸᩣᨲᩈᩮᨶᩣᩈᨶᨣᩥᩃᩣᨶᨸ᩠ᨸᨧ᩠ᨧᨿᨽᩮᩈᨩ᩠ᨩᨸᩁᩥᨠ᩠ᨡᩣᩁᩣᨶᩴ. ᩋᨿᩴ, ᨽᩥᨠ᩠ᨡᩅᩮ, ᨸᨮᨾᩮᩣ ᨾᩉᩣᨧᩮᩣᩁᩮᩣ ᩈᨶ᩠ᨲᩮᩣ ᩈᩴᩅᩥᨩ᩠ᨩᨾᩣᨶᩮᩣ ᩃᩮᩣᨠᩈ᩠ᨾᩥᩴ. (1)



</Paragraph>

<Paragraph number="543" book="para">
ᨸᩩᨶ ᨧᨸᩁᩴ, ᨽᩥᨠ᩠ᨡᩅᩮ, ᩍᨵᩮᨠᨧ᩠ᨧᩮᩣ ᨸᩣᨸᨽᩥᨠ᩠ᨡᩩ ᨲᨳᩣᨣᨲᨸ᩠ᨸᩅᩮᨴᩥᨲᩴ ᨵᨾ᩠ᨾᩅᩥᨶᨿᩴ ᨸᩁᩥᨿᩣᨸᩩᨱᩥᨲ᩠ᩅᩣ ᩋᨲ᩠ᨲᨶᩮᩣ ᨴᩉᨲᩥ. ᩋᨿᩴ, ᨽᩥᨠ᩠ᨡᩅᩮ, ᨴᩩᨲᩥᨿᩮᩣ ᨾᩉᩣᨧᩮᩣᩁᩮᩣ ᩈᨶ᩠ᨲᩮᩣ ᩈᩴᩅᩥᨩ᩠ᨩᨾᩣᨶᩮᩣ ᩃᩮᩣᨠᩈ᩠ᨾᩥᩴ. (2)



</Paragraph>

<Paragraph number="544" book="para">
ᨸᩩᨶ ᨧᨸᩁᩴ, ᨽᩥᨠ᩠ᨡᩅᩮ, ᩍᨵᩮᨠᨧ᩠ᨧᩮᩣ ᨸᩣᨸᨽᩥᨠ᩠ᨡᩩ ᩈᩩᨴ᩠ᨵᩴ ᨻᩕᩉ᩠ᨾᨧᩣᩁᩥᩴ ᨸᩁᩥᩈᩩᨴ᩠ᨵᩴ ᨻᩕᩉ᩠ᨾᨧᩁᩥᨿᩴ ᨧᩁᨶ᩠ᨲᩴ ᩋᨾᩪᩃᨠᩮᨶ ᩋᨻᩕᩉ᩠ᨾᨧᩁᩥᨿᩮᨶ ᩋᨶᩩᨴ᩠ᨵᩴᩈᩮᨲᩥ. ᩋᨿᩴ, ᨽᩥᨠ᩠ᨡᩅᩮ, ᨲᨲᩥᨿᩮᩣ ᨾᩉᩣᨧᩮᩣᩁᩮᩣ ᩈᨶ᩠ᨲᩮᩣ ᩈᩴᩅᩥᨩ᩠ᨩᨾᩣᨶᩮᩣ ᩃᩮᩣᨠᩈ᩠ᨾᩥᩴ. (3)



</Paragraph>

<Paragraph number="545" book="para">
ᨸᩩᨶ ᨧᨸᩁᩴ, ᨽᩥᨠ᩠ᨡᩅᩮ, ᩍᨵᩮᨠᨧ᩠ᨧᩮᩣ ᨸᩣᨸᨽᩥᨠ᩠ᨡᩩ ᨿᩣᨶᩥ ᨲᩣᨶᩥ ᩈᩴᨥᩔ ᨣᩁᩩᨽᨱ᩠ᨯᩣᨶᩥ ᨣᩁᩩᨸᩁᩥᨠ᩠ᨡᩣᩁᩣᨶᩥ, ᩈᩮᨿ᩠ᨿᨳᩥᨴᩴ—  ᩋᩣᩁᩣᨾᩮᩣ ᩋᩣᩁᩣᨾᩅᨲ᩠ᨳᩩ ᩅᩥᩉᩣᩁᩮᩣ ᩅᩥᩉᩣᩁᩅᨲ᩠ᨳᩩ ᨾᨬ᩠ᨧᩮᩣ ᨸᩦᨮᩴ ᨽᩥᩈᩥ ᨻᩥᨻ᩠ᨻᩮᩣᩉᨶᩴ ᩃᩮᩣᩉᨠᩩᨾ᩠ᨽᩦ ᩃᩮᩣᩉᨽᩣᨱᨠᩴ ᩃᩮᩣᩉᩅᩤᩁᨠᩮᩣ ᩃᩮᩣᩉᨠᨭᩣᩉᩴ ᩅᩤᩈᩥ ᨸᩁᩈᩩ ᨠᩩᨮᩣᩁᩦ ᨠᩩᨴᩤᩃᩮᩣ ᨶᩥᨡᩣᨴᨶᩴ ᩅᩃᩖᩥ ᩅᩮᩊᩩ ᨾᩩᨬ᩠ᨩᩴ ᨸᨻ᩠ᨻᨩᩴ ᨲᩥᨱᩴ ᨾᨲ᩠ᨲᩥᨠᩣ ᨴᩤᩁᩩᨽᨱ᩠ᨯᩴ ᨾᨲ᩠ᨲᩥᨠᩣᨽᨱ᩠ᨯᩴ, ᨲᩮᩉᩥ ᨣᩥᩉᩥᩴ ᩈᩘᨣᨱ᩠ᩉᩣᨲᩥ ᩏᨸᩃᩣᨸᩮᨲᩥ. ᩋᨿᩴ, ᨽᩥᨠ᩠ᨡᩅᩮ, ᨧᨲᩩᨲ᩠ᨳᩮᩣ ᨾᩉᩣᨧᩮᩣᩁᩮᩣ ᩈᨶ᩠ᨲᩮᩣ ᩈᩴᩅᩥᨩ᩠ᨩᨾᩣᨶᩮᩣ ᩃᩮᩣᨠᩈ᩠ᨾᩥᩴ. (4)



</Paragraph>

<Paragraph number="546" book="para">
ᩈᨴᩮᩅᨠᩮ, ᨽᩥᨠ᩠ᨡᩅᩮ, ᩃᩮᩣᨠᩮ ᩈᨾᩣᩁᨠᩮ ᩈᨻᩕᩉ᩠ᨾᨠᩮ ᩈᩔᨾᨱᨻᩕᩣᩉ᩠ᨾᨱᩥᨿᩣ ᨸᨩᩣᨿ ᩈᨴᩮᩅᨾᨶᩩᩔᩣᨿ ᩋᨿᩴ ᩋᨣ᩠ᨣᩮᩤ ᨾᩉᩣᨧᩮᩣᩁᩮᩣ ᨿᩮᩣ ᩋᩈᨶ᩠ᨲᩴ ᩋᨽᩪᨲᩴ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩴ ᩏᩃᩖᨸᨲᩥ. ᨲᩴ ᨠᩥᩔ ᩉᩮᨲᩩ? ᨳᩮᨿ᩠ᨿᩣᨿ ᩅᩮᩤ, ᨽᩥᨠ᩠ᨡᩅᩮ, ᩁᨭ᩠ᨮᨸᩥᨱ᩠ᨯᩮᩣ ᨽᩩᨲ᩠ᨲᩮᩣ”ᨲᩥ. (5)



</Paragraph>

<Paragraph number="547" type="verses" book="para">
_ᩋᨬ᩠ᨬᨳᩣ ᩈᨶ᩠ᨲᨾᨲ᩠ᨲᩣᨶᩴ,_  
_ᩋᨬ᩠ᨬᨳᩣ ᨿᩮᩣ ᨸᩅᩮᨴᨿᩮ;_  
_ᨶᩥᨠᨧ᩠ᨧ ᨠᩥᨲᩅᩔᩮᩅ,_  
_ᨽᩩᨲ᩠ᨲᩴ ᨳᩮᨿ᩠ᨿᩮᨶ ᨲᩔ ᨲᩴ._  




</Paragraph>

<Paragraph number="548" type="verses" book="para">
_ᨠᩣᩈᩣᩅᨠᨱ᩠ᨮᩣ ᨻᩉᩅᩮᩤ,_  
_ᨸᩣᨸᨵᨾ᩠ᨾᩣ ᩋᩈᨬ᩠ᨬᨲᩣ;_  
_ᨸᩣᨸᩣ ᨸᩣᨸᩮᩉᩥ ᨠᨾ᩠ᨾᩮᩉᩥ,_  
_ᨶᩥᩁᨿᩴ ᨲᩮ ᩏᨸᨸᨩ᩠ᨩᩁᩮ._  




</Paragraph>

<Paragraph number="549" type="verses" book="para">
_ᩈᩮᨿ᩠ᨿᩮᩣ ᩋᨿᩮᩣᨣᩩᩊᩮᩣ ᨽᩩᨲ᩠ᨲᩮᩣ,_  
_ᨲᨲ᩠ᨲᩮᩣ ᩋᨣ᩠ᨣᩥᩈᩥᨡᩪᨸᨾᩮᩣ;_  
_ᨿᨬ᩠ᨧᩮ ᨽᩩᨬ᩠ᨩᩮᨿ᩠ᨿ ᨴᩩᩔᩦᩃᩮᩣ,_  
_ᩁᨭ᩠ᨮᨸᩥᨱ᩠ᨯᩴ ᩋᩈᨬ᩠ᨬᨲᩮᩣᨲᩥ._  




</Paragraph>

<Paragraph number="550" book="para">
ᩋᨳ ᨡᩮᩣ ᨽᨣᩅᩤ ᩅᨣ᩠ᨣᩩᨾᩩᨴᩤᨲᩦᩁᩥᨿᩮ ᨽᩥᨠ᩠ᨡᩪ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨴᩩᨻ᩠ᨽᩁᨲᩣᨿ ᨴᩩᨸ᩠ᨸᩮᩣᩈᨲᩣᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—



</Paragraph>

<Paragraph number="551" book="para">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩋᨶᨽᩥᨩᩣᨶᩴ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩴ ᩋᨲ᩠ᨲᩩᨸᨶᩣᨿᩥᨠᩴ ᩋᩃᨾᩁᩥᨿᨬᩣᨱᨴᩔᨶᩴ ᩈᨾᩩᨴᩤᨧᩁᩮᨿ᩠ᨿ—  ‘ᩍᨲᩥ ᨩᩣᨶᩣᨾᩥ ᩍᨲᩥ ᨸᩔᩣᨾᩦ’ᨲᩥ, ᨲᨲᩮᩣ ᩋᨸᩁᩮᨶ ᩈᨾᨿᩮᨶ ᩈᨾᨶᩩᨣ᩠ᨣᩤᩉᩦᨿᨾᩣᨶᩮᩣ ᩅᩤ ᩋᩈᨾᨶᩩᨣ᩠ᨣᩤᩉᩦᨿᨾᩣᨶᩮᩣ ᩅᩤ ᩋᩣᨸᨶ᩠ᨶᩮᩣ ᩅᩥᩈᩩᨴ᩠ᨵᩤᨸᩮᨠ᩠ᨡᩮᩣ ᩑᩅᩴ ᩅᨴᩮᨿ᩠ᨿ—  ‘ᩋᨩᩣᨶᨾᩮᩅᩴ, ᩋᩣᩅᩩᩈᩮᩣ, ᩋᩅᨧᩴ ᨩᩣᨶᩣᨾᩥ</Emphasis>, <Emphasis>ᩋᨸᩔᩴ ᨸᩔᩣᨾᩥ. ᨲᩩᨧ᩠ᨨᩴ ᨾᩩᩈᩣ ᩅᩥᩃᨸᩥᨶ᩺’ᨲᩥ, ᩋᨿᨾ᩠ᨸᩥ ᨸᩣᩁᩣᨩᩥᨠᩮᩣ ᩉᩮᩣᨲᩥ ᩋᩈᩴᩅᩤᩈᩮᩣ”</Emphasis>ᨲᩥ.



</Paragraph>

<Paragraph number="552" book="para">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.



</Paragraph>

</Division>
<Division number="196" book="para">

<Paragraph number="553" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨾ᩠ᨻᩉᩩᩃᩣ ᨽᩥᨠ᩠ᨡᩪ ᩋᨴᩥᨭ᩠ᨮᩮ ᨴᩥᨭ᩠ᨮᩈᨬ᩠ᨬᩥᨶᩮᩣ ᩋᨸᨲ᩠ᨲᩮ ᨸᨲ᩠ᨲᩈᨬ᩠ᨬᩥᨶᩮᩣ ᩋᨶᨵᩥᨣᨲᩮ ᩋᨵᩥᨣᨲᩈᨬ᩠ᨬᩥᨶᩮᩣ ᩋᩈᨧ᩠ᨨᩥᨠᨲᩮ ᩈᨧ᩠ᨨᩥᨠᨲᩈᨬ᩠ᨬᩥᨶᩮᩣ ᩋᨵᩥᨾᩣᨶᩮᨶ ᩋᨬ᩠ᨬᩴ ᨻ᩠ᨿᩣᨠᩁᩥᩴᩈᩩ. ᨲᩮᩈᩴ ᩋᨸᩁᩮᨶ ᩈᨾᨿᩮᨶ ᩁᩣᨣᩤᨿᨸᩥ ᨧᩥᨲ᩠ᨲᩴ ᨶᨾᨲᩥ ᨴᩮᩤᩈᩣᨿᨸᩥ ᨧᩥᨲ᩠ᨲᩴ ᨶᨾᨲᩥ ᨾᩮᩣᩉᩣᨿᨸᩥ ᨧᩥᨲ᩠ᨲᩴ ᨶᨾᨲᩥ. ᨲᩮᩈᩴ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ—  “ᨽᨣᩅᨲᩣ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ. ᨾᨿᨬ᩠ᨧᨾ᩠ᩉ ᩋᨴᩥᨭ᩠ᨮᩮ ᨴᩥᨭ᩠ᨮᩈᨬ᩠ᨬᩥᨶᩮᩣ ᩋᨸᨲ᩠ᨲᩮ ᨸᨲ᩠ᨲᩈᨬ᩠ᨬᩥᨶᩮᩣ ᩋᨶᨵᩥᨣᨲᩮ ᩋᨵᩥᨣᨲᩈᨬ᩠ᨬᩥᨶᩮᩣ ᩋᩈᨧ᩠ᨨᩥᨠᨲᩮ ᩈᨧ᩠ᨨᩥᨠᨲᩈᨬ᩠ᨬᩥᨶᩮᩣ, ᩋᨵᩥᨾᩣᨶᩮᨶ ᩋᨬ᩠ᨬᩴ ᨻ᩠ᨿᩣᨠᩁᩥᨾ᩠ᩉᩣ. ᨠᨧ᩠ᨧᩥ ᨶᩩ ᨡᩮᩣ ᨾᨿᩴ ᨸᩣᩁᩣᨩᩥᨠᩴ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩣ”ᨲᩥ? ᨲᩮ ᩋᩣᨿᩈ᩠ᨾᨲᩮᩣ ᩋᩣᨶᨶ᩠ᨴᩔ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᩣᨿᩈ᩠ᨾᩣ ᩋᩣᨶᨶ᩠ᨴᩮᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. “ᩉᩮᩣᨶ᩠ᨲᩥ ᨿᩮ ᨲᩮ, ᩋᩣᨶᨶ᩠ᨴ, ᨽᩥᨠ᩠ᨡᩪ ᩋᨴᩥᨭ᩠ᨮᩮ ᨴᩥᨭ᩠ᨮᩈᨬ᩠ᨬᩥᨶᩮᩣ ᩋᨸᨲ᩠ᨲᩮ ᨸᨲ᩠ᨲᩈᨬ᩠ᨬᩥᨶᩮᩣ ᩋᨶᨵᩥᨣᨲᩮ ᩋᨵᩥᨣᨲᩈᨬ᩠ᨬᩥᨶᩮᩣ ᩋᩈᨧ᩠ᨨᩥᨠᨲᩮ ᩈᨧ᩠ᨨᩥᨠᨲᩈᨬ᩠ᨬᩥᨶᩮᩣ ᩋᨵᩥᨾᩣᨶᩮᨶ ᩋᨬ᩠ᨬᩴ ᨻ᩠ᨿᩣᨠᩁᩮᩣᨶ᩠ᨲᩥ. ᨲᨬ᩠ᨧ ᨡᩮᩣ ᩑᨲᩴ ᩋᨻ᩠ᨻᩮᩣᩉᩣᩁᩥᨠᨶ᩺”ᨲᩥ.



</Paragraph>

<Paragraph number="554" book="para">
“ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—



</Paragraph>

</Division>
<Division number="197" book="para">

<Paragraph number="555" book="para">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩋᨶᨽᩥᨩᩣᨶᩴ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩴ ᩋᨲ᩠ᨲᩩᨸᨶᩣᨿᩥᨠᩴ ᩋᩃᨾᩁᩥᨿᨬᩣᨱᨴᩔᨶᩴ ᩈᨾᩩᨴᩤᨧᩁᩮᨿ᩠ᨿ—  ‘ᩍᨲᩥ ᨩᩣᨶᩣᨾᩥ ᩍᨲᩥ ᨸᩔᩣᨾᩦ’ᨲᩥ, ᨲᨲᩮᩣ ᩋᨸᩁᩮᨶ ᩈᨾᨿᩮᨶ ᩈᨾᨶᩩᨣ᩠ᨣᩤᩉᩦᨿᨾᩣᨶᩮᩣ ᩅᩤ ᩋᩈᨾᨶᩩᨣ᩠ᨣᩤᩉᩦᨿᨾᩣᨶᩮᩣ ᩅᩤ ᩋᩣᨸᨶ᩠ᨶᩮᩣ ᩅᩥᩈᩩᨴ᩠ᨵᩤᨸᩮᨠ᩠ᨡᩮᩣ ᩑᩅᩴ ᩅᨴᩮᨿ᩠ᨿ—  ‘ᩋᨩᩣᨶᨾᩮᩅᩴ, ᩋᩣᩅᩩᩈᩮᩣ, ᩋᩅᨧᩴ ᨩᩣᨶᩣᨾᩥ, ᩋᨸᩔᩴ ᨸᩔᩣᨾᩥ. ᨲᩩᨧ᩠ᨨᩴ ᨾᩩᩈᩣ ᩅᩥᩃᨸᩥᨶ᩺’ᨲᩥ, ᩋᨬ᩠ᨬᨲᩕ ᩋᨵᩥᨾᩣᨶᩣ, ᩋᨿᨾ᩠ᨸᩥ ᨸᩣᩁᩣᨩᩥᨠᩮᩣ ᩉᩮᩣᨲᩥ ᩋᩈᩴᩅᩤᩈᩮᩣ”</Emphasis>ᨲᩥ. (*4*:<Emphasis>4</Emphasis>)



</Paragraph>

</Division>
<Division number="198" book="para">

<Paragraph number="556" book="para">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.



</Paragraph>

<Paragraph number="557" book="para">
<Emphasis>ᩋᨶᨽᩥᨩᩣᨶᨶ᩺</Emphasis>ᨲᩥ ᩋᩈᨶ᩠ᨲᩴ ᩋᨽᩪᨲᩴ ᩋᩈᩴᩅᩥᨩ᩠ᨩᨾᩣᨶᩴ ᩋᨩᩣᨶᨶ᩠ᨲᩮᩣ ᩋᨸᩔᨶ᩠ᨲᩮᩣ ᩋᨲ᩠ᨲᨶᩥ ᨠᩩᩈᩃᩴ ᨵᨾ᩠ᨾᩴ—  ᩋᨲ᩠ᨳᩥ ᨾᩮ ᨠᩩᩈᩃᩮᩣ ᨵᨾ᩠ᨾᩮᩣᨲᩥ.



</Paragraph>

<Paragraph number="558" book="para">
<Emphasis>ᩏᨲ᩠ᨲᩁᩥᨾᨶᩩᩔᨵᨾ᩠ᨾᩮᩣ</Emphasis> ᨶᩣᨾ ᨫᩣᨶᩴ ᩅᩥᨾᩮᩣᨠ᩠ᨡᩮᩣ ᩈᨾᩣᨵᩥ ᩈᨾᩣᨸᨲ᩠ᨲᩥ ᨬᩣᨱᨴᩔᨶᩴ ᨾᨣ᩠ᨣᨽᩣᩅᨶᩣ ᨹᩃᩈᨧ᩠ᨨᩥᨠᩥᩁᩥᨿᩣ ᨠᩥᩃᩮᩈᨸ᩠ᨸᩉᩣᨶᩴ ᩅᩥᨶᩦᩅᩁᨱᨲᩣ ᨧᩥᨲ᩠ᨲᩔ ᩈᩩᨬ᩠ᨬᩣᨣᩤᩁᩮ ᩋᨽᩥᩁᨲᩥ.



</Paragraph>

<Paragraph number="559" book="para">
<Emphasis>ᩋᨲ᩠ᨲᩩᨸᨶᩣᨿᩥᨠᨶ᩺</Emphasis>ᨲᩥ ᨲᩮ ᩅᩤ ᨠᩩᩈᩃᩮ ᨵᨾ᩠ᨾᩮ ᩋᨲ᩠ᨲᨶᩥ ᩏᨸᨶᩮᨲᩥ ᩋᨲ᩠ᨲᩣᨶᩴ ᩅᩤ ᨲᩮᩈᩩ ᨠᩩᩈᩃᩮᩈᩩ ᨵᨾ᩠ᨾᩮᩈᩩ ᩏᨸᨶᩮᨲᩥ.



</Paragraph>

<Paragraph number="560" book="para">
<Emphasis>ᨬᩣᨱᨶ᩺</Emphasis>ᨲᩥ ᨲᩥᩔᩮᩣ ᩅᩥᨩ᩠ᨩᩣ. <Emphasis>ᨴᩔᨶᨶ᩺</Emphasis>ᨲᩥ ᨿᩴ ᨬᩣᨱᩴ ᨲᩴ ᨴᩔᨶᩴ, ᨿᩴ ᨴᩔᨶᩴ ᨲᩴ ᨬᩣᨱᩴ.



</Paragraph>

<Paragraph number="561" book="para">
<Emphasis>ᩈᨾᩩᨴᩤᨧᩁᩮᨿ᩠ᨿᩣ</Emphasis>ᨲᩥ ᩋᩣᩁᩮᩣᨧᩮᨿ᩠ᨿ ᩍᨲ᩠ᨳᩥᨿᩣ ᩅᩤ ᨸᩩᩁᩥᩈᩔ ᩅᩤ ᨣᩉᨭ᩠ᨮᩔ ᩅᩤ ᨸᨻ᩠ᨻᨩᩥᨲᩔ ᩅᩤ.



</Paragraph>

<Paragraph number="562" book="para">
<Emphasis>ᩍᨲᩥ ᨩᩣᨶᩣᨾᩥ ᩍᨲᩥ ᨸᩔᩣᨾᩦ</Emphasis>ᨲᩥ ᨩᩣᨶᩣᨾᩉᩴ ᩑᨲᩮ ᨵᨾ᩠ᨾᩮ, ᨸᩔᩣᨾᩉᩴ ᩑᨲᩮ ᨵᨾ᩠ᨾᩮ ᩋᨲ᩠ᨳᩥ ᨧ ᩑᨲᩮ ᨵᨾ᩠ᨾᩣ ᨾᨿᩥ, ᩋᩉᨬ᩠ᨧ ᩑᨲᩮᩈᩩ ᨵᨾ᩠ᨾᩮᩈᩩ ᩈᨶ᩠ᨴᩥᩔᩣᨾᩦᨲᩥ.



</Paragraph>

<Paragraph number="563" book="para">
<Emphasis>ᨲᨲᩮᩣ ᩋᨸᩁᩮᨶ ᩈᨾᨿᩮᨶᩣ</Emphasis>ᨲᩥ ᨿᩈ᩠ᨾᩥᩴ ᨡᨱᩮ ᩈᨾᩩᨴᩤᨧᩥᨱ᩠ᨱᩴ ᩉᩮᩣᨲᩥ ᨲᩴ ᨡᨱᩴ ᨲᩴ ᩃᨿᩴ ᨲᩴ ᨾᩩᩉᩩᨲ᩠ᨲᩴ ᩅᩦᨲᩥᩅᨲ᩠ᨲᩮ.



</Paragraph>

<Paragraph number="564" book="para">
<Emphasis>ᩈᨾᨶᩩᨣ᩠ᨣᩤᩉᩦᨿᨾᩣᨶᩮᩣ</Emphasis>ᨲᩥ ᨿᩴ ᩅᨲ᩠ᨳᩩ ᨸᨭᩥᨬ᩠ᨬᩣᨲᩴ ᩉᩮᩣᨲᩥ ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ ᩈᨾᨶᩩᨣ᩠ᨣᩤᩉᩦᨿᨾᩣᨶᩮᩣ—  “ᨠᩥᨶ᩠ᨲᩮ ᩋᨵᩥᨣᨲᩴ, ᨠᩥᨶ᩠ᨲᩥ ᨲᩮ ᩋᨵᩥᨣᨲᩴ, ᨠᨴᩤ ᨲᩮ ᩋᨵᩥᨣᨲᩴ, ᨠᨲ᩠ᨳ ᨲᩮ ᩋᨵᩥᨣᨲᩴ, ᨠᨲᨾᩮ ᨲᩮ ᨠᩥᩃᩮᩈᩣ ᨸᩉᩦᨶᩣ, ᨠᨲᨾᩮᩈᩴ ᨲ᩠ᩅᩴ ᨵᨾ᩠ᨾᩣᨶᩴ ᩃᩣᨽᩦ”ᨲᩥ.



</Paragraph>

<Paragraph number="565" book="para">
<Emphasis>ᩋᩈᨾᨶᩩᨣ᩠ᨣᩤᩉᩦᨿᨾᩣᨶᩮᩣ</Emphasis>ᨲᩥ ᨶ ᨠᩮᨶᨧᩥ ᩅᩩᨧ᩠ᨧᨾᩣᨶᩮᩣ.



</Paragraph>

<Paragraph number="566" book="para">
<Emphasis>ᩋᩣᨸᨶ᩠ᨶᩮᩣ</Emphasis>ᨲᩥ ᨸᩣᨸᩥᨧ᩠ᨨᩮᩣ ᩍᨧ᩠ᨨᩣᨸᨠᨲᩮᩣ ᩋᩈᨶ᩠ᨲᩴ ᩋᨽᩪᨲᩴ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩴ ᩏᩃᩖᨸᩥᨲ᩠ᩅᩣ ᨸᩣᩁᩣᨩᩥᨠᩴ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ ᩉᩮᩣᨲᩥ.



</Paragraph>

<Paragraph number="567" book="para">
<Emphasis>ᩅᩥᩈᩩᨴ᩠ᨵᩤᨸᩮᨠ᩠ᨡᩮᩣ</Emphasis>ᨲᩥ ᨣᩥᩉᩦ ᩅᩤ ᩉᩮᩣᨲᩩᨠᩣᨾᩮᩣ ᩏᨸᩣᩈᨠᩮᩣ ᩅᩤ ᩉᩮᩣᨲᩩᨠᩣᨾᩮᩣ ᩋᩣᩁᩣᨾᩥᨠᩮᩣ ᩅᩤ ᩉᩮᩣᨲᩩᨠᩣᨾᩮᩣ ᩈᩣᨾᨱᩮᩁᩮᩣ ᩅᩤ ᩉᩮᩣᨲᩩᨠᩣᨾᩮᩣ.



</Paragraph>

<Paragraph number="568" book="para">
<Emphasis>ᩋᨩᩣᨶᨾᩮᩅᩴ, ᩋᩣᩅᩩᩈᩮᩣ, ᩋᩅᨧᩴ—  ᨩᩣᨶᩣᨾᩥ, ᩋᨸᩔᩴ ᨸᩔᩣᨾᩦ</Emphasis>ᨲᩥ ᨶᩣᩉᩴ ᩑᨲᩮ ᨵᨾ᩠ᨾᩮ ᨩᩣᨶᩣᨾᩥ, ᨶᩣᩉᩴ ᩑᨲᩮ ᨵᨾ᩠ᨾᩮ ᨸᩔᩣᨾᩥ, ᨶᨲ᩠ᨳᩥ ᨧ ᩑᨲᩮ ᨵᨾ᩠ᨾᩣ ᨾᨿᩥ, ᨶ ᨧᩣᩉᩴ ᩑᨲᩮᩈᩩ ᨵᨾ᩠ᨾᩮᩈᩩ ᩈᨶ᩠ᨴᩥᩔᩣᨾᩦᨲᩥ.



</Paragraph>

<Paragraph number="569" book="para">
<Emphasis>ᨲᩩᨧ᩠ᨨᩴ ᨾᩩᩈᩣ ᩅᩥᩃᨸᩥᨶ᩺</Emphasis>ᨲᩥ ᨲᩩᨧ᩠ᨨᨠᩴ ᨾᨿᩣ ᨽᨱᩥᨲᩴ, ᨾᩩᩈᩣ ᨾᨿᩣ ᨽᨱᩥᨲᩴ, ᩋᨽᩪᨲᩴ ᨾᨿᩣ ᨽᨱᩥᨲᩴ, ᩋᨩᩣᨶᨶ᩠ᨲᩮᨶ ᨾᨿᩣ ᨽᨱᩥᨲᩴ.



</Paragraph>

<Paragraph number="570" book="para">
<Emphasis>ᩋᨬ᩠ᨬᨲᩕ ᩋᨵᩥᨾᩣᨶᩣ</Emphasis>ᨲᩥ ᨮᨸᩮᨲ᩠ᩅᩣ ᩋᨵᩥᨾᩣᨶᩴ.



</Paragraph>

<Paragraph number="571" book="para">
<Emphasis>ᩋᨿᨾ᩠ᨸᩦ</Emphasis>ᨲᩥ ᨸᩩᩁᩥᨾᩮ ᩏᨸᩣᨴᩤᨿ ᩅᩩᨧ᩠ᨧᨲᩥ.



</Paragraph>

<Paragraph number="572" book="para">
<Emphasis>ᨸᩣᩁᩣᨩᩥᨠᩮᩣ ᩉᩮᩣᨲᩦ</Emphasis>ᨲᩥ ᩈᩮᨿ᩠ᨿᨳᩣᨸᩥ ᨶᩣᨾ ᨲᩣᩃᩮᩣ ᨾᨲ᩠ᨳᨠᨧ᩠ᨨᩥᨶ᩠ᨶᩮᩣ ᩋᨽᨻ᩠ᨻᩮᩣ ᨸᩩᨶ ᩅᩥᩁᩪᩊ᩠ᩉᩥᨿᩣ; ᩑᩅᨾᩮᩅ ᨽᩥᨠ᩠ᨡᩩ ᨸᩣᨸᩥᨧ᩠ᨨᩮᩣ ᩍᨧ᩠ᨨᩣᨸᨠᨲᩮᩣ ᩋᩈᨶ᩠ᨲᩴ ᩋᨽᩪᨲᩴ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩴ ᩏᩃᩖᨸᩥᨲ᩠ᩅᩣ ᩋᩔᨾᨱᩮᩣ ᩉᩮᩣᨲᩥ ᩋᩈᨠ᩠ᨿᨸᩩᨲ᩠ᨲᩥᨿᩮᩣ. ᨲᩮᨶ ᩅᩩᨧ᩠ᨧᨲᩥ—  “ᨸᩣᩁᩣᨩᩥᨠᩮᩣ ᩉᩮᩣᨲᩦ”ᨲᩥ.



</Paragraph>

<Paragraph number="573" book="para">
<Emphasis>ᩋᩈᩴᩅᩤᩈᩮᩣ</Emphasis>ᨲᩥ ᩈᩴᩅᩤᩈᩮᩣ ᨶᩣᨾ ᩑᨠᨠᨾ᩠ᨾᩴ ᩑᨠᩩᨴ᩠ᨴᩮᩈᩮᩣ ᩈᨾᩈᩥᨠ᩠ᨡᨲᩣ—  ᩑᩈᩮᩣ ᩈᩴᩅᩤᩈᩮᩣ ᨶᩣᨾ. ᩈᩮᩣ ᨲᩮᨶ ᩈᨴ᩠ᨵᩥᩴ ᨶᨲ᩠ᨳᩥ. ᨲᩮᨶ ᩅᩩᨧ᩠ᨧᨲᩥ—  “ᩋᩈᩴᩅᩤᩈᩮᩣ”ᨲᩥ.



</Paragraph>

</Division>
<Division number="199" book="para">

<Paragraph number="574" book="para">
<Emphasis>ᩏᨲ᩠ᨲᩁᩥᨾᨶᩩᩔᨵᨾ᩠ᨾᩮᩣ</Emphasis> ᨶᩣᨾ ᨫᩣᨶᩴ ᩅᩥᨾᩮᩣᨠ᩠ᨡᩮᩣ ᩈᨾᩣᨵᩥ ᩈᨾᩣᨸᨲ᩠ᨲᩥ ᨬᩣᨱᨴᩔᨶᩴ ᨾᨣ᩠ᨣᨽᩣᩅᨶᩣ ᨹᩃᩈᨧ᩠ᨨᩥᨠᩥᩁᩥᨿᩣ ᨠᩥᩃᩮᩈᨸ᩠ᨸᩉᩣᨶᩴ ᩅᩥᨶᩦᩅᩁᨱᨲᩣ ᨧᩥᨲ᩠ᨲᩔ ᩈᩩᨬ᩠ᨬᩣᨣᩤᩁᩮ ᩋᨽᩥᩁᨲᩥ.



</Paragraph>

<Paragraph number="575" book="para">
<Emphasis>ᨫᩣᨶᨶ᩺</Emphasis>ᨲᩥ ᨸᨮᨾᩴ ᨫᩣᨶᩴ ᨴᩩᨲᩥᨿᩴ ᨫᩣᨶᩴ ᨲᨲᩥᨿᩴ ᨫᩣᨶᩴ ᨧᨲᩩᨲ᩠ᨳᩴ ᨫᩣᨶᩴ.



</Paragraph>

<Paragraph number="576" book="para">
<Emphasis>ᩅᩥᨾᩮᩣᨠ᩠ᨡᩮᩣ</Emphasis>ᨲᩥ ᩈᩩᨬ᩠ᨬᨲᩮᩣ ᩅᩥᨾᩮᩣᨠ᩠ᨡᩮᩣ ᩋᨶᩥᨾᩥᨲ᩠ᨲᩮᩣ ᩅᩥᨾᩮᩣᨠ᩠ᨡᩮᩣ ᩋᨸ᩠ᨸᨱᩥᩉᩥᨲᩮᩣ ᩅᩥᨾᩮᩣᨠ᩠ᨡᩮᩣ.



</Paragraph>

<Paragraph number="577" book="para">
<Emphasis>ᩈᨾᩣᨵᩦ</Emphasis>ᨲᩥ ᩈᩩᨬ᩠ᨬᨲᩮᩣ ᩈᨾᩣᨵᩥ ᩋᨶᩥᨾᩥᨲ᩠ᨲᩮᩣ ᩈᨾᩣᨵᩥ ᩋᨸ᩠ᨸᨱᩥᩉᩥᨲᩮᩣ ᩈᨾᩣᨵᩥ.



</Paragraph>

<Paragraph number="578" book="para">
<Emphasis>ᩈᨾᩣᨸᨲ᩠ᨲᩦ</Emphasis>ᨲᩥ ᩈᩩᨬ᩠ᨬᨲᩣ ᩈᨾᩣᨸᨲ᩠ᨲᩥ ᩋᨶᩥᨾᩥᨲ᩠ᨲᩣ ᩈᨾᩣᨸᨲ᩠ᨲᩥ ᩋᨸ᩠ᨸᨱᩥᩉᩥᨲᩣ ᩈᨾᩣᨸᨲ᩠ᨲᩥ.



</Paragraph>

<Paragraph number="579" book="para">
<Emphasis>ᨬᩣᨱᨴᩔᨶᨶ᩺</Emphasis>ᨲᩥ ᨲᩥᩔᩮᩣ ᩅᩥᨩ᩠ᨩᩣ.



</Paragraph>

<Paragraph number="580" book="para">
<Emphasis>ᨾᨣ᩠ᨣᨽᩣᩅᨶᩣ</Emphasis>ᨲᩥ ᨧᨲ᩠ᨲᩣᩁᩮᩣ ᩈᨲᩥᨸᨭ᩠ᨮᩣᨶᩣ, ᨧᨲ᩠ᨲᩣᩁᩮᩣ ᩈᨾ᩠ᨾᨸ᩠ᨸᨵᩤᨶᩣ, ᨧᨲ᩠ᨲᩣᩁᩮᩣ ᩍᨴ᩠ᨵᩥᨸᩣᨴᩤ, ᨸᨬ᩠ᨧᩥᨶ᩠ᨴᩕᩥᨿᩣᨶᩥ, ᨸᨬ᩠ᨧ ᨻᩃᩣᨶᩥ, ᩈᨲ᩠ᨲ ᨻᩮᩣᨩ᩠ᨫᩘᨣᩤ, ᩋᩁᩥᨿᩮᩣ ᩋᨭ᩠ᨮᩘᨣᩥᨠᩮᩣ ᨾᨣ᩠ᨣᩮᩤ.



</Paragraph>

<Paragraph number="581" book="para">
<Emphasis>ᨹᩃᩈᨧ᩠ᨨᩥᨠᩥᩁᩥᨿᩣ</Emphasis>ᨲᩥ ᩈᩮᩣᨲᩣᨸᨲ᩠ᨲᩥᨹᩃᩔ ᩈᨧ᩠ᨨᩥᨠᩥᩁᩥᨿᩣ, ᩈᨠᨴᩤᨣᩤᨾᩥᨹᩃᩔ ᩈᨧ᩠ᨨᩥᨠᩥᩁᩥᨿᩣ, ᩋᨶᩣᨣᩤᨾᩥᨹᩃᩔ ᩈᨧ᩠ᨨᩥᨠᩥᩁᩥᨿᩣ, ᩋᩁᩉᨲ᩠ᨲᩔ ᩈᨧ᩠ᨨᩥᨠᩥᩁᩥᨿᩣ.



</Paragraph>

<Paragraph number="582" book="para">
<Emphasis>ᨠᩥᩃᩮᩈᨸ᩠ᨸᩉᩣᨶᨶ᩺</Emphasis>ᨲᩥ ᩁᩣᨣᩔ ᨸᩉᩣᨶᩴ ᨴᩮᩤᩈᩔ ᨸᩉᩣᨶᩴ ᨾᩮᩣᩉᩔ ᨸᩉᩣᨶᩴ.



</Paragraph>

<Paragraph number="583" book="para">
<Emphasis>ᩅᩥᨶᩦᩅᩁᨱᨲᩣ ᨧᩥᨲ᩠ᨲᩔᩣ</Emphasis>ᨲᩥ ᩁᩣᨣᩤ ᨧᩥᨲ᩠ᨲᩴ ᩅᩥᨶᩦᩅᩁᨱᨲᩣ, ᨴᩮᩤᩈᩣ ᨧᩥᨲ᩠ᨲᩴ ᩅᩥᨶᩦᩅᩁᨱᨲᩣ, ᨾᩮᩣᩉᩣ ᨧᩥᨲ᩠ᨲᩴ ᩅᩥᨶᩦᩅᩁᨱᨲᩣ.



</Paragraph>

<Paragraph number="584" book="para">
<Emphasis>ᩈᩩᨬ᩠ᨬᩣᨣᩤᩁᩮ ᩋᨽᩥᩁᨲᩦ</Emphasis>ᨲᩥ ᨸᨮᨾᩮᨶ ᨫᩣᨶᩮᨶ ᩈᩩᨬ᩠ᨬᩣᨣᩤᩁᩮ ᩋᨽᩥᩁᨲᩥ, ᨴᩩᨲᩥᨿᩮᨶ ᨫᩣᨶᩮᨶ ᩈᩩᨬ᩠ᨬᩣᨣᩤᩁᩮ ᩋᨽᩥᩁᨲᩥ, ᨲᨲᩥᨿᩮᨶ ᨫᩣᨶᩮᨶ ᩈᩩᨬ᩠ᨬᩣᨣᩤᩁᩮ ᩋᨽᩥᩁᨲᩥ, ᨧᨲᩩᨲ᩠ᨳᩮᨶ ᨫᩣᨶᩮᨶ ᩈᩩᨬ᩠ᨬᩣᨣᩤᩁᩮ ᩋᨽᩥᩁᨲᩥ.



</Paragraph>

</Division>
<Division number="200" book="para">

<Paragraph number="585" book="para">
ᨲᩦᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ.



</Paragraph>

<Paragraph number="586" book="para">
ᨧᨲᩪᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ.



</Paragraph>

<Paragraph number="587" book="para">
ᨸᨬ᩠ᨧᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ ᩅᩥᨶᩥᨵᩤᨿ ᨡᨶ᩠ᨲᩥᩴ.



</Paragraph>

<Paragraph number="588" book="para">
ᨨᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ.



</Paragraph>

<Paragraph number="589" book="para">
ᩈᨲ᩠ᨲᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.



</Paragraph>

</Division>
<Division number="201" book="para">

<Paragraph number="590" book="para">
ᨲᩦᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩣᨾᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ.



</Paragraph>

<Paragraph number="591" book="para">
ᨧᨲᩪᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩣᨾᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ.



</Paragraph>

<Paragraph number="592" book="para">
ᨸᨬ᩠ᨧᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩣᨾᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ.



</Paragraph>

<Paragraph number="593" book="para">
ᨨᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩣᨾᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ.



</Paragraph>

<Paragraph number="594" book="para">
ᩈᨲ᩠ᨲᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩣᨾᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.



</Paragraph>

</Division>
<Division number="202" book="para">

<Paragraph number="595" book="para">
ᨲᩦᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨶ᩠ᨶᩮᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ.



</Paragraph>

<Paragraph number="596" book="para">
ᨧᨲᩪᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨶ᩠ᨶᩮᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ.



</Paragraph>

<Paragraph number="597" book="para">
ᨸᨬ᩠ᨧᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨶ᩠ᨶᩮᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ.



</Paragraph>

<Paragraph number="598" book="para">
ᨨᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨶ᩠ᨶᩮᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ.



</Paragraph>

<Paragraph number="599" book="para">
ᩈᨲ᩠ᨲᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨶ᩠ᨶᩮᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.



</Paragraph>

</Division>
<Division number="203" book="para">

<Paragraph number="600" book="para">
ᨲᩦᩉᩣᨠᩣᩁᩮᩉᩥ ᨸᨮᨾᩔ ᨫᩣᨶᩔ ᩃᩣᨽᩥᨾ᩠ᩉᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ.



</Paragraph>

<Paragraph number="601" book="para">
ᨧᨲᩪᩉᩣᨠᩣᩁᩮᩉᩥ ᨸᨮᨾᩔ ᨫᩣᨶᩔ ᩃᩣᨽᩥᨾ᩠ᩉᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ.



</Paragraph>

<Paragraph number="602" book="para">
ᨸᨬ᩠ᨧᩉᩣᨠᩣᩁᩮᩉᩥ ᨸᨮᨾᩔ ᨫᩣᨶᩔ ᩃᩣᨽᩥᨾ᩠ᩉᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ.



</Paragraph>

<Paragraph number="603" book="para">
ᨨᩉᩣᨠᩣᩁᩮᩉᩥ ᨸᨮᨾᩔ ᨫᩣᨶᩔ ᩃᩣᨽᩥᨾ᩠ᩉᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ.



</Paragraph>

<Paragraph number="604" book="para">
ᩈᨲ᩠ᨲᩉᩣᨠᩣᩁᩮᩉᩥ ᨸᨮᨾᩔ ᨫᩣᨶᩔ ᩃᩣᨽᩥᨾ᩠ᩉᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.



</Paragraph>

</Division>
<Division number="204" book="para">

<Paragraph number="605" book="para">
ᨲᩦᩉᩣᨠᩣᩁᩮᩉᩥ ᨸᨮᨾᩔ ᨫᩣᨶᩔ ᩅᩈᩥᨾ᩠ᩉᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ.



</Paragraph>

<Paragraph number="606" book="para">
ᨧᨲᩪᩉᩣᨠᩣᩁᩮᩉᩥ ᨸᨮᨾᩔ ᨫᩣᨶᩔ ᩅᩈᩥᨾ᩠ᩉᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ.



</Paragraph>

<Paragraph number="607" book="para">
ᨸᨬ᩠ᨧᩉᩣᨠᩣᩁᩮᩉᩥ ᨸᨮᨾᩔ ᨫᩣᨶᩔ ᩅᩈᩥᨾ᩠ᩉᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ.



</Paragraph>

<Paragraph number="608" book="para">
ᨨᩉᩣᨠᩣᩁᩮᩉᩥ ᨸᨮᨾᩔ ᨫᩣᨶᩔ ᩅᩈᩥᨾ᩠ᩉᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ.



</Paragraph>

<Paragraph number="609" book="para">
ᩈᨲ᩠ᨲᩉᩣᨠᩣᩁᩮᩉᩥ ᨸᨮᨾᩔ ᨫᩣᨶᩔ ᩅᩈᩥᨾ᩠ᩉᩦᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.



</Paragraph>

</Division>
<Division number="205" book="para">

<Paragraph number="610" book="para">
ᨲᩦᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ.



</Paragraph>

<Paragraph number="611" book="para">
ᨧᨲᩪᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ.



</Paragraph>

<Paragraph number="612" book="para">
ᨸᨬ᩠ᨧᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ.



</Paragraph>

<Paragraph number="613" book="para">
ᨨᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ.



</Paragraph>

<Paragraph number="614" book="para">
ᩈᨲ᩠ᨲᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.



</Paragraph>

<Paragraph number="615" book="para">
ᨿᨳᩣ ᩍᨴᩴ ᨸᨮᨾᩴ ᨫᩣᨶᩴ ᩅᩥᨲ᩠ᨳᩣᩁᩥᨲᩴ ᩑᩅᩴ ᩈᨻ᩠ᨻᨾ᩠ᨸᩥ ᩅᩥᨲ᩠ᨳᩣᩁᩮᨲᨻ᩠ᨻᩴ.



</Paragraph>

</Division>
<Division number="206" book="para">

<Paragraph number="616" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨴᩩᨲᩥᨿᩴ ᨫᩣᨶᩴ …ᨸᩮ…  ᨲᨲᩥᨿᩴ ᨫᩣᨶᩴ …ᨸᩮ…  ᨧᨲᩩᨲ᩠ᨳᩴ ᨫᩣᨶᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨧᨲᩩᨲ᩠ᨳᩔ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨧᨲᩩᨲ᩠ᨳᩴ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.



</Paragraph>

</Division>
<Division number="207" book="para">

<Paragraph number="617" book="para">
ᨲᩦᩉᩣᨠᩣᩁᩮᩉᩥ ᩈᩩᨬ᩠ᨬᨲᩴ ᩅᩥᨾᩮᩣᨠ᩠ᨡᩴ…  ᩋᨶᩥᨾᩥᨲ᩠ᨲᩴ ᩅᩥᨾᩮᩣᨠ᩠ᨡᩴ…  ᩋᨸ᩠ᨸᨱᩥᩉᩥᨲᩴ ᩅᩥᨾᩮᩣᨠ᩠ᨡᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᩋᨸ᩠ᨸᨱᩥᩉᩥᨲᩔ ᩅᩥᨾᩮᩣᨠ᩠ᨡᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᩋᨸ᩠ᨸᨱᩥᩉᩥᨲᩮᩣ ᩅᩥᨾᩮᩣᨠ᩠ᨡᩮᩣ ᩈᨧ᩠ᨨᩥᨠᨲᩮᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ …ᨸᩮ… .



</Paragraph>

<Paragraph number="618" book="para">
ᨲᩦᩉᩣᨠᩣᩁᩮᩉᩥ ᩈᩩᨬ᩠ᨬᨲᩴ ᩈᨾᩣᨵᩥᩴ…  ᩋᨶᩥᨾᩥᨲ᩠ᨲᩴ ᩈᨾᩣᨵᩥᩴ…  ᩋᨸ᩠ᨸᨱᩥᩉᩥᨲᩴ ᩈᨾᩣᨵᩥᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᩋᨸ᩠ᨸᨱᩥᩉᩥᨲᩔ ᩈᨾᩣᨵᩥᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᩋᨸ᩠ᨸᨱᩥᩉᩥᨲᩮᩣ ᩈᨾᩣᨵᩥ ᩈᨧ᩠ᨨᩥᨠᨲᩮᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="619" book="para">
ᨲᩦᩉᩣᨠᩣᩁᩮᩉᩥ ᩈᩩᨬ᩠ᨬᨲᩴ ᩈᨾᩣᨸᨲ᩠ᨲᩥᩴ…  ᩋᨶᩥᨾᩥᨲ᩠ᨲᩴ ᩈᨾᩣᨸᨲ᩠ᨲᩥᩴ…  ᩋᨸ᩠ᨸᨱᩥᩉᩥᨲᩴ ᩈᨾᩣᨸᨲ᩠ᨲᩥᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᩋᨸ᩠ᨸᨱᩥᩉᩥᨲᩣᨿ ᩈᨾᩣᨸᨲ᩠ᨲᩥᨿᩣ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᩋᨸ᩠ᨸᨱᩥᩉᩥᨲᩣ ᩈᨾᩣᨸᨲ᩠ᨲᩥ ᩈᨧ᩠ᨨᩥᨠᨲᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="620" book="para">
ᨲᩦᩉᩣᨠᩣᩁᩮᩉᩥ ᨲᩥᩔᩮᩣ ᩅᩥᨩ᩠ᨩᩣ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨲᩥᩔᨶ᩠ᨶᩴ ᩅᩥᨩ᩠ᨩᩣᨶᩴ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨲᩥᩔᩮᩣ ᩅᩥᨩ᩠ᨩᩣ ᩈᨧ᩠ᨨᩥᨠᨲᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="621" book="para">
ᨲᩦᩉᩣᨠᩣᩁᩮᩉᩥ ᨧᨲ᩠ᨲᩣᩁᩮᩣ ᩈᨲᩥᨸᨭ᩠ᨮᩣᨶᩮ…  ᨧᨲ᩠ᨲᩣᩁᩮᩣ ᩈᨾ᩠ᨾᨸ᩠ᨸᨵᩤᨶᩮ…  ᨧᨲ᩠ᨲᩣᩁᩮᩣ ᩍᨴ᩠ᨵᩥᨸᩣᨴᩮ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨧᨲᩩᨶ᩠ᨶᩴ ᩍᨴ᩠ᨵᩥᨸᩣᨴᩤᨶᩴ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨧᨲ᩠ᨲᩣᩁᩮᩣ ᩍᨴ᩠ᨵᩥᨸᩣᨴᩤ ᩈᨧ᩠ᨨᩥᨠᨲᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="622" book="para">
ᨲᩦᩉᩣᨠᩣᩁᩮᩉᩥ ᨸᨬ᩠ᨧᩥᨶ᩠ᨴᩕᩥᨿᩣᨶᩥ…  ᨸᨬ᩠ᨧ ᨻᩃᩣᨶᩥ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ …  ᨸᨬ᩠ᨧᨶ᩠ᨶᩴ ᨻᩃᩣᨶᩴ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨬ᩠ᨧᨻᩃᩣᨶᩥ ᩈᨧ᩠ᨨᩥᨠᨲᩣᨶᩥ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="623" book="para">
ᨲᩦᩉᩣᨠᩣᩁᩮᩉᩥ ᩈᨲ᩠ᨲ ᨻᩮᩣᨩ᩠ᨫᩘᨣᩮ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᩈᨲ᩠ᨲᨶ᩠ᨶᩴ ᨻᩮᩣᨩ᩠ᨫᩘᨣᩤᨶᩴ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᩈᨲ᩠ᨲ ᨻᩮᩣᨩ᩠ᨫᩘᨣᩤ ᩈᨧ᩠ᨨᩥᨠᨲᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="624" book="para">
ᨲᩦᩉᩣᨠᩣᩁᩮᩉᩥ ᩋᩁᩥᨿᩴ ᩋᨭ᩠ᨮᩘᨣᩥᨠᩴ ᨾᨣ᩠ᨣᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᩋᩁᩥᨿᩔ ᩋᨭ᩠ᨮᩘᨣᩥᨠᩔ ᨾᨣ᩠ᨣᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᩋᩁᩥᨿᩮᩣ ᩋᨭ᩠ᨮᩘᨣᩥᨠᩮᩣ ᨾᨣ᩠ᨣᩮᩤ ᩈᨧ᩠ᨨᩥᨠᨲᩮᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="625" book="para">
ᨲᩦᩉᩣᨠᩣᩁᩮᩉᩥ ᩈᩮᩣᨲᩣᨸᨲ᩠ᨲᩥᨹᩃᩴ…  ᩈᨠᨴᩤᨣᩤᨾᩥᨹᩃᩴ…  ᩋᨶᩣᨣᩤᨾᩥᨹᩃᩴ…  ᩋᩁᩉᨲ᩠ᨲᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᩋᩁᩉᨲ᩠ᨲᩔ ᩃᩣᨽᩥᨾ᩠ᩉᩥ ᩅᩈᩥᨾ᩠ᩉᩥ ᩋᩁᩉᨲ᩠ᨲᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="626" book="para">
ᨲᩦᩉᩣᨠᩣᩁᩮᩉᩥ ᩁᩣᨣᩮᩤ ᨾᩮ ᨧᨲ᩠ᨲᩮᩣ ᩅᨶ᩠ᨲᩮᩣ ᨾᩩᨲ᩠ᨲᩮᩣ ᨸᩉᩦᨶᩮᩣ ᨸᨭᩥᨶᩥᩔᨭ᩠ᨮᩮᩣ ᩏᨠ᩠ᨡᩮᨭᩥᨲᩮᩣ ᩈᨾᩩᨠ᩠ᨡᩮᨭᩥᨲᩮᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="627" book="para">
ᨲᩦᩉᩣᨠᩣᩁᩮᩉᩥ ᨴᩮᩤᩈᩮᩣ ᨾᩮ ᨧᨲ᩠ᨲᩮᩣ ᩅᨶ᩠ᨲᩮᩣ ᨾᩩᨲ᩠ᨲᩮᩣ ᨸᩉᩦᨶᩮᩣ ᨸᨭᩥᨶᩥᩔᨭ᩠ᨮᩮᩣ ᩏᨠ᩠ᨡᩮᨭᩥᨲᩮᩣ ᩈᨾᩩᨠ᩠ᨡᩮᨭᩥᨲᩮᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="628" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩮᩣ ᨾᩮ ᨧᨲ᩠ᨲᩮᩣ ᩅᨶ᩠ᨲᩮᩣ ᨾᩩᨲ᩠ᨲᩮᩣ ᨸᩉᩦᨶᩮᩣ ᨸᨭᩥᨶᩥᩔᨭ᩠ᨮᩮᩣ ᩏᨠ᩠ᨡᩮᨭᩥᨲᩮᩣ ᩈᨾᩩᨠ᩠ᨡᩮᨭᩥᨲᩮᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="629" book="para">
ᨲᩦᩉᩣᨠᩣᩁᩮᩉᩥ ᩁᩣᨣᩤ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="630" book="para">
ᨲᩦᩉᩣᨠᩣᩁᩮᩉᩥ ᨴᩮᩤᩈᩣ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="631" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨾᩮᩣᩉᩣ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.




</Paragraph>
</Division>

<Paragraph number="632" type="center" book="para">
ᩈᩩᨴ᩠ᨵᩥᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="208" book="para">

<Paragraph number="633" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᨴᩩᨲᩥᨿᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨸᨮᨾᩔ ᨧ ᨫᩣᨶᩔ ᨴᩩᨲᩥᨿᩔ ᨧ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᨴᩩᨲᩥᨿᨬ᩠ᨧ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ …ᨸᩮ… .



</Paragraph>

<Paragraph number="634" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᨲᨲᩥᨿᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨸᨮᨾᩔ ᨧ ᨫᩣᨶᩔ ᨲᨲᩥᨿᩔ ᨧ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᨲᨲᩥᨿᨬ᩠ᨧ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="635" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᨧᨲᩩᨲ᩠ᨳᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨸᨮᨾᩔ ᨧ ᨫᩣᨶᩔ ᨧᨲᩩᨲ᩠ᨳᩔ ᨧ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᨧᨲᩩᨲ᩠ᨳᨬ᩠ᨧ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="636" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᩈᩩᨬ᩠ᨬᨲᨬ᩠ᨧ ᩅᩥᨾᩮᩣᨠ᩠ᨡᩴ…  ᨸᨮᨾᨬ᩠ᨧ ᨫᩣᨶᩴ ᩋᨶᩥᨾᩥᨲ᩠ᨲᨬ᩠ᨧ ᩅᩥᨾᩮᩣᨠ᩠ᨡᩴ…  ᨸᨮᨾᨬ᩠ᨧ ᨫᩣᨶᩴ ᩋᨸ᩠ᨸᨱᩥᩉᩥᨲᨬ᩠ᨧ ᩅᩥᨾᩮᩣᨠ᩠ᨡᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨸᨮᨾᩔ ᨧ ᨫᩣᨶᩔ ᩋᨸ᩠ᨸᨱᩥᩉᩥᨲᩔ ᨧ ᩅᩥᨾᩮᩣᨠ᩠ᨡᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᩋᨸ᩠ᨸᨱᩥᩉᩥᨲᩮᩣ ᨧ ᩅᩥᨾᩮᩣᨠ᩠ᨡᩮᩣ ᩈᨧ᩠ᨨᩥᨠᨲᩮᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="637" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᩈᩩᨬ᩠ᨬᨲᨬ᩠ᨧ ᩈᨾᩣᨵᩥᩴ…  ᨸᨮᨾᨬ᩠ᨧ ᨫᩣᨶᩴ ᩋᨶᩥᨾᩥᨲ᩠ᨲᨬ᩠ᨧ ᩈᨾᩣᨵᩥᩴ…  ᨸᨮᨾᨬ᩠ᨧ ᨫᩣᨶᩴ ᩋᨸ᩠ᨸᨱᩥᩉᩥᨲᨬ᩠ᨧ ᩈᨾᩣᨵᩥᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ ᨸᨮᨾᩔ ᨧ ᨫᩣᨶᩔ ᩋᨸ᩠ᨸᨱᩥᩉᩥᨲᩔ ᨧ ᩈᨾᩣᨵᩥᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᩋᨸ᩠ᨸᨱᩥᩉᩥᨲᩮᩣ ᨧ ᩈᨾᩣᨵᩥ ᩈᨧ᩠ᨨᩥᨠᨲᩮᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="638" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᩈᩩᨬ᩠ᨬᨲᨬ᩠ᨧ ᩈᨾᩣᨸᨲ᩠ᨲᩥᩴ…  ᨸᨮᨾᨬ᩠ᨧ ᨫᩣᨶᩴ ᩋᨶᩥᨾᩥᨲ᩠ᨲᨬ᩠ᨧ ᩈᨾᩣᨸᨲ᩠ᨲᩥᩴ…  ᨸᨮᨾᨬ᩠ᨧ ᨫᩣᨶᩴ ᩋᨸ᩠ᨸᨱᩥᩉᩥᨲᨬ᩠ᨧ ᩈᨾᩣᨸᨲ᩠ᨲᩥᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ ᨸᨮᨾᩔ ᨧ ᨫᩣᨶᩔ ᩋᨸ᩠ᨸᨱᩥᩉᩥᨲᩣᨿ ᨧ ᩈᨾᩣᨸᨲ᩠ᨲᩥᨿᩣ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᩋᨸ᩠ᨸᨱᩥᩉᩥᨲᩣ ᨧ ᩈᨾᩣᨸᨲ᩠ᨲᩥ ᩈᨧ᩠ᨨᩥᨠᨲᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="639" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᨲᩥᩔᩮᩣ ᨧ ᩅᩥᨩ᩠ᨩᩣ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨸᨮᨾᩔ ᨧ ᨫᩣᨶᩔ ᨲᩥᩔᨶ᩠ᨶᨬ᩠ᨧ ᩅᩥᨩ᩠ᨩᩣᨶᩴ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᨲᩥᩔᩮᩣ ᨧ ᩅᩥᨩ᩠ᨩᩣ ᩈᨧ᩠ᨨᩥᨠᨲᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="640" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᨧᨲ᩠ᨲᩣᩁᩮᩣ ᨧ ᩈᨲᩥᨸᨭ᩠ᨮᩣᨶᩮ…  ᨸᨮᨾᨬ᩠ᨧ ᨫᩣᨶᩴ ᨧᨲ᩠ᨲᩣᩁᩮᩣ ᨧ ᩈᨾ᩠ᨾᨸ᩠ᨸᨵᩤᨶᩮ…  ᨸᨮᨾᨬ᩠ᨧ ᨫᩣᨶᩴ ᨧᨲ᩠ᨲᩣᩁᩮᩣ ᨧ ᩍᨴ᩠ᨵᩥᨸᩣᨴᩮ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨸᨮᨾᩔ ᨧ ᨫᩣᨶᩔ ᨧᨲᩩᨶ᩠ᨶᨬ᩠ᨧ ᩍᨴ᩠ᨵᩥᨸᩣᨴᩤᨶᩴ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᨧᨲ᩠ᨲᩣᩁᩮᩣ ᨧ ᩍᨴ᩠ᨵᩥᨸᩣᨴᩤ ᩈᨧ᩠ᨨᩥᨠᨲᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="641" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᨸᨬ᩠ᨧ ᨧ ᩍᨶ᩠ᨴᩕᩥᨿᩣᨶᩥ…  ᨸᨮᨾᨬ᩠ᨧ ᨫᩣᨶᩴ ᨸᨬ᩠ᨧ ᨧ ᨻᩃᩣᨶᩥ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨸᨮᨾᩔ ᨧ ᨫᩣᨶᩔ ᨸᨬ᩠ᨧᨶ᩠ᨶᨬ᩠ᨧ ᨻᩃᩣᨶᩴ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᨸᨬ᩠ᨧ ᨧ ᨻᩃᩣᨶᩥ ᩈᨧ᩠ᨨᩥᨠᨲᩣᨶᩥ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

</Division>
<Division number="209" book="para">

<Paragraph number="642" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᩈᨲ᩠ᨲ ᨧ ᨻᩮᩣᨩ᩠ᨫᩘᨣᩮ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨸᨮᨾᩔ ᨧ ᨫᩣᨶᩔ ᩈᨲ᩠ᨲᨶ᩠ᨶᨬ᩠ᨧ ᨻᩮᩣᨩ᩠ᨫᩘᨣᩤᨶᩴ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᩈᨲ᩠ᨲ ᨧ ᨻᩮᩣᨩ᩠ᨫᩘᨣᩤ ᩈᨧ᩠ᨨᩥᨠᨲᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="643" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᩋᩁᩥᨿᨬ᩠ᨧ ᩋᨭ᩠ᨮᩘᨣᩥᨠᩴ ᨾᨣ᩠ᨣᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨸᨮᨾᩔ ᨧ ᨫᩣᨶᩔ ᩋᩁᩥᨿᩔ ᨧ ᩋᨭ᩠ᨮᩘᨣᩥᨠᩔ ᨾᨣ᩠ᨣᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᩋᩁᩥᨿᩮᩣ ᨧ ᩋᨭ᩠ᨮᩘᨣᩥᨠᩮᩣ ᨾᨣ᩠ᨣᩮᩤ ᩈᨧ᩠ᨨᩥᨠᨲᩮᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="644" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᩈᩮᩣᨲᩣᨸᨲ᩠ᨲᩥᨹᩃᨬ᩠ᨧ…  ᨸᨮᨾᨬ᩠ᨧ ᨫᩣᨶᩴ ᩈᨠᨴᩤᨣᩤᨾᩥᨹᩃᨬ᩠ᨧ…  ᨸᨮᨾᨬ᩠ᨧ ᨫᩣᨶᩴ ᩋᨶᩣᨣᩤᨾᩥᨹᩃᨬ᩠ᨧ…  ᨸᨮᨾᨬ᩠ᨧ ᨫᩣᨶᩴ ᩋᩁᩉᨲ᩠ᨲᨬ᩠ᨧ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨸᨮᨾᩔ ᨧ ᨫᩣᨶᩔ ᩋᩁᩉᨲ᩠ᨲᩔ ᨧ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᩋᩁᩉᨲ᩠ᨲᨬ᩠ᨧ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="645" book="para">
ᨲᩦᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨸᨮᨾᩔ ᨧ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣ, ᩁᩣᨣᩮᩤ ᨧ ᨾᩮ ᨧᨲ᩠ᨲᩮᩣ…  ᨴᩮᩤᩈᩮᩣ ᨧ ᨾᩮ ᨧᨲ᩠ᨲᩮᩣ…  ᨾᩮᩣᩉᩮᩣ ᨧ ᨾᩮ ᨧᨲ᩠ᨲᩮᩣ ᩅᨶ᩠ᨲᩮᩣ ᨾᩩᨲ᩠ᨲᩮᩣ ᨸᩉᩦᨶᩮᩣ ᨸᨭᩥᨶᩥᩔᨭ᩠ᨮᩮᩣ ᩏᨠ᩠ᨡᩮᨭᩥᨲᩮᩣ ᩈᨾᩩᨠ᩠ᨡᩮᨭᩥᨲᩮᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="646" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨸᨮᨾᩔ ᨧ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨸᨮᨾᨬ᩠ᨧ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣ, ᩁᩣᨣᩤ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ…  ᨴᩮᩤᩈᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.




</Paragraph>
</Division>

<Paragraph number="647" type="center" book="para">
ᨡᨱ᩠ᨯᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="210" book="para">

<Paragraph number="648" book="para">
ᨲᩦᩉᩣᨠᩣᩁᩮᩉᩥ ᨴᩩᨲᩥᨿᨬ᩠ᨧ ᨫᩣᨶᩴ ᨲᨲᩥᨿᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨴᩩᨲᩥᨿᩔ ᨧ ᨫᩣᨶᩔ ᨲᨲᩥᨿᩔ ᨧ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨴᩩᨲᩥᨿᨬ᩠ᨧ ᨫᩣᨶᩴ ᨲᨲᩥᨿᨬ᩠ᨧ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="649" book="para">
ᨲᩦᩉᩣᨠᩣᩁᩮᩉᩥ ᨴᩩᨲᩥᨿᨬ᩠ᨧ ᨫᩣᨶᩴ ᨧᨲᩩᨲ᩠ᨳᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨴᩩᨲᩥᨿᩔ ᨧ ᨫᩣᨶᩔ ᨧᨲᩩᨲ᩠ᨳᩔ ᨧ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨴᩩᨲᩥᨿᨬ᩠ᨧ ᨫᩣᨶᩴ ᨧᨲᩩᨲ᩠ᨳᨬ᩠ᨧ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="650" book="para">
ᨲᩦᩉᩣᨠᩣᩁᩮᩉᩥ ᨴᩩᨲᩥᨿᨬ᩠ᨧ ᨫᩣᨶᩴ ᩈᩩᨬ᩠ᨬᨲᨬ᩠ᨧ ᩅᩥᨾᩮᩣᨠ᩠ᨡᩴ…  ᩋᨶᩥᨾᩥᨲ᩠ᨲᨬ᩠ᨧ ᩅᩥᨾᩮᩣᨠ᩠ᨡᩴ…  ᩋᨸ᩠ᨸᨱᩥᩉᩥᨲᨬ᩠ᨧ ᩅᩥᨾᩮᩣᨠ᩠ᨡᩴ…  ᩈᩩᨬ᩠ᨬᨲᨬ᩠ᨧ ᩈᨾᩣᨵᩥᩴ…  ᩋᨶᩥᨾᩥᨲ᩠ᨲᨬ᩠ᨧ ᩈᨾᩣᨵᩥᩴ…  ᩋᨸ᩠ᨸᨱᩥᩉᩥᨲᨬ᩠ᨧ ᩈᨾᩣᨵᩥᩴ…  ᩈᩩᨬ᩠ᨬᨲᨬ᩠ᨧ ᩈᨾᩣᨸᨲ᩠ᨲᩥᩴ…  ᩋᨶᩥᨾᩥᨲ᩠ᨲᨬ᩠ᨧ ᩈᨾᩣᨸᨲ᩠ᨲᩥᩴ…  ᩋᨸ᩠ᨸᨱᩥᩉᩥᨲᨬ᩠ᨧ ᩈᨾᩣᨸᨲ᩠ᨲᩥᩴ…  ᨲᩥᩔᩮᩣ ᨧ ᩅᩥᨩ᩠ᨩᩣ…  ᨧᨲ᩠ᨲᩣᩁᩮᩣ ᨧ ᩈᨲᩥᨸᨭ᩠ᨮᩣᨶᩮ…  ᨧᨲ᩠ᨲᩣᩁᩮᩣ ᨧ ᩈᨾ᩠ᨾᨸ᩠ᨸᨵᩤᨶᩮ…  ᨧᨲ᩠ᨲᩣᩁᩮᩣ ᨧ ᩍᨴ᩠ᨵᩥᨸᩣᨴᩮ…  ᨸᨬ᩠ᨧ ᨧ ᩍᨶ᩠ᨴᩕᩥᨿᩣᨶᩥ…  ᨸᨬ᩠ᨧ ᨧ ᨻᩃᩣᨶᩥ…  ᩈᨲ᩠ᨲ ᨧ ᨻᩮᩣᨩ᩠ᨫᩘᨣᩮ…  ᩋᩁᩥᨿᨬ᩠ᨧ ᩋᨭ᩠ᨮᩘᨣᩥᨠᩴ ᨾᨣ᩠ᨣᩴ…  ᩈᩮᩣᨲᩣᨸᨲ᩠ᨲᩥᨹᩃᨬ᩠ᨧ…  ᩈᨠᨴᩤᨣᩤᨾᩥᨹᩃᨬ᩠ᨧ…  ᩋᨶᩣᨣᩤᨾᩥᨹᩃᨬ᩠ᨧ…  ᩋᩁᩉᨲ᩠ᨲᨬ᩠ᨧ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨴᩩᨲᩥᨿᩔ ᨧ ᨫᩣᨶᩔ ᩋᩁᩉᨲ᩠ᨲᩔ ᨧ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨴᩩᨲᩥᨿᨬ᩠ᨧ ᨫᩣᨶᩴ ᩋᩁᩉᨲ᩠ᨲᨬ᩠ᨧ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="651" book="para">
ᨲᩦᩉᩣᨠᩣᩁᩮᩉᩥ ᨴᩩᨲᩥᨿᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨴᩩᨲᩥᨿᩔ ᨧ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨴᩩᨲᩥᨿᨬ᩠ᨧ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣ, ᩁᩣᨣᩮᩤ ᨧ ᨾᩮ ᨧᨲ᩠ᨲᩮᩣ…  ᨴᩮᩤᩈᩮᩣ ᨧ ᨾᩮ ᨧᨲ᩠ᨲᩮᩣ…  ᨾᩮᩣᩉᩮᩣ ᨧ ᨾᩮ ᨧᨲ᩠ᨲᩮᩣ ᩅᨶ᩠ᨲᩮᩣ ᨾᩩᨲ᩠ᨲᩮᩣ ᨸᩉᩦᨶᩮᩣ ᨸᨭᩥᨶᩥᩔᨭ᩠ᨮᩮᩣ ᩏᨠ᩠ᨡᩮᨭᩥᨲᩮᩣ ᩈᨾᩩᨠ᩠ᨡᩮᨭᩥᨲᩮᩣ. ᩁᩣᨣᩤ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ…  ᨴᩮᩤᩈᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="652" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨴᩩᨲᩥᨿᨬ᩠ᨧ ᨫᩣᨶᩴ ᨸᨮᨾᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨴᩩᨲᩥᨿᩔ ᨧ ᨫᩣᨶᩔ ᨸᨮᨾᩔ ᨧ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨴᩩᨲᩥᨿᨬ᩠ᨧ ᨫᩣᨶᩴ ᨸᨮᨾᨬ᩠ᨧ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ …ᨸᩮ…  ᩅᩥᨶᩥᨵᩤᨿ ᨽᩣᩅᩴ.




</Paragraph>
</Division>

<Paragraph number="653" type="center" book="para">
ᨻᨴ᩠ᨵᨧᨠ᩠ᨠᩴ.





</Paragraph>

<Paragraph number="654" type="center" book="para">
ᩑᩅᩴ ᩑᨠᩮᨠᩴ ᨾᩪᩃᩴ ᨠᩣᨲᩩᨶ ᨻᨴ᩠ᨵᨧᨠ᩠ᨠᩴ ᨸᩁᩥᩅᨲ᩠ᨲᨠᩴ ᨠᨲ᩠ᨲᨻ᩠ᨻᩴ.




</Paragraph>

<Paragraph number="655" type="center" book="para">
ᩍᨴᩴ ᩈᩴᨡᩥᨲ᩠ᨲᩴ.





</Paragraph>

<Division number="211" book="para">

<Paragraph number="656" book="para">
ᨲᩦᩉᩣᨠᩣᩁᩮᩉᩥ ᨲᨲᩥᨿᨬ᩠ᨧ ᨫᩣᨶᩴ ᨧᨲᩩᨲ᩠ᨳᨬ᩠ᨧ ᨫᩣᨶᩴ …ᨸᩮ…  ᨲᨲᩥᨿᨬ᩠ᨧ ᨫᩣᨶᩴ ᩋᩁᩉᨲ᩠ᨲᨬ᩠ᨧ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨲᨲᩥᨿᩔ ᨧ ᨫᩣᨶᩔ ᩋᩁᩉᨲ᩠ᨲᩔ ᨧ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨲᨲᩥᨿᨬ᩠ᨧ ᨫᩣᨶᩴ ᩋᩁᩉᨲ᩠ᨲᨬ᩠ᨧ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="657" book="para">
ᨲᩦᩉᩣᨠᩣᩁᩮᩉᩥ ᨲᨲᩥᨿᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨲᨲᩥᨿᩔ ᨧ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨲᨲᩥᨿᨬ᩠ᨧ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣ, ᩁᩣᨣᩮᩤ ᨧ ᨾᩮ ᨧᨲ᩠ᨲᩮᩣ…  ᨴᩮᩤᩈᩮᩣ ᨧ ᨾᩮ ᨧᨲ᩠ᨲᩮᩣ…  ᨾᩮᩣᩉᩮᩣ ᨧ ᨾᩮ ᨧᨲ᩠ᨲᩮᩣ ᩅᨶ᩠ᨲᩮᩣ ᨾᩩᨲ᩠ᨲᩮᩣ ᨸᩉᩦᨶᩮᩣ ᨸᨭᩥᨶᩥᩔᨭ᩠ᨮᩮᩣ ᩏᨠ᩠ᨡᩮᨭᩥᨲᩮᩣ ᩈᨾᩩᨠ᩠ᨡᩮᨭᩥᨲᩮᩣ. ᩁᩣᨣᩤ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ…  ᨴᩮᩤᩈᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="658" book="para">
ᨲᩦᩉᩣᨠᩣᩁᩮᩉᩥ ᨲᨲᩥᨿᨬ᩠ᨧ ᨫᩣᨶᩴ ᨸᨮᨾᨬ᩠ᨧ ᨫᩣᨶᩴ…  ᨲᨲᩥᨿᨬ᩠ᨧ ᨫᩣᨶᩴ ᨴᩩᨲᩥᨿᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨲᨲᩥᨿᩔ ᨧ ᨫᩣᨶᩔ ᨴᩩᨲᩥᨿᩔ ᨧ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨲᨲᩥᨿᨬ᩠ᨧ ᨫᩣᨶᩴ ᨴᩩᨲᩥᨿᨬ᩠ᨧ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="659" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨸᨮᨾᨬ᩠ᨧ ᨫᩣᨶᩴ …ᨸᩮ…  ᨴᩩᨲᩥᨿᨬ᩠ᨧ ᨫᩣᨶᩴ…  ᨲᨲᩥᨿᨬ᩠ᨧ ᨫᩣᨶᩴ…  ᨧᨲᩩᨲ᩠ᨳᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᩴ ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨧᨲᩩᨲ᩠ᨳᩔ ᨧ ᨫᩣᨶᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨧᨲᩩᨲ᩠ᨳᨬ᩠ᨧ ᨫᩣᨶᩴ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

</Division>
<Division number="212" book="para">

<Paragraph number="660" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩈᩩᨬ᩠ᨬᨲᨬ᩠ᨧ ᩅᩥᨾᩮᩣᨠ᩠ᨡᩴ…  ᩋᨶᩥᨾᩥᨲ᩠ᨲᨬ᩠ᨧ ᩅᩥᨾᩮᩣᨠ᩠ᨡᩴ…  ᩋᨸ᩠ᨸᨱᩥᩉᩥᨲᨬ᩠ᨧ ᩅᩥᨾᩮᩣᨠ᩠ᨡᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩋᨸ᩠ᨸᨱᩥᩉᩥᨲᩔ ᨧ ᩅᩥᨾᩮᩣᨠ᩠ᨡᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩋᨸ᩠ᨸᨱᩥᩉᩥᨲᩮᩣ ᨧ ᩅᩥᨾᩮᩣᨠ᩠ᨡᩮᩣ ᩈᨧ᩠ᨨᩥᨠᨲᩮᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="661" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩈᩩᨬ᩠ᨬᨲᨬ᩠ᨧ ᩈᨾᩣᨵᩥᩴ…  ᩋᨶᩥᨾᩥᨲ᩠ᨲᨬ᩠ᨧ ᩈᨾᩣᨵᩥᩴ…  ᩋᨸ᩠ᨸᨱᩥᩉᩥᨲᨬ᩠ᨧ ᩈᨾᩣᨵᩥᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩋᨸ᩠ᨸᨱᩥᩉᩥᨲᩔ ᨧ ᩈᨾᩣᨵᩥᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩋᨸ᩠ᨸᨱᩥᩉᩥᨲᩮᩣ ᨧ ᩈᨾᩣᨵᩥ ᩈᨧ᩠ᨨᩥᨠᨲᩮᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="662" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩈᩩᨬ᩠ᨬᨲᨬ᩠ᨧ ᩈᨾᩣᨸᨲ᩠ᨲᩥᩴ…  ᩋᨶᩥᨾᩥᨲ᩠ᨲᨬ᩠ᨧ ᩈᨾᩣᨸᨲ᩠ᨲᩥᩴ…  ᩋᨸ᩠ᨸᨱᩥᩉᩥᨲᨬ᩠ᨧ ᩈᨾᩣᨸᨲ᩠ᨲᩥᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩋᨸ᩠ᨸᨱᩥᩉᩥᨲᩣᨿ ᨧ ᩈᨾᩣᨸᨲ᩠ᨲᩥᨿᩣ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩋᨸ᩠ᨸᨱᩥᩉᩥᨲᩣ ᨧ ᩈᨾᩣᨸᨲ᩠ᨲᩥ ᩈᨧ᩠ᨨᩥᨠᨲᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="663" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨲᩥᩔᩮᩣ ᨧ ᩅᩥᨩ᩠ᨩᩣ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨲᩥᩔᨶ᩠ᨶᨬ᩠ᨧ ᩅᩥᨩ᩠ᨩᩣᨶᩴ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨲᩥᩔᩮᩣ ᨧ ᩅᩥᨩ᩠ᨩᩣ ᩈᨧ᩠ᨨᩥᨠᨲᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="664" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨧᨲ᩠ᨲᩣᩁᩮᩣ ᨧ ᩈᨲᩥᨸᨭ᩠ᨮᩣᨶᩮ…  ᨧᨲ᩠ᨲᩣᩁᩮᩣ ᨧ ᩈᨾ᩠ᨾᨸ᩠ᨸᨵᩤᨶᩮ…  ᨧᨲ᩠ᨲᩣᩁᩮᩣ ᨧ ᩍᨴ᩠ᨵᩥᨸᩣᨴᩮ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨧᨲᩩᨶ᩠ᨶᨬ᩠ᨧ ᩍᨴ᩠ᨵᩥᨸᩣᨴᩤᨶᩴ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨧᨲ᩠ᨲᩣᩁᩮᩣ ᨧ ᩍᨴ᩠ᨵᩥᨸᩣᨴᩤ ᩈᨧ᩠ᨨᩥᨠᨲᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

</Division>
<Division number="213" book="para">

<Paragraph number="665" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨸᨬ᩠ᨧ ᨧ ᩍᨶ᩠ᨴᩕᩥᨿᩣᨶᩥ…  ᨸᨬ᩠ᨧ ᨧ ᨻᩃᩣᨶᩥ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨸᨬ᩠ᨧᨶ᩠ᨶᨬ᩠ᨧ ᨻᩃᩣᨶᩴ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨸᨬ᩠ᨧ ᨧ ᨻᩃᩣᨶᩥ ᩈᨧ᩠ᨨᩥᨠᨲᩣᨶᩥ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="666" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩈᨲ᩠ᨲ ᨧ ᨻᩮᩣᨩ᩠ᨫᩘᨣᩮ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩈᨲ᩠ᨲᨶ᩠ᨶᨬ᩠ᨧ ᨻᩮᩣᨩ᩠ᨫᩘᨣᩤᨶᩴ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩈᨲ᩠ᨲ ᨧ ᨻᩮᩣᨩ᩠ᨫᩘᨣᩤ ᩈᨧ᩠ᨨᩥᨠᨲᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="667" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩋᩁᩥᨿᨬ᩠ᨧ ᩋᨭ᩠ᨮᩘᨣᩥᨠᩴ ᨾᨣ᩠ᨣᩴ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩋᩁᩥᨿᩔ ᨧ ᩋᨭ᩠ᨮᩘᨣᩥᨠᩔ ᨾᨣ᩠ᨣᩔ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩋᩁᩥᨿᩮᩣ ᨧ ᩋᨭ᩠ᨮᩘᨣᩥᨠᩮᩣ ᨾᨣ᩠ᨣᩮᩤ ᩈᨧ᩠ᨨᩥᨠᨲᩮᩣ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="668" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩈᩮᩣᨲᩣᨸᨲ᩠ᨲᩥᨹᩃᨬ᩠ᨧ…  ᩈᨠᨴᩤᨣᩤᨾᩥᨹᩃᨬ᩠ᨧ…  ᩋᨶᩣᨣᩤᨾᩥᨹᩃᨬ᩠ᨧ…  ᩋᩁᩉᨲ᩠ᨲᨬ᩠ᨧ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩋᩁᩉᨲ᩠ᨲᩔ ᨧ ᩃᩣᨽᩥᨾ᩠ᩉᩥ…  ᩅᩈᩥᨾ᩠ᩉᩥ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩋᩁᩉᨲ᩠ᨲᨬ᩠ᨧ ᩈᨧ᩠ᨨᩥᨠᨲᩴ ᨾᨿᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="669" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ, ᩁᩣᨣᩮᩤ ᨧ ᨾᩮ ᨧᨲ᩠ᨲᩮᩣ…  ᨴᩮᩤᩈᩮᩣ ᨧ ᨾᩮ ᨧᨲ᩠ᨲᩮᩣ…  ᨾᩮᩣᩉᩮᩣ ᨧ ᨾᩮ ᨧᨲ᩠ᨲᩮᩣ ᩅᨶ᩠ᨲᩮᩣ ᨾᩩᨲ᩠ᨲᩮᩣ ᨸᩉᩦᨶᩮᩣ ᨸᨭᩥᨶᩥᩔᨭ᩠ᨮᩮᩣ ᩏᨠ᩠ᨡᩮᨭᩥᨲᩮᩣ ᩈᨾᩩᨠ᩠ᨡᩮᨭᩥᨲᩮᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.



</Paragraph>

<Paragraph number="670" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᩁᩣᨣᩤ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ…  ᨴᩮᩤᩈᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.




</Paragraph>
</Division>

<Paragraph number="671" type="center" book="para">
ᩑᨠᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="672" type="center" book="para">
ᨿᨳᩣ ᩑᨠᨾᩪᩃᨠᩴ ᩅᩥᨲ᩠ᨳᩣᩁᩥᨲᩴ ᩑᩅᨾᩮᩅ ᨴᩩᨾᩪᩃᨠᩣᨴᩥᨸᩥ ᩅᩥᨲ᩠ᨳᩣᩁᩮᨲᨻ᩠ᨻᩴ.




</Paragraph>

<Paragraph number="673" type="center" book="para">
ᩍᨴᩴ ᩈᨻ᩠ᨻᨾᩪᩃᨠᩴ





</Paragraph>

<Division number="214" book="para">

<Paragraph number="674" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᨴᩩᨲᩥᨿᨬ᩠ᨧ ᨫᩣᨶᩴ ᨲᨲᩥᨿᨬ᩠ᨧ ᨫᩣᨶᩴ ᨧᨲᩩᨲ᩠ᨳᨬ᩠ᨧ ᨫᩣᨶᩴ ᩈᩩᨬ᩠ᨬᨲᨬ᩠ᨧ ᩅᩥᨾᩮᩣᨠ᩠ᨡᩴ ᩋᨶᩥᨾᩥᨲ᩠ᨲᨬ᩠ᨧ ᩅᩥᨾᩮᩣᨠ᩠ᨡᩴ ᩋᨸ᩠ᨸᨱᩥᩉᩥᨲᨬ᩠ᨧ ᩅᩥᨾᩮᩣᨠ᩠ᨡᩴ ᩈᩩᨬ᩠ᨬᨲᨬ᩠ᨧ ᩈᨾᩣᨵᩥᩴ ᩋᨶᩥᨾᩥᨲ᩠ᨲᨬ᩠ᨧ ᩈᨾᩣᨵᩥᩴ ᩋᨸ᩠ᨸᨱᩥᩉᩥᨲᨬ᩠ᨧ ᩈᨾᩣᨵᩥᩴ ᩈᩩᨬ᩠ᨬᨲᨬ᩠ᨧ ᩈᨾᩣᨸᨲ᩠ᨲᩥᩴ ᩋᨶᩥᨾᩥᨲ᩠ᨲᨬ᩠ᨧ ᩈᨾᩣᨸᨲ᩠ᨲᩥᩴ ᩋᨸ᩠ᨸᨱᩥᩉᩥᨲᨬ᩠ᨧ ᩈᨾᩣᨸᨲ᩠ᨲᩥᩴ ᨲᩥᩔᩮᩣ ᨧ ᩅᩥᨩ᩠ᨩᩣ ᨧᨲ᩠ᨲᩣᩁᩮᩣ ᨧ ᩈᨲᩥᨸᨭ᩠ᨮᩣᨶᩮ ᨧᨲ᩠ᨲᩣᩁᩮᩣ ᨧ ᩈᨾ᩠ᨾᨸ᩠ᨸᨵᩤᨶᩮ ᨧᨲ᩠ᨲᩣᩁᩮᩣ ᨧ ᩍᨴ᩠ᨵᩥᨸᩣᨴᩮ ᨸᨬ᩠ᨧ ᨧ ᩍᨶ᩠ᨴᩕᩥᨿᩣᨶᩥ ᨸᨬ᩠ᨧ ᨧ ᨻᩃᩣᨶᩥ ᩈᨲ᩠ᨲ ᨧ ᨻᩮᩣᨩ᩠ᨫᩘᨣᩮ ᩋᩁᩥᨿᨬ᩠ᨧ ᩋᨭ᩠ᨮᩘᨣᩥᨠᩴ ᨾᨣ᩠ᨣᩴ ᩈᩮᩣᨲᩣᨸᨲ᩠ᨲᩥᨹᩃᨬ᩠ᨧ ᩈᨠᨴᩤᨣᩤᨾᩥᨹᩃᨬ᩠ᨧ ᩋᨶᩣᨣᩤᨾᩥᨹᩃᨬ᩠ᨧ ᩋᩁᩉᨲ᩠ᨲᨬ᩠ᨧ ᩈᨾᩣᨸᨩ᩠ᨩᩥᩴ…  ᩈᨾᩣᨸᨩ᩠ᨩᩣᨾᩥ…  ᩈᨾᩣᨸᨶ᩠ᨶᩮᩣ …ᨸᩮ…  ᩁᩣᨣᩮᩤ ᨧ ᨾᩮ ᨧᨲ᩠ᨲᩮᩣ, ᨴᩮᩤᩈᩮᩣ ᨧ ᨾᩮ ᨧᨲ᩠ᨲᩮᩣ, ᨾᩮᩣᩉᩮᩣ ᨧ ᨾᩮ ᨧᨲ᩠ᨲᩮᩣ ᩅᨶ᩠ᨲᩮᩣ ᨾᩩᨲ᩠ᨲᩮᩣ ᨸᩉᩦᨶᩮᩣ ᨸᨭᩥᨶᩥᩔᨭ᩠ᨮᩮᩣ ᩏᨠ᩠ᨡᩮᨭᩥᨲᩮᩣ ᩈᨾᩩᨠ᩠ᨡᩮᨭᩥᨲᩮᩣ. ᩁᩣᨣᩤ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ, ᨴᩮᩤᩈᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ, ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.




</Paragraph>
</Division>

<Paragraph number="675" type="center" book="para">
ᩈᨻ᩠ᨻᨾᩪᩃᨠᩴ ᨶᩥᨭ᩠ᨮᩥᨲᩴ.

  
ᩈᩩᨴ᩠ᨵᩥᨠᩅᩤᩁᨠᨳᩣ ᨶᩥᨭ᩠ᨮᩥᨲᩣ.





</Paragraph>

<Division number="215" book="para">

<Paragraph number="676" book="para">
ᨲᩦᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᨴᩩᨲᩥᨿᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ.



</Paragraph>

<Paragraph number="677" book="para">
ᨲᩦᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᨲᨲᩥᨿᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ.



</Paragraph>

<Paragraph number="678" book="para">
ᨲᩦᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᨧᨲᩩᨲ᩠ᨳᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ.



</Paragraph>

<Paragraph number="679" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᩈᩩᨬ᩠ᨬᨲᩴ ᩅᩥᨾᩮᩣᨠ᩠ᨡᩴ…  ᩋᨶᩥᨾᩥᨲ᩠ᨲᩴ ᩅᩥᨾᩮᩣᨠ᩠ᨡᩴ…  ᩋᨸ᩠ᨸᨱᩥᩉᩥᨲᩴ ᩅᩥᨾᩮᩣᨠ᩠ᨡᩴ…  ᩈᩩᨬ᩠ᨬᨲᩴ ᩈᨾᩣᨵᩥᩴ…  ᩋᨶᩥᨾᩥᨲ᩠ᨲᩴ ᩈᨾᩣᨵᩥᩴ…  ᩋᨸ᩠ᨸᨱᩥᩉᩥᨲᩴ ᩈᨾᩣᨵᩥᩴ…  ᩈᩩᨬ᩠ᨬᨲᩴ ᩈᨾᩣᨸᨲ᩠ᨲᩥᩴ…  ᩋᨶᩥᨾᩥᨲ᩠ᨲᩴ ᩈᨾᩣᨸᨲ᩠ᨲᩥᩴ…  ᩋᨸ᩠ᨸᨱᩥᩉᩥᨲᩴ ᩈᨾᩣᨸᨲ᩠ᨲᩥᩴ…  ᨲᩥᩔᩮᩣ ᩅᩥᨩ᩠ᨩᩣ…  ᨧᨲ᩠ᨲᩣᩁᩮᩣ ᩈᨲᩥᨸᨭ᩠ᨮᩣᨶᩮ…  ᨧᨲ᩠ᨲᩣᩁᩮᩣ ᩈᨾ᩠ᨾᨸ᩠ᨸᨵᩤᨶᩮ…  ᨧᨲ᩠ᨲᩣᩁᩮᩣ ᩍᨴ᩠ᨵᩥᨸᩣᨴᩮ…  ᨸᨬ᩠ᨧᩥᨶ᩠ᨴᩕᩥᨿᩣᨶᩥ…  ᨸᨬ᩠ᨧ ᨻᩃᩣᨶᩥ…  ᩈᨲ᩠ᨲ ᨻᩮᩣᨩ᩠ᨫᩘᨣᩮ…  ᩋᩁᩥᨿᩴ ᩋᨭ᩠ᨮᩘᨣᩥᨠᩴ ᨾᨣ᩠ᨣᩴ…  ᩈᩮᩣᨲᩣᨸᨲ᩠ᨲᩥᨹᩃᩴ…  ᩈᨠᨴᩤᨣᩤᨾᩥᨹᩃᩴ…  ᩋᨶᩣᨣᩤᨾᩥᨹᩃᩴ…  ᩋᩁᩉᨲ᩠ᨲᩴ ᩈᨾᩣᨸᨩ᩠ᨩᩥᩴ …ᨸᩮ…  ᩁᩣᨣᩮᩤ ᨾᩮ ᨧᨲ᩠ᨲᩮᩣ…  ᨴᩮᩤᩈᩮᩣ ᨾᩮ ᨧᨲ᩠ᨲᩮᩣ…  ᨾᩮᩣᩉᩮᩣ ᨾᩮ ᨧᨲ᩠ᨲᩮᩣ ᩅᨶ᩠ᨲᩮᩣ ᨾᩩᨲ᩠ᨲᩮᩣ ᨸᩉᩦᨶᩮᩣ ᨸᨭᩥᨶᩥᩔᨭ᩠ᨮᩮᩣ ᩏᨠ᩠ᨡᩮᨭᩥᨲᩮᩣ ᩈᨾᩩᨠ᩠ᨡᩮᨭᩥᨲᩮᩣ. ᩁᩣᨣᩤ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ…  ᨴᩮᩤᩈᩣ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ…  ᨾᩮᩣᩉᩣ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.




</Paragraph>
</Division>

<Paragraph number="680" type="center" book="para">
ᩅᨲ᩠ᨳᩩᩅᩥᩈᩣᩁᨠᩔ ᩑᨠᨾᩪᩃᨠᩔ ᨡᨱ᩠ᨯᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="216" book="para">

<Paragraph number="681" book="para">
ᨲᩦᩉᩣᨠᩣᩁᩮᩉᩥ ᨴᩩᨲᩥᨿᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᨲᨲᩥᨿᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ.



</Paragraph>

<Paragraph number="682" book="para">
ᨲᩦᩉᩣᨠᩣᩁᩮᩉᩥ ᨴᩩᨲᩥᨿᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᨧᨲᩩᨲ᩠ᨳᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ …ᨸᩮ…  ᨾᩮᩣᩉᩣ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ.



</Paragraph>

<Paragraph number="683" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨴᩩᨲᩥᨿᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ …ᨸᩮ…  ᩅᩥᨶᩥᨵᩤᨿ ᨽᩣᩅᩴ.




</Paragraph>
</Division>

<Paragraph number="684" type="center" book="para">
ᩅᨲ᩠ᨳᩩᩅᩥᩈᩣᩁᨠᩔ ᩑᨠᨾᩪᩃᨠᩔ ᨻᨴ᩠ᨵᨧᨠ᩠ᨠᩴ.

  
ᨾᩪᩃᩴ ᩈᩴᨡᩥᨲ᩠ᨲᩴ.





</Paragraph>

<Division number="217" book="para">

<Paragraph number="685" book="para">
ᨲᩦᩉᩣᨠᩣᩁᩮᩉᩥ ᨾᩮᩣᩉᩣ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ.



</Paragraph>

<Paragraph number="686" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨾᩮᩣᩉᩣ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᨴᩮᩤᩈᩣ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ …ᨸᩮ…  ᩅᩥᨶᩥᨵᩤᨿ ᨽᩣᩅᩴ.




</Paragraph>
</Division>

<Paragraph number="687" book="para">
ᩅᨲ᩠ᨳᩩᩅᩥᩈᩣᩁᨠᩔ ᩑᨠᨾᩪᩃᨠᩴ ᨶᩥᨭ᩠ᨮᩥᨲᩴ.

  
ᨿᨳᩣ ᩑᨠᨾᩪᩃᨠᩴ ᩅᩥᨲ᩠ᨳᩣᩁᩥᨲᩴ ᩑᩅᨾᩮᩅ ᨴᩩᨾᩪᩃᨠᩣᨴᩥᨸᩥ ᩅᩥᨲ᩠ᨳᩣᩁᩮᨲᨻ᩠ᨻᩴ.

  
ᩍᨴᩴ ᩈᨻ᩠ᨻᨾᩪᩃᨠᩴ





</Paragraph>

<Division number="218" book="para">

<Paragraph number="688" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨸᨮᨾᨬ᩠ᨧ ᨫᩣᨶᩴ ᨴᩩᨲᩥᨿᨬ᩠ᨧ ᨫᩣᨶᩴ ᨲᨲᩥᨿᨬ᩠ᨧ ᨫᩣᨶᩴ ᨧᨲᩩᨲ᩠ᨳᨬ᩠ᨧ ᨫᩣᨶᩴ ᩈᩩᨬ᩠ᨬᨲᨬ᩠ᨧ ᩅᩥᨾᩮᩣᨠ᩠ᨡᩴ ᩋᨶᩥᨾᩥᨲ᩠ᨲᨬ᩠ᨧ ᩅᩥᨾᩮᩣᨠ᩠ᨡᩴ ᩋᨸ᩠ᨸᨱᩥᩉᩥᨲᨬ᩠ᨧ ᩅᩥᨾᩮᩣᨠ᩠ᨡᩴ ᩈᩩᨬ᩠ᨬᨲᨬ᩠ᨧ ᩈᨾᩣᨵᩥᩴ ᩋᨶᩥᨾᩥᨲ᩠ᨲᨬ᩠ᨧ ᩈᨾᩣᨵᩥᩴ ᩋᨸ᩠ᨸᨱᩥᩉᩥᨲᨬ᩠ᨧ ᩈᨾᩣᨵᩥᩴ ᩈᩩᨬ᩠ᨬᨲᨬ᩠ᨧ ᩈᨾᩣᨸᨲ᩠ᨲᩥᩴ ᩋᨶᩥᨾᩥᨲ᩠ᨲᨬ᩠ᨧ ᩈᨾᩣᨸᨲ᩠ᨲᩥᩴ ᩋᨸ᩠ᨸᨱᩥᩉᩥᨲᨬ᩠ᨧ ᩈᨾᩣᨸᨲ᩠ᨲᩥᩴ ᨲᩥᩔᩮᩣ ᨧ ᩅᩥᨩ᩠ᨩᩣ ᨧᨲ᩠ᨲᩣᩁᩮᩣ ᨧ ᩈᨲᩥᨸᨭ᩠ᨮᩣᨶᩮ ᨧᨲ᩠ᨲᩣᩁᩮᩣ ᨧ ᩈᨾ᩠ᨾᨸ᩠ᨸᨵᩤᨶᩮ ᨧᨲ᩠ᨲᩣᩁᩮᩣ ᨧ ᩍᨴ᩠ᨵᩥᨸᩣᨴᩮ ᨸᨬ᩠ᨧ ᨧ ᩍᨶ᩠ᨴᩕᩥᨿᩣᨶᩥ ᨸᨬ᩠ᨧ ᨧ ᨻᩃᩣᨶᩥ ᩈᨲ᩠ᨲ ᨧ ᨻᩮᩣᨩ᩠ᨫᩘᨣᩮ ᩋᩁᩥᨿᨬ᩠ᨧ ᩋᨭ᩠ᨮᩘᨣᩥᨠᩴ ᨾᨣ᩠ᨣᩴ ᩈᩮᩣᨲᩣᨸᨲ᩠ᨲᩥᨹᩃᨬ᩠ᨧ ᩈᨠᨴᩤᨣᩤᨾᩥᨹᩃᨬ᩠ᨧ ᩋᨶᩣᨣᩤᨾᩥᨹᩃᨬ᩠ᨧ ᩋᩁᩉᨲ᩠ᨲᨬ᩠ᨧ ᩈᨾᩣᨸᨩ᩠ᨩᩥᩴ …ᨸᩮ…  ᩁᩣᨣᩮᩤ ᨧ ᨾᩮ ᨧᨲ᩠ᨲᩮᩣ…  ᨴᩮᩤᩈᩮᩣ ᨧ ᨾᩮ ᨧᨲ᩠ᨲᩮᩣ…  ᨾᩮᩣᩉᩮᩣ ᨧ ᨾᩮ ᨧᨲ᩠ᨲᩮᩣ ᩅᨶ᩠ᨲᩮᩣ ᨾᩩᨲ᩠ᨲᩮᩣ ᨸᩉᩦᨶᩮᩣ ᨸᨭᩥᨶᩥᩔᨭ᩠ᨮᩮᩣ ᩏᨠ᩠ᨡᩮᨭᩥᨲᩮᩣ ᩈᨾᩩᨠ᩠ᨡᩮᨭᩥᨲᩮᩣ, ᩁᩣᨣᩤ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨴᩮᩤᩈᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᨾᩮᩣᩉᩣ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ.



</Paragraph>

</Division>
<Division number="219" book="para">

<Paragraph number="689" book="para">
ᨲᩦᩉᩣᨠᩣᩁᩮᩉᩥ ᨴᩩᨲᩥᨿᨬ᩠ᨧ ᨫᩣᨶᩴ ᨲᨲᩥᨿᨬ᩠ᨧ ᨫᩣᨶᩴ ᨧᨲᩩᨲ᩠ᨳᨬ᩠ᨧ ᨫᩣᨶᩴ ᩈᩩᨬ᩠ᨬᨲᨬ᩠ᨧ ᩅᩥᨾᩮᩣᨠ᩠ᨡᩴ ᩋᨶᩥᨾᩥᨲ᩠ᨲᨬ᩠ᨧ ᩅᩥᨾᩮᩣᨠ᩠ᨡᩴ ᩋᨸ᩠ᨸᨱᩥᩉᩥᨲᨬ᩠ᨧ ᩅᩥᨾᩮᩣᨠ᩠ᨡᩴ ᩈᩩᨬ᩠ᨬᨲᨬ᩠ᨧ ᩈᨾᩣᨵᩥᩴ ᩋᨶᩥᨾᩥᨲ᩠ᨲᨬ᩠ᨧ ᩈᨾᩣᨵᩥᩴ ᩋᨸ᩠ᨸᨱᩥᩉᩥᨲᨬ᩠ᨧ ᩈᨾᩣᨵᩥᩴ ᩈᩩᨬ᩠ᨬᨲᨬ᩠ᨧ ᩈᨾᩣᨸᨲ᩠ᨲᩥᩴ ᩋᨶᩥᨾᩥᨲ᩠ᨲᨬ᩠ᨧ ᩈᨾᩣᨸᨲ᩠ᨲᩥᩴ ᩋᨸ᩠ᨸᨱᩥᩉᩥᨲᨬ᩠ᨧ ᩈᨾᩣᨸᨲ᩠ᨲᩥᩴ ᨲᩥᩔᩮᩣ ᨧ ᩅᩥᨩ᩠ᨩᩣ ᨧᨲ᩠ᨲᩣᩁᩮᩣ ᨧ ᩈᨲᩥᨸᨭ᩠ᨮᩣᨶᩮ ᨧᨲ᩠ᨲᩣᩁᩮᩣ ᨧ ᩈᨾ᩠ᨾᨸ᩠ᨸᨵᩤᨶᩮ ᨧᨲ᩠ᨲᩣᩁᩮᩣ ᨧ ᩍᨴ᩠ᨵᩥᨸᩣᨴᩮ ᨸᨬ᩠ᨧ ᨧ ᩍᨶ᩠ᨴᩕᩥᨿᩣᨶᩥ ᨸᨬ᩠ᨧ ᨧ ᨻᩃᩣᨶᩥ ᩈᨲ᩠ᨲ ᨧ ᨻᩮᩣᨩ᩠ᨫᩘᨣᩮ ᩋᩁᩥᨿᨬ᩠ᨧ ᩋᨭ᩠ᨮᩘᨣᩥᨠᩴ ᨾᨣ᩠ᨣᩴ ᩈᩮᩣᨲᩣᨸᨲ᩠ᨲᩥᨹᩃᨬ᩠ᨧ ᩈᨠᨴᩤᨣᩤᨾᩥᨹᩃᨬ᩠ᨧ ᩋᨶᩣᨣᩤᨾᩥᨹᩃᨬ᩠ᨧ ᩋᩁᩉᨲ᩠ᨲᨬ᩠ᨧ ᩈᨾᩣᨸᨩ᩠ᨩᩥᩴ …ᨸᩮ…  ᩁᩣᨣᩮᩤ ᨧ ᨾᩮ ᨧᨲ᩠ᨲᩮᩣ…  ᨴᩮᩤᩈᩮᩣ ᨧ ᨾᩮ ᨧᨲ᩠ᨲᩮᩣ…  ᨾᩮᩣᩉᩮᩣ ᨧ ᨾᩮ ᨧᨲ᩠ᨲᩮᩣ ᩅᨶ᩠ᨲᩮᩣ ᨾᩩᨲ᩠ᨲᩮᩣ ᨸᩉᩦᨶᩮᩣ ᨸᨭᩥᨶᩥᩔᨭ᩠ᨮᩮᩣ ᩏᨠ᩠ᨡᩮᨭᩥᨲᩮᩣ ᩈᨾᩩᨠ᩠ᨡᩮᨭᩥᨲᩮᩣ, ᩁᩣᨣᩤ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨴᩮᩤᩈᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ.



</Paragraph>

<Paragraph number="690" book="para">
ᨲᩦᩉᩣᨠᩣᩁᩮᩉᩥ ᨲᨲᩥᨿᨬ᩠ᨧ ᨫᩣᨶᩴ ᨧᨲᩩᨲ᩠ᨳᨬ᩠ᨧ ᨫᩣᨶᩴ …ᨸᩮ…  ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨸᨮᨾᨬ᩠ᨧ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᨴᩩᨲᩥᨿᩴ ᨫᩣᨶᩴ ᩈᨾᩣᨸᨩ᩠ᨩᩥᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ.



</Paragraph>

<Paragraph number="691" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨾᩮᩣᩉᩣ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᩴ ᨸᨮᨾᨬ᩠ᨧ ᨫᩣᨶᩴ ᨴᩩᨲᩥᨿᨬ᩠ᨧ ᨫᩣᨶᩴ ᨲᨲᩥᨿᨬ᩠ᨧ ᨫᩣᨶᩴ ᨧᨲᩩᨲ᩠ᨳᨬ᩠ᨧ ᨫᩣᨶᩴ …ᨸᩮ…  ᩁᩣᨣᩤ ᨧ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩅᨲ᩠ᨲᩩᨠᩣᨾᩮᩣ ᨴᩮᩤᩈᩣ ᨾᩮ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.




</Paragraph>
</Division>

<Paragraph number="692" book="para">
ᩅᨲ᩠ᨳᩩᩅᩥᩈᩣᩁᨠᩔ ᩈᨻ᩠ᨻᨾᩪᩃᨠᩴ ᨶᩥᨭ᩠ᨮᩥᨲᩴ.

  
ᩅᨲ᩠ᨳᩩᩅᩥᩈᩣᩁᨠᩔ ᨧᨠ᩠ᨠᨸᩮᨿ᩠ᨿᩣᩃᩴ ᨶᩥᨭ᩠ᨮᩥᨲᩴ.

  
ᩅᨲ᩠ᨳᩩᨠᩣᨾᩅᩤᩁᨠᨳᩣ ᨶᩥᨭ᩠ᨮᩥᨲᩣ.





</Paragraph>

<Division number="220" book="para">

<Paragraph number="693" book="para">
ᨲᩦᩉᩣᨠᩣᩁᩮᩉᩥ ᨿᩮᩣ ᨲᩮ ᩅᩥᩉᩣᩁᩮ ᩅᩈᩥ ᩈᩮᩣ ᨽᩥᨠ᩠ᨡᩩ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥ…  ᩈᨾᩣᨸᨩ᩠ᨩᨲᩥ…  ᩈᨾᩣᨸᨶ᩠ᨶᩮᩣ…  ᩈᩮᩣ ᨽᩥᨠ᩠ᨡᩩ ᨸᨮᨾᩔ ᨫᩣᨶᩔ ᩃᩣᨽᩦ…  ᩅᩈᩦ…  ᨲᩮᨶ ᨽᩥᨠ᩠ᨡᩩᨶᩣ ᨸᨮᨾᩴ ᨫᩣᨶᩴ ᩈᨧ᩠ᨨᩥᨠᨲᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ.



</Paragraph>

<Paragraph number="694" book="para">
ᨧᨲᩪᩉᩣᨠᩣᩁᩮᩉᩥ…  ᨸᨬ᩠ᨧᩉᩣᨠᩣᩁᩮᩉᩥ…  ᨨᩉᩣᨠᩣᩁᩮᩉᩥ…  ᩈᨲ᩠ᨲᩉᩣᨠᩣᩁᩮᩉᩥ ᨿᩮᩣ ᨲᩮ ᩅᩥᩉᩣᩁᩮ ᩅᩈᩥ ᩈᩮᩣ ᨽᩥᨠ᩠ᨡᩩ ᨸᨮᨾᩴ ᨫᩣᨶᩴ ᩈᨾᩣᨸᨩ᩠ᨩᩥ…  ᩈᨾᩣᨸᨩ᩠ᨩᨲᩥ…  ᩈᨾᩣᨸᨶ᩠ᨶᩮᩣ…  ᩈᩮᩣ ᨽᩥᨠ᩠ᨡᩩ ᨸᨮᨾᩔ ᨫᩣᨶᩔ ᩃᩣᨽᩦ…  ᩅᩈᩦ…  ᨲᩮᨶ ᨽᩥᨠ᩠ᨡᩩᨶᩣ ᨸᨮᨾᩴ ᨫᩣᨶᩴ ᩈᨧ᩠ᨨᩥᨠᨲᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.



</Paragraph>

<Paragraph number="695" book="para">
ᨲᩦᩉᩣᨠᩣᩁᩮᩉᩥ ᨿᩮᩣ ᨲᩮ ᩅᩥᩉᩣᩁᩮ ᩅᩈᩥ ᩈᩮᩣ ᨽᩥᨠ᩠ᨡᩩ ᨴᩩᨲᩥᨿᩴ ᨫᩣᨶᩴ…  ᨲᨲᩥᨿᩴ ᨫᩣᨶᩴ…  ᨧᨲᩩᨲ᩠ᨳᩴ ᨫᩣᨶᩴ…  ᩈᩩᨬ᩠ᨬᨲᩴ ᩅᩥᨾᩮᩣᨠ᩠ᨡᩴ…  ᩋᨶᩥᨾᩥᨲ᩠ᨲᩴ ᩅᩥᨾᩮᩣᨠ᩠ᨡᩴ…  ᩋᨸ᩠ᨸᨱᩥᩉᩥᨲᩴ ᩅᩥᨾᩮᩣᨠ᩠ᨡᩴ…  ᩈᩩᨬ᩠ᨬᨲᩴ ᩈᨾᩣᨵᩥᩴ…  ᩋᨶᩥᨾᩥᨲ᩠ᨲᩴ ᩈᨾᩣᨵᩥᩴ…  ᩋᨸ᩠ᨸᨱᩥᩉᩥᨲᩴ ᩈᨾᩣᨵᩥᩴ…  ᩈᩩᨬ᩠ᨬᨲᩴ ᩈᨾᩣᨸᨲ᩠ᨲᩥᩴ…  ᩋᨶᩥᨾᩥᨲ᩠ᨲᩴ ᩈᨾᩣᨸᨲ᩠ᨲᩥᩴ…  ᩋᨸ᩠ᨸᨱᩥᩉᩥᨲᩴ ᩈᨾᩣᨸᨲ᩠ᨲᩥᩴ…  ᨲᩥᩔᩮᩣ ᩅᩥᨩ᩠ᨩᩣ…  ᨧᨲ᩠ᨲᩣᩁᩮᩣ ᩈᨲᩥᨸᨭ᩠ᨮᩣᨶᩮ…  ᨧᨲ᩠ᨲᩣᩁᩮᩣ ᩈᨾ᩠ᨾᨸ᩠ᨸᨵᩤᨶᩮ…  ᨧᨲ᩠ᨲᩣᩁᩮᩣ ᩍᨴ᩠ᨵᩥᨸᩣᨴᩮ…  ᨸᨬ᩠ᨧ ᩍᨶ᩠ᨴᩕᩥᨿᩣᨶᩥ…  ᨸᨬ᩠ᨧ ᨻᩃᩣᨶᩥ…  ᩈᨲ᩠ᨲ ᨻᩮᩣᨩ᩠ᨫᩘᨣᩮ…  ᩋᩁᩥᨿᩴ ᩋᨭ᩠ᨮᩘᨣᩥᨠᩴ ᨾᨣ᩠ᨣᩴ…  ᩈᩮᩣᨲᩣᨸᨲ᩠ᨲᩥᨹᩃᩴ…  ᩈᨠᨴᩤᨣᩤᨾᩥᨹᩃᩴ…  ᩋᨶᩣᨣᩤᨾᩥᨹᩃᩴ…  ᩋᩁᩉᨲ᩠ᨲᩴ ᩈᨾᩣᨸᨩ᩠ᨩᩥ…  ᩈᨾᩣᨸᨩ᩠ᨩᨲᩥ…  ᩈᨾᩣᨸᨶ᩠ᨶᩮᩣ…  ᩈᩮᩣ ᨽᩥᨠ᩠ᨡᩩ ᩋᩁᩉᨲ᩠ᨲᩔ ᩃᩣᨽᩦ…  ᩅᩈᩦ…  ᨲᩮᨶ ᨽᩥᨠ᩠ᨡᩩᨶᩣ ᩋᩁᩉᨲ᩠ᨲᩴ ᩈᨧ᩠ᨨᩥᨠᨲᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.



</Paragraph>

<Paragraph number="696" book="para">
ᨲᩦᩉᩣᨠᩣᩁᩮᩉᩥ ᨿᩮᩣ ᨲᩮ ᩅᩥᩉᩣᩁᩮ ᩅᩈᩥ, ᨲᩔ ᨽᩥᨠ᩠ᨡᩩᨶᩮᩣ ᩁᩣᨣᩮᩤ ᨧᨲ᩠ᨲᩮᩣ…  ᨴᩮᩤᩈᩮᩣ ᨧᨲ᩠ᨲᩮᩣ…  ᨾᩮᩣᩉᩮᩣ ᨧᨲ᩠ᨲᩮᩣ ᩅᨶ᩠ᨲᩮᩣ ᨾᩩᨲ᩠ᨲᩮᩣ ᨸᩉᩦᨶᩮᩣ ᨸᨭᩥᨶᩥᩔᨭ᩠ᨮᩮᩣ ᩏᨠ᩠ᨡᩮᨭᩥᨲᩮᩣ ᩈᨾᩩᨠ᩠ᨡᩮᨭᩥᨲᩮᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.



</Paragraph>

<Paragraph number="697" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨿᩮᩣ ᨲᩮ ᩅᩥᩉᩣᩁᩮ ᩅᩈᩥ, ᨲᩔ ᨽᩥᨠ᩠ᨡᩩᨶᩮᩣ ᩁᩣᨣᩤ ᨧᩥᨲ᩠ᨲᩴ ᩅᩥᨶᩦᩅᩁᨱᩴ…  ᨴᩮᩤᩈᩣ ᨧᩥᨲ᩠ᨲᩴ ᩅᩥᨶᩦᩅᩁᨱᩴ…  ᨾᩮᩣᩉᩣ ᨧᩥᨲ᩠ᨲᩴ ᩅᩥᨶᩦᩅᩁᨱᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.



</Paragraph>

<Paragraph number="698" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨿᩮᩣ ᨲᩮ ᩅᩥᩉᩣᩁᩮ ᩅᩈᩥ ᩈᩮᩣ ᨽᩥᨠ᩠ᨡᩩ ᩈᩩᨬ᩠ᨬᩣᨣᩤᩁᩮ ᨸᨮᨾᩴ ᨫᩣᨶᩴ…  ᨴᩩᨲᩥᨿᩴ ᨫᩣᨶᩴ…  ᨲᨲᩥᨿᩴ ᨫᩣᨶᩴ…  ᨧᨲᩩᨲ᩠ᨳᩴ ᨫᩣᨶᩴ ᩈᨾᩣᨸᨩ᩠ᨩᩥ…  ᩈᨾᩣᨸᨩ᩠ᨩᨲᩥ…  ᩈᨾᩣᨸᨶ᩠ᨶᩮᩣ…  ᩈᩮᩣ ᨽᩥᨠ᩠ᨡᩩ ᩈᩩᨬ᩠ᨬᩣᨣᩤᩁᩮ ᨧᨲᩩᨲ᩠ᨳᩔ ᨫᩣᨶᩔ ᩃᩣᨽᩦ…  ᩅᩈᩦ…  ᨲᩮᨶ ᨽᩥᨠ᩠ᨡᩩᨶᩣ ᩈᩩᨬ᩠ᨬᩣᨣᩤᩁᩮ ᨧᨲᩩᨲ᩠ᨳᩴ ᨫᩣᨶᩴ ᩈᨧ᩠ᨨᩥᨠᨲᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ ᨽᨱᩥᨲᩔ ᩉᩮᩣᨲᩥ, ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.



</Paragraph>

<Paragraph number="699" book="para">
ᨿᨳᩣ ᩍᨴᩴ ᩅᩥᨲ᩠ᨳᩣᩁᩥᨲᩴ ᩑᩅᨾᩮᩅ ᩈᩮᩈᩣᨶᩥᨸᩥ ᩅᩥᨲ᩠ᨳᩣᩁᩮᨲᨻ᩠ᨻᩣᨶᩥ.



</Paragraph>

</Division>
<Division number="221" book="para">

<Paragraph number="700" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨿᩮᩣ ᨲᩮ ᨧᩦᩅᩁᩴ ᨸᩁᩥᨽᩩᨬ᩠ᨩᩥ…  ᨿᩮᩣ ᨲᩮ ᨸᩥᨱ᩠ᨯᨸᩣᨲᩴ ᨸᩁᩥᨽᩩᨬ᩠ᨩᩥ…  ᨿᩮᩣ ᨲᩮ ᩈᩮᨶᩣᩈᨶᩴ ᨸᩁᩥᨽᩩᨬ᩠ᨩᩥ…  ᨿᩮᩣ ᨲᩮ ᨣᩥᩃᩣᨶᨸ᩠ᨸᨧ᩠ᨧᨿᨽᩮᩈᨩ᩠ᨩᨸᩁᩥᨠ᩠ᨡᩣᩁᩴ ᨸᩁᩥᨽᩩᨬ᩠ᨩᩥ ᩈᩮᩣ ᨽᩥᨠ᩠ᨡᩩ ᩈᩩᨬ᩠ᨬᩣᨣᩤᩁᩮ ᨧᨲᩩᨲ᩠ᨳᩴ ᨫᩣᨶᩴ ᩈᨾᩣᨸᨩ᩠ᨩᩥ…  ᩈᨾᩣᨸᨩ᩠ᨩᨲᩥ…  ᩈᨾᩣᨸᨶ᩠ᨶᩮᩣ…  ᩈᩮᩣ ᨽᩥᨠ᩠ᨡᩩ ᩈᩩᨬ᩠ᨬᩣᨣᩤᩁᩮ ᨧᨲᩩᨲ᩠ᨳᩔ ᨫᩣᨶᩔ ᩃᩣᨽᩦ…  ᩅᩈᩦ…  ᨲᩮᨶ ᨽᩥᨠ᩠ᨡᩩᨶᩣ ᩈᩩᨬ᩠ᨬᩣᨣᩤᩁᩮ ᨧᨲᩩᨲ᩠ᨳᩴ ᨫᩣᨶᩴ ᩈᨧ᩠ᨨᩥᨠᨲᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ …ᨸᩮ…  ᩅᩥᨶᩥᨵᩤᨿ ᨽᩣᩅᩴ.



</Paragraph>

<Paragraph number="701" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨿᩮᨶ ᨲᩮ ᩅᩥᩉᩣᩁᩮᩣ ᨸᩁᩥᨽᩩᨲ᩠ᨲᩮᩣ…  ᨿᩮᨶ ᨲᩮ ᨧᩦᩅᩁᩴ ᨸᩁᩥᨽᩩᨲ᩠ᨲᩴ…  ᨿᩮᨶ ᨲᩮ ᨸᩥᨱ᩠ᨯᨸᩣᨲᩮᩣ ᨸᩁᩥᨽᩩᨲ᩠ᨲᩮᩣ…  ᨿᩮᨶ ᨲᩮ ᩈᩮᨶᩣᩈᨶᩴ ᨸᩁᩥᨽᩩᨲ᩠ᨲᩴ…  ᨿᩮᨶ ᨲᩮ ᨣᩥᩃᩣᨶᨸ᩠ᨸᨧ᩠ᨧᨿᨽᩮᩈᨩ᩠ᨩᨸᩁᩥᨠ᩠ᨡᩣᩁᩮᩣ ᨸᩁᩥᨽᩩᨲ᩠ᨲᩮᩣ…  ᩈᩮᩣ ᨽᩥᨠ᩠ᨡᩩ ᩈᩩᨬ᩠ᨬᩣᨣᩤᩁᩮ ᨧᨲᩩᨲ᩠ᨳᩴ ᨫᩣᨶᩴ ᩈᨾᩣᨸᨩ᩠ᨩᩥ…  ᩈᨾᩣᨸᨩ᩠ᨩᨲᩥ…  ᩈᨾᩣᨸᨶ᩠ᨶᩮᩣ…  ᩈᩮᩣ ᨽᩥᨠ᩠ᨡᩩ ᩈᩩᨬ᩠ᨬᩣᨣᩤᩁᩮ ᨧᨲᩩᨲ᩠ᨳᩔ ᨫᩣᨶᩔ ᩃᩣᨽᩦ…  ᩅᩈᩦ…  ᨲᩮᨶ ᨽᩥᨠ᩠ᨡᩩᨶᩣ ᩈᩩᨬ᩠ᨬᩣᨣᩤᩁᩮ ᨧᨲᩩᨲ᩠ᨳᩴ ᨫᩣᨶᩴ ᩈᨧ᩠ᨨᩥᨠᨲᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ …ᨸᩮ…  ᩅᩥᨶᩥᨵᩤᨿ ᨽᩣᩅᩴ.



</Paragraph>

<Paragraph number="702" book="para">
ᨲᩦᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ ᨿᩴ ᨲ᩠ᩅᩴ ᩋᩣᨣᨾ᩠ᨾ ᩅᩥᩉᩣᩁᩴ ᩋᨴᩤᩈᩥ…  ᨧᩦᩅᩁᩴ ᩋᨴᩤᩈᩥ…  ᨸᩥᨱ᩠ᨯᨸᩣᨲᩴ ᩋᨴᩤᩈᩥ…  ᩈᩮᨶᩣᩈᨶᩴ ᩋᨴᩤᩈᩥ…  ᨣᩥᩃᩣᨶᨸ᩠ᨸᨧ᩠ᨧᨿᨽᩮᩈᨩ᩠ᨩᨸᩁᩥᨠ᩠ᨡᩣᩁᩴ ᩋᨴᩤᩈᩥ ᩈᩮᩣ ᨽᩥᨠ᩠ᨡᩩ ᩈᩩᨬ᩠ᨬᩣᨣᩤᩁᩮ ᨧᨲᩩᨲ᩠ᨳᩴ ᨫᩣᨶᩴ ᩈᨾᩣᨸᨩ᩠ᨩᩥ…  ᩈᨾᩣᨸᨩ᩠ᨩᨲᩥ…  ᩈᨾᩣᨸᨶ᩠ᨶᩮᩣ…  ᩈᩮᩣ ᨽᩥᨠ᩠ᨡᩩ ᩈᩩᨬ᩠ᨬᩣᨣᩤᩁᩮ ᨧᨲᩩᨲ᩠ᨳᩔ ᨫᩣᨶᩔ ᩃᩣᨽᩦ…  ᩅᩈᩦ…  ᨲᩮᨶ ᨽᩥᨠ᩠ᨡᩩᨶᩣ ᩈᩩᨬ᩠ᨬᩣᨣᩤᩁᩮ ᨧᨲᩩᨲ᩠ᨳᩴ ᨫᩣᨶᩴ ᩈᨧ᩠ᨨᩥᨠᨲᨶ᩠ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ ᨾᩩᩈᩣ ᨽᨱᩥᩔᨶ᩠ᨲᩥ, ᨽᨱᨶ᩠ᨲᩔ ᩉᩮᩣᨲᩥ ᨾᩩᩈᩣ ᨽᨱᩣᨾᩦᨲᩥ, ᨽᨱᩥᨲᩔ ᩉᩮᩣᨲᩥ ᨾᩩᩈᩣ ᨾᨿᩣ ᨽᨱᩥᨲᨶ᩠ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.




</Paragraph>
</Division>

<Paragraph number="703" book="para">
ᨸᩮᨿ᩠ᨿᩣᩃᨸᨶ᩠ᨶᩁᩈᨠᩴ ᨶᩥᨭ᩠ᨮᩥᨲᩴ.

  
ᨸᨧ᩠ᨧᨿᨸ᩠ᨸᨭᩥᩈᩴᨿᩩᨲ᩠ᨲᩅᩤᩁᨠᨳᩣ ᨶᩥᨭ᩠ᨮᩥᨲᩣ.

  
ᩏᨲ᩠ᨲᩁᩥᨾᨶᩩᩔᨵᨾ᩠ᨾᨧᨠ᩠ᨠᨸᩮᨿ᩠ᨿᩣᩃᩴ ᨶᩥᨭ᩠ᨮᩥᨲᩴ.





</Paragraph>

<Division number="222" book="para">

<Paragraph number="704" book="para">
ᩋᨶᩣᨸᨲ᩠ᨲᩥ—  ᩋᨵᩥᨾᩣᨶᩮᨶ, ᩋᨶᩩᩃᩖᨸᨶᩣᨵᩥᨸ᩠ᨸᩣᨿᩔ, ᩏᨾ᩠ᨾᨲ᩠ᨲᨠᩔ, ᨡᩥᨲ᩠ᨲᨧᩥᨲ᩠ᨲᩔ, ᩅᩮᨴᨶᩣᨭ᩠ᨭᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<TableOfContents book="para" section="1.1.4">
* [1.1.4.1 ᩅᩥᨶᩦᨲᩅᨲ᩠ᨳᩩᩏᨴ᩠ᨴᩤᨶᨣᩤᨳᩣ](1-1-4/1-1-4-1)
* [1.1.4.2 ᩅᩥᨶᩦᨲᩅᨲ᩠ᨳᩩ](1-1-4/1-1-4-2)
</TableOfContents>