---
title: "1.2.1.2 ᩅᩥᨶᩦᨲᩅᨲ᩠ᨳᩩ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="263" book="para">

<Paragraph number="945" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩈᩩᨸᩥᨶᨶ᩠ᨲᩮᨶ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ—  “ᨽᨣᩅᨲᩣ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ, ᨠᨧ᩠ᨧᩥ ᨶᩩ ᨡᩮᩣ ᩋᩉᩴ ᩈᩴᨥᩣᨴᩥᩈᩮᩈᩴ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩩᨸᩥᨶᨶ᩠ᨲᩮᨶᩣ”ᨲᩥ. (1)
</Paragraph>

<Paragraph number="946" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩏᨧ᩠ᨧᩣᩁᩴ ᨠᩁᩮᩣᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᨠᩥᩴᨧᩥᨲ᩠ᨲᩮᩣ ᨲ᩠ᩅᩴ, ᨽᩥᨠ᩠ᨡᩪ”ᨲᩥ? “ᨶᩣᩉᩴ, ᨽᨣᩅᩤ, ᨾᩮᩣᨧᨶᩣᨵᩥᨸ᩠ᨸᩣᨿᩮᩣ”ᨲᩥ. “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (2)
</Paragraph>

<Paragraph number="947" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨸᩔᩣᩅᩴ ᨠᩁᩮᩣᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (3)
</Paragraph>

<Paragraph number="948" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨠᩣᨾᩅᩥᨲᨠ᩠ᨠᩴ ᩅᩥᨲᨠ᩠ᨠᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩅᩥᨲᨠ᩠ᨠᩮᨶ᩠ᨲᩔᩣ”ᨲᩥ. (4)
</Paragraph>

<Paragraph number="949" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩏᨱ᩠ᩉᩮᩣᨴᨠᩮᨶ ᨶ᩠ᩉᩣᨿᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᨠᩥᩴᨧᩥᨲ᩠ᨲᩮᩣ ᨲ᩠ᩅᩴ, ᨽᩥᨠ᩠ᨡᩪ”ᨲᩥ? “ᨶᩣᩉᩴ, ᨽᨣᩅᩤ, ᨾᩮᩣᨧᨶᩣᨵᩥᨸ᩠ᨸᩣᨿᩮᩣ”ᨲᩥ. “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (5)
</Paragraph>

<Paragraph number="950" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩏᨱ᩠ᩉᩮᩣᨴᨠᩮᨶ ᨶ᩠ᩉᩣᨿᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᩈᩴᨥᩣᨴᩥᩈᩮᩈᨶ᩺”ᨲᩥ. (6)
</Paragraph>

<Paragraph number="951" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩏᨱ᩠ᩉᩮᩣᨴᨠᩮᨶ ᨶ᩠ᩉᩣᨿᨶ᩠ᨲᩔ ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (7)
</Paragraph>

<Paragraph number="952" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩋᩘᨣᨩᩣᨲᩮ ᩅᨱᩮᩣ ᩉᩮᩣᨲᩥ. ᨽᩮᩈᨩ᩠ᨩᩮᨶ ᩋᩣᩃᩥᨾ᩠ᨸᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (8)
</Paragraph>

<Paragraph number="953" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩋᩘᨣᨩᩣᨲᩮ ᩅᨱᩮᩣ ᩉᩮᩣᨲᩥ. ᨾᩮᩣᨧᨶᩣᨵᩥᨸ᩠ᨸᩣᨿᩔ ᨽᩮᩈᨩ᩠ᨩᩮᨶ ᩋᩣᩃᩥᨾ᩠ᨸᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (9–10)
</Paragraph>

<Paragraph number="954" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩋᨱ᩠ᨯᩴ ᨠᨱ᩠ᨯᩩᩅᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (11)
</Paragraph>

<Paragraph number="955" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩋᨱ᩠ᨯᩴ ᨠᨱ᩠ᨯᩩᩅᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (12–13)
</Paragraph>

</Division>
<Division number="264" book="para">

<Paragraph number="956" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᨣ᩠ᨣᩴ ᨣᨧ᩠ᨨᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (14)
</Paragraph>

<Paragraph number="957" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᨾᨣ᩠ᨣᩴ ᨣᨧ᩠ᨨᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (15–16)
</Paragraph>

<Paragraph number="958" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩅᨲ᩠ᨳᩥᩴ ᨣᩉᩮᨲ᩠ᩅᩣ ᨸᩔᩣᩅᩴ ᨠᩁᩮᩣᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (17)
</Paragraph>

<Paragraph number="959" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩅᨲ᩠ᨳᩥᩴ ᨣᩉᩮᨲ᩠ᩅᩣ ᨸᩔᩣᩅᩴ ᨠᩁᩮᩣᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (18–19)
</Paragraph>

<Paragraph number="960" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨩᨶ᩠ᨲᩣᨥᩁᩮ ᩏᨴᩁᩅᨭ᩠ᨭᩥᩴ ᨲᩣᨸᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (20)
</Paragraph>

<Paragraph number="961" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᨩᨶ᩠ᨲᩣᨥᩁᩮ ᩏᨴᩁᩅᨭ᩠ᨭᩥᩴ ᨲᩣᨸᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (21–22)
</Paragraph>

<Paragraph number="962" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨩᨶ᩠ᨲᩣᨥᩁᩮ ᩏᨸᨩ᩠ᨫᩣᨿᩔ ᨸᩥᨭ᩠ᨮᩥᨸᩁᩥᨠᨾ᩠ᨾᩴ ᨠᩁᩮᩣᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (23)
</Paragraph>

<Paragraph number="963" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᨩᨶ᩠ᨲᩣᨥᩁᩮ ᩏᨸᨩ᩠ᨫᩣᨿᩔ ᨸᩥᨭ᩠ᨮᩥᨸᩁᩥᨠᨾ᩠ᨾᩴ ᨠᩁᩮᩣᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (24–25)
</Paragraph>

</Division>
<Division number="265" book="para">

<Paragraph number="964" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩐᩁᩩᩴ ᨥᨭ᩠ᨭᩣᨸᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (26)
</Paragraph>

<Paragraph number="965" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩐᩁᩩᩴ ᨥᨭ᩠ᨭᩣᨸᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (27–28)
</Paragraph>

<Paragraph number="966" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨾᩮᩣᨧᨶᩣᨵᩥᨸ᩠ᨸᩣᨿᩮᩣ ᩋᨬ᩠ᨬᨲᩁᩴ ᩈᩣᨾᨱᩮᩁᩴ ᩑᨲᨴᩅᩮᩤᨧ—  “ᩑᩉᩥ ᨾᩮ ᨲ᩠ᩅᩴ, ᩋᩣᩅᩩᩈᩮᩣ ᩈᩣᨾᨱᩮᩁ, ᩋᩘᨣᨩᩣᨲᩴ ᨣᨱ᩠ᩉᩣᩉᩦ”ᨲᩥ. ᩈᩮᩣ ᨲᩔ ᩋᩘᨣᨩᩣᨲᩴ ᩋᨣ᩠ᨣᩉᩮᩈᩥ. ᨲᩔᩮᩅ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᩈᩴᨥᩣᨴᩥᩈᩮᩈᨶ᩺”ᨲᩥ. (29)
</Paragraph>

<Paragraph number="967" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᩩᨲ᩠ᨲᩔ ᩈᩣᨾᨱᩮᩁᩔ ᩋᩘᨣᨩᩣᨲᩴ ᩋᨣ᩠ᨣᩉᩮᩈᩥ. ᨲᩔᩮᩅ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (30)
</Paragraph>

</Division>
<Division number="266" book="para">

<Paragraph number="968" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩐᩁᩪᩉᩥ ᩋᩘᨣᨩᩣᨲᩴ ᨸᩦᩊᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (31–32)
</Paragraph>

<Paragraph number="969" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᨾᩩᨭ᩠ᨮᩥᨶᩣ ᩋᩘᨣᨩᩣᨲᩴ ᨸᩦᩊᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (33–34)
</Paragraph>

<Paragraph number="970" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩋᩣᨠᩣᩈᩮ ᨠᨭᩥᩴ ᨠᨾ᩠ᨸᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (35–36)
</Paragraph>

<Paragraph number="971" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨠᩣᨿᩴ ᨳᨾ᩠ᨽᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (37)
</Paragraph>

<Paragraph number="972" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᨠᩣᨿᩴ ᨳᨾ᩠ᨽᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (38–39)
</Paragraph>

<Paragraph number="973" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᩣᩁᨲ᩠ᨲᩮᩣ ᨾᩣᨲᩩᨣᩤᨾᩔ ᩋᩘᨣᨩᩣᨲᩴ ᩏᨸᨶᩥᨩ᩠ᨫᩣᨿᩥ. ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ. ᨶ ᨧ, ᨽᩥᨠ᩠ᨡᩅᩮ, ᩈᩣᩁᨲ᩠ᨲᩮᨶ ᨾᩣᨲᩩᨣᩤᨾᩔ ᩋᩘᨣᨩᩣᨲᩴ ᩏᨸᨶᩥᨩ᩠ᨫᩣᨿᩥᨲᨻ᩠ᨻᩴ. ᨿᩮᩣ ᩏᨸᨶᩥᨩ᩠ᨫᩣᨿᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (40)
</Paragraph>

</Division>
<Division number="267" book="para">

<Paragraph number="974" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᨲᩣᩊᨧ᩠ᨨᩥᨴ᩠ᨴᩴ ᩋᩘᨣᨩᩣᨲᩴ ᨸᩅᩮᩈᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (41–42)
</Paragraph>

<Paragraph number="975" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᨠᨭ᩠ᨮᩮᨶ ᩋᩘᨣᨩᩣᨲᩴ ᨥᨭ᩠ᨭᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (43–44)
</Paragraph>

<Paragraph number="976" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨸᨭᩥᩈᩮᩣᨲᩮ ᨶ᩠ᩉᩣᨿᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (45)
</Paragraph>

<Paragraph number="977" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᨸᨭᩥᩈᩮᩣᨲᩮ ᨶ᩠ᩉᩣᨿᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (46–47)
</Paragraph>

<Paragraph number="978" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩏᨴᨬ᩠ᨩᩃᩴ ᨠᩦᩊᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (48)
</Paragraph>

<Paragraph number="979" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩏᨴᨬ᩠ᨩᩃᩴ ᨠᩦᩊᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (49–50)
</Paragraph>

<Paragraph number="980" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩏᨴᨠᩮ ᨵᩤᩅᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (51)
</Paragraph>

<Paragraph number="981" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩏᨴᨠᩮ ᨵᩤᩅᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (52–53)
</Paragraph>

<Paragraph number="982" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨸᩩᨸ᩠ᨹᩣᩅᩃᩥᨿᩴ ᨠᩦᩊᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (54)
</Paragraph>

<Paragraph number="983" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᨸᩩᨸ᩠ᨹᩣᩅᩃᩥᨿᩴ ᨠᩦᩊᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (55–56)
</Paragraph>

</Division>
<Division number="268" book="para">

<Paragraph number="984" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨸᩮᩣᨠ᩠ᨡᩁᩅᨶᩮ ᨵᩤᩅᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (57)
</Paragraph>

<Paragraph number="985" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᨸᩮᩣᨠ᩠ᨡᩁᩅᨶᩮ ᨵᩤᩅᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (58–59)
</Paragraph>

<Paragraph number="986" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩅᩤᩃᩥᨠᩴ ᩋᩘᨣᨩᩣᨲᩴ ᨸᩅᩮᩈᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (60–61)
</Paragraph>

<Paragraph number="987" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᨠᨴ᩠ᨴᨾᩴ ᩋᩘᨣᨩᩣᨲᩴ ᨸᩅᩮᩈᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (62–63)
</Paragraph>

<Paragraph number="988" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩏᨴᨠᩮᨶ ᩋᩘᨣᨩᩣᨲᩴ ᩒᩈᩥᨬ᩠ᨧᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᨶᨾᩮᩣᨧᨶᩣᨵᩥᨸ᩠ᨸᩣᨿᩔᩣ”ᨲᩥ. (64)
</Paragraph>

<Paragraph number="989" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩏᨴᨠᩮᨶ ᩋᩘᨣᨩᩣᨲᩴ ᩒᩈᩥᨬ᩠ᨧᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (65–66)
</Paragraph>

<Paragraph number="990" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩈᨿᨶᩮ ᩋᩘᨣᨩᩣᨲᩴ ᨥᨭ᩠ᨭᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (67–68)
</Paragraph>

<Paragraph number="991" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩮᩣᨧᨶᩣᨵᩥᨸ᩠ᨸᩣᨿᩔ ᩋᩘᨣᩩᨭ᩠ᨮᩮᨶ ᩋᩘᨣᨩᩣᨲᩴ ᨥᨭ᩠ᨭᩮᨶ᩠ᨲᩔ ᩋᩈᩩᨧᩥ ᨾᩩᨧ᩠ᨧᩥ …ᨸᩮ…  ᩋᩈᩩᨧᩥ ᨶ ᨾᩩᨧ᩠ᨧᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ—  “ᨽᨣᩅᨲᩣ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ, ᨠᨧ᩠ᨧᩥ ᨶᩩ ᨡᩮᩣ ᩋᩉᩴ ᩈᩴᨥᩣᨴᩥᩈᩮᩈᩴ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (69–70)

</Paragraph>
</Division>

<Paragraph number="992" type="center" book="para">
ᩈᩩᨠ᩠ᨠᩅᩥᩔᨭ᩠ᨮᩥᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨸᨮᨾᩴ.
</Paragraph>