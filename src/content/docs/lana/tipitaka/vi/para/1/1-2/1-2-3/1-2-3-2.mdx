---
title: "1.2.3.2 ᩅᩥᨶᩦᨲᩅᨲ᩠ᨳᩩ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="288" book="para">

<Paragraph number="1169" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨶᩅᩁᨲ᩠ᨲᩴ ᨠᨾ᩠ᨻᩃᩴ ᨸᩣᩁᩩᨲᩣ ᩉᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᩣᩁᨲ᩠ᨲᩮᩣ ᨲᩴ ᩍᨲ᩠ᨳᩥᩴ ᩑᨲᨴᩅᩮᩤᨧ—  “ᩃᩮᩣᩉᩥᨲᩴ ᨡᩮᩣ ᨲᩮ, ᨽᨣᩥᨶᩦ”ᨲᩥ. ᩈᩣ ᨶ ᨸᨭᩥᩅᩥᨩᩣᨶᩥ. “ᩋᩣᨾᩣᨿ᩠ᨿ, ᨶᩅᩁᨲ᩠ᨲᩮᩣ ᨠᨾ᩠ᨻᩃᩮᩣ”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ “ᨽᨣᩅᨲᩣ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ, ᨠᨧ᩠ᨧᩥ ᨶᩩ ᨡᩮᩣ ᩋᩉᩴ ᩈᩴᨥᩣᨴᩥᩈᩮᩈᩴ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (1)
</Paragraph>

<Paragraph number="1170" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨡᩁᨠᨾ᩠ᨻᩃᩴ ᨸᩣᩁᩩᨲᩣ ᩉᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᩣᩁᨲ᩠ᨲᩮᩣ ᨲᩴ ᩍᨲ᩠ᨳᩥᩴ ᩑᨲᨴᩅᩮᩤᨧ—  “ᨠᨠ᩠ᨠᩈᩃᩮᩣᨾᩴ ᨡᩮᩣ ᨲᩮ, ᨽᨣᩥᨶᩦ”ᨲᩥ. ᩈᩣ ᨶ ᨸᨭᩥᩅᩥᨩᩣᨶᩥ. “ᩋᩣᨾᩣᨿ᩠ᨿ, ᨡᩁᨠᨾ᩠ᨻᩃᩮᩣ”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (2)
</Paragraph>

<Paragraph number="1171" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨶᩅᩤᩅᩩᨲᩴ ᨠᨾ᩠ᨻᩃᩴ ᨸᩣᩁᩩᨲᩣ ᩉᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᩣᩁᨲ᩠ᨲᩮᩣ ᨲᩴ ᩍᨲ᩠ᨳᩥᩴ ᩑᨲᨴᩅᩮᩤᨧ—  “ᩋᩣᨠᩥᨱ᩠ᨱᩃᩮᩣᨾᩴ ᨡᩮᩣ ᨲᩮ, ᨽᨣᩥᨶᩦ”ᨲᩥ. ᩈᩣ ᨶ ᨸᨭᩥᩅᩥᨩᩣᨶᩥ. “ᩋᩣᨾᩣᨿ᩠ᨿ, ᨶᩅᩤᩅᩩᨲᩮᩣ ᨠᨾ᩠ᨻᩃᩮᩣ”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (3)
</Paragraph>

<Paragraph number="1172" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨡᩁᨠᨾ᩠ᨻᩃᨠᩴ ᨸᩣᩁᩩᨲᩣ ᩉᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᩣᩁᨲ᩠ᨲᩮᩣ ᨲᩴ ᩍᨲ᩠ᨳᩥᩴ ᩑᨲᨴᩅᩮᩤᨧ—  “ᨡᩁᩃᩮᩣᨾᩴ ᨡᩮᩣ ᨲᩮ, ᨽᨣᩥᨶᩦ”ᨲᩥ. ᩈᩣ ᨶ ᨸᨭᩥᩅᩥᨩᩣᨶᩥ. “ᩋᩣᨾᩣᨿ᩠ᨿ, ᨡᩁᨠᨾ᩠ᨻᩃᨠᩮᩣ”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (4)
</Paragraph>

<Paragraph number="1173" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨸᩣᩅᩤᩁᩴ ᨸᩣᩁᩩᨲᩣ ᩉᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᩣᩁᨲ᩠ᨲᩮᩣ ᨲᩴ ᩍᨲ᩠ᨳᩥᩴ ᩑᨲᨴᩅᩮᩤᨧ—  “ᨴᩦᨥᩃᩮᩣᨾᩴ ᨡᩮᩣ ᨲᩮ, ᨽᨣᩥᨶᩦ”ᨲᩥ. ᩈᩣ ᨶ ᨸᨭᩥᩅᩥᨩᩣᨶᩥ. “ᩋᩣᨾᩣᨿ᩠ᨿ, ᨸᩣᩅᩤᩁᩮᩣ”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (5)
</Paragraph>

</Division>
<Division number="289" book="para">

<Paragraph number="1174" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨡᩮᨲ᩠ᨲᩴ ᩅᨸᩣᨸᩮᨲ᩠ᩅᩣ ᩋᩣᨣᨧ᩠ᨨᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᩣᩁᨲ᩠ᨲᩮᩣ ᨲᩴ ᩍᨲ᩠ᨳᩥᩴ ᩑᨲᨴᩅᩮᩤᨧ—  “ᩅᩤᨸᩥᨲᩴ ᨡᩮᩣ ᨲᩮ, ᨽᨣᩥᨶᩦ”ᨲᩥ? ᩈᩣ ᨶ ᨸᨭᩥᩅᩥᨩᩣᨶᩥ. “ᩋᩣᨾᩣᨿ᩠ᨿ, ᨶᩮᩣ ᨧ ᨡᩮᩣ ᨸᨭᩥᩅᩩᨲ᩠ᨲᨶ᩺”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (6)
</Paragraph>

<Paragraph number="1175" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨸᩁᩥᨻ᩠ᨻᩣᨩᩥᨠᩴ ᨸᨭᩥᨸᨳᩮ ᨸᩔᩥᨲ᩠ᩅᩣ ᩈᩣᩁᨲ᩠ᨲᩮᩣ ᨲᩴ ᨸᩁᩥᨻ᩠ᨻᩣᨩᩥᨠᩴ ᩑᨲᨴᩅᩮᩤᨧ—  “ᨠᨧ᩠ᨧᩥ, ᨽᨣᩥᨶᩥ, ᨾᨣ᩠ᨣᩮᩤ ᩈᩴᩈᩦᨴᨲᩦ”ᨲᩥ? ᩈᩣ ᨶ ᨸᨭᩥᩅᩥᨩᩣᨶᩥ. “ᩋᩣᨾ, ᨽᩥᨠ᩠ᨡᩩ, ᨸᨭᩥᨸᨩ᩠ᨩᩥᩔᩈᩦ”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔᩣ”ᨲᩥ. (7)
</Paragraph>

<Paragraph number="1176" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᩣᩁᨲ᩠ᨲᩮᩣ ᩋᨬ᩠ᨬᨲᩁᩴ ᩍᨲ᩠ᨳᩥᩴ ᩑᨲᨴᩅᩮᩤᨧ—  “ᩈᨴ᩠ᨵᩤᩈᩥ ᨲ᩠ᩅᩴ, ᨽᨣᩥᨶᩥ. ᩋᨸᩥ ᨧ ᨿᩴ ᩈᩣᨾᩥᨠᩔ ᨴᩮᩈᩥ ᨲᩴ ᨶᩣᨾ᩠ᩉᩣᨠᩴ ᨴᩮᩈᩦ”ᨲᩥ. “ᨠᩥᩴ, ᨽᨶ᩠ᨲᩮ”ᨲᩥ? “ᨾᩮᨳᩩᨶᨵᨾ᩠ᨾᨶ᩺”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᩈᩴᨥᩣᨴᩥᩈᩮᩈᨶ᩺”ᨲᩥ. (8)
</Paragraph>

<Paragraph number="1177" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᩣᩁᨲ᩠ᨲᩮᩣ ᩋᨬ᩠ᨬᨲᩁᩴ ᩍᨲ᩠ᨳᩥᩴ ᩑᨲᨴᩅᩮᩤᨧ—  “ᩈᨴ᩠ᨵᩤᩈᩥ ᨲ᩠ᩅᩴ, ᨽᨣᩥᨶᩥ. ᩋᨸᩥ ᨧ ᨿᩴ ᩋᨣ᩠ᨣᨴᩤᨶᩴ ᨲᩴ ᨶᩣᨾ᩠ᩉᩣᨠᩴ ᨴᩮᩈᩦ”ᨲᩥ. “ᨠᩥᩴ, ᨽᨶ᩠ᨲᩮ, ᩋᨣ᩠ᨣᨴᩤᨶᨶ᩺”ᨲᩥ? “ᨾᩮᨳᩩᨶᨵᨾ᩠ᨾᨶ᩺”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᩈᩴᨥᩣᨴᩥᩈᩮᩈᨶ᩺”ᨲᩥ. (9)
</Paragraph>

<Paragraph number="1178" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨠᨾ᩠ᨾᩴ ᨠᩁᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᩣᩁᨲ᩠ᨲᩮᩣ ᨲᩴ ᩍᨲ᩠ᨳᩥᩴ ᩑᨲᨴᩅᩮᩤᨧ—  “ᨲᩥᨭ᩠ᨮ, ᨽᨣᩥᨶᩥ, ᩋᩉᩴ ᨠᩁᩥᩔᩣᨾᩦ”ᨲᩥ …ᨸᩮ…  ᨶᩥᩈᩦᨴ, ᨽᨣᩥᨶᩥ, ᩋᩉᩴ ᨠᩁᩥᩔᩣᨾᩦ”ᨲᩥ …ᨸᩮ…  ᨶᩥᨸᨩ᩠ᨩ, ᨽᨣᩥᨶᩥ, ᩋᩉᩴ ᨠᩁᩥᩔᩣᨾᩦ”ᨲᩥ. ᩈᩣ ᨶ ᨸᨭᩥᩅᩥᨩᩣᨶᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᨶᩣᨸᨲ᩠ᨲᩥ, ᨽᩥᨠ᩠ᨡᩩ, ᩈᩴᨥᩣᨴᩥᩈᩮᩈᩔ; ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (10–12)

</Paragraph>
</Division>

<Paragraph number="1179" type="center" book="para">
ᨴᩩᨭ᩠ᨮᩩᩃᩖᩅᩤᨧᩣᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨲᨲᩥᨿᩴ.
</Paragraph>