---
title: "1.4.2.7 ᩑᩊᨠᩃᩮᩣᨾᨵᩮᩤᩅᩤᨸᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 8
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="576" book="para">

<Paragraph number="2189" book="para">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᨠ᩠ᨠᩮᩈᩩ ᩅᩥᩉᩁᨲᩥ ᨠᨸᩥᩃᩅᨲ᩠ᨳᩩᩈ᩠ᨾᩥᩴ ᨶᩥᨣᩕᩮᩤᨵᩤᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩦᩉᩥ ᩑᩊᨠᩃᩮᩣᨾᩣᨶᩥ ᨵᩮᩤᩅᩤᨸᩮᨶ᩠ᨲᩥᨸᩥ ᩁᨩᩣᨸᩮᨶ᩠ᨲᩥᨸᩥ ᩅᩥᨩᨭᩣᨸᩮᨶ᩠ᨲᩥᨸᩥ. ᨽᩥᨠ᩠ᨡᩩᨶᩥᨿᩮᩣ ᩑᩊᨠᩃᩮᩣᨾᩣᨶᩥ ᨵᩮᩤᩅᨶ᩠ᨲᩥᨿᩮᩣ ᩁᨩᨶ᩠ᨲᩥᨿᩮᩣ ᩅᩥᨩᨭᩮᨶ᩠ᨲᩥᨿᩮᩣ ᩁᩥᨬ᩠ᨧᨶ᩠ᨲᩥ ᩏᨴ᩠ᨴᩮᩈᩴ ᨸᩁᩥᨸᩩᨧ᩠ᨨᩴ ᩋᨵᩥᩈᩦᩃᩴ ᩋᨵᩥᨧᩥᨲ᩠ᨲᩴ ᩋᨵᩥᨸᨬ᩠ᨬᩴ. ᩋᨳ ᨡᩮᩣ ᨾᩉᩣᨸᨩᩣᨸᨲᩥ ᨣᩮᩤᨲᨾᩦ ᨿᩮᨶ ᨽᨣᩅᩤ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨽᨣᩅᨶ᩠ᨲᩴ ᩋᨽᩥᩅᩤᨴᩮᨲ᩠ᩅᩣ ᩑᨠᨾᨶ᩠ᨲᩴ ᩋᨭ᩠ᨮᩣᩈᩥ. ᩑᨠᨾᨶ᩠ᨲᩴ ᨮᩥᨲᩴ ᨡᩮᩣ ᨾᩉᩣᨸᨩᩣᨸᨲᩥᩴ ᨣᩮᩤᨲᨾᩥᩴ ᨽᨣᩅᩤ ᩑᨲᨴᩅᩮᩤᨧ—  “ᨠᨧ᩠ᨧᩥ, ᨣᩮᩤᨲᨾᩥ, ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᨾᨲ᩠ᨲᩣ ᩋᩣᨲᩣᨸᩥᨶᩥᨿᩮᩣ ᨸᩉᩥᨲᨲ᩠ᨲᩣ ᩅᩥᩉᩁᨶ᩠ᨲᩦ”ᨲᩥ? “ᨠᩩᨲᩮᩣ, ᨽᨶ᩠ᨲᩮ, ᨽᩥᨠ᩠ᨡᩩᨶᩦᨶᩴ ᩋᨸ᩠ᨸᨾᩣᨴᩮᩤ. ᩋᨿ᩠ᨿᩣ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩦᩉᩥ ᩑᩊᨠᩃᩮᩣᨾᩣᨶᩥ ᨵᩮᩤᩅᩤᨸᩮᨶ᩠ᨲᩥᨸᩥ ᩁᨩᩣᨸᩮᨶ᩠ᨲᩥᨸᩥ ᩅᩥᨩᨭᩣᨸᩮᨶ᩠ᨲᩥᨸᩥ. ᨽᩥᨠ᩠ᨡᩩᨶᩥᨿᩮᩣ ᩑᩊᨠᩃᩮᩣᨾᩣᨶᩥ ᨵᩮᩤᩅᨶ᩠ᨲᩥᨿᩮᩣ ᩁᨩᨶ᩠ᨲᩥᨿᩮᩣ ᩅᩥᨩᨭᩮᨶ᩠ᨲᩥᨿᩮᩣ ᩁᩥᨬ᩠ᨧᨶ᩠ᨲᩥ ᩏᨴ᩠ᨴᩮᩈᩴ ᨸᩁᩥᨸᩩᨧ᩠ᨨᩴ ᩋᨵᩥᩈᩦᩃᩴ ᩋᨵᩥᨧᩥᨲ᩠ᨲᩴ ᩋᨵᩥᨸᨬ᩠ᨬᨶ᩺”ᨲᩥ.
</Paragraph>

<Paragraph number="2190" book="para">
ᩋᨳ ᨡᩮᩣ ᨽᨣᩅᩤ ᨾᩉᩣᨸᨩᩣᨸᨲᩥᩴ ᨣᩮᩤᨲᨾᩥᩴ ᨵᨾ᩠ᨾᩥᨿᩣ ᨠᨳᩣᨿ ᩈᨶ᩠ᨴᩔᩮᩈᩥ ᩈᨾᩣᨴᨸᩮᩈᩥ ᩈᨾᩩᨲ᩠ᨲᩮᨩᩮᩈᩥ ᩈᨾ᩠ᨸᩉᩴᩈᩮᩈᩥ. ᩋᨳ ᨡᩮᩣ ᨾᩉᩣᨸᨩᩣᨸᨲᩥ ᨣᩮᩤᨲᨾᩦ ᨽᨣᩅᨲᩣ ᨵᨾ᩠ᨾᩥᨿᩣ ᨠᨳᩣᨿ ᩈᨶ᩠ᨴᩔᩥᨲᩣ ᩈᨾᩣᨴᨸᩥᨲᩣ ᩈᨾᩩᨲ᩠ᨲᩮᨩᩥᨲᩣ ᩈᨾ᩠ᨸᩉᩴᩈᩥᨲᩣ ᨽᨣᩅᨶ᩠ᨲᩴ ᩋᨽᩥᩅᩤᨴᩮᨲ᩠ᩅᩣ ᨸᨴᨠ᩠ᨡᩥᨱᩴ ᨠᨲ᩠ᩅᩣ ᨸᨠ᩠ᨠᩣᨾᩥ.
</Paragraph>

<Paragraph number="2191" book="para">
ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨽᩥᨠ᩠ᨡᩩᩈᩴᨥᩴ ᩈᨶ᩠ᨶᩥᨸᩣᨲᩣᨸᩮᨲ᩠ᩅᩣ ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᨸᨭᩥᨸᩩᨧ᩠ᨨᩥ—  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦᩉᩥ ᩑᩊᨠᩃᩮᩣᨾᩣᨶᩥ ᨵᩮᩤᩅᩤᨸᩮᨳᨸᩥ ᩁᨩᩣᨸᩮᨳᨸᩥ ᩅᩥᨩᨭᩣᨸᩮᨳᨸᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. “ᨬᩣᨲᩥᨠᩣᨿᩮᩣ ᨲᩩᨾ᩠ᩉᩣᨠᩴ, ᨽᩥᨠ᩠ᨡᩅᩮ, ᩋᨬ᩠ᨬᩣᨲᩥᨠᩣᨿᩮᩣ”ᨲᩥ? “ᩋᨬ᩠ᨬᩣᨲᩥᨠᩣᨿᩮᩣ, ᨽᨣᩅᩤ”ᨲᩥ. “ᩋᨬ᩠ᨬᩣᨲᨠᩣ, ᨾᩮᩣᨥᨸᩩᩁᩥᩈᩣ, ᩋᨬ᩠ᨬᩣᨲᩥᨠᩣᨶᩴ ᨶ ᨩᩣᨶᨶ᩠ᨲᩥ ᨸᨲᩥᩁᩪᨸᩴ ᩅᩤ ᩋᨸ᩠ᨸᨲᩥᩁᩪᨸᩴ ᩅᩤ ᨸᩣᩈᩣᨴᩥᨠᩴ ᩅᩤ ᩋᨸᩣᩈᩣᨴᩥᨠᩴ ᩅᩤ. ᨲᨲ᩠ᨳ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᩋᨬ᩠ᨬᩣᨲᩥᨠᩣᩉᩥ ᨽᩥᨠ᩠ᨡᩩᨶᩦᩉᩥ ᩑᩊᨠᩃᩮᩣᨾᩣᨶᩥ ᨵᩮᩤᩅᩤᨸᩮᩔᨳᨸᩥ ᩁᨩᩣᨸᩮᩔᨳᨸᩥ ᩅᩥᨩᨭᩣᨸᩮᩔᨳᨸᩥ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="577" book="para">

<Paragraph number="2192" book="para">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩋᨬ᩠ᨬᩣᨲᩥᨠᩣᨿ ᨽᩥᨠ᩠ᨡᩩᨶᩥᨿᩣ ᩑᩊᨠᩃᩮᩣᨾᩣᨶᩥ ᨵᩮᩤᩅᩤᨸᩮᨿ᩠ᨿ ᩅᩤ ᩁᨩᩣᨸᩮᨿ᩠ᨿ ᩅᩤ ᩅᩥᨩᨭᩣᨸᩮᨿ᩠ᨿ ᩅᩤ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*17*:<Emphasis>36</Emphasis>)
</Paragraph>

</Division>
<Division number="578" book="para">

<Paragraph number="2193" book="para">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="2194" book="para">
<Emphasis>ᩋᨬ᩠ᨬᩣᨲᩥᨠᩣ</Emphasis> ᨶᩣᨾ ᨾᩣᨲᩥᨲᩮᩣ ᩅᩤ ᨸᩥᨲᩥᨲᩮᩣ ᩅᩤ ᨿᩣᩅ ᩈᨲ᩠ᨲᨾᩣ ᨸᩥᨲᩣᨾᩉᨿᩩᨣᩤ ᩋᩈᨾ᩠ᨻᨴ᩠ᨵᩤ.
</Paragraph>

<Paragraph number="2195" book="para">
<Emphasis>ᨽᩥᨠ᩠ᨡᩩᨶᩦ</Emphasis> ᨶᩣᨾ ᩏᨽᨲᩮᩣᩈᩴᨥᩮ ᩏᨸᩈᨾ᩠ᨸᨶ᩠ᨶᩣ.
</Paragraph>

<Paragraph number="2196" book="para">
ᨵᩮᩤᩅᩤᨲᩥ ᩋᩣᨱᩣᨸᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨵᩮᩤᨲᩣᨶᩥ ᨶᩥᩔᨣ᩠ᨣᩥᨿᩣᨶᩥ ᩉᩮᩣᨶ᩠ᨲᩥ. ᩁᨩᩣᨲᩥ ᩋᩣᨱᩣᨸᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩁᨲ᩠ᨲᩣᨶᩥ ᨶᩥᩔᨣ᩠ᨣᩥᨿᩣᨶᩥ ᩉᩮᩣᨶ᩠ᨲᩥ. ᩅᩥᨩᨭᩮᩉᩦᨲᩥ ᩋᩣᨱᩣᨸᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩅᩥᨩᨭᩥᨲᩣᨶᩥ ᨶᩥᩔᨣ᩠ᨣᩥᨿᩣᨶᩥ ᩉᩮᩣᨶ᩠ᨲᩥ. ᨶᩥᩔᨩ᩠ᨩᩥᨲᨻ᩠ᨻᩣᨶᩥ ᩈᩴᨥᩔ ᩅᩤ ᨣᨱᩔ ᩅᩤ ᨸᩩᨣ᩠ᨣᩃᩔ ᩅᩤ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨶᩥᩔᨩ᩠ᨩᩥᨲᨻ᩠ᨻᩣᨶᩥ …ᨸᩮ…  “ᩍᨾᩣᨶᩥ ᨾᩮ, ᨽᨶ᩠ᨲᩮ, ᩑᩊᨠᩃᩮᩣᨾᩣᨶᩥ ᩋᨬ᩠ᨬᩣᨲᩥᨠᩣᨿ ᨽᩥᨠ᩠ᨡᩩᨶᩥᨿᩣ ᨵᩮᩤᩅᩤᨸᩥᨲᩣᨶᩥ ᨶᩥᩔᨣ᩠ᨣᩥᨿᩣᨶᩥ. ᩍᨾᩣᨶᩣᩉᩴ ᩈᩴᨥᩔ ᨶᩥᩔᨩ᩠ᨩᩣᨾᩦ”ᨲᩥ …ᨸᩮ…  ᨴᨴᩮᨿ᩠ᨿᩣᨲᩥ …ᨸᩮ…  ᨴᨴᩮᨿ᩠ᨿᩩᨶ᩠ᨲᩥ …ᨸᩮ…  ᩋᩣᨿᩈ᩠ᨾᨲᩮᩣ ᨴᨾ᩠ᨾᩦᨲᩥ.
</Paragraph>

</Division>
<Division number="579" book="para">

<Paragraph number="2197" book="para">
ᩋᨬ᩠ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ ᩑᩊᨠᩃᩮᩣᨾᩣᨶᩥ ᨵᩮᩤᩅᩤᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨬ᩠ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ ᩑᩊᨠᩃᩮᩣᨾᩣᨶᩥ ᨵᩮᩤᩅᩤᨸᩮᨲᩥ ᩁᨩᩣᨸᩮᨲᩥ, ᨶᩥᩔᨣ᩠ᨣᩥᨿᩮᨶ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨬ᩠ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ ᩑᩊᨠᩃᩮᩣᨾᩣᨶᩥ ᨵᩮᩤᩅᩤᨸᩮᨲᩥ ᩅᩥᨩᨭᩣᨸᩮᨲᩥ, ᨶᩥᩔᨣ᩠ᨣᩥᨿᩮᨶ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨬ᩠ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ ᩑᩊᨠᩃᩮᩣᨾᩣᨶᩥ ᨵᩮᩤᩅᩤᨸᩮᨲᩥ ᩁᨩᩣᨸᩮᨲᩥ ᩅᩥᨩᨭᩣᨸᩮᨲᩥ, ᨶᩥᩔᨣ᩠ᨣᩥᨿᩮᨶ ᩋᩣᨸᨲ᩠ᨲᩥ ᨴ᩠ᩅᩥᨶ᩠ᨶᩴ ᨴᩩᨠ᩠ᨠᨭᩣᨶᩴ.
</Paragraph>

<Paragraph number="2198" book="para">
ᩋᨬ᩠ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ ᩑᩊᨠᩃᩮᩣᨾᩣᨶᩥ ᩁᨩᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨬ᩠ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ ᩑᩊᨠᩃᩮᩣᨾᩣᨶᩥ ᩁᨩᩣᨸᩮᨲᩥ ᩅᩥᨩᨭᩣᨸᩮᨲᩥ, ᨶᩥᩔᨣ᩠ᨣᩥᨿᩮᨶ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨬ᩠ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ ᩑᩊᨠᩃᩮᩣᨾᩣᨶᩥ ᩁᨩᩣᨸᩮᨲᩥ ᨵᩮᩤᩅᩤᨸᩮᨲᩥ, ᨶᩥᩔᨣ᩠ᨣᩥᨿᩮᨶ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨬ᩠ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ ᩑᩊᨠᩃᩮᩣᨾᩣᨶᩥ ᩁᨩᩣᨸᩮᨲᩥ ᩅᩥᨩᨭᩣᨸᩮᨲᩥ ᨵᩮᩤᩅᩤᨸᩮᨲᩥ, ᨶᩥᩔᨣ᩠ᨣᩥᨿᩮᨶ ᩋᩣᨸᨲ᩠ᨲᩥ ᨴ᩠ᩅᩥᨶ᩠ᨶᩴ ᨴᩩᨠ᩠ᨠᨭᩣᨶᩴ.
</Paragraph>

<Paragraph number="2199" book="para">
ᩋᨬ᩠ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ ᩑᩊᨠᩃᩮᩣᨾᩣᨶᩥ ᩅᩥᨩᨭᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨬ᩠ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ ᩑᩊᨠᩃᩮᩣᨾᩣᨶᩥ ᩅᩥᨩᨭᩣᨸᩮᨲᩥ ᨵᩮᩤᩅᩤᨸᩮᨲᩥ, ᨶᩥᩔᨣ᩠ᨣᩥᨿᩮᨶ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨬ᩠ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ ᩑᩊᨠᩃᩮᩣᨾᩣᨶᩥ ᩅᩥᨩᨭᩣᨸᩮᨲᩥ ᩁᨩᩣᨸᩮᨲᩥ, ᨶᩥᩔᨣ᩠ᨣᩥᨿᩮᨶ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨬ᩠ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ ᩑᩊᨠᩃᩮᩣᨾᩣᨶᩥ ᩅᩥᨩᨭᩣᨸᩮᨲᩥ ᨵᩮᩤᩅᩤᨸᩮᨲᩥ ᩁᨩᩣᨸᩮᨲᩥ, ᨶᩥᩔᨣ᩠ᨣᩥᨿᩮᨶ ᩋᩣᨸᨲ᩠ᨲᩥ ᨴ᩠ᩅᩥᨶ᩠ᨶᩴ ᨴᩩᨠ᩠ᨠᨭᩣᨶᩴ.
</Paragraph>

</Division>
<Division number="580" book="para">

<Paragraph number="2200" book="para">
ᩋᨬ᩠ᨬᩣᨲᩥᨠᩣᨿ ᩅᩮᨾᨲᩥᨠᩮᩣ …ᨸᩮ…  ᩋᨬ᩠ᨬᩣᨲᩥᨠᩣᨿ ᨬᩣᨲᩥᨠᩈᨬ᩠ᨬᩦ …ᨸᩮ…  ᩋᨬ᩠ᨬᩔ ᩑᩊᨠᩃᩮᩣᨾᩣᨶᩥ ᨵᩮᩤᩅᩤᨸᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩑᨠᨲᩮᩣ ᩏᨸᩈᨾ᩠ᨸᨶ᩠ᨶᩣᨿ ᨵᩮᩤᩅᩤᨸᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨬᩣᨲᩥᨠᩣᨿ ᩋᨬ᩠ᨬᩣᨲᩥᨠᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨬᩣᨲᩥᨠᩣᨿ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨬᩣᨲᩥᨠᩣᨿ ᨬᩣᨲᩥᨠᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="581" book="para">

<Paragraph number="2201" book="para">
ᩋᨶᩣᨸᨲ᩠ᨲᩥ—  ᨬᩣᨲᩥᨠᩣᨿ ᨵᩮᩤᩅᨶ᩠ᨲᩥᨿᩣ ᩋᨬ᩠ᨬᩣᨲᩥᨠᩣ ᨴᩩᨲᩥᨿᩣ ᩉᩮᩣᨲᩥ, ᩋᩅᩩᨲ᩠ᨲᩣ ᨵᩮᩤᩅᨲᩥ, ᩋᨸᩁᩥᨽᩩᨲ᩠ᨲᩴ ᨠᨲᨽᨱ᩠ᨯᩴ ᨵᩮᩤᩅᩤᨸᩮᨲᩥ, ᩈᩥᨠ᩠ᨡᨾᩣᨶᩣᨿ ᩈᩣᨾᨱᩮᩁᩥᨿᩣ ᩏᨾ᩠ᨾᨲ᩠ᨲᨠᩔ ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="2202" type="center" book="para">
ᩑᩊᨠᩃᩮᩣᨾᨵᩮᩤᩅᩤᨸᨶᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᩈᨲ᩠ᨲᨾᩴ.
</Paragraph>