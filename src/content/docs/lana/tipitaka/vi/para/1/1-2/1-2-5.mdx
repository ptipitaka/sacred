---
title: "1.2.5 ᩈᨬ᩠ᨧᩁᩥᨲ᩠ᨲᩈᩥᨠ᩠ᨡᩣᨸᨴ"
tableOfContents: false
sidebar:
  order: 9
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="296" book="para">

<Paragraph number="1220" book="para">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᩏᨴᩤᨿᩦ ᩈᩣᩅᨲ᩠ᨳᩥᨿᩴ ᨠᩩᩃᩪᨸᨠᩮᩣ ᩉᩮᩣᨲᩥ. ᨻᩉᩩᨠᩣᨶᩥ ᨠᩩᩃᩣᨶᩥ ᩏᨸᩈᩘᨠᨾᨲᩥ. ᨿᨲ᩠ᨳ ᨸᩔᨲᩥ ᨠᩩᨾᩣᩁᨠᩴ ᩅᩤ ᩋᨸᨩᩣᨸᨲᩥᨠᩴ, ᨠᩩᨾᩣᩁᩥᨠᩴ ᩅᩤ ᩋᨸᨲᩥᨠᩴ, ᨠᩩᨾᩣᩁᨠᩔ ᨾᩣᨲᩣᨸᩥᨲᩪᨶᩴ ᩈᨶ᩠ᨲᩥᨠᩮ ᨠᩩᨾᩣᩁᩥᨠᩣᨿ ᩅᨱ᩠ᨱᩴ ᨽᨱᨲᩥ—  “ᩋᨾᩩᨠᩔ ᨠᩩᩃᩔ ᨠᩩᨾᩣᩁᩥᨠᩣ ᩋᨽᩥᩁᩪᨸᩣ ᨴᩔᨶᩦᨿᩣ ᨸᩣᩈᩣᨴᩥᨠᩣ ᨸᨱ᩠ᨯᩥᨲᩣ ᨻ᩠ᨿᨲ᩠ᨲᩣ ᨾᩮᨵᩤᩅᩥᨶᩦ ᨴᨠ᩠ᨡᩣ ᩋᨶᩃᩈᩣ. ᨨᨶ᩠ᨶᩣ ᩈᩣ ᨠᩩᨾᩣᩁᩥᨠᩣ ᩍᨾᩔ ᨠᩩᨾᩣᩁᨠᩔᩣ”ᨲᩥ. ᨲᩮ ᩑᩅᩴ ᩅᨴᨶ᩠ᨲᩥ—  “ᩑᨲᩮ ᨡᩮᩣ, ᨽᨶ᩠ᨲᩮ, ᩋᨾ᩠ᩉᩮ ᨶ ᨩᩣᨶᨶ᩠ᨲᩥ—  ‘ᨠᩮ ᩅᩤ ᩍᨾᩮ ᨠᩔ ᩅᩤ’ᨲᩥ. ᩈᨧᩮ, ᨽᨶ᩠ᨲᩮ, ᩋᨿ᩠ᨿᩮᩣ ᨴᩤᨸᩮᨿ᩠ᨿ ᩋᩣᨶᩮᨿ᩠ᨿᩣᨾ ᨾᨿᩴ ᨲᩴ ᨠᩩᨾᩣᩁᩥᨠᩴ ᩍᨾᩔ ᨠᩩᨾᩣᩁᨠᩔᩣ”ᨲᩥ. ᨠᩩᨾᩣᩁᩥᨠᩣᨿ ᨾᩣᨲᩣᨸᩥᨲᩪᨶᩴ ᩈᨶ᩠ᨲᩥᨠᩮ ᨠᩩᨾᩣᩁᨠᩔ ᩅᨱ᩠ᨱᩴ ᨽᨱᨲᩥ—  “ᩋᨾᩩᨠᩔ ᨠᩩᩃᩔ ᨠᩩᨾᩣᩁᨠᩮᩣ ᩋᨽᩥᩁᩪᨸᩮᩣ ᨴᩔᨶᩦᨿᩮᩣ ᨸᩣᩈᩣᨴᩥᨠᩮᩣ ᨸᨱ᩠ᨯᩥᨲᩮᩣ ᨻ᩠ᨿᨲ᩠ᨲᩮᩣ ᨾᩮᨵᩤᩅᩦ ᨴᨠ᩠ᨡᩮᩣ ᩋᨶᩃᩈᩮᩣ. ᨨᨶ᩠ᨶᩣᨿᩴ ᨠᩩᨾᩣᩁᩥᨠᩣ ᨲᩔ ᨠᩩᨾᩣᩁᨠᩔᩣ”ᨲᩥ. ᨲᩮ ᩑᩅᩴ ᩅᨴᨶ᩠ᨲᩥ—  “ᩑᨲᩮ ᨡᩮᩣ, ᨽᨶ᩠ᨲᩮ, ᩋᨾ᩠ᩉᩮ ᨶ ᨩᩣᨶᨶ᩠ᨲᩥ—  ‘ᨠᩮ ᩅᩤ ᩍᨾᩮ ᨠᩔ ᩅᩤ’ᨲᩥ, ᨠᩥᩈ᩠ᨾᩥᩴ ᩅᩥᨿ ᨠᩩᨾᩣᩁᩥᨠᩣᨿ ᩅᨲ᩠ᨲᩩᩴ. ᩈᨧᩮ, ᨽᨶ᩠ᨲᩮ, ᩋᨿ᩠ᨿᩮᩣ ᨿᩣᨧᩣᨸᩮᨿ᩠ᨿ ᨴᨩ᩠ᨩᩮᨿ᩠ᨿᩣᨾ ᨾᨿᩴ ᩍᨾᩴ ᨠᩩᨾᩣᩁᩥᨠᩴ ᨲᩔ ᨠᩩᨾᩣᩁᨠᩔᩣ”ᨲᩥ. ᩑᨲᩮᨶᩮᩅ ᩏᨸᩣᨿᩮᨶ ᩋᩣᩅᩤᩉᩣᨶᩥᨸᩥ ᨠᩣᩁᩣᨸᩮᨲᩥ, ᩅᩥᩅᩤᩉᩣᨶᩥᨸᩥ ᨠᩣᩁᩣᨸᩮᨲᩥ, ᩅᩤᩁᩮᨿ᩠ᨿᩣᨶᩥᨸᩥ ᨠᩣᩁᩣᨸᩮᨲᩥ.



</Paragraph>

</Division>
<Division number="297" book="para">

<Paragraph number="1221" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩥᩔᩣ ᨸᩩᩁᩣᨱᨣᨱᨠᩥᨿᩣ ᨵᩦᨲᩣ ᩋᨽᩥᩁᩪᨸᩣ ᩉᩮᩣᨲᩥ ᨴᩔᨶᩦᨿᩣ ᨸᩣᩈᩣᨴᩥᨠᩣ. ᨲᩥᩁᩮᩣᨣᩤᨾᨠᩣ ᩋᩣᨩᩦᩅᨠᩈᩣᩅᨠᩣ ᩋᩣᨣᨶ᩠ᨲ᩠ᩅᩣ ᨲᩴ ᨣᨱᨠᩥᩴ ᩑᨲᨴᩅᩮᩤᨧᩩᩴ—  “ᨴᩮᩉᩣᨿ᩠ᨿᩮ, ᩍᨾᩴ ᨠᩩᨾᩣᩁᩥᨠᩴ ᩋᨾ᩠ᩉᩣᨠᩴ ᨠᩩᨾᩣᩁᨠᩔᩣ”ᨲᩥ. ᩈᩣ ᩑᩅᨾᩣᩉ—  “ᩋᩉᩴ ᨡ᩠ᩅᨿ᩠ᨿᩮᩣ, ᨲᩩᨾ᩠ᩉᩮ ᨶ ᨩᩣᨶᩣᨾᩥ—  ‘ᨠᩮ ᩅᩤ ᩍᨾᩮ ᨠᩔ ᩅᩤ’ᨲᩥ. ᩋᨿᨬ᩠ᨧ ᨾᩮ ᩑᨠᨵᩦᨲᩥᨠᩣ, ᨲᩥᩁᩮᩣᨣᩤᨾᩮᩣ ᨧ ᨣᨶ᩠ᨲᨻ᩠ᨻᩮᩣ, ᨶᩣᩉᩴ ᨴᩔᩣᨾᩦ”ᨲᩥ. ᨾᨶᩩᩔᩣ ᨲᩮ ᩋᩣᨩᩦᩅᨠᩈᩣᩅᨠᩮ ᩑᨲᨴᩅᩮᩤᨧᩩᩴ—  “ᨠᩥᩔ ᨲᩩᨾ᩠ᩉᩮ, ᩋᨿ᩠ᨿᩮᩣ, ᩋᩣᨣᨲᨲ᩠ᨳᩣ”ᨲᩥ? “ᩍᨵ ᨾᨿᩴ, ᩋᨿ᩠ᨿᩮᩣ, ᩋᨾᩩᨠᩴ ᨶᩣᨾ ᨣᨱᨠᩥᩴ ᨵᩦᨲᩁᩴ ᨿᩣᨧᩥᨾ᩠ᩉᩣ ᩋᨾ᩠ᩉᩣᨠᩴ ᨠᩩᨾᩣᩁᨠᩔ. ᩈᩣ ᩑᩅᨾᩣᩉ—  ‘ᩋᩉᩴ ᨡ᩠ᩅᨿ᩠ᨿᩮᩣ, ᨲᩩᨾ᩠ᩉᩮ ᨶ ᨩᩣᨶᩣᨾᩥ—  ᨠᩮ ᩅᩤ ᩍᨾᩮ ᨠᩔ ᩅᩤ’ᨲᩥ. ᩋᨿᨬ᩠ᨧ ᨾᩮ ᩑᨠᨵᩦᨲᩥᨠᩣ, ᨲᩥᩁᩮᩣᨣᩤᨾᩮᩣ ᨧ ᨣᨶ᩠ᨲᨻ᩠ᨻᩮᩣ, ᨶᩣᩉᩴ ᨴᩔᩣᨾᩦ”ᨲᩥ. “ᨠᩥᩔ ᨲᩩᨾ᩠ᩉᩮ, ᩋᨿ᩠ᨿᩮᩣ, ᨲᩴ ᨣᨱᨠᩥᩴ ᨵᩦᨲᩁᩴ ᨿᩣᨧᩥᨲ᩠ᨳ? ᨶᨶᩩ ᩋᨿ᩠ᨿᩮᩣ ᩏᨴᩤᨿᩦ ᩅᨲ᩠ᨲᨻ᩠ᨻᩮᩣ. ᩋᨿ᩠ᨿᩮᩣ ᩏᨴᩤᨿᩦ ᨴᩤᨸᩮᩔᨲᩦ”ᨲᩥ.



</Paragraph>

<Paragraph number="1222" book="para">
ᩋᨳ ᨡᩮᩣ ᨲᩮ ᩋᩣᨩᩦᩅᨠᩈᩣᩅᨠᩣ ᨿᩮᨶᩣᨿᩈ᩠ᨾᩣ ᩏᨴᩤᨿᩦ ᨲᩮᨶᩩᨸᩈᩘᨠᨾᩥᩴᩈᩩ; ᩏᨸᩈᩘᨠᨾᩥᨲ᩠ᩅᩣ ᩋᩣᨿᩈ᩠ᨾᨶ᩠ᨲᩴ ᩏᨴᩤᨿᩥᩴ ᩑᨲᨴᩅᩮᩤᨧᩩᩴ—  “ᩍᨵ ᨾᨿᩴ, ᨽᨶ᩠ᨲᩮ, ᩋᨾᩩᨠᩴ ᨶᩣᨾ ᨣᨱᨠᩥᩴ ᨵᩦᨲᩁᩴ ᨿᩣᨧᩥᨾ᩠ᩉᩣ ᩋᨾ᩠ᩉᩣᨠᩴ ᨠᩩᨾᩣᩁᨠᩔ. ᩈᩣ ᩑᩅᨾᩣᩉ—  ‘ᩋᩉᩴ ᨡ᩠ᩅᨿ᩠ᨿᩮᩣ, ᨲᩩᨾ᩠ᩉᩮ ᨶ ᨩᩣᨶᩣᨾᩥ—  ᨠᩮ ᩅᩤ ᩍᨾᩮ ᨠᩔ ᩅᩤᨲᩥ. ᩋᨿᨬ᩠ᨧ ᨾᩮ ᩑᨠᨵᩦᨲᩥᨠᩣ, ᨲᩥᩁᩮᩣᨣᩤᨾᩮᩣ ᨧ ᨣᨶ᩠ᨲᨻ᩠ᨻᩮᩣ, ᨶᩣᩉᩴ ᨴᩔᩣᨾᩦ’ᨲᩥ. ᩈᩣᨵᩩ, ᨽᨶ᩠ᨲᩮ, ᩋᨿ᩠ᨿᩮᩣ ᨲᩴ ᨣᨱᨠᩥᩴ ᨵᩦᨲᩁᩴ ᨴᩤᨸᩮᨲᩩ ᩋᨾ᩠ᩉᩣᨠᩴ ᨠᩩᨾᩣᩁᨠᩔᩣ”ᨲᩥ.



</Paragraph>

<Paragraph number="1223" book="para">
ᩋᨳ ᨡᩮᩣ ᩋᩣᨿᩈ᩠ᨾᩣ ᩏᨴᩤᨿᩦ ᨿᩮᨶ ᩈᩣ ᨣᨱᨠᩦ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨲᩴ ᨣᨱᨠᩥᩴ ᩑᨲᨴᩅᩮᩤᨧ—  “ᨠᩥᩔᩥᨾᩮᩈᩴ ᨵᩦᨲᩁᩴ ᨶ ᨴᩮᩈᩦ”ᨲᩥ? “ᩋᩉᩴ ᨡ᩠ᩅᨿ᩠ᨿ, ᩍᨾᩮ ᨶ ᨩᩣᨶᩣᨾᩥ—  ‘ᨠᩮ ᩅᩤ ᩍᨾᩮ ᨠᩔ ᩅᩤ’ᨲᩥ. ᩋᨿᨬ᩠ᨧ ᨾᩮ ᩑᨠᨵᩦᨲᩥᨠᩣ, ᨲᩥᩁᩮᩣᨣᩤᨾᩮᩣ ᨧ ᨣᨶ᩠ᨲᨻ᩠ᨻᩮᩣ, ᨶᩣᩉᩴ ᨴᩔᩣᨾᩦ”ᨲᩥ. “ᨴᩮᩉᩥᨾᩮᩈᩴ. ᩋᩉᩴ ᩍᨾᩮ ᨩᩣᨶᩣᨾᩦ”ᨲᩥ. “ᩈᨧᩮ, ᨽᨶ᩠ᨲᩮ, ᩋᨿ᩠ᨿᩮᩣ ᨩᩣᨶᩣᨲᩥ, ᨴᩔᩣᨾᩦ”ᨲᩥ. ᩋᨳ ᨡᩮᩣ ᩈᩣ ᨣᨱᨠᩦ ᨲᩮᩈᩴ ᩋᩣᨩᩦᩅᨠᩈᩣᩅᨠᩣᨶᩴ ᨵᩦᨲᩁᩴ ᩋᨴᩤᩈᩥ. ᩋᨳ ᨡᩮᩣ ᨲᩮ ᩋᩣᨩᩦᩅᨠᩈᩣᩅᨠᩣ ᨲᩴ ᨠᩩᨾᩣᩁᩥᨠᩴ ᨶᩮᨲ᩠ᩅᩣ ᨾᩣᩈᩴᨿᩮᩅ ᩈᩩᨱᩥᩈᨽᩮᩣᨣᩮᨶ ᨽᩩᨬ᩠ᨩᩥᩴᩈᩩ. ᨲᨲᩮᩣ ᩋᨸᩁᩮᨶ ᨴᩤᩈᩥᨽᩮᩣᨣᩮᨶ ᨽᩩᨬ᩠ᨩᨶ᩠ᨲᩥ.



</Paragraph>

<Paragraph number="1224" book="para">
ᩋᨳ ᨡᩮᩣ ᩈᩣ ᨠᩩᨾᩣᩁᩥᨠᩣ ᨾᩣᨲᩩᨿᩣ ᩈᨶ᩠ᨲᩥᨠᩮ ᨴᩪᨲᩴ ᨸᩣᩉᩮᩈᩥ—  “ᩋᩉᨬ᩠ᩉᩥ ᨴᩩᨣ᩠ᨣᨲᩣ ᨴᩩᨠ᩠ᨡᩥᨲᩣ, ᨶ ᩈᩩᨡᩴ ᩃᨽᩣᨾᩥ. ᨾᩣᩈᩴᨿᩮᩅ ᨾᩴ ᩈᩩᨱᩥᩈᨽᩮᩣᨣᩮᨶ ᨽᩩᨬ᩠ᨩᩥᩴᩈᩩ. ᨲᨲᩮᩣ ᩋᨸᩁᩮᨶ ᨴᩤᩈᩥᨽᩮᩣᨣᩮᨶ ᨽᩩᨬ᩠ᨩᨶ᩠ᨲᩥ. ᩋᩣᨣᨧ᩠ᨨᨲᩩ ᨾᩮ, ᨾᩣᨲᩣ, ᨾᩴ ᨶᩮᩔᨲᩪ”ᨲᩥ. ᩋᨳ ᨡᩮᩣ ᩈᩣ ᨣᨱᨠᩦ ᨿᩮᨶ ᨲᩮ ᩋᩣᨩᩦᩅᨠᩈᩣᩅᨠᩣ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨲᩮ ᩋᩣᨩᩦᩅᨠᩈᩣᩅᨠᩮ ᩑᨲᨴᩅᩮᩤᨧ—  “ᨾᩣᨿ᩠ᨿᩮᩣ, ᩍᨾᩴ ᨠᩩᨾᩣᩁᩥᨠᩴ ᨴᩤᩈᩥᨽᩮᩣᨣᩮᨶ ᨽᩩᨬ᩠ᨩᩥᨲ᩠ᨳ. ᩈᩩᨱᩥᩈᨽᩮᩣᨣᩮᨶ ᩍᨾᩴ ᨠᩩᨾᩣᩁᩥᨠᩴ ᨽᩩᨬ᩠ᨩᨳᩣ”ᨲᩥ. ᨲᩮ ᩑᩅᨾᩣᩉᩴᩈᩩ—  “ᨶᨲ᩠ᨳᨾ᩠ᩉᩣᨠᩴ ᨲᨿᩣ ᩈᨴ᩠ᨵᩥᩴ ᩋᩣᩉᩣᩁᩪᨸᩉᩣᩁᩮᩣ, ᩈᨾᨱᩮᨶ ᩈᨴ᩠ᨵᩥᩴ ᩋᨾ᩠ᩉᩣᨠᩴ ᩋᩣᩉᩣᩁᩪᨸᩉᩣᩁᩮᩣ, ᨣᨧ᩠ᨨ ᨲ᩠ᩅᩴ, ᨶ ᨾᨿᩴ ᨲᩴ ᨩᩣᨶᩣᨾᩣ”ᨲᩥ. ᩋᨳ ᨡᩮᩣ ᩈᩣ ᨣᨱᨠᩦ ᨲᩮᩉᩥ ᩋᩣᨩᩦᩅᨠᩈᩣᩅᨠᩮᩉᩥ ᩋᨸᩈᩣᨴᩥᨲᩣ ᨸᩩᨶᨴᩮᩅ ᩈᩣᩅᨲ᩠ᨳᩥᩴ ᨸᨧ᩠ᨧᩣᨣᨬ᩠ᨨᩥ.



</Paragraph>

<Paragraph number="1225" book="para">
ᨴᩩᨲᩥᨿᨾ᩠ᨸᩥ ᨡᩮᩣ ᩈᩣ ᨠᩩᨾᩣᩁᩥᨠᩣ ᨾᩣᨲᩩᨿᩣ ᩈᨶ᩠ᨲᩥᨠᩮ ᨴᩪᨲᩴ ᨸᩣᩉᩮᩈᩥ—  “ᩋᩉᨬ᩠ᩉᩥ ᨴᩩᨣ᩠ᨣᨲᩣ ᨴᩩᨠ᩠ᨡᩥᨲᩣ, ᨶ ᩈᩩᨡᩴ ᩃᨽᩣᨾᩥ. ᨾᩣᩈᩴᨿᩮᩅ ᨾᩴ ᩈᩩᨱᩥᩈᨽᩮᩣᨣᩮᨶ ᨽᩩᨬ᩠ᨩᩥᩴᩈᩩ. ᨲᨲᩮᩣ ᩋᨸᩁᩮᨶ ᨴᩤᩈᩥᨽᩮᩣᨣᩮᨶ ᨽᩩᨬ᩠ᨩᨶ᩠ᨲᩥ. ᩋᩣᨣᨧ᩠ᨨᨲᩩ ᨾᩮ, ᨾᩣᨲᩣ, ᨾᩴ ᨶᩮᩔᨲᩪ”ᨲᩥ. ᩋᨳ ᨡᩮᩣ ᩈᩣ ᨣᨱᨠᩦ ᨿᩮᨶᩣᨿᩈ᩠ᨾᩣ ᩏᨴᩤᨿᩦ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᩋᩣᨿᩈ᩠ᨾᨶ᩠ᨲᩴ ᩏᨴᩤᨿᩥᩴ ᩑᨲᨴᩅᩮᩤᨧ—  “ᩈᩣ ᨠᩥᩁ, ᨽᨶ᩠ᨲᩮ, ᨠᩩᨾᩣᩁᩥᨠᩣ ᨴᩩᨣ᩠ᨣᨲᩣ ᨴᩩᨠ᩠ᨡᩥᨲᩣ, ᨶ ᩈᩩᨡᩴ ᩃᨽᨲᩥ. ᨾᩣᩈᩴᨿᩮᩅ ᨶᩴ ᩈᩩᨱᩥᩈᨽᩮᩣᨣᩮᨶ ᨽᩩᨬ᩠ᨩᩥᩴᩈᩩ. ᨲᨲᩮᩣ ᩋᨸᩁᩮᨶ ᨴᩤᩈᩥᨽᩮᩣᨣᩮᨶ ᨽᩩᨬ᩠ᨩᨶ᩠ᨲᩥ. ᩅᨴᩮᨿ᩠ᨿᩣᨳ, ᨽᨶ᩠ᨲᩮ—  ‘ᨾᩣᨿ᩠ᨿᩮᩣ, ᩍᨾᩴ ᨠᩩᨾᩣᩁᩥᨠᩴ ᨴᩤᩈᩥᨽᩮᩣᨣᩮᨶ ᨽᩩᨬ᩠ᨩᩥᨲ᩠ᨳ. ᩈᩩᨱᩥᩈᨽᩮᩣᨣᩮᨶ ᩍᨾᩴ ᨠᩩᨾᩣᩁᩥᨠᩴ ᨽᩩᨬ᩠ᨩᨳᩣ’”ᨲᩥ.



</Paragraph>

<Paragraph number="1226" book="para">
ᩋᨳ ᨡᩮᩣ ᩋᩣᨿᩈ᩠ᨾᩣ ᩏᨴᩤᨿᩦ ᨿᩮᨶ ᨲᩮ ᩋᩣᨩᩦᩅᨠᩈᩣᩅᨠᩣ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨲᩮ ᩋᩣᨩᩦᩅᨠᩈᩣᩅᨠᩮ ᩑᨲᨴᩅᩮᩤᨧ—  “ᨾᩣᨿ᩠ᨿᩮᩣ, ᩍᨾᩴ ᨠᩩᨾᩣᩁᩥᨠᩴ ᨴᩤᩈᩥᨽᩮᩣᨣᩮᨶ ᨽᩩᨩ᩠ᨩᩥᨲ᩠ᨳ. ᩈᩩᨱᩥᩈᨽᩮᩣᨣᩮᨶ ᩍᨾᩴ ᨠᩩᨾᩣᩁᩥᨠᩴ ᨽᩩᨬ᩠ᨩᨳᩣ”ᨲᩥ. ᨲᩮ ᩑᩅᨾᩣᩉᩴᩈᩩ—  “ᨶᨲ᩠ᨳᨾ᩠ᩉᩣᨠᩴ ᨲᨿᩣ ᩈᨴ᩠ᨵᩥᩴ ᩋᩣᩉᩣᩁᩪᨸᩉᩣᩁᩮᩣ, ᨣᨱᨠᩥᨿᩣ ᩈᨴ᩠ᨵᩥᩴ ᩋᨾ᩠ᩉᩣᨠᩴ ᩋᩣᩉᩣᩁᩪᨸᩉᩣᩁᩮᩣ. ᩈᨾᨱᩮᨶ ᨽᩅᩥᨲᨻ᩠ᨻᩴ ᩋᨻ᩠ᨿᩣᩅᨭᩮᨶ. ᩈᨾᨱᩮᩣ ᩋᩔ ᩈᩩᩈᨾᨱᩮᩣ, ᨣᨧ᩠ᨨ ᨲ᩠ᩅᩴ, ᨶ ᨾᨿᩴ ᨲᩴ ᨩᩣᨶᩣᨾᩣ”ᨲᩥ. ᩋᨳ ᨡᩮᩣ ᩋᩣᨿᩈ᩠ᨾᩣ ᩏᨴᩤᨿᩦ ᨲᩮᩉᩥ ᩋᩣᨩᩦᩅᨠᩈᩣᩅᨠᩮᩉᩥ ᩋᨸᩈᩣᨴᩥᨲᩮᩣ ᨸᩩᨶᨴᩮᩅ ᩈᩣᩅᨲ᩠ᨳᩥᩴ ᨸᨧ᩠ᨧᩣᨣᨬ᩠ᨨᩥ.



</Paragraph>

<Paragraph number="1227" book="para">
ᨲᨲᩥᨿᨾ᩠ᨸᩥ ᨡᩮᩣ ᩈᩣ ᨠᩩᨾᩣᩁᩥᨠᩣ ᨾᩣᨲᩩᨿᩣ ᩈᨶ᩠ᨲᩥᨠᩮ ᨴᩪᨲᩴ ᨸᩣᩉᩮᩈᩥ—  “ᩋᩉᨬ᩠ᩉᩥ ᨴᩩᨣ᩠ᨣᨲᩣ ᨴᩩᨠ᩠ᨡᩥᨲᩣ, ᨶ ᩈᩩᨡᩴ ᩃᨽᩣᨾᩥ. ᨾᩣᩈᩴᨿᩮᩅ ᨾᩴ ᩈᩩᨱᩥᩈᨽᩮᩣᨣᩮᨶ ᨽᩩᨬ᩠ᨩᩥᩴᩈᩩ. ᨲᨲᩮᩣ ᩋᨸᩁᩮᨶ ᨴᩤᩈᩥᨽᩮᩣᨣᩮᨶ ᨽᩩᨬ᩠ᨩᨶ᩠ᨲᩥ. ᩋᩣᨣᨧ᩠ᨨᨲᩩ ᨾᩮ, ᨾᩣᨲᩣ, ᨾᩴ ᨶᩮᩔᨲᩪ”ᨲᩥ. ᨴᩩᨲᩥᨿᨾ᩠ᨸᩥ ᨡᩮᩣ ᩈᩣ ᨣᨱᨠᩦ ᨿᩮᨶᩣᨿᩈ᩠ᨾᩣ ᩏᨴᩤᨿᩦ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᩋᩣᨿᩈ᩠ᨾᨶ᩠ᨲᩴ ᩏᨴᩤᨿᩥᩴ ᩑᨲᨴᩅᩮᩤᨧ—  “ᩈᩣ ᨠᩥᩁ, ᨽᨶ᩠ᨲᩮ, ᨠᩩᨾᩣᩁᩥᨠᩣ ᨴᩩᨣ᩠ᨣᨲᩣ ᨴᩩᨠ᩠ᨡᩥᨲᩣ, ᨶ ᩈᩩᨡᩴ ᩃᨽᨲᩥ. ᨾᩣᩈᩴᨿᩮᩅ ᨶᩴ ᩈᩩᨱᩥᩈᨽᩮᩣᨣᩮᨶ ᨽᩩᨬ᩠ᨩᩥᩴᩈᩩ. ᨲᨲᩮᩣ ᩋᨸᩁᩮᨶ ᨴᩤᩈᩥᨽᩮᩣᨣᩮᨶ ᨽᩩᨬ᩠ᨩᨶ᩠ᨲᩥ. ᩅᨴᩮᨿ᩠ᨿᩣᨳ, ᨽᨶ᩠ᨲᩮ—  ‘ᨾᩣᨿ᩠ᨿᩮᩣ, ᩍᨾᩴ ᨠᩩᨾᩣᩁᩥᨠᩴ ᨴᩤᩈᩥᨽᩮᩣᨣᩮᨶ ᨽᩩᨬ᩠ᨩᩥᨲ᩠ᨳ, ᩈᩩᨱᩥᩈᨽᩮᩣᨣᩮᨶ ᩍᨾᩴ ᨠᩩᨾᩣᩁᩥᨠᩴ ᨽᩩᨬ᩠ᨩᨳᩣ’”ᨲᩥ. “ᨸᨮᨾᨾ᩠ᨸᩣᩉᩴ ᨲᩮᩉᩥ ᩋᩣᨩᩦᩅᨠᩈᩣᩅᨠᩮᩉᩥ ᩋᨸᩈᩣᨴᩥᨲᩮᩣ, ᨣᨧ᩠ᨨ ᨲ᩠ᩅᩴ, ᨶᩣᩉᩴ ᨣᨾᩥᩔᩣᨾᩦ”ᨲᩥ.



</Paragraph>

</Division>
<Division number="298" book="para">

<Paragraph number="1228" book="para">
ᩋᨳ ᨡᩮᩣ ᩈᩣ ᨣᨱᨠᩦ ᩏᨩ᩠ᨫᩣᨿᨲᩥ ᨡᩥᨿ᩠ᨿᨲᩥ ᩅᩥᨸᩣᨧᩮᨲᩥ—  “ᩑᩅᩴ ᨴᩩᨣ᩠ᨣᨲᩮᩣ ᩉᩮᩣᨲᩩ ᩋᨿ᩠ᨿᩮᩣ ᩏᨴᩤᨿᩦ, ᩑᩅᩴ ᨴᩩᨠ᩠ᨡᩥᨲᩮᩣ ᩉᩮᩣᨲᩩ ᩋᨿ᩠ᨿᩮᩣ ᩏᨴᩤᨿᩦ, ᩑᩅᩴ ᨾᩣ ᩈᩩᨡᩴ ᩃᨽᨲᩩ ᩋᨿ᩠ᨿᩮᩣ ᩏᨴᩤᨿᩦ, ᨿᨳᩣ ᨾᩮ ᨠᩩᨾᩣᩁᩥᨠᩣ ᨴᩩᨣ᩠ᨣᨲᩣ ᨴᩩᨠ᩠ᨡᩥᨲᩣ ᨶ ᩈᩩᨡᩴ ᩃᨽᨲᩥ ᨸᩣᨸᩥᨠᩣᨿ ᩈᩔᩩᨿᩣ ᨸᩣᨸᨠᩮᨶ ᩈᩈᩩᩁᩮᨶ ᨸᩣᨸᨠᩮᨶ ᩈᩣᨾᩥᨠᩮᨶᩣ”ᨲᩥ.



</Paragraph>

<Paragraph number="1229" book="para">
ᩈᩣᨸᩥ ᨡᩮᩣ ᨠᩩᨾᩣᩁᩥᨠᩣ ᩏᨩ᩠ᨫᩣᨿᨲᩥ ᨡᩥᨿ᩠ᨿᨲᩥ ᩅᩥᨸᩣᨧᩮᨲᩥ—  “ᩑᩅᩴ ᨴᩩᨣ᩠ᨣᨲᩮᩣ ᩉᩮᩣᨲᩩ ᩋᨿ᩠ᨿᩮᩣ ᩏᨴᩤᨿᩦ, ᩑᩅᩴ ᨴᩩᨠ᩠ᨡᩥᨲᩮᩣ ᩉᩮᩣᨲᩩ ᩋᨿ᩠ᨿᩮᩣ ᩏᨴᩤᨿᩦ, ᩑᩅᩴ ᨾᩣ ᩈᩩᨡᩴ ᩃᨽᨲᩩ ᩋᨿ᩠ᨿᩮᩣ ᩏᨴᩤᨿᩦ, ᨿᨳᩣᩉᩴ ᨴᩩᨣ᩠ᨣᨲᩣ ᨴᩩᨠ᩠ᨡᩥᨲᩣ ᨶ ᩈᩩᨡᩴ ᩃᨽᩣᨾᩥ ᨸᩣᨸᩥᨠᩣᨿ ᩈᩔᩩᨿᩣ ᨸᩣᨸᨠᩮᨶ ᩈᩈᩩᩁᩮᨶ ᨸᩣᨸᨠᩮᨶ ᩈᩣᨾᩥᨠᩮᨶᩣ”ᨲᩥ.



</Paragraph>

<Paragraph number="1230" book="para">
ᩋᨬ᩠ᨬᩣᨸᩥ ᩍᨲ᩠ᨳᩥᨿᩮᩣ ᩋᩈᨶ᩠ᨲᩩᨭ᩠ᨮᩣ ᩈᩔᩪᩉᩥ ᩅᩤ ᩈᩈᩩᩁᩮᩉᩥ ᩅᩤ ᩈᩣᨾᩥᨠᩮᩉᩥ ᩅᩤ, ᨲᩣ ᩑᩅᩴ ᩒᨿᩣᨧᨶ᩠ᨲᩥ—  “ᩑᩅᩴ ᨴᩩᨣ᩠ᨣᨲᩮᩣ ᩉᩮᩣᨲᩩ ᩋᨿ᩠ᨿᩮᩣ ᩏᨴᩤᨿᩦ, ᩑᩅᩴ ᨴᩩᨠ᩠ᨡᩥᨲᩮᩣ ᩉᩮᩣᨲᩩ ᩋᨿ᩠ᨿᩮᩣ ᩏᨴᩤᨿᩦ, ᩑᩅᩴ ᨾᩣ ᩈᩩᨡᩴ ᩃᨽᨲᩩ ᩋᨿ᩠ᨿᩮᩣ ᩏᨴᩤᨿᩦ, ᨿᨳᩣ ᨾᨿᩴ ᨴᩩᨣ᩠ᨣᨲᩣ ᨴᩩᨠ᩠ᨡᩥᨲᩣ ᨶ ᩈᩩᨡᩴ ᩃᨽᩣᨾ ᨸᩣᨸᩥᨠᩣᩉᩥ ᩈᩔᩪᩉᩥ ᨸᩣᨸᨠᩮᩉᩥ ᩈᩈᩩᩁᩮᩉᩥ ᨸᩣᨸᨠᩮᩉᩥ ᩈᩣᨾᩥᨠᩮᩉᩦ”ᨲᩥ.



</Paragraph>

<Paragraph number="1231" book="para">
ᨿᩣ ᨸᨶ ᨲᩣ ᩍᨲ᩠ᨳᩥᨿᩮᩣ ᩈᨶ᩠ᨲᩩᨭ᩠ᨮᩣ ᩈᩔᩪᩉᩥ ᩅᩤ ᩈᩈᩩᩁᩮᩉᩥ ᩅᩤ ᩈᩣᨾᩥᨠᩮᩉᩥ ᩅᩤ ᨲᩣ ᩑᩅᩴ ᩋᩣᨿᩣᨧᨶ᩠ᨲᩥ—  “ᩑᩅᩴ ᩈᩩᨡᩥᨲᩮᩣ ᩉᩮᩣᨲᩩ ᩋᨿ᩠ᨿᩮᩣ ᩏᨴᩤᨿᩦ, ᩑᩅᩴ ᩈᨩ᩠ᨩᩥᨲᩮᩣ ᩉᩮᩣᨲᩩ ᩋᨿ᩠ᨿᩮᩣ ᩏᨴᩤᨿᩦ, ᩑᩅᩴ ᩈᩩᨡᨾᩮᨵᩮᩤ ᩉᩮᩣᨲᩩ ᩋᨿ᩠ᨿᩮᩣ ᩏᨴᩤᨿᩦ, ᨿᨳᩣ ᨾᨿᩴ ᩈᩩᨡᩥᨲᩣ ᩈᨩ᩠ᨩᩥᨲᩣ ᩈᩩᨡᨾᩮᨵᩤ ᨽᨴ᩠ᨴᩥᨠᩣᩉᩥ ᩈᩔᩪᩉᩥ ᨽᨴ᩠ᨴᨠᩮᩉᩥ ᩈᩈᩩᩁᩮᩉᩥ ᨽᨴ᩠ᨴᨠᩮᩉᩥ ᩈᩣᨾᩥᨠᩮᩉᩦ”ᨲᩥ.



</Paragraph>

<Paragraph number="1232" book="para">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᩑᨠᨧ᩠ᨧᩣᨶᩴ ᩍᨲ᩠ᨳᩦᨶᩴ ᩒᨿᩣᨧᨶ᩠ᨲᩦᨶᩴ ᩑᨠᨧ᩠ᨧᩣᨶᩴ ᩍᨲ᩠ᨳᩦᨶᩴ ᩋᩣᨿᩣᨧᨶ᩠ᨲᩦᨶᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᩏᨴᩤᨿᩦ ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᩥᩔᨲᩦ”ᨲᩥ.



</Paragraph>

<Paragraph number="1233" book="para">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᩏᨴᩤᨿᩥᩴ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨽᩥᨠ᩠ᨡᩩᩈᩴᨥᩴ ᩈᨶ᩠ᨶᩥᨸᩣᨲᩣᨸᩮᨲ᩠ᩅᩣ ᩋᩣᨿᩈ᩠ᨾᨶ᩠ᨲᩴ ᩏᨴᩤᨿᩥᩴ ᨸᨭᩥᨸᩩᨧ᩠ᨨᩥ—  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᩏᨴᩤᨿᩥ, ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᩥᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—



</Paragraph>

</Division>
<Division number="299" book="para">

<Paragraph number="1234" book="para">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᩮᨿ᩠ᨿ, ᩍᨲ᩠ᨳᩥᨿᩣ ᩅᩤ ᨸᩩᩁᩥᩈᨾᨲᩥᩴ ᨸᩩᩁᩥᩈᩔ ᩅᩤ ᩍᨲ᩠ᨳᩥᨾᨲᩥᩴ, ᨩᩣᨿᨲ᩠ᨲᨶᩮ ᩅᩤ ᨩᩣᩁᨲ᩠ᨲᨶᩮ ᩅᩤ, ᩈᩴᨥᩣᨴᩥᩈᩮᩈᩮᩣ”</Emphasis>ᨲᩥ.



</Paragraph>

<Paragraph number="1235" book="para">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.



</Paragraph>

</Division>
<Division number="300" book="para">

<Paragraph number="1236" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨾ᩠ᨻᩉᩩᩃᩣ ᨵᩩᨲ᩠ᨲᩣ ᩏᨿ᩠ᨿᩣᨶᩮ ᨸᩁᩥᨧᩣᩁᩮᨶ᩠ᨲᩣ ᩋᨬ᩠ᨬᨲᩁᩥᩔᩣ ᩅᩮᩈᩥᨿᩣ ᩈᨶ᩠ᨲᩥᨠᩮ ᨴᩪᨲᩴ ᨸᩣᩉᩮᩈᩩᩴ—  “ᩋᩣᨣᨧ᩠ᨨᨲᩩ ᩏᨿ᩠ᨿᩣᨶᩮ ᨸᩁᩥᨧᩣᩁᩮᩔᩣᨾᩣ”ᨲᩥ. ᩈᩣ ᩑᩅᨾᩣᩉ—  “ᩋᩉᩴ ᨡ᩠ᩅᨿ᩠ᨿᩮᩣ, ᨲᩩᨾ᩠ᩉᩮ ᨶ ᨩᩣᨶᩣᨾᩥ—  ‘ᨠᩮ ᩅᩤ ᩍᨾᩮ ᨠᩔ ᩅᩤ’ᨲᩥ. ᩋᩉᨬ᩠ᨧᨾ᩠ᩉᩥ ᨻᩉᩩᨽᨱ᩠ᨯᩣ ᨻᩉᩩᨸᩁᩥᨠ᩠ᨡᩣᩁᩣ, ᨻᩉᩥᨶᨣᩁᨬ᩠ᨧ ᨣᨶ᩠ᨲᨻ᩠ᨻᩴ. ᨶᩣᩉᩴ ᨣᨾᩥᩔᩣᨾᩦ”ᨲᩥ.



</Paragraph>

<Paragraph number="1237" book="para">
ᩋᨳ ᨡᩮᩣ ᩈᩮᩣ ᨴᩪᨲᩮᩣ ᨲᩮᩈᩴ ᨵᩩᨲ᩠ᨲᩣᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᩑᩅᩴ ᩅᩩᨲ᩠ᨲᩮ, ᩋᨬ᩠ᨬᨲᩁᩮᩣ ᨸᩩᩁᩥᩈᩮᩣ ᨲᩮ ᨵᩩᨲ᩠ᨲᩮ ᩑᨲᨴᩅᩮᩤᨧ—  “ᨠᩥᩔ ᨲᩩᨾ᩠ᩉᩮ, ᩋᨿ᩠ᨿᩮᩣ, ᩑᨲᩴ ᩅᩮᩈᩥᩴ ᨿᩣᨧᩥᨲ᩠ᨳ? ᨶᨶᩩ ᩋᨿ᩠ᨿᩮᩣ ᩏᨴᩤᨿᩦ ᩅᨲ᩠ᨲᨻ᩠ᨻᩮᩣ. ᩋᨿ᩠ᨿᩮᩣ ᩏᨴᩤᨿᩦ ᩏᨿ᩠ᨿᩮᩣᨩᩮᩔᨲᩦ”ᨲᩥ. ᩑᩅᩴ ᩅᩩᨲ᩠ᨲᩮ, ᩋᨬ᩠ᨬᨲᩁᩮᩣ ᩏᨸᩣᩈᨠᩮᩣ ᨲᩴ ᨸᩩᩁᩥᩈᩴ ᩑᨲᨴᩅᩮᩤᨧ—  “ᨾᩣᨿ᩠ᨿᩮᩣ, ᩑᩅᩴ ᩋᩅᨧ. ᨶ ᨠᨸ᩠ᨸᨲᩥ ᩈᨾᨱᩣᨶᩴ ᩈᨠ᩠ᨿᨸᩩᨲ᩠ᨲᩥᨿᩣᨶᩴ ᩑᩅᩁᩪᨸᩴ ᨠᩣᨲᩩᩴ. ᨶᩣᨿ᩠ᨿᩮᩣ ᩏᨴᩤᨿᩦ ᩑᩅᩴ ᨠᩁᩥᩔᨲᩦ”ᨲᩥ. ᩑᩅᩴ ᩅᩩᨲ᩠ᨲᩮ, “ᨠᩁᩥᩔᨲᩥ ᨶ ᨠᩁᩥᩔᨲᩦ”ᨲᩥ ᩋᨻ᩠ᨽᩩᨲᨾᨠᩴᩈᩩ.



</Paragraph>

<Paragraph number="1238" book="para">
ᩋᨳ ᨡᩮᩣ ᨲᩮ ᨵᩩᨲ᩠ᨲᩣ ᨿᩮᨶᩣᨿᩈ᩠ᨾᩣ ᩏᨴᩤᨿᩦ ᨲᩮᨶᩩᨸᩈᩘᨠᨾᩥᩴᩈᩩ; ᩏᨸᩈᩘᨠᨾᩥᨲ᩠ᩅᩣ ᩋᩣᨿᩈ᩠ᨾᨶ᩠ᨲᩴ ᩏᨴᩤᨿᩥᩴ ᩑᨲᨴᩅᩮᩤᨧᩩᩴ—  “ᩍᨵ ᨾᨿᩴ, ᨽᨶ᩠ᨲᩮ, ᩏᨿ᩠ᨿᩣᨶᩮ ᨸᩁᩥᨧᩣᩁᩮᨶ᩠ᨲᩣ ᩋᩈᩩᨠᩣᨿ ᨶᩣᨾ ᩅᩮᩈᩥᨿᩣ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩥᨾ᩠ᩉᩣ—  ‘ᩋᩣᨣᨧ᩠ᨨᨲᩩ ᩏᨿ᩠ᨿᩣᨶᩮ ᨸᩁᩥᨧᩣᩁᩮᩔᩣᨾᩣ’ᨲᩥ. ᩈᩣ ᩑᩅᨾᩣᩉ—  ‘ᩋᩉᩴ ᨡ᩠ᩅᨿ᩠ᨿᩮᩣ, ᨲᩩᨾ᩠ᩉᩮ ᨶ ᨩᩣᨶᩣᨾᩥ—  ᨠᩮ ᩅᩤ ᩍᨾᩮ ᨠᩔ ᩅᩤᨲᩥ, ᩋᩉᨬ᩠ᨧᨾ᩠ᩉᩥ ᨻᩉᩩᨽᨱ᩠ᨯᩣ ᨻᩉᩩᨸᩁᩥᨠ᩠ᨡᩣᩁᩣ, ᨻᩉᩥᨶᨣᩁᨬ᩠ᨧ ᨣᨶ᩠ᨲᨻ᩠ᨻᩴ. ᨶᩣᩉᩴ ᨣᨾᩥᩔᩣᨾᩦ’ᨲᩥ. ᩈᩣᨵᩩ, ᨽᨶ᩠ᨲᩮ, ᩋᨿ᩠ᨿᩮᩣ ᨲᩴ ᩅᩮᩈᩥᩴ ᩏᨿ᩠ᨿᩮᩣᨩᩮᨲᩪ”ᨲᩥ.



</Paragraph>

<Paragraph number="1239" book="para">
ᩋᨳ ᨡᩮᩣ ᩋᩣᨿᩈ᩠ᨾᩣ ᩏᨴᩤᨿᩦ ᨿᩮᨶ ᩈᩣ ᩅᩮᩈᩦ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨲᩴ ᩅᩮᩈᩥᩴ ᩑᨲᨴᩅᩮᩤᨧ—  “ᨠᩥᩔᩥᨾᩮᩈᩴ ᨶ ᨣᨧ᩠ᨨᩈᩦ”ᨲᩥ? “ᩋᩉᩴ ᨡ᩠ᩅᨿ᩠ᨿ, ᩍᨾᩮ ᨶ ᨩᩣᨶᩣᨾᩥ—  ‘ᨠᩮ ᩅᩤ ᩍᨾᩮ ᨠᩔ ᩅᩤ’ᨲᩥ. ᩋᩉᨬ᩠ᨧᨾ᩠ᩉᩥ ᨻᩉᩩᨽᨱ᩠ᨯᩣ ᨻᩉᩩᨸᩁᩥᨠ᩠ᨡᩣᩁᩣ, ᨻᩉᩥᨶᨣᩁᨬ᩠ᨧ ᨣᨶ᩠ᨲᨻ᩠ᨻᩴ. ᨶᩣᩉᩴ ᨣᨾᩥᩔᩣᨾᩦ”ᨲᩥ. “ᨣᨧ᩠ᨨᩥᨾᩮᩈᩴ. ᩋᩉᩴ ᩍᨾᩮ ᨩᩣᨶᩣᨾᩦ”ᨲᩥ. “ᩈᨧᩮ, ᨽᨶ᩠ᨲᩮ, ᩋᨿ᩠ᨿᩮᩣ ᨩᩣᨶᩣᨲᩥ ᩋᩉᩴ ᨣᨾᩥᩔᩣᨾᩦ”ᨲᩥ. ᩋᨳ ᨡᩮᩣ ᨲᩮ ᨵᩩᨲ᩠ᨲᩣ ᨲᩴ ᩅᩮᩈᩥᩴ ᩋᩣᨴᩤᨿ ᩏᨿ᩠ᨿᩣᨶᩴ ᩋᨣᨾᩴᩈᩩ. ᩋᨳ ᨡᩮᩣ ᩈᩮᩣ ᩏᨸᩣᩈᨠᩮᩣ ᩏᨩ᩠ᨫᩣᨿᨲᩥ ᨡᩥᨿ᩠ᨿᨲᩥ ᩅᩥᨸᩣᨧᩮᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩮᩣ ᩏᨴᩤᨿᩦ ᨲᩘᨡᨱᩥᨠᩴ ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᩥᩔᨲᩦ”ᨲᩥ.



</Paragraph>

<Paragraph number="1240" book="para">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩔ ᩏᨸᩣᩈᨠᩔ ᩏᨩ᩠ᨫᩣᨿᨶ᩠ᨲᩔ ᨡᩥᨿ᩠ᨿᨶ᩠ᨲᩔ ᩅᩥᨸᩣᨧᩮᨶ᩠ᨲᩔ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᩏᨴᩤᨿᩦ ᨲᩘᨡᨱᩥᨠᩴ ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᩥᩔᨲᩦ”ᨲᩥ.



</Paragraph>

<Paragraph number="1241" book="para">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᩏᨴᩤᨿᩥᩴ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᩏᨴᩤᨿᩥ, ᨲᩘᨡᨱᩥᨠᩴ ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᨲᩘᨡᨱᩥᨠᩴ ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᩥᩔᩈᩥ? ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—



</Paragraph>

</Division>
<Division number="301" book="para">

<Paragraph number="1242" book="para">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᩮᨿ᩠ᨿ, ᩍᨲ᩠ᨳᩥᨿᩣ ᩅᩤ ᨸᩩᩁᩥᩈᨾᨲᩥᩴ ᨸᩩᩁᩥᩈᩔ ᩅᩤ ᩍᨲ᩠ᨳᩥᨾᨲᩥᩴ, ᨩᩣᨿᨲ᩠ᨲᨶᩮ ᩅᩤ ᨩᩣᩁᨲ᩠ᨲᨶᩮ ᩅᩤ, ᩋᨶ᩠ᨲᨾᩈᩮᩣ ᨲᩘᨡᨱᩥᨠᩣᨿᨸᩥ, ᩈᩴᨥᩣᨴᩥᩈᩮᩈᩮᩣ”</Emphasis>ᨲᩥ. (*5*:<Emphasis>9</Emphasis>)



</Paragraph>

</Division>
<Division number="302" book="para">

<Paragraph number="1243" book="para">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.



</Paragraph>

<Paragraph number="1244" book="para">
<Emphasis>ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᩮᨿ᩠ᨿᩣ</Emphasis>ᨲᩥ ᩍᨲ᩠ᨳᩥᨿᩣ ᩅᩤ ᨸᩉᩥᨲᩮᩣ ᨸᩩᩁᩥᩈᩔ ᩈᨶ᩠ᨲᩥᨠᩮ ᨣᨧ᩠ᨨᨲᩥ, ᨸᩩᩁᩥᩈᩮᨶ ᩅᩤ ᨸᩉᩥᨲᩮᩣ ᩍᨲ᩠ᨳᩥᨿᩣ ᩈᨶ᩠ᨲᩥᨠᩮ ᨣᨧ᩠ᨨᨲᩥ.



</Paragraph>

<Paragraph number="1245" book="para">
<Emphasis>ᩍᨲ᩠ᨳᩥᨿᩣ ᩅᩤ ᨸᩩᩁᩥᩈᨾᨲᩥᨶ᩺</Emphasis>ᨲᩥ ᨸᩩᩁᩥᩈᩔ ᨾᨲᩥᩴ ᩍᨲ᩠ᨳᩥᨿᩣ ᩋᩣᩁᩮᩣᨧᩮᨲᩥ.



</Paragraph>

<Paragraph number="1246" book="para">
<Emphasis>ᨸᩩᩁᩥᩈᩔ ᩅᩤ ᩍᨲ᩠ᨳᩥᨾᨲᩥᨶ᩺</Emphasis>ᨲᩥ ᩍᨲ᩠ᨳᩥᨿᩣ ᨾᨲᩥᩴ ᨸᩩᩁᩥᩈᩔ ᩋᩣᩁᩮᩣᨧᩮᨲᩥ.



</Paragraph>

<Paragraph number="1247" book="para">
<Emphasis>ᨩᩣᨿᨲ᩠ᨲᨶᩮ ᩅᩤ</Emphasis>ᨲᩥ ᨩᩣᨿᩣ ᨽᩅᩥᩔᩈᩥ.



</Paragraph>

<Paragraph number="1248" book="para">
<Emphasis>ᨩᩣᩁᨲ᩠ᨲᨶᩮ ᩅᩤ</Emphasis>ᨲᩥ ᨩᩣᩁᩦ ᨽᩅᩥᩔᩈᩥ.



</Paragraph>

<Paragraph number="1249" book="para">
<Emphasis>ᩋᨶ᩠ᨲᨾᩈᩮᩣ ᨲᩘᨡᨱᩥᨠᩣᨿᨸᩦ</Emphasis>ᨲᩥ ᨾᩩᩉᩩᨲ᩠ᨲᩥᨠᩣ ᨽᩅᩥᩔᩈᩥ.



</Paragraph>

<Paragraph number="1250" book="para">
<Emphasis>ᩈᩴᨥᩣᨴᩥᩈᩮᩈᩮᩣ</Emphasis>ᨲᩥ …ᨸᩮ…  ᨲᩮᨶᨸᩥ ᩅᩩᨧ᩠ᨧᨲᩥ “ᩈᩴᨥᩣᨴᩥᩈᩮᩈᩮᩣ”ᨲᩥ.



</Paragraph>

</Division>
<Division number="303" book="para">

<Paragraph number="1251" book="para">
ᨴᩈ ᩍᨲ᩠ᨳᩥᨿᩮᩣ—  ᨾᩣᨲᩩᩁᨠ᩠ᨡᩥᨲᩣ ᨸᩥᨲᩩᩁᨠ᩠ᨡᩥᨲᩣ ᨾᩣᨲᩣᨸᩥᨲᩩᩁᨠ᩠ᨡᩥᨲᩣ ᨽᩣᨲᩩᩁᨠ᩠ᨡᩥᨲᩣ ᨽᨣᩥᨶᩥᩁᨠ᩠ᨡᩥᨲᩣ ᨬᩣᨲᩥᩁᨠ᩠ᨡᩥᨲᩣ ᨣᩮᩤᨲ᩠ᨲᩁᨠ᩠ᨡᩥᨲᩣ ᨵᨾ᩠ᨾᩁᨠ᩠ᨡᩥᨲᩣ ᩈᩣᩁᨠ᩠ᨡᩣ ᩈᨸᩁᩥᨴᨱ᩠ᨯᩣ.



</Paragraph>

<Paragraph number="1252" book="para">
ᨴᩈ ᨽᩁᩥᨿᩣᨿᩮᩣ—  ᨵᨶᨠ᩠ᨠᩦᨲᩣ ᨨᨶ᩠ᨴᩅᩤᩈᩥᨶᩦ ᨽᩮᩣᨣᩅᩤᩈᩥᨶᩦ ᨸᨭᩅᩤᩈᩥᨶᩦ ᩒᨴᨸᨲ᩠ᨲᨠᩥᨶᩦ ᩒᨽᨭᨧᩩᨾ᩠ᨻᨭᩣ ᨴᩤᩈᩦ ᨧ ᨽᩁᩥᨿᩣ ᨧ ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ ᨵᨩᩣᩉᨭᩣ ᨾᩩᩉᩩᨲ᩠ᨲᩥᨠᩣ.



</Paragraph>

</Division>
<Division number="304" book="para">

<Paragraph number="1253" book="para">
<Emphasis>ᨾᩣᨲᩩᩁᨠ᩠ᨡᩥᨲᩣ</Emphasis> ᨶᩣᨾ ᨾᩣᨲᩣ ᩁᨠ᩠ᨡᨲᩥ ᨣᩮᩤᨸᩮᨲᩥ ᩍᩔᩁᩥᨿᩴ ᨠᩣᩁᩮᨲᩥ ᩅᩈᩴ ᩅᨲ᩠ᨲᩮᨲᩥ.



</Paragraph>

<Paragraph number="1254" book="para">
<Emphasis>ᨸᩥᨲᩩᩁᨠ᩠ᨡᩥᨲᩣ</Emphasis> ᨶᩣᨾ ᨸᩥᨲᩣ ᩁᨠ᩠ᨡᨲᩥ ᨣᩮᩤᨸᩮᨲᩥ ᩍᩔᩁᩥᨿᩴ ᨠᩣᩁᩮᨲᩥ ᩅᩈᩴ ᩅᨲ᩠ᨲᩮᨲᩥ.



</Paragraph>

<Paragraph number="1255" book="para">
<Emphasis>ᨾᩣᨲᩣᨸᩥᨲᩩᩁᨠ᩠ᨡᩥᨲᩣ</Emphasis> ᨶᩣᨾ ᨾᩣᨲᩣᨸᩥᨲᩁᩮᩣ ᩁᨠ᩠ᨡᨶ᩠ᨲᩥ ᨣᩮᩤᨸᩮᨶ᩠ᨲᩥ ᩍᩔᩁᩥᨿᩴ ᨠᩣᩁᩮᨶ᩠ᨲᩥ ᩅᩈᩴ ᩅᨲ᩠ᨲᩮᨶ᩠ᨲᩥ.



</Paragraph>

<Paragraph number="1256" book="para">
<Emphasis>ᨽᩣᨲᩩᩁᨠ᩠ᨡᩥᨲᩣ</Emphasis> ᨶᩣᨾ ᨽᩣᨲᩣ ᩁᨠ᩠ᨡᨲᩥ ᨣᩮᩤᨸᩮᨲᩥ ᩍᩔᩁᩥᨿᩴ ᨠᩣᩁᩮᨲᩥ ᩅᩈᩴ ᩅᨲ᩠ᨲᩮᨲᩥ.



</Paragraph>

<Paragraph number="1257" book="para">
<Emphasis>ᨽᨣᩥᨶᩥᩁᨠ᩠ᨡᩥᨲᩣ</Emphasis> ᨶᩣᨾ ᨽᨣᩥᨶᩦ ᩁᨠ᩠ᨡᨲᩥ ᨣᩮᩤᨸᩮᨲᩥ ᩍᩔᩁᩥᨿᩴ ᨠᩣᩁᩮᨲᩥ ᩅᩈᩴ ᩅᨲ᩠ᨲᩮᨲᩥ.



</Paragraph>

<Paragraph number="1258" book="para">
<Emphasis>ᨬᩣᨲᩥᩁᨠ᩠ᨡᩥᨲᩣ</Emphasis> ᨶᩣᨾ ᨬᩣᨲᨠᩣ ᩁᨠ᩠ᨡᨶ᩠ᨲᩥ ᨣᩮᩤᨸᩮᨶ᩠ᨲᩥ ᩍᩔᩁᩥᨿᩴ ᨠᩣᩁᩮᨶ᩠ᨲᩥ ᩅᩈᩴ ᩅᨲ᩠ᨲᩮᨶ᩠ᨲᩥ.



</Paragraph>

<Paragraph number="1259" book="para">
<Emphasis>ᨣᩮᩤᨲ᩠ᨲᩁᨠ᩠ᨡᩥᨲᩣ</Emphasis> ᨶᩣᨾ ᩈᨣᩮᩤᨲ᩠ᨲᩣ ᩁᨠ᩠ᨡᨶ᩠ᨲᩥ ᨣᩮᩤᨸᩮᨶ᩠ᨲᩥ ᩍᩔᩁᩥᨿᩴ ᨠᩣᩁᩮᨶ᩠ᨲᩥ ᩅᩈᩴ ᩅᨲ᩠ᨲᩮᨶ᩠ᨲᩥ.



</Paragraph>

<Paragraph number="1260" book="para">
<Emphasis>ᨵᨾ᩠ᨾᩁᨠ᩠ᨡᩥᨲᩣ</Emphasis> ᨶᩣᨾ ᩈᩉᨵᨾ᩠ᨾᩥᨠᩣ ᩁᨠ᩠ᨡᨶ᩠ᨲᩥ ᨣᩮᩤᨸᩮᨶ᩠ᨲᩥ ᩍᩔᩁᩥᨿᩴ ᨠᩣᩁᩮᨶ᩠ᨲᩥ ᩅᩈᩴ ᩅᨲ᩠ᨲᩮᨶ᩠ᨲᩥ.



</Paragraph>

<Paragraph number="1261" book="para">
<Emphasis>ᩈᩣᩁᨠ᩠ᨡᩣ</Emphasis> ᨶᩣᨾ ᨣᨻ᩠ᨽᩮᨸᩥ ᨸᩁᩥᨣ᩠ᨣᩉᩥᨲᩣ ᩉᩮᩣᨲᩥ—  ᨾᨿ᩠ᩉᩴ ᩑᩈᩣᨲᩥ. ᩋᨶ᩠ᨲᨾᩈᩮᩣ ᨾᩣᩃᩣᨣᩩᩊᨸᩁᩥᨠ᩠ᨡᩥᨲ᩠ᨲᩣᨸᩥ.



</Paragraph>

<Paragraph number="1262" book="para">
<Emphasis>ᩈᨸᩁᩥᨴᨱ᩠ᨯᩣ</Emphasis> ᨶᩣᨾ ᨠᩮᩉᩥᨧᩥ ᨴᨱ᩠ᨯᩮᩣ ᨮᨸᩥᨲᩮᩣ ᩉᩮᩣᨲᩥ—  ᨿᩮᩣ ᩍᨲ᩠ᨳᨶ᩠ᨶᩣᨾᩴ ᩍᨲ᩠ᨳᩥᩴ ᨣᨧ᩠ᨨᨲᩥ ᩑᨲ᩠ᨲᨠᩮᩣ ᨴᨱ᩠ᨯᩮᩣᨲᩥ.



</Paragraph>

<Paragraph number="1263" book="para">
<Emphasis>ᨵᨶᨠ᩠ᨠᩦᨲᩣ</Emphasis> ᨶᩣᨾ ᨵᨶᩮᨶ ᨠᩥᨱᩥᨲ᩠ᩅᩣ ᩅᩤᩈᩮᨲᩥ.



</Paragraph>

<Paragraph number="1264" book="para">
<Emphasis>ᨨᨶ᩠ᨴᩅᩤᩈᩥᨶᩦ</Emphasis> ᨶᩣᨾ ᨸᩥᨿᩮᩣ ᨸᩥᨿᩴ ᩅᩤᩈᩮᨲᩥ.



</Paragraph>

<Paragraph number="1265" book="para">
<Emphasis>ᨽᩮᩣᨣᩅᩤᩈᩥᨶᩦ</Emphasis> ᨶᩣᨾ ᨽᩮᩣᨣᩴ ᨴᨲ᩠ᩅᩣ ᩅᩤᩈᩮᨲᩥ.



</Paragraph>

<Paragraph number="1266" book="para">
<Emphasis>ᨸᨭᩅᩤᩈᩥᨶᩦ</Emphasis> ᨶᩣᨾ ᨸᨭᩴ ᨴᨲ᩠ᩅᩣ ᩅᩤᩈᩮᨲᩥ.



</Paragraph>

<Paragraph number="1267" book="para">
<Emphasis>ᩒᨴᨸᨲ᩠ᨲᨠᩥᨶᩦ</Emphasis> ᨶᩣᨾ ᩏᨴᨠᨸᨲ᩠ᨲᩴ ᩋᩣᨾᩈᩥᨲ᩠ᩅᩣ ᩅᩤᩈᩮᨲᩥ.



</Paragraph>

<Paragraph number="1268" book="para">
<Emphasis>ᩒᨽᨭᨧᩩᨾ᩠ᨻᨭᩣ</Emphasis> ᨶᩣᨾ ᨧᩩᨾ᩠ᨻᨭᩴ ᩒᩁᩮᩣᨸᩮᨲ᩠ᩅᩣ ᩅᩤᩈᩮᨲᩥ.



</Paragraph>

<Paragraph number="1269" book="para">
<Emphasis>ᨴᩤᩈᩦ</Emphasis> ᨶᩣᨾ ᨴᩤᩈᩦ ᨧᩮᩅ ᩉᩮᩣᨲᩥ ᨽᩁᩥᨿᩣ ᨧ.



</Paragraph>

<Paragraph number="1270" book="para">
<Emphasis>ᨠᨾ᩠ᨾᨠᩣᩁᩦ</Emphasis> ᨶᩣᨾ ᨠᨾ᩠ᨾᨠᩣᩁᩦ ᨧᩮᩅ ᩉᩮᩣᨲᩥ ᨽᩁᩥᨿᩣ ᨧ.



</Paragraph>

<Paragraph number="1271" book="para">
<Emphasis>ᨵᨩᩣᩉᨭᩣ</Emphasis> ᨶᩣᨾ ᨠᩁᨾᩁᩣᨶᩦᨲᩣ ᩅᩩᨧ᩠ᨧᨲᩥ.



</Paragraph>

<Paragraph number="1272" book="para">
<Emphasis>ᨾᩩᩉᩩᨲ᩠ᨲᩥᨠᩣ</Emphasis> ᨶᩣᨾ ᨲᩘᨡᨱᩥᨠᩣ ᩅᩩᨧ᩠ᨧᨲᩥ.



</Paragraph>

</Division>
<Division number="305" book="para">

<Paragraph number="1273" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1274" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨸᩥᨲᩩᩁᨠ᩠ᨡᩥᨲᩴ ᨻᩕᩪᩉᩥ …ᨸᩮ…  ᨾᩣᨲᩣᨸᩥᨲᩩᩁᨠ᩠ᨡᩥᨲᩴ ᨻᩕᩪᩉᩥ…  ᨽᩣᨲᩩᩁᨠ᩠ᨡᩥᨲᩴ ᨻᩕᩪᩉᩥ…  ᨽᨣᩥᨶᩥᩁᨠ᩠ᨡᩥᨲᩴ ᨻᩕᩪᩉᩥ…  ᨬᩣᨲᩥᩁᨠ᩠ᨡᩥᨲᩴ ᨻᩕᩪᩉᩥ…  ᨣᩮᩤᨲ᩠ᨲᩁᨠ᩠ᨡᩥᨲᩴ ᨻᩕᩪᩉᩥ…  ᨵᨾ᩠ᨾᩁᨠ᩠ᨡᩥᨲᩴ ᨻᩕᩪᩉᩥ…  ᩈᩣᩁᨠ᩠ᨡᩴ ᨻᩕᩪᩉᩥ…  ᩈᨸᩁᩥᨴᨱ᩠ᨯᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1275" type="center" book="para">
ᨶᩥᨠ᩠ᨡᩮᨸᨸᨴᩤᨶᩥ.





</Paragraph>

<Division number="306" book="para">

<Paragraph number="1276" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᨬ᩠ᨧ ᨸᩥᨲᩩᩁᨠ᩠ᨡᩥᨲᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1277" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᨬ᩠ᨧ ᨾᩣᨲᩣᨸᩥᨲᩩᩁᨠ᩠ᨡᩥᨲᨬ᩠ᨧ …ᨸᩮ…  ᨾᩣᨲᩩᩁᨠ᩠ᨡᩥᨲᨬ᩠ᨧ ᨽᩣᨲᩩᩁᨠ᩠ᨡᩥᨲᨬ᩠ᨧ…  ᨾᩣᨲᩩᩁᨠ᩠ᨡᩥᨲᨬ᩠ᨧ ᨽᨣᩥᨶᩥᩁᨠ᩠ᨡᩥᨲᨬ᩠ᨧ…  ᨾᩣᨲᩩᩁᨠ᩠ᨡᩥᨲᨬ᩠ᨧ ᨬᩣᨲᩥᩁᨠ᩠ᨡᩥᨲᨬ᩠ᨧ…  ᨾᩣᨲᩩᩁᨠ᩠ᨡᩥᨲᨬ᩠ᨧ ᨣᩮᩤᨲ᩠ᨲᩁᨠ᩠ᨡᩥᨲᨬ᩠ᨧ…  ᨾᩣᨲᩩᩁᨠ᩠ᨡᩥᨲᨬ᩠ᨧ ᨵᨾ᩠ᨾᩁᨠ᩠ᨡᩥᨲᨬ᩠ᨧ…  ᨾᩣᨲᩩᩁᨠ᩠ᨡᩥᨲᨬ᩠ᨧ ᩈᩣᩁᨠ᩠ᨡᨬ᩠ᨧ…  ᨾᩣᨲᩩᩁᨠ᩠ᨡᩥᨲᨬ᩠ᨧ ᩈᨸᩁᩥᨴᨱ᩠ᨯᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1278" type="center" book="para">
ᨡᨱ᩠ᨯᨧᨠ᩠ᨠᩴ.





</Paragraph>

<Division number="307" book="para">

<Paragraph number="1279" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨸᩥᨲᩩᩁᨠ᩠ᨡᩥᨲᨬ᩠ᨧ ᨾᩣᨲᩣᨸᩥᨲᩩᩁᨠ᩠ᨡᩥᨲᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1280" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨸᩥᨲᩩᩁᨠ᩠ᨡᩥᨲᨬ᩠ᨧ ᨽᩣᨲᩩᩁᨠ᩠ᨡᩥᨲᨬ᩠ᨧ …ᨸᩮ…  ᨸᩥᨲᩩᩁᨠ᩠ᨡᩥᨲᨬ᩠ᨧ ᨽᨣᩥᨶᩥᩁᨠ᩠ᨡᩥᨲᨬ᩠ᨧ…  ᨸᩥᨲᩩᩁᨠ᩠ᨡᩥᨲᨬ᩠ᨧ ᨬᩣᨲᩥᩁᨠ᩠ᨡᩥᨲᨬ᩠ᨧ…  ᨸᩥᨲᩩᩁᨠ᩠ᨡᩥᨲᨬ᩠ᨧ ᨣᩮᩤᨲ᩠ᨲᩁᨠ᩠ᨡᩥᨲᨬ᩠ᨧ…  ᨸᩥᨲᩩᩁᨠ᩠ᨡᩥᨲᨬ᩠ᨧ ᨵᨾ᩠ᨾᩁᨠ᩠ᨡᩥᨲᨬ᩠ᨧ…  ᨸᩥᨲᩩᩁᨠ᩠ᨡᩥᨲᨬ᩠ᨧ ᩈᩣᩁᨠ᩠ᨡᨬ᩠ᨧ…  ᨸᩥᨲᩩᩁᨠ᩠ᨡᩥᨲᨬ᩠ᨧ ᩈᨸᩁᩥᨴᨱ᩠ᨯᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1281" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨸᩥᨲᩩᩁᨠ᩠ᨡᩥᨲᨬ᩠ᨧ ᨾᩣᨲᩩᩁᨠ᩠ᨡᩥᨲᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1282" type="center" book="para">
ᨻᨴ᩠ᨵᨧᨠ᩠ᨠᩴ ᨾᩪᩃᩴ ᩈᩴᨡᩥᨲ᩠ᨲᩴ.





</Paragraph>

<Division number="308" book="para">

<Paragraph number="1283" book="para">
( ) ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩈᨸᩁᩥᨴᨱ᩠ᨯᨬ᩠ᨧ ᨾᩣᨲᩩᩁᨠ᩠ᨡᩥᨲᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1284" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩈᨸᩁᩥᨴᨱ᩠ᨯᨬ᩠ᨧ ᨸᩥᨲᩩᩁᨠ᩠ᨡᩥᨲᨬ᩠ᨧ …ᨸᩮ…  ᩈᨸᩁᩥᨴᨱ᩠ᨯᨬ᩠ᨧ ᨾᩣᨲᩣᨸᩥᨲᩩᩁᨠ᩠ᨡᩥᨲᨬ᩠ᨧ…  ᩈᨸᩁᩥᨴᨱ᩠ᨯᨬ᩠ᨧ ᨽᩣᨲᩩᩁᨠ᩠ᨡᩥᨲᨬ᩠ᨧ…  ᩈᨸᩁᩥᨴᨱ᩠ᨯᨬ᩠ᨧ ᨽᨣᩥᨶᩥᩁᨠ᩠ᨡᩥᨲᨬ᩠ᨧ…  ᩈᨸᩁᩥᨴᨱ᩠ᨯᨬ᩠ᨧ ᨬᩣᨲᩥᩁᨠ᩠ᨡᩥᨲᨬ᩠ᨧ…  ᩈᨸᩁᩥᨴᨱ᩠ᨯᨬ᩠ᨧ ᨣᩮᩤᨲ᩠ᨲᩁᨠ᩠ᨡᩥᨲᨬ᩠ᨧ…  ᩈᨸᩁᩥᨴᨱ᩠ᨯᨬ᩠ᨧ ᨵᨾ᩠ᨾᩁᨠ᩠ᨡᩥᨲᨬ᩠ᨧ…  ᩈᨸᩁᩥᨴᨱ᩠ᨯᨬ᩠ᨧ ᩈᩣᩁᨠ᩠ᨡᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1285" type="center" book="para">
ᩑᨠᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1286" type="center" book="para">
ᩑᩅᩴ ᨴᩩᨾᩪᩃᨠᨾ᩠ᨸᩥ ᨲᩥᨾᩪᩃᨠᨾ᩠ᨸᩥ ᨿᩣᩅ ᨶᩅᨾᩪᩃᨠᩴ ᨠᩣᨲᨻ᩠ᨻᩴ.




</Paragraph>

<Paragraph number="1287" type="center" book="para">
ᩍᨴᩴ ᨴᩈᨾᩪᩃᨠᩴ—





</Paragraph>

<Division number="309" book="para">

<Paragraph number="1288" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᨬ᩠ᨧ ᨸᩥᨲᩩᩁᨠ᩠ᨡᩥᨲᨬ᩠ᨧ ᨾᩣᨲᩣᨸᩥᨲᩩᩁᨠ᩠ᨡᩥᨲᨬ᩠ᨧ ᨽᩣᨲᩩᩁᨠ᩠ᨡᩥᨲᨬ᩠ᨧ ᨽᨣᩥᨶᩥᩁᨠ᩠ᨡᩥᨲᨬ᩠ᨧ ᨬᩣᨲᩥᩁᨠ᩠ᨡᩥᨲᨬ᩠ᨧ ᨣᩮᩤᨲ᩠ᨲᩁᨠ᩠ᨡᩥᨲᨬ᩠ᨧ ᨵᨾ᩠ᨾᩁᨠ᩠ᨡᩥᨲᨬ᩠ᨧ ᩈᩣᩁᨠ᩠ᨡᨬ᩠ᨧ ᩈᨸᩁᩥᨴᨱ᩠ᨯᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1289" type="center" book="para">
ᨵᨶᨠ᩠ᨠᩦᨲᩣᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="310" book="para">

<Paragraph number="1290" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ …ᨸᩮ…  ᨽᩮᩣᨣᩅᩤᩈᩥᨶᩦ…  ᨸᨭᩅᩤᩈᩥᨶᩦ…  ᩒᨴᨸᨲ᩠ᨲᨠᩥᨶᩦ…  ᩒᨽᨭᨧᩩᨾ᩠ᨻᨭᩣ…  ᨴᩤᩈᩦ ᨧ ᨽᩁᩥᨿᩣ ᨧ…  ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ…  ᨵᨩᩣᩉᨭᩣ…  ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1291" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨸᩥᨲᩩᩁᨠ᩠ᨡᩥᨲᩴ ᨻᩕᩪᩉᩥ …ᨸᩮ…  ᨾᩣᨲᩣᨸᩥᨲᩩᩁᨠ᩠ᨡᩥᨲᩴ ᨻᩕᩪᩉᩥ…  ᨽᩣᨲᩩᩁᨠ᩠ᨡᩥᨲᩴ ᨻᩕᩪᩉᩥ…  ᨽᨣᩥᨶᩥᩁᨠ᩠ᨡᩥᨲᩴ ᨻᩕᩪᩉᩥ…  ᨬᩣᨲᩥᩁᨠ᩠ᨡᩥᨲᩴ ᨻᩕᩪᩉᩥ…  ᨣᩮᩤᨲ᩠ᨲᩁᨠ᩠ᨡᩥᨲᩴ ᨻᩕᩪᩉᩥ…  ᨵᨾ᩠ᨾᩁᨠ᩠ᨡᩥᨲᩴ ᨻᩕᩪᩉᩥ…  ᩈᩣᩁᨠ᩠ᨡᩴ ᨻᩕᩪᩉᩥ…  ᩈᨸᩁᩥᨴᨱ᩠ᨯᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1292" type="center" book="para">
ᨶᩥᨠ᩠ᨡᩮᨸᨸᨴᩤᨶᩥ.





</Paragraph>

<Division number="311" book="para">

<Paragraph number="1293" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᨬ᩠ᨧ ᨸᩥᨲᩩᩁᨠ᩠ᨡᩥᨲᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1294" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᨬ᩠ᨧ ᨾᩣᨲᩣᨸᩥᨲᩩᩁᨠ᩠ᨡᩥᨲᨬ᩠ᨧ …ᨸᩮ…  ᨾᩣᨲᩩᩁᨠ᩠ᨡᩥᨲᨬ᩠ᨧ ᩈᨸᩁᩥᨴᨱ᩠ᨯᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1295" type="center" book="para">
ᨡᨱ᩠ᨯᨧᨠ᩠ᨠᩴ.





</Paragraph>

<Division number="312" book="para">

<Paragraph number="1296" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨸᩥᨲᩩᩁᨠ᩠ᨡᩥᨲᨬ᩠ᨧ ᨾᩣᨲᩣᨸᩥᨲᩩᩁᨠ᩠ᨡᩥᨲᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1297" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨸᩥᨲᩩᩁᨠ᩠ᨡᩥᨲᨬ᩠ᨧ ᨽᩣᨲᩩᩁᨠ᩠ᨡᩥᨲᨬ᩠ᨧ …ᨸᩮ…  ᨸᩥᨲᩩᩁᨠ᩠ᨡᩥᨲᨬ᩠ᨧ ᩈᨸᩁᩥᨴᨱ᩠ᨯᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1298" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨸᩥᨲᩩᩁᨠ᩠ᨡᩥᨲᨬ᩠ᨧ ᨾᩣᨲᩩᩁᨠ᩠ᨡᩥᨲᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1299" type="center" book="para">
ᨻᨴ᩠ᨵᨧᨠ᩠ᨠᩴ ᨾᩪᩃᩴ ᩈᩴᨡᩥᨲ᩠ᨲᩴ.





</Paragraph>

<Division number="313" book="para">

<Paragraph number="1300" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩈᨸᩁᩥᨴᨱ᩠ᨯᨬ᩠ᨧ ᨾᩣᨲᩩᩁᨠ᩠ᨡᩥᨲᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1301" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩈᨸᩁᩥᨴᨱ᩠ᨯᨬ᩠ᨧ ᨸᩥᨲᩩᩁᨠ᩠ᨡᩥᨲᨬ᩠ᨧ …ᨸᩮ…  ᩈᨸᩁᩥᨴᨱ᩠ᨯᨬ᩠ᨧ ᩈᩣᩁᨠ᩠ᨡᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1302" type="center" book="para">
ᩑᨠᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1303" type="center" book="para">
ᨴᩩᨾᩪᩃᨠᩣᨴᩦᨶᩥᨸᩥ ᩑᩅᨾᩮᩅ ᨠᩣᨲᨻ᩠ᨻᩣᨶᩥ.




</Paragraph>

<Paragraph number="1304" type="center" book="para">
ᩍᨴᩴ ᨴᩈᨾᩪᩃᨠᩴ—





</Paragraph>

<Division number="314" book="para">

<Paragraph number="1305" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᨬ᩠ᨧ ᨸᩥᨲᩩᩁᨠ᩠ᨡᩥᨲᨬ᩠ᨧ ᨾᩣᨲᩣᨸᩥᨲᩩᩁᨠ᩠ᨡᩥᨲᨬ᩠ᨧ ᨽᩣᨲᩩᩁᨠ᩠ᨡᩥᨲᨬ᩠ᨧ ᨽᨣᩥᨶᩥᩁᨠ᩠ᨡᩥᨲᨬ᩠ᨧ ᨬᩣᨲᩥᩁᨠ᩠ᨡᩥᨲᨬ᩠ᨧ ᨣᩮᩤᨲ᩠ᨲᩁᨠ᩠ᨡᩥᨲᨬ᩠ᨧ ᨵᨾ᩠ᨾᩁᨠ᩠ᨡᩥᨲᨬ᩠ᨧ ᩈᩣᩁᨠ᩠ᨡᨬ᩠ᨧ ᩈᨸᩁᩥᨴᨱ᩠ᨯᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1306" type="center" book="para">
ᨾᩩᩉᩩᨲ᩠ᨲᩥᨠᩣᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Division number="315" book="para">

<Paragraph number="1307" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1308" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ …ᨸᩮ…  ᨽᩮᩣᨣᩅᩤᩈᩥᨶᩦ…  ᨸᨭᩅᩤᩈᩥᨶᩦ…  ᩒᨴᨸᨲ᩠ᨲᨠᩥᨶᩦ…  ᩒᨽᨭᨧᩩᨾ᩠ᨻᨭᩣ…  ᨴᩤᩈᩦ ᨧ ᨽᩁᩥᨿᩣ ᨧ…  ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ…  ᨵᨩᩣᩉᨭᩣ…  ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1309" type="center" book="para">
ᨶᩥᨠ᩠ᨡᩮᨸᨸᨴᩤᨶᩥ.





</Paragraph>

<Division number="316" book="para">

<Paragraph number="1310" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1311" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨽᩮᩣᨣᩅᩤᩈᩥᨶᩦ ᨧ …ᨸᩮ…  ᨵᨶᨠ᩠ᨠᩦᨲᩣ ᨧ ᨸᨭᩅᩤᩈᩥᨶᩦ ᨧ…  ᨵᨶᨠ᩠ᨠᩦᨲᩣ ᨧ ᩒᨴᨸᨲ᩠ᨲᨠᩥᨶᩦ ᨧ…  ᨵᨶᨠ᩠ᨠᩦᨲᩣ ᨧ ᩒᨽᨭᨧᩩᨾ᩠ᨻᨭᩣ ᨧ…  ᨵᨶᨠ᩠ᨠᩦᨲᩣ ᨧ ᨴᩤᩈᩦ ᨧ ᨽᩁᩥᨿᩣ ᨧ…  ᨵᨶᨠ᩠ᨠᩦᨲᩣ ᨧ ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ…  ᨵᨶᨠ᩠ᨠᩦᨲᩣ ᨧ ᨵᨩᩣᩉᨭᩣ ᨧ…  ᨵᨶᨠ᩠ᨠᩦᨲᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1312" type="center" book="para">
ᨡᨱ᩠ᨯᨧᨠ᩠ᨠᩴ.





</Paragraph>

<Division number="317" book="para">

<Paragraph number="1313" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ …ᨸᩮ…  ᨨᨶ᩠ᨴᩅᩤᩈᩥᨶᩦ ᨧ ᨾᩩᩉᩩᨲ᩠ᨲᩥᨠᩣ ᨧ…  ᨨᨶ᩠ᨴᩅᩤᩈᩥᨶᩦ ᨧ ᨵᨶᨠ᩠ᨠᩦᨲᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1314" type="center" book="para">
ᨻᨴ᩠ᨵᨧᨠ᩠ᨠᩴ ᨾᩪᩃᩴ ᩈᩴᨡᩥᨲ᩠ᨲᩴ.





</Paragraph>

<Division number="318" book="para">

<Paragraph number="1315" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨾᩩᩉᩩᨲ᩠ᨲᩥᨠᩣ ᨧ ᨵᨶᨠ᩠ᨠᩦᨲᩣ ᨧ …ᨸᩮ…  ᨾᩩᩉᩩᨲ᩠ᨲᩥᨠᩣ ᨧ ᨨᨶ᩠ᨴᩅᩤᩈᩥᨶᩦ ᨧ …ᨸᩮ…  ᨾᩩᩉᩩᨲ᩠ᨲᩥᨠᩣ ᨧ ᨵᨩᩣᩉᨭᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1316" type="center" book="para">
ᩑᨠᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1317" type="center" book="para">
ᨴᩩᨾᩪᩃᨠᩣᨴᩦᨶᩥᨸᩥ ᩑᩅᨾᩮᩅ ᨠᩣᨲᨻ᩠ᨻᩣᨶᩥ.




</Paragraph>

<Paragraph number="1318" type="center" book="para">
ᩍᨴᩴ ᨴᩈᨾᩪᩃᨠᩴ—





</Paragraph>

<Division number="319" book="para">

<Paragraph number="1319" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ ᨸᨭᩅᩤᩈᩥᨶᩦ ᨧ ᩒᨴᨸᨲ᩠ᨲᨠᩥᨶᩦ ᨧ ᩒᨽᨭᨧᩩᨾ᩠ᨻᨭᩣ ᨧ ᨴᩤᩈᩦ ᨧ ᨽᩁᩥᨿᩣ ᨧ ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ ᨵᨩᩣᩉᨭᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1320" type="center" book="para">
ᨾᩣᨲᩩᩁᨠ᩠ᨡᩥᨲᩣᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1321" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨸᩥᨲᩩᩁᨠ᩠ᨡᩥᨲᩴ …ᨸᩮ…  ᨾᩣᨲᩣᨸᩥᨲᩩᩁᨠ᩠ᨡᩥᨲᩴ…  ᨽᩣᨲᩩᩁᨠ᩠ᨡᩥᨲᩴ…  ᨽᨣᩥᨶᩥᩁᨠ᩠ᨡᩥᨲᩴ…  ᨬᩣᨲᩥᩁᨠ᩠ᨡᩥᨲᩴ…  ᨣᩮᩤᨲ᩠ᨲᩁᨠ᩠ᨡᩥᨲᩴ…  ᨵᨾ᩠ᨾᩁᨠ᩠ᨡᩥᨲᩴ…  ᩈᩣᩁᨠ᩠ᨡᩴ…  ᩈᨸᩁᩥᨴᨱ᩠ᨯᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1322" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩈᨸᩁᩥᨴᨱ᩠ᨯᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ …ᨸᩮ…  ᨽᩮᩣᨣᩅᩤᩈᩥᨶᩦ…  ᨸᨭᩅᩤᩈᩥᨶᩦ…  ᩒᨴᨸᨲ᩠ᨲᨠᩥᨶᩦ…  ᩒᨽᨭᨧᩩᨾ᩠ᨻᨭᩣ…  ᨴᩤᩈᩦ ᨧ ᨽᩁᩥᨿᩣ ᨧ…  ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ…  ᨵᨩᩣᩉᨭᩣ…  ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="1323" type="center" book="para">
ᨶᩥᨠ᩠ᨡᩮᨸᨸᨴᩤᨶᩥ.





</Paragraph>

<Division number="320" book="para">

<Paragraph number="1324" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩈᨸᩁᩥᨴᨱ᩠ᨯᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1325" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩈᨸᩁᩥᨴᨱ᩠ᨯᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨽᩮᩣᨣᩅᩤᩈᩥᨶᩦ ᨧ …ᨸᩮ…  ᨵᨶᨠ᩠ᨠᩦᨲᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1326" type="center" book="para">
ᨡᨱ᩠ᨯᨧᨠ᩠ᨠᩴ.





</Paragraph>

<Paragraph number="1327" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩈᨸᩁᩥᨴᨱ᩠ᨯᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ …ᨸᩮ…  ᨨᨶ᩠ᨴᩅᩤᩈᩥᨶᩦ ᨧ ᨾᩩᩉᩩᨲ᩠ᨲᩥᨠᩣ ᨧ…  ᨨᨶ᩠ᨴᩅᩤᩈᩥᨶᩦ ᨧ ᨵᨶᨠ᩠ᨠᩦᨲᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="1328" type="center" book="para">
ᨻᨴ᩠ᨵᨧᨠ᩠ᨠᩴ ᨾᩪᩃᩴ ᩈᩴᨡᩥᨲ᩠ᨲᩴ.





</Paragraph>

<Paragraph number="1329" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩈᨸᩁᩥᨴᨱ᩠ᨯᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨾᩩᩉᩩᨲ᩠ᨲᩥᨠᩣ ᨧ ᨵᨶᨠ᩠ᨠᩦᨲᩣ ᨧ …ᨸᩮ…  ᨾᩩᩉᩩᨲ᩠ᨲᩥᨠᩣ ᨧ ᨨᨶ᩠ᨴᩅᩤᩈᩥᨶᩦ ᨧ …ᨸᩮ…  ᨾᩩᩉᩩᨲ᩠ᨲᩥᨠᩣ ᨧ ᨵᨩᩣᩉᨭᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="1330" type="center" book="para">
ᩑᨠᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1331" type="center" book="para">
ᨴᩩᨾᩪᩃᨠᨾ᩠ᨸᩥ ᨲᩥᨾᩪᩃᨠᨾ᩠ᨸᩥ ᨿᩣᩅ ᨶᩅᨾᩪᩃᨠᩴ ᩑᩅᨾᩮᩅ ᨠᩣᨲᨻ᩠ᨻᩴ.




</Paragraph>

<Paragraph number="1332" type="center" book="para">
ᩍᨴᩴ ᨴᩈᨾᩪᩃᨠᩴ—





</Paragraph>

<Division number="321" book="para">

<Paragraph number="1333" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩈᨸᩁᩥᨴᨱ᩠ᨯᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ ᨸᨭᩅᩤᩈᩥᨶᩦ ᨧ ᩒᨴᨸᨲ᩠ᨲᨠᩥᨶᩦ ᨧ ᩒᨽᨭᨧᩩᨾ᩠ᨻᨭᩣ ᨧ ᨴᩤᩈᩦ ᨧ ᨽᩁᩥᨿᩣ ᨧ ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ ᨵᨩᩣᩉᨭᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1334" type="center" book="para">
ᩈᨸᩁᩥᨴᨱ᩠ᨯᩣᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1335" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᩴ ᨻᩕᩪᩉᩥ—  ‘ᩉᩮᩣᩉᩥ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1336" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᨬ᩠ᨧ ᨸᩥᨲᩩᩁᨠ᩠ᨡᩥᨲᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1337" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᨬ᩠ᨧ ᨸᩥᨲᩩᩁᨠ᩠ᨡᩥᨲᨬ᩠ᨧ ᨾᩣᨲᩣᨸᩥᨲᩩᩁᨠ᩠ᨡᩥᨲᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="1338" type="center" book="para">
ᩑᩅᩴ ᩏᨽᨲᩮᩣᩅᨯ᩠ᨰᨠᩴ ᨠᩣᨲᨻ᩠ᨻᩴ.





</Paragraph>

<Paragraph number="1339" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨾᩣᨲᩩᩁᨠ᩠ᨡᩥᨲᨬ᩠ᨧ ᨸᩥᨲᩩᩁᨠ᩠ᨡᩥᨲᨬ᩠ᨧ ᨾᩣᨲᩣᨸᩥᨲᩩᩁᨠ᩠ᨡᩥᨲᨬ᩠ᨧ ᨽᩣᨲᩩᩁᨠ᩠ᨡᩥᨲᨬ᩠ᨧ ᨽᨣᩥᨶᩥᩁᨠ᩠ᨡᩥᨲᨬ᩠ᨧ ᨬᩣᨲᩥᩁᨠ᩠ᨡᩥᨲᨬ᩠ᨧ ᨣᩮᩤᨲ᩠ᨲᩁᨠ᩠ᨡᩥᨲᨬ᩠ᨧ ᨵᨾ᩠ᨾᩁᨠ᩠ᨡᩥᨲᨬ᩠ᨧ ᩈᩣᩁᨠ᩠ᨡᨬ᩠ᨧ ᩈᨸᩁᩥᨴᨱ᩠ᨯᨬ᩠ᨧ ᨻᩕᩪᩉᩥ—  ‘ᩉᩮᩣᨳ ᨠᩥᩁ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣᨿᩮᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ ᨸᨭᩅᩤᩈᩥᨶᩦ ᨧ ᩒᨴᨸᨲ᩠ᨲᨠᩥᨶᩦ ᨧ ᩒᨽᨭᨧᩩᨾ᩠ᨻᨭᩣ ᨧ ᨴᩤᩈᩦ ᨧ ᨽᩁᩥᨿᩣ ᨧ ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ ᨵᨩᩣᩉᨭᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="1340" type="center" book="para">
ᩏᨽᨲᩮᩣᩅᨯ᩠ᨰᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1341" book="para">
ᨸᩩᩁᩥᩈᩔ ᨾᩣᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ …ᨸᩮ…  ᨸᩩᩁᩥᩈᩔ ᨸᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ …ᨸᩮ…  ᨸᩩᩁᩥᩈᩔ ᨾᩣᨲᩣᨸᩥᨲᩁᩮᩣ ᨽᩥᨠ᩠ᨡᩩᩴ ᨸᩉᩥᨱᨶ᩠ᨲᩥ …ᨸᩮ…  ᨸᩩᩁᩥᩈᩔ ᨽᩣᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ …ᨸᩮ…  ᨸᩩᩁᩥᩈᩔ ᨽᨣᩥᨶᩦ ᨽᩥᨠ᩠ᨡᩩᩴ ᨸᩉᩥᨱᨲᩥ …ᨸᩮ…  ᨸᩩᩁᩥᩈᩔ ᨬᩣᨲᨠᩣ ᨽᩥᨠ᩠ᨡᩩᩴ ᨸᩉᩥᨱᨶ᩠ᨲᩥ …ᨸᩮ…  ᨸᩩᩁᩥᩈᩔ ᨣᩮᩤᨲ᩠ᨲᩣ ᨽᩥᨠ᩠ᨡᩩᩴ ᨸᩉᩥᨱᨶ᩠ᨲᩥ …ᨸᩮ…  ᨸᩩᩁᩥᩈᩔ ᩈᩉᨵᨾ᩠ᨾᩥᨠᩣ ᨽᩥᨠ᩠ᨡᩩᩴ ᨸᩉᩥᨱᨶ᩠ᨲᩥ …ᨸᩮ… .




</Paragraph>

<Paragraph number="1342" type="center" book="para">
ᨸᩩᩁᩥᩈᩔ ᨸᩮᨿ᩠ᨿᩣᩃᩮᩣ ᩅᩥᨲ᩠ᨳᩣᩁᩮᨲᨻ᩠ᨻᩮᩣ.





</Paragraph>

<Paragraph number="1343" type="center" book="para">
ᩏᨽᨲᩮᩣᩅᨯ᩠ᨰᨠᩴ ᨿᨳᩣ ᨸᩩᩁᩥᨾᨶᨿᩮᩣ ᨲᨳᩮᩅ ᩅᩥᨲ᩠ᨳᩣᩁᩮᨲᨻ᩠ᨻᩴ.



</Paragraph>

<Division number="322" book="para">

<Paragraph number="1344" book="para">
ᨾᩣᨲᩩᩁᨠ᩠ᨡᩥᨲᩣᨿ ᨾᩣᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨲᩩ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1345" book="para">
ᨾᩣᨲᩩᩁᨠ᩠ᨡᩥᨲᩣᨿ ᨾᩣᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨲᩩ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ …ᨸᩮ…  ᨽᩮᩣᨣᩅᩤᩈᩥᨶᩦ…  ᨸᨭᩅᩤᩈᩥᨶᩦ…  ᩒᨴᨸᨲ᩠ᨲᨠᩥᨶᩦ…  ᩒᨽᨭᨧᩩᨾ᩠ᨻᨭᩣ…  ᨴᩤᩈᩦ ᨧ ᨽᩁᩥᨿᩣ ᨧ…  ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ…  ᨵᨩᩣᩉᨭᩣ…  ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1346" type="center" book="para">
ᨶᩥᨠ᩠ᨡᩮᨸᨸᨴᩤᨶᩥ.





</Paragraph>

<Division number="323" book="para">

<Paragraph number="1347" book="para">
ᨾᩣᨲᩩᩁᨠ᩠ᨡᩥᨲᩣᨿ ᨾᩣᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨲᩩ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧ …ᨸᩮ…  ᨵᨶᨠ᩠ᨠᩦᨲᩣ ᨧ ᨽᩮᩣᨣᩅᩤᩈᩥᨶᩦ ᨧ …ᨸᩮ…  ᨵᨶᨠ᩠ᨠᩦᨲᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1348" type="center" book="para">
ᨡᨱ᩠ᨯᨧᨠ᩠ᨠᩴ.





</Paragraph>

<Division number="324" book="para">

<Paragraph number="1349" book="para">
ᨾᩣᨲᩩᩁᨠ᩠ᨡᩥᨲᩣᨿ ᨾᩣᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨲᩩ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ …ᨸᩮ…  ᨨᨶ᩠ᨴᩅᩤᩈᩥᨶᩦ ᨧ ᨾᩩᩉᩩᨲ᩠ᨲᩥᨠᩣ ᨧ…  ᨨᨶ᩠ᨴᩅᩤᩈᩥᨶᩦ ᨧ ᨵᨶᨠ᩠ᨠᩦᨲᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1350" type="center" book="para">
ᨻᨴ᩠ᨵᨧᨠ᩠ᨠᩴ ᨾᩪᩃᩴ ᩈᩴᨡᩥᨲ᩠ᨲᩴ.





</Paragraph>

<Division number="325" book="para">

<Paragraph number="1351" book="para">
ᨾᩣᨲᩩᩁᨠ᩠ᨡᩥᨲᩣᨿ ᨾᩣᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨲᩩ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨾᩩᩉᩩᨲ᩠ᨲᩥᨠᩣ ᨧ ᨵᨶᨠ᩠ᨠᩦᨲᩣ ᨧ …ᨸᩮ…  ᨾᩩᩉᩩᨲ᩠ᨲᩥᨠᩣ ᨧ ᨨᨶ᩠ᨴᩅᩤᩈᩥᨶᩦ ᨧ …ᨸᩮ…  ᨾᩩᩉᩩᨲ᩠ᨲᩥᨠᩣ ᨧ ᨵᨩᩣᩉᨭᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1352" type="center" book="para">
ᩑᨠᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1353" type="center" book="para">
ᨴᩩᨾᩪᩃᨠᨾ᩠ᨸᩥ ᨲᩥᨾᩪᩃᨠᨾ᩠ᨸᩥ ᨿᩣᩅ ᨶᩅᨾᩪᩃᨠᩴ ᩑᩅᨾᩮᩅ ᨠᩣᨲᨻ᩠ᨻᩴ.




</Paragraph>

<Paragraph number="1354" type="center" book="para">
ᩍᨴᩴ ᨴᩈᨾᩪᩃᨠᩴ—





</Paragraph>

<Division number="326" book="para">

<Paragraph number="1355" book="para">
ᨾᩣᨲᩩᩁᨠ᩠ᨡᩥᨲᩣᨿ ᨾᩣᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨲᩩ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ ᨸᨭᩅᩤᩈᩥᨶᩦ ᨧ ᩒᨴᨸᨲ᩠ᨲᨠᩥᨶᩦ ᨧ ᩒᨽᨭᨧᩩᨾ᩠ᨻᨭᩣ ᨧ ᨴᩤᩈᩦ ᨧ ᨽᩁᩥᨿᩣ ᨧ ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ ᨵᨩᩣᩉᨭᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1356" type="center" book="para">
ᨾᩣᨲᩩᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1357" book="para">
ᨸᩥᨲᩩᩁᨠ᩠ᨡᩥᨲᩣᨿ ᨸᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ …ᨸᩮ…  ᨾᩣᨲᩣᨸᩥᨲᩩᩁᨠ᩠ᨡᩥᨲᩣᨿ ᨾᩣᨲᩣᨸᩥᨲᩁᩮᩣ ᨽᩥᨠ᩠ᨡᩩᩴ ᨸᩉᩥᨱᨶ᩠ᨲᩥ…  ᨽᩣᨲᩩᩁᨠ᩠ᨡᩥᨲᩣᨿ ᨽᩣᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ…  ᨽᨣᩥᨶᩥᩁᨠ᩠ᨡᩥᨲᩣᨿ ᨽᨣᩥᨶᩦ ᨽᩥᨠ᩠ᨡᩩᩴ ᨸᩉᩥᨱᨲᩥ…  ᨬᩣᨲᩥᩁᨠ᩠ᨡᩥᨲᩣᨿ ᨬᩣᨲᨠᩣ ᨽᩥᨠ᩠ᨡᩩᩴ ᨸᩉᩥᨱᨶ᩠ᨲᩥ…  ᨣᩮᩤᨲ᩠ᨲᩁᨠ᩠ᨡᩥᨲᩣᨿ ᨣᩮᩤᨲ᩠ᨲᩣ ᨽᩥᨠ᩠ᨡᩩᩴ ᨸᩉᩥᨱᨶ᩠ᨲᩥ…  ᨵᨾ᩠ᨾᩁᨠ᩠ᨡᩥᨲᩣᨿ ᩈᩉᨵᨾ᩠ᨾᩥᨠᩣ ᨽᩥᨠ᩠ᨡᩩᩴ ᨸᩉᩥᨱᨶ᩠ᨲᩥ…  ᩈᩣᩁᨠ᩠ᨡᩣᨿ ᨿᩮᨶ ᨸᩁᩥᨣ᩠ᨣᩉᩥᨲᩣ ᩉᩮᩣᨲᩥ ᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ…  ᩈᨸᩁᩥᨴᨱ᩠ᨯᩣᨿ ᨿᩮᨶ ᨴᨱ᩠ᨯᩮᩣ ᨮᨸᩥᨲᩮᩣ ᩉᩮᩣᨲᩥ ᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨲᩩ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1358" book="para">
ᩈᨸᩁᩥᨴᨱ᩠ᨯᩣᨿ ᨿᩮᨶ ᨴᨱ᩠ᨯᩮᩣ ᨮᨸᩥᨲᩮᩣ ᩉᩮᩣᨲᩥ ᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨲᩩ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ …ᨸᩮ…  ᨽᩮᩣᨣᩅᩤᩈᩥᨶᩦ…  ᨸᨭᩅᩤᩈᩥᨶᩦ…  ᩒᨴᨸᨲ᩠ᨲᨠᩥᨶᩦ…  ᩒᨽᨭᨧᩩᨾ᩠ᨻᨭᩣ…  ᨴᩤᩈᩦ ᨧ ᨽᩁᩥᨿᩣ ᨧ…  ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ…  ᨵᨩᩣᩉᨭᩣ…  ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="1359" type="center" book="para">
ᨶᩥᨠ᩠ᨡᩮᨸᨸᨴᩤᨶᩥ.





</Paragraph>

<Division number="327" book="para">

<Paragraph number="1360" book="para">
ᩈᨸᩁᩥᨴᨱ᩠ᨯᩣᨿ ᨿᩮᨶ ᨴᨱ᩠ᨯᩮᩣ ᨮᨸᩥᨲᩮᩣ ᩉᩮᩣᨲᩥ ᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨲᩩ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧ …ᨸᩮ…  ᨵᨶᨠ᩠ᨠᩦᨲᩣ ᨧ ᨽᩮᩣᨣᩅᩤᩈᩥᨶᩦ ᨧ …ᨸᩮ…  ᨵᨶᨠ᩠ᨠᩦᨲᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1361" type="center" book="para">
ᨡᨱ᩠ᨯᨧᨠ᩠ᨠᩴ.





</Paragraph>

<Division number="328" book="para">

<Paragraph number="1362" book="para">
ᩈᨸᩁᩥᨴᨱ᩠ᨯᩣᨿ ᨿᩮᨶ ᨴᨱ᩠ᨯᩮᩣ ᨮᨸᩥᨲᩮᩣ ᩉᩮᩣᨲᩥ ᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨲᩩ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ …ᨸᩮ…  ᨨᨶ᩠ᨴᩅᩤᩈᩥᨶᩦ ᨧ ᨾᩩᩉᩩᨲ᩠ᨲᩥᨠᩣ ᨧ…  ᨨᨶ᩠ᨴᩅᩤᩈᩥᨶᩦ ᨧ ᨵᨶᨠ᩠ᨠᩦᨲᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1363" type="center" book="para">
ᨻᨴ᩠ᨵᨧᨠ᩠ᨠᩴ ᨾᩪᩃᩴ ᩈᩴᨡᩥᨲ᩠ᨲᩴ.





</Paragraph>

<Division number="329" book="para">

<Paragraph number="1364" book="para">
ᩈᨸᩁᩥᨴᨱ᩠ᨯᩣᨿ ᨿᩮᨶ ᨴᨱ᩠ᨯᩮᩣ, ᨮᨸᩥᨲᩮᩣ ᩉᩮᩣᨲᩥ ᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨲᩩ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨾᩩᩉᩩᨲ᩠ᨲᩥᨠᩣ ᨧ ᨵᨶᨠ᩠ᨠᩦᨲᩣ ᨧ …ᨸᩮ…  ᨾᩩᩉᩩᨲ᩠ᨲᩥᨠᩣ ᨧ ᨨᨶ᩠ᨴᩅᩤᩈᩥᨶᩦ ᨧ …ᨸᩮ…  ᨾᩩᩉᩩᨲ᩠ᨲᩥᨠᩣ ᨧ ᨵᨩᩣᩉᨭᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1365" type="center" book="para">
ᩑᨠᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1366" type="center" book="para">
ᨴᩩᨾᩪᩃᨠᨾ᩠ᨸᩥ ᨲᩥᨾᩪᩃᨠᨾ᩠ᨸᩥ ᨿᩣᩅ ᨶᩅᨾᩪᩃᨠᩴ ᩑᩅᨾᩮᩅ ᨠᩣᨲᨻ᩠ᨻᩴ.




</Paragraph>

<Paragraph number="1367" type="center" book="para">
ᩍᨴᩴ ᨴᩈᨾᩪᩃᨠᩴ—





</Paragraph>

<Division number="330" book="para">

<Paragraph number="1368" book="para">
ᩈᨸᩁᩥᨴᨱ᩠ᨯᩣᨿ ᨿᩮᨶ ᨴᨱ᩠ᨯᩮᩣ ᨮᨸᩥᨲᩮᩣ ᩉᩮᩣᨲᩥ ᩈᩮᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨲᩩ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ ᨸᨭᩅᩤᩈᩥᨶᩦ ᨧ ᩒᨴᨸᨲ᩠ᨲᨠᩥᨶᩦ ᨧ ᩒᨽᨭᨧᩩᨾ᩠ᨻᨭᩣ ᨧ ᨴᩤᩈᩦ ᨧ ᨽᩁᩥᨿᩣ ᨧ ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ ᨵᨩᩣᩉᨭᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1369" type="center" book="para">
ᨴᨱ᩠ᨯᨮᨸᩥᨲᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1370" book="para">
ᨾᩣᨲᩩᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1371" book="para">
ᨾᩣᨲᩩᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ …ᨸᩮ…  ᨽᩮᩣᨣᩅᩤᩈᩥᨶᩦ…  ᨸᨭᩅᩤᩈᩥᨶᩦ…  ᩒᨴᨸᨲ᩠ᨲᨠᩥᨶᩦ…  ᩒᨽᨭᨧᩩᨾ᩠ᨻᨭᩣ…  ᨴᩤᩈᩦ ᨧ ᨽᩁᩥᨿᩣ ᨧ…  ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ…  ᨵᨩᩣᩉᨭᩣ…  ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="1372" type="center" book="para">
ᨶᩥᨠ᩠ᨡᩮᨸᨸᨴᩤᨶᩥ.





</Paragraph>

<Division number="331" book="para">

<Paragraph number="1373" book="para">
ᨾᩣᨲᩩᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1374" book="para">
ᨾᩣᨲᩩᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨽᩮᩣᨣᩅᩤᩈᩥᨶᩦ ᨧ …ᨸᩮ…  ᨵᨶᨠ᩠ᨠᩦᨲᩣ ᨧ ᨸᨭᩅᩤᩈᩥᨶᩦ ᨧ …ᨸᩮ…  ᨵᨶᨠ᩠ᨠᩦᨲᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1375" type="center" book="para">
ᨡᨱ᩠ᨯᨧᨠ᩠ᨠᩴ.





</Paragraph>

<Division number="332" book="para">

<Paragraph number="1376" book="para">
ᨾᩣᨲᩩᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ …ᨸᩮ…  ᨨᨶ᩠ᨴᩅᩤᩈᩥᨶᩦ ᨧ ᨾᩩᩉᩩᨲ᩠ᨲᩥᨠᩣ ᨧ…  ᨨᨶ᩠ᨴᩅᩤᩈᩥᨶᩦ ᨧ ᨵᨶᨠ᩠ᨠᩦᨲᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1377" type="center" book="para">
ᨻᨴ᩠ᨵᨧᨠ᩠ᨠᩴ ᨾᩪᩃᩴ ᩈᩴᨡᩥᨲ᩠ᨲᩴ.





</Paragraph>

<Paragraph number="1378" book="para">
ᨾᩣᨲᩩᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨾᩩᩉᩩᨲ᩠ᨲᩥᨠᩣ ᨧ ᨵᨶᨠ᩠ᨠᩦᨲᩣ ᨧ …ᨸᩮ…  ᨾᩩᩉᩩᨲ᩠ᨲᩥᨠᩣ ᨧ ᨨᨶ᩠ᨴᩅᩤᩈᩥᨶᩦ ᨧ …ᨸᩮ…  ᨾᩩᩉᩩᨲ᩠ᨲᩥᨠᩣ ᨧ ᨵᨩᩣᩉᨭᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="1379" type="center" book="para">
ᩑᨠᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1380" type="center" book="para">
ᨴᩩᨾᩪᩃᨠᩣᨴᩦᨶᩥᨸᩥ ᩑᩅᨾᩮᩅ ᨠᩣᨲᨻ᩠ᨻᩣᨶᩥ.




</Paragraph>

<Paragraph number="1381" type="center" book="para">
ᩍᨴᩴ ᨴᩈᨾᩪᩃᨠᩴ—





</Paragraph>

<Division number="333" book="para">

<Paragraph number="1382" book="para">
ᨾᩣᨲᩩᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ ᨸᨭᩅᩤᩈᩥᨶᩦ ᨧ ᩒᨴᨸᨲ᩠ᨲᨠᩥᨶᩦ ᨧ ᩒᨽᨭᨧᩩᨾ᩠ᨻᨭᩣ ᨧ ᨴᩤᩈᩦ ᨧ ᨽᩁᩥᨿᩣ ᨧ ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ ᨵᨩᩣᩉᨭᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1383" type="center" book="para">
ᩋᨸᩁᩴ ᨾᩣᨲᩩᩁᨠ᩠ᨡᩥᨲᩣᨧᨠ᩠ᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1384" book="para">
ᨸᩥᨲᩩᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ …ᨸᩮ…  ᨾᩣᨲᩣᨸᩥᨲᩩᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ…  ᨽᩣᨲᩩᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ…  ᨽᨣᩥᨶᩥᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ…  ᨬᩣᨲᩥᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ…  ᨣᩮᩤᨲ᩠ᨲᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ…  ᨵᨾ᩠ᨾᩁᨠ᩠ᨡᩥᨲᩣ ᨽᩥᨠ᩠ᨡᩩᩴ ᨸᩉᩥᨱᨲᩥ…  ᩈᩣᩁᨠ᩠ᨡᩣ ᨽᩥᨠ᩠ᨡᩩᩴ ᨸᩉᩥᨱᨲᩥ…  ᩈᨸᩁᩥᨴᨱ᩠ᨯᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1385" book="para">
ᩈᨸᩁᩥᨴᨱ᩠ᨯᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ …ᨸᩮ…  ᨽᩮᩣᨣᩅᩤᩈᩥᨶᩦ…  ᨸᨭᩅᩤᩈᩥᨶᩦ…  ᩒᨴᨸᨲ᩠ᨲᨠᩥᨶᩦ…  ᩒᨽᨭᨧᩩᨾ᩠ᨻᨭᩣ…  ᨴᩤᩈᩦ ᨧ ᨽᩁᩥᨿᩣ ᨧ…  ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ…  ᨵᨩᩣᩉᨭᩣ…  ᨾᩩᩉᩩᨲ᩠ᨲᩥᨠᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>

<Paragraph number="1386" type="center" book="para">
ᨶᩥᨠ᩠ᨡᩮᨸᨸᨴᩤᨶᩥ.





</Paragraph>

<Division number="334" book="para">

<Paragraph number="1387" book="para">
ᩈᨸᩁᩥᨴᨱ᩠ᨯᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧ …ᨸᩮ…  ᨵᨶᨠ᩠ᨠᩦᨲᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1388" type="center" book="para">
ᨡᨱ᩠ᨯᨧᨠ᩠ᨠᩴ.





</Paragraph>

<Division number="335" book="para">

<Paragraph number="1389" book="para">
ᩈᨸᩁᩥᨴᨱ᩠ᨯᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ …ᨸᩮ…  ᨨᨶ᩠ᨴᩅᩤᩈᩥᨶᩦ ᨧ ᨾᩩᩉᩩᨲ᩠ᨲᩥᨠᩣ ᨧ…  ᨨᨶ᩠ᨴᩅᩤᩈᩥᨶᩦ ᨧ ᨵᨶᨠ᩠ᨠᩦᨲᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1390" type="center" book="para">
ᨻᨴ᩠ᨵᨧᨠ᩠ᨠᩴ, ᨾᩪᩃᩴ ᩈᩴᨡᩥᨲ᩠ᨲᩴ.





</Paragraph>

<Division number="336" book="para">

<Paragraph number="1391" book="para">
ᩈᨸᩁᩥᨴᨱ᩠ᨯᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨾᩩᩉᩩᨲ᩠ᨲᩥᨠᩣ ᨧ ᨵᨶᨠ᩠ᨠᩦᨲᩣ ᨧ …ᨸᩮ…  ᨾᩩᩉᩩᨲ᩠ᨲᩥᨠᩣ ᨧ ᨨᨶ᩠ᨴᩅᩤᩈᩥᨶᩦ ᨧ …ᨸᩮ…  ᨾᩩᩉᩩᨲ᩠ᨲᩥᨠᩣ ᨧ ᨵᨩᩣᩉᨭᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1392" type="center" book="para">
ᩑᨠᨾᩪᩃᨠᩴ ᨶᩥᨭ᩠ᨮᩥᨲᩴ.





</Paragraph>

<Paragraph number="1393" type="center" book="para">
ᨴᩩᨾᩪᩃᨠᩣᨴᩦᨶᩥᨸᩥ ᩑᩅᨾᩮᩅ ᨠᩣᨲᨻ᩠ᨻᩣᨶᩥ.




</Paragraph>

<Paragraph number="1394" type="center" book="para">
ᩍᨴᩴ ᨴᩈᨾᩪᩃᨠᩴ—





</Paragraph>

<Division number="337" book="para">

<Paragraph number="1395" book="para">
ᩈᨸᩁᩥᨴᨱ᩠ᨯᩣ ᨽᩥᨠ᩠ᨡᩩᩴ ᨸᩉᩥᨱᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᨻᩕᩪᩉᩥ—  ‘ᩉᩮᩣᨾᩥ ᩍᨲ᩠ᨳᨶ᩠ᨶᩣᨾᩔ ᨽᩁᩥᨿᩣ ᨵᨶᨠ᩠ᨠᩦᨲᩣ ᨧ ᨨᨶ᩠ᨴᩅᩤᩈᩥᨶᩦ ᨧ ᨽᩮᩣᨣᩅᩤᩈᩥᨶᩦ ᨧ ᨸᨭᩅᩤᩈᩥᨶᩦ ᨧ ᩒᨴᨸᨲ᩠ᨲᨠᩥᨶᩦ ᨧ ᩒᨽᨭᨧᩩᨾ᩠ᨻᨭᩣ ᨧ ᨴᩤᩈᩦ ᨧ ᨽᩁᩥᨿᩣ ᨧ ᨠᨾ᩠ᨾᨠᩣᩁᩦ ᨧ ᨽᩁᩥᨿᩣ ᨧ ᨵᨩᩣᩉᨭᩣ ᨧ ᨾᩩᩉᩩᨲ᩠ᨲᩥᨠᩣ ᨧᩣ’”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.




</Paragraph>
</Division>

<Paragraph number="1396" type="center" book="para">
ᩋᨸᩁᩴ ᩈᨸᩁᩥᨴᨱ᩠ᨯᩣᨧᨠ᩠ᨠᩴ ᨶᩥᨭ᩠ᨮᩥᨲᩴ.

  
ᩈᨻ᩠ᨻᩴ ᨧᨠ᩠ᨠᨸᩮᨿ᩠ᨿᩣᩃᩴ ᨶᩥᨭ᩠ᨮᩥᨲᩴ.





</Paragraph>

<Division number="338" book="para">

<Paragraph number="1397" book="para">
ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨶ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ. ᨸᨭᩥᨣ᩠ᨣᨱ᩠ᩉᩣᨲᩥ ᨶ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ. ᨸᨭᩥᨣ᩠ᨣᨱ᩠ᩉᩣᨲᩥ ᨶ ᩅᩦᨾᩴᩈᨲᩥ ᨶ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶ ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ. ᨶ ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨶ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶ ᨸᨭᩥᨣ᩠ᨣᨱ᩠ᩉᩣᨲᩥ ᨶ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶ ᨸᨭᩥᨣ᩠ᨣᨱ᩠ᩉᩣᨲᩥ ᨶ ᩅᩦᨾᩴᩈᨲᩥ ᨶ ᨸᨧ᩠ᨧᩣᩉᩁᨲᩥ, ᩋᨶᩣᨸᨲ᩠ᨲᩥ.



</Paragraph>

<Paragraph number="1398" book="para">
ᨸᩩᩁᩥᩈᩮᩣ ᩈᨾ᩠ᨻᩉᩩᩃᩮ ᨽᩥᨠ᩠ᨡᩪ ᩋᩣᨱᩣᨸᩮᨲᩥ—  “ᨣᨧ᩠ᨨᨳ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩍᨲ᩠ᨳᩥᩴ ᩅᩦᨾᩴᩈᨳᩣ”ᨲᩥ. ᩈᨻ᩠ᨻᩮ ᨸᨭᩥᨣ᩠ᨣᨱ᩠ᩉᨶ᩠ᨲᩥ ᩈᨻ᩠ᨻᩮ ᩅᩦᨾᩴᩈᨶ᩠ᨲᩥ ᩈᨻ᩠ᨻᩮ ᨸᨧ᩠ᨧᩣᩉᩁᨶ᩠ᨲᩥ, ᩋᩣᨸᨲ᩠ᨲᩥ ᩈᨻ᩠ᨻᩮᩈᩴ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1399" book="para">
ᨸᩩᩁᩥᩈᩮᩣ ᩈᨾ᩠ᨻᩉᩩᩃᩮ ᨽᩥᨠ᩠ᨡᩪ ᩋᩣᨱᩣᨸᩮᨲᩥ—  “ᨣᨧ᩠ᨨᨳ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩍᨲ᩠ᨳᩥᩴ ᩅᩦᨾᩴᩈᨳᩣ”ᨲᩥ. ᩈᨻ᩠ᨻᩮ ᨸᨭᩥᨣ᩠ᨣᨱ᩠ᩉᨶ᩠ᨲᩥ ᩈᨻ᩠ᨻᩮ ᩅᩦᨾᩴᩈᨶ᩠ᨲᩥ ᩑᨠᩴ ᨸᨧ᩠ᨧᩣᩉᩁᩣᨸᩮᨶ᩠ᨲᩥ, ᩋᩣᨸᨲ᩠ᨲᩥ ᩈᨻ᩠ᨻᩮᩈᩴ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1400" book="para">
ᨸᩩᩁᩥᩈᩮᩣ ᩈᨾ᩠ᨻᩉᩩᩃᩮ ᨽᩥᨠ᩠ᨡᩪ ᩋᩣᨱᩣᨸᩮᨲᩥ—  “ᨣᨧ᩠ᨨᨳ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩍᨲ᩠ᨳᩥᩴ ᩅᩦᨾᩴᩈᨳᩣ”ᨲᩥ. ᩈᨻ᩠ᨻᩮ ᨸᨭᩥᨣ᩠ᨣᨱ᩠ᩉᨶ᩠ᨲᩥ ᩑᨠᩴ ᩅᩦᨾᩴᩈᩣᨸᩮᨲ᩠ᩅᩣ ᩈᨻ᩠ᨻᩮ ᨸᨧ᩠ᨧᩣᩉᩁᨶ᩠ᨲᩥ, ᩋᩣᨸᨲ᩠ᨲᩥ ᩈᨻ᩠ᨻᩮᩈᩴ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1401" book="para">
ᨸᩩᩁᩥᩈᩮᩣ ᩈᨾ᩠ᨻᩉᩩᩃᩮ ᨽᩥᨠ᩠ᨡᩪ ᩋᩣᨱᩣᨸᩮᨲᩥ—  “ᨣᨧ᩠ᨨᨳ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩍᨲ᩠ᨳᩥᩴ ᩅᩦᨾᩴᩈᨳᩣ”ᨲᩥ. ᩈᨻ᩠ᨻᩮ ᨸᨭᩥᨣ᩠ᨣᨱ᩠ᩉᨶ᩠ᨲᩥ ᩑᨠᩴ ᩅᩦᨾᩴᩈᩣᨸᩮᨲ᩠ᩅᩣ ᩑᨠᩴ ᨸᨧ᩠ᨧᩣᩉᩁᩣᨸᩮᨶ᩠ᨲᩥ, ᩋᩣᨸᨲ᩠ᨲᩥ ᩈᨻ᩠ᨻᩮᩈᩴ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1402" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᩋᩣᨱᩣᨸᩮᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩍᨲ᩠ᨳᩥᩴ ᩅᩦᨾᩴᩈᩣ”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1403" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᩋᩣᨱᩣᨸᩮᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩍᨲ᩠ᨳᩥᩴ ᩅᩦᨾᩴᩈᩣ”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᩋᨶ᩠ᨲᩮᩅᩤᩈᩥᩴ ᨸᨧ᩠ᨧᩣᩉᩁᩣᨸᩮᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1404" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᩋᩣᨱᩣᨸᩮᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩍᨲ᩠ᨳᩥᩴ ᩅᩦᨾᩴᩈᩣ”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩋᨶ᩠ᨲᩮᩅᩤᩈᩥᩴ ᩅᩦᨾᩴᩈᩣᨸᩮᨲ᩠ᩅᩣ ᩋᨲ᩠ᨲᨶᩣ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1405" book="para">
ᨸᩩᩁᩥᩈᩮᩣ ᨽᩥᨠ᩠ᨡᩩᩴ ᩋᩣᨱᩣᨸᩮᨲᩥ—  “ᨣᨧ᩠ᨨ, ᨽᨶ᩠ᨲᩮ, ᩍᨲ᩠ᨳᨶ᩠ᨶᩣᨾᩴ ᩍᨲ᩠ᨳᩥᩴ ᩅᩥᨾᩴᩈᩣ”ᨲᩥ. ᨸᨭᩥᨣ᩠ᨣᨱ᩠ᩉᩣᨲᩥ ᩋᨶ᩠ᨲᩮᩅᩤᩈᩥᩴ ᩅᩦᨾᩴᩈᩣᨸᩮᨲᩥ ᩋᨶ᩠ᨲᩮᩅᩤᩈᩦ ᩅᩦᨾᩴᩈᩥᨲ᩠ᩅᩣ ᨻᩉᩥᨴ᩠ᨵᩤ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩏᨽᩥᨶ᩠ᨶᩴ ᨳᩩᩃᩖᨧ᩠ᨧᨿᩔ.



</Paragraph>

</Division>
<Division number="339" book="para">

<Paragraph number="1406" book="para">
ᨣᨧ᩠ᨨᨶ᩠ᨲᩮᩣ ᩈᨾ᩠ᨸᩣᨴᩮᨲᩥ, ᩋᩣᨣᨧ᩠ᨨᨶ᩠ᨲᩮᩣ ᩅᩥᩈᩴᩅᩤᨴᩮᨲᩥ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ.



</Paragraph>

<Paragraph number="1407" book="para">
ᨣᨧ᩠ᨨᨶ᩠ᨲᩮᩣ ᩅᩥᩈᩴᩅᩤᨴᩮᨲᩥ, ᩋᩣᨣᨧ᩠ᨨᨶ᩠ᨲᩮᩣ ᩈᨾ᩠ᨸᩣᨴᩮᨲᩥ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ.



</Paragraph>

<Paragraph number="1408" book="para">
ᨣᨧ᩠ᨨᨶ᩠ᨲᩮᩣ ᩈᨾ᩠ᨸᩣᨴᩮᨲᩥ, ᩋᩣᨣᨧ᩠ᨨᨶ᩠ᨲᩮᩣ ᩈᨾ᩠ᨸᩣᨴᩮᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.



</Paragraph>

<Paragraph number="1409" book="para">
ᨣᨧ᩠ᨨᨶ᩠ᨲᩮᩣ ᩅᩥᩈᩴᩅᩤᨴᩮᨲᩥ, ᩋᩣᨣᨧ᩠ᨨᨶ᩠ᨲᩮᩣ ᩅᩥᩈᩴᩅᩤᨴᩮᨲᩥ, ᩋᨶᩣᨸᨲ᩠ᨲᩥ.



</Paragraph>

</Division>
<Division number="340" book="para">

<Paragraph number="1410" book="para">
ᩋᨶᩣᨸᨲ᩠ᨲᩥ—  ᩈᩴᨥᩔ ᩅᩤ ᨧᩮᨲᩥᨿᩔ ᩅᩤ ᨣᩥᩃᩣᨶᩔ ᩅᩤ ᨠᩁᨱᩦᨿᩮᨶ ᨣᨧ᩠ᨨᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<TableOfContents book="para" section="1.2.5">
* [1.2.5.1 ᩅᩥᨶᩦᨲᩅᨲ᩠ᨳᩩᩏᨴ᩠ᨴᩤᨶᨣᩤᨳᩣ](1-2-5/1-2-5-1)
* [1.2.5.2 ᩅᩥᨶᩦᨲᩅᨲ᩠ᨳᩩ](1-2-5/1-2-5-2)
</TableOfContents>