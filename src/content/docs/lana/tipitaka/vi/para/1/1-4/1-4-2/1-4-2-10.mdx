---
title: "1.4.2.10 ᨠᨿᩅᩥᨠ᩠ᨠᨿᩈᩥᨠ᩠ᨡᩣᨸᨴ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="593" book="para">

<Paragraph number="2238" book="para">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᨸᨭ᩠ᨭᩮᩣ ᩉᩮᩣᨲᩥ ᨧᩦᩅᩁᨠᨾ᩠ᨾᩴ ᨠᩣᨲᩩᩴ. ᩈᩮᩣ ᨸᨭᨸᩥᩃᩮᩣᨲᩥᨠᩣᨶᩴ ᩈᩘᨥᩣᨭᩥᩴ ᨠᩁᩥᨲ᩠ᩅᩣ ᩈᩩᩁᨲ᩠ᨲᩴ ᩈᩩᨸᩁᩥᨠᨾ᩠ᨾᨠᨲᩴ ᨠᨲ᩠ᩅᩣ ᨸᩣᩁᩩᨸᩥ. ᩋᨳ ᨡᩮᩣ ᩋᨬ᩠ᨬᨲᩁᩮᩣ ᨸᩁᩥᨻ᩠ᨻᩣᨩᨠᩮᩣ ᨾᩉᨣ᩠ᨥᩴ ᨸᨭᩴ ᨸᩣᩁᩩᨸᩥᨲ᩠ᩅᩣ ᨿᩮᨶᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᩋᩣᨿᩈ᩠ᨾᨶ᩠ᨲᩴ ᩏᨸᨶᨶ᩠ᨴᩴ ᩈᨠ᩠ᨿᨸᩩᨲ᩠ᨲᩴ ᩑᨲᨴᩅᩮᩤᨧ—  “ᩈᩩᨶ᩠ᨴᩁᩣ ᨡᩮᩣ ᨲ᩠ᨿᩣᨿᩴ, ᩋᩣᩅᩩᩈᩮᩣ, ᩈᩘᨥᩣᨭᩥ; ᨴᩮᩉᩥ ᨾᩮ ᨸᨭᩮᨶᩣ”ᨲᩥ. “ᨩᩣᨶᩣᩉᩥ, ᩋᩣᩅᩩᩈᩮᩣ”ᨲᩥ. “ᩋᩣᨾᩣᩅᩩᩈᩮᩣ, ᨩᩣᨶᩣᨾᩦ”ᨲᩥ. “ᩉᨶ᩠ᨴᩣᩅᩩᩈᩮᩣ”ᨲᩥ, ᩋᨴᩤᩈᩥ. ᩋᨳ ᨡᩮᩣ ᩈᩮᩣ ᨸᩁᩥᨻ᩠ᨻᩣᨩᨠᩮᩣ ᨲᩴ ᩈᩘᨥᩣᨭᩥᩴ ᨸᩣᩁᩩᨸᩥᨲ᩠ᩅᩣ ᨸᩁᩥᨻ᩠ᨻᩣᨩᨠᩣᩁᩣᨾᩴ ᩋᨣᨾᩣᩈᩥ. ᨸᩁᩥᨻ᩠ᨻᩣᨩᨠᩣ ᨲᩴ ᨸᩁᩥᨻ᩠ᨻᩣᨩᨠᩴ ᩑᨲᨴᩅᩮᩤᨧᩩᩴ—  “ᩈᩩᨶ᩠ᨴᩁᩣ ᨡᩮᩣ ᨲ᩠ᨿᩣᨿᩴ, ᩋᩣᩅᩩᩈᩮᩣ, ᩈᩘᨥᩣᨭᩥ; ᨠᩩᨲᩮᩣ ᨲᨿᩣ ᩃᨴ᩠ᨵᩤ”ᨲᩥ? “ᨲᩮᨶ ᨾᩮ, ᩋᩣᩅᩩᩈᩮᩣ, ᨸᨭᩮᨶ ᨸᩁᩥᩅᨲ᩠ᨲᩥᨲᩣ”ᨲᩥ. “ᨠᨲᩥᩉᩥᨸᩥ ᨲ᩠ᨿᩣᨿᩴ, ᩋᩣᩅᩩᩈᩮᩣ, ᩈᩘᨥᩣᨭᩥ ᨽᩅᩥᩔᨲᩥ, ᩈᩮᩣᨿᩮᩅ ᨲᩮ ᨸᨭᩮᩣ ᩅᩁᩮᩣ”ᨲᩥ.
</Paragraph>

<Paragraph number="2239" book="para">
ᩋᨳ ᨡᩮᩣ ᩈᩮᩣ ᨸᩁᩥᨻ᩠ᨻᩣᨩᨠᩮᩣ—  “ᩈᨧ᩠ᨧᩴ ᨡᩮᩣ ᨸᩁᩥᨻ᩠ᨻᩣᨩᨠᩣ ᩋᩣᩉᩴᩈᩩ—  ‘ᨠᨲᩥᩉᩥᨸᩥ ᨾ᩠ᨿᩣᨿᩴ ᩈᩘᨥᩣᨭᩥ ᨽᩅᩥᩔᨲᩥ. ᩈᩮᩣᨿᩮᩅ ᨾᩮ ᨸᨭᩮᩣ ᩅᩁᩮᩣ’”ᨲᩥ ᨿᩮᨶᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᩋᩣᨿᩈ᩠ᨾᨶ᩠ᨲᩴ ᩏᨸᨶᨶ᩠ᨴᩴ ᩈᨠ᩠ᨿᨸᩩᨲ᩠ᨲᩴ ᩑᨲᨴᩅᩮᩤᨧ—  “ᩉᨶ᩠ᨴ ᨲᩮ, ᩋᩣᩅᩩᩈᩮᩣ, ᩈᩘᨥᩣᨭᩥ; ᨴᩮᩉᩥ ᨾᩮ ᨸᨭᨶ᩺”ᨲᩥ. “ᨶᨶᩩ ᨲ᩠ᩅᩴ, ᩋᩣᩅᩩᩈᩮᩣ, ᨾᨿᩣ ᩅᩩᨲ᩠ᨲᩮᩣ—  ‘ᨩᩣᨶᩣᩉᩥ, ᩋᩣᩅᩩᩈᩮᩣ’ᨲᩥ. ᨶᩣᩉᩴ ᨴᩔᩣᨾᩦ”ᨲᩥ. ᩋᨳ ᨡᩮᩣ ᩈᩮᩣ ᨸᩁᩥᨻ᩠ᨻᩣᨩᨠᩮᩣ ᩏᨩ᩠ᨫᩣᨿᨲᩥ ᨡᩥᨿ᩠ᨿᨲᩥ ᩅᩥᨸᩣᨧᩮᨲᩥ—  “ᨣᩥᩉᩦᨸᩥ ᨶᩴ ᨣᩥᩉᩥᩔ ᩅᩥᨸ᩠ᨸᨭᩥᩈᩣᩁᩥᩔ ᨴᩮᨶ᩠ᨲᩥ, ᨠᩥᩴ ᨸᨶ ᨸᨻ᩠ᨻᨩᩥᨲᩮᩣ ᨸᨻ᩠ᨻᨩᩥᨲᩔ ᨶ ᨴᩔᨲᩦ”ᨲᩥ.
</Paragraph>

<Paragraph number="2240" book="para">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩔ ᨸᩁᩥᨻ᩠ᨻᩣᨩᨠᩔ ᩏᨩ᩠ᨫᩣᨿᨶ᩠ᨲᩔ ᨡᩥᨿ᩠ᨿᨶ᩠ᨲᩔ ᩅᩥᨸᩣᨧᩮᨶ᩠ᨲᩔ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᨸᩁᩥᨻ᩠ᨻᩣᨩᨠᩮᨶ ᩈᨴ᩠ᨵᩥᩴ ᨠᨿᩅᩥᨠ᩠ᨠᨿᩴ ᩈᨾᩣᨸᨩ᩠ᨩᩥᩔᨲᩦ”ᨲᩥ.
</Paragraph>

<Paragraph number="2241" book="para">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᩏᨸᨶᨶ᩠ᨴᩴ ᩈᨠ᩠ᨿᨸᩩᨲ᩠ᨲᩴ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᩏᨸᨶᨶ᩠ᨴ, ᨸᩁᩥᨻ᩠ᨻᩣᨩᨠᩮᨶ ᩈᨴ᩠ᨵᩥᩴ ᨠᨿᩅᩥᨠ᩠ᨠᨿᩴ ᩈᨾᩣᨸᨩ᩠ᨩᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᨸᩁᩥᨻ᩠ᨻᩣᨩᨠᩮᨶ ᩈᨴ᩠ᨵᩥᩴ ᨠᨿᩅᩥᨠ᩠ᨠᨿᩴ ᩈᨾᩣᨸᨩ᩠ᨩᩥᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="594" book="para">

<Paragraph number="2242" book="para">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨶᩣᨶᨸ᩠ᨸᨠᩣᩁᨠᩴ ᨠᨿᩅᩥᨠ᩠ᨠᨿᩴ ᩈᨾᩣᨸᨩ᩠ᨩᩮᨿ᩠ᨿ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*20*:<Emphasis>39</Emphasis>)
</Paragraph>

</Division>
<Division number="595" book="para">

<Paragraph number="2243" book="para">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="2244" book="para">
<Emphasis>ᨶᩣᨶᨸ᩠ᨸᨠᩣᩁᨠᩴ</Emphasis> ᨶᩣᨾ ᨧᩦᩅᩁᨸᩥᨱ᩠ᨯᨸᩣᨲᩈᩮᨶᩣᩈᨶᨣᩥᩃᩣᨶᨸ᩠ᨸᨧ᩠ᨧᨿᨽᩮᩈᨩ᩠ᨩᨸᩁᩥᨠ᩠ᨡᩣᩁᩣ, ᩋᨶ᩠ᨲᨾᩈᩮᩣ ᨧᩩᨱ᩠ᨱᨸᩥᨱ᩠ᨯᩮᩣᨸᩥ ᨴᨶ᩠ᨲᨠᨭ᩠ᨮᨾ᩠ᨸᩥ ᨴᩈᩥᨠᩈᩩᨲ᩠ᨲᨾ᩠ᨸᩥ.
</Paragraph>

<Paragraph number="2245" book="para">
<Emphasis>ᨠᨿᩅᩥᨠ᩠ᨠᨿᩴ ᩈᨾᩣᨸᨩ᩠ᨩᩮᨿ᩠ᨿᩣ</Emphasis>ᨲᩥ ᩍᨾᩥᨶᩣ ᩍᨾᩴ ᨴᩮᩉᩥ, ᩍᨾᩥᨶᩣ ᩍᨾᩴ ᩋᩣᩉᩁ, ᩍᨾᩥᨶᩣ ᩍᨾᩴ ᨸᩁᩥᩅᨲ᩠ᨲᩮᩉᩥ, ᩍᨾᩥᨶᩣ ᩍᨾᩴ ᨧᩮᨲᩣᨸᩮᩉᩦᨲᩥ. ᩋᨩ᩠ᨫᩣᨧᩁᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨿᨲᩮᩣ ᨠᨿᩥᨲᨬ᩠ᨧ ᩉᩮᩣᨲᩥ ᩅᩥᨠ᩠ᨠᨿᩥᨲᨬ᩠ᨧ ᩋᨲ᩠ᨲᨶᩮᩣ ᨽᨱ᩠ᨯᩴ ᨸᩁᩉᨲ᩠ᨳᨣᨲᩴ ᨸᩁᨽᨱ᩠ᨯᩴ ᩋᨲ᩠ᨲᨶᩮᩣ ᩉᨲ᩠ᨳᨣᨲᩴ, ᨶᩥᩔᨣ᩠ᨣᩥᨿᩴ ᩉᩮᩣᨲᩥ. ᨶᩥᩔᨩ᩠ᨩᩥᨲᨻ᩠ᨻᩴ ᩈᩴᨥᩔ ᩅᩤ ᨣᨱᩔ ᩅᩤ ᨸᩩᨣ᩠ᨣᩃᩔ ᩅᩤ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨶᩥᩔᨩ᩠ᨩᩥᨲᨻ᩠ᨻᩴ …ᨸᩮ…  “ᩋᩉᩴ, ᨽᨶ᩠ᨲᩮ, ᨶᩣᨶᨸ᩠ᨸᨠᩣᩁᨠᩴ ᨠᨿᩅᩥᨠ᩠ᨠᨿᩴ ᩈᨾᩣᨸᨩ᩠ᨩᩥᩴ. ᩍᨴᩴ ᨾᩮ ᨶᩥᩔᨣ᩠ᨣᩥᨿᩴ. ᩍᨾᩣᩉᩴ ᩈᩴᨥᩔ ᨶᩥᩔᨩ᩠ᨩᩣᨾᩦ”ᨲᩥ …ᨸᩮ…  ᨴᨴᩮᨿ᩠ᨿᩣᨲᩥ …ᨸᩮ…  ᨴᨴᩮᨿ᩠ᨿᩩᨶ᩠ᨲᩥ …ᨸᩮ…  ᩋᩣᨿᩈ᩠ᨾᨲᩮᩣ ᨴᨾ᩠ᨾᩦᨲᩥ.
</Paragraph>

</Division>
<Division number="596" book="para">

<Paragraph number="2246" book="para">
ᨠᨿᩅᩥᨠ᩠ᨠᨿᩮ ᨠᨿᩅᩥᨠ᩠ᨠᨿᩈᨬ᩠ᨬᩦ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᨠᨿᩅᩥᨠ᩠ᨠᨿᩮ ᩅᩮᨾᨲᩥᨠᩮᩣ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᨠᨿᩅᩥᨠ᩠ᨠᨿᩮ ᨶᨠᨿᩅᩥᨠ᩠ᨠᨿᩈᨬ᩠ᨬᩦ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2247" book="para">
ᨶᨠᨿᩅᩥᨠ᩠ᨠᨿᩮ ᨠᨿᩅᩥᨠ᩠ᨠᨿᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶᨠᨿᩅᩥᨠ᩠ᨠᨿᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶᨠᨿᩅᩥᨠ᩠ᨠᨿᩮ ᨶᨠᨿᩅᩥᨠ᩠ᨠᨿᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="597" book="para">

<Paragraph number="2248" book="para">
ᩋᨶᩣᨸᨲ᩠ᨲᩥ—  ᩋᨣ᩠ᨥᩴ ᨸᩩᨧ᩠ᨨᨲᩥ, ᨠᨸ᩠ᨸᩥᨿᨠᩣᩁᨠᩔ ᩋᩣᨧᩥᨠ᩠ᨡᨲᩥ, “ᩍᨴᩴ ᩋᨾ᩠ᩉᩣᨠᩴ ᩋᨲ᩠ᨳᩥ, ᩋᨾ᩠ᩉᩣᨠᨬ᩠ᨧ ᩍᨾᩥᨶᩣ ᨧ ᩍᨾᩥᨶᩣ ᨧ ᩋᨲ᩠ᨳᩮᩣ”ᨲᩥ ᨽᨱᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="2249" type="center" book="para">
ᨠᨿᩅᩥᨠ᩠ᨠᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨴᩈᨾᩴ.

  
ᨠᩮᩣᩈᩥᨿᩅᨣ᩠ᨣᩮᩤ ᨴᩩᨲᩥᨿᩮᩣ.



</Paragraph>

<Paragraph number="2250" type="center" book="para">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="2251" type="verses" book="para">
_ᨠᩮᩣᩈᩥᨿᩣ ᩈᩩᨴ᩠ᨵᨴ᩠ᩅᩮᨽᩣᨣᩤ,_  
_ᨨᨻ᩠ᨻᩔᩣᨶᩥ ᨶᩥᩈᩦᨴᨶᩴ;_  
_ᨴ᩠ᩅᩮ ᨧ ᩃᩮᩣᨾᩣᨶᩥ ᩏᨣ᩠ᨣᨱ᩠ᩉᩮ,_  
ᩏᨽᩮᩣ ᨶᩣᨶᨸ᩠ᨸᨠᩣᩁᨠᩣᨲᩥ._
</Paragraph>