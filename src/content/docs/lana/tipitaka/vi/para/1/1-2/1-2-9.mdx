---
title: "1.2.9 ᨴᩩᨲᩥᨿᨴᩩᨭ᩠ᨮᨴᩮᩤᩈᩈᩥᨠ᩠ᨡᩣᨸᨴ"
tableOfContents: false
sidebar:
  order: 13
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="391" book="para">

<Paragraph number="1626" book="para">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩁᩣᨩᨣᩉᩮ ᩅᩥᩉᩁᨲᩥ ᩅᩮᩊᩩᩅᨶᩮ ᨠᩃᨶ᩠ᨴᨠᨶᩥᩅᩤᨸᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨾᩮᨲ᩠ᨲᩥᨿᨽᩪᨾᨩᨠᩣ ᨽᩥᨠ᩠ᨡᩪ ᨣᩥᨩ᩠ᨫᨠᩪᨭᩣ ᨸᨻ᩠ᨻᨲᩣ ᩒᩁᩮᩣᩉᨶ᩠ᨲᩣ ᩋᨴ᩠ᨴᩈᩴᩈᩩ ᨨᨣᩃᨠᩴ ᩋᨩᩥᨠᩣᨿ ᩅᩥᨸ᩠ᨸᨭᩥᨸᨩ᩠ᨩᨶ᩠ᨲᩴ. ᨴᩥᩈ᩠ᩅᩣᨶ ᩑᩅᨾᩣᩉᩴᩈᩩ—  “ᩉᨶ᩠ᨴ ᨾᨿᩴ, ᩋᩣᩅᩩᩈᩮᩣ, ᩍᨾᩴ ᨨᨣᩃᨠᩴ ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᨶᩣᨾ ᨠᩁᩮᩣᨾ. ᩍᨾᩴ ᩋᨩᩥᨠᩴ ᨾᩮᨲ᩠ᨲᩥᨿᩴ ᨶᩣᨾ ᨽᩥᨠ᩠ᨡᩩᨶᩥᩴ ᨠᩁᩮᩣᨾ. ᩑᩅᩴ ᨾᨿᩴ ᩅᩮᩤᩉᩁᩥᩔᩣᨾ. ᨸᩩᨻ᩠ᨻᩮ ᨾᨿᩴ, ᩋᩣᩅᩩᩈᩮᩣ, ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᩈᩩᨲᩮᨶ ᩋᩅᩮᩤᨧᩩᨾ᩠ᩉᩣ. ᩍᨴᩤᨶᩥ ᨸᨶ ᩋᨾ᩠ᩉᩮᩉᩥ ᩈᩣᨾᩴ ᨴᩥᨭ᩠ᨮᩮᩣ ᨾᩮᨲ᩠ᨲᩥᨿᩣᨿ ᨽᩥᨠ᩠ᨡᩩᨶᩥᨿᩣ ᩅᩥᨸ᩠ᨸᨭᩥᨸᨩ᩠ᨩᨶ᩠ᨲᩮᩣ”ᨲᩥ. ᨲᩮ ᨲᩴ ᨨᨣᩃᨠᩴ ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᨶᩣᨾ ᩋᨠᩴᩈᩩ. ᨲᩴ ᩋᨩᩥᨠᩴ ᨾᩮᨲ᩠ᨲᩥᨿᩴ ᨶᩣᨾ ᨽᩥᨠ᩠ᨡᩩᨶᩥᩴ ᩋᨠᩴᩈᩩ. ᨲᩮ ᨽᩥᨠ᩠ᨡᩪᨶᩴ ᩋᩣᩁᩮᩣᨧᩮᩈᩩᩴ—  “ᨸᩩᨻ᩠ᨻᩮ ᨾᨿᩴ, ᩋᩣᩅᩩᩈᩮᩣ, ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᩈᩩᨲᩮᨶ ᩋᩅᩮᩤᨧᩩᨾ᩠ᩉᩣ. ᩍᨴᩤᨶᩥ ᨸᨶ ᩋᨾ᩠ᩉᩮᩉᩥ ᩈᩣᨾᩴ ᨴᩥᨭ᩠ᨮᩮᩣ ᨾᩮᨲ᩠ᨲᩥᨿᩣᨿ ᨽᩥᨠ᩠ᨡᩩᨶᩥᨿᩣ ᩅᩥᨸ᩠ᨸᨭᩥᨸᨩ᩠ᨩᨶ᩠ᨲᩮᩣ”ᨲᩥ. ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  “ᨾᩣᩅᩩᩈᩮᩣ, ᩑᩅᩴ ᩋᩅᨧᩩᨲ᩠ᨳ. ᨶᩣᨿᩈ᩠ᨾᩣ ᨴᨻ᩠ᨻᩮᩣ ᨾᩃᩖᨸᩩᨲ᩠ᨲᩮᩣ ᩑᩅᩴ ᨠᩁᩥᩔᨲᩦ”ᨲᩥ.
</Paragraph>

<Paragraph number="1627" book="para">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨽᩥᨠ᩠ᨡᩩᩈᩴᨥᩴ ᩈᨶ᩠ᨶᩥᨸᩣᨲᩣᨸᩮᨲ᩠ᩅᩣ ᩋᩣᨿᩈ᩠ᨾᨶ᩠ᨲᩴ ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᨸᨭᩥᨸᩩᨧ᩠ᨨᩥ—  “ᩈᩁᩈᩥ ᨲ᩠ᩅᩴ, ᨴᨻ᩠ᨻ, ᩑᩅᩁᩪᨸᩴ ᨠᨲ᩠ᨲᩣ ᨿᨳᨿᩥᨾᩮ ᨽᩥᨠ᩠ᨡᩪ ᩋᩣᩉᩴᩈᩪ”ᨲᩥ? “ᨿᨳᩣ ᨾᩴ, ᨽᨶ᩠ᨲᩮ, ᨽᨣᩅᩤ ᨩᩣᨶᩣᨲᩦ”ᨲᩥ. ᨴᩩᨲᩥᨿᨾ᩠ᨸᩥ ᨡᩮᩣ ᨽᨣᩅᩤ …ᨸᩮ…  ᨲᨲᩥᨿᨾ᩠ᨸᩥ ᨡᩮᩣ ᨽᨣᩅᩤ ᩋᩣᨿᩈ᩠ᨾᨶ᩠ᨲᩴ ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᩑᨲᨴᩅᩮᩤᨧ—  “ᩈᩁᩈᩥ ᨲ᩠ᩅᩴ, ᨴᨻ᩠ᨻ, ᩑᩅᩁᩪᨸᩴ ᨠᨲ᩠ᨲᩣ ᨿᨳᨿᩥᨾᩮ ᨽᩥᨠ᩠ᨡᩪ ᩋᩣᩉᩴᩈᩪ”ᨲᩥ? “ᨿᨳᩣ ᨾᩴ, ᨽᨶ᩠ᨲᩮ, ᨽᨣᩅᩤ ᨩᩣᨶᩣᨲᩦ”ᨲᩥ. “ᨶ ᨡᩮᩣ, ᨴᨻ᩠ᨻ, ᨴᨻ᩠ᨻᩣ ᩑᩅᩴ ᨶᩥᨻ᩠ᨻᩮᨮᩮᨶ᩠ᨲᩥ. ᩈᨧᩮ ᨲᨿᩣ ᨠᨲᩴ ᨠᨲᨶ᩠ᨲᩥ ᩅᨴᩮᩉᩥ, ᩈᨧᩮ ᨲᨿᩣ ᩋᨠᨲᩴ ᩋᨠᨲᨶ᩠ᨲᩥ ᩅᨴᩮᩉᩦ”ᨲᩥ. “ᨿᨲᩮᩣ ᩋᩉᩴ, ᨽᨶ᩠ᨲᩮ, ᨩᩣᨲᩮᩣ ᨶᩣᨽᩥᨩᩣᨶᩣᨾᩥ ᩈᩩᨸᩥᨶᨶ᩠ᨲᩮᨶᨸᩥ ᨾᩮᨳᩩᨶᨵᨾ᩠ᨾᩴ ᨸᨭᩥᩈᩮᩅᩥᨲᩣ, ᨸᨣᩮᩅ ᨩᩣᨣᩁᩮᩣ”ᨲᩥ. ᩋᨳ ᨡᩮᩣ ᨽᨣᩅᩤ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨲᩮᨶ ᩉᩥ, ᨽᩥᨠ᩠ᨡᩅᩮ, ᩍᨾᩮ ᨽᩥᨠ᩠ᨡᩪ ᩋᨶᩩᨿᩩᨬ᩠ᨩᨳᩣ”ᨲᩥ. ᩍᨴᩴ ᩅᨲ᩠ᩅᩣ ᨽᨣᩅᩤ ᩏᨭ᩠ᨮᩣᨿᩣᩈᨶᩣ ᩅᩥᩉᩣᩁᩴ ᨸᩣᩅᩥᩈᩥ.
</Paragraph>

<Paragraph number="1628" book="para">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨾᩮᨲ᩠ᨲᩥᨿᨽᩪᨾᨩᨠᩮ ᨽᩥᨠ᩠ᨡᩪ ᩋᨶᩩᨿᩩᨬ᩠ᨩᩥᩴᩈᩩ. ᨲᩮ ᨽᩥᨠ᩠ᨡᩪᩉᩥ ᩋᨶᩩᨿᩩᨬ᩠ᨩᩦᨿᨾᩣᨶᩣ ᨽᩥᨠ᩠ᨡᩪᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ—  “ᨠᩥᩴ ᨸᨶ ᨲᩩᨾ᩠ᩉᩮ, ᩋᩣᩅᩩᩈᩮᩣ, ᩋᩣᨿᩈ᩠ᨾᨶ᩠ᨲᩴ ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᩋᨬ᩠ᨬᨽᩣᨣᩥᨿᩔ ᩋᨵᩥᨠᩁᨱᩔ ᨠᩥᨬ᩠ᨧᩥ ᨴᩮᩈᩴ ᩃᩮᩈᨾᨲ᩠ᨲᩴ ᩏᨸᩣᨴᩤᨿ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᩮᨳᩣ”ᨲᩥ? “ᩑᩅᨾᩣᩅᩩᩈᩮᩣ”ᨲᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨾᩮᨲ᩠ᨲᩥᨿᨽᩪᨾᨩᨠᩣ ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᩋᨬ᩠ᨬᨽᩣᨣᩥᨿᩔ ᩋᨵᩥᨠᩁᨱᩔ ᨠᩥᨬ᩠ᨧᩥ ᨴᩮᩈᩴ ᩃᩮᩈᨾᨲ᩠ᨲᩴ ᩏᨸᩣᨴᩤᨿ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᩮᩔᨶ᩠ᨲᩦ”ᨲᩥ.
</Paragraph>

<Paragraph number="1629" book="para">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨾᩮᨲ᩠ᨲᩥᨿᨽᩪᨾᨩᨠᩮ ᨽᩥᨠ᩠ᨡᩪ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᩋᨬ᩠ᨬᨽᩣᨣᩥᨿᩔ ᩋᨵᩥᨠᩁᨱᩔ ᨠᩥᨬ᩠ᨧᩥ ᨴᩮᩈᩴ ᩃᩮᩈᨾᨲ᩠ᨲᩴ ᩏᨸᩣᨴᩤᨿ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᩮᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  “ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᩋᨬ᩠ᨬᨽᩣᨣᩥᨿᩔ ᩋᨵᩥᨠᩁᨱᩔ ᨠᩥᨬ᩠ᨧᩥ ᨴᩮᩈᩴ ᩃᩮᩈᨾᨲ᩠ᨲᩴ ᩏᨸᩣᨴᩤᨿ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᩮᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="392" book="para">

<Paragraph number="1630" book="para">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨽᩥᨠ᩠ᨡᩩᩴ ᨴᩩᨭ᩠ᨮᩮᩣ ᨴᩮᩤᩈᩮᩣ ᩋᨸ᩠ᨸᨲᩦᨲᩮᩣ ᩋᨬ᩠ᨬᨽᩣᨣᩥᨿᩔ ᩋᨵᩥᨠᩁᨱᩔ ᨠᩥᨬ᩠ᨧᩥ ᨴᩮᩈᩴ ᩃᩮᩈᨾᨲ᩠ᨲᩴ ᩏᨸᩣᨴᩤᨿ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᩮᨿ᩠ᨿ—  ‘ᩋᨸ᩠ᨸᩮᩅ ᨶᩣᨾ ᨶᩴ ᩍᨾᨾ᩠ᩉᩣ ᨻᩕᩉ᩠ᨾᨧᩁᩥᨿᩣ ᨧᩣᩅᩮᨿ᩠ᨿᨶ᩺’ᨲᩥ. ᨲᨲᩮᩣ ᩋᨸᩁᩮᨶ ᩈᨾᨿᩮᨶ ᩈᨾᨶᩩᨣ᩠ᨣᩤᩉᩦᨿᨾᩣᨶᩮᩣ ᩅᩤ ᩋᩈᨾᨶᩩᨣ᩠ᨣᩤᩉᩦᨿᨾᩣᨶᩮᩣ ᩅᩤ ᩋᨬ᩠ᨬᨽᩣᨣᩥᨿᨬ᩠ᨧᩮᩅ ᨲᩴ ᩋᨵᩥᨠᩁᨱᩴ ᩉᩮᩣᨲᩥ ᨠᩮᩣᨧᩥ ᨴᩮᩈᩮᩣ ᩃᩮᩈᨾᨲ᩠ᨲᩮᩣ ᩏᨸᩣᨴᩥᨶ᩠ᨶᩮᩣ, ᨽᩥᨠ᩠ᨡᩩ ᨧ ᨴᩮᩤᩈᩴ ᨸᨲᩥᨭ᩠ᨮᩣᨲᩥ, ᩈᩴᨥᩣᨴᩥᩈᩮᩈᩮᩣ”</Emphasis>ᨲᩥ. (*9*:<Emphasis>13</Emphasis>)
</Paragraph>

</Division>
<Division number="393" book="para">

<Paragraph number="1631" book="para">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="1632" book="para">
<Emphasis>ᨽᩥᨠ᩠ᨡᩩᨶ᩺</Emphasis>ᨲᩥ ᩋᨬ᩠ᨬᩴ ᨽᩥᨠ᩠ᨡᩩᩴ.
</Paragraph>

<Paragraph number="1633" book="para">
<Emphasis>ᨴᩩᨭ᩠ᨮᩮᩣ ᨴᩮᩤᩈᩮᩣ</Emphasis>ᨲᩥ ᨠᩩᨸᩥᨲᩮᩣ ᩋᨶᨲ᩠ᨲᨾᨶᩮᩣ ᩋᨶᨽᩥᩁᨴ᩠ᨵᩮᩤ ᩋᩣᩉᨲᨧᩥᨲ᩠ᨲᩮᩣ ᨡᩥᩃᨩᩣᨲᩮᩣ.
</Paragraph>

<Paragraph number="1634" book="para">
<Emphasis>ᩋᨸ᩠ᨸᨲᩦᨲᩮᩣ</Emphasis>ᨲᩥ ᨲᩮᨶ ᨧ ᨠᩮᩣᨸᩮᨶ, ᨲᩮᨶ ᨧ ᨴᩮᩤᩈᩮᨶ, ᨲᩣᨿ ᨧ ᩋᨶᨲ᩠ᨲᨾᨶᨲᩣᨿ, ᨲᩣᨿ ᨧ ᩋᨶᨽᩥᩁᨴ᩠ᨵᩥᨿᩣ ᩋᨸ᩠ᨸᨲᩦᨲᩮᩣ ᩉᩮᩣᨲᩥ.
</Paragraph>

<Paragraph number="1635" book="para">
<Emphasis>ᩋᨬ᩠ᨬᨽᩣᨣᩥᨿᩔ ᩋᨵᩥᨠᩁᨱᩔᩣ</Emphasis>ᨲᩥ ᩋᩣᨸᨲ᩠ᨲᨬ᩠ᨬᨽᩣᨣᩥᨿᩴ ᩅᩤ ᩉᩮᩣᨲᩥ ᩋᨵᩥᨠᩁᨱᨬ᩠ᨬᨽᩣᨣᩥᨿᩴ ᩅᩤ. ᨠᨳᩴ ᩋᨵᩥᨠᩁᨱᩴ ᩋᨵᩥᨠᩁᨱᩔ ᩋᨬ᩠ᨬᨽᩣᨣᩥᨿᩴ? ᩅᩥᩅᩤᨴᩤᨵᩥᨠᩁᨱᩴ ᩋᨶᩩᩅᩤᨴᩤᨵᩥᨠᩁᨱᩔ ᩋᩣᨸᨲ᩠ᨲᩣᨵᩥᨠᩁᨱᩔ ᨠᩥᨧ᩠ᨧᩣᨵᩥᨠᩁᨱᩔ ᩋᨬ᩠ᨬᨽᩣᨣᩥᨿᩴ. ᩋᨶᩩᩅᩤᨴᩤᨵᩥᨠᩁᨱᩴ ᩋᩣᨸᨲ᩠ᨲᩣᨵᩥᨠᩁᨱᩔ ᨠᩥᨧ᩠ᨧᩣᨵᩥᨠᩁᨱᩔ ᩅᩥᩅᩤᨴᩤᨵᩥᨠᩁᨱᩔ ᩋᨬ᩠ᨬᨽᩣᨣᩥᨿᩴ. ᩋᩣᨸᨲ᩠ᨲᩣᨵᩥᨠᩁᨱᩴ ᨠᩥᨧ᩠ᨧᩣᨵᩥᨠᩁᨱᩔ ᩅᩥᩅᩤᨴᩤᨵᩥᨠᩁᨱᩔ ᩋᨶᩩᩅᩤᨴᩤᨵᩥᨠᩁᨱᩔ ᩋᨬ᩠ᨬᨽᩣᨣᩥᨿᩴ. ᨠᩥᨧ᩠ᨧᩣᨵᩥᨠᩁᨱᩴ ᩅᩥᩅᩤᨴᩤᨵᩥᨠᩁᨱᩔ ᩋᨶᩩᩅᩤᨴᩤᨵᩥᨠᩁᨱᩔ ᩋᩣᨸᨲ᩠ᨲᩣᨵᩥᨠᩁᨱᩔ ᩋᨬ᩠ᨬᨽᩣᨣᩥᨿᩴ. ᩑᩅᩴ ᩋᨵᩥᨠᩁᨱᩴ ᩋᨵᩥᨠᩁᨱᩔ ᩋᨬ᩠ᨬᨽᩣᨣᩥᨿᩴ.
</Paragraph>

<Paragraph number="1636" book="para">
ᨠᨳᩴ ᩋᨵᩥᨠᩁᨱᩴ ᩋᨵᩥᨠᩁᨱᩔ ᨲᨻ᩠ᨽᩣᨣᩥᨿᩴ? ᩅᩥᩅᩤᨴᩤᨵᩥᨠᩁᨱᩴ ᩅᩥᩅᩤᨴᩤᨵᩥᨠᩁᨱᩔ ᨲᨻ᩠ᨽᩣᨣᩥᨿᩴ. ᩋᨶᩩᩅᩤᨴᩤᨵᩥᨠᩁᨱᩴ ᩋᨶᩩᩅᩤᨴᩤᨵᩥᨠᩁᨱᩔ ᨲᨻ᩠ᨽᩣᨣᩥᨿᩴ. ᩋᩣᨸᨲ᩠ᨲᩣᨵᩥᨠᩁᨱᩴ ᩋᩣᨸᨲ᩠ᨲᩣᨵᩥᨠᩁᨱᩔ ᩈᩥᨿᩣ ᨲᨻ᩠ᨽᩣᨣᩥᨿᩴ ᩈᩥᨿᩣ ᩋᨬ᩠ᨬᨽᩣᨣᩥᨿᩴ.
</Paragraph>

<Paragraph number="1637" book="para">
ᨠᨳᩴ ᩋᩣᨸᨲ᩠ᨲᩣᨵᩥᨠᩁᨱᩴ ᩋᩣᨸᨲ᩠ᨲᩣᨵᩥᨠᩁᨱᩔ ᩋᨬ᩠ᨬᨽᩣᨣᩥᨿᩴ? ᨾᩮᨳᩩᨶᨵᨾ᩠ᨾᨸᩣᩁᩣᨩᩥᨠᩣᨸᨲ᩠ᨲᩥ ᩋᨴᩥᨶ᩠ᨶᩣᨴᩤᨶᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᨾᨶᩩᩔᩅᩥᨣ᩠ᨣᩉᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᩏᨲ᩠ᨲᩁᩥᨾᨶᩩᩔᨵᨾ᩠ᨾᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᩋᨬ᩠ᨬᨽᩣᨣᩥᨿᩣ. ᩋᨴᩥᨶ᩠ᨶᩣᨴᩤᨶᨸᩣᩁᩣᨩᩥᨠᩣᨸᨲ᩠ᨲᩥ ᨾᨶᩩᩔᩅᩥᨣ᩠ᨣᩉᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᩏᨲ᩠ᨲᩁᩥᨾᨶᩩᩔᨵᨾ᩠ᨾᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᨾᩮᨳᩩᨶᨵᨾ᩠ᨾᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᩋᨬ᩠ᨬᨽᩣᨣᩥᨿᩣ. ᨾᨶᩩᩔᩅᩥᨣ᩠ᨣᩉᨸᩣᩁᩣᨩᩥᨠᩣᨸᨲ᩠ᨲᩥ ᩏᨲ᩠ᨲᩁᩥᨾᨶᩩᩔᨵᨾ᩠ᨾᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᨾᩮᨳᩩᨶᨵᨾ᩠ᨾᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᩋᨴᩥᨶ᩠ᨶᩣᨴᩤᨶᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᩋᨬ᩠ᨬᨽᩣᨣᩥᨿᩣ. ᩏᨲ᩠ᨲᩁᩥᨾᨶᩩᩔᨵᨾ᩠ᨾᨸᩣᩁᩣᨩᩥᨠᩣᨸᨲ᩠ᨲᩥ ᨾᩮᨳᩩᨶᨵᨾ᩠ᨾᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᩋᨴᩥᨶ᩠ᨶᩣᨴᩤᨶᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᨾᨶᩩᩔᩅᩥᨣ᩠ᨣᩉᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᩋᨬ᩠ᨬᨽᩣᨣᩥᨿᩣ. ᩑᩅᩴ ᩋᩣᨸᨲ᩠ᨲᩣᨵᩥᨠᩁᨱᩴ ᩋᩣᨸᨲ᩠ᨲᩣᨵᩥᨠᩁᨱᩔ ᩋᨬ᩠ᨬᨽᩣᨣᩥᨿᩴ.
</Paragraph>

<Paragraph number="1638" book="para">
ᨠᨳᩴ ᩋᩣᨸᨲ᩠ᨲᩣᨵᩥᨠᩁᨱᩴ ᩋᩣᨸᨲ᩠ᨲᩣᨵᩥᨠᩁᨱᩔ ᨲᨻ᩠ᨽᩣᨣᩥᨿᩴ? ᨾᩮᨳᩩᨶᨵᨾ᩠ᨾᨸᩣᩁᩣᨩᩥᨠᩣᨸᨲ᩠ᨲᩥ ᨾᩮᨳᩩᨶᨵᨾ᩠ᨾᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᨲᨻ᩠ᨽᩣᨣᩥᨿᩣ. ᩋᨴᩥᨶ᩠ᨶᩣᨴᩤᨶᨸᩣᩁᩣᨩᩥᨠᩣᨸᨲ᩠ᨲᩥ ᩋᨴᩥᨶ᩠ᨶᩣᨴᩤᨶᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᨲᨻ᩠ᨽᩣᨣᩥᨿᩣ. ᨾᨶᩩᩔᩅᩥᨣ᩠ᨣᩉᨸᩣᩁᩣᨩᩥᨠᩣᨸᨲ᩠ᨲᩥ ᨾᨶᩩᩔᩅᩥᨣ᩠ᨣᩉᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᨲᨻ᩠ᨽᩣᨣᩥᨿᩣ. ᩏᨲ᩠ᨲᩁᩥᨾᨶᩩᩔᨵᨾ᩠ᨾᨸᩣᩁᩣᨩᩥᨠᩣᨸᨲ᩠ᨲᩥ ᩏᨲ᩠ᨲᩁᩥᨾᨶᩩᩔᨵᨾ᩠ᨾᨸᩣᩁᩣᨩᩥᨠᩣᨸᨲ᩠ᨲᩥᨿᩣ ᨲᨻ᩠ᨽᩣᨣᩥᨿᩣ. ᩑᩅᩴ ᩋᩣᨸᨲ᩠ᨲᩣᨵᩥᨠᩁᨱᩴ ᩋᩣᨸᨲ᩠ᨲᩣᨵᩥᨠᩁᨱᩔ ᨲᨻ᩠ᨽᩣᨣᩥᨿᩴ.
</Paragraph>

<Paragraph number="1639" book="para">
ᨠᩥᨧ᩠ᨧᩣᨵᩥᨠᩁᨱᩴ ᨠᩥᨧ᩠ᨧᩣᨵᩥᨠᩁᨱᩔ ᨲᨻ᩠ᨽᩣᨣᩥᨿᩴ. ᩑᩅᩴ ᩋᨵᩥᨠᩁᨱᩴ ᩋᨵᩥᨠᩁᨱᩔ ᨲᨻ᩠ᨽᩣᨣᩥᨿᩴ.
</Paragraph>

</Division>
<Division number="394" book="para">

<Paragraph number="1640" book="para">
<Emphasis>ᨠᩥᨬ᩠ᨧᩥ ᨴᩮᩈᩴ ᩃᩮᩈᨾᨲ᩠ᨲᩴ ᩏᨸᩣᨴᩤᨿᩣ</Emphasis>ᨲᩥ ᩃᩮᩈᩮᩣ ᨶᩣᨾ ᨴᩈ ᩃᩮᩈᩣ—  ᨩᩣᨲᩥᩃᩮᩈᩮᩣ, ᨶᩣᨾᩃᩮᩈᩮᩣ, ᨣᩮᩤᨲ᩠ᨲᩃᩮᩈᩮᩣ, ᩃᩥᩘᨣᩃᩮᩈᩮᩣ, ᩋᩣᨸᨲ᩠ᨲᩥᩃᩮᩈᩮᩣ, ᨸᨲ᩠ᨲᩃᩮᩈᩮᩣ, ᨧᩦᩅᩁᩃᩮᩈᩮᩣ, ᩏᨸᨩ᩠ᨫᩣᨿᩃᩮᩈᩮᩣ, ᩋᩣᨧᩁᩥᨿᩃᩮᩈᩮᩣ, ᩈᩮᨶᩣᩈᨶᩃᩮᩈᩮᩣ.
</Paragraph>

</Division>
<Division number="395" book="para">

<Paragraph number="1641" book="para">
<Emphasis>ᨩᩣᨲᩥᩃᩮᩈᩮᩣ</Emphasis> ᨶᩣᨾ ᨡᨲ᩠ᨲᩥᨿᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ. ᩋᨬ᩠ᨬᩴ ᨡᨲ᩠ᨲᩥᨿᩴ ᨸᩔᩥᨲ᩠ᩅᩣ ᨧᩮᩣᨴᩮᨲᩥ—  “ᨡᨲ᩠ᨲᩥᨿᩮᩣ ᨾᨿᩣ ᨴᩥᨭ᩠ᨮᩮᩣ. ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩮᩣᩈᩥ, ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ, ᨶᨲ᩠ᨳᩥ ᨲᨿᩣ ᩈᨴ᩠ᨵᩥᩴ ᩏᨸᩮᩣᩈᨳᩮᩣ ᩅᩤ ᨸᩅᩤᩁᨱᩣ ᩅᩤ ᩈᩴᨥᨠᨾ᩠ᨾᩴ ᩅᩤ”ᨲᩥ, ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

<Paragraph number="1642" book="para">
ᨻᩕᩣᩉ᩠ᨾᨱᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᩅᩮᩔᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᩈᩩᨴ᩠ᨴᩮᩤ ᨴᩥᨭ᩠ᨮᩮᩣ ᩉᩮᩣᨲᩥ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ. ᩋᨬ᩠ᨬᩴ ᩈᩩᨴ᩠ᨴᩴ ᨸᩔᩥᨲ᩠ᩅᩣ ᨧᩮᩣᨴᩮᨲᩥ—  “ᩈᩩᨴ᩠ᨴᩮᩤ ᨾᨿᩣ ᨴᩥᨭ᩠ᨮᩮᩣ. ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩮᩣᩈᩥ, ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ …ᨸᩮ…  ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

</Division>
<Division number="396" book="para">

<Paragraph number="1643" book="para">
<Emphasis>ᨶᩣᨾᩃᩮᩈᩮᩣ</Emphasis> ᨶᩣᨾ ᨻᩩᨴ᩠ᨵᩁᨠ᩠ᨡᩥᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᨵᨾ᩠ᨾᩁᨠ᩠ᨡᩥᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᩈᩴᨥᩁᨠ᩠ᨡᩥᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ. ᩋᨬ᩠ᨬᩴ ᩈᩴᨥᩁᨠ᩠ᨡᩥᨲᩴ ᨸᩔᩥᨲ᩠ᩅᩣ ᨧᩮᩣᨴᩮᨲᩥ—  “ᩈᩴᨥᩁᨠ᩠ᨡᩥᨲᩮᩣ ᨾᨿᩣ ᨴᩥᨭ᩠ᨮᩮᩣ. ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩮᩣᩈᩥ, ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ …ᨸᩮ…  ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

</Division>
<Division number="397" book="para">

<Paragraph number="1644" book="para">
<Emphasis>ᨣᩮᩤᨲ᩠ᨲᩃᩮᩈᩮᩣ</Emphasis> ᨶᩣᨾ ᨣᩮᩤᨲᨾᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᨾᩮᩣᨣ᩠ᨣᩃᩖᩣᨶᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᨠᨧ᩠ᨧᩣᨿᨶᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᩅᩤᩈᩥᨭ᩠ᨮᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ. ᩋᨬ᩠ᨬᩴ ᩅᩤᩈᩥᨭ᩠ᨮᩴ ᨸᩔᩥᨲ᩠ᩅᩣ ᨧᩮᩣᨴᩮᨲᩥ—  “ᩅᩤᩈᩥᨭ᩠ᨮᩮᩣ ᨾᨿᩣ ᨴᩥᨭ᩠ᨮᩮᩣ. ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩮᩣᩈᩥ, ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ …ᨸᩮ…  ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

</Division>
<Division number="398" book="para">

<Paragraph number="1645" book="para">
<Emphasis>ᩃᩥᩘᨣᩃᩮᩈᩮᩣ</Emphasis> ᨶᩣᨾ ᨴᩦᨥᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᩁᩔᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᨠᨱ᩠ᩉᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᩒᨴᩤᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ. ᩋᨬ᩠ᨬᩴ ᩒᨴᩤᨲᩴ ᨸᩔᩥᨲ᩠ᩅᩣ ᨧᩮᩣᨴᩮᨲᩥ—  “ᩒᨴᩤᨲᩮᩣ ᨾᨿᩣ ᨴᩥᨭ᩠ᨮᩮᩣ. ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩮᩣᩈᩥ, ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ …ᨸᩮ…  ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

</Division>
<Division number="399" book="para">

<Paragraph number="1646" book="para">
<Emphasis>ᩋᩣᨸᨲ᩠ᨲᩥᩃᩮᩈᩮᩣ</Emphasis> ᨶᩣᨾ ᩃᩉᩩᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨶ᩠ᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ. ᨲᨬ᩠ᨧᩮ ᨸᩣᩁᩣᨩᩥᨠᩮᨶ ᨧᩮᩣᨴᩮᨲᩥ—  “ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ …ᨸᩮ…  ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

</Division>
<Division number="400" book="para">

<Paragraph number="1647" book="para">
<Emphasis>ᨸᨲ᩠ᨲᩃᩮᩈᩮᩣ</Emphasis> ᨶᩣᨾ ᩃᩮᩣᩉᨸᨲ᩠ᨲᨵᩁᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᩈᩣᨭᨠᨸᨲ᩠ᨲᨵᩁᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᩈᩩᨾ᩠ᨽᨠᨸᨲ᩠ᨲᨵᩁᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ. ᩋᨬ᩠ᨬᩴ ᩈᩩᨾ᩠ᨽᨠᨸᨲ᩠ᨲᨵᩁᩴ ᨸᩔᩥᨲ᩠ᩅᩣ ᨧᩮᩣᨴᩮᨲᩥ—  “ᩈᩩᨾ᩠ᨽᨠᨸᨲ᩠ᨲᨵᩁᩮᩣ ᨾᨿᩣ ᨴᩥᨭ᩠ᨮᩮᩣ. ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩮᩣᩈᩥ, ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ …ᨸᩮ…  ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

</Division>
<Division number="401" book="para">

<Paragraph number="1648" book="para">
<Emphasis>ᨧᩦᩅᩁᩃᩮᩈᩮᩣ</Emphasis> ᨶᩣᨾ ᨸᩴᩈᩩᨠᩪᩃᩥᨠᩮᩣ ᨴᩥᨭ᩠ᨮᩮᩣ ᩉᩮᩣᨲᩥ …ᨸᩮ…  ᨣᩉᨸᨲᩥᨧᩦᩅᩁᨵᩁᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ. ᩋᨬ᩠ᨬᩴ ᨣᩉᨸᨲᩥᨧᩦᩅᩁᨵᩁᩴ ᨸᩔᩥᨲ᩠ᩅᩣ ᨧᩮᩣᨴᩮᨲᩥ—  “ᨣᩉᨸᨲᩥᨧᩦᩅᩁᨵᩁᩮᩣ ᨾᨿᩣ ᨴᩥᨭ᩠ᨮᩮᩣ. ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩮᩣᩈᩥ, ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ …ᨸᩮ…  ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

</Division>
<Division number="402" book="para">

<Paragraph number="1649" book="para">
<Emphasis>ᩏᨸᨩ᩠ᨫᩣᨿᩃᩮᩈᩮᩣ</Emphasis> ᨶᩣᨾ ᩍᨲ᩠ᨳᨶ᩠ᨶᩣᨾᩔ ᩈᨴ᩠ᨵᩥᩅᩥᩉᩣᩁᩥᨠᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ. ᩋᨬ᩠ᨬᩴ ᩍᨲ᩠ᨳᨶ᩠ᨶᩣᨾᩔ ᩈᨴ᩠ᨵᩥᩅᩥᩉᩣᩁᩥᨠᩴ ᨸᩔᩥᨲ᩠ᩅᩣ ᨧᩮᩣᨴᩮᨲᩥ—  “ᩍᨲ᩠ᨳᨶ᩠ᨶᩣᨾᩔ ᩈᨴ᩠ᨵᩥᩅᩥᩉᩣᩁᩥᨠᩮᩣ ᨾᨿᩣ ᨴᩥᨭ᩠ᨮᩮᩣ. ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩮᩣᩈᩥ, ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ …ᨸᩮ…  ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

</Division>
<Division number="403" book="para">

<Paragraph number="1650" book="para">
<Emphasis>ᩋᩣᨧᩁᩥᨿᩃᩮᩈᩮᩣ</Emphasis> ᨶᩣᨾ ᩍᨲ᩠ᨳᨶ᩠ᨶᩣᨾᩔ ᩋᨶ᩠ᨲᩮᩅᩤᩈᩥᨠᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ. ᩋᨬ᩠ᨬᩴ ᩍᨲ᩠ᨳᨶ᩠ᨶᩣᨾᩔ ᩋᨶ᩠ᨲᩮᩅᩤᩈᩥᨠᩴ ᨸᩔᩥᨲ᩠ᩅᩣ ᨧᩮᩣᨴᩮᨲᩥ—  “ᩍᨲ᩠ᨳᨶ᩠ᨶᩣᨾᩔ ᩋᨶ᩠ᨲᩮᩅᩤᩈᩥᨠᩮᩣ ᨾᨿᩣ ᨴᩥᨭ᩠ᨮᩮᩣ. ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩮᩣᩈᩥ, ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ …ᨸᩮ…  ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

</Division>
<Division number="404" book="para">

<Paragraph number="1651" book="para">
<Emphasis>ᩈᩮᨶᩣᩈᨶᩃᩮᩈᩮᩣ</Emphasis> ᨶᩣᨾ ᩍᨲ᩠ᨳᨶ᩠ᨶᩣᨾᩈᩮᨶᩣᩈᨶᩅᩤᩈᩥᨠᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ. ᩋᨬ᩠ᨬᩴ ᩍᨲ᩠ᨳᨶ᩠ᨶᩣᨾᩈᩮᨶᩣᩈᨶᩅᩤᩈᩥᨠᩴ ᨸᩔᩥᨲ᩠ᩅᩣ ᨧᩮᩣᨴᩮᨲᩥ—  “ᩍᨲ᩠ᨳᨶ᩠ᨶᩣᨾᩈᩮᨶᩣᩈᨶᩅᩤᩈᩥᨠᩮᩣ ᨾᨿᩣ ᨴᩥᨭ᩠ᨮᩮᩣ. ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩮᩣᩈᩥ, ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ, ᨶᨲ᩠ᨳᩥ ᨲᨿᩣ ᩈᨴ᩠ᨵᩥᩴ ᩏᨸᩮᩣᩈᨳᩮᩣ ᩅᩤ ᨸᩅᩤᩁᨱᩣ ᩅᩤ ᩈᩴᨥᨠᨾ᩠ᨾᩴ ᩅᩤ”ᨲᩥ, ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

</Division>
<Division number="405" book="para">

<Paragraph number="1652" book="para">
<Emphasis>ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶᩣ</Emphasis>ᨲᩥ ᨧᨲᩩᨶ᩠ᨶᩴ ᩋᨬ᩠ᨬᨲᩁᩮᨶ.
</Paragraph>

<Paragraph number="1653" book="para">
<Emphasis>ᩋᨶᩩᨴ᩠ᨵᩴᩈᩮᨿ᩠ᨿᩣ</Emphasis>ᨲᩥ ᨧᩮᩣᨴᩮᨲᩥ ᩅᩤ ᨧᩮᩣᨴᩤᨸᩮᨲᩥ ᩅᩤ.
</Paragraph>

<Paragraph number="1654" book="para">
<Emphasis>ᩋᨸ᩠ᨸᩮᩅ ᨶᩣᨾ ᨶᩴ ᩍᨾᨾ᩠ᩉᩣ ᨻᩕᩉ᩠ᨾᨧᩁᩥᨿᩣ ᨧᩣᩅᩮᨿ᩠ᨿᨶ᩺</Emphasis>ᨲᩥ ᨽᩥᨠ᩠ᨡᩩᨽᩣᩅᩤ ᨧᩣᩅᩮᨿ᩠ᨿᩴ, ᩈᨾᨱᨵᨾ᩠ᨾᩣ ᨧᩣᩅᩮᨿ᩠ᨿᩴ, ᩈᩦᩃᨠ᩠ᨡᨶ᩠ᨵᩣ ᨧᩣᩅᩮᨿ᩠ᨿᩴ, ᨲᨸᩮᩣᨣᩩᨱᩣ ᨧᩣᩅᩮᨿ᩠ᨿᩴ.
</Paragraph>

<Paragraph number="1655" book="para">
<Emphasis>ᨲᨲᩮᩣ ᩋᨸᩁᩮᨶ ᩈᨾᨿᩮᨶᩣ</Emphasis>ᨲᩥ ᨿᩈ᩠ᨾᩥᩴ ᨡᨱᩮ ᩋᨶᩩᨴ᩠ᨵᩴᩈᩥᨲᩮᩣ ᩉᩮᩣᨲᩥ, ᨲᩴ ᨡᨱᩴ ᨲᩴ ᩃᨿᩴ ᨲᩴ ᨾᩩᩉᩩᨲ᩠ᨲᩴ ᩅᩦᨲᩥᩅᨲ᩠ᨲᩮ.
</Paragraph>

<Paragraph number="1656" book="para">
<Emphasis>ᩈᨾᨶᩩᨣ᩠ᨣᩤᩉᩦᨿᨾᩣᨶᩮᩣ</Emphasis>ᨲᩥ ᨿᩮᨶ ᩅᨲ᩠ᨳᩩᨶᩣ ᩋᨶᩩᨴ᩠ᨵᩴᩈᩥᨲᩮᩣ ᩉᩮᩣᨲᩥ ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ ᩈᨾᨶᩩᨣ᩠ᨣᩤᩉᩦᨿᨾᩣᨶᩮᩣ.
</Paragraph>

<Paragraph number="1657" book="para">
<Emphasis>ᩋᩈᨾᨶᩩᨣ᩠ᨣᩤᩉᩦᨿᨾᩣᨶᩮᩣ</Emphasis>ᨲᩥ ᨶ ᨠᩮᨶᨧᩥ ᩅᩩᨧ᩠ᨧᨾᩣᨶᩮᩣ.
</Paragraph>

<Paragraph number="1658" book="para">
<Emphasis>ᩋᨵᩥᨠᩁᨱᩴ</Emphasis> ᨶᩣᨾ ᨧᨲ᩠ᨲᩣᩁᩥ ᩋᨵᩥᨠᩁᨱᩣᨶᩥ—  ᩅᩥᩅᩤᨴᩤᨵᩥᨠᩁᨱᩴ, ᩋᨶᩩᩅᩤᨴᩤᨵᩥᨠᩁᨱᩴ, ᩋᩣᨸᨲ᩠ᨲᩣᨵᩥᨠᩁᨱᩴ, ᨠᩥᨧ᩠ᨧᩣᨵᩥᨠᩁᨱᩴ.
</Paragraph>

<Paragraph number="1659" book="para">
<Emphasis>ᨠᩮᩣᨧᩥ ᨴᩮᩈᩮᩣ ᩃᩮᩈᨾᨲ᩠ᨲᩮᩣ ᩏᨸᩣᨴᩥᨶ᩠ᨶᩮᩣ</Emphasis>ᨲᩥ ᨲᩮᩈᩴ ᩃᩮᩈᩣᨶᩴ ᩋᨬ᩠ᨬᨲᩁᩮᩣ ᩃᩮᩈᩮᩣ ᩏᨸᩣᨴᩥᨶ᩠ᨶᩮᩣ ᩉᩮᩣᨲᩥ.
</Paragraph>

<Paragraph number="1660" book="para">
<Emphasis>ᨽᩥᨠ᩠ᨡᩩ ᨧ ᨴᩮᩤᩈᩴ ᨸᨲᩥᨭ᩠ᨮᩣᨲᩦ</Emphasis>ᨲᩥ ᨲᩩᨧ᩠ᨨᨠᩴ ᨾᨿᩣ ᨽᨱᩥᨲᩴ, ᨾᩩᩈᩣ ᨾᨿᩣ ᨽᨱᩥᨲᩴ, ᩋᨽᩪᨲᩴ ᨾᨿᩣ ᨽᨱᩥᨲᩴ, ᩋᨩᩣᨶᨶ᩠ᨲᩮᨶ ᨾᨿᩣ ᨽᨱᩥᨲᩴ.
</Paragraph>

<Paragraph number="1661" book="para">
<Emphasis>ᩈᩴᨥᩣᨴᩥᩈᩮᩈᩮᩣ</Emphasis>ᨲᩥ …ᨸᩮ…  ᨲᩮᨶᨸᩥ ᩅᩩᨧ᩠ᨧᨲᩥ “ᩈᩴᨥᩣᨴᩥᩈᩮᩈᩮᩣ”ᨲᩥ.
</Paragraph>

</Division>
<Division number="406" book="para">

<Paragraph number="1662" book="para">
ᨽᩥᨠ᩠ᨡᩩ ᩈᩴᨥᩣᨴᩥᩈᩮᩈᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ, ᩈᩴᨥᩣᨴᩥᩈᩮᩈᩮ ᩈᩴᨥᩣᨴᩥᩈᩮᩈᨴᩥᨭ᩠ᨮᩥ ᩉᩮᩣᨲᩥ. ᨲᨬ᩠ᨧᩮ ᨸᩣᩁᩣᨩᩥᨠᩮᨶ ᨧᩮᩣᨴᩮᨲᩥ—  “ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ, ᨶᨲ᩠ᨳᩥ ᨲᨿᩣ ᩈᨴ᩠ᨵᩥᩴ ᩏᨸᩮᩣᩈᨳᩮᩣ ᩅᩤ ᨸᩅᩤᩁᨱᩣ ᩅᩤ ᩈᩴᨥᨠᨾ᩠ᨾᩴ ᩅᩤ”ᨲᩥ, ᩑᩅᨾ᩠ᨸᩥ ᩋᩣᨸᨲ᩠ᨲᨬ᩠ᨬᨽᩣᨣᩥᨿᩴ ᩉᩮᩣᨲᩥ ᩃᩮᩈᩮᩣ ᨧ ᩏᨸᩣᨴᩥᨶ᩠ᨶᩮᩣ, ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

<Paragraph number="1663" book="para">
ᨽᩥᨠ᩠ᨡᩩ ᩈᩴᨥᩣᨴᩥᩈᩮᩈᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ, ᩈᩴᨥᩣᨴᩥᩈᩮᩈᩮ ᨳᩩᩃᩖᨧ᩠ᨧᨿᨴᩥᨭ᩠ᨮᩥ ᩉᩮᩣᨲᩥ …ᨸᩮ…  ᨸᩣᨧᩥᨲ᩠ᨲᩥᨿᨴᩥᨭ᩠ᨮᩥ ᩉᩮᩣᨲᩥ…  ᨸᩣᨭᩥᨴᩮᩈᨶᩦᨿᨴᩥᨭ᩠ᨮᩥ ᩉᩮᩣᨲᩥ…  ᨴᩩᨠ᩠ᨠᨭᨴᩥᨭ᩠ᨮᩥ ᩉᩮᩣᨲᩥ…  ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥ ᩉᩮᩣᨲᩥ. ᨲᨬ᩠ᨧᩮ ᨸᩣᩁᩣᨩᩥᨠᩮᨶ ᨧᩮᩣᨴᩮᨲᩥ—  “ᩋᩔᨾᨱᩮᩣᩈᩥ …ᨸᩮ…  ᩑᩅᨾ᩠ᨸᩥ ᩋᩣᨸᨲ᩠ᨲᨬ᩠ᨬᨽᩣᨣᩥᨿᩴ ᩉᩮᩣᨲᩥ ᩃᩮᩈᩮᩣ ᨧ ᩏᨸᩣᨴᩥᨶ᩠ᨶᩮᩣ, ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

<Paragraph number="1664" book="para">
ᨽᩥᨠ᩠ᨡᩩ ᨳᩩᩃᩖᨧ᩠ᨧᨿᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᨳᩩᩃᩖᨧ᩠ᨧᨿᩮ ᨳᩩᩃᩖᨧ᩠ᨧᨿᨴᩥᨭ᩠ᨮᩥ ᩉᩮᩣᨲᩥ …ᨸᩮ…  ᨳᩩᩃᩖᨧ᩠ᨧᨿᩮ ᨸᩣᨧᩥᨲ᩠ᨲᩥᨿᨴᩥᨭ᩠ᨮᩥ ᩉᩮᩣᨲᩥ…  ᨸᩣᨭᩥᨴᩮᩈᨶᩦᨿᨴᩥᨭ᩠ᨮᩥ ᩉᩮᩣᨲᩥ…  ᨴᩩᨠ᩠ᨠᨭᨴᩥᨭ᩠ᨮᩥ ᩉᩮᩣᨲᩥ…  ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥ ᩉᩮᩣᨲᩥ…  ᩈᩴᨥᩣᨴᩥᩈᩮᩈᨴᩥᨭ᩠ᨮᩥ ᩉᩮᩣᨲᩥ. ᨲᨬ᩠ᨧᩮ ᨸᩣᩁᩣᨩᩥᨠᩮᨶ ᨧᩮᩣᨴᩮᨲᩥ—  “ᩋᩔᨾᨱᩮᩣᩈᩥ …ᨸᩮ…  ᩑᩅᨾ᩠ᨸᩥ ᩋᩣᨸᨲ᩠ᨲᨬ᩠ᨬᨽᩣᨣᩥᨿᩴ ᩉᩮᩣᨲᩥ ᩃᩮᩈᩮᩣ ᨧ ᩏᨸᩣᨴᩥᨶ᩠ᨶᩮᩣ, ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

<Paragraph number="1665" book="para">
ᨽᩥᨠ᩠ᨡᩩ ᨸᩣᨧᩥᨲ᩠ᨲᩥᨿᩴ …ᨸᩮ…  ᨸᩣᨭᩥᨴᩮᩈᨶᩦᨿᩴ…  ᨴᩩᨠ᩠ᨠᨭᩴ…  ᨴᩩᨻ᩠ᨽᩣᩈᩥᨲᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ, ᨴᩩᨻ᩠ᨽᩣᩈᩥᨲᩮ ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥ ᩉᩮᩣᨲᩥ …ᨸᩮ…  ᨴᩩᨻ᩠ᨽᩣᩈᩥᨲᩮ ᩈᩴᨥᩣᨴᩥᩈᩮᩈᨴᩥᨭ᩠ᨮᩥ ᩉᩮᩣᨲᩥ…  ᨳᩩᩃᩖᨧ᩠ᨧᨿᨴᩥᨭ᩠ᨮᩥ ᩉᩮᩣᨲᩥ…  ᨸᩣᨧᩥᨲ᩠ᨲᩥᨿᨴᩥᨭ᩠ᨮᩥ ᩉᩮᩣᨲᩥ…  ᨸᩣᨭᩥᨴᩮᩈᨶᩦᨿᨴᩥᨭ᩠ᨮᩥ ᩉᩮᩣᨲᩥ…  ᨴᩩᨠ᩠ᨠᨭᨴᩥᨭ᩠ᨮᩥ ᩉᩮᩣᨲᩥ. ᨲᨬ᩠ᨧᩮ ᨸᩣᩁᩣᨩᩥᨠᩮᨶ ᨧᩮᩣᨴᩮᨲᩥ—  “ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ, ᨶᨲ᩠ᨳᩥ ᨲᨿᩣ ᩈᨴ᩠ᨵᩥᩴ ᩏᨸᩮᩣᩈᨳᩮᩣ ᩅᩤ ᨸᩅᩤᩁᨱᩣ ᩅᩤ ᩈᩴᨥᨠᨾ᩠ᨾᩴ ᩅᩤ”ᨲᩥ, ᩑᩅᨾ᩠ᨸᩥ ᩋᩣᨸᨲ᩠ᨲᨬ᩠ᨬᨽᩣᨣᩥᨿᩴ ᩉᩮᩣᨲᩥ ᩃᩮᩈᩮᩣ ᨧ ᩏᨸᩣᨴᩥᨶ᩠ᨶᩮᩣ, ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.

</Paragraph>
</Division>

<Paragraph number="1666" type="center" book="para">
ᩑᨠᩮᨠᩴ ᨾᩪᩃᩴ ᨠᩣᨲᩩᨶ ᨧᨠ᩠ᨠᩴ ᨻᨶ᩠ᨵᩥᨲᨻ᩠ᨻᩴ.


</Paragraph>

<Division number="407" book="para">

<Paragraph number="1667" book="para">
ᨽᩥᨠ᩠ᨡᩩ ᩈᩴᨥᩣᨴᩥᩈᩮᩈᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᩈᩴᨥᩣᨴᩥᩈᩮᩈᩮ ᩈᩴᨥᩣᨴᩥᩈᩮᩈᨴᩥᨭ᩠ᨮᩥ ᩉᩮᩣᨲᩥ. ᨲᨬ᩠ᨧᩮ ᨸᩣᩁᩣᨩᩥᨠᩮᨶ ᨧᩮᩣᨴᩤᨸᩮᨲᩥ—  “ᩋᩔᨾᨱᩮᩣᩈᩥ …ᨸᩮ…  ᩑᩅᨾ᩠ᨸᩥ ᩋᩣᨸᨲ᩠ᨲᨬ᩠ᨬᨽᩣᨣᩥᨿᩴ ᩉᩮᩣᨲᩥ ᩃᩮᩈᩮᩣ ᨧ ᩏᨸᩣᨴᩥᨶ᩠ᨶᩮᩣ, ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

<Paragraph number="1668" book="para">
ᨽᩥᨠ᩠ᨡᩩ ᩈᩴᨥᩣᨴᩥᩈᩮᩈᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ, ᩈᩴᨥᩣᨴᩥᩈᩮᩈᩮ ᨳᩩᩃᩖᨧ᩠ᨧᨿᨴᩥᨭ᩠ᨮᩥ ᩉᩮᩣᨲᩥ …ᨸᩮ…  ᨸᩣᨧᩥᨲ᩠ᨲᩥᨿᨴᩥᨭ᩠ᨮᩥ ᩉᩮᩣᨲᩥ…  ᨸᩣᨭᩥᨴᩮᩈᨶᩦᨿᨴᩥᨭ᩠ᨮᩥ ᩉᩮᩣᨲᩥ…  ᨴᩩᨠ᩠ᨠᨭᨴᩥᨭ᩠ᨮᩥ ᩉᩮᩣᨲᩥ…  ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥ ᩉᩮᩣᨲᩥ. ᨲᨬ᩠ᨧᩮ ᨸᩣᩁᩣᨩᩥᨠᩮᨶ ᨧᩮᩣᨴᩤᨸᩮᨲᩥ—  “ᩋᩔᨾᨱᩮᩣᩈᩥ …ᨸᩮ…  ᩑᩅᨾ᩠ᨸᩥ ᩋᩣᨸᨲ᩠ᨲᨬ᩠ᨬᨽᩣᨣᩥᨿᩴ ᩉᩮᩣᨲᩥ ᩃᩮᩈᩮᩣ ᨧ ᩏᨸᩣᨴᩥᨶ᩠ᨶᩮᩣ, ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

<Paragraph number="1669" book="para">
ᨽᩥᨠ᩠ᨡᩩ ᨳᩩᩃᩖᨧ᩠ᨧᨿᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᨳᩩᩃᩖᨧ᩠ᨧᨿᩮ ᨳᩩᩃᩖᨧ᩠ᨧᨿᨴᩥᨭ᩠ᨮᩥ ᩉᩮᩣᨲᩥ …ᨸᩮ…  ᨳᩩᩃᩖᨧ᩠ᨧᨿᩮ ᨸᩣᨧᩥᨲ᩠ᨲᩥᨿᨴᩥᨭ᩠ᨮᩥ ᩉᩮᩣᨲᩥ…  ᨸᩣᨭᩥᨴᩮᩈᨶᩦᨿᨴᩥᨭ᩠ᨮᩥ ᩉᩮᩣᨲᩥ…  ᨴᩩᨠ᩠ᨠᨭᨴᩥᨭ᩠ᨮᩥ ᩉᩮᩣᨲᩥ…  ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥ ᩉᩮᩣᨲᩥ…  ᩈᩴᨥᩣᨴᩥᩈᩮᩈᨴᩥᨭ᩠ᨮᩥ ᩉᩮᩣᨲᩥ. ᨲᨬ᩠ᨧᩮ ᨸᩣᩁᩣᨩᩥᨠᩮᨶ ᨧᩮᩣᨴᩤᨸᩮᨲᩥ—  “ᩋᩔᨾᨱᩮᩣᩈᩥ …ᨸᩮ…  ᩑᩅᨾ᩠ᨸᩥ ᩋᩣᨸᨲ᩠ᨲᨬ᩠ᨬᨽᩣᨣᩥᨿᩴ ᩉᩮᩣᨲᩥ ᩃᩮᩈᩮᩣ ᨧ ᩏᨸᩣᨴᩥᨶ᩠ᨶᩮᩣ, ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

<Paragraph number="1670" book="para">
ᨽᩥᨠ᩠ᨡᩩ ᨸᩣᨧᩥᨲ᩠ᨲᩥᨿᩴ …ᨸᩮ…  ᨸᩣᨭᩥᨴᩮᩈᨶᩦᨿᩴ…  ᨴᩩᨠ᩠ᨠᨭᩴ…  ᨴᩩᨻ᩠ᨽᩣᩈᩥᨲᩴ ᩋᨩ᩠ᨫᩣᨸᨩ᩠ᨩᨶ᩠ᨲᩮᩣ ᨴᩥᨭ᩠ᨮᩮᩣ ᩉᩮᩣᨲᩥ ᨴᩩᨻ᩠ᨽᩣᩈᩥᨲᩮ ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥ ᩉᩮᩣᨲᩥ …ᨸᩮ…  ᨴᩩᨻ᩠ᨽᩣᩈᩥᨲᩮ ᩈᩴᨥᩣᨴᩥᩈᩮᩈᨴᩥᨭ᩠ᨮᩥ ᩉᩮᩣᨲᩥ…  ᨳᩩᩃᩖᨧ᩠ᨧᨿᨴᩥᨭ᩠ᨮᩥ ᩉᩮᩣᨲᩥ…  ᨸᩣᨧᩥᨲ᩠ᨲᩥᨿᨴᩥᨭ᩠ᨮᩥ ᩉᩮᩣᨲᩥ…  ᨸᩣᨭᩥᨴᩮᩈᨶᩦᨿᨴᩥᨭ᩠ᨮᩥ ᩉᩮᩣᨲᩥ…  ᨴᩩᨠ᩠ᨠᨭᨴᩥᨭ᩠ᨮᩥ ᩉᩮᩣᨲᩥ. ᨲᨬ᩠ᨧᩮ ᨸᩣᩁᩣᨩᩥᨠᩮᨶ ᨧᩮᩣᨴᩤᨸᩮᨲᩥ—  “ᩋᩔᨾᨱᩮᩣᩈᩥ, ᩋᩈᨠ᩠ᨿᨸᩩᨲ᩠ᨲᩥᨿᩮᩣᩈᩥ, ᨶᨲ᩠ᨳᩥ ᨲᨿᩣ ᩈᨴ᩠ᨵᩥᩴ ᩏᨸᩮᩣᩈᨳᩮᩣ ᩅᩤ ᨸᩅᩤᩁᨱᩣ ᩅᩤ ᩈᩴᨥᨠᨾ᩠ᨾᩴ ᩅᩤ”ᨲᩥ, ᩑᩅᨾ᩠ᨸᩥ ᩋᩣᨸᨲ᩠ᨲᨬ᩠ᨬᨽᩣᨣᩥᨿᩴ ᩉᩮᩣᨲᩥ ᩃᩮᩈᩮᩣ ᨧ ᩏᨸᩣᨴᩥᨶ᩠ᨶᩮᩣ, ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᩈᩴᨥᩣᨴᩥᩈᩮᩈᩔ.
</Paragraph>

</Division>
<Division number="408" book="para">

<Paragraph number="1671" book="para">
ᩋᨶᩣᨸᨲ᩠ᨲᩥ—  ᨲᨳᩣᩈᨬ᩠ᨬᩦ ᨧᩮᩣᨴᩮᨲᩥ ᩅᩤ ᨧᩮᩣᨴᩤᨸᩮᨲᩥ ᩅᩤ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1672" type="center" book="para">
(ᩋᨬ᩠ᨬᨽᩣᨣᩥᨿ) ᨠᩥᨬ᩠ᨧᩥᩃᩮᩈᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨶᩅᨾᩴ.
</Paragraph>