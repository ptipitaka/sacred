---
title: "1.4.1.2 ᩏᨴᩮᩤᩈᩥᨲ(ᨴᩩᨲᩥᨿᨠᨳᩥᨶ)ᩈᩥᨠ᩠ᨡᩣᨸᨴ"
tableOfContents: false
sidebar:
  order: 3
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="para">
* ᩏᨴᩮᩤᩈᩥᨲ(ᨴᩩᨲᩥᨿᨠᨳᩥᨶ)ᩈᩥᨠ᩠ᨡᩣᨸᨴ
</Paragraph>

<Division number="471" book="para">

<Paragraph number="1883" book="para">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨽᩥᨠ᩠ᨡᩪᨶᩴ ᩉᨲ᩠ᨳᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩈᨶ᩠ᨲᩁᩩᨲ᩠ᨲᩁᩮᨶ ᨩᨶᨸᨴᨧᩣᩁᩥᨠᩴ ᨸᨠ᩠ᨠᨾᨶ᩠ᨲᩥ. ᨲᩣᨶᩥ ᨧᩦᩅᩁᩣᨶᩥ ᨧᩥᩁᩴ ᨶᩥᨠ᩠ᨡᩥᨲ᩠ᨲᩣᨶᩥ ᨠᨱ᩠ᨱᨠᩥᨲᩣᨶᩥ ᩉᩮᩣᨶ᩠ᨲᩥ. ᨲᩣᨶᩥ ᨽᩥᨠ᩠ᨡᩪ ᩒᨲᩣᨸᩮᨶ᩠ᨲᩥ. ᩋᨴ᩠ᨴᩈᩣ ᨡᩮᩣ ᩋᩣᨿᩈ᩠ᨾᩣ ᩋᩣᨶᨶ᩠ᨴᩮᩣ ᩈᩮᨶᩣᩈᨶᨧᩣᩁᩥᨠᩴ ᩋᩣᩉᩥᨱ᩠ᨯᨶ᩠ᨲᩮᩣ ᨲᩮ ᨽᩥᨠ᩠ᨡᩪ ᨲᩣᨶᩥ ᨧᩦᩅᩁᩣᨶᩥ ᩒᨲᩣᨸᩮᨶ᩠ᨲᩮ. ᨴᩥᩈ᩠ᩅᩣᨶ ᨿᩮᨶ ᨲᩮ ᨽᩥᨠ᩠ᨡᩪ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨲᩮ ᨽᩥᨠ᩠ᨡᩪ ᩑᨲᨴᩅᩮᩤᨧ—  “ᨠᩔᩥᨾᩣᨶᩥ, ᩋᩣᩅᩩᩈᩮᩣ, ᨧᩦᩅᩁᩣᨶᩥ ᨠᨱ᩠ᨱᨠᩥᨲᩣᨶᩦ”ᨲᩥ? ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᩋᩣᨿᩈ᩠ᨾᨲᩮᩣ ᩋᩣᨶᨶ᩠ᨴᩔ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᩣᨿᩈ᩠ᨾᩣ ᩋᩣᨶᨶ᩠ᨴᩮᩣ ᩏᨩ᩠ᨫᩣᨿᨲᩥ ᨡᩥᨿ᩠ᨿᨲᩥ ᩅᩥᨸᩣᨧᩮᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩪ ᨽᩥᨠ᩠ᨡᩪᨶᩴ ᩉᨲ᩠ᨳᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩈᨶ᩠ᨲᩁᩩᨲ᩠ᨲᩁᩮᨶ ᨩᨶᨸᨴᨧᩣᩁᩥᨠᩴ ᨸᨠ᩠ᨠᨾᩥᩔᨶ᩠ᨲᩦ”ᨲᩥ.
</Paragraph>

<Paragraph number="1884" book="para">
ᩋᨳ ᨡᩮᩣ ᩋᩣᨿᩈ᩠ᨾᩣ ᩋᩣᨶᨶ᩠ᨴᩮᩣ ᨲᩮ ᨽᩥᨠ᩠ᨡᩪ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩪ ᨽᩥᨠ᩠ᨡᩪᨶᩴ ᩉᨲ᩠ᨳᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩈᨶ᩠ᨲᩁᩩᨲ᩠ᨲᩁᩮᨶ ᨩᨶᨸᨴᨧᩣᩁᩥᨠᩴ ᨸᨠ᩠ᨠᨾᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩮ, ᨽᩥᨠ᩠ᨡᩅᩮ, ᨾᩮᩣᨥᨸᩩᩁᩥᩈᩣ ᨽᩥᨠ᩠ᨡᩪᨶᩴ ᩉᨲ᩠ᨳᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩈᨶ᩠ᨲᩁᩩᨲ᩠ᨲᩁᩮᨶ ᨩᨶᨸᨴᨧᩣᩁᩥᨠᩴ ᨸᨠ᩠ᨠᨾᩥᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="472" book="para">

<Paragraph number="1885" book="para">
<Emphasis>“ᨶᩥᨭ᩠ᨮᩥᨲᨧᩦᩅᩁᩈ᩠ᨾᩥᩴ ᨽᩥᨠ᩠ᨡᩩᨶᩣ ᩏᨻ᩠ᨽᨲᩈ᩠ᨾᩥᩴ ᨠᨳᩥᨶᩮ ᩑᨠᩁᨲ᩠ᨲᨾ᩠ᨸᩥ ᨧᩮ ᨽᩥᨠ᩠ᨡᩩ ᨲᩥᨧᩦᩅᩁᩮᨶ ᩅᩥᨸ᩠ᨸᩅᩈᩮᨿ᩠ᨿ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ.
</Paragraph>

<Paragraph number="1886" book="para">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="473" book="para">

<Paragraph number="1887" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨠᩮᩣᩈᨾ᩠ᨻᩥᨿᩴ ᨣᩥᩃᩣᨶᩮᩣ ᩉᩮᩣᨲᩥ. ᨬᩣᨲᨠᩣ ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨲᩥᨠᩮ ᨴᩪᨲᩴ ᨸᩣᩉᩮᩈᩩᩴ—  “ᩋᩣᨣᨧ᩠ᨨᨲᩩ ᨽᨴᨶ᩠ᨲᩮᩣ, ᨾᨿᩴ, ᩏᨸᨭ᩠ᨮᩉᩥᩔᩣᨾᩣ”ᨲᩥ. ᨽᩥᨠ᩠ᨡᩪᨸᩥ ᩑᩅᨾᩣᩉᩴᩈᩩ—  “ᨣᨧ᩠ᨨᩣᩅᩩᩈᩮᩣ, ᨬᩣᨲᨠᩣ ᨲᩴ ᩏᨸᨭ᩠ᨮᩉᩥᩔᨶ᩠ᨲᩦ”ᨲᩥ. ᩈᩮᩣ ᩑᩅᨾᩣᩉ—  “ᨽᨣᩅᨲᩣᩅᩩᩈᩮᩣ, ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ—  ‘ᨶ ᨲᩥᨧᩦᩅᩁᩮᨶ ᩅᩥᨸ᩠ᨸᩅᩈᩥᨲᨻ᩠ᨻᨶ᩺’ᨲᩥ. ᩋᩉᨬ᩠ᨧᨾ᩠ᩉᩥ ᨣᩥᩃᩣᨶᩮᩣ. ᨶ ᩈᨠ᩠ᨠᩮᩣᨾᩥ ᨲᩥᨧᩦᩅᩁᩴ ᩋᩣᨴᩤᨿ ᨸᨠ᩠ᨠᨾᩥᨲᩩᩴ. ᨶᩣᩉᩴ ᨣᨾᩥᩔᩣᨾᩦ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨣᩥᩃᩣᨶᩔ ᨽᩥᨠ᩠ᨡᩩᨶᩮᩣ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩈᨾ᩠ᨾᩩᨲᩥᩴ ᨴᩤᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨴᩤᨲᨻ᩠ᨻᩣ. ᨲᩮᨶ ᨣᩥᩃᩣᨶᩮᨶ ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩅᩩᨯ᩠ᨰᩣᨶᩴ ᨽᩥᨠ᩠ᨡᩪᨶᩴ ᨸᩣᨴᩮ ᩅᨶ᩠ᨴᩥᨲ᩠ᩅᩣ ᩏᨠ᩠ᨠᩩᨭᩥᨠᩴ ᨶᩥᩈᩦᨴᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  ‘ᩋᩉᩴ, ᨽᨶ᩠ᨲᩮ, ᨣᩥᩃᩣᨶᩮᩣ. ᨶ ᩈᨠ᩠ᨠᩮᩣᨾᩥ ᨲᩥᨧᩦᩅᩁᩴ ᩋᩣᨴᩤᨿ ᨸᨠ᩠ᨠᨾᩥᨲᩩᩴ. ᩈᩮᩣᩉᩴ, ᨽᨶ᩠ᨲᩮ, ᩈᩴᨥᩴ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩈᨾ᩠ᨾᩩᨲᩥᩴ ᨿᩣᨧᩣᨾᩦ’ᨲᩥ. ᨴᩩᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩣ. ᨲᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="474" book="para">

<Paragraph number="1888" book="para">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ. ᨶ ᩈᨠ᩠ᨠᩮᩣᨲᩥ ᨲᩥᨧᩦᩅᩁᩴ ᩋᩣᨴᩤᨿ ᨸᨠ᩠ᨠᨾᩥᨲᩩᩴ. ᩈᩮᩣ ᩈᩴᨥᩴ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩈᨾ᩠ᨾᩩᨲᩥᩴ ᨿᩣᨧᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩈᨾ᩠ᨾᩩᨲᩥᩴ ᨴᨴᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="1889" book="para">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ. ᨶ ᩈᨠ᩠ᨠᩮᩣᨲᩥ ᨲᩥᨧᩦᩅᩁᩴ ᩋᩣᨴᩤᨿ ᨸᨠ᩠ᨠᨾᩥᨲᩩᩴ. ᩈᩮᩣ ᩈᩴᨥᩴ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩈᨾ᩠ᨾᩩᨲᩥᩴ ᨿᩣᨧᨲᩥ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩈᨾ᩠ᨾᩩᨲᩥᩴ ᨴᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩈᨾ᩠ᨾᩩᨲᩥᨿᩣ ᨴᩤᨶᩴ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="1890" book="para">
ᨴᩥᨶ᩠ᨶᩣ ᩈᩴᨥᩮᨶ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩈᨾ᩠ᨾᩩᨲᩥ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’ᨲᩥ.
</Paragraph>

<Paragraph number="1891" book="para">
ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="475" book="para">

<Paragraph number="1892" book="para">
<Emphasis>“ᨶᩥᨭ᩠ᨮᩥᨲᨧᩦᩅᩁᩈ᩠ᨾᩥᩴ ᨽᩥᨠ᩠ᨡᩩᨶᩣ ᩏᨻ᩠ᨽᨲᩈ᩠ᨾᩥᩴ ᨠᨳᩥᨶᩮ ᩑᨠᩁᨲ᩠ᨲᨾ᩠ᨸᩥ ᨧᩮ ᨽᩥᨠ᩠ᨡᩩ ᨲᩥᨧᩦᩅᩁᩮᨶ ᩅᩥᨸ᩠ᨸᩅᩈᩮᨿ᩠ᨿ, ᩋᨬ᩠ᨬᨲᩕ ᨽᩥᨠ᩠ᨡᩩᩈᨾ᩠ᨾᩩᨲᩥᨿᩣ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*2*:<Emphasis>21</Emphasis>)
</Paragraph>

</Division>
<Division number="476" book="para">

<Paragraph number="1893" book="para">
<Emphasis>ᨶᩥᨭ᩠ᨮᩥᨲᨧᩦᩅᩁᩈ᩠ᨾᩥᨶ᩺</Emphasis>ᨲᩥ ᨽᩥᨠ᩠ᨡᩩᨶᩮᩣ ᨧᩦᩅᩁᩴ ᨠᨲᩴ ᩅᩤ ᩉᩮᩣᨲᩥ ᨶᨭ᩠ᨮᩴ ᩅᩤ ᩅᩥᨶᨭ᩠ᨮᩴ ᩅᩤ ᨴᨯ᩠ᨰᩴ ᩅᩤ ᨧᩦᩅᩁᩣᩈᩣ ᩅᩤ ᩏᨸᨧ᩠ᨨᩥᨶ᩠ᨶᩣ.
</Paragraph>

<Paragraph number="1894" book="para">
<Emphasis>ᩏᨻ᩠ᨽᨲᩈ᩠ᨾᩥᩴ ᨠᨳᩥᨶᩮ</Emphasis>ᨲᩥ ᩋᨭ᩠ᨮᨶ᩠ᨶᩴ ᨾᩣᨲᩥᨠᩣᨶᩴ ᩋᨬ᩠ᨬᨲᩁᩣᨿ ᨾᩣᨲᩥᨠᩣᨿ ᩏᨻ᩠ᨽᨲᩴ ᩉᩮᩣᨲᩥ, ᩈᩴᨥᩮᨶ ᩅᩤ ᩋᨶ᩠ᨲᩁᩣ ᩏᨻ᩠ᨽᨲᩴ ᩉᩮᩣᨲᩥ.
</Paragraph>

<Paragraph number="1895" book="para">
<Emphasis>ᩑᨠᩁᨲ᩠ᨲᨾ᩠ᨸᩥ ᨧᩮ ᨽᩥᨠ᩠ᨡᩩ ᨲᩥᨧᩦᩅᩁᩮᨶ ᩅᩥᨸ᩠ᨸᩅᩈᩮᨿ᩠ᨿᩣ</Emphasis>ᨲᩥ ᩈᩘᨥᩣᨭᩥᨿᩣ ᩅᩤ ᩏᨲ᩠ᨲᩁᩣᩈᩘᨣᩮᨶ ᩅᩤ ᩋᨶ᩠ᨲᩁᩅᩤᩈᨠᩮᨶ ᩅᩤ.
</Paragraph>

<Paragraph number="1896" book="para">
<Emphasis>ᩋᨬ᩠ᨬᨲᩕ ᨽᩥᨠ᩠ᨡᩩᩈᨾ᩠ᨾᩩᨲᩥᨿᩣ</Emphasis>ᨲᩥ ᨮᨸᩮᨲ᩠ᩅᩣ ᨽᩥᨠ᩠ᨡᩩᩈᨾ᩠ᨾᩩᨲᩥᩴ.
</Paragraph>

<Paragraph number="1897" book="para">
<Emphasis>ᨶᩥᩔᨣ᩠ᨣᩥᨿᩴ ᩉᩮᩣᨲᩦ</Emphasis>ᨲᩥ ᩈᩉ ᩋᩁᩩᨱᩩᨣ᩠ᨣᨾᨶᩣ ᨶᩥᩔᨣ᩠ᨣᩥᨿᩴ ᩉᩮᩣᨲᩥ. ᨶᩥᩔᨩ᩠ᨩᩥᨲᨻ᩠ᨻᩴ ᩈᩴᨥᩔ ᩅᩤ ᨣᨱᩔ ᩅᩤ ᨸᩩᨣ᩠ᨣᩃᩔ ᩅᩤ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨶᩥᩔᨩ᩠ᨩᩥᨲᨻ᩠ᨻᩴ …ᨸᩮ…  “ᩍᨴᩴ ᨾᩮ, ᨽᨶ᩠ᨲᩮ, ᨧᩦᩅᩁᩴ ᩁᨲ᩠ᨲᩥᩅᩥᨸ᩠ᨸᩅᩩᨲ᩠ᨳᩴ ᩋᨬ᩠ᨬᨲᩕ ᨽᩥᨠ᩠ᨡᩩᩈᨾ᩠ᨾᩩᨲᩥᨿᩣ ᨶᩥᩔᨣ᩠ᨣᩥᨿᩴ, ᩍᨾᩣᩉᩴ ᩈᩴᨥᩔ ᨶᩥᩔᨩ᩠ᨩᩣᨾᩦ”ᨲᩥ …ᨸᩮ…  ᨴᨴᩮᨿ᩠ᨿᩣᨲᩥ …ᨸᩮ…  ᨴᨴᩮᨿ᩠ᨿᩩᨶ᩠ᨲᩥ …ᨸᩮ…  ᩋᩣᨿᩈ᩠ᨾᨲᩮᩣ ᨴᨾ᩠ᨾᩦᨲᩥ.
</Paragraph>

</Division>
<Division number="477" book="para">

<Paragraph number="1898" book="para">
ᨣᩤᨾᩮᩣ ᩑᨠᩪᨸᨧᩣᩁᩮᩣ ᨶᩣᨶᩪᨸᨧᩣᩁᩮᩣ. ᨶᩥᩅᩮᩈᨶᩴ ᩑᨠᩪᨸᨧᩣᩁᩴ ᨶᩣᨶᩪᨸᨧᩣᩁᩴ. ᩏᨴᩮᩤᩈᩥᨲᩮᩣ ᩑᨠᩪᨸᨧᩣᩁᩮᩣ ᨶᩣᨶᩪᨸᨧᩣᩁᩮᩣ. ᩋᨭ᩠ᨭᩮᩣ ᩑᨠᩪᨸᨧᩣᩁᩮᩣ ᨶᩣᨶᩪᨸᨧᩣᩁᩮᩣ. ᨾᩣᩊᩮᩣ ᩑᨠᩪᨸᨧᩣᩁᩮᩣ ᨶᩣᨶᩪᨸᨧᩣᩁᩮᩣ. ᨸᩣᩈᩣᨴᩮᩤ ᩑᨠᩪᨸᨧᩣᩁᩮᩣ ᨶᩣᨶᩪᨸᨧᩣᩁᩮᩣ. ᩉᨾ᩠ᨾᩥᨿᩴ ᩑᨠᩪᨸᨧᩣᩁᩴ ᨶᩣᨶᩪᨸᨧᩣᩁᩴ. ᨶᩣᩅᩤ ᩑᨠᩪᨸᨧᩣᩁᩣ ᨶᩣᨶᩪᨸᨧᩣᩁᩣ. ᩈᨲ᩠ᨳᩮᩣ ᩑᨠᩪᨸᨧᩣᩁᩮᩣ ᨶᩣᨶᩪᨸᨧᩣᩁᩮᩣ. ᨡᩮᨲ᩠ᨲᩴ ᩑᨠᩪᨸᨧᩣᩁᩴ ᨶᩣᨶᩪᨸᨧᩣᩁᩴ. ᨵᨬ᩠ᨬᨠᩁᨱᩴ ᩑᨠᩪᨸᨧᩣᩁᩴ ᨶᩣᨶᩪᨸᨧᩣᩁᩴ. ᩋᩣᩁᩣᨾᩮᩣ ᩑᨠᩪᨸᨧᩣᩁᩮᩣ ᨶᩣᨶᩪᨸᨧᩣᩁᩮᩣ. ᩅᩥᩉᩣᩁᩮᩣ ᩑᨠᩪᨸᨧᩣᩁᩮᩣ ᨶᩣᨶᩪᨸᨧᩣᩁᩮᩣ. ᩁᩩᨠ᩠ᨡᨾᩪᩃᩴ ᩑᨠᩪᨸᨧᩣᩁᩴ ᨶᩣᨶᩪᨸᨧᩣᩁᩴ. ᩋᨩ᩠ᨫᩮᩣᨠᩣᩈᩮᩣ ᩑᨠᩪᨸᨧᩣᩁᩮᩣ ᨶᩣᨶᩪᨸᨧᩣᩁᩮᩣ.
</Paragraph>

</Division>
<Division number="478" book="para">

<Paragraph number="1899" book="para">
<Emphasis>ᨣᩤᨾᩮᩣ ᩑᨠᩪᨸᨧᩣᩁᩮᩣ</Emphasis> ᨶᩣᨾ ᩑᨠᨠᩩᩃᩔ ᨣᩤᨾᩮᩣ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᩮᩣ ᨧ. ᩋᨶ᩠ᨲᩮᩣᨣᩤᨾᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᨣᩤᨾᩮ ᩅᨲ᩠ᨳᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩮᩣ ᩉᩮᩣᨲᩥ, ᨿᩈ᩠ᨾᩥᩴ ᨥᩁᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨥᩁᩮ ᩅᨲ᩠ᨳᨻ᩠ᨻᩴ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="479" book="para">

<Paragraph number="1900" book="para">
ᨶᩣᨶᩣᨠᩩᩃᩔ ᨣᩤᨾᩮᩣ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᩮᩣ ᨧ. ᨿᩈ᩠ᨾᩥᩴ ᨥᩁᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨥᩁᩮ ᩅᨲ᩠ᨳᨻ᩠ᨻᩴ ᩈᨽᩣᨿᩮ ᩅᩤ ᨴ᩠ᩅᩤᩁᨾᩪᩃᩮ ᩅᩤ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ. ᩈᨽᩣᨿᩴ ᨣᨧ᩠ᨨᨶ᩠ᨲᩮᨶ ᩉᨲ᩠ᨳᨸᩣᩈᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩈᨽᩣᨿᩮ ᩅᩤ ᩅᨲ᩠ᨳᨻ᩠ᨻᩴ ᨴ᩠ᩅᩤᩁᨾᩪᩃᩮ ᩅᩤ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ. ᩈᨽᩣᨿᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩈᨽᩣᨿᩮ ᩅᩤ ᩅᨲ᩠ᨳᨻ᩠ᨻᩴ ᨴ᩠ᩅᩤᩁᨾᩪᩃᩮ ᩅᩤ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩮᩣ ᩉᩮᩣᨲᩥ, ᨿᩈ᩠ᨾᩥᩴ ᨥᩁᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨥᩁᩮ ᩅᨲ᩠ᨳᨻ᩠ᨻᩴ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="480" book="para">

<Paragraph number="1901" book="para">
ᩑᨠᨠᩩᩃᩔ ᨶᩥᩅᩮᩈᨶᩴ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᨬ᩠ᨧ, ᨶᩣᨶᩣᨣᨻ᩠ᨽᩣ ᨶᩣᨶᩣᩒᩅᩁᨠᩣ. ᩋᨶ᩠ᨲᩮᩣᨶᩥᩅᩮᩈᨶᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᨶᩥᩅᩮᩈᨶᩮ ᩅᨲ᩠ᨳᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩴ ᩉᩮᩣᨲᩥ, ᨿᩈ᩠ᨾᩥᩴ ᨣᨻ᩠ᨽᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨣᨻ᩠ᨽᩮ ᩅᨲ᩠ᨳᨻ᩠ᨻᩴ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="481" book="para">

<Paragraph number="1902" book="para">
ᨶᩣᨶᩣᨠᩩᩃᩔ ᨶᩥᩅᩮᩈᨶᩴ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᨬ᩠ᨧ, ᨶᩣᨶᩣᨣᨻ᩠ᨽᩣ ᨶᩣᨶᩣᩒᩅᩁᨠᩣ. ᨿᩈ᩠ᨾᩥᩴ ᨣᨻ᩠ᨽᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨣᨻ᩠ᨽᩮ ᩅᨲ᩠ᨳᨻ᩠ᨻᩴ ᨴ᩠ᩅᩤᩁᨾᩪᩃᩮ ᩅᩤ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩴ ᩉᩮᩣᨲᩥ, ᨿᩈ᩠ᨾᩥᩴ ᨣᨻ᩠ᨽᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨣᨻ᩠ᨽᩮ ᩅᨲ᩠ᨳᨻ᩠ᨻᩴ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="482" book="para">

<Paragraph number="1903" book="para">
ᩑᨠᨠᩩᩃᩔ ᩏᨴᩮᩤᩈᩥᨲᩮᩣ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᩮᩣ ᨧ, ᨶᩣᨶᩣᨣᨻ᩠ᨽᩣ ᨶᩣᨶᩣᩒᩅᩁᨠᩣ. ᩋᨶ᩠ᨲᩮᩣᩏᨴᩮᩤᩈᩥᨲᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᩏᨴᩮᩤᩈᩥᨲᩮ ᩅᨲ᩠ᨳᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩮᩣ ᩉᩮᩣᨲᩥ, ᨿᩈ᩠ᨾᩥᩴ ᨣᨻ᩠ᨽᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨣᨻ᩠ᨽᩮ ᩅᨲ᩠ᨳᨻ᩠ᨻᩴ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="483" book="para">

<Paragraph number="1904" book="para">
ᨶᩣᨶᩣᨠᩩᩃᩔ ᩏᨴᩮᩤᩈᩥᨲᩮᩣ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᩮᩣ ᨧ, ᨶᩣᨶᩣᨣᨻ᩠ᨽᩣ ᨶᩣᨶᩣᩒᩅᩁᨠᩣ. ᨿᩈ᩠ᨾᩥᩴ ᨣᨻ᩠ᨽᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨣᨻ᩠ᨽᩮ ᩅᨲ᩠ᨳᨻ᩠ᨻᩴ ᨴ᩠ᩅᩤᩁᨾᩪᩃᩮ ᩅᩤ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩮᩣ ᩉᩮᩣᨲᩥ, ᨿᩈ᩠ᨾᩥᩴ ᨣᨻ᩠ᨽᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨣᨻ᩠ᨽᩮ ᩅᨲ᩠ᨳᨻ᩠ᨻᩴ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="484" book="para">

<Paragraph number="1905" book="para">
ᩑᨠᨠᩩᩃᩔ ᩋᨭ᩠ᨭᩮᩣ ᩉᩮᩣᨲᩥ, ᩋᨶ᩠ᨲᩮᩣᩋᨭ᩠ᨭᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᩋᨭ᩠ᨭᩮ ᩅᨲ᩠ᨳᨻ᩠ᨻᩴ. ᨶᩣᨶᩣᨠᩩᩃᩔ ᩋᨭ᩠ᨭᩮᩣ ᩉᩮᩣᨲᩥ, ᨶᩣᨶᩣᨣᨻ᩠ᨽᩣ ᨶᩣᨶᩣᩒᩅᩁᨠᩣ. ᨿᩈ᩠ᨾᩥᩴ ᨣᨻ᩠ᨽᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨣᨻ᩠ᨽᩮ ᩅᨲ᩠ᨳᨻ᩠ᨻᩴ ᨴ᩠ᩅᩤᩁᨾᩪᩃᩮ ᩅᩤ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="485" book="para">

<Paragraph number="1906" book="para">
ᩑᨠᨠᩩᩃᩔ ᨾᩣᩊᩮᩣ ᩉᩮᩣᨲᩥ, ᩋᨶ᩠ᨲᩮᩣᨾᩣᩊᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᨾᩣᩊᩮ ᩅᨲ᩠ᨳᨻ᩠ᨻᩴ. ᨶᩣᨶᩣᨠᩩᩃᩔ ᨾᩣᩊᩮᩣ ᩉᩮᩣᨲᩥ ᨶᩣᨶᩣᨣᨻ᩠ᨽᩣ ᨶᩣᨶᩣᩒᩅᩁᨠᩣ, ᨿᩈ᩠ᨾᩥᩴ ᨣᨻ᩠ᨽᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨣᨻ᩠ᨽᩮ ᩅᨲ᩠ᨳᨻ᩠ᨻᩴ ᨴ᩠ᩅᩤᩁᨾᩪᩃᩮ ᩅᩤ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="486" book="para">

<Paragraph number="1907" book="para">
ᩑᨠᨠᩩᩃᩔ ᨸᩣᩈᩣᨴᩮᩤ ᩉᩮᩣᨲᩥ, ᩋᨶ᩠ᨲᩮᩣᨸᩣᩈᩣᨴᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᨸᩣᩈᩣᨴᩮ ᩅᨲ᩠ᨳᨻ᩠ᨻᩴ. ᨶᩣᨶᩣᨠᩩᩃᩔ ᨸᩣᩈᩣᨴᩮᩤ ᩉᩮᩣᨲᩥ, ᨶᩣᨶᩣᨣᨻ᩠ᨽᩣ ᨶᩣᨶᩣᩒᩅᩁᨠᩣ. ᨿᩈ᩠ᨾᩥᩴ ᨣᨻ᩠ᨽᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨣᨻ᩠ᨽᩮ ᩅᨲ᩠ᨳᨻ᩠ᨻᩴ ᨴ᩠ᩅᩤᩁᨾᩪᩃᩮ ᩅᩤ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="487" book="para">

<Paragraph number="1908" book="para">
ᩑᨠᨠᩩᩃᩔ ᩉᨾ᩠ᨾᩥᨿᩴ ᩉᩮᩣᨲᩥ. ᩋᨶ᩠ᨲᩮᩣᩉᨾ᩠ᨾᩥᨿᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᩉᨾ᩠ᨾᩥᨿᩮ ᩅᨲ᩠ᨳᨻ᩠ᨻᩴ. ᨶᩣᨶᩣᨠᩩᩃᩔ ᩉᨾ᩠ᨾᩥᨿᩴ ᩉᩮᩣᨲᩥ, ᨶᩣᨶᩣᨣᨻ᩠ᨽᩣ ᨶᩣᨶᩣᩒᩅᩁᨠᩣ. ᨿᩈ᩠ᨾᩥᩴ ᨣᨻ᩠ᨽᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᨣᨻ᩠ᨽᩮ ᩅᨲ᩠ᨳᨻ᩠ᨻᩴ ᨴ᩠ᩅᩤᩁᨾᩪᩃᩮ ᩅᩤ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="488" book="para">

<Paragraph number="1909" book="para">
ᩑᨠᨠᩩᩃᩔ ᨶᩣᩅᩤ ᩉᩮᩣᨲᩥ. ᩋᨶ᩠ᨲᩮᩣᨶᩣᩅᩤᨿ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᨶᩣᩅᩤᨿ ᩅᨲ᩠ᨳᨻ᩠ᨻᩴ. ᨶᩣᨶᩣᨠᩩᩃᩔ ᨶᩣᩅᩤ ᩉᩮᩣᨲᩥ ᨶᩣᨶᩣᨣᨻ᩠ᨽᩣ ᨶᩣᨶᩣᩒᩅᩁᨠᩣ. ᨿᩈ᩠ᨾᩥᩴ ᩒᩅᩁᨠᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᩒᩅᩁᨠᩮ ᩅᨲ᩠ᨳᨻ᩠ᨻᩴ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="489" book="para">

<Paragraph number="1910" book="para">
ᩑᨠᨠᩩᩃᩔ ᩈᨲ᩠ᨳᩮᩣ ᩉᩮᩣᨲᩥ. ᩈᨲ᩠ᨳᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᨸᩩᩁᨲᩮᩣ ᩅᩤ ᨸᨧ᩠ᨨᨲᩮᩣ ᩅᩤ ᩈᨲ᩠ᨲᨻ᩠ᨽᨶ᩠ᨲᩁᩣ ᨶ ᩅᩥᨩᩉᩥᨲᨻ᩠ᨻᩣ, ᨸᩔᨲᩮᩣ ᩋᨻ᩠ᨽᨶ᩠ᨲᩁᩴ ᨶ ᩅᩥᨩᩉᩥᨲᨻ᩠ᨻᩴ. ᨶᩣᨶᩣᨠᩩᩃᩔ ᩈᨲ᩠ᨳᩮᩣ ᩉᩮᩣᨲᩥ, ᩈᨲ᩠ᨳᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩉᨲ᩠ᨳᨸᩣᩈᩣ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="490" book="para">

<Paragraph number="1911" book="para">
ᩑᨠᨠᩩᩃᩔ ᨡᩮᨲ᩠ᨲᩴ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᨬ᩠ᨧ. ᩋᨶ᩠ᨲᩮᩣᨡᩮᨲ᩠ᨲᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᨡᩮᨲ᩠ᨲᩮ ᩅᨲ᩠ᨳᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩴ ᩉᩮᩣᨲᩥ, ᩉᨲ᩠ᨳᨸᩣᩈᩣ ᨶ ᩅᩥᨩᩉᩥᨲᨻ᩠ᨻᩴ. ᨶᩣᨶᩣᨠᩩᩃᩔ ᨡᩮᨲ᩠ᨲᩴ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᨬ᩠ᨧ. ᩋᨶ᩠ᨲᩮᩣᨡᩮᨲ᩠ᨲᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᨴ᩠ᩅᩤᩁᨾᩪᩃᩮ ᩅᩤ ᩅᨲ᩠ᨳᨻ᩠ᨻᩴ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩴ ᩉᩮᩣᨲᩥ, ᩉᨲ᩠ᨳᨸᩣᩈᩣ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="491" book="para">

<Paragraph number="1912" book="para">
ᩑᨠᨠᩩᩃᩔ ᨵᨬ᩠ᨬᨠᩁᨱᩴ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᨬ᩠ᨧ. ᩋᨶ᩠ᨲᩮᩣᨵᨬ᩠ᨬᨠᩁᨱᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᨵᨬ᩠ᨬᨠᩁᨱᩮ ᩅᨲ᩠ᨳᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩴ ᩉᩮᩣᨲᩥ, ᩉᨲ᩠ᨳᨸᩣᩈᩣ ᨶ ᩅᩥᨩᩉᩥᨲᨻ᩠ᨻᩴ. ᨶᩣᨶᩣᨠᩩᩃᩔ ᨵᨬ᩠ᨬᨠᩁᨱᩴ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᨬ᩠ᨧ. ᩋᨶ᩠ᨲᩮᩣᨵᨬ᩠ᨬᨠᩁᨱᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᨴ᩠ᩅᩤᩁᨾᩪᩃᩮ ᩅᩤ ᩅᨲ᩠ᨳᨻ᩠ᨻᩴ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩴ ᩉᩮᩣᨲᩥ, ᩉᨲ᩠ᨳᨸᩣᩈᩣ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="492" book="para">

<Paragraph number="1913" book="para">
ᩑᨠᨠᩩᩃᩔ ᩋᩣᩁᩣᨾᩮᩣ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᩮᩣ ᨧ. ᩋᨶ᩠ᨲᩮᩣᩋᩣᩁᩣᨾᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᩋᩣᩁᩣᨾᩮ ᩅᨲ᩠ᨳᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩮᩣ ᩉᩮᩣᨲᩥ, ᩉᨲ᩠ᨳᨸᩣᩈᩣ ᨶ ᩅᩥᨩᩉᩥᨲᨻ᩠ᨻᩴ. ᨶᩣᨶᩣᨠᩩᩃᩔ ᩋᩣᩁᩣᨾᩮᩣ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᩮᩣ ᨧ. ᩋᨶ᩠ᨲᩮᩣᩋᩣᩁᩣᨾᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᨴ᩠ᩅᩤᩁᨾᩪᩃᩮ ᩅᩤ ᩅᨲ᩠ᨳᨻ᩠ᨻᩴ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩮᩣ ᩉᩮᩣᨲᩥ, ᩉᨲ᩠ᨳᨸᩣᩈᩣ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="493" book="para">

<Paragraph number="1914" book="para">
ᩑᨠᨠᩩᩃᩔ ᩅᩥᩉᩣᩁᩮᩣ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᩮᩣ ᨧ. ᩋᨶ᩠ᨲᩮᩣᩅᩥᩉᩣᩁᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᩅᩥᩉᩣᩁᩮ ᩅᨲ᩠ᨳᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩮᩣ ᩉᩮᩣᨲᩥ, ᨿᩈ᩠ᨾᩥᩴ ᩅᩥᩉᩣᩁᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᩅᩥᩉᩣᩁᩮ ᩅᨲ᩠ᨳᨻ᩠ᨻᩴ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ. ᨶᩣᨶᩣᨠᩩᩃᩔ ᩅᩥᩉᩣᩁᩮᩣ ᩉᩮᩣᨲᩥ ᨸᩁᩥᨠ᩠ᨡᩥᨲ᩠ᨲᩮᩣ ᨧ. ᨿᩈ᩠ᨾᩥᩴ ᩅᩥᩉᩣᩁᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᩅᩥᩉᩣᩁᩮ ᩅᨲ᩠ᨳᨻ᩠ᨻᩴ ᨴ᩠ᩅᩤᩁᨾᩪᩃᩮ ᩅᩤ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ. ᩋᨸᩁᩥᨠ᩠ᨡᩥᨲ᩠ᨲᩮᩣ ᩉᩮᩣᨲᩥ, ᨿᩈ᩠ᨾᩥᩴ ᩅᩥᩉᩣᩁᩮ ᨧᩦᩅᩁᩴ ᨶᩥᨠ᩠ᨡᩥᨲ᩠ᨲᩴ ᩉᩮᩣᨲᩥ ᨲᩈ᩠ᨾᩥᩴ ᩅᩥᩉᩣᩁᩮ ᩅᨲ᩠ᨳᨻ᩠ᨻᩴ, ᩉᨲ᩠ᨳᨸᩣᩈᩣ ᩅᩤ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

</Division>
<Division number="494" book="para">

<Paragraph number="1915" book="para">
ᩑᨠᨠᩩᩃᩔ ᩁᩩᨠ᩠ᨡᨾᩪᩃᩴ ᩉᩮᩣᨲᩥ, ᨿᩴ ᨾᨩ᩠ᨫᨶ᩠ᩉᩥᨠᩮ ᨠᩣᩃᩮ ᩈᨾᨶ᩠ᨲᩣ ᨨᩣᨿᩣ ᨹᩁᨲᩥ, ᩋᨶ᩠ᨲᩮᩣᨨᩣᨿᩣᨿ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩋᨶ᩠ᨲᩮᩣᨨᩣᨿᩣᨿ ᩅᨲ᩠ᨳᨻ᩠ᨻᩴ. ᨶᩣᨶᩣᨠᩩᩃᩔ ᩁᩩᨠ᩠ᨡᨾᩪᩃᩴ ᩉᩮᩣᨲᩥ, ᩉᨲ᩠ᨳᨸᩣᩈᩣ ᨶ ᩅᩥᨩᩉᩥᨲᨻ᩠ᨻᩴ.
</Paragraph>

<Paragraph number="1916" book="para">
ᩋᨩ᩠ᨫᩮᩣᨠᩣᩈᩮᩣ ᩑᨠᩪᨸᨧᩣᩁᩮᩣ ᨶᩣᨾ ᩋᨣᩤᨾᨠᩮ ᩋᩁᨬ᩠ᨬᩮ ᩈᨾᨶ᩠ᨲᩣ ᩈᨲ᩠ᨲᨻ᩠ᨽᨶ᩠ᨲᩁᩣ ᩑᨠᩪᨸᨧᩣᩁᩮᩣ, ᨲᨲᩮᩣ ᨸᩁᩴ ᨶᩣᨶᩪᨸᨧᩣᩁᩮᩣ.
</Paragraph>

</Division>
<Division number="495" book="para">

<Paragraph number="1917" book="para">
ᩅᩥᨸ᩠ᨸᩅᩩᨲ᩠ᨳᩮ ᩅᩥᨸ᩠ᨸᩅᩩᨲ᩠ᨳᩈᨬ᩠ᨬᩦ ᩋᨬ᩠ᨬᨲᩕ ᨽᩥᨠ᩠ᨡᩩᩈᨾ᩠ᨾᩩᨲᩥᨿᩣ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩅᩥᨸ᩠ᨸᩅᩩᨲ᩠ᨳᩮ ᩅᩮᨾᨲᩥᨠᩮᩣ, ᩋᨬ᩠ᨬᨲᩕ ᨽᩥᨠ᩠ᨡᩩᩈᨾ᩠ᨾᩩᨲᩥᨿᩣ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩅᩥᨸ᩠ᨸᩅᩩᨲ᩠ᨳᩮ ᩋᩅᩥᨸ᩠ᨸᩅᩩᨲ᩠ᨳᩈᨬ᩠ᨬᩦ, ᩋᨬ᩠ᨬᨲᩕ ᨽᩥᨠ᩠ᨡᩩᩈᨾ᩠ᨾᩩᨲᩥᨿᩣ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨸ᩠ᨸᨧ᩠ᨧᩩᨴ᩠ᨵᨭᩮ ᨸᨧ᩠ᨧᩩᨴ᩠ᨵᨭᩈᨬ᩠ᨬᩦ …ᨸᩮ…  ᩋᩅᩥᩔᨩ᩠ᨩᩥᨲᩮ ᩅᩥᩔᨩ᩠ᨩᩥᨲᩈᨬ᩠ᨬᩦ…  ᩋᨶᨭ᩠ᨮᩮ ᨶᨭ᩠ᨮᩈᨬ᩠ᨬᩦ…  ᩋᩅᩥᨶᨭ᩠ᨮᩮ ᩅᩥᨶᨭ᩠ᨮᩈᨬ᩠ᨬᩦ…  ᩋᨴᨯ᩠ᨰᩮ ᨴᨯ᩠ᨰᩈᨬ᩠ᨬᩦ ᩋᩅᩥᩃᩩᨲ᩠ᨲᩮ ᩅᩥᩃᩩᨲ᩠ᨲᩈᨬ᩠ᨬᩦ, ᩋᨬ᩠ᨬᨲᩕ ᨽᩥᨠ᩠ᨡᩩᩈᨾ᩠ᨾᩩᨲᩥᨿᩣ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="1918" book="para">
ᨶᩥᩔᨣ᩠ᨣᩥᨿᩴ ᨧᩦᩅᩁᩴ ᩋᨶᩥᩔᨩ᩠ᨩᩥᨲ᩠ᩅᩣ ᨸᩁᩥᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩅᩥᨸ᩠ᨸᩅᩩᨲ᩠ᨳᩮ ᩅᩥᨸ᩠ᨸᩅᩩᨲ᩠ᨳᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩅᩥᨸ᩠ᨸᩅᩩᨲ᩠ᨳᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩅᩥᨸ᩠ᨸᩅᩩᨲ᩠ᨳᩮ ᩋᩅᩥᨸ᩠ᨸᩅᩩᨲ᩠ᨳᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="496" book="para">

<Paragraph number="1919" book="para">
ᩋᨶᩣᨸᨲ᩠ᨲᩥ—  ᩋᨶ᩠ᨲᩮᩣᩋᩁᩩᨱᩮ ᨸᨧ᩠ᨧᩩᨴ᩠ᨵᩁᨲᩥ, ᩅᩥᩔᨩ᩠ᨩᩮᨲᩥ, ᨶᩔᨲᩥ, ᩅᩥᨶᩔᨲᩥ, ᨯᨿ᩠ᩉᨲᩥ, ᩋᨧ᩠ᨨᩥᨶ᩠ᨴᩥᨲ᩠ᩅᩣ ᨣᨱ᩠ᩉᨶ᩠ᨲᩥ, ᩅᩥᩔᩣᩈᩴ ᨣᨱ᩠ᩉᨶ᩠ᨲᩥ, ᨽᩥᨠ᩠ᨡᩩᩈᨾ᩠ᨾᩩᨲᩥᨿᩣ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1920" type="center" book="para">
ᩏᨴᩮᩤᩈᩥᨲ(ᨴᩩᨲᩥᨿᨠᨳᩥᨶ)ᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨴᩩᨲᩥᨿᩴ.
</Paragraph>