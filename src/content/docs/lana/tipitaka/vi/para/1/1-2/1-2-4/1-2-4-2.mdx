---
title: "1.2.4.2 ᩅᩥᨶᩦᨲᩅᨲ᩠ᨳᩩ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="295" book="para">

<Paragraph number="1212" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩅᨬ᩠ᨫᩣ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᨠᨳᩣᩉᩴ, ᨽᨶ᩠ᨲᩮ, ᩅᩥᨩᩣᨿᩮᨿ᩠ᨿᨶ᩺”ᨲᩥ? “ᨲᩮᨶ ᩉᩥ, ᨽᨣᩥᨶᩥ, ᩋᨣ᩠ᨣᨴᩤᨶᩴ ᨴᩮᩉᩦ”ᨲᩥ. “ᨠᩥᩴ, ᨽᨶ᩠ᨲᩮ, ᩋᨣ᩠ᨣᨴᩤᨶᨶ᩺”ᨲᩥ? “ᨾᩮᨳᩩᨶᨵᨾ᩠ᨾᨶ᩺”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᩈᩴᨥᩣᨴᩥᩈᩮᩈᨶ᩺”ᨲᩥ. (1)
</Paragraph>

<Paragraph number="1213" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩅᩥᨩᩣᨿᩥᨶᩦ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᨠᨳᩣᩉᩴ, ᨽᨶ᩠ᨲᩮ, ᨸᩩᨲ᩠ᨲᩴ ᩃᨽᩮᨿ᩠ᨿᨶ᩺”ᨲᩥ? “ᨲᩮᨶ ᩉᩥ, ᨽᨣᩥᨶᩥ, ᩋᨣ᩠ᨣᨴᩤᨶᩴ ᨴᩮᩉᩦ”ᨲᩥ. “ᨠᩥᩴ, ᨽᨶ᩠ᨲᩮ, ᩋᨣ᩠ᨣᨴᩤᨶᨶ᩺”ᨲᩥ? “ᨾᩮᨳᩩᨶᨵᨾ᩠ᨾᨶ᩺”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᩈᩴᨥᩣᨴᩥᩈᩮᩈᨶ᩺”ᨲᩥ. (2)
</Paragraph>

<Paragraph number="1214" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᨠᨳᩣᩉᩴ, ᨽᨶ᩠ᨲᩮ, ᩈᩣᨾᩥᨠᩔ ᨸᩥᨿᩣ ᩋᩔᨶ᩺”ᨲᩥ? “ᨲᩮᨶ ᩉᩥ, ᨽᨣᩥᨶᩥ, ᩋᨣ᩠ᨣᨴᩤᨶᩴ ᨴᩮᩉᩦ”ᨲᩥ. “ᨠᩥᩴ, ᨽᨶ᩠ᨲᩮ, ᩋᨣ᩠ᨣᨴᩤᨶᨶ᩺”ᨲᩥ? “ᨾᩮᨳᩩᨶᨵᨾ᩠ᨾᨶ᩺”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᩈᩴᨥᩣᨴᩥᩈᩮᩈᨶ᩺”ᨲᩥ. (3)
</Paragraph>

<Paragraph number="1215" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᨠᨳᩣᩉᩴ, ᨽᨶ᩠ᨲᩮ, ᩈᩩᨽᨣᩤ ᩋᩔᨶ᩺”ᨲᩥ? “ᨲᩮᨶ ᩉᩥ, ᨽᨣᩥᨶᩥ, ᩋᨣ᩠ᨣᨴᩤᨶᩴ ᨴᩮᩉᩦ”ᨲᩥ. “ᨠᩥᩴ, ᨽᨶ᩠ᨲᩮ, ᩋᨣ᩠ᨣᨴᩤᨶᨶ᩺”ᨲᩥ? “ᨾᩮᨳᩩᨶᨵᨾ᩠ᨾᨶ᩺”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᩈᩴᨥᩣᨴᩥᩈᩮᩈᨶ᩺”ᨲᩥ. (4)
</Paragraph>

<Paragraph number="1216" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᨠ᩠ᨿᩣᩉᩴ, ᨽᨶ᩠ᨲᩮ, ᩋᨿ᩠ᨿᩔ ᨴᨩ᩠ᨩᩣᨾᩦ”ᨲᩥ? “ᩋᨣ᩠ᨣᨴᩤᨶᩴ, ᨽᨣᩥᨶᩦ”ᨲᩥ. “ᨠᩥᩴ, ᨽᨶ᩠ᨲᩮ, ᩋᨣ᩠ᨣᨴᩤᨶᨶ᩺”ᨲᩥ? “ᨾᩮᨳᩩᨶᨵᨾ᩠ᨾᨶ᩺”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᩈᩴᨥᩣᨴᩥᩈᩮᩈᨶ᩺”ᨲᩥ. (5)
</Paragraph>

<Paragraph number="1217" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᨠᩮᨶᩣᩉᩴ, ᨽᨶ᩠ᨲᩮ, ᩋᨿ᩠ᨿᩴ ᩏᨸᨭ᩠ᨮᩮᨾᩦ”ᨲᩥ? “ᩋᨣ᩠ᨣᨴᩤᨶᩮᨶ, ᨽᨣᩥᨶᩦ”ᨲᩥ. “ᨠᩥᩴ, ᨽᨶ᩠ᨲᩮ, ᩋᨣ᩠ᨣᨴᩤᨶᨶ᩺”ᨲᩥ? “ᨾᩮᨳᩩᨶᨵᨾ᩠ᨾᨶ᩺”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᩈᩴᨥᩣᨴᩥᩈᩮᩈᨶ᩺”ᨲᩥ. (6)
</Paragraph>

<Paragraph number="1218" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩍᨲ᩠ᨳᩦ ᨠᩩᩃᩪᨸᨠᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᨠᨳᩣᩉᩴ, ᨽᨶ᩠ᨲᩮ, ᩈᩩᨣᨲᩥᩴ ᨣᨧ᩠ᨨᩮᨿ᩠ᨿᨶ᩺”ᨲᩥ? “ᨲᩮᨶ ᩉᩥ, ᨽᨣᩥᨶᩥ, ᩋᨣ᩠ᨣᨴᩤᨶᩴ ᨴᩮᩉᩦ”ᨲᩥ. “ᨠᩥᩴ, ᨽᨶ᩠ᨲᩮ, ᩋᨣ᩠ᨣᨴᩤᨶᨶ᩺”ᨲᩥ? “ᨾᩮᨳᩩᨶᨵᨾ᩠ᨾᨶ᩺”ᨲᩥ. ᨲᩔ ᨠᩩᨠ᩠ᨠᩩᨧ᩠ᨧᩴ ᩋᩉᩮᩣᩈᩥ …ᨸᩮ…  “ᩋᩣᨸᨲ᩠ᨲᩥᩴ ᨲ᩠ᩅᩴ, ᨽᩥᨠ᩠ᨡᩩ, ᩋᩣᨸᨶ᩠ᨶᩮᩣ ᩈᩴᨥᩣᨴᩥᩈᩮᩈᨶ᩺”ᨲᩥ. (7)

</Paragraph>
</Division>

<Paragraph number="1219" type="center" book="para">
ᩋᨲ᩠ᨲᨠᩣᨾᨸᩣᩁᩥᨧᩁᩥᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨧᨲᩩᨲ᩠ᨳᩴ.
</Paragraph>