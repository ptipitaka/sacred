---
title: "1.4.3.2 ᩐᨶᨸᨬ᩠ᨧᨻᨶ᩠ᨵᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 3
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="609" book="para">

<Paragraph number="2273" book="para">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᨠ᩠ᨠᩮᩈᩩ ᩅᩥᩉᩁᨲᩥ ᨠᨸᩥᩃᩅᨲ᩠ᨳᩩᩈ᩠ᨾᩥᩴ ᨶᩥᨣᩕᩮᩤᨵᩤᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᨶ ᨠᩩᨾ᩠ᨽᨠᩣᩁᩮᨶ ᨽᩥᨠ᩠ᨡᩪ ᨸᩅᩤᩁᩥᨲᩣ ᩉᩮᩣᨶ᩠ᨲᩥ—  “ᨿᩮᩈᩴ ᩋᨿ᩠ᨿᩣᨶᩴ ᨸᨲ᩠ᨲᩮᨶ ᩋᨲ᩠ᨳᩮᩣ ᩋᩉᩴ ᨸᨲ᩠ᨲᩮᨶᩣ”ᨲᩥ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨶ ᨾᨲ᩠ᨲᩴ ᨩᩣᨶᩥᨲ᩠ᩅᩣ ᨻᩉᩪ ᨸᨲ᩠ᨲᩮ ᩅᩥᨬ᩠ᨬᩣᨸᩮᨶ᩠ᨲᩥ. ᨿᩮᩈᩴ ᨡᩩᨴ᩠ᨴᨠᩣ ᨸᨲ᩠ᨲᩣ ᨲᩮ ᨾᩉᨶ᩠ᨲᩮ ᨸᨲ᩠ᨲᩮ ᩅᩥᨬ᩠ᨬᩣᨸᩮᨶ᩠ᨲᩥ. ᨿᩮᩈᩴ ᨾᩉᨶ᩠ᨲᩣ ᨸᨲ᩠ᨲᩣ ᨲᩮ ᨡᩩᨴ᩠ᨴᨠᩮ ᨸᨲ᩠ᨲᩮ ᩅᩥᨬ᩠ᨬᩣᨸᩮᨶ᩠ᨲᩥ. ᩋᨳ ᨡᩮᩣ ᩈᩮᩣ ᨠᩩᨾ᩠ᨽᨠᩣᩁᩮᩣ ᨽᩥᨠ᩠ᨡᩪᨶᩴ ᨻᩉᩪ ᨸᨲ᩠ᨲᩮ ᨠᩁᩮᩣᨶ᩠ᨲᩮᩣ ᨶ ᩈᨠ᩠ᨠᩮᩣᨲᩥ ᩋᨬ᩠ᨬᩴ ᩅᩥᨠ᩠ᨠᩣᨿᩥᨠᩴ ᨽᨱ᩠ᨯᩴ ᨠᩣᨲᩩᩴ, ᩋᨲ᩠ᨲᨶᩣᨸᩥ ᨶ ᨿᩣᨸᩮᨲᩥ, ᨸᩩᨲ᩠ᨲᨴᩤᩁᩣᨸᩥᩔ ᨠᩥᩃᨾᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᨶ ᨾᨲ᩠ᨲᩴ ᨩᩣᨶᩥᨲ᩠ᩅᩣ ᨻᩉᩪ ᨸᨲ᩠ᨲᩮ ᩅᩥᨬ᩠ᨬᩣᨸᩮᩔᨶ᩠ᨲᩥ. ᩋᨿᩴ ᩍᨾᩮᩈᩴ ᨻᩉᩪ ᨸᨲ᩠ᨲᩮ ᨠᩁᩮᩣᨶ᩠ᨲᩮᩣ ᨶ ᩈᨠ᩠ᨠᩮᩣᨲᩥ ᩋᨬ᩠ᨬᩴ ᩅᩥᨠ᩠ᨠᩣᨿᩥᨠᩴ ᨽᨱ᩠ᨯᩴ ᨠᩣᨲᩩᩴ, ᩋᨲ᩠ᨲᨶᩣᨸᩥ ᨶ ᨿᩣᨸᩮᨲᩥ, ᨸᩩᨲ᩠ᨲᨴᩤᩁᩣᨸᩥᩔ ᨠᩥᩃᨾᨶ᩠ᨲᩦ”ᨲᩥ.
</Paragraph>

<Paragraph number="2274" book="para">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩪ ᨶ ᨾᨲ᩠ᨲᩴ ᨩᩣᨶᩥᨲ᩠ᩅᩣ ᨻᩉᩪ ᨸᨲ᩠ᨲᩮ ᩅᩥᨬ᩠ᨬᩣᨸᩮᩔᨶ᩠ᨲᩦ”ᨲᩥ.
</Paragraph>

<Paragraph number="2275" book="para">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨲᩮ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩪ ᨶ ᨾᨲ᩠ᨲᩴ ᨩᩣᨶᩥᨲ᩠ᩅᩣ ᨻᩉᩪ ᨸᨲ᩠ᨲᩮ ᩅᩥᨬ᩠ᨬᩣᨸᩮᨶ᩠ᨲᩦᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩮ, ᨽᩥᨠ᩠ᨡᩅᩮ, ᨾᩮᩣᨥᨸᩩᩁᩥᩈᩣ ᨶ ᨾᨲ᩠ᨲᩴ ᨩᩣᨶᩥᨲ᩠ᩅᩣ ᨻᩉᩪ ᨸᨲ᩠ᨲᩮ ᩅᩥᨬ᩠ᨬᩣᨸᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩅᩥᨣᩁᩉᩥᨲ᩠ᩅᩣ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨶ, ᨽᩥᨠ᩠ᨡᩅᩮ, ᨸᨲ᩠ᨲᩮᩣ ᩅᩥᨬ᩠ᨬᩣᨸᩮᨲᨻ᩠ᨻᩮᩣ. ᨿᩮᩣ ᩅᩥᨬ᩠ᨬᩣᨸᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>

</Division>
<Division number="610" book="para">

<Paragraph number="2276" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨸᨲ᩠ᨲᩮᩣ ᨽᩥᨶ᩠ᨶᩮᩣ ᩉᩮᩣᨲᩥ. ᩋᨳ ᨡᩮᩣ ᩈᩮᩣ ᨽᩥᨠ᩠ᨡᩩ—  “ᨽᨣᩅᨲᩣ ᨸᨭᩥᨠ᩠ᨡᩥᨲ᩠ᨲᩴ ᨸᨲ᩠ᨲᩴ ᩅᩥᨬ᩠ᨬᩣᨸᩮᨲᩩᨶ᩺”ᨲᩥ ᨠᩩᨠ᩠ᨠᩩᨧ᩠ᨧᩣᨿᨶ᩠ᨲᩮᩣ ᨶ ᩅᩥᨬ᩠ᨬᩣᨸᩮᨲᩥ. ᩉᨲ᩠ᨳᩮᩈᩩ ᨸᩥᨱ᩠ᨯᩣᨿ ᨧᩁᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᩉᨲ᩠ᨳᩮᩈᩩ ᨸᩥᨱ᩠ᨯᩣᨿ ᨧᩁᩥᩔᨶ᩠ᨲᩥ, ᩈᩮᨿ᩠ᨿᨳᩣᨸᩥ ᨲᩥᨲ᩠ᨳᩥᨿᩣ”ᨲᩥ.
</Paragraph>

<Paragraph number="2277" book="para">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨶᨭ᩠ᨮᨸᨲ᩠ᨲᩔ ᩅᩤ ᨽᩥᨶ᩠ᨶᨸᨲ᩠ᨲᩔ ᩅᩤ ᨸᨲ᩠ᨲᩴ ᩅᩥᨬ᩠ᨬᩣᨸᩮᨲᩩᨶ᩺”ᨲᩥ.
</Paragraph>

</Division>
<Division number="611" book="para">

<Paragraph number="2278" book="para">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ—  “ᨽᨣᩅᨲᩣ ᩋᨶᩩᨬ᩠ᨬᩣᨲᩴ ᨶᨭ᩠ᨮᨸᨲ᩠ᨲᩔ ᩅᩤ ᨽᩥᨶ᩠ᨶᨸᨲ᩠ᨲᩔ ᩅᩤ ᨸᨲ᩠ᨲᩴ ᩅᩥᨬ᩠ᨬᩣᨸᩮᨲᩩᨶ᩺”ᨲᩥ ᩋᨸ᩠ᨸᨾᨲ᩠ᨲᨠᩮᨶᨸᩥ ᨽᩥᨶ᩠ᨶᩮᨶ ᩋᨸ᩠ᨸᨾᨲ᩠ᨲᨠᩮᨶᨸᩥ ᨡᨱ᩠ᨯᩮᨶ ᩅᩥᩃᩥᨡᩥᨲᨾᨲ᩠ᨲᩮᨶᨸᩥ ᨻᩉᩪ ᨸᨲ᩠ᨲᩮ ᩅᩥᨬ᩠ᨬᩣᨸᩮᨶ᩠ᨲᩥ. ᩋᨳ ᨡᩮᩣ ᩈᩮᩣ ᨠᩩᨾ᩠ᨽᨠᩣᩁᩮᩣ ᨽᩥᨠ᩠ᨡᩪᨶᩴ ᨲᨳᩮᩅ ᨻᩉᩪ ᨸᨲ᩠ᨲᩮ ᨠᩁᩮᩣᨶ᩠ᨲᩮᩣ ᨶ ᩈᨠ᩠ᨠᩮᩣᨲᩥ ᩋᨬ᩠ᨬᩴ ᩅᩥᨠ᩠ᨠᩣᨿᩥᨠᩴ ᨽᨱ᩠ᨯᩴ ᨠᩣᨲᩩᩴ, ᩋᨲ᩠ᨲᨶᩣᨸᩥ ᨶ ᨿᩣᨸᩮᨲᩥ, ᨸᩩᨲ᩠ᨲᨴᩤᩁᩣᨸᩥᩔ ᨠᩥᩃᨾᨶ᩠ᨲᩥ. ᨾᨶᩩᩔᩣ ᨲᨳᩮᩅ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᨶ ᨾᨲ᩠ᨲᩴ ᨩᩣᨶᩥᨲ᩠ᩅᩣ ᨻᩉᩪ ᨸᨲ᩠ᨲᩮ ᩅᩥᨬ᩠ᨬᩣᨸᩮᩔᨶ᩠ᨲᩥ. ᩋᨿᩴ ᩍᨾᩮᩈᩴ ᨻᩉᩪ ᨸᨲ᩠ᨲᩮ ᨠᩁᩮᩣᨶ᩠ᨲᩮᩣ ᨶ ᩈᨠ᩠ᨠᩮᩣᨲᩥ ᩋᨬ᩠ᨬᩴ ᩅᩥᨠ᩠ᨠᩣᨿᩥᨠᩴ ᨽᨱ᩠ᨯᩴ ᨠᩣᨲᩩᩴ, ᩋᨲ᩠ᨲᨶᩣᨸᩥ ᨶ ᨿᩣᨸᩮᨲᩥ, ᨸᩩᨲ᩠ᨲᨴᩤᩁᩣᨸᩥᩔ ᨠᩥᩃᨾᨶ᩠ᨲᩦ”ᨲᩥ.
</Paragraph>

<Paragraph number="2279" book="para">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩋᨸ᩠ᨸᨾᨲ᩠ᨲᨠᩮᨶᨸᩥ ᨽᩥᨶ᩠ᨶᩮᨶ ᩋᨸ᩠ᨸᨾᨲ᩠ᨲᨠᩮᨶᨸᩥ ᨡᨱ᩠ᨯᩮᨶ ᩅᩥᩃᩥᨡᩥᨲᨾᨲ᩠ᨲᩮᨶᨸᩥ ᨻᩉᩪ ᨸᨲ᩠ᨲᩮ ᩅᩥᨬ᩠ᨬᩣᨸᩮᩔᨶ᩠ᨲᩦ”ᨲᩥ.
</Paragraph>

<Paragraph number="2280" book="para">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᩋᨸ᩠ᨸᨾᨲ᩠ᨲᨠᩮᨶᨸᩥ ᨽᩥᨶ᩠ᨶᩮᨶ ᩋᨸ᩠ᨸᨾᨲ᩠ᨲᨠᩮᨶᨸᩥ ᨡᨱ᩠ᨯᩮᨶ ᩅᩥᩃᩥᨡᩥᨲᨾᨲ᩠ᨲᩮᨶᨸᩥ ᨻᩉᩪ ᨸᨲ᩠ᨲᩮ ᩅᩥᨬ᩠ᨬᩣᨸᩮᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᨾᨲ᩠ᨲᨠᩮᨶᨸᩥ ᨽᩥᨶ᩠ᨶᩮᨶ ᩋᨸ᩠ᨸᨾᨲ᩠ᨲᨠᩮᨶᨸᩥ ᨡᨱ᩠ᨯᩮᨶ ᩅᩥᩃᩥᨡᩥᨲᨾᨲ᩠ᨲᩮᨶᨸᩥ ᨻᩉᩪ ᨸᨲ᩠ᨲᩮ ᩅᩥᨬ᩠ᨬᩣᨸᩮᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="612" book="para">

<Paragraph number="2281" book="para">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩐᨶᨸᨬ᩠ᨧᨻᨶ᩠ᨵᨶᩮᨶ ᨸᨲ᩠ᨲᩮᨶ ᩋᨬ᩠ᨬᩴ ᨶᩅᩴ ᨸᨲ᩠ᨲᩴ ᨧᩮᨲᩣᨸᩮᨿ᩠ᨿ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᨲᩮᨶ ᨽᩥᨠ᩠ᨡᩩᨶᩣ ᩈᩮᩣ ᨸᨲ᩠ᨲᩮᩣ ᨽᩥᨠ᩠ᨡᩩᨸᩁᩥᩈᩣᨿ ᨶᩥᩔᨩ᩠ᨩᩥᨲᨻ᩠ᨻᩮᩣ. ᨿᩮᩣ ᨧ ᨲᩔᩣ ᨽᩥᨠ᩠ᨡᩩᨸᩁᩥᩈᩣᨿ ᨸᨲ᩠ᨲᨸᩁᩥᨿᨶ᩠ᨲᩮᩣ ᩈᩮᩣ ᨲᩔ ᨽᩥᨠ᩠ᨡᩩᨶᩮᩣ ᨸᨴᩤᨲᨻ᩠ᨻᩮᩣ—  ‘ᩋᨿᩴ ᨲᩮ, ᨽᩥᨠ᩠ᨡᩩ, ᨸᨲ᩠ᨲᩮᩣ ᨿᩣᩅ ᨽᩮᨴᨶᩣᨿ ᨵᩤᩁᩮᨲᨻ᩠ᨻᩮᩣ’ᨲᩥ. ᩋᨿᩴ ᨲᨲ᩠ᨳ ᩈᩣᨾᩦᨧᩦ”</Emphasis>ᨲᩥ. (*22*:<Emphasis>41</Emphasis>)
</Paragraph>

</Division>
<Division number="613" book="para">

<Paragraph number="2282" book="para">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="2283" book="para">
<Emphasis>ᩐᨶᨸᨬ᩠ᨧᨻᨶ᩠ᨵᨶᩮᩣ</Emphasis> ᨶᩣᨾ ᨸᨲ᩠ᨲᩮᩣ ᩋᨻᨶ᩠ᨵᨶᩮᩣ ᩅᩤ ᩑᨠᨻᨶ᩠ᨵᨶᩮᩣ ᩅᩤ ᨴ᩠ᩅᩥᨻᨶ᩠ᨵᨶᩮᩣ ᩅᩤ ᨲᩥᨻᨶ᩠ᨵᨶᩮᩣ ᩅᩤ ᨧᨲᩩᨻᨶ᩠ᨵᨶᩮᩣ ᩅᩤ. ᩋᨻᨶ᩠ᨵᨶᩮᩣᨠᩣᩈᩮᩣ ᨶᩣᨾ ᨸᨲ᩠ᨲᩮᩣ ᨿᩔ ᨴ᩠ᩅᩘᨣᩩᩃᩣ ᩁᩣᨩᩥ ᨶ ᩉᩮᩣᨲᩥ. ᨻᨶ᩠ᨵᨶᩮᩣᨠᩣᩈᩮᩣ ᨶᩣᨾ ᨸᨲ᩠ᨲᩮᩣ ᨿᩔ ᨴ᩠ᩅᩘᨣᩩᩃᩣ ᩁᩣᨩᩥ ᩉᩮᩣᨲᩥ. <Emphasis>ᨶᩅᩮᩤ</Emphasis> ᨶᩣᨾ ᨸᨲ᩠ᨲᩮᩣ ᩅᩥᨬ᩠ᨬᨲ᩠ᨲᩥᩴ ᩏᨸᩣᨴᩤᨿ ᩅᩩᨧ᩠ᨧᨲᩥ.
</Paragraph>

<Paragraph number="2284" book="para">
<Emphasis>ᨧᩮᨲᩣᨸᩮᨿ᩠ᨿᩣ</Emphasis>ᨲᩥ ᩅᩥᨬ᩠ᨬᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ. ᨸᨭᩥᩃᩣᨽᩮᨶ ᨶᩥᩔᨣ᩠ᨣᩥᨿᩮᩣ ᩉᩮᩣᨲᩥ. ᩈᩴᨥᨾᨩ᩠ᨫᩮ ᨶᩥᩔᨩ᩠ᨩᩥᨲᨻ᩠ᨻᩮᩣ. ᩈᨻ᩠ᨻᩮᩉᩮᩅ ᩋᨵᩥᨭ᩠ᨮᩥᨲᨸᨲ᩠ᨲᩴ ᨣᩉᩮᨲ᩠ᩅᩣ ᩈᨶ᩠ᨶᩥᨸᨲᩥᨲᨻ᩠ᨻᩴ. ᨶ ᩃᩣᨾᨠᩮᩣ ᨸᨲ᩠ᨲᩮᩣ ᩋᨵᩥᨭ᩠ᨮᩣᨲᨻ᩠ᨻᩮᩣ—  “ᨾᩉᨣ᩠ᨥᩴ ᨸᨲ᩠ᨲᩴ ᨣᩉᩮᩔᩣᨾᩦ”ᨲᩥ. ᩈᨧᩮ ᩃᩣᨾᨠᩴ ᨸᨲ᩠ᨲᩴ ᩋᨵᩥᨭ᩠ᨮᩮᨲᩥ—  “ᨾᩉᨣ᩠ᨥᩴ ᨸᨲ᩠ᨲᩴ ᨣᩉᩮᩔᩣᨾᩦ”ᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨶᩥᩔᨩ᩠ᨩᩥᨲᨻ᩠ᨻᩮᩣ. ᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩅᩩᨯ᩠ᨰᩣᨶᩴ ᨽᩥᨠ᩠ᨡᩪᨶᩴ ᨸᩣᨴᩮ ᩅᨶ᩠ᨴᩥᨲ᩠ᩅᩣ ᩏᨠ᩠ᨠᩩᨭᩥᨠᩴ ᨶᩥᩈᩦᨴᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  “ᩋᨿᩴ ᨾᩮ, ᨽᨶ᩠ᨲᩮ, ᨸᨲ᩠ᨲᩮᩣ ᩐᨶᨸᨬ᩠ᨧᨻᨶ᩠ᨵᨶᩮᨶ ᨸᨲ᩠ᨲᩮᨶ ᨧᩮᨲᩣᨸᩥᨲᩮᩣ ᨶᩥᩔᨣ᩠ᨣᩥᨿᩮᩣ. ᩍᨾᩣᩉᩴ ᩈᩴᨥᩔ ᨶᩥᩔᨩ᩠ᨩᩣᨾᩦ”ᨲᩥ. ᨶᩥᩔᨩ᩠ᨩᩥᨲ᩠ᩅᩣ ᩋᩣᨸᨲ᩠ᨲᩥ ᨴᩮᩈᩮᨲᨻ᩠ᨻᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩋᩣᨸᨲ᩠ᨲᩥ ᨸᨭᩥᨣ᩠ᨣᩉᩮᨲᨻ᩠ᨻᩣ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨸᨲ᩠ᨲᨣ᩠ᨣᩤᩉᩣᨸᨠᩮᩣ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ—  ᨿᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᩮᨿ᩠ᨿ, ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᩮᨿ᩠ᨿ, ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᩮᨿ᩠ᨿ, ᨶ ᨽᨿᩣᨣᨲᩥᩴ ᨣᨧ᩠ᨨᩮᨿ᩠ᨿ, ᨣᩤᩉᩥᨲᩣᨣᩤᩉᩥᨲᨬ᩠ᨧ ᨩᩣᨶᩮᨿ᩠ᨿ. “ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨸᨮᨾᩴ ᨽᩥᨠ᩠ᨡᩩ ᨿᩣᨧᩥᨲᨻ᩠ᨻᩮᩣ. ᨿᩣᨧᩥᨲ᩠ᩅᩣ ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="614" book="para">

<Paragraph number="2285" book="para">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩴ ᨽᩥᨠ᩠ᨡᩩᩴ ᨸᨲ᩠ᨲᨣ᩠ᨣᩤᩉᩣᨸᨠᩴ ᩈᨾ᩠ᨾᨶ᩠ᨶᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="2286" book="para">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩴ ᨽᩥᨠ᩠ᨡᩩᩴ ᨸᨲ᩠ᨲᨣ᩠ᨣᩤᩉᩣᨸᨠᩴ ᩈᨾ᩠ᨾᨶ᩠ᨶᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨸᨲ᩠ᨲᨣ᩠ᨣᩤᩉᩣᨸᨠᩔ ᩈᨾ᩠ᨾᩩᨲᩥ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="2287" book="para">
ᩈᨾ᩠ᨾᨲᩮᩣ ᩈᩴᨥᩮᨶ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᨸᨲ᩠ᨲᨣ᩠ᨣᩤᩉᩣᨸᨠᩮᩣ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’”ᨲᩥ.
</Paragraph>

</Division>
<Division number="615" book="para">

<Paragraph number="2288" book="para">
ᨲᩮᨶ ᩈᨾ᩠ᨾᨲᩮᨶ ᨽᩥᨠ᩠ᨡᩩᨶᩣ ᨸᨲ᩠ᨲᩮᩣ ᨣᩤᩉᩮᨲᨻ᩠ᨻᩮᩣ. ᨳᩮᩁᩮᩣ ᩅᨲ᩠ᨲᨻ᩠ᨻᩮᩣ—  “ᨣᨱ᩠ᩉᩣᨲᩩ, ᨽᨶ᩠ᨲᩮ, ᨳᩮᩁᩮᩣ ᨸᨲ᩠ᨲᨶ᩺”ᨲᩥ. ᩈᨧᩮ ᨳᩮᩁᩮᩣ ᨣᨱ᩠ᩉᩣᨲᩥ, ᨳᩮᩁᩔ ᨸᨲ᩠ᨲᩮᩣ ᨴᩩᨲᩥᨿᩔ ᨣᩤᩉᩮᨲᨻ᩠ᨻᩮᩣ. ᨶ ᨧ ᨲᩔ ᩋᨶᩩᨴ᩠ᨴᨿᨲᩣᨿ ᨶ ᨣᩉᩮᨲᨻ᩠ᨻᩮᩣ. ᨿᩮᩣ ᨶ ᨣᨱ᩠ᩉᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸᨲ᩠ᨲᨠᩔ ᨶ ᨣᩤᩉᩮᨲᨻ᩠ᨻᩮᩣ. ᩑᨲᩮᨶᩮᩅ ᩏᨸᩣᨿᩮᨶ ᨿᩣᩅ ᩈᩴᨥᨶᩅᨠᩣ ᨣᩤᩉᩮᨲᨻ᩠ᨻᩮᩣ. ᨿᩮᩣ ᨧ ᨲᩔᩣ ᨽᩥᨠ᩠ᨡᩩᨸᩁᩥᩈᩣᨿ ᨸᨲ᩠ᨲᨸᩁᩥᨿᨶ᩠ᨲᩮᩣ, ᩈᩮᩣ ᨲᩔ ᨽᩥᨠ᩠ᨡᩩᨶᩮᩣ ᨸᨴᩤᨲᨻ᩠ᨻᩮᩣ—  “ᩋᨿᩴ ᨲᩮ, ᨽᩥᨠ᩠ᨡᩩ, ᨸᨲ᩠ᨲᩮᩣ ᨿᩣᩅ ᨽᩮᨴᨶᩣᨿ ᨵᩤᩁᩮᨲᨻ᩠ᨻᩮᩣ”ᨲᩥ.
</Paragraph>

<Paragraph number="2289" book="para">
ᨲᩮᨶ ᨽᩥᨠ᩠ᨡᩩᨶᩣ ᩈᩮᩣ ᨸᨲ᩠ᨲᩮᩣ ᨶ ᩋᨴᩮᩈᩮ ᨶᩥᨠ᩠ᨡᩥᨸᩥᨲᨻ᩠ᨻᩮᩣ, ᨶ ᩋᨽᩮᩣᨣᩮᨶ ᨽᩩᨬ᩠ᨩᩥᨲᨻ᩠ᨻᩮᩣ, ᨶ ᩅᩥᩔᨩ᩠ᨩᩮᨲᨻ᩠ᨻᩮᩣ—  “ᨠᨳᩣᨿᩴ ᨸᨲ᩠ᨲᩮᩣ ᨶᩔᩮᨿ᩠ᨿ ᩅᩤ ᩅᩥᨶᩔᩮᨿ᩠ᨿ ᩅᩤ ᨽᩥᨩ᩠ᨩᩮᨿ᩠ᨿ ᩅᩤ”ᨲᩥ? ᩈᨧᩮ ᩋᨴᩮᩈᩮ ᩅᩤ ᨶᩥᨠ᩠ᨡᩥᨸᨲᩥ ᩋᨽᩮᩣᨣᩮᨶ ᩅᩤ ᨽᩩᨬ᩠ᨩᨲᩥ ᩅᩥᩔᨩ᩠ᨩᩮᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="2290" book="para">
<Emphasis>ᩋᨿᩴ ᨲᨲ᩠ᨳ ᩈᩣᨾᩦᨧᩦ</Emphasis>ᨲᩥ ᩋᨿᩴ ᨲᨲ᩠ᨳ ᩋᨶᩩᨵᨾ᩠ᨾᨲᩣ.
</Paragraph>

</Division>
<Division number="616" book="para">

<Paragraph number="2291" book="para">
ᩋᨻᨶ᩠ᨵᨶᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨻᨶ᩠ᨵᨶᩮᨶ ᨸᨲ᩠ᨲᩮᨶ ᩑᨠᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨻᨶ᩠ᨵᨶᩮᨶ ᨸᨲ᩠ᨲᩮᨶ ᨴ᩠ᩅᩥᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨻᨶ᩠ᨵᨶᩮᨶ ᨸᨲ᩠ᨲᩮᨶ ᨲᩥᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨻᨶ᩠ᨵᨶᩮᨶ ᨸᨲ᩠ᨲᩮᨶ ᨧᨲᩩᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2292" book="para">
ᩑᨠᨻᨶ᩠ᨵᨶᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩑᨠᨻᨶ᩠ᨵᨶᩮᨶ ᨸᨲ᩠ᨲᩮᨶ ᩑᨠᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩑᨠᨻᨶ᩠ᨵᨶᩮᨶ ᨸᨲ᩠ᨲᩮᨶ ᨴ᩠ᩅᩥᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩑᨠᨻᨶ᩠ᨵᨶᩮᨶ ᨸᨲ᩠ᨲᩮᨶ ᨲᩥᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩑᨠᨻᨶ᩠ᨵᨶᩮᨶ ᨸᨲ᩠ᨲᩮᨶ ᨧᨲᩩᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2293" book="para">
ᨴ᩠ᩅᩥᨻᨶ᩠ᨵᨶᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᨴ᩠ᩅᩥᨻᨶ᩠ᨵᨶᩮᨶ ᨸᨲ᩠ᨲᩮᨶ ᩑᨠᨻᨶ᩠ᨵᨶᩴ ᨸᨲ᩠ᨲᩴ …ᨸᩮ…  ᨴ᩠ᩅᩥᨻᨶ᩠ᨵᨶᩴ ᨸᨲ᩠ᨲᩴ…  ᨲᩥᨻᨶ᩠ᨵᨶᩴ ᨸᨲ᩠ᨲᩴ…  ᨧᨲᩩᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2294" book="para">
ᨲᩥᨻᨶ᩠ᨵᨶᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩴ ᨸᨲ᩠ᨲᩴ …ᨸᩮ…  ᩑᨠᨻᨶ᩠ᨵᨶᩴ ᨸᨲ᩠ᨲᩴ ᨴ᩠ᩅᩥᨻᨶ᩠ᨵᨶᩴ ᨸᨲ᩠ᨲᩴ…  ᨲᩥᨻᨶ᩠ᨵᨶᩴ ᨸᨲ᩠ᨲᩴ…  ᨧᨲᩩᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2295" book="para">
ᨧᨲᩩᨻᨶ᩠ᨵᨶᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩴ ᨸᨲ᩠ᨲᩴ …ᨸᩮ…  ᩑᨠᨻᨶ᩠ᨵᨶᩴ ᨸᨲ᩠ᨲᩴ…  ᨴ᩠ᩅᩥᨻᨶ᩠ᨵᨶᩴ ᨸᨲ᩠ᨲᩴ…  ᨲᩥᨻᨶ᩠ᨵᨶᩴ ᨸᨲ᩠ᨲᩴ…  ᨧᨲᩩᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2296" book="para">
ᩋᨻᨶ᩠ᨵᨶᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨻᨶ᩠ᨵᨶᩮᨶ ᨸᨲ᩠ᨲᩮᨶ ᩑᨠᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ …ᨸᩮ…  ᨴ᩠ᩅᩥᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨲᩥᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨧᨲᩩᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2297" book="para">
ᩑᨠᨻᨶ᩠ᨵᨶᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ …ᨸᩮ…  ᩑᨠᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨴ᩠ᩅᩥᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨲᩥᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨧᨲᩩᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2298" book="para">
ᨴ᩠ᩅᩥᨻᨶ᩠ᨵᨶᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ …ᨸᩮ…  ᨧᨲᩩᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2299" book="para">
ᨲᩥᨻᨶ᩠ᨵᨶᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ …ᨸᩮ…  ᨧᨲᩩᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2300" book="para">
ᨧᨲᩩᨻᨶ᩠ᨵᨶᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ …ᨸᩮ…  ᩑᨠᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨴ᩠ᩅᩥᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨲᩥᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨧᨲᩩᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2301" book="para">
ᩋᨻᨶ᩠ᨵᨶᩮᩣᨠᩣᩈᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨻᨶ᩠ᨵᨶᩮᩣᨠᩣᩈᩮᨶ ᨸᨲ᩠ᨲᩮᨶ ᩑᨠᨻᨶ᩠ᨵᨶᩴ ᨸᨲ᩠ᨲᩴ …ᨸᩮ…  ᨴ᩠ᩅᩥᨻᨶ᩠ᨵᨶᩴ ᨸᨲ᩠ᨲᩴ…  ᨲᩥᨻᨶ᩠ᨵᨶᩴ ᨸᨲ᩠ᨲᩴ…  ᨧᨲᩩᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2302" book="para">
ᨧᨲᩩᨻᨶ᩠ᨵᨶᩮᩣᨠᩣᩈᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᨧᨲᩩᨻᨶ᩠ᨵᨶᩮᩣᨠᩣᩈᩮᨶ ᨸᨲ᩠ᨲᩮᨶ ᩑᨠᨻᨶ᩠ᨵᨶᩴ ᨸᨲ᩠ᨲᩴ …ᨸᩮ…  ᨴ᩠ᩅᩥᨻᨶ᩠ᨵᨶᩴ ᨸᨲ᩠ᨲᩴ…  ᨲᩥᨻᨶ᩠ᨵᨶᩴ ᨸᨲ᩠ᨲᩴ…  ᨧᨲᩩᨻᨶ᩠ᨵᨶᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2303" book="para">
ᩋᨻᨶ᩠ᨵᨶᩮᩣᨠᩣᩈᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ …ᨸᩮ…  ᩑᨠᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨴ᩠ᩅᩥᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨲᩥᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨧᨲᩩᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2304" book="para">
ᨧᨲᩩᨻᨶ᩠ᨵᨶᩮᩣᨠᩣᩈᩮᨶ ᨸᨲ᩠ᨲᩮᨶ ᩋᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ …ᨸᩮ…  ᩑᨠᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨴ᩠ᩅᩥᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨲᩥᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ…  ᨧᨲᩩᨻᨶ᩠ᨵᨶᩮᩣᨠᩣᩈᩴ ᨸᨲ᩠ᨲᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

</Division>
<Division number="617" book="para">

<Paragraph number="2305" book="para">
ᩋᨶᩣᨸᨲ᩠ᨲᩥ—  ᨶᨭ᩠ᨮᨸᨲ᩠ᨲᩔ, ᨽᩥᨶ᩠ᨶᨸᨲ᩠ᨲᩔ, ᨬᩣᨲᨠᩣᨶᩴ ᨸᩅᩤᩁᩥᨲᩣᨶᩴ, ᩋᨬ᩠ᨬᩔᨲ᩠ᨳᩣᨿ, ᩋᨲ᩠ᨲᨶᩮᩣ ᨵᨶᩮᨶ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="2306" type="center" book="para">
ᩐᨶᨸᨬ᩠ᨧᨻᨶ᩠ᨵᨶᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨴᩩᨲᩥᨿᩴ.
</Paragraph>