---
title: "19.4 ᩋᩅᨶ᩠ᨴᨶᩦᨿᨸᩩᨣ᩠ᨣᩃᩣᨴᩥ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="477" book="pari">

<Paragraph number="2294" type="verses" book="pari">
_ᨠᨲᩥ ᨸᩩᨣ᩠ᨣᩃᩣ ᨶᩣᨽᩥᩅᩤᨴᩮᨲᨻ᩠ᨻᩣ,_  
_ᩋᨬ᩠ᨩᩃᩥᩈᩣᨾᩥᨧᩮᨶ ᨧ;_  
_ᨠᨲᩥᨶᩴ ᨴᩩᨠ᩠ᨠᨭᩴ ᩉᩮᩣᨲᩥ,_  
_ᨠᨲᩥ ᨧᩦᩅᩁᨵᩤᩁᨱᩣ._  

</Paragraph>

<Paragraph number="2295" type="verses" book="pari">
_ᨴᩈ ᨸᩩᨣ᩠ᨣᩃᩣ ᨶᩣᨽᩥᩅᩤᨴᩮᨲᨻ᩠ᨻᩣ,_  
_ᩋᨬ᩠ᨩᩃᩥᩈᩣᨾᩥᨧᩮᨶ ᨧ;_  
_ᨴᩈᨶ᩠ᨶᩴ ᨴᩩᨠ᩠ᨠᨭᩴ ᩉᩮᩣᨲᩥ,_  
_ᨴᩈ ᨧᩦᩅᩁᨵᩤᩁᨱᩣ._  

</Paragraph>

<Paragraph number="2296" type="verses" book="pari">
_ᨠᨲᩥᨶᩴ ᩅᩔᩴᩅᩩᨭ᩠ᨮᩣᨶᩴ,_  
_ᨴᩤᨲᨻ᩠ᨻᩴ ᩍᨵ ᨧᩦᩅᩁᩴ;_  
_ᨠᨲᩥᨶᩴ ᩈᨶ᩠ᨲᩮ ᨴᩤᨲᨻ᩠ᨻᩴ,_  
_ᨠᨲᩥᨶᨬ᩠ᨧᩮᩅ ᨶ ᨴᩤᨲᨻ᩠ᨻᩴ._  

</Paragraph>

<Paragraph number="2297" type="verses" book="pari">
_ᨸᨬ᩠ᨧᨶ᩠ᨶᩴ ᩅᩔᩴᩅᩩᨭ᩠ᨮᩣᨶᩴ,_  
_ᨴᩤᨲᨻ᩠ᨻᩴ ᩍᨵ ᨧᩦᩅᩁᩴ;_  
_ᩈᨲ᩠ᨲᨶ᩠ᨶᩴ ᩈᨶ᩠ᨲᩮ ᨴᩤᨲᨻ᩠ᨻᩴ,_  
_ᩈᩮᩣᩊᩈᨶ᩠ᨶᩴ ᨶ ᨴᩤᨲᨻ᩠ᨻᩴ._  

</Paragraph>

<Paragraph number="2298" type="verses" book="pari">
_ᨠᨲᩥᩈᨲᩴ ᩁᨲ᩠ᨲᩥᩈᨲᩴ,_  
_ᩋᩣᨸᨲ᩠ᨲᩥᨿᩮᩣ ᨨᩣᨴᨿᩥᨲ᩠ᩅᩣᨶ;_  
_ᨠᨲᩥ ᩁᨲ᩠ᨲᩥᨿᩮᩣ ᩅᩈᩥᨲ᩠ᩅᩣᨶ,_  
_ᨾᩩᨧ᩠ᨧᩮᨿ᩠ᨿ ᨸᩣᩁᩥᩅᩤᩈᩥᨠᩮᩣ._  

</Paragraph>

<Paragraph number="2299" type="verses" book="pari">
_ᨴᩈᩈᨲᩴ ᩁᨲ᩠ᨲᩥᩈᨲᩴ,_  
_ᩋᩣᨸᨲ᩠ᨲᩥᨿᩮᩣ ᨨᩣᨴᨿᩥᨲ᩠ᩅᩣᨶ;_  
_ᨴᩈ ᩁᨲ᩠ᨲᩥᨿᩮᩣ ᩅᩈᩥᨲ᩠ᩅᩣᨶ,_  
_ᨾᩩᨧ᩠ᨧᩮᨿ᩠ᨿ ᨸᩣᩁᩥᩅᩤᩈᩥᨠᩮᩣ._  

</Paragraph>

<Paragraph number="2300" type="verses" book="pari">
_ᨠᨲᩥ ᨠᨾ᩠ᨾᨴᩮᩤᩈᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᨧᨾ᩠ᨸᩣᨿᩴ ᩅᩥᨶᨿᩅᨲ᩠ᨳᩩᩈ᩠ᨾᩥᩴ,_  
_ᩈᨻ᩠ᨻᩮᩅ ᩋᨵᨾ᩠ᨾᩥᨠᩣ ᨠᨲᩥ._  

</Paragraph>

<Paragraph number="2301" type="verses" book="pari">
_ᨴ᩠ᩅᩤᨴᩈ ᨠᨾ᩠ᨾᨴᩮᩤᩈᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᨧᨾ᩠ᨸᩣᨿᩴ ᩅᩥᨶᨿᩅᨲ᩠ᨳᩩᩈ᩠ᨾᩥᩴ,_  
_ᩈᨻ᩠ᨻᩮᩅ ᩋᨵᨾ᩠ᨾᩥᨠᩣ ᨠᨲᩣ._  

</Paragraph>

<Paragraph number="2302" type="verses" book="pari">
_ᨠᨲᩥ ᨠᨾ᩠ᨾᩈᨾ᩠ᨸᨲ᩠ᨲᩥᨿᩮᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᨧᨾ᩠ᨸᩣᨿᩴ ᩅᩥᨶᨿᩅᨲ᩠ᨳᩩᩈ᩠ᨾᩥᩴ,_  
_ᩈᨻ᩠ᨻᩮᩅ ᨵᨾ᩠ᨾᩥᨠᩣ ᨠᨲᩥ._  

</Paragraph>

<Paragraph number="2303" type="verses" book="pari">
_ᨧᨲᩔᩮᩣ ᨠᨾ᩠ᨾᩈᨾ᩠ᨸᨲ᩠ᨲᩥᨿᩮᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᨧᨾ᩠ᨸᩣᨿᩴ ᩅᩥᨶᨿᩅᨲ᩠ᨳᩩᩈ᩠ᨾᩥᩴ,_  
_ᩈᨻ᩠ᨻᩮᩅ ᨵᨾ᩠ᨾᩥᨠᩣ ᨠᨲᩣ._  

</Paragraph>

<Paragraph number="2304" type="verses" book="pari">
_ᨠᨲᩥ ᨠᨾ᩠ᨾᩣᨶᩥ ᩅᩩᨲ᩠ᨲᩣᨶᩥ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᨧᨾ᩠ᨸᩣᨿᩴ ᩅᩥᨶᨿᩅᨲ᩠ᨳᩩᩈ᩠ᨾᩥᩴ,_  
_ᨵᨾ᩠ᨾᩥᨠᩣ ᩋᨵᨾ᩠ᨾᩥᨠᩣ ᨠᨲᩥ._  

</Paragraph>

<Paragraph number="2305" type="verses" book="pari">
_ᨨ ᨠᨾ᩠ᨾᩣᨶᩥ ᩅᩩᨲ᩠ᨲᩣᨶᩥ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᨧᨾ᩠ᨸᩣᨿᩴ ᩅᩥᨶᨿᩅᨲ᩠ᨳᩩᩈ᩠ᨾᩥᩴ,_  
_ᩑᨠᩮᨲ᩠ᨳ ᨵᨾ᩠ᨾᩥᨠᩣ ᨠᨲᩣ;_  
_ᨸᨬ᩠ᨧ ᩋᨵᨾ᩠ᨾᩥᨠᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="2306" type="verses" book="pari">
_ᨠᨲᩥ ᨠᨾ᩠ᨾᩣᨶᩥ ᩅᩩᨲ᩠ᨲᩣᨶᩥ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᨧᨾ᩠ᨸᩣᨿᩴ ᩅᩥᨶᨿᩅᨲ᩠ᨳᩩᩈ᩠ᨾᩥᩴ,_  
_ᨵᨾ᩠ᨾᩥᨠᩣ ᩋᨵᨾ᩠ᨾᩥᨠᩣ ᨠᨲᩥ._  

</Paragraph>

<Paragraph number="2307" type="verses" book="pari">
_ᨧᨲ᩠ᨲᩣᩁᩥ ᨠᨾ᩠ᨾᩣᨶᩥ ᩅᩩᨲ᩠ᨲᩣᨶᩥ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᨧᨾ᩠ᨸᩣᨿᩴ ᩅᩥᨶᨿᩅᨲ᩠ᨳᩩᩈ᩠ᨾᩥᩴ,_  
_ᩑᨠᩮᨲ᩠ᨳ ᨵᨾ᩠ᨾᩥᨠᩣ ᨠᨲᩣ;_  
_ᨲᨿᩮᩣ ᩋᨵᨾ᩠ᨾᩥᨠᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="2308" type="verses" book="pari">
_ᨿᩴ ᨴᩮᩈᩥᨲᩴᨶᨶ᩠ᨲᨩᩥᨶᩮᨶ ᨲᩣᨴᩥᨶᩣ,_  
_ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩥ ᩅᩥᩅᩮᨠᨴᩔᩥᨶᩣ;_  
_ᨠᨲᩮᨲ᩠ᨳ ᩈᨾ᩠ᨾᨶ᩠ᨲᩥ ᩅᩥᨶᩣ ᩈᨾᨳᩮᩉᩥ,_  
_ᨸᩩᨧ᩠ᨨᩣᨾᩥ ᨲᩴ ᨻᩕᩪᩉᩥ ᩅᩥᨽᩘᨣᨠᩮᩣᩅᩥᨴ._  

</Paragraph>

<Paragraph number="2309" type="verses" book="pari">
_ᨿᩴ ᨴᩮᩈᩥᨲᩴᨶᨶ᩠ᨲᨩᩥᨶᩮᨶ ᨲᩣᨴᩥᨶᩣ,_  
_ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩥ ᩅᩥᩅᩮᨠᨴᩔᩥᨶᩣ;_  
_ᩑᨠᩮᨲ᩠ᨳ ᩈᨾ᩠ᨾᨲᩥ ᩅᩥᨶᩣ ᩈᨾᨳᩮᩉᩥ,_  
_ᩑᨲᩴ ᨲᩮ ᩋᨠ᩠ᨡᩣᨾᩥ ᩅᩥᨽᩘᨣᨠᩮᩣᩅᩥᨴ._  

</Paragraph>

<Paragraph number="2310" type="verses" book="pari">
_ᨠᨲᩥ ᩋᩣᨸᩣᨿᩥᨠᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩅᩥᨶᨿᩴ ᨸᨭᩥᨩᩣᨶᨶ᩠ᨲᩔ,_  
_ᩅᩥᨶᨿᩣᨶᩥ ᩈᩩᨱᩮᩣᨾ ᨲᩮ._  

</Paragraph>

<Paragraph number="2311" type="verses" book="pari">
_ᨨᩐᨶᨴᩥᨿᨯ᩠ᨰᩈᨲᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩋᩣᨸᩣᨿᩥᨠᩣ ᨶᩮᩁᨿᩥᨠᩣ,_  
_ᨠᨸ᩠ᨸᨭ᩠ᨮᩣ ᩈᩴᨥᨽᩮᨴᨠᩣ;_  
_ᩅᩥᨶᨿᩴ ᨸᨭᩥᨩᩣᨶᨶ᩠ᨲᩔ,_  
_ᩅᩥᨶᨿᩣᨶᩥ ᩈᩩᨱᩮᩣᩉᩥ ᨾᩮ._  

</Paragraph>

<Paragraph number="2312" type="verses" book="pari">
_ᨠᨲᩥ ᨶᩣᨸᩣᨿᩥᨠᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩅᩥᨶᨿᩴ ᨸᨭᩥᨩᩣᨶᨶ᩠ᨲᩔ,_  
_ᩅᩥᨶᨿᩣᨶᩥ ᩈᩩᨱᩮᩣᨾ ᨲᩮ._  

</Paragraph>

<Paragraph number="2313" type="verses" book="pari">
_ᩋᨭ᩠ᨮᩣᩁᩈ ᨶᩣᨸᩣᨿᩥᨠᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩅᩥᨶᨿᩴ ᨸᨭᩥᨩᩣᨶᨶ᩠ᨲᩔ,_  
_ᩅᩥᨶᨿᩣᨶᩥ ᩈᩩᨱᩮᩣᩉᩥ ᨾᩮ._  

</Paragraph>

<Paragraph number="2314" type="verses" book="pari">
_ᨠᨲᩥ ᩋᨭ᩠ᨮᨠᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩅᩥᨶᨿᩴ ᨸᨭᩥᨩᩣᨶᨶ᩠ᨲᩔ,_  
_ᩅᩥᨶᨿᩣᨶᩥ ᩈᩩᨱᩮᩣᨾ ᨲᩮ._  

</Paragraph>

<Paragraph number="2315" type="verses" book="pari">
_ᩋᨭ᩠ᨮᩣᩁᩈ ᩋᨭ᩠ᨮᨠᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩅᩥᨶᨿᩴ ᨸᨭᩥᨩᩣᨶᨶ᩠ᨲᩔ,_  
_ᩅᩥᨶᨿᩣᨶᩥ ᩈᩩᨱᩮᩣᩉᩥ ᨾᩮ._
</Paragraph>
</Division>