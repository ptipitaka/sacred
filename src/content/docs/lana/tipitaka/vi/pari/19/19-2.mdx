---
title: "19.2 ᨴᩮᩈᨶᩣᨣᩤᨾᩥᨶᩥᨿᩣᨴᩥᩋᩣᨸᨲ᩠ᨲᩥ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="475" book="pari">

<Paragraph number="2242" type="verses" book="pari">
_ᨠᨲᩥ ᨴᩮᩈᨶᩣᨣᩤᨾᩥᨶᩥᨿᩮᩣ,_  
_ᨠᨲᩥ ᩈᨸ᩠ᨸᨭᩥᨠᨾ᩠ᨾᩣ ᨠᨲᩣ;_  
_ᨠᨲᩮᨲ᩠ᨳ ᩋᨸ᩠ᨸᨭᩥᨠᨾ᩠ᨾᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="2243" type="verses" book="pari">
_ᨸᨬ᩠ᨧ ᨴᩮᩈᨶᩣᨣᩤᨾᩥᨶᩥᨿᩮᩣ,_  
_ᨨ ᩈᨸ᩠ᨸᨭᩥᨠᨾ᩠ᨾᩣ ᨠᨲᩣ;_  
_ᩑᨠᩮᨲ᩠ᨳ ᩋᨸ᩠ᨸᨭᩥᨠᨾ᩠ᨾᩣ ᩅᩩᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="2244" type="verses" book="pari">
_ᩅᩥᨶᨿᨣᩁᩩᨠᩣ ᨠᨲᩥ ᩅᩩᨲ᩠ᨲᩣ,_  
_ᨠᩣᨿᩅᩤᨧᩈᩥᨠᩣᨶᩥ ᨧ;_  
_ᨠᨲᩥ ᩅᩥᨠᩣᩃᩮ ᨵᨬ᩠ᨬᩁᩈᩮᩣ,_  
_ᨠᨲᩥ ᨬᨲ᩠ᨲᩥᨧᨲᩩᨲ᩠ᨳᩮᨶ ᩈᨾ᩠ᨾᩩᨲᩥ._  

</Paragraph>

<Paragraph number="2245" type="verses" book="pari">
_ᩅᩥᨶᨿᨣᩁᩩᨠᩣ ᨴ᩠ᩅᩮ ᩅᩩᨲ᩠ᨲᩣ,_  
_ᨠᩣᨿᩅᩤᨧᩈᩥᨠᩣᨶᩥ ᨧ;_  
_ᩑᨠᩮᩣ ᩅᩥᨠᩣᩃᩮ ᨵᨬ᩠ᨬᩁᩈᩮᩣ,_  
_ᩑᨠᩣ ᨬᨲ᩠ᨲᩥᨧᨲᩩᨲ᩠ᨳᩮᨶ ᩈᨾ᩠ᨾᩩᨲᩥ._  

</Paragraph>

<Paragraph number="2246" type="verses" book="pari">
_ᨸᩣᩁᩣᨩᩥᨠᩣ ᨠᩣᨿᩥᨠᩣ ᨠᨲᩥ,_  
_ᨠᨲᩥ ᩈᩴᩅᩤᩈᨠᨽᩪᨾᩥᨿᩮᩣ;_  
_ᨠᨲᩥᨶᩴ ᩁᨲ᩠ᨲᩥᨧ᩠ᨨᩮᨴᩮᩤ,_  
_ᨸᨬ᩠ᨬᨲ᩠ᨲᩣ ᨴ᩠ᩅᩘᨣᩩᩃᩣ ᨠᨲᩥ._  

</Paragraph>

<Paragraph number="2247" type="verses" book="pari">
_ᨸᩣᩁᩣᨩᩥᨠᩣ ᨠᩣᨿᩥᨠᩣ ᨴ᩠ᩅᩮ,_  
_ᨴ᩠ᩅᩮ ᩈᩴᩅᩤᩈᨠᨽᩪᨾᩥᨿᩮᩣ;_  
_ᨴ᩠ᩅᩥᨶ᩠ᨶᩴ ᩁᨲ᩠ᨲᩥᨧ᩠ᨨᩮᨴᩮᩤ,_  
_ᨸᨬ᩠ᨬᨲ᩠ᨲᩣ ᨴ᩠ᩅᩘᨣᩩᩃᩣ ᨴᩩᩅᩮ._  

</Paragraph>

<Paragraph number="2248" type="verses" book="pari">
_ᨠᨲᨲ᩠ᨲᩣᨶᩴ ᩅᨵᩥᨲ᩠ᩅᩣᨶ,_  
_ᨠᨲᩥᩉᩥ ᩈᩴᨥᩮᩣ ᨽᩥᨩ᩠ᨩᨲᩥ;_  
_ᨠᨲᩮᨲ᩠ᨳ ᨸᨮᨾᩣᨸᨲ᩠ᨲᩥᨠᩣ,_  
_ᨬᨲ᩠ᨲᩥᨿᩣ ᨠᩁᨱᩣ ᨠᨲᩥ._  

</Paragraph>

<Paragraph number="2249" type="verses" book="pari">
_ᨴ᩠ᩅᩮ ᩋᨲ᩠ᨲᩣᨶᩴ ᩅᨵᩥᨲ᩠ᩅᩣᨶ,_  
_ᨴ᩠ᩅᩦᩉᩥ ᩈᩴᨥᩮᩣ ᨽᩥᨩ᩠ᨩᨲᩥ;_  
_ᨴ᩠ᩅᩮᨲ᩠ᨳ ᨸᨮᨾᩣᨸᨲ᩠ᨲᩥᨠᩣ,_  
_ᨬᨲ᩠ᨲᩥᨿᩣ ᨠᩁᨱᩣ ᨴᩩᩅᩮ._  

</Paragraph>

<Paragraph number="2250" type="verses" book="pari">
_ᨸᩣᨱᩣᨲᩥᨸᩣᨲᩮ ᨠᨲᩥ ᩋᩣᨸᨲ᩠ᨲᩥᨿᩮᩣ,_  
_ᩅᩤᨧᩣ ᨸᩣᩁᩣᨩᩥᨠᩣ ᨠᨲᩥ;_  
_ᩒᨽᩣᩈᨶᩣ ᨠᨲᩥ ᩅᩩᨲ᩠ᨲᩣ,_  
_ᩈᨬ᩠ᨧᩁᩥᨲ᩠ᨲᩮᨶ ᩅᩤ ᨠᨲᩥ._  

</Paragraph>

<Paragraph number="2251" type="verses" book="pari">
_ᨸᩣᨱᩣᨲᩥᨸᩣᨲᩮ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ,_  
_ᩅᩤᨧᩣ ᨸᩣᩁᩣᨩᩥᨠᩣ ᨲᨿᩮᩣ;_  
_ᩒᨽᩣᩈᨶᩣ ᨲᨿᩮᩣ ᩅᩩᨲ᩠ᨲᩣ,_  
_ᩈᨬ᩠ᨧᩁᩥᨲ᩠ᨲᩮᨶ ᩅᩤ ᨲᨿᩮᩣ._  

</Paragraph>

<Paragraph number="2252" type="verses" book="pari">
_ᨠᨲᩥ ᨸᩩᨣ᩠ᨣᩃᩣ ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩣ,_  
_ᨠᨲᩥ ᨠᨾ᩠ᨾᩣᨶᩴ ᩈᩘᨣᩉᩣ;_  
_ᨶᩣᩈᩥᨲᨠᩣ ᨠᨲᩥ ᩅᩩᨲ᩠ᨲᩣ,_  
_ᨠᨲᩥᨶᩴ ᩑᨠᩅᩤᨧᩥᨠᩣ._  

</Paragraph>

<Paragraph number="2253" type="verses" book="pari">
_ᨲᨿᩮᩣ ᨸᩩᨣ᩠ᨣᩃᩣ ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩣ,_  
_ᨲᨿᩮᩣ ᨠᨾ᩠ᨾᩣᨶᩴ ᩈᩘᨣᩉᩣ;_  
_ᨶᩣᩈᩥᨲᨠᩣ ᨲᨿᩮᩣ ᩅᩩᨲ᩠ᨲᩣ,_  
_ᨲᩥᨱ᩠ᨱᨶ᩠ᨶᩴ ᩑᨠᩅᩤᨧᩥᨠᩣ._  

</Paragraph>

<Paragraph number="2254" type="verses" book="pari">
_ᩋᨴᩥᨶ᩠ᨶᩣᨴᩤᨶᩮ ᨠᨲᩥ ᩋᩣᨸᨲ᩠ᨲᩥᨿᩮᩣ,_  
_ᨠᨲᩥ ᨾᩮᨳᩩᨶᨸᨧ᩠ᨧᨿᩣ;_  
_ᨨᩥᨶ᩠ᨴᨶ᩠ᨲᩔ ᨠᨲᩥ ᩋᩣᨸᨲ᩠ᨲᩥᨿᩮᩣ,_  
_ᨠᨲᩥ ᨨᨯ᩠ᨯᩥᨲᨸᨧ᩠ᨧᨿᩣ._  

</Paragraph>

<Paragraph number="2255" type="verses" book="pari">
_ᩋᨴᩥᨶ᩠ᨶᩣᨴᩤᨶᩮ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ,_  
_ᨧᨲᩔᩮᩣ ᨾᩮᨳᩩᨶᨸᨧ᩠ᨧᨿᩣ;_  
_ᨨᩥᨶ᩠ᨴᨶ᩠ᨲᩔ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ,_  
_ᨸᨬ᩠ᨧ ᨨᨯ᩠ᨯᩥᨲᨸᨧ᩠ᨧᨿᩣ._  

</Paragraph>

<Paragraph number="2256" type="verses" book="pari">
_ᨽᩥᨠ᩠ᨡᩩᨶᩮᩣᩅᩤᨴᨠᩅᨣ᩠ᨣᩈ᩠ᨾᩥᩴ,_  
_ᨸᩣᨧᩥᨲ᩠ᨲᩥᨿᩮᨶ ᨴᩩᨠ᩠ᨠᨭᩣ;_  
_ᨠᨲᩮᨲ᩠ᨳ ᨶᩅᨠᩣ ᩅᩩᨲ᩠ᨲᩣ,_  
_ᨠᨲᩥᨶᩴ ᨧᩦᩅᩁᩮᨶ ᨧ._  

</Paragraph>

<Paragraph number="2257" type="verses" book="pari">
_ᨽᩥᨠ᩠ᨡᩩᨶᩮᩣᩅᩤᨴᨠᩅᨣ᩠ᨣᩈ᩠ᨾᩥᩴ,_  
_ᨸᩣᨧᩥᨲ᩠ᨲᩥᨿᩮᨶ ᨴᩩᨠ᩠ᨠᨭᩣ ᨠᨲᩣ;_  
_ᨧᨲᩩᩁᩮᨲ᩠ᨳ ᨶᩅᨠᩣ ᩅᩩᨲ᩠ᨲᩣ,_  
_ᨴ᩠ᩅᩥᨶ᩠ᨶᩴ ᨧᩦᩅᩁᩮᨶ ᨧ._  

</Paragraph>

<Paragraph number="2258" type="verses" book="pari">
_ᨽᩥᨠ᩠ᨡᩩᨶᩦᨶᨬ᩠ᨧ ᩋᨠ᩠ᨡᩣᨲᩣ,_  
_ᨸᩣᨭᩥᨴᩮᩈᨶᩥᨿᩣ ᨠᨲᩥ;_  
_ᨽᩩᨬ᩠ᨩᨶ᩠ᨲᩣᨾᨠᨵᨬ᩠ᨬᩮᨶ,_  
_ᨸᩣᨧᩥᨲ᩠ᨲᩥᨿᩮᨶ ᨴᩩᨠ᩠ᨠᨭᩣ ᨠᨲᩥ._  

</Paragraph>

<Paragraph number="2259" type="verses" book="pari">
_ᨽᩥᨠ᩠ᨡᩩᨶᩦᨶᨬ᩠ᨧ ᩋᨠ᩠ᨡᩣᨲᩣ,_  
_ᩋᨭ᩠ᨮ ᨸᩣᨭᩥᨴᩮᩈᨶᩦᨿᩣ ᨠᨲᩣ;_  
_ᨽᩩᨬ᩠ᨩᨶ᩠ᨲᩣᨾᨠᨵᨬ᩠ᨬᩮᨶ,_  
_ᨸᩣᨧᩥᨲ᩠ᨲᩥᨿᩮᨶ ᨴᩩᨠ᩠ᨠᨭᩣ ᨠᨲᩣ._  

</Paragraph>

<Paragraph number="2260" type="verses" book="pari">
_ᨣᨧ᩠ᨨᨶ᩠ᨲᩔ ᨠᨲᩥ ᩋᩣᨸᨲ᩠ᨲᩥᨿᩮᩣ,_  
_ᨮᩥᨲᩔ ᨧᩣᨸᩥ ᨠᩥᨲ᩠ᨲᨠᩣ;_  
_ᨶᩥᩈᩥᨶ᩠ᨶᩔ ᨠᨲᩥ ᩋᩣᨸᨲ᩠ᨲᩥᨿᩮᩣ,_  
_ᨶᩥᨸᨶ᩠ᨶᩔᩣᨸᩥ ᨠᩥᨲ᩠ᨲᨠᩣ._  

</Paragraph>

<Paragraph number="2261" type="verses" book="pari">
_ᨣᨧ᩠ᨨᨶ᩠ᨲᩔ ᨧᨲᩔᩮᩣ ᩋᩣᨸᨲ᩠ᨲᩥᨿᩮᩣ,_  
_ᨮᩥᨲᩔ ᨧᩣᨸᩥ ᨲᨲ᩠ᨲᨠᩣ;_  
_ᨶᩥᩈᩥᨶ᩠ᨶᩔ ᨧᨲᩔᩮᩣ ᩋᩣᨸᨲ᩠ᨲᩥᨿᩮᩣ,_  
_ᨶᩥᨸᨶ᩠ᨶᩔᩣᨸᩥ ᨲᨲ᩠ᨲᨠᩣ._
</Paragraph>
</Division>