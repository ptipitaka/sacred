---
title: "19.3 ᨸᩣᨧᩥᨲ᩠ᨲᩥᨿ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="476" book="pari">

<Paragraph number="2262" type="verses" book="pari">
_ᨠᨲᩥ ᨸᩣᨧᩥᨲ᩠ᨲᩥᨿᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᩋᨸᩩᨻ᩠ᨻᩴ ᩋᨧᩁᩥᨾᩴ,_  
_ᩋᩣᨸᨩ᩠ᨩᩮᨿ᩠ᨿ ᩑᨠᨲᩮᩣ._  

</Paragraph>

<Paragraph number="2263" type="verses" book="pari">
_ᨸᨬ᩠ᨧ ᨸᩣᨧᩥᨲ᩠ᨲᩥᨿᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᩋᨸᩩᨻ᩠ᨻᩴ ᩋᨧᩁᩥᨾᩴ,_  
_ᩋᩣᨸᨩ᩠ᨩᩮᨿ᩠ᨿ ᩑᨠᨲᩮᩣ._  

</Paragraph>

<Paragraph number="2264" type="verses" book="pari">
_ᨠᨲᩥ ᨸᩣᨧᩥᨲ᩠ᨲᩥᨿᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᩋᨸᩩᨻ᩠ᨻᩴ ᩋᨧᩁᩥᨾᩴ,_  
_ᩋᩣᨸᨩ᩠ᨩᩮᨿ᩠ᨿ ᩑᨠᨲᩮᩣ._  

</Paragraph>

<Paragraph number="2265" type="verses" book="pari">
_ᨶᩅ ᨸᩣᨧᩥᨲ᩠ᨲᩥᨿᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᩋᨸᩩᨻ᩠ᨻᩴ ᩋᨧᩁᩥᨾᩴ,_  
_ᩋᩣᨸᨩ᩠ᨩᩮᨿ᩠ᨿ ᩑᨠᨲᩮᩣ._  

</Paragraph>

<Paragraph number="2266" type="verses" book="pari">
_ᨠᨲᩥ ᨸᩣᨧᩥᨲ᩠ᨲᩥᨿᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᨠᨲᩥ ᩅᩤᨧᩣᨿ ᨴᩮᩈᩮᨿ᩠ᨿ,_  
_ᩅᩩᨲ᩠ᨲᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="2267" type="verses" book="pari">
_ᨸᨬ᩠ᨧ ᨸᩣᨧᩥᨲ᩠ᨲᩥᨿᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᩑᨠᩅᩤᨧᩣᨿ ᨴᩮᩈᩮᨿ᩠ᨿ,_  
_ᩅᩩᨲ᩠ᨲᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="2268" type="verses" book="pari">
_ᨠᨲᩥ ᨸᩣᨧᩥᨲ᩠ᨲᩥᨿᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᨠᨲᩥ ᩅᩤᨧᩣᨿ ᨴᩮᩈᩮᨿ᩠ᨿ,_  
_ᩅᩩᨲ᩠ᨲᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="2269" type="verses" book="pari">
_ᨶᩅ ᨸᩣᨧᩥᨲ᩠ᨲᩥᨿᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᩑᨠᩅᩤᨧᩣᨿ ᨴᩮᩈᩮᨿ᩠ᨿ,_  
_ᩅᩩᨲ᩠ᨲᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="2270" type="verses" book="pari">
_ᨠᨲᩥ ᨸᩣᨧᩥᨲ᩠ᨲᩥᨿᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᨠᩥᨬ᩠ᨧ ᨠᩥᨲ᩠ᨲᩮᨲ᩠ᩅᩣ ᨴᩮᩈᩮᨿ᩠ᨿ,_  
_ᩅᩩᨲ᩠ᨲᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="2271" type="verses" book="pari">
_ᨸᨬ᩠ᨧ ᨸᩣᨧᩥᨲ᩠ᨲᩥᨿᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᩅᨲ᩠ᨳᩩᩴ ᨠᩥᨲ᩠ᨲᩮᨲ᩠ᩅᩣ ᨴᩮᩈᩮᨿ᩠ᨿ,_  
_ᩅᩩᨲ᩠ᨲᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="2272" type="verses" book="pari">
_ᨠᨲᩥ ᨸᩣᨧᩥᨲ᩠ᨲᩥᨿᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᨠᩥᨬ᩠ᨧ ᨠᩥᨲ᩠ᨲᩮᨲ᩠ᩅᩣ ᨴᩮᩈᩮᨿ᩠ᨿ,_  
_ᩅᩩᨲ᩠ᨲᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="2273" type="verses" book="pari">
_ᨶᩅ ᨸᩣᨧᩥᨲ᩠ᨲᩥᨿᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᩅᨲ᩠ᨳᩩᩴ ᨠᩥᨲ᩠ᨲᩮᨲ᩠ᩅᩣ ᨴᩮᩈᩮᨿ᩠ᨿ,_  
_ᩅᩩᨲ᩠ᨲᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="2274" type="verses" book="pari">
_ᨿᩣᩅᨲᨲᩥᨿᨠᩮ ᨠᨲᩥ ᩋᩣᨸᨲ᩠ᨲᩥᨿᩮᩣ,_  
_ᨠᨲᩥ ᩅᩮᩤᩉᩣᩁᨸᨧ᩠ᨧᨿᩣ;_  
_ᨡᩣᨴᨶ᩠ᨲᩔ ᨠᨲᩥ ᩋᩣᨸᨲ᩠ᨲᩥᨿᩮᩣ,_  
_ᨠᨲᩥ ᨽᩮᩣᨩᨶᨸᨧ᩠ᨧᨿᩣ._  

</Paragraph>

<Paragraph number="2275" type="verses" book="pari">
_ᨿᩣᩅᨲᨲᩥᨿᨠᩮ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ,_  
_ᨨ ᩅᩮᩤᩉᩣᩁᨸᨧ᩠ᨧᨿᩣ;_  
_ᨡᩣᨴᨶ᩠ᨲᩔ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ,_  
_ᨸᨬ᩠ᨧ ᨽᩮᩣᨩᨶᨸᨧ᩠ᨧᨿᩣ._  

</Paragraph>

<Paragraph number="2276" type="verses" book="pari">
_ᩈᨻ᩠ᨻᩣ ᨿᩣᩅᨲᨲᩥᨿᨠᩣ,_  
_ᨠᨲᩥ ᨮᩣᨶᩣᨶᩥ ᨣᨧ᩠ᨨᨶ᩠ᨲᩥ;_  
_ᨠᨲᩥᨶᨬ᩠ᨧᩮᩅ ᩋᩣᨸᨲ᩠ᨲᩥ,_  
_ᨠᨲᩥᨶᩴ ᩋᨵᩥᨠᩁᨱᩮᨶ ᨧ._  

</Paragraph>

<Paragraph number="2277" type="verses" book="pari">
_ᩈᨻ᩠ᨻᩣ ᨿᩣᩅᨲᨲᩥᨿᨠᩣ,_  
_ᨸᨬ᩠ᨧ ᨮᩣᨶᩣᨶᩥ ᨣᨧ᩠ᨨᨶ᩠ᨲᩥ;_  
_ᨸᨬ᩠ᨧᨶ᩠ᨶᨬ᩠ᨧᩮᩅ ᩋᩣᨸᨲ᩠ᨲᩥ,_  
_ᨸᨬ᩠ᨧᨶ᩠ᨶᩴ ᩋᨵᩥᨠᩁᨱᩮᨶ ᨧ._  

</Paragraph>

<Paragraph number="2278" type="verses" book="pari">
_ᨠᨲᩥᨶᩴ ᩅᩥᨶᩥᨧ᩠ᨨᨿᩮᩣ ᩉᩮᩣᨲᩥ,_  
_ᨠᨲᩥᨶᩴ ᩅᩪᨸᩈᨾᩮᨶ ᨧ;_  
_ᨠᨲᩥᨶᨬ᩠ᨧᩮᩅ ᩋᨶᩣᨸᨲ᩠ᨲᩥ,_  
_ᨠᨲᩥᩉᩥ ᨮᩣᨶᩮᩉᩥ ᩈᩮᩣᨽᨲᩥ._  

</Paragraph>

<Paragraph number="2279" type="verses" book="pari">
_ᨸᨬ᩠ᨧᨶ᩠ᨶᩴ ᩅᩥᨶᩥᨧ᩠ᨨᨿᩮᩣ ᩉᩮᩣᨲᩥ,_  
_ᨸᨬ᩠ᨧᨶ᩠ᨶᩴ ᩅᩪᨸᩈᨾᩮᨶ ᨧ;_  
_ᨸᨬ᩠ᨧᨶ᩠ᨶᨬ᩠ᨧᩮᩅ ᩋᨶᩣᨸᨲ᩠ᨲᩥ,_  
_ᨲᩦᩉᩥ ᨮᩣᨶᩮᩉᩥ ᩈᩮᩣᨽᨲᩥ._  

</Paragraph>

<Paragraph number="2280" type="verses" book="pari">
_ᨠᨲᩥ ᨠᩣᨿᩥᨠᩣ ᩁᨲ᩠ᨲᩥᩴ,_  
_ᨠᨲᩥ ᨠᩣᨿᩥᨠᩣ ᨴᩥᩅᩤ;_  
_ᨶᩥᨩ᩠ᨫᩣᨿᨶ᩠ᨲᩔ ᨠᨲᩥ ᩋᩣᨸᨲ᩠ᨲᩥ,_  
_ᨠᨲᩥ ᨸᩥᨱ᩠ᨯᨸᩣᨲᨸᨧ᩠ᨧᨿᩣ._  

</Paragraph>

<Paragraph number="2281" type="verses" book="pari">
_ᨴ᩠ᩅᩮ ᨠᩣᨿᩥᨠᩣ ᩁᨲ᩠ᨲᩥᩴ,_  
_ᨴ᩠ᩅᩮ ᨠᩣᨿᩥᨠᩣ ᨴᩥᩅᩤ;_  
_ᨶᩥᨩ᩠ᨫᩣᨿᨶ᩠ᨲᩔ ᩑᨠᩣ ᩋᩣᨸᨲ᩠ᨲᩥ,_  
_ᩑᨠᩣ ᨸᩥᨱ᩠ᨯᨸᩣᨲᨸᨧ᩠ᨧᨿᩣ._  

</Paragraph>

<Paragraph number="2282" type="verses" book="pari">
_ᨠᨲᩣᨶᩥᩈᩴᩈᩮ ᩈᨾ᩠ᨸᩔᩴ,_  
_ᨸᩁᩮᩈᩴ ᩈᨴ᩠ᨵᩤᨿ ᨴᩮᩈᨿᩮ;_  
ᩏᨠ᩠ᨡᩥᨲ᩠ᨲᨠᩣ ᨠᨲᩥ ᩅᩩᨲ᩠ᨲᩣ,_  
_ᨠᨲᩥ ᩈᨾ᩠ᨾᩣᩅᨲ᩠ᨲᨶᩣ._  

</Paragraph>

<Paragraph number="2283" type="verses" book="pari">
_ᩋᨭ᩠ᨮᩣᨶᩥᩈᩴᩈᩮ ᩈᨾ᩠ᨸᩔᩴ,_  
_ᨸᩁᩮᩈᩴ ᩈᨴ᩠ᨵᩤᨿ ᨴᩮᩈᨿᩮ;_  
ᩏᨠ᩠ᨡᩥᨲ᩠ᨲᨠᩣ ᨲᨿᩮᩣ ᩅᩩᨲ᩠ᨲᩣ,_  
_ᨲᩮᨧᨲ᩠ᨲᩣᩃᩦᩈ ᩈᨾ᩠ᨾᩣᩅᨲ᩠ᨲᨶᩣ._  

</Paragraph>

<Paragraph number="2284" type="verses" book="pari">
_ᨠᨲᩥ ᨮᩣᨶᩮ ᨾᩩᩈᩣᩅᩤᨴᩮᩤ,_  
_ᨠᨲᩥ ᨸᩁᨾᨶ᩠ᨲᩥ ᩅᩩᨧ᩠ᨧᨲᩥ;_  
_ᨠᨲᩥ ᨸᩣᨭᩥᨴᩮᩈᨶᩦᨿᩣ,_  
_ᨠᨲᩥᨶᩴ ᨴᩮᩈᨶᩣᨿ ᨧ._  

</Paragraph>

<Paragraph number="2285" type="verses" book="pari">
_ᨸᨬ᩠ᨧ ᨮᩣᨶᩮ ᨾᩩᩈᩣᩅᩤᨴᩮᩤ,_  
_ᨧᩩᨴ᩠ᨴᩈ ᨸᩁᨾᨶ᩠ᨲᩥ ᩅᩩᨧ᩠ᨧᨲᩥ;_  
_ᨴ᩠ᩅᩤᨴᩈ ᨸᩣᨭᩥᨴᩮᩈᨶᩦᨿᩣ,_  
_ᨧᨲᩩᨶ᩠ᨶᩴ ᨴᩮᩈᨶᩣᨿ ᨧ._  

</Paragraph>

<Paragraph number="2286" type="verses" book="pari">
_ᨠᨲᩘᨣᩥᨠᩮᩣ ᨾᩩᩈᩣᩅᩤᨴᩮᩤ,_  
_ᨠᨲᩥ ᩏᨸᩮᩣᩈᨳᩘᨣᩤᨶᩥ;_  
_ᨠᨲᩥ ᨴᩪᨲᩮᨿ᩠ᨿᩘᨣᩤᨶᩥ,_  
_ᨠᨲᩥ ᨲᩥᨲ᩠ᨳᩥᨿᩅᨲ᩠ᨲᨶᩣ._  

</Paragraph>

<Paragraph number="2287" type="verses" book="pari">
_ᩋᨭ᩠ᨮᩘᨣᩥᨠᩮᩣ ᨾᩩᩈᩣᩅᩤᨴᩮᩤ,_  
_ᩋᨭ᩠ᨮ ᩏᨸᩮᩣᩈᨳᩘᨣᩤᨶᩥ;_  
_ᩋᨭ᩠ᨮ ᨴᩪᨲᩮᨿ᩠ᨿᩘᨣᩤᨶᩥ,_  
_ᩋᨭ᩠ᨮ ᨲᩥᨲ᩠ᨳᩥᨿᩅᨲ᩠ᨲᨶᩣ._  

</Paragraph>

<Paragraph number="2288" type="verses" book="pari">
_ᨠᨲᩥᩅᩤᨧᩥᨠᩣ ᩏᨸᩈᨾ᩠ᨸᨴᩤ,_  
_ᨠᨲᩥᨶᩴ ᨸᨧ᩠ᨧᩩᨭ᩠ᨮᩣᨲᨻ᩠ᨻᩴ;_  
_ᨠᨲᩥᨶᩴ ᩋᩣᩈᨶᩴ ᨴᩤᨲᨻ᩠ᨻᩴ,_  
_ᨽᩥᨠ᩠ᨡᩩᨶᩮᩣᩅᩤᨴᨠᩮᩣ ᨠᨲᩥᩉᩥ._  

</Paragraph>

<Paragraph number="2289" type="verses" book="pari">
_ᩋᨭ᩠ᨮᩅᩤᨧᩥᨠᩣ ᩏᨸᩈᨾ᩠ᨸᨴᩤ,_  
_ᩋᨭ᩠ᨮᨶ᩠ᨶᩴ ᨸᨧ᩠ᨧᩩᨭ᩠ᨮᩣᨲᨻ᩠ᨻᩴ;_  
_ᩋᨭ᩠ᨮᨶ᩠ᨶᩴ ᩋᩣᩈᨶᩴ ᨴᩤᨲᨻ᩠ᨻᩴ,_  
_ᨽᩥᨠ᩠ᨡᩩᨶᩮᩣᩅᩤᨴᨠᩮᩣ ᩋᨭ᩠ᨮᩉᩥ._  

</Paragraph>

<Paragraph number="2290" type="verses" book="pari">
_ᨠᨲᩥᨶᩴ ᨨᩮᨩ᩠ᨩᩴ ᩉᩮᩣᨲᩥ,_  
_ᨠᨲᩥᨶᩴ ᨳᩩᩃᩖᨧ᩠ᨧᨿᩴ;_  
_ᨠᨲᩥᨶᨬ᩠ᨧᩮᩅ ᩋᨶᩣᨸᨲ᩠ᨲᩥ,_  
_ᩈᨻ᩠ᨻᩮᩈᩴ ᩑᨠᩅᨲ᩠ᨳᩩᨠᩣ._  

</Paragraph>

<Paragraph number="2291" type="verses" book="pari">
_ᩑᨠᩔ ᨨᩮᨩ᩠ᨩᩴ ᩉᩮᩣᨲᩥ,_  
_ᨧᨲᩩᨶ᩠ᨶᩴ ᨳᩩᩃᩖᨧ᩠ᨧᨿᩴ;_  
_ᨧᨲᩩᨶ᩠ᨶᨬ᩠ᨧᩮᩅ ᩋᨶᩣᨸᨲ᩠ᨲᩥ,_  
_ᩈᨻ᩠ᨻᩮᩈᩴ ᩑᨠᩅᨲ᩠ᨳᩩᨠᩣ._  

</Paragraph>

<Paragraph number="2292" type="verses" book="pari">
_ᨠᨲᩥ ᩋᩣᨥᩣᨲᩅᨲ᩠ᨳᩪᨶᩥ,_  
_ᨠᨲᩥᩉᩥ ᩈᩴᨥᩮᩣ ᨽᩥᨩ᩠ᨩᨲᩥ;_  
_ᨠᨲᩮᨲ᩠ᨳ ᨸᨮᨾᩣᨸᨲ᩠ᨲᩥᨠᩣ,_  
_ᨬᨲ᩠ᨲᩥᨿᩣ ᨠᩁᨱᩣ ᨠᨲᩥ._  

</Paragraph>

<Paragraph number="2293" type="verses" book="pari">
_ᨶᩅ ᩋᩣᨥᩣᨲᩅᨲ᩠ᨳᩪᨶᩥ,_  
_ᨶᩅᩉᩥ ᩈᩴᨥᩮᩣ ᨽᩥᨩ᩠ᨩᨲᩥ;_  
_ᨶᩅᩮᨲ᩠ᨳ ᨸᨮᨾᩣᨸᨲ᩠ᨲᩥᨠᩣ,_  
_ᨬᨲ᩠ᨲᩥᨿᩣ ᨠᩁᨱᩣ ᨶᩅ._
</Paragraph>
</Division>