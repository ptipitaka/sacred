---
title: "19.1 ᨠᩣᨿᩥᨠᩣᨴᩥᩋᩣᨸᨲ᩠ᨲᩥ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="474" book="pari">

<Paragraph number="2232" type="verses" book="pari">
_ᨠᨲᩥ ᩋᩣᨸᨲ᩠ᨲᩥᨿᩮᩣ ᨠᩣᨿᩥᨠᩣ,_  
_ᨠᨲᩥ ᩅᩤᨧᩈᩥᨠᩣ ᨠᨲᩣ;_  
_ᨨᩣᨴᩮᨶ᩠ᨲᩔ ᨠᨲᩥ ᩋᩣᨸᨲ᩠ᨲᩥᨿᩮᩣ,_  
_ᨠᨲᩥ ᩈᩴᩈᨣ᩠ᨣᨸᨧ᩠ᨧᨿᩣ._  

</Paragraph>

<Paragraph number="2233" type="verses" book="pari">
_ᨨᩣᨸᨲ᩠ᨲᩥᨿᩮᩣ ᨠᩣᨿᩥᨠᩣ,_  
_ᨨ ᩅᩤᨧᩈᩥᨠᩣ ᨠᨲᩣ;_  
_ᨨᩣᨴᩮᨶ᩠ᨲᩔ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ,_  
_ᨸᨬ᩠ᨧ ᩈᩴᩈᨣ᩠ᨣᨸᨧ᩠ᨧᨿᩣ._  

</Paragraph>

<Paragraph number="2234" type="verses" book="pari">
_ᩋᩁᩩᨱᩩᨣ᩠ᨣᩮ ᨠᨲᩥ ᩋᩣᨸᨲ᩠ᨲᩥᨿᩮᩣ,_  
_ᨠᨲᩥ ᨿᩣᩅᨲᨲᩥᨿᨠᩣ;_  
_ᨠᨲᩮᨲ᩠ᨳ ᩋᨭ᩠ᨮ ᩅᨲ᩠ᨳᩩᨠᩣ,_  
_ᨠᨲᩥᩉᩥ ᩈᨻ᩠ᨻᩈᩘᨣᩉᩮᩣ._  

</Paragraph>

<Paragraph number="2235" type="verses" book="pari">
_ᩋᩁᩩᨱᩩᨣ᩠ᨣᩮ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ,_  
_ᨴ᩠ᩅᩮ ᨿᩣᩅᨲᨲᩥᨿᨠᩣ;_  
_ᩑᨠᩮᨲ᩠ᨳ ᩋᨭ᩠ᨮ ᩅᨲ᩠ᨳᩩᨠᩣ,_  
_ᩑᨠᩮᨶ ᩈᨻ᩠ᨻᩈᩘᨣᩉᩮᩣ._  

</Paragraph>

<Paragraph number="2236" type="verses" book="pari">
_ᩅᩥᨶᨿᩔ ᨠᨲᩥ ᨾᩪᩃᩣᨶᩥ,_  
_ᨿᩣᨶᩥ ᨻᩩᨴ᩠ᨵᩮᨶ ᨸᨬ᩠ᨬᨲ᩠ᨲᩣ;_  
_ᩅᩥᨶᨿᨣᩁᩩᨠᩣ ᨠᨲᩥ ᩅᩩᨲ᩠ᨲᩣ,_  
_ᨴᩩᨭ᩠ᨮᩩᩃᩖᨧ᩠ᨨᩣᨴᨶᩣ ᨠᨲᩥ._  

</Paragraph>

<Paragraph number="2237" type="verses" book="pari">
_ᩅᩥᨶᨿᩔ ᨴ᩠ᩅᩮ ᨾᩪᩃᩣᨶᩥ,_  
_ᨿᩣᨶᩥ ᨻᩩᨴ᩠ᨵᩮᨶ ᨸᨬ᩠ᨬᨲ᩠ᨲᩣ;_  
_ᩅᩥᨶᨿᨣᩁᩩᨠᩣ ᨴ᩠ᩅᩮ ᩅᩩᨲ᩠ᨲᩣ,_  
_ᨴ᩠ᩅᩮ ᨴᩩᨭ᩠ᨮᩩᩃᩖᨧ᩠ᨨᩣᨴᨶᩣ._  

</Paragraph>

<Paragraph number="2238" type="verses" book="pari">
_ᨣᩤᨾᨶ᩠ᨲᩁᩮ ᨠᨲᩥ ᩋᩣᨸᨲ᩠ᨲᩥᨿᩮᩣ,_  
_ᨠᨲᩥ ᨶᨴᩥᨸᩣᩁᨸᨧ᩠ᨧᨿᩣ;_  
_ᨠᨲᩥᨾᩴᩈᩮᩈᩩ ᨳᩩᩃᩖᨧ᩠ᨧᨿᩴ,_  
_ᨠᨲᩥᨾᩴᩈᩮᩈᩩ ᨴᩩᨠ᩠ᨠᨭᩴ._  

</Paragraph>

<Paragraph number="2239" type="verses" book="pari">
_ᨣᩤᨾᨶ᩠ᨲᩁᩮ ᨧᨲᩔᩮᩣ ᩋᩣᨸᨲ᩠ᨲᩥᨿᩮᩣ,_  
_ᨧᨲᩔᩮᩣ ᨶᨴᩥᨸᩣᩁᨸᨧ᩠ᨧᨿᩣ;_  
_ᩑᨠᨾᩴᩈᩮ ᨳᩩᩃᩖᨧ᩠ᨧᨿᩴ,_  
_ᨶᩅᨾᩴᩈᩮᩈᩩ ᨴᩩᨠ᩠ᨠᨭᩴ._  

</Paragraph>

<Paragraph number="2240" type="verses" book="pari">
_ᨠᨲᩥ ᩅᩤᨧᩈᩥᨠᩣ ᩁᨲ᩠ᨲᩥᩴ,_  
_ᨠᨲᩥ ᩅᩤᨧᩈᩥᨠᩣ ᨴᩥᩅᩤ;_  
_ᨴᨴᨾᩣᨶᩔ ᨠᨲᩥ ᩋᩣᨸᨲ᩠ᨲᩥᨿᩮᩣ,_  
_ᨸᨭᩥᨣ᩠ᨣᨱ᩠ᩉᨶ᩠ᨲᩔ ᨠᩥᨲ᩠ᨲᨠᩣ._  

</Paragraph>

<Paragraph number="2241" type="verses" book="pari">
_ᨴ᩠ᩅᩮ ᩅᩤᨧᩈᩥᨠᩣ ᩁᨲ᩠ᨲᩥᩴ,_  
_ᨴ᩠ᩅᩮ ᩅᩤᨧᩈᩥᨠᩣ ᨴᩥᩅᩤ;_  
_ᨴᨴᨾᩣᨶᩔ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ,_  
_ᨧᨲ᩠ᨲᩣᩁᩮᩣ ᨧ ᨸᨭᩥᨣ᩠ᨣᩉᩮ._
</Paragraph>
</Division>