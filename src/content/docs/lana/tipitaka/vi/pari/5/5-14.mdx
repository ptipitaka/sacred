---
title: "5.14 ᩈᨾᨳᩣᨵᩥᨠᩁᨱᩅᩤᩁ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="309" book="pari">

<Paragraph number="1363" book="pari">
ᩈᨾᨳᩣ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᩈᨾᨳᩣ ᩋᨵᩥᨠᩁᨱᩮᩉᩥ ᩈᨾ᩠ᨾᨶ᩠ᨲᩥ? ᩋᨵᩥᨠᩁᨱᩣ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᩋᨵᩥᨠᩁᨱᩣ ᩋᨵᩥᨠᩁᨱᩮᩉᩥ ᩈᨾ᩠ᨾᨶ᩠ᨲᩥ?
</Paragraph>

<Paragraph number="1364" book="pari">
ᩈᩥᨿᩣ ᩈᨾᨳᩣ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ, ᩈᩥᨿᩣ ᩈᨾᨳᩣ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ. ᩈᩥᨿᩣ ᩈᨾᨳᩣ ᩋᨵᩥᨠᩁᨱᩮᩉᩥ ᩈᨾ᩠ᨾᨶ᩠ᨲᩥ, ᩈᩥᨿᩣ ᩈᨾᨳᩣ ᩋᨵᩥᨠᩁᨱᩮᩉᩥ ᨶ ᩈᨾ᩠ᨾᨶ᩠ᨲᩥ. ᩈᩥᨿᩣ ᩋᨵᩥᨠᩁᨱᩣ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ, ᩈᩥᨿᩣ ᩋᨵᩥᨠᩁᨱᩣ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ. ᩈᩥᨿᩣ ᩋᨵᩥᨠᩁᨱᩣ ᩋᨵᩥᨠᩁᨱᩮᩉᩥ ᩈᨾ᩠ᨾᨶ᩠ᨲᩥ, ᩈᩥᨿᩣ ᩋᨵᩥᨠᩁᨱᩣ ᩋᨵᩥᨠᩁᨱᩮᩉᩥ ᨶ ᩈᨾ᩠ᨾᨶ᩠ᨲᩥ.
</Paragraph>

</Division>
<Division number="310" book="pari">

<Paragraph number="1365" book="pari">
ᨠᨳᩴ ᩈᩥᨿᩣ ᩈᨾᨳᩣ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ, ᨠᨳᩴ ᩈᩥᨿᩣ ᩈᨾᨳᩣ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ? ᨿᩮᨽᩩᨿ᩠ᨿᩈᩥᨠᩣ ᩈᨾ᩠ᨾᩩᨡᩣᩅᩥᨶᨿᩮᨶ ᩈᨾ᩠ᨾᨲᩥ; ᩈᨲᩥᩅᩥᨶᨿᩮᨶ ᨶ ᩈᨾ᩠ᨾᨲᩥ, ᩋᨾᩪᩊ᩠ᩉᩅᩥᨶᨿᩮᨶ ᨶ ᩈᨾ᩠ᨾᨲᩥ, ᨸᨭᩥᨬ᩠ᨬᩣᨲᨠᩁᨱᩮᨶ ᨶ ᩈᨾ᩠ᨾᨲᩥ, ᨲᩔᨸᩣᨸᩥᨿᩈᩥᨠᩣᨿ ᨶ ᩈᨾ᩠ᨾᨲᩥ, ᨲᩥᨱᩅᨲ᩠ᨳᩣᩁᨠᩮᨶ ᨶ ᩈᨾ᩠ᨾᨲᩥ. (1)
</Paragraph>

<Paragraph number="1366" book="pari">
ᩈᨲᩥᩅᩥᨶᨿᩮᩣ ᩈᨾ᩠ᨾᩩᨡᩣᩅᩥᨶᨿᩮᨶ ᩈᨾ᩠ᨾᨲᩥ; ᩋᨾᩪᩊ᩠ᩉᩅᩥᨶᨿᩮᨶ ᨶ ᩈᨾ᩠ᨾᨲᩥ, ᨸᨭᩥᨬ᩠ᨬᩣᨲᨠᩁᨱᩮᨶ ᨶ ᩈᨾ᩠ᨾᩣᨲᩥ, ᨲᩔᨸᩣᨸᩥᨿᩈᩥᨠᩣᨿ ᨶ ᩈᨾ᩠ᨾᨲᩥ, ᨲᩥᨱᩅᨲ᩠ᨳᩣᩁᨠᩮᨶ ᨶ ᩈᨾ᩠ᨾᨲᩥ, ᨿᩮᨽᩩᨿ᩠ᨿᩈᩥᨠᩣᨿ ᨶ ᩈᨾ᩠ᨾᨲᩥ. (2)
</Paragraph>

<Paragraph number="1367" book="pari">
ᩋᨾᩪᩊ᩠ᩉᩅᩥᨶᨿᩮᩣ ᩈᨾ᩠ᨾᩩᨡᩣᩅᩥᨶᨿᩮᨶ ᩈᨾ᩠ᨾᨲᩥ; ᨸᨭᩥᨬ᩠ᨬᩣᨲᨠᩁᨱᩮᨶ ᨶ ᩈᨾ᩠ᨾᨲᩥ, ᨲᩔᨸᩣᨸᩥᨿᩈᩥᨠᩣᨿ ᨶ ᩈᨾ᩠ᨾᨲᩥ, ᨲᩥᨱᩅᨲ᩠ᨳᩣᩁᨠᩮᨶ ᨶ ᩈᨾ᩠ᨾᨲᩥ, ᨿᩮᨽᩩᨿ᩠ᨿᩈᩥᨠᩣᨿ ᨶ ᩈᨾ᩠ᨾᨲᩥ, ᩈᨲᩥᩅᩥᨶᨿᩮᨶ ᨶ ᩈᨾ᩠ᨾᨲᩥ. (3)
</Paragraph>

<Paragraph number="1368" book="pari">
ᨸᨭᩥᨬ᩠ᨬᩣᨲᨠᩁᨱᩴ ᩈᨾ᩠ᨾᩩᨡᩣᩅᩥᨶᨿᩮᨶ ᩈᨾ᩠ᨾᨲᩥ; ᨲᩔᨸᩣᨸᩥᨿᩈᩥᨠᩣᨿ ᨶ ᩈᨾ᩠ᨾᨲᩥ, ᨲᩥᨱᩅᨲ᩠ᨳᩣᩁᨠᩮᨶ ᨶ ᩈᨾ᩠ᨾᨲᩥ, ᨿᩮᨽᩩᨿ᩠ᨿᩈᩥᨠᩣᨿ ᨶ ᩈᨾ᩠ᨾᨲᩥ, ᩈᨲᩥᩅᩥᨶᨿᩮᨶ ᨶ ᩈᨾ᩠ᨾᨲᩥ, ᩋᨾᩪᩊ᩠ᩉᩅᩥᨶᨿᩮᨶ ᨶ ᩈᨾ᩠ᨾᨲᩥ. (4)
</Paragraph>

<Paragraph number="1369" book="pari">
ᨲᩔᨸᩣᨸᩥᨿᩈᩥᨠᩣ ᩈᨾ᩠ᨾᩩᨡᩣᩅᩥᨶᨿᩮᨶ ᩈᨾ᩠ᨾᨲᩥ; ᨲᩥᨱᩅᨲ᩠ᨳᩣᩁᨠᩮᨶ ᨶ ᩈᨾ᩠ᨾᨲᩥ, ᨿᩮᨽᩩᨿ᩠ᨿᩈᩥᨠᩣᨿ ᨶ ᩈᨾ᩠ᨾᨲᩥ, ᩈᨲᩥᩅᩥᨶᨿᩮᨶ ᨶ ᩈᨾ᩠ᨾᨲᩥ, ᩋᨾᩪᩊ᩠ᩉᩅᩥᨶᨿᩮᨶ ᨶ ᩈᨾ᩠ᨾᨲᩥ, ᨸᨭᩥᨬ᩠ᨬᩣᨲᨠᩁᨱᩮᨶ ᨶ ᩈᨾ᩠ᨾᨲᩥ. (5)
</Paragraph>

<Paragraph number="1370" book="pari">
ᨲᩥᨱᩅᨲ᩠ᨳᩣᩁᨠᩮᩣ ᩈᨾ᩠ᨾᩩᨡᩣᩅᩥᨶᨿᩮᨶ ᩈᨾ᩠ᨾᨲᩥ; ᨿᩮᨽᩩᨿ᩠ᨿᩈᩥᨠᩣᨿ ᨶ ᩈᨾ᩠ᨾᨲᩥ, ᩈᨲᩥᩅᩥᨶᨿᩮᨶ ᨶ ᩈᨾ᩠ᨾᨲᩥ, ᩋᨾᩪᩊ᩠ᩉᩅᩥᨶᨿᩮᨶ ᨶ ᩈᨾ᩠ᨾᨲᩥ, ᨸᨭᩥᨬ᩠ᨬᩣᨲᨠᩁᨱᩮᨶ ᨶ ᩈᨾ᩠ᨾᨲᩥ, ᨲᩔᨸᩣᨸᩥᨿᩈᩥᨠᩣᨿ ᨶ ᩈᨾ᩠ᨾᨲᩥ. ᩑᩅᩴ ᩈᩥᨿᩣ ᩈᨾᨳᩣ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ. ᩑᩅᩴ ᩈᩥᨿᩣ ᩈᨾᨳᩣ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ. (6)
</Paragraph>

</Division>
<Division number="311" book="pari">

<Paragraph number="1371" book="pari">
ᨠᨳᩴ ᩈᩥᨿᩣ ᩈᨾᨳᩣ ᩋᨵᩥᨠᩁᨱᩮᩉᩥ ᩈᨾ᩠ᨾᨶ᩠ᨲᩥ, ᨠᨳᩴ ᩈᩥᨿᩣ ᩈᨾᨳᩣ ᩋᨵᩥᨠᩁᨱᩮᩉᩥ ᨶ ᩈᨾ᩠ᨾᨶ᩠ᨲᩥ? ᩈᨾ᩠ᨾᩩᨡᩣᩅᩥᨶᨿᩮᩣ ᩅᩥᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᨶᩩᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᩣᨸᨲ᩠ᨲᩣᨵᩥᨠᩁᨱᩮᨶ ᨶ ᩈᨾ᩠ᨾᨲᩥ; ᨠᩥᨧ᩠ᨧᩣᨵᩥᨠᩁᨱᩮᨶ ᩈᨾ᩠ᨾᨲᩥ. (1)
</Paragraph>

<Paragraph number="1372" book="pari">
ᨿᩮᨽᩩᨿ᩠ᨿᩈᩥᨠᩣ ᩅᩥᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᨶᩩᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᩣᨸᨲ᩠ᨲᩣᨵᩥᨠᩁᨱᩮᨶ ᨶ ᩈᨾ᩠ᨾᨲᩥ; ᨠᩥᨧ᩠ᨧᩣᨵᩥᨠᩁᨱᩮᨶ ᩈᨾ᩠ᨾᨲᩥ. (2)
</Paragraph>

<Paragraph number="1373" book="pari">
ᩈᨲᩥᩅᩥᨶᨿᩮᩣ ᩅᩥᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᨶᩩᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᩣᨸᨲ᩠ᨲᩣᨵᩥᨠᩁᨱᩮᨶ ᨶ ᩈᨾ᩠ᨾᨲᩥ; ᨠᩥᨧ᩠ᨧᩣᨵᩥᨠᩁᨱᩮᨶ ᩈᨾ᩠ᨾᨲᩥ. (3)
</Paragraph>

<Paragraph number="1374" book="pari">
ᩋᨾᩪᩊ᩠ᩉᩅᩥᨶᨿᩮᩣ ᩅᩥᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᨶᩩᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᩣᨸᨲ᩠ᨲᩣᨵᩥᨠᩁᨱᩮᨶ ᨶ ᩈᨾ᩠ᨾᨲᩥ; ᨠᩥᨧ᩠ᨧᩣᨵᩥᨠᩁᨱᩮᨶ ᩈᨾ᩠ᨾᨲᩥ. (4)
</Paragraph>

<Paragraph number="1375" book="pari">
ᨸᨭᩥᨬ᩠ᨬᩣᨲᨠᩁᨱᩴ ᩅᩥᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᨶᩩᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᩣᨸᨲ᩠ᨲᩣᨵᩥᨠᩁᨱᩮᨶ ᨶ ᩈᨾ᩠ᨾᨲᩥ; ᨠᩥᨧ᩠ᨧᩣᨵᩥᨠᩁᨱᩮᨶ ᩈᨾ᩠ᨾᨲᩥ. (5)
</Paragraph>

<Paragraph number="1376" book="pari">
ᨲᩔᨸᩣᨸᩥᨿᩈᩥᨠᩣ ᩅᩥᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᨶᩩᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᩣᨸᨲ᩠ᨲᩣᨵᩥᨠᩁᨱᩮᨶ ᨶ ᩈᨾ᩠ᨾᨲᩥ; ᨠᩥᨧ᩠ᨧᩣᨵᩥᨠᩁᨱᩮᨶ ᩈᨾ᩠ᨾᨲᩥ. (6)
</Paragraph>

<Paragraph number="1377" book="pari">
ᨲᩥᨱᩅᨲ᩠ᨳᩣᩁᨠᩮᩣ ᩅᩥᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᨶᩩᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᩣᨸᨲ᩠ᨲᩣᨵᩥᨠᩁᨱᩮᨶ ᨶ ᩈᨾ᩠ᨾᨲᩥ; ᨠᩥᨧ᩠ᨧᩣᨵᩥᨠᩁᨱᩮᨶ ᩈᨾ᩠ᨾᨲᩥ. ᩑᩅᩴ ᩈᩥᨿᩣ ᩈᨾᨳᩣ ᩋᨵᩥᨠᩁᨱᩮᩉᩥ ᩈᨾ᩠ᨾᨶ᩠ᨲᩥ. ᩑᩅᩴ ᩈᩥᨿᩣ ᩈᨾᨳᩣ ᩋᨵᩥᨠᩁᨱᩮᩉᩥ ᨶ ᩈᨾ᩠ᨾᨶ᩠ᨲᩥ. (7)
</Paragraph>

</Division>
<Division number="312" book="pari">

<Paragraph number="1378" book="pari">
ᨠᨳᩴ ᩈᩥᨿᩣ ᩋᨵᩥᨠᩁᨱᩣ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ, ᨠᨳᩴ ᩈᩥᨿᩣ ᩋᨵᩥᨠᩁᨱᩣ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᩴ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨾ᩠ᨾᨲᩥ; ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ ᨶ ᩈᨾ᩠ᨾᨲᩥ. (1)
</Paragraph>

<Paragraph number="1379" book="pari">
ᩋᨶᩩᩅᩤᨴᩤᨵᩥᨠᩁᨱᩴ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᩈᨾ᩠ᨾᨲᩥ; ᨿᩮᨽᩩᨿ᩠ᨿᩈᩥᨠᩣᨿ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ ᨶ ᩈᨾ᩠ᨾᨲᩥ. (2)
</Paragraph>

<Paragraph number="1380" book="pari">
ᩋᩣᨸᨲ᩠ᨲᩣᨵᩥᨠᩁᨱᩴ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ ᩈᨾ᩠ᨾᨲᩥ; ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨶ ᩈᨾ᩠ᨾᨲᩥ. (3)
</Paragraph>

<Paragraph number="1381" book="pari">
ᨠᩥᨧ᩠ᨧᩣᨵᩥᨠᩁᨱᩴ ᩈᨾ᩠ᨾᩩᨡᩣᩅᩥᨶᨿᩮᨶ ᩈᨾ᩠ᨾᨲᩥ; ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ ᨶ ᩈᨾ᩠ᨾᨲᩥ. ᩑᩅᩴ ᩈᩥᨿᩣ ᩋᨵᩥᨠᩁᨱᩣ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ. ᩑᩅᩴ ᩈᩥᨿᩣ ᩋᨵᩥᨠᩁᨱᩣ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ. (4)
</Paragraph>

</Division>
<Division number="313" book="pari">

<Paragraph number="1382" book="pari">
ᨠᨳᩴ ᩈᩥᨿᩣ ᩋᨵᩥᨠᩁᨱᩣ ᩋᨵᩥᨠᩁᨱᩮᩉᩥ ᩈᨾ᩠ᨾᨶ᩠ᨲᩥ? ᨠᨳᩴ ᩈᩥᨿᩣ ᩋᨵᩥᨠᩁᨱᩣ ᩋᨵᩥᨠᩁᨱᩮᩉᩥ ᨶ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᩴ ᩅᩥᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᨶᩩᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᩣᨸᨲ᩠ᨲᩣᨵᩥᨠᩁᨱᩮᨶ ᨶ ᩈᨾ᩠ᨾᨲᩥ; ᨠᩥᨧ᩠ᨧᩣᨵᩥᨠᩁᨱᩮᨶ ᩈᨾ᩠ᨾᨲᩥ. (1)
</Paragraph>

<Paragraph number="1383" book="pari">
ᩋᨶᩩᩅᩤᨴᩤᨵᩥᨠᩁᨱᩴ ᩅᩥᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᨶᩩᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᩣᨸᨲ᩠ᨲᩣᨵᩥᨠᩁᨱᩮᨶ ᨶ ᩈᨾ᩠ᨾᨲᩥ; ᨠᩥᨧ᩠ᨧᩣᨵᩥᨠᩁᨱᩮᨶ ᩈᨾ᩠ᨾᨲᩥ. (2)
</Paragraph>

<Paragraph number="1384" book="pari">
ᩋᩣᨸᨲ᩠ᨲᩣᨵᩥᨠᩁᨱᩴ ᩅᩥᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᨶᩩᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᩣᨸᨲ᩠ᨲᩣᨵᩥᨠᩁᨱᩮᨶ ᨶ ᩈᨾ᩠ᨾᨲᩥ; ᨠᩥᨧ᩠ᨧᩣᨵᩥᨠᩁᨱᩮᨶ ᩈᨾ᩠ᨾᨲᩥ. (3)
</Paragraph>

<Paragraph number="1385" book="pari">
ᨠᩥᨧ᩠ᨧᩣᨵᩥᨠᩁᨱᩴ ᩅᩥᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᨶᩩᩅᩤᨴᩤᨵᩥᨠᩁᨱᩮᨶ ᨶ ᩈᨾ᩠ᨾᨲᩥ, ᩋᩣᨸᨲ᩠ᨲᩣᨵᩥᨠᩁᨱᩮᨶ ᨶ ᩈᨾ᩠ᨾᨲᩥ; ᨠᩥᨧ᩠ᨧᩣᨵᩥᨠᩁᨱᩮᨶ ᩈᨾ᩠ᨾᨲᩥ. ᩑᩅᩴ ᩈᩥᨿᩣ ᩋᨵᩥᨠᩁᨱᩣ ᩋᨵᩥᨠᩁᨱᩮᩉᩥ ᩈᨾ᩠ᨾᨶ᩠ᨲᩥ. ᩑᩅᩴ ᩈᩥᨿᩣ ᩋᨵᩥᨠᩁᨱᩣ ᩋᨵᩥᨠᩁᨱᩮᩉᩥ ᨶ ᩈᨾ᩠ᨾᨶ᩠ᨲᩥ. (4)
</Paragraph>

<Paragraph number="1386" book="pari">
ᨨᩣᨸᩥ ᩈᨾᨳᩣ ᨧᨲ᩠ᨲᩣᩁᩮᩣᨸᩥ ᩋᨵᩥᨠᩁᨱᩣ ᩈᨾ᩠ᨾᩩᨡᩣᩅᩥᨶᨿᩮᨶ ᩈᨾ᩠ᨾᨶ᩠ᨲᩥ; ᩈᨾ᩠ᨾᩩᨡᩣᩅᩥᨶᨿᩮᩣ ᨶ ᨠᩮᨶᨧᩥ ᩈᨾ᩠ᨾᨲᩥ.

</Paragraph>
</Division>

<Paragraph number="1387" type="center" book="pari">
ᩈᨾᨳᩣᨵᩥᨠᩁᨱᩅᩤᩁᩮᩣ ᨶᩥᨭ᩠ᨮᩥᨲᩮᩣ ᩑᨠᩪᨶᩅᩦᩈᨲᩥᨾᩮᩣ.
</Paragraph>