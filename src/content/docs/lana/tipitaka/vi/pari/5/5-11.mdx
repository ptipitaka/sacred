---
title: "5.11 ᩈᩴᩈᨭ᩠ᨮᩅᩤᩁ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="306" book="pari">

<Paragraph number="1328" book="pari">
ᩋᨵᩥᨠᩁᨱᨶ᩠ᨲᩥ ᩅᩤ ᩈᨾᨳᩣᨲᩥ ᩅᩤ ᩍᨾᩮ ᨵᨾ᩠ᨾᩣ ᩈᩴᩈᨭ᩠ᨮᩣ ᩏᨴᩤᩉᩩ ᩅᩥᩈᩴᩈᨭ᩠ᨮᩣ? ᩃᨻ᩠ᨽᩣ ᨧ ᨸᨶᩥᨾᩮᩈᩴ ᨵᨾ᩠ᨾᩣᨶᩴ ᩅᩥᨶᩥᨻ᩠ᨽᩩᨩᩥᨲ᩠ᩅᩣ ᩅᩥᨶᩥᨻ᩠ᨽᩩᨩᩥᨲ᩠ᩅᩣ ᨶᩣᨶᩣᨠᩁᨱᩴ ᨸᨬ᩠ᨬᩣᨸᩮᨲᩩᨶ᩠ᨲᩥ?
</Paragraph>

<Paragraph number="1329" book="pari">
ᩋᨵᩥᨠᩁᨱᨶ᩠ᨲᩥ ᩅᩤ ᩈᨾᨳᩣᨲᩥ ᩅᩤ ᩍᨾᩮ ᨵᨾ᩠ᨾᩣ ᩅᩥᩈᩴᩈᨭ᩠ᨮᩣ, ᨶᩮᩣ ᩈᩴᩈᨭ᩠ᨮᩣ. ᩃᨻ᩠ᨽᩣ ᨧ ᨸᨶᩥᨾᩮᩈᩴ ᨵᨾ᩠ᨾᩣᨶᩴ ᩅᩥᨶᩥᨻ᩠ᨽᩩᨩᩥᨲ᩠ᩅᩣ ᩅᩥᨶᩥᨻ᩠ᨽᩩᨩᩥᨲ᩠ᩅᩣ ᨶᩣᨶᩣᨠᩁᨱᩴ ᨸᨬ᩠ᨬᩣᨸᩮᨲᩩᨶ᩠ᨲᩥ. ᩈᩮᩣ—  “ᨾᩣ ᩉᩮᩅᨶ᩺”ᨲᩥᩔ ᩅᨧᨶᩦᨿᩮᩣ. ᩋᨵᩥᨠᩁᨱᨶ᩠ᨲᩥ ᩅᩤ ᩈᨾᨳᩣᨲᩥ ᩅᩤ ᩍᨾᩮ ᨵᨾ᩠ᨾᩣ ᩈᩴᩈᨭ᩠ᨮᩣ, ᨶᩮᩣ ᩅᩥᩈᩴᩈᨭ᩠ᨮᩣ. ᨶᩮᩣ ᨧ ᩃᨻ᩠ᨽᩣ ᩍᨾᩮᩈᩴ ᨵᨾ᩠ᨾᩣᨶᩴ ᩅᩥᨶᩥᨻ᩠ᨽᩩᨩᩥᨲ᩠ᩅᩣ ᩅᩥᨶᩥᨻ᩠ᨽᩩᨩᩥᨲ᩠ᩅᩣ ᨶᩣᨶᩣᨠᩁᨱᩴ ᨸᨬ᩠ᨬᩣᨸᩮᨲᩩᩴ. ᨲᩴ ᨠᩥᩔ ᩉᩮᨲᩩ? ᨶᨶᩩ ᩅᩩᨲ᩠ᨲᩴ ᨽᨣᩅᨲᩣ—  “ᨧᨲ᩠ᨲᩣᩁᩥᨾᩣᨶᩥ, ᨽᩥᨠ᩠ᨡᩅᩮ, ᩋᨵᩥᨠᩁᨱᩣᨶᩥ, ᩈᨲ᩠ᨲ ᩈᨾᨳᩣ. ᩋᨵᩥᨠᩁᨱᩣ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ, ᩈᨾᨳᩣ ᩋᨵᩥᨠᩁᨱᩮᩉᩥ ᩈᨾ᩠ᨾᨶ᩠ᨲᩥ. ᩑᩅᩴ, ᩍᨾᩮ ᨵᨾ᩠ᨾᩣ ᩈᩴᩈᨭ᩠ᨮᩣ ᨶᩮᩣ ᩅᩥᩈᩴᩈᨭ᩠ᨮᩣ; ᨶᩮᩣ ᨧ ᩃᨻ᩠ᨽᩣ ᩍᨾᩮᩈᩴ ᨵᨾ᩠ᨾᩣᨶᩴ ᩅᩥᨶᩥᨻ᩠ᨽᩩᨩᩥᨲ᩠ᩅᩣ ᩅᩥᨶᩥᨻ᩠ᨽᩩᨩᩥᨲ᩠ᩅᩣ ᨶᩣᨶᩣᨠᩁᨱᩴ ᨸᨬ᩠ᨬᩣᨸᩮᨲᩩᨶ᩺”ᨲᩥ.

</Paragraph>
</Division>

<Paragraph number="1330" type="center" book="pari">
ᩈᩴᩈᨭ᩠ᨮᩅᩤᩁᩮᩣ ᨶᩥᨭ᩠ᨮᩥᨲᩮᩣ ᩈᩮᩣᩊᩈᨾᩮᩣ.
</Paragraph>