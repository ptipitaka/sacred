---
title: "5.15 ᩈᨾᩩᨭ᩠ᨮᩣᨸᨶᩅᩤᩁ"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="314" book="pari">

<Paragraph number="1388" book="pari">
ᩅᩥᩅᩤᨴᩤᨵᩥᨠᩁᨱᩴ ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨠᨲᨾᩴ ᩋᨵᩥᨠᩁᨱᩴ ᩈᨾᩩᨭ᩠ᨮᩣᨸᩮᨲᩥ? ᩅᩥᩅᩤᨴᩤᨵᩥᨠᩁᨱᩴ ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨶ ᨠᨲᨾᩴ ᩋᨵᩥᨠᩁᨱᩴ ᩈᨾᩩᨭ᩠ᨮᩣᨸᩮᨲᩥ; ᩋᨸᩥ ᨧ ᩅᩥᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᨧᨲ᩠ᨲᩣᩁᩮᩣ ᩋᨵᩥᨠᩁᨱᩣ ᨩᩣᨿᨶ᩠ᨲᩥ. ᨿᨳᩣ ᨠᨳᩴ ᩅᩥᨿ? ᩍᨵ ᨽᩥᨠ᩠ᨡᩪ ᩅᩥᩅᨴᨶ᩠ᨲᩥ—  “ᨵᨾ᩠ᨾᩮᩣ”ᨲᩥ ᩅᩤ, “ᩋᨵᨾ᩠ᨾᩮᩣ”ᨲᩥ ᩅᩤ, “ᩅᩥᨶᨿᩮᩣ”ᨲᩥ ᩅᩤ, “ᩋᩅᩥᨶᨿᩮᩣ”ᨲᩥ ᩅᩤ, “ᩋᨽᩣᩈᩥᨲᩴ ᩋᩃᨸᩥᨲᩴ ᨲᨳᩣᨣᨲᩮᨶᩣ”ᨲᩥ ᩅᩤ, “ᨽᩣᩈᩥᨲᩴ ᩃᨸᩥᨲᩴ ᨲᨳᩣᨣᨲᩮᨶᩣ”ᨲᩥ ᩅᩤ, “ᩋᨶᩣᨧᩥᨱ᩠ᨱᩴ ᨲᨳᩣᨣᨲᩮᨶᩣ”ᨲᩥ ᩅᩤ, “ᩋᩣᨧᩥᨱ᩠ᨱᩴ ᨲᨳᩣᨣᨲᩮᨶᩣ”ᨲᩥ ᩅᩤ, “ᩋᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶᩣ”ᨲᩥ ᩅᩤ, “ᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶᩣ”ᨲᩥ ᩅᩤ, “ᩋᩣᨸᨲ᩠ᨲᩦ”ᨲᩥ ᩅᩤ, “ᩋᨶᩣᨸᨲ᩠ᨲᩦ”ᨲᩥ ᩅᩤ, “ᩃᩉᩩᨠᩣ ᩋᩣᨸᨲ᩠ᨲᩦ”ᨲᩥ ᩅᩤ, “ᨣᩁᩩᨠᩣ ᩋᩣᨸᨲ᩠ᨲᩦ”ᨲᩥ ᩅᩤ, “ᩈᩣᩅᩈᩮᩈᩣ ᩋᩣᨸᨲ᩠ᨲᩦ”ᨲᩥ ᩅᩤ, “ᩋᨶᩅᩈᩮᩈᩣ ᩋᩣᨸᨲ᩠ᨲᩦ”ᨲᩥ ᩅᩤ, “ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦ”ᨲᩥ ᩅᩤ “ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦ”ᨲᩥ ᩅᩤ. ᨿᩴ ᨲᨲ᩠ᨳ ᨽᨱ᩠ᨯᨶᩴ ᨠᩃᩉᩮᩣ ᩅᩥᨣ᩠ᨣᩉᩮᩣ ᩅᩥᩅᩤᨴᩮᩤ ᨶᩣᨶᩣᩅᩤᨴᩮᩤ ᩋᨬ᩠ᨬᨳᩣᩅᩤᨴᩮᩤ ᩅᩥᨸᨧ᩠ᨧᨲᩣᨿ ᩅᩮᩤᩉᩣᩁᩮᩣ ᨾᩮᨵᨠᩴ, ᩍᨴᩴ ᩅᩩᨧ᩠ᨧᨲᩥ ᩅᩥᩅᩤᨴᩤᨵᩥᨠᩁᨱᩴ. ᩅᩥᩅᩤᨴᩤᨵᩥᨠᩁᨱᩮ ᩈᩴᨥᩮᩣ ᩅᩥᩅᨴᨲᩥ. ᩅᩥᩅᩤᨴᩤᨵᩥᨠᩁᨱᩴ ᩅᩥᩅᨴᨾᩣᨶᩮᩣ ᩋᨶᩩᩅᨴᨲᩥ. ᩋᨶᩩᩅᩤᨴᩤᨵᩥᨠᩁᨱᩴ ᩋᨶᩩᩅᨴᨾᩣᨶᩮᩣ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ. ᨲᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ. ᩑᩅᩴ ᩅᩥᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᨧᨲ᩠ᨲᩣᩁᩮᩣ ᩋᨵᩥᨠᩁᨱᩣ ᨩᩣᨿᨶ᩠ᨲᩥ.
</Paragraph>

</Division>
<Division number="315" book="pari">

<Paragraph number="1389" book="pari">
ᩋᨶᩩᩅᩤᨴᩤᨵᩥᨠᩁᨱᩴ ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨠᨲᨾᩴ ᩋᨵᩥᨠᩁᨱᩴ ᩈᨾᩩᨭ᩠ᨮᩣᨸᩮᨲᩥ? ᩋᨶᩩᩅᩤᨴᩤᨵᩥᨠᩁᨱᩴ ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨶ ᨠᨲᨾᩴ ᩋᨵᩥᨠᩁᨱᩴ ᩈᨾᩩᨭ᩠ᨮᩣᨸᩮᨲᩥ; ᩋᨸᩥ ᨧ ᩋᨶᩩᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᨧᨲ᩠ᨲᩣᩁᩮᩣ ᩋᨵᩥᨠᩁᨱᩣ ᨩᩣᨿᨶ᩠ᨲᩥ. ᨿᨳᩣ ᨠᨳᩴ ᩅᩥᨿ? ᩍᨵ ᨽᩥᨠ᩠ᨡᩪ ᨽᩥᨠ᩠ᨡᩩᩴ ᩋᨶᩩᩅᨴᨶ᩠ᨲᩥ ᩈᩦᩃᩅᩥᨸᨲ᩠ᨲᩥᨿᩣ ᩅᩤ ᩋᩣᨧᩣᩁᩅᩥᨸᨲ᩠ᨲᩥᨿᩣ ᩅᩤ ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᩅᩤ ᩋᩣᨩᩦᩅᩅᩥᨸᨲ᩠ᨲᩥᨿᩣ ᩅᩤ. ᨿᩮᩣ ᨲᨲ᩠ᨳ ᩋᨶᩩᩅᩤᨴᩮᩤ ᩋᨶᩩᩅᨴᨶᩣ ᩋᨶᩩᩃᩖᨸᨶᩣ ᩋᨶᩩᨽᨱᨶᩣ ᩋᨶᩩᩈᨾ᩠ᨸᩅᩘᨠᨲᩣ ᩋᨻ᩠ᨽᩩᩔᩉᨶᨲᩣ ᩋᨶᩩᨻᩃᨸ᩠ᨸᨴᩤᨶᩴ, ᩍᨴᩴ ᩅᩩᨧ᩠ᨧᨲᩥ ᩋᨶᩩᩅᩤᨴᩤᨵᩥᨠᩁᨱᩴ. ᩋᨶᩩᩅᩤᨴᩤᨵᩥᨠᩁᨱᩮ ᩈᩴᨥᩮᩣ ᩅᩥᩅᨴᨲᩥ. ᩅᩥᩅᩤᨴᩤᨵᩥᨠᩁᨱᩴ ᩅᩥᩅᨴᨾᩣᨶᩮᩣ ᩋᨶᩩᩅᨴᨲᩥ. ᩋᨶᩩᩅᩤᨴᩤᨵᩥᨠᩁᨱᩴ ᩋᨶᩩᩅᨴᨾᩣᨶᩮᩣ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ. ᨲᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ. ᩑᩅᩴ ᩋᨶᩩᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᨧᨲ᩠ᨲᩣᩁᩮᩣ ᩋᨵᩥᨠᩁᨱᩣ ᨩᩣᨿᨶ᩠ᨲᩥ.
</Paragraph>

</Division>
<Division number="316" book="pari">

<Paragraph number="1390" book="pari">
ᩋᩣᨸᨲ᩠ᨲᩣᨵᩥᨠᩁᨱᩴ ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨠᨲᨾᩴ ᩋᨵᩥᨠᩁᨱᩴ ᩈᨾᩩᨭ᩠ᨮᩣᨸᩮᨲᩥ? ᩋᩣᨸᨲ᩠ᨲᩣᨵᩥᨠᩁᨱᩴ ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨶ ᨠᨲᨾᩴ ᩋᨵᩥᨠᩁᨱᩴ ᩈᨾᩩᨭ᩠ᨮᩣᨸᩮᨲᩥ; ᩋᨸᩥ ᨧ ᩋᩣᨸᨲ᩠ᨲᩣᨵᩥᨠᩁᨱᨸᨧ᩠ᨧᨿᩣ ᨧᨲ᩠ᨲᩣᩁᩮᩣ ᩋᨵᩥᨠᩁᨱᩣ ᨩᩣᨿᨶ᩠ᨲᩥ. ᨿᨳᩣ ᨠᨳᩴ ᩅᩥᨿ? ᨸᨬ᩠ᨧᨸᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ ᩋᩣᨸᨲ᩠ᨲᩣᨵᩥᨠᩁᨱᩴ, ᩈᨲ᩠ᨲᨸᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ ᩋᩣᨸᨲ᩠ᨲᩣᨵᩥᨠᩁᨱᩴ, ᩍᨴᩴ ᩅᩩᨧ᩠ᨧᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ. ᩋᩣᨸᨲ᩠ᨲᩣᨵᩥᨠᩁᨱᩮ ᩈᩴᨥᩮᩣ ᩅᩥᩅᨴᨲᩥ. ᩅᩥᩅᩤᨴᩤᨵᩥᨠᩁᨱᩴ ᩅᩥᩅᨴᨾᩣᨶᩮᩣ ᩋᨶᩩᩅᨴᨲᩥ. ᩋᨶᩩᩅᩤᨴᩤᨵᩥᨠᩁᨱᩴ ᩋᨶᩩᩅᨴᨾᩣᨶᩮᩣ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ. ᨲᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ. ᩑᩅᩴ ᩋᩣᨸᨲ᩠ᨲᩣᨵᩥᨠᩁᨱᨸᨧ᩠ᨧᨿᩣ ᨧᨲ᩠ᨲᩣᩁᩮᩣ ᩋᨵᩥᨠᩁᨱᩣ ᨩᩣᨿᨶ᩠ᨲᩥ.
</Paragraph>

</Division>
<Division number="317" book="pari">

<Paragraph number="1391" book="pari">
ᨠᩥᨧ᩠ᨧᩣᨵᩥᨠᩁᨱᩴ ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨠᨲᨾᩴ ᩋᨵᩥᨠᩁᨱᩴ ᩈᨾᩩᨭ᩠ᨮᩣᨸᩮᨲᩥ? ᨠᩥᨧ᩠ᨧᩣᨵᩥᨠᩁᨱᩴ ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨶ ᨠᨲᨾᩴ ᩋᨵᩥᨠᩁᨱᩴ ᩈᨾᩩᨭ᩠ᨮᩣᨸᩮᨲᩥ, ᩋᨸᩥ ᨧ ᨠᩥᨧ᩠ᨧᩣᨵᩥᨠᩁᨱᨸᨧ᩠ᨧᨿᩣ ᨧᨲ᩠ᨲᩣᩁᩮᩣ ᩋᨵᩥᨠᩁᨱᩣ ᨩᩣᨿᨶ᩠ᨲᩥ. ᨿᨳᩣ ᨠᨳᩴ ᩅᩥᨿ? ᨿᩣ ᩈᩴᨥᩔ ᨠᩥᨧ᩠ᨧᨿᨲᩣ ᨠᩁᨱᩦᨿᨲᩣ ᩋᨸᩃᩮᩣᨠᨶᨠᨾ᩠ᨾᩴ ᨬᨲ᩠ᨲᩥᨠᨾ᩠ᨾᩴ ᨬᨲ᩠ᨲᩥᨴᩩᨲᩥᨿᨠᨾ᩠ᨾᩴ ᨬᨲ᩠ᨲᩥᨧᨲᩩᨲ᩠ᨳᨠᨾ᩠ᨾᩴ, ᩍᨴᩴ ᩅᩩᨧ᩠ᨧᨲᩥ ᨠᩥᨧ᩠ᨧᩣᨵᩥᨠᩁᨱᩴ. ᨠᩥᨧ᩠ᨧᩣᨵᩥᨠᩁᨱᩮ ᩈᩴᨥᩮᩣ ᩅᩥᩅᨴᨲᩥ. ᩅᩥᩅᩤᨴᩤᨵᩥᨠᩁᨱᩴ ᩅᩥᩅᨴᨾᩣᨶᩮᩣ ᩋᨶᩩᩅᨴᨲᩥ. ᩋᨶᩩᩅᩤᨴᩤᨵᩥᨠᩁᨱᩴ ᩋᨶᩩᩅᨴᨾᩣᨶᩮᩣ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ. ᨲᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ. ᩑᩅᩴ ᨠᩥᨧ᩠ᨧᩣᨵᩥᨠᩁᨱᨸᨧ᩠ᨧᨿᩣ ᨧᨲ᩠ᨲᩣᩁᩮᩣ ᩋᨵᩥᨠᩁᨱᩣ ᨩᩣᨿᨶ᩠ᨲᩥ.

</Paragraph>
</Division>

<Paragraph number="1392" type="center" book="pari">
ᩈᨾᩩᨭ᩠ᨮᩣᨸᨶᩅᩤᩁᩮᩣ ᨶᩥᨭ᩠ᨮᩥᨲᩮᩣ ᩅᩦᩈᨲᩥᨾᩮᩣ.
</Paragraph>