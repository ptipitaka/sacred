---
title: "5.13 ᩈᨾ᩠ᨾᨶ᩠ᨲᩥᨶᩈᨾ᩠ᨾᨶ᩠ᨲᩥᩅᩤᩁ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="308" book="pari">

<Paragraph number="1347" book="pari">
ᩅᩥᩅᩤᨴᩤᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩥ, ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨲᩥ? ᩋᨶᩩᩅᩤᨴᩤᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩥ, ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨲᩥ? ᩋᩣᨸᨲ᩠ᨲᩣᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩥ, ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨲᩥ? ᨠᩥᨧ᩠ᨧᩣᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩥ, ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨲᩥ?
</Paragraph>

<Paragraph number="1348" book="pari">
ᩅᩥᩅᩤᨴᩤᨵᩥᨠᩁᨱᩴ ᨴ᩠ᩅᩦᩉᩥ ᩈᨾᨳᩮᩉᩥ ᩈᨾ᩠ᨾᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ. ᨸᨬ᩠ᨧᩉᩥ ᩈᨾᨳᩮᩉᩥ ᨶ ᩈᨾ᩠ᨾᨲᩥ—  ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (1)
</Paragraph>

<Paragraph number="1349" book="pari">
ᩋᨶᩩᩅᩤᨴᩤᨵᩥᨠᩁᨱᩴ ᨧᨲᩪᩉᩥ ᩈᨾᨳᩮᩉᩥ ᩈᨾ᩠ᨾᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ. ᨲᩦᩉᩥ ᩈᨾᨳᩮᩉᩥ ᨶ ᩈᨾ᩠ᨾᨲᩥ—  ᨿᩮᨽᩩᨿ᩠ᨿᩈᩥᨠᩣᨿ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (2)
</Paragraph>

<Paragraph number="1350" book="pari">
ᩋᩣᨸᨲ᩠ᨲᩣᨵᩥᨠᩁᨱᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. ᨧᨲᩪᩉᩥ ᩈᨾᨳᩮᩉᩥ ᨶ ᩈᨾ᩠ᨾᨲᩥ—  ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ. (3)
</Paragraph>

<Paragraph number="1351" book="pari">
ᨠᩥᨧ᩠ᨧᩣᨵᩥᨠᩁᨱᩴ ᩑᨠᩮᨶ ᩈᨾᨳᩮᨶ ᩈᨾ᩠ᨾᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ. ᨨᩉᩥ ᩈᨾᨳᩮᩉᩥ ᨶ ᩈᨾ᩠ᨾᨲᩥ—  ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (4)
</Paragraph>

<Paragraph number="1352" book="pari">
ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᨸᨬ᩠ᨧᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ. ᨴ᩠ᩅᩦᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ—  ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (5)
</Paragraph>

<Paragraph number="1353" book="pari">
ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨧᨲᩪᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. ᨲᩦᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ—  ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ. (6)
</Paragraph>

<Paragraph number="1354" book="pari">
ᩅᩥᩅᩤᨴᩤᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨴ᩠ᩅᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ. ᨸᨬ᩠ᨧᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ—  ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (7)
</Paragraph>

<Paragraph number="1355" book="pari">
ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ? ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨨᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. ᩑᨠᩮᨶ ᩈᨾᨳᩮᨶ ᨶ ᩈᨾ᩠ᨾᨶ᩠ᨲᩥ—  ᨿᩮᨽᩩᨿ᩠ᨿᩈᩥᨠᩣᨿ. (8)
</Paragraph>

<Paragraph number="1356" book="pari">
ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ? ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨧᨲᩪᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ. ᨲᩦᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ—  ᨿᩮᨽᩩᨿ᩠ᨿᩈᩥᨠᩣᨿ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (9)
</Paragraph>

<Paragraph number="1357" book="pari">
ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ? ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. ᨧᨲᩪᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ—  ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ. (10)
</Paragraph>

<Paragraph number="1358" book="pari">
ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᩈᨲ᩠ᨲᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (11)
</Paragraph>

<Paragraph number="1359" book="pari">
ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨸᨬ᩠ᨧᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ. ᨴ᩠ᩅᩦᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ—  ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (12)
</Paragraph>

<Paragraph number="1360" book="pari">
ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ? ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨨᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. ᩑᨠᩮᨶ ᩈᨾᨳᩮᨶ ᨶ ᩈᨾ᩠ᨾᨶ᩠ᨲᩥ—  ᨿᩮᨽᩩᨿ᩠ᨿᩈᩥᨠᩣᨿ. (13)
</Paragraph>

<Paragraph number="1361" book="pari">
ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨠᨲᩥᩉᩥ ᩈᨾᨳᩮᩉᩥ ᨶ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᩈᨲ᩠ᨲᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (14)

</Paragraph>
</Division>

<Paragraph number="1362" type="center" book="pari">
ᩈᨾ᩠ᨾᨶ᩠ᨲᩥ ᨶ ᩈᨾ᩠ᨾᨶ᩠ᨲᩥᩅᩤᩁᩮᩣ ᨶᩥᨭ᩠ᨮᩥᨲᩮᩣ ᩋᨭ᩠ᨮᩣᩁᩈᨾᩮᩣ.
</Paragraph>