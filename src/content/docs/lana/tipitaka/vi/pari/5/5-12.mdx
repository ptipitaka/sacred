---
title: "5.12 ᩈᨾ᩠ᨾᨲᩥᩅᩤᩁ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="307" book="pari">

<Paragraph number="1331" book="pari">
ᩅᩥᩅᩤᨴᩤᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩥ? ᩋᨶᩩᩅᩤᨴᩤᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩥ? ᩋᩣᨸᨲ᩠ᨲᩣᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩥ? ᨠᩥᨧ᩠ᨧᩣᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩥ?
</Paragraph>

<Paragraph number="1332" book="pari">
ᩅᩥᩅᩤᨴᩤᨵᩥᨠᩁᨱᩴ ᨴ᩠ᩅᩦᩉᩥ ᩈᨾᨳᩮᩉᩥ ᩈᨾ᩠ᨾᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ. (1)
</Paragraph>

<Paragraph number="1333" book="pari">
ᩋᨶᩩᩅᩤᨴᩤᨵᩥᨠᩁᨱᩴ ᨧᨲᩪᩉᩥ ᩈᨾᨳᩮᩉᩥ ᩈᨾ᩠ᨾᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ. (2)
</Paragraph>

<Paragraph number="1334" book="pari">
ᩋᩣᨸᨲ᩠ᨲᩣᨵᩥᨠᩁᨱᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (3)
</Paragraph>

<Paragraph number="1335" book="pari">
ᨠᩥᨧ᩠ᨧᩣᨵᩥᨠᩁᨱᩴ ᩑᨠᩮᨶ ᩈᨾᨳᩮᨶ ᩈᨾ᩠ᨾᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ. (4)
</Paragraph>

<Paragraph number="1336" book="pari">
ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᨸᨬ᩠ᨧᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ. (1)
</Paragraph>

<Paragraph number="1337" book="pari">
ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨧᨲᩪᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (2)
</Paragraph>

<Paragraph number="1338" book="pari">
ᩅᩥᩅᩤᨴᩤᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨴ᩠ᩅᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ. (3)
</Paragraph>

<Paragraph number="1339" book="pari">
ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨨᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (4)
</Paragraph>

<Paragraph number="1340" book="pari">
ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨧᨲᩪᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ. (5)
</Paragraph>

<Paragraph number="1341" book="pari">
ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (6)
</Paragraph>

<Paragraph number="1342" book="pari">
ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᩈᨲ᩠ᨲᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (7)
</Paragraph>

<Paragraph number="1343" book="pari">
ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨸᨬ᩠ᨧᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ. (8)
</Paragraph>

<Paragraph number="1344" book="pari">
ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨨᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (9)
</Paragraph>

<Paragraph number="1345" book="pari">
ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᩅᩥᩅᩤᨴᩤᨵᩥᨠᩁᨱᨬ᩠ᨧ ᩋᨶᩩᩅᩤᨴᩤᨵᩥᨠᩁᨱᨬ᩠ᨧ ᩋᩣᨸᨲ᩠ᨲᩣᨵᩥᨠᩁᨱᨬ᩠ᨧ ᨠᩥᨧ᩠ᨧᩣᨵᩥᨠᩁᨱᨬ᩠ᨧ ᩈᨲ᩠ᨲᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (10)

</Paragraph>
</Division>

<Paragraph number="1346" type="center" book="pari">
ᩈᨾ᩠ᨾᨲᩥᩅᩤᩁᩮᩣ ᨶᩥᨭ᩠ᨮᩥᨲᩮᩣ ᩈᨲ᩠ᨲᩁᩈᨾᩮᩣ.
</Paragraph>