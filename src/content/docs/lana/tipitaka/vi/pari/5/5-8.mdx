---
title: "5.8 ᨠᩩᩈᩃᩅᩤᩁ"
tableOfContents: false
sidebar:
  order: 15
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="303" book="pari">

<Paragraph number="1297" book="pari">
ᩈᨾ᩠ᨾᩩᨡᩣᩅᩥᨶᨿᩮᩣ ᨠᩩᩈᩃᩮᩣ ᩋᨠᩩᩈᩃᩮᩣ ᩋᨻ᩠ᨿᩣᨠᨲᩮᩣ? ᨿᩮᨽᩩᨿ᩠ᨿᩈᩥᨠᩣ ᨠᩩᩈᩃᩣ ᩋᨠᩩᩈᩃᩣ ᩋᨻ᩠ᨿᩣᨠᨲᩣ? ᩈᨲᩥᩅᩥᨶᨿᩮᩣ ᨠᩩᩈᩃᩮᩣ ᩋᨠᩩᩈᩃᩮᩣ ᩋᨻ᩠ᨿᩣᨠᨲᩮᩣ? ᩋᨾᩪᩊ᩠ᩉᩅᩥᨶᨿᩮᩣ ᨠᩩᩈᩃᩮᩣ ᩋᨠᩩᩈᩃᩮᩣ ᩋᨻ᩠ᨿᩣᨠᨲᩮᩣ? ᨸᨭᩥᨬ᩠ᨬᩣᨲᨠᩁᨱᩴ ᨠᩩᩈᩃᩴ ᩋᨠᩩᩈᩃᩴ ᩋᨻ᩠ᨿᩣᨠᨲᩴ? ᨲᩔᨸᩣᨸᩥᨿᩈᩥᨠᩣ ᨠᩩᩈᩃᩣ ᩋᨠᩩᩈᩃᩣ ᩋᨻ᩠ᨿᩣᨠᨲᩣ? ᨲᩥᨱᩅᨲ᩠ᨳᩣᩁᨠᩮᩣ ᨠᩩᩈᩃᩮᩣ ᩋᨠᩩᩈᩃᩮᩣ ᩋᨻ᩠ᨿᩣᨠᨲᩮᩣ?
</Paragraph>

<Paragraph number="1298" book="pari">
ᩈᨾ᩠ᨾᩩᨡᩣᩅᩥᨶᨿᩮᩣ ᩈᩥᨿᩣ ᨠᩩᩈᩃᩮᩣ, ᩈᩥᨿᩣ ᩋᨻ᩠ᨿᩣᨠᨲᩮᩣ. ᨶᨲ᩠ᨳᩥ ᩈᨾ᩠ᨾᩩᨡᩣᩅᩥᨶᨿᩮᩣ ᩋᨠᩩᩈᩃᩮᩣ. (1)
</Paragraph>

<Paragraph number="1299" book="pari">
ᨿᩮᨽᩩᨿ᩠ᨿᩈᩥᨠᩣ ᩈᩥᨿᩣ ᨠᩩᩈᩃᩣ, ᩈᩥᨿᩣ ᩋᨠᩩᩈᩃᩣ, ᩈᩥᨿᩣ ᩋᨻ᩠ᨿᩣᨠᨲᩣ. (2)
</Paragraph>

<Paragraph number="1300" book="pari">
ᩈᨲᩥᩅᩥᨶᨿᩮᩣ ᩈᩥᨿᩣ ᨠᩩᩈᩃᩮᩣ, ᩈᩥᨿᩣ ᩋᨠᩩᩈᩃᩮᩣ, ᩈᩥᨿᩣ ᩋᨻ᩠ᨿᩣᨠᨲᩮᩣ. (3)
</Paragraph>

<Paragraph number="1301" book="pari">
ᩋᨾᩪᩊ᩠ᩉᩅᩥᨶᨿᩮᩣ ᩈᩥᨿᩣ ᨠᩩᩈᩃᩮᩣ, ᩈᩥᨿᩣ ᩋᨠᩩᩈᩃᩮᩣ, ᩈᩥᨿᩣ ᩋᨻ᩠ᨿᩣᨠᨲᩮᩣ. (4)
</Paragraph>

<Paragraph number="1302" book="pari">
ᨸᨭᩥᨬ᩠ᨬᩣᨲᨠᩁᨱᩴ ᩈᩥᨿᩣ ᨠᩩᩈᩃᩴ, ᩈᩥᨿᩣ ᩋᨠᩩᩈᩃᩴ, ᩈᩥᨿᩣ ᩋᨻ᩠ᨿᩣᨠᨲᩴ. (5)
</Paragraph>

<Paragraph number="1303" book="pari">
ᨲᩔᨸᩣᨸᩥᨿᩈᩥᨠᩣ ᩈᩥᨿᩣ ᨠᩩᩈᩃᩣ, ᩈᩥᨿᩣ ᩋᨠᩩᩈᩃᩣ ᩈᩥᨿᩣ ᩋᨻ᩠ᨿᩣᨠᨲᩣ. (6)
</Paragraph>

<Paragraph number="1304" book="pari">
ᨲᩥᨱᩅᨲ᩠ᨳᩣᩁᨠᩮᩣ ᩈᩥᨿᩣ ᨠᩩᩈᩃᩮᩣ, ᩈᩥᨿᩣ ᩋᨠᩩᩈᩃᩮᩣ, ᩈᩥᨿᩣ ᩋᨻ᩠ᨿᩣᨠᨲᩮᩣ. (7)
</Paragraph>

<Paragraph number="1305" book="pari">
ᩅᩥᩅᩤᨴᩤᨵᩥᨠᩁᨱᩴ ᨠᩩᩈᩃᩴ ᩋᨠᩩᩈᩃᩴ ᩋᨻ᩠ᨿᩣᨠᨲᩴ. ᩋᨶᩩᩅᩤᨴᩤᨵᩥᨠᩁᨱᩴ ᨠᩩᩈᩃᩴ ᩋᨠᩩᩈᩃᩴ ᩋᨻ᩠ᨿᩣᨠᨲᩴ. ᩋᩣᨸᨲ᩠ᨲᩣᨵᩥᨠᩁᨱᩴ ᨠᩩᩈᩃᩴ ᩋᨠᩩᩈᩃᩴ ᩋᨻ᩠ᨿᩣᨠᨲᩴ. ᨠᩥᨧ᩠ᨧᩣᨵᩥᨠᩁᨱᩴ ᨠᩩᩈᩃᩴ ᩋᨠᩩᩈᩃᩴ ᩋᨻ᩠ᨿᩣᨠᨲᩴ.
</Paragraph>

<Paragraph number="1306" book="pari">
ᩅᩥᩅᩤᨴᩤᨵᩥᨠᩁᨱᩴ ᩈᩥᨿᩣ ᨠᩩᩈᩃᩴ, ᩈᩥᨿᩣ ᩋᨠᩩᩈᩃᩴ, ᩈᩥᨿᩣ ᩋᨻ᩠ᨿᩣᨠᨲᩴ. (1)
</Paragraph>

<Paragraph number="1307" book="pari">
ᩋᨶᩩᩅᩤᨴᩤᨵᩥᨠᩁᨱᩴ ᩈᩥᨿᩣ ᨠᩩᩈᩃᩴ, ᩈᩥᨿᩣ ᩋᨠᩩᩈᩃᩴ, ᩈᩥᨿᩣ ᩋᨻ᩠ᨿᩣᨠᨲᩴ. (2)
</Paragraph>

<Paragraph number="1308" book="pari">
ᩋᩣᨸᨲ᩠ᨲᩣᨵᩥᨠᩁᨱᩴ ᩈᩥᨿᩣ ᩋᨠᩩᩈᩃᩴ, ᩈᩥᨿᩣ ᩋᨻ᩠ᨿᩣᨠᨲᩴ. ᨶᨲ᩠ᨳᩥ ᩋᩣᨸᨲ᩠ᨲᩣᨵᩥᨠᩁᨱᩴ ᨠᩩᩈᩃᩴ. (3)
</Paragraph>

<Paragraph number="1309" book="pari">
ᨠᩥᨧ᩠ᨧᩣᨵᩥᨠᩁᨱᩴ ᩈᩥᨿᩣ ᨠᩩᩈᩃᩴ, ᩈᩥᨿᩣ ᩋᨠᩩᩈᩃᩴ, ᩈᩥᨿᩣ ᩋᨻ᩠ᨿᩣᨠᨲᩴ. (4)

</Paragraph>
</Division>

<Paragraph number="1310" type="center" book="pari">
ᨠᩩᩈᩃᩅᩤᩁᩮᩣ ᨶᩥᨭ᩠ᨮᩥᨲᩮᩣ ᨲᩮᩁᩈᨾᩮᩣ.
</Paragraph>