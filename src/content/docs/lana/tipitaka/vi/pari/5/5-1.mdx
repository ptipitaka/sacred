---
title: "5.1 ᩋᨵᩥᨠᩁᨱᨸᩁᩥᨿᩣᨿᩅᩤᩁ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="292" book="pari">

<Paragraph number="1237" book="pari">
ᩅᩥᩅᩤᨴᩤᨵᩥᨠᩁᨱᩔ—  ᨠᩥᩴ ᨸᩩᨻ᩠ᨻᩘᨣᨾᩴ? ᨠᨲᩥ ᨮᩣᨶᩣᨶᩥ? ᨠᨲᩥ ᩅᨲ᩠ᨳᩪᨶᩥ? ᨠᨲᩥ ᨽᩪᨾᩥᨿᩮᩣ? ᨠᨲᩥ ᩉᩮᨲᩪ? ᨠᨲᩥ ᨾᩪᩃᩣᨶᩥ? ᨠᨲᩥᩉᩣᨠᩣᩁᩮᩉᩥ ᩅᩥᩅᨴᨲᩥ? ᩅᩥᩅᩤᨴᩤᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩥ? (1)
</Paragraph>

<Paragraph number="1238" book="pari">
ᩋᨶᩩᩅᩤᨴᩤᨵᩥᨠᩁᨱᩔ—  ᨠᩥᩴ ᨸᩩᨻ᩠ᨻᩘᨣᨾᩴ? ᨠᨲᩥ ᨮᩣᨶᩣᨶᩥ? ᨠᨲᩥ ᩅᨲ᩠ᨳᩪᨶᩥ? ᨠᨲᩥ ᨽᩪᨾᩥᨿᩮᩣ? ᨠᨲᩥ ᩉᩮᨲᩪ? ᨠᨲᩥ ᨾᩪᩃᩣᨶᩥ? ᨠᨲᩥᩉᩣᨠᩣᩁᩮᩉᩥ ᩋᨶᩩᩅᨴᨲᩥ? ᩋᨶᩩᩅᩤᨴᩤᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩥ? (2)
</Paragraph>

<Paragraph number="1239" book="pari">
ᩋᩣᨸᨲ᩠ᨲᩣᨵᩥᨠᩁᨱᩔ—  ᨠᩥᩴ ᨸᩩᨻ᩠ᨻᩘᨣᨾᩴ? ᨠᨲᩥ ᨮᩣᨶᩣᨶᩥ? ᨠᨲᩥ ᩅᨲ᩠ᨳᩪᨶᩥ? ᨠᨲᩥ ᨽᩪᨾᩥᨿᩮᩣ? ᨠᨲᩥ ᩉᩮᨲᩪ? ᨠᨲᩥ ᨾᩪᩃᩣᨶᩥ? ᨠᨲᩥᩉᩣᨠᩣᩁᩮᩉᩥ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ? ᩋᩣᨸᨲ᩠ᨲᩣᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩥ? (3)
</Paragraph>

<Paragraph number="1240" book="pari">
ᨠᩥᨧ᩠ᨧᩣᨵᩥᨠᩁᨱᩔ—  ᨠᩥᩴ ᨸᩩᨻ᩠ᨻᩘᨣᨾᩴ? ᨠᨲᩥ ᨮᩣᨶᩣᨶᩥ? ᨠᨲᩥ ᩅᨲ᩠ᨳᩪᨶᩥ? ᨠᨲᩥ ᨽᩪᨾᩥᨿᩮᩣ? ᨠᨲᩥ ᩉᩮᨲᩪ? ᨠᨲᩥ ᨾᩪᩃᩣᨶᩥ? ᨠᨲᩥᩉᩣᨠᩣᩁᩮᩉᩥ ᨠᩥᨧ᩠ᨧᩴ ᨩᩣᨿᨲᩥ? ᨠᩥᨧ᩠ᨧᩣᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩥ? (4)
</Paragraph>

</Division>
<Division number="293" book="pari">

<Paragraph number="1241" book="pari">
ᩅᩥᩅᩤᨴᩤᨵᩥᨠᩁᨱᩔ ᨠᩥᩴ ᨸᩩᨻ᩠ᨻᩘᨣᨾᨶ᩠ᨲᩥ? ᩃᩮᩣᨽᩮᩣ ᨸᩩᨻ᩠ᨻᩘᨣᨾᩮᩣ, ᨴᩮᩤᩈᩮᩣ ᨸᩩᨻ᩠ᨻᩘᨣᨾᩮᩣ, ᨾᩮᩣᩉᩮᩣ ᨸᩩᨻ᩠ᨻᩘᨣᨾᩮᩣ, ᩋᩃᩮᩣᨽᩮᩣ ᨸᩩᨻ᩠ᨻᩘᨣᨾᩮᩣ, ᩋᨴᩮᩤᩈᩮᩣ ᨸᩩᨻ᩠ᨻᩘᨣᨾᩮᩣ, ᩋᨾᩮᩣᩉᩮᩣ ᨸᩩᨻ᩠ᨻᩘᨣᨾᩮᩣ. ᨠᨲᩥ ᨮᩣᨶᩣᨶᩦᨲᩥ? ᩋᨭ᩠ᨮᩣᩁᩈ ᨽᩮᨴᨠᩁᩅᨲ᩠ᨳᩪᨶᩥ ᨮᩣᨶᩣᨶᩥ. ᨠᨲᩥ ᩅᨲ᩠ᨳᩪᨶᩦᨲᩥ? ᩋᨭ᩠ᨮᩣᩁᩈ ᨽᩮᨴᨠᩁᩅᨲ᩠ᨳᩪᨶᩥ. ᨠᨲᩥ ᨽᩪᨾᩥᨿᩮᩣᨲᩥ? ᩋᨭ᩠ᨮᩣᩁᩈ ᨽᩮᨴᨠᩁᩅᨲ᩠ᨳᩪᨶᩥ ᨽᩪᨾᩥᨿᩮᩣ. ᨠᨲᩥ ᩉᩮᨲᩪᨲᩥ? ᨶᩅ ᩉᩮᨲᩪ—  ᨲᨿᩮᩣ ᨠᩩᩈᩃᩉᩮᨲᩪ, ᨲᨿᩮᩣ ᩋᨠᩩᩈᩃᩉᩮᨲᩪ, ᨲᨿᩮᩣ ᩋᨻ᩠ᨿᩣᨠᨲᩉᩮᨲᩪ. ᨠᨲᩥ ᨾᩪᩃᩣᨶᩦᨲᩥ? ᨴ᩠ᩅᩤᨴᩈ ᨾᩪᩃᩣᨶᩥ. ᨠᨲᩥᩉᩣᨠᩣᩁᩮᩉᩥ ᩅᩥᩅᨴᨲᩦᨲᩥ? ᨴ᩠ᩅᩦᩉᩣᨠᩣᩁᩮᩉᩥ ᩅᩥᩅᨴᨲᩥ—  ᨵᨾ᩠ᨾᨴᩥᨭ᩠ᨮᩥ ᩅᩤ ᩋᨵᨾ᩠ᨾᨴᩥᨭ᩠ᨮᩥ ᩅᩤ. ᩅᩥᩅᩤᨴᩤᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩦᨲᩥ? ᩅᩥᩅᩤᨴᩤᨵᩥᨠᩁᨱᩴ ᨴ᩠ᩅᩦᩉᩥ ᩈᨾᨳᩮᩉᩥ ᩈᨾ᩠ᨾᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨿᩮᨽᩩᨿ᩠ᨿᩈᩥᨠᩣᨿ ᨧ. (1)
</Paragraph>

</Division>
<Division number="294" book="pari">

<Paragraph number="1242" book="pari">
ᩋᨶᩩᩅᩤᨴᩤᨵᩥᨠᩁᨱᩔ ᨠᩥᩴ ᨸᩩᨻ᩠ᨻᩘᨣᨾᨶ᩠ᨲᩥ? ᩃᩮᩣᨽᩮᩣ ᨸᩩᨻ᩠ᨻᩘᨣᨾᩮᩣ, ᨴᩮᩤᩈᩮᩣ ᨸᩩᨻ᩠ᨻᩘᨣᨾᩮᩣ, ᨾᩮᩣᩉᩮᩣ ᨸᩩᨻ᩠ᨻᩘᨣᨾᩮᩣ, ᩋᩃᩮᩣᨽᩮᩣ ᨸᩩᨻ᩠ᨻᩘᨣᨾᩮᩣ, ᩋᨴᩮᩤᩈᩮᩣ ᨸᩩᨻ᩠ᨻᩘᨣᨾᩮᩣ, ᩋᨾᩮᩣᩉᩮᩣ ᨸᩩᨻ᩠ᨻᩘᨣᨾᩮᩣ. ᨠᨲᩥ ᨮᩣᨶᩣᨶᩦᨲᩥ? ᨧᨲᩔᩮᩣ ᩅᩥᨸᨲ᩠ᨲᩥᨿᩮᩣ ᨮᩣᨶᩣᨶᩥ. ᨠᨲᩥ ᩅᨲ᩠ᨳᩪᨶᩦᨲᩥ? ᨧᨲᩔᩮᩣ ᩅᩥᨸᨲ᩠ᨲᩥᨿᩮᩣ ᩅᨲ᩠ᨳᩪᨶᩥ. ᨠᨲᩥ ᨽᩪᨾᩥᨿᩮᩣᨲᩥ? ᨧᨲᩔᩮᩣ ᩅᩥᨸᨲ᩠ᨲᩥᨿᩮᩣ ᨽᩪᨾᩥᨿᩮᩣ. ᨠᨲᩥ ᩉᩮᨲᩪᨲᩥ? ᨶᩅ ᩉᩮᨲᩪ—  ᨲᨿᩮᩣ ᨠᩩᩈᩃᩉᩮᨲᩪ, ᨲᨿᩮᩣ ᩋᨠᩩᩈᩃᩉᩮᨲᩪ, ᨲᨿᩮᩣ ᩋᨻ᩠ᨿᩣᨠᨲᩉᩮᨲᩪ. ᨠᨲᩥ ᨾᩪᩃᩣᨶᩦᨲᩥ? ᨧᩩᨴ᩠ᨴᩈ ᨾᩪᩃᩣᨶᩥ. ᨠᨲᩥᩉᩣᨠᩣᩁᩮᩉᩥ ᩋᨶᩩᩅᨴᨲᩦᨲᩥ? ᨴ᩠ᩅᩦᩉᩣᨠᩣᩁᩮᩉᩥ ᩋᨶᩩᩅᨴᨲᩥ—  ᩅᨲ᩠ᨳᩩᨲᩮᩣ ᩅᩤ ᩋᩣᨸᨲ᩠ᨲᩥᨲᩮᩣ ᩅᩤ. ᩋᨶᩩᩅᩤᨴᩤᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩦᨲᩥ? ᩋᨶᩩᩅᩤᨴᩤᨵᩥᨠᩁᨱᩴ ᨧᨲᩪᩉᩥ ᩈᨾᨳᩮᩉᩥ ᩈᨾ᩠ᨾᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᩈᨲᩥᩅᩥᨶᨿᩮᨶ ᨧ ᩋᨾᩪᩊ᩠ᩉᩅᩥᨶᨿᩮᨶ ᨧ ᨲᩔᨸᩣᨸᩥᨿᩈᩥᨠᩣᨿ ᨧ. (2)
</Paragraph>

</Division>
<Division number="295" book="pari">

<Paragraph number="1243" book="pari">
ᩋᩣᨸᨲ᩠ᨲᩣᨵᩥᨠᩁᨱᩔ ᨠᩥᩴ ᨸᩩᨻ᩠ᨻᩘᨣᨾᨶ᩠ᨲᩥ? ᩃᩮᩣᨽᩮᩣ ᨸᩩᨻ᩠ᨻᩘᨣᨾᩮᩣ, ᨴᩮᩤᩈᩮᩣ ᨸᩩᨻ᩠ᨻᩘᨣᨾᩮᩣ, ᨾᩮᩣᩉᩮᩣ ᨸᩩᨻ᩠ᨻᩘᨣᨾᩮᩣ, ᩋᩃᩮᩣᨽᩮᩣ ᨸᩩᨻ᩠ᨻᩘᨣᨾᩮᩣ, ᩋᨴᩮᩤᩈᩮᩣ ᨸᩩᨻ᩠ᨻᩘᨣᨾᩮᩣ, ᩋᨾᩮᩣᩉᩮᩣ ᨸᩩᨻ᩠ᨻᩘᨣᨾᩮᩣ. ᨠᨲᩥ ᨮᩣᨶᩣᨶᩦᨲᩥ? ᩈᨲ᩠ᨲ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ ᨮᩣᨶᩣᨶᩥ. ᨠᨲᩥ ᩅᨲ᩠ᨳᩪᨶᩦᨲᩥ? ᩈᨲ᩠ᨲ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ ᩅᨲ᩠ᨳᩪᨶᩥ. ᨠᨲᩥ ᨽᩪᨾᩥᨿᩮᩣᨲᩥ? ᩈᨲ᩠ᨲ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ ᨽᩪᨾᩥᨿᩮᩣ. ᨠᨲᩥ ᩉᩮᨲᩪᨲᩥ? ᨨ ᩉᩮᨲᩪ—  ᨲᨿᩮᩣ ᩋᨠᩩᩈᩃᩉᩮᨲᩪ, ᨲᨿᩮᩣ ᩋᨻ᩠ᨿᩣᨠᨲᩉᩮᨲᩪ. ᨠᨲᩥ ᨾᩪᩃᩣᨶᩦᨲᩥ? ᨨ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩥ ᨾᩪᩃᩣᨶᩥ. ᨠᨲᩥᩉᩣᨠᩣᩁᩮᩉᩥ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩦᨲᩥ? ᨨᩉᩣᨠᩣᩁᩮᩉᩥ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ—  ᩋᩃᨩ᩠ᨩᩥᨲᩣ, ᩋᨬ᩠ᨬᩣᨱᨲᩣ, ᨠᩩᨠ᩠ᨠᩩᨧ᩠ᨧᨸᨠᨲᨲᩣ, ᩋᨠᨸ᩠ᨸᩥᨿᩮ ᨠᨸ᩠ᨸᩥᨿᩈᨬ᩠ᨬᩥᨲᩣ, ᨠᨸ᩠ᨸᩥᨿᩮ ᩋᨠᨸ᩠ᨸᩥᨿᩈᨬ᩠ᨬᩥᨲᩣ, ᩈᨲᩥᩈᨾ᩠ᨾᩮᩣᩈᩣ. ᩋᩣᨸᨲ᩠ᨲᩣᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩦᨲᩥ? ᩋᩣᨸᨲ᩠ᨲᩣᨵᩥᨠᩁᨱᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ, ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (3)
</Paragraph>

</Division>
<Division number="296" book="pari">

<Paragraph number="1244" book="pari">
ᨠᩥᨧ᩠ᨧᩣᨵᩥᨠᩁᨱᩔ ᨠᩥᩴ ᨸᩩᨻ᩠ᨻᩘᨣᨾᨶ᩠ᨲᩥ? ᩃᩮᩣᨽᩮᩣ ᨸᩩᨻ᩠ᨻᩘᨣᨾᩮᩣ, ᨴᩮᩤᩈᩮᩣ ᨸᩩᨻ᩠ᨻᩘᨣᨾᩮᩣ, ᨾᩮᩣᩉᩮᩣ ᨸᩩᨻ᩠ᨻᩘᨣᨾᩮᩣ, ᩋᩃᩮᩣᨽᩮᩣ ᨸᩩᨻ᩠ᨻᩘᨣᨾᩮᩣ, ᩋᨴᩮᩤᩈᩮᩣ ᨸᩩᨻ᩠ᨻᩘᨣᨾᩮᩣ, ᩋᨾᩮᩣᩉᩮᩣ ᨸᩩᨻ᩠ᨻᩘᨣᨾᩮᩣ. ᨠᨲᩥ ᨮᩣᨶᩣᨶᩦᨲᩥ? ᨧᨲ᩠ᨲᩣᩁᩥ ᨠᨾ᩠ᨾᩣᨶᩥ ᨮᩣᨶᩣᨶᩥ. ᨠᨲᩥ ᩅᨲ᩠ᨳᩪᨶᩦᨲᩥ? ᨧᨲ᩠ᨲᩣᩁᩥ ᨠᨾ᩠ᨾᩣᨶᩥ ᩅᨲ᩠ᨳᩪᨶᩥ. ᨠᨲᩥ ᨽᩪᨾᩥᨿᩮᩣᨲᩥ? ᨧᨲ᩠ᨲᩣᩁᩥ ᨠᨾ᩠ᨾᩣᨶᩥ ᨽᩪᨾᩥᨿᩮᩣ. ᨠᨲᩥ ᩉᩮᨲᩪᨲᩥ? ᨶᩅ ᩉᩮᨲᩪ—  ᨲᨿᩮᩣ ᨠᩩᩈᩃᩉᩮᨲᩪ, ᨲᨿᩮᩣ ᩋᨠᩩᩈᩃᩉᩮᨲᩪ, ᨲᨿᩮᩣ ᩋᨻ᩠ᨿᩣᨠᨲᩉᩮᨲᩪ. ᨠᨲᩥ ᨾᩪᩃᩣᨶᩦᨲᩥ? ᩑᨠᩴ ᨾᩪᩃᩴ—  ᩈᩴᨥᩮᩣ. ᨠᨲᩥᩉᩣᨠᩣᩁᩮᩉᩥ ᨠᩥᨧ᩠ᨧᩴ ᨩᩣᨿᨲᩦᨲᩥ? ᨴ᩠ᩅᩦᩉᩣᨠᩣᩁᩮᩉᩥ ᨠᩥᨧ᩠ᨧᩴ ᨩᩣᨿᨲᩥ—  ᨬᨲ᩠ᨲᩥᨲᩮᩣ ᩅᩤ ᩋᨸᩃᩮᩣᨠᨶᨲᩮᩣ ᩅᩤ. ᨠᩥᨧ᩠ᨧᩣᨵᩥᨠᩁᨱᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨲᩦᨲᩥ? ᨠᩥᨧ᩠ᨧᩣᨵᩥᨠᩁᨱᩴ ᩑᨠᩮᨶ ᩈᨾᨳᩮᨶ ᩈᨾ᩠ᨾᨲᩥ—  ᩈᨾ᩠ᨾᩩᨡᩣᩅᩥᨶᨿᩮᨶ. (4)
</Paragraph>

<Paragraph number="1245" book="pari">
ᨠᨲᩥ ᩈᨾᨳᩣ? ᩈᨲ᩠ᨲ ᩈᨾᨳᩣ. ᩈᨾ᩠ᨾᩩᨡᩣᩅᩥᨶᨿᩮᩣ, ᩈᨲᩥᩅᩥᨶᨿᩮᩣ, ᩋᨾᩪᩊ᩠ᩉᩅᩥᨶᨿᩮᩣ, ᨸᨭᩥᨬ᩠ᨬᩣᨲᨠᩁᨱᩴ, ᨿᩮᨽᩩᨿ᩠ᨿᩈᩥᨠᩣ, ᨲᩔᨸᩣᨸᩥᨿᩈᩥᨠᩣ, ᨲᩥᨱᩅᨲ᩠ᨳᩣᩁᨠᩮᩣ—  ᩍᨾᩮ ᩈᨲ᩠ᨲ ᩈᨾᨳᩣ.
</Paragraph>

<Paragraph number="1246" book="pari">
ᩈᩥᨿᩣ ᩍᨾᩮ ᩈᨲ᩠ᨲ ᩈᨾᨳᩣ ᨴᩈ ᩈᨾᨳᩣ ᩉᩮᩣᨶ᩠ᨲᩥ, ᨴᩈ ᩈᨾᨳᩣ ᩈᨲ᩠ᨲ ᩈᨾᨳᩣ ᩉᩮᩣᨶ᩠ᨲᩥ ᩅᨲ᩠ᨳᩩᩅᩈᩮᨶ ᨸᩁᩥᨿᩣᨿᩮᨶ? ᩈᩥᨿᩣᨲᩥ.
</Paragraph>

<Paragraph number="1247" book="pari">
ᨠᨳᨬ᩠ᨧ ᩈᩥᨿᩣ? ᩅᩥᩅᩤᨴᩤᨵᩥᨠᩁᨱᩔ ᨴ᩠ᩅᩮ ᩈᨾᨳᩣ, ᩋᨶᩩᩅᩤᨴᩤᨵᩥᨠᩁᨱᩔ ᨧᨲ᩠ᨲᩣᩁᩮᩣ ᩈᨾᨳᩣ, ᩋᩣᨸᨲ᩠ᨲᩣᨵᩥᨠᩁᨱᩔ ᨲᨿᩮᩣ ᩈᨾᨳᩣ, ᨠᩥᨧ᩠ᨧᩣᨵᩥᨠᩁᨱᩔ ᩑᨠᩮᩣ ᩈᨾᨳᩮᩣ. ᩑᩅᩴ ᩍᨾᩮ ᩈᨲ᩠ᨲ ᩈᨾᨳᩣ ᨴᩈ ᩈᨾᨳᩣ ᩉᩮᩣᨶ᩠ᨲᩥ, ᨴᩈ ᩈᨾᨳᩣ ᩈᨲ᩠ᨲ ᩈᨾᨳᩣ ᩉᩮᩣᨶ᩠ᨲᩥ ᩅᨲ᩠ᨳᩩᩅᩈᩮᨶ ᨸᩁᩥᨿᩣᨿᩮᨶ.

</Paragraph>
</Division>

<Paragraph number="1248" type="center" book="pari">
ᨸᩁᩥᨿᩣᨿᩅᩤᩁᩮᩣ ᨶᩥᨭ᩠ᨮᩥᨲᩮᩣ ᨨᨭ᩠ᨮᩮᩣ.
</Paragraph>