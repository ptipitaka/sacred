---
title: "2.1.2.4.9 ᨨᨲ᩠ᨲᩩᨸᩣᩉᨶᩅᨣ᩠ᨣ"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="239" book="pari">

<Paragraph number="968" book="pari">
ᨨᨲ᩠ᨲᩩᨸᩣᩉᨶᩴ ᨵᩤᩁᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨵᩤᩁᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨵᩤᩁᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (1)
</Paragraph>

<Paragraph number="969" book="pari">
ᨿᩣᨶᩮᨶ ᨿᩣᨿᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨿᩣᨿᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨿᩣᨿᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (2)
</Paragraph>

<Paragraph number="970" book="pari">
ᩈᩘᨥᩣᨱᩥᩴ ᨵᩤᩁᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨵᩤᩁᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨵᩤᩁᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (3)
</Paragraph>

<Paragraph number="971" book="pari">
ᩍᨲ᩠ᨳᩣᩃᩘᨠᩣᩁᩴ ᨵᩤᩁᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨵᩤᩁᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨵᩤᩁᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (4)
</Paragraph>

<Paragraph number="972" book="pari">
ᨣᨶ᩠ᨵᩅᨱ᩠ᨱᨠᩮᨶ ᨶᩉᩣᨿᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨶᩉᩣᨿᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨶᩉᩣᨶᨸᩁᩥᨿᩮᩣᩈᩣᨶᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (5)
</Paragraph>

<Paragraph number="973" book="pari">
ᩅᩤᩈᩥᨲᨠᩮᨶ ᨸᩥᨬ᩠ᨬᩣᨠᩮᨶ ᨶᩉᩣᨿᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨶᩉᩣᨿᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨶᩉᩣᨶᨸᩁᩥᨿᩮᩣᩈᩣᨶᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (6)
</Paragraph>

<Paragraph number="974" book="pari">
ᨽᩥᨠ᩠ᨡᩩᨶᩥᨿᩣ ᩏᨾ᩠ᨾᨴ᩠ᨴᩤᨸᩮᨶ᩠ᨲᩦ ᨸᩁᩥᨾᨴ᩠ᨴᩤᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩏᨾ᩠ᨾᨴ᩠ᨴᩤᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩏᨾ᩠ᨾᨴ᩠ᨴᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (7)
</Paragraph>

<Paragraph number="975" book="pari">
ᩈᩥᨠ᩠ᨡᨾᩣᨶᩣᨿ ᩏᨾ᩠ᨾᨴ᩠ᨴᩤᨸᩮᨶ᩠ᨲᩦ ᨸᩁᩥᨾᨴ᩠ᨴᩤᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩏᨾ᩠ᨾᨴ᩠ᨴᩤᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩏᨾ᩠ᨾᨴ᩠ᨴᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (8)
</Paragraph>

<Paragraph number="976" book="pari">
ᩈᩣᨾᨱᩮᩁᩥᨿᩣ ᩏᨾ᩠ᨾᨴ᩠ᨴᩤᨸᩮᨶ᩠ᨲᩦ ᨸᩁᩥᨾᨴ᩠ᨴᩤᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩏᨾ᩠ᨾᨴ᩠ᨴᩤᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩏᨾ᩠ᨾᨴ᩠ᨴᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (9)
</Paragraph>

<Paragraph number="977" book="pari">
ᨣᩥᩉᩥᨶᩥᨿᩣ ᩏᨾ᩠ᨾᨴ᩠ᨴᩤᨸᩮᨶ᩠ᨲᩦ ᨸᩁᩥᨾᨴ᩠ᨴᩤᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩏᨾ᩠ᨾᨴ᩠ᨴᩤᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩏᨾ᩠ᨾᨴ᩠ᨴᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (10)
</Paragraph>

<Paragraph number="978" book="pari">
ᨽᩥᨠ᩠ᨡᩩᩔ ᨸᩩᩁᨲᩮᩣ ᩋᨶᩣᨸᩩᨧ᩠ᨨᩣ ᩋᩣᩈᨶᩮ ᨶᩥᩈᩦᨴᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨶᩥᩈᩦᨴᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨶᩥᩈᩥᨶ᩠ᨶᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (11)
</Paragraph>

<Paragraph number="979" book="pari">
ᩋᨶᩮᩣᨠᩣᩈᨠᨲᩴ ᨽᩥᨠ᩠ᨡᩩᩴ ᨸᨬ᩠ᩉᩴ ᨸᩩᨧ᩠ᨨᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᩩᨧ᩠ᨨᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᩩᨧ᩠ᨨᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (12)
</Paragraph>

<Paragraph number="980" book="pari">
ᩋᩈᩘᨠᨧ᩠ᨧᩥᨠᩣ ᨣᩤᨾᩴ ᨸᩅᩥᩈᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᨮᨾᩴ ᨸᩣᨴᩴ ᨸᩁᩥᨠ᩠ᨡᩮᨸᩴ ᩋᨲᩥᨠ᩠ᨠᩣᨾᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᨴᩩᨲᩥᨿᩴ ᨸᩣᨴᩴ ᩋᨲᩥᨠ᩠ᨠᩣᨾᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (13)

</Paragraph>
</Division>

<Paragraph number="981" type="center" book="pari">
ᨨᨲ᩠ᨲᩩᨸᩣᩉᨶᩅᨣ᩠ᨣᩮᩤ ᨶᩅᨾᩮᩣ.

  
ᨡᩩᨴ᩠ᨴᨠᩴ ᨶᩥᨭ᩠ᨮᩥᨲᩴ.
</Paragraph>