---
title: "2.1.1.4.3 ᨶᩉᩣᨶᩅᨣ᩠ᨣ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="220" book="pari">

<Paragraph number="740" book="pari">
ᨶᨣ᩠ᨣᩤᨿ ᨶᩉᩣᨿᨶ᩠ᨲᩥᨿᩣ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩈᨾ᩠ᨻᩉᩩᩃᩣ ᨽᩥᨠ᩠ᨡᩩᨶᩥᨿᩮᩣ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩈᨾ᩠ᨻᩉᩩᩃᩣ ᨽᩥᨠ᩠ᨡᩩᨶᩥᨿᩮᩣ ᨶᨣ᩠ᨣᩤ ᨶᩉᩣᨿᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨴ᩠ᩅᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩑᩊᨠᩃᩮᩣᨾᨠᩮ …ᨸᩮ… . (1)
</Paragraph>

<Paragraph number="741" book="pari">
ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᩏᨴᨠᩈᩣᨭᩥᨠᩴ ᨠᩣᩁᩣᨸᩮᨶ᩠ᨲᩥᨿᩣ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᨾᩣᨱᩥᨠᩣᨿᩮᩣ ᩏᨴᨠᩈᩣᨭᩥᨠᩣᨿᩮᩣ ᨵᩤᩁᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (2)
</Paragraph>

<Paragraph number="742" book="pari">
ᨽᩥᨠ᩠ᨡᩩᨶᩥᨿᩣ ᨧᩦᩅᩁᩴ ᩅᩥᩈᩥᨻ᩠ᨻᩮᨲ᩠ᩅᩣ ᩅᩤ ᩅᩥᩈᩥᨻ᩠ᨻᩣᨸᩮᨲ᩠ᩅᩣ ᩅᩤ ᨶᩮᩅ ᩈᩥᨻ᩠ᨻᩮᨶ᩠ᨲᩥᨿᩣ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨶ᩠ᨲᩥᨿᩣ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩥᨿᩣ ᨧᩦᩅᩁᩴ ᩅᩥᩈᩥᨻ᩠ᨻᩣᨸᩮᨲ᩠ᩅᩣ ᨶᩮᩅ ᩈᩥᨻ᩠ᨻᩮᩈᩥ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᩋᨠᩣᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨵᩩᩁᨶᩥᨠ᩠ᨡᩮᨸᩮ …ᨸᩮ… . (3)
</Paragraph>

<Paragraph number="743" book="pari">
ᨸᨬ᩠ᨧᩣᩉᩥᨠᩴ ᩈᩘᨥᩣᨭᩥᨧᩣᩁᩴ ᩋᨲᩥᨠ᩠ᨠᩣᨾᩮᨶ᩠ᨲᩥᨿᩣ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩈᨾ᩠ᨻᩉᩩᩃᩣ ᨽᩥᨠ᩠ᨡᩩᨶᩥᨿᩮᩣ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩈᨾ᩠ᨻᩉᩩᩃᩣ ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩩᨶᩦᨶᩴ ᩉᨲ᩠ᨳᩮ ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᩈᨶ᩠ᨲᩁᩩᨲ᩠ᨲᩁᩮᨶ ᨩᨶᨸᨴᨧᩣᩁᩥᨠᩴ ᨸᨠ᩠ᨠᨾᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨴ᩠ᩅᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ ᨠᨳᩥᨶᨠᩮ …ᨸᩮ… . (4)
</Paragraph>

<Paragraph number="744" book="pari">
ᨧᩦᩅᩁᩈᩘᨠᨾᨶᩦᨿᩴ ᨵᩤᩁᩮᨶ᩠ᨲᩥᨿᩣ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩋᨬ᩠ᨬᨲᩁᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᨬ᩠ᨬᨲᩁᩣ ᨽᩥᨠ᩠ᨡᩩᨶᩦ ᩋᨬ᩠ᨬᨲᩁᩣᨿ ᨽᩥᨠ᩠ᨡᩩᨶᩥᨿᩣ ᨧᩦᩅᩁᩴ ᩋᨶᩣᨸᩩᨧ᩠ᨨᩣ ᨸᩣᩁᩩᨸᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨴ᩠ᩅᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᨠᨳᩥᨶᨠᩮ …ᨸᩮ… . (5)
</Paragraph>

<Paragraph number="745" book="pari">
ᨣᨱᩔ ᨧᩦᩅᩁᩃᩣᨽᩴ ᩋᨶ᩠ᨲᩁᩣᨿᩴ ᨠᩁᩮᩣᨶ᩠ᨲᩥᨿᩣ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨣᨱᩔ ᨧᩦᩅᩁᩃᩣᨽᩴ ᩋᨶ᩠ᨲᩁᩣᨿᩴ ᩋᨠᩣᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (6)
</Paragraph>

<Paragraph number="746" book="pari">
ᨵᨾ᩠ᨾᩥᨠᩴ ᨧᩦᩅᩁᩅᩥᨽᩘᨣᩴ ᨸᨭᩥᨻᩣᩉᨶ᩠ᨲᩥᨿᩣ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ. ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨵᨾ᩠ᨾᩥᨠᩴ ᨧᩦᩅᩁᩅᩥᨽᩘᨣᩴ ᨸᨭᩥᨻᩣᩉᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (7)
</Paragraph>

<Paragraph number="747" book="pari">
ᩋᨣᩤᩁᩥᨠᩔ ᩅᩤ ᨸᩁᩥᨻ᩠ᨻᩣᨩᨠᩔ ᩅᩤ ᨸᩁᩥᨻ᩠ᨻᩣᨩᩥᨠᩣᨿ ᩅᩤ ᩈᨾᨱᨧᩦᩅᩁᩴ ᨴᩮᨶ᩠ᨲᩥᨿᩣ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩋᨣᩤᩁᩥᨠᩔ ᩈᨾᨱᨧᩦᩅᩁᩴ ᩋᨴᩤᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (8)
</Paragraph>

<Paragraph number="748" book="pari">
ᨴᩩᨻ᩠ᨻᩃᨧᩦᩅᩁᨸᨧ᩠ᨧᩣᩈᩣᨿ ᨧᩦᩅᩁᨠᩣᩃᩈᨾᨿᩴ ᩋᨲᩥᨠ᩠ᨠᩣᨾᩮᨶ᩠ᨲᩥᨿᩣ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨴᩩᨻ᩠ᨻᩃᨧᩦᩅᩁᨸᨧ᩠ᨧᩣᩈᩣᨿ ᨧᩦᩅᩁᨠᩣᩃᩈᨾᨿᩴ ᩋᨲᩥᨠ᩠ᨠᩣᨾᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (9)
</Paragraph>

<Paragraph number="749" book="pari">
ᨵᨾ᩠ᨾᩥᨠᩴ ᨠᨳᩥᨶᩩᨴ᩠ᨵᩤᩁᩴ ᨸᨭᩥᨻᩣᩉᨶ᩠ᨲᩥᨿᩣ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨵᨾ᩠ᨾᩥᨠᩴ ᨠᨳᩥᨶᩩᨴ᩠ᨵᩤᩁᩴ ᨸᨭᩥᨻᩣᩉᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (10)

</Paragraph>
</Division>

<Paragraph number="750" type="center" book="pari">
ᨶᩉᩣᨶᩅᨣ᩠ᨣᩮᩤ ᨲᨲᩥᨿᩮᩣ.
</Paragraph>