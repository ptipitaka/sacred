---
title: "2.2.2.2 ᩈᩴᨥᩣᨴᩥᩈᩮᩈᨠᨱ᩠ᨯᩣᨴᩥ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="248" book="pari">

<Paragraph number="1020" book="pari">
ᨿᩴ ᨲᩮᨶ ᨽᨣᩅᨲᩣ ᨩᩣᨶᨲᩣ ᨸᩔᨲᩣ ᩋᩁᩉᨲᩣ ᩈᨾ᩠ᨾᩣᩈᨾ᩠ᨻᩩᨴ᩠ᨵᩮᨶ ᩏᩔᨿᩅᩤᨴᩥᨠᩣᨿ ᨽᩥᨠ᩠ᨡᩩᨶᩥᨿᩣ ᩋᨯ᩠ᨯᩴ ᨠᩁᨱᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣ? ᨠᩴ ᩋᩣᩁᨻ᩠ᨽ? ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ …ᨸᩮ…  ᨠᩮᨶᩣᨽᨲᨶ᩠ᨲᩥ?
</Paragraph>

<Paragraph number="1021" book="pari">
ᨿᩴ ᨲᩮᨶ ᨽᨣᩅᨲᩣ ᨩᩣᨶᨲᩣ ᨸᩔᨲᩣ ᩋᩁᩉᨲᩣ ᩈᨾ᩠ᨾᩣᩈᨾ᩠ᨻᩩᨴ᩠ᨵᩮᨶ ᩏᩔᨿᩅᩤᨴᩥᨠᩣᨿ ᨽᩥᨠ᩠ᨡᩩᨶᩥᨿᩣ ᩋᨯ᩠ᨯᩴ ᨠᩁᨱᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩏᩔᨿᩅᩤᨴᩥᨠᩣ ᩅᩥᩉᩁᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩋᨲ᩠ᨳᩥ ᨲᨲ᩠ᨳ ᨸᨬ᩠ᨬᨲ᩠ᨲᩥ, ᩋᨶᩩᨸᨬ᩠ᨬᨲ᩠ᨲᩥ, ᩋᨶᩩᨸ᩠ᨸᨶ᩠ᨶᨸᨬ᩠ᨬᨲ᩠ᨲᩦᨲᩥ? ᩑᨠᩣ ᨸᨬ᩠ᨬᨲ᩠ᨲᩥ. ᩋᨶᩩᨸᨬ᩠ᨬᨲ᩠ᨲᩥ ᩋᨶᩩᨸ᩠ᨸᨶ᩠ᨶᨸᨬ᩠ᨬᨲ᩠ᨲᩥ ᨲᩈ᩠ᨾᩥᩴ ᨶᨲ᩠ᨳᩥ. ᩈᨻ᩠ᨻᨲ᩠ᨳᨸᨬ᩠ᨬᨲ᩠ᨲᩥ, ᨸᨴᩮᩈᨸᨬ᩠ᨬᨲ᩠ᨲᩦᨲᩥ? ᩈᨻ᩠ᨻᨲ᩠ᨳᨸᨬ᩠ᨬᨲ᩠ᨲᩥ. ᩈᩣᨵᩤᩁᨱᨸᨬ᩠ᨬᨲ᩠ᨲᩥ, ᩋᩈᩣᨵᩤᩁᨱᨸᨬ᩠ᨬᨲ᩠ᨲᩦᨲᩥ? ᩋᩈᩣᨵᩤᩁᨱᨸᨬ᩠ᨬᨲ᩠ᨲᩥ. ᩑᨠᨲᩮᩣᨸᨬ᩠ᨬᨲ᩠ᨲᩥ, ᩏᨽᨲᩮᩣᨸᨬ᩠ᨬᨲ᩠ᨲᩦᨲᩥ? ᩑᨠᨲᩮᩣᨸᨬ᩠ᨬᨲ᩠ᨲᩥ. ᨧᨲᩩᨶ᩠ᨶᩴ ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩣᨶᩴ ᨠᨲ᩠ᨳᩮᩣᨣᨵᩴ ᨠᨲ᩠ᨳ ᨸᩁᩥᨿᩣᨸᨶ᩠ᨶᨶ᩠ᨲᩥ? ᨶᩥᨴᩤᨶᩮᩣᨣᨵᩴ ᨶᩥᨴᩤᨶᨸᩁᩥᨿᩣᨸᨶ᩠ᨶᩴ. ᨠᨲᨾᩮᨶ ᩏᨴ᩠ᨴᩮᩈᩮᨶ ᩏᨴ᩠ᨴᩮᩈᩴ ᩋᩣᨣᨧ᩠ᨨᨲᩦᨲᩥ? ᨲᨲᩥᨿᩮᨶ ᩏᨴ᩠ᨴᩮᩈᩮᨶ ᩏᨴ᩠ᨴᩮᩈᩴ ᩋᩣᨣᨧ᩠ᨨᨲᩥ. ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᨾᩣ ᩅᩥᨸᨲ᩠ᨲᩦᨲᩥ? ᩈᩦᩃᩅᩥᨸᨲ᩠ᨲᩥ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨠᨲᨾᩮᩣ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩣᨲᩥ? ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨠ᩠ᨡᨶ᩠ᨵᩮᩣ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨠᨲᩥᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩦᨲᩥ? ᨴ᩠ᩅᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨧᩥᨲ᩠ᨲᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ …ᨸᩮ…  ᨠᩮᨶᩣᨽᨲᨶ᩠ᨲᩥ? ᨸᩁᨾ᩠ᨸᩁᩣᨽᨲᩴ—
</Paragraph>

<Paragraph number="1022" type="verses" book="pari">
ᩏᨸᩣᩃᩥ ᨴᩤᩈᨠᩮᩣ ᨧᩮᩅ,_  
_ᩈᩮᩣᨱᨠᩮᩣ ᩈᩥᨣ᩠ᨣᩅᩮᩤ ᨲᨳᩣ;_  
_ᨾᩮᩣᨣ᩠ᨣᩃᩥᨸᩩᨲ᩠ᨲᩮᨶ ᨸᨬ᩠ᨧᨾᩣ,_  
_ᩑᨲᩮ ᨩᨾ᩠ᨻᩩᩈᩥᩁᩥᩅ᩠ᩉᨿᩮ._  


</Paragraph>
</Division>

<Paragraph number="1023" type="center" book="pari">
…ᨸᩮ…


</Paragraph>

<Paragraph number="1024" type="verses" book="pari">
_ᩑᨲᩮ ᨶᩣᨣᩤ ᨾᩉᩣᨸᨬ᩠ᨬᩣ,_  
_ᩅᩥᨶᨿᨬ᩠ᨬᩪ ᨾᨣ᩠ᨣᨠᩮᩣᩅᩥᨴᩤ;_  
_ᩅᩥᨶᨿᩴ ᨴᩦᨸᩮ ᨸᨠᩣᩈᩮᩈᩩᩴ,_  
_ᨸᩥᨭᨠᩴ ᨲᨾ᩠ᨻᨸᨱ᩠ᨱᩥᨿᩣᨲᩥ. (1)_  

</Paragraph>

<Paragraph number="1025" book="pari">
ᨧᩮᩣᩁᩥᩴ ᩅᩩᨭ᩠ᨮᩣᨸᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨧᩮᩣᩁᩥᩴ ᩅᩩᨭ᩠ᨮᩣᨸᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨴ᩠ᩅᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩈᩥᨿᩣ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ …ᨸᩮ… . (2)
</Paragraph>

<Paragraph number="1026" book="pari">
ᩑᨠᩣ ᨣᩤᨾᨶ᩠ᨲᩁᩴ ᨣᨾᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩋᨬ᩠ᨬᨲᩁᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᨬ᩠ᨬᨲᩁᩣ ᨽᩥᨠ᩠ᨡᩩᨶᩦ ᩑᨠᩣ ᨣᩤᨾᨶ᩠ᨲᩁᩴ ᨣᨧ᩠ᨨᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ, ᨲᩥᩔᩮᩣ ᩋᨶᩩᨸᨬ᩠ᨬᨲ᩠ᨲᩥᨿᩮᩣ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨸᨮᨾᨸᩣᩁᩣᨩᩥᨠᩮ …ᨸᩮ… . (3)
</Paragraph>

<Paragraph number="1027" book="pari">
ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩴ ᨽᩥᨠ᩠ᨡᩩᨶᩥᩴ ᨵᨾ᩠ᨾᩮᨶ ᩅᩥᨶᨿᩮᨶ ᩈᨲ᩠ᨳᩩᩈᩣᩈᨶᩮᨶ ᩋᨶᨸᩃᩮᩣᨠᩮᨲ᩠ᩅᩣ ᨠᩣᩁᨠᩈᩴᨥᩴ ᩋᨶᨬ᩠ᨬᩣᨿ ᨣᨱᩔ ᨨᨶ᩠ᨴᩴ ᩒᩈᩣᩁᨱᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩴ ᨽᩥᨠ᩠ᨡᩩᨶᩥᩴ ᨵᨾ᩠ᨾᩮᨶ ᩅᩥᨶᨿᩮᨶ ᩈᨲ᩠ᨳᩩᩈᩣᩈᨶᩮᨶ ᩋᨶᨸᩃᩮᩣᨠᩮᨲ᩠ᩅᩣ ᨠᩣᩁᨠᩈᩴᨥᩴ ᩋᨶᨬ᩠ᨬᩣᨿ ᨣᨱᩔ ᨨᨶ᩠ᨴᩴ ᩒᩈᩣᩁᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨵᩩᩁᨶᩥᨠ᩠ᨡᩮᨸᩮ …ᨸᩮ… . (4)
</Paragraph>

<Paragraph number="1028" book="pari">
ᩋᩅᩔᩩᨲᩣᨿ ᨽᩥᨠ᩠ᨡᩩᨶᩥᨿᩣ ᩋᩅᩔᩩᨲᩔ ᨸᩩᩁᩥᩈᨸᩩᨣ᩠ᨣᩃᩔ ᩉᨲ᩠ᨳᨲᩮᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨽᩩᨬ᩠ᨩᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩈᩩᨶ᩠ᨴᩁᩦᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩈᩩᨶ᩠ᨴᩁᩦᨶᨶ᩠ᨴᩣ ᨽᩥᨠ᩠ᨡᩩᨶᩦ ᩋᩅᩔᩩᨲᩣ ᩋᩅᩔᩩᨲᩔ ᨸᩩᩁᩥᩈᨸᩩᨣ᩠ᨣᩃᩔ ᩉᨲ᩠ᨳᨲᩮᩣ ᩋᩣᨾᩥᩈᩴ ᨸᨭᩥᨣ᩠ᨣᩉᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨸᨮᨾᨸᩣᩁᩣᨩᩥᨠᩮ …ᨸᩮ… . (5)
</Paragraph>

<Paragraph number="1029" book="pari">
“ᨠᩥᩴ ᨲᩮ, ᩋᨿ᩠ᨿᩮ, ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨠᩁᩥᩔᨲᩥ ᩋᩅᩔᩩᨲᩮᩣ ᩅᩤ ᩋᨶᩅᩔᩩᨲᩮᩣ ᩅᩤ, ᨿᨲᩮᩣ ᨲ᩠ᩅᩴ ᩋᨶᩅᩔᩩᨲᩣ. ᩍᩘᨥ, ᩋᨿ᩠ᨿᩮ, ᨿᩴ ᨲᩮ ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨴᩮᨲᩥ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨲᩴ ᨲ᩠ᩅᩴ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴ ᩅᩤ ᨽᩩᨬ᩠ᨩ ᩅᩤ”ᨲᩥ ᩏᨿ᩠ᨿᩮᩣᨩᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩋᨬ᩠ᨬᨲᩁᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᨬ᩠ᨬᨲᩁᩣ ᨽᩥᨠ᩠ᨡᩩᨶᩦ—  “ᨠᩥᩴ ᨲᩮ, ᩋᨿ᩠ᨿᩮ, ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨠᩁᩥᩔᨲᩥ ᩋᩅᩔᩩᨲᩮᩣ ᩅᩤ ᩋᨶᩅᩔᩩᨲᩮᩣ ᩅᩤ, ᨿᨲᩮᩣ ᨲ᩠ᩅᩴ ᩋᨶᩅᩔᩩᨲᩣ. ᩍᩘᨥ, ᩋᨿ᩠ᨿᩮ, ᨿᩴ ᨲᩮ ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨴᩮᨲᩥ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨲᩴ ᨲ᩠ᩅᩴ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴ ᩅᩤ ᨽᩩᨬ᩠ᨩ ᩅᩤ”ᨲᩥ ᩏᨿ᩠ᨿᩮᩣᨩᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (6)
</Paragraph>

<Paragraph number="1030" book="pari">
ᨠᩩᨸᩥᨲᩣᨿ ᩋᨶᨲ᩠ᨲᨾᨶᩣᨿ ᨽᩥᨠ᩠ᨡᩩᨶᩥᨿᩣ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᨧᨱ᩠ᨯᨠᩣᩊᩥᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨧᨱ᩠ᨯᨠᩣᩊᩦ ᨽᩥᨠ᩠ᨡᩩᨶᩦ ᨠᩩᨸᩥᨲᩣ ᩋᨶᨲ᩠ᨲᨾᨶᩣ ᩑᩅᩴ ᩋᩅᨧ—  “ᨻᩩᨴ᩠ᨵᩴ ᨸᨧ᩠ᨧᩣᨧᩥᨠ᩠ᨡᩣᨾᩥ, ᨵᨾ᩠ᨾᩴ ᨸᨧ᩠ᨧᩣᨧᩥᨠ᩠ᨡᩣᨾᩥ, ᩈᩴᨥᩴ ᨸᨧ᩠ᨧᩣᨧᩥᨠ᩠ᨡᩣᨾᩥ, ᩈᩥᨠ᩠ᨡᩴ ᨸᨧ᩠ᨧᩣᨧᩥᨠ᩠ᨡᩣᨾᩦ”ᨲᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨵᩩᩁᨶᩥᨠ᩠ᨡᩮᨸᩮ …ᨸᩮ… . (7)
</Paragraph>

<Paragraph number="1031" book="pari">
ᨠᩥᩈ᩠ᨾᩥᨬ᩠ᨧᩥᨴᩮᩅ ᩋᨵᩥᨠᩁᨱᩮ ᨸᨧ᩠ᨧᩣᨠᨲᩣᨿ ᨽᩥᨠ᩠ᨡᩩᨶᩥᨿᩣ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᨧᨱ᩠ᨯᨠᩣᩊᩥᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨧᨱ᩠ᨯᨠᩣᩊᩦ ᨽᩥᨠ᩠ᨡᩩᨶᩦ ᨠᩥᩈ᩠ᨾᩥᨬ᩠ᨧᩥᨴᩮᩅ ᩋᨵᩥᨠᩁᨱᩮ ᨸᨧ᩠ᨧᩣᨠᨲᩣ ᨠᩩᨸᩥᨲᩣ ᩋᨶᨲ᩠ᨲᨾᨶᩣ ᩑᩅᩴ ᩋᩅᨧ—  “ᨨᨶ᩠ᨴᨣᩤᨾᩥᨶᩥᨿᩮᩣ ᨧ ᨽᩥᨠ᩠ᨡᩩᨶᩥᨿᩮᩣ, ᨴᩮᩤᩈᨣᩤᨾᩥᨶᩥᨿᩮᩣ ᨧ ᨽᩥᨠ᩠ᨡᩩᨶᩥᨿᩮᩣ, ᨾᩮᩣᩉᨣᩤᨾᩥᨶᩥᨿᩮᩣ ᨧ ᨽᩥᨠ᩠ᨡᩩᨶᩥᨿᩮᩣ, ᨽᨿᨣᩤᨾᩥᨶᩥᨿᩮᩣ ᨧ ᨽᩥᨠ᩠ᨡᩩᨶᩥᨿᩮᩣ”ᨲᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨵᩩᩁᨶᩥᨠ᩠ᨡᩮᨸᩮ …ᨸᩮ… . (8)
</Paragraph>

<Paragraph number="1032" book="pari">
ᩈᩴᩈᨭ᩠ᨮᩣᨶᩴ ᨽᩥᨠ᩠ᨡᩩᨶᩦᨶᩴ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩈᨾ᩠ᨻᩉᩩᩃᩣ ᨽᩥᨠ᩠ᨡᩩᨶᩥᨿᩮᩣ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩈᨾ᩠ᨻᩉᩩᩃᩣ ᨽᩥᨠ᩠ᨡᩩᨶᩥᨿᩮᩣ ᩈᩴᩈᨭ᩠ᨮᩣ ᩅᩥᩉᩁᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨵᩩᩁᨶᩥᨠ᩠ᨡᩮᨸᩮ …ᨸᩮ… . (9)
</Paragraph>

<Paragraph number="1033" book="pari">
“ᩈᩴᩈᨭ᩠ᨮᩣᩅ, ᩋᨿ᩠ᨿᩮ, ᨲᩩᨾ᩠ᩉᩮ ᩅᩥᩉᩁᨳ. ᨾᩣ ᨲᩩᨾ᩠ᩉᩮ ᨶᩣᨶᩣ ᩅᩥᩉᩁᩥᨲ᩠ᨳᩣ”ᨲᩥ ᩏᨿ᩠ᨿᩮᩣᨩᩮᨶ᩠ᨲᩥᨿᩣ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ—  “ᩈᩴᩈᨭ᩠ᨮᩣᩅ, ᩋᨿ᩠ᨿᩮ, ᨲᩩᨾ᩠ᩉᩮ ᩅᩥᩉᩁᨳ. ᨾᩣ ᨲᩩᨾ᩠ᩉᩮ ᨶᩣᨶᩣ ᩅᩥᩉᩁᩥᨲ᩠ᨳᩣ”ᨲᩥ ᩏᨿ᩠ᨿᩮᩣᨩᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨵᩩᩁᨶᩥᨠ᩠ᨡᩮᨸᩮ …ᨸᩮ… . (10)
</Paragraph>

<Paragraph number="1034" book="pari">
ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨶᨸᨧ᩠ᨧᨿᩣ ᨸᩣᨭᩥᨴᩮᩈᨶᩦᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ, ᩑᨠᩣ ᩋᨶᩩᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨧᨲᩪᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (11)

</Paragraph>

<Paragraph number="1035" type="center" book="pari">
ᨠᨲ᩠ᨳᨸᨬ᩠ᨬᨲ᩠ᨲᩥᩅᩤᩁᩮᩣ ᨶᩥᨭ᩠ᨮᩥᨲᩮᩣ ᨸᨮᨾᩮᩣ.
</Paragraph>