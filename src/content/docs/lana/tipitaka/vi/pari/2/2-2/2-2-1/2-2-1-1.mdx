---
title: "2.2.1.1 ᨸᩣᩁᩣᨩᩥᨠᨠᨱ᩠ᨯ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="247" book="pari">

<Paragraph number="1011" book="pari">
ᨿᩴ ᨲᩮᨶ ᨽᨣᩅᨲᩣ ᨩᩣᨶᨲᩣ ᨸᩔᨲᩣ ᩋᩁᩉᨲᩣ ᩈᨾ᩠ᨾᩣᩈᨾ᩠ᨻᩩᨴ᩠ᨵᩮᨶ ᨠᩣᨿᩈᩴᩈᨣ᩠ᨣᩴ ᩈᩣᨴᩥᨿᨶᨸᨧ᩠ᨧᨿᩣ ᨸᩣᩁᩣᨩᩥᨠᩴ ᨠᨲ᩠ᨳ ᨸᨬ᩠ᨬᨲ᩠ᨲᩴ? ᨠᩴ ᩋᩣᩁᨻ᩠ᨽ? ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ …ᨸᩮ…  ᨠᩮᨶᩣᨽᨲᨶ᩠ᨲᩥ?
</Paragraph>

<Paragraph number="1012" book="pari">
ᨿᩴ ᨲᩮᨶ ᨽᨣᩅᨲᩣ ᨩᩣᨶᨲᩣ ᨸᩔᨲᩣ ᩋᩁᩉᨲᩣ ᩈᨾ᩠ᨾᩣᩈᨾ᩠ᨻᩩᨴ᩠ᨵᩮᨶ ᨠᩣᨿᩈᩴᩈᨣ᩠ᨣᩴ ᩈᩣᨴᩥᨿᨶᨸᨧ᩠ᨧᨿᩣ ᨸᩣᩁᩣᨩᩥᨠᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩈᩩᨶ᩠ᨴᩁᩦᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩈᩩᨶ᩠ᨴᩁᩦᨶᨶ᩠ᨴᩣ ᨽᩥᨠ᩠ᨡᩩᨶᩦ ᩋᩅᩔᩩᨲᩣ ᩋᩅᩔᩩᨲᩔ ᨸᩩᩁᩥᩈᨸᩩᨣ᩠ᨣᩃᩔ ᨠᩣᨿᩈᩴᩈᨣ᩠ᨣᩴ ᩈᩣᨴᩥᨿᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩋᨲ᩠ᨳᩥ ᨲᨲ᩠ᨳ ᨸᨬ᩠ᨬᨲ᩠ᨲᩥ, ᩋᨶᩩᨸᨬ᩠ᨬᨲ᩠ᨲᩥ, ᩋᨶᩩᨸ᩠ᨸᨶ᩠ᨶᨸᨬ᩠ᨬᨲ᩠ᨲᩦᨲᩥ? ᩑᨠᩣ ᨸᨬ᩠ᨬᨲ᩠ᨲᩥ. ᩋᨶᩩᨸᨬ᩠ᨬᨲ᩠ᨲᩥ ᩋᨶᩩᨸ᩠ᨸᨶ᩠ᨶᨸᨬ᩠ᨬᨲ᩠ᨲᩥ ᨲᩈ᩠ᨾᩥᩴ ᨶᨲ᩠ᨳᩥ. ᩈᨻ᩠ᨻᨲ᩠ᨳᨸᨬ᩠ᨬᨲ᩠ᨲᩥ, ᨸᨴᩮᩈᨸᨬ᩠ᨬᨲ᩠ᨲᩦᨲᩥ? ᩈᨻ᩠ᨻᨲ᩠ᨳᨸᨬ᩠ᨬᨲ᩠ᨲᩥ. ᩈᩣᨵᩤᩁᨱᨸᨬ᩠ᨬᨲ᩠ᨲᩥ, ᩋᩈᩣᨵᩤᩁᨱᨸᨬ᩠ᨬᨲ᩠ᨲᩦᨲᩥ? ᩋᩈᩣᨵᩤᩁᨱᨸᨬ᩠ᨬᨲ᩠ᨲᩥ. ᩑᨠᨲᩮᩣᨸᨬ᩠ᨬᨲ᩠ᨲᩥ, ᩏᨽᨲᩮᩣᨸᨬ᩠ᨬᨲ᩠ᨲᩦᨲᩥ? ᩑᨠᨲᩮᩣᨸᨬ᩠ᨬᨲ᩠ᨲᩥ. ᨧᨲᩩᨶ᩠ᨶᩴ ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩣᨶᩴ ᨠᨲ᩠ᨳᩮᩣᨣᨵᩴ ᨠᨲ᩠ᨳ ᨸᩁᩥᨿᩣᨸᨶ᩠ᨶᨶ᩠ᨲᩥ? ᨶᩥᨴᩤᨶᩮᩣᨣᨵᩴ ᨶᩥᨴᩤᨶᨸᩁᩥᨿᩣᨸᨶ᩠ᨶᩴ? ᨠᨲᨾᩮᨶ ᩏᨴ᩠ᨴᩮᩈᩮᨶ ᩏᨴ᩠ᨴᩮᩈᩴ ᩋᩣᨣᨧ᩠ᨨᨲᩦᨲᩥ? ᨴᩩᨲᩥᨿᩮᨶ ᩏᨴ᩠ᨴᩮᩈᩮᨶ ᩏᨴ᩠ᨴᩮᩈᩴ ᩋᩣᨣᨧ᩠ᨨᨲᩥ. ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᨾᩣ ᩅᩥᨸᨲ᩠ᨲᩦᨲᩥ? ᩈᩦᩃᩅᩥᨸᨲ᩠ᨲᩥ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨠᨲᨾᩮᩣ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩣᨲᩥ? ᨸᩣᩁᩣᨩᩥᨠᩣᨸᨲ᩠ᨲᩥᨠ᩠ᨡᨶ᩠ᨵᩮᩣ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨠᨲᩥᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩦᨲᩥ? ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ …ᨸᩮ…  ᨠᩮᨶᩣᨽᨲᨶ᩠ᨲᩥ? ᨸᩁᨾ᩠ᨸᩁᩣᨽᨲᩴ—
</Paragraph>

<Paragraph number="1013" type="verses" book="pari">
ᩏᨸᩣᩃᩥ ᨴᩤᩈᨠᩮᩣ ᨧᩮᩅ,_  
_ᩈᩮᩣᨱᨠᩮᩣ ᩈᩥᨣ᩠ᨣᩅᩮᩤ ᨲᨳᩣ;_  
_ᨾᩮᩣᨣ᩠ᨣᩃᩥᨸᩩᨲ᩠ᨲᩮᨶ ᨸᨬ᩠ᨧᨾᩣ,_  
_ᩑᨲᩮ ᨩᨾ᩠ᨻᩩᩈᩥᩁᩥᩅ᩠ᩉᨿᩮ._  


</Paragraph>
</Division>

<Paragraph number="1014" type="center" book="pari">
…ᨸᩮ…


</Paragraph>

<Paragraph number="1015" type="verses" book="pari">
_ᩑᨲᩮ ᨶᩣᨣᩤ ᨾᩉᩣᨸᨬ᩠ᨬᩣ,_  
_ᩅᩥᨶᨿᨬ᩠ᨬᩪ ᨾᨣ᩠ᨣᨠᩮᩣᩅᩥᨴᩤ;_  
_ᩅᩥᨶᨿᩴ ᨴᩦᨸᩮ ᨸᨠᩣᩈᩮᩈᩩᩴ,_  
_ᨸᩥᨭᨠᩴ ᨲᨾ᩠ᨻᨸᨱ᩠ᨱᩥᨿᩣᨲᩥ. (1)_  

</Paragraph>

<Paragraph number="1016" book="pari">
ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᨶᨸᨧ᩠ᨧᨿᩣ ᨸᩣᩁᩣᨩᩥᨠᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨩᩣᨶᩴ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩴ ᨽᩥᨠ᩠ᨡᩩᨶᩥᩴ ᨶᩮᩅᨲ᩠ᨲᨶᩣ ᨸᨭᩥᨧᩮᩣᨴᩮᩈᩥ ᨶ ᨣᨱᩔ ᩋᩣᩁᩮᩣᨧᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨵᩩᩁᨶᩥᨠ᩠ᨡᩮᨸᩮ …ᨸᩮ… . (2)
</Paragraph>

<Paragraph number="1017" book="pari">
ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᨸᩣᩁᩣᨩᩥᨠᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩴ ᩋᩁᩥᨭ᩠ᨮᩴ ᨽᩥᨠ᩠ᨡᩩᩴ ᨣᨴ᩠ᨵᨻᩣᨵᩥᨸᩩᨻ᩠ᨻᩴ ᩋᨶᩩᩅᨲ᩠ᨲᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨵᩩᩁᨶᩥᨠ᩠ᨡᩮᨸᩮ …ᨸᩮ… . (3)
</Paragraph>

<Paragraph number="1018" book="pari">
ᩋᨭ᩠ᨮᨾᩴ ᩅᨲ᩠ᨳᩩᩴ ᨸᩁᩥᨸᩪᩁᨱᨸᨧ᩠ᨧᨿᩣ ᨸᩣᩁᩣᨩᩥᨠᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᩋᨭ᩠ᨮᨾᩴ ᩅᨲ᩠ᨳᩩᩴ ᨸᩁᩥᨸᩪᩁᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨵᩩᩁᨶᩥᨠ᩠ᨡᩮᨸᩮ …ᨸᩮ… . (4)

</Paragraph>

<Paragraph number="1019" type="center" book="pari">
ᨸᩣᩁᩣᨩᩥᨠᩣ ᨶᩥᨭ᩠ᨮᩥᨲᩣ.
</Paragraph>