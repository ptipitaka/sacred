---
title: "2.1.2.4.1 ᩃᩈᩩᨱᩅᨣ᩠ᨣ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="231" book="pari">

<Paragraph number="877" book="pari">
ᩃᩈᩩᨱᩴ ᨡᩣᨴᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨡᩣᨴᩥᩔᩣᨾᩦᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (1)
</Paragraph>

<Paragraph number="878" book="pari">
ᩈᨾ᩠ᨻᩣᨵᩮ ᩃᩮᩣᨾᩴ ᩈᩴᩉᩁᩣᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩈᩴᩉᩁᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩈᩴᩉᩁᩣᨸᩥᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (2)
</Paragraph>

<Paragraph number="879" book="pari">
ᨲᩃᨥᩣᨲᨠᩴ ᨠᩁᩮᩣᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨠᩁᩮᩣᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨠᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (3)
</Paragraph>

<Paragraph number="880" book="pari">
ᨩᨲᩩᨾᨭ᩠ᨮᨠᩴ ᩋᩣᨴᩥᨿᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᩣᨴᩥᨿᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ, ᩋᩣᨴᩥᨶ᩠ᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (4)
</Paragraph>

<Paragraph number="881" book="pari">
ᩋᨲᩥᩁᩮᨠᨴ᩠ᩅᩘᨣᩩᩃᨸᨻ᩠ᨻᨸᩁᨾᩴ ᩏᨴᨠᩈᩩᨴ᩠ᨵᩥᨠᩴ ᩋᩣᨴᩥᨿᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᩣᨴᩥᨿᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩋᩣᨴᩥᨶ᩠ᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (5)
</Paragraph>

<Paragraph number="882" book="pari">
ᨽᩥᨠ᩠ᨡᩩᩔ ᨽᩩᨬ᩠ᨩᨶ᩠ᨲᩔ ᨸᩣᨶᩦᨿᩮᨶ ᩅᩤ ᩅᩥᨵᩪᨸᨶᩮᨶ ᩅᩤ ᩏᨸᨲᩥᨭ᩠ᨮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩉᨲ᩠ᨳᨸᩣᩈᩮ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ; ᩉᨲ᩠ᨳᨸᩣᩈᩴ ᩅᩥᨩᩉᩥᨲ᩠ᩅᩣ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (6)
</Paragraph>

<Paragraph number="883" book="pari">
ᩋᩣᨾᨠᨵᨬ᩠ᨬᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. “ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (7)
</Paragraph>

<Paragraph number="884" book="pari">
ᩏᨧ᩠ᨧᩣᩁᩴ ᩅᩤ ᨸᩔᩣᩅᩴ ᩅᩤ ᩈᩘᨠᩣᩁᩴ ᩅᩤ ᩅᩥᨥᩣᩈᩴ ᩅᩤ ᨲᩥᩁᩮᩣᨠᩩᨭ᩠ᨭᩮ ᩅᩤ ᨲᩥᩁᩮᩣᨸᩣᨠᩣᩁᩮ ᩅᩤ ᨨᨯ᩠ᨯᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨨᨯ᩠ᨯᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨨᨯ᩠ᨯᩥᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (8)
</Paragraph>

<Paragraph number="885" book="pari">
ᩏᨧ᩠ᨧᩣᩁᩴ ᩅᩤ ᨸᩔᩣᩅᩴ ᩅᩤ ᩈᩘᨠᩣᩁᩴ ᩅᩤ ᩅᩥᨥᩣᩈᩴ ᩅᩤ ᩉᩁᩥᨲᩮ ᨨᨯ᩠ᨯᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨨᨯ᩠ᨯᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨨᨯ᩠ᨯᩥᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (9)
</Paragraph>

<Paragraph number="886" book="pari">
ᨶᨧ᩠ᨧᩴ ᩅᩤ ᨣᩦᨲᩴ ᩅᩤ ᩅᩤᨴᩥᨲᩴ ᩅᩤ ᨴᩔᨶᩣᨿ ᨣᨧ᩠ᨨᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨣᨧ᩠ᨨᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᨿᨲ᩠ᨳ ᨮᩥᨲᩣ ᨸᩔᨲᩥ ᩅᩤ ᩈᩩᨱᩣᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (10)

</Paragraph>
</Division>

<Paragraph number="887" type="center" book="pari">
ᩃᩈᩩᨱᩅᨣ᩠ᨣᩮᩤ ᨸᨮᨾᩮᩣ.
</Paragraph>