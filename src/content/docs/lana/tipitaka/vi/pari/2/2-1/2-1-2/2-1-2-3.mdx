---
title: "2.1.2.3 ᨶᩥᩔᨣ᩠ᨣᩥᨿᨠᨱ᩠ᨯ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="230" book="pari">

<Paragraph number="864" book="pari">
ᨸᨲ᩠ᨲᩈᨶ᩠ᨶᩥᨧᨿᩴ ᨠᩁᩮᩣᨶ᩠ᨲᩦ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (1)
</Paragraph>

<Paragraph number="865" book="pari">
ᩋᨠᩣᩃᨧᩦᩅᩁᩴ “ᨠᩣᩃᨧᩦᩅᩁᨶ᩺”ᨲᩥ ᩋᨵᩥᨭ᩠ᨮᩉᩥᨲ᩠ᩅᩣ ᨽᩣᨩᩣᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨽᩣᨩᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨽᩣᨩᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (2)
</Paragraph>

<Paragraph number="866" book="pari">
ᨽᩥᨠ᩠ᨡᩩᨶᩥᨿᩣ ᩈᨴ᩠ᨵᩥᩴ ᨧᩦᩅᩁᩴ ᨸᩁᩥᩅᨲ᩠ᨲᩮᨲ᩠ᩅᩣ ᩋᨧ᩠ᨨᩥᨶ᩠ᨴᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᨧ᩠ᨨᩥᨶ᩠ᨴᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩋᨧ᩠ᨨᩥᨶ᩠ᨶᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (3)
</Paragraph>

<Paragraph number="867" book="pari">
ᩋᨬ᩠ᨬᩴ ᩅᩥᨬ᩠ᨬᩣᨸᩮᨲ᩠ᩅᩣ ᩋᨬ᩠ᨬᩴ ᩅᩥᨬ᩠ᨬᩣᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩅᩥᨬ᩠ᨬᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩅᩥᨬ᩠ᨬᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (4)
</Paragraph>

<Paragraph number="868" book="pari">
ᩋᨬ᩠ᨬᩴ ᨧᩮᨲᩣᨸᩮᨲ᩠ᩅᩣ ᩋᨬ᩠ᨬᩴ ᨧᩮᨲᩣᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨧᩮᨲᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨧᩮᨲᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (5)
</Paragraph>

<Paragraph number="869" book="pari">
ᩋᨬ᩠ᨬᨴᨲ᩠ᨳᩥᨠᩮᨶ ᨸᩁᩥᨠ᩠ᨡᩣᩁᩮᨶ ᩋᨬ᩠ᨬᩩᨴ᩠ᨴᩥᩈᩥᨠᩮᨶ ᩈᩴᨥᩥᨠᩮᨶ ᩋᨬ᩠ᨬᩴ ᨧᩮᨲᩣᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨧᩮᨲᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨧᩮᨲᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (6)
</Paragraph>

<Paragraph number="870" book="pari">
ᩋᨬ᩠ᨬᨴᨲ᩠ᨳᩥᨠᩮᨶ ᨸᩁᩥᨠ᩠ᨡᩣᩁᩮᨶ ᩋᨬ᩠ᨬᩩᨴ᩠ᨴᩥᩈᩥᨠᩮᨶ ᩈᩴᨥᩥᨠᩮᨶ ᩈᩴᨿᩣᨧᩥᨠᩮᨶ ᩋᨬ᩠ᨬᩴ ᨧᩮᨲᩣᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨧᩮᨲᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨧᩮᨲᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (7)
</Paragraph>

<Paragraph number="871" book="pari">
ᩋᨬ᩠ᨬᨴᨲ᩠ᨳᩥᨠᩮᨶ ᨸᩁᩥᨠ᩠ᨡᩣᩁᩮᨶ ᩋᨬ᩠ᨬᩩᨴ᩠ᨴᩥᩈᩥᨠᩮᨶ ᨾᩉᩣᨩᨶᩥᨠᩮᨶ ᩋᨬ᩠ᨬᩴ ᨧᩮᨲᩣᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨧᩮᨲᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨧᩮᨲᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (8)
</Paragraph>

<Paragraph number="872" book="pari">
ᩋᨬ᩠ᨬᨴᨲ᩠ᨳᩥᨠᩮᨶ ᨸᩁᩥᨠ᩠ᨡᩣᩁᩮᨶ ᩋᨬ᩠ᨬᩩᨴ᩠ᨴᩥᩈᩥᨠᩮᨶ ᨾᩉᩣᨩᨶᩥᨠᩮᨶ ᩈᩴᨿᩣᨧᩥᨠᩮᨶ ᩋᨬ᩠ᨬᩴ ᨧᩮᨲᩣᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨧᩮᨲᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨧᩮᨲᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (9)
</Paragraph>

<Paragraph number="873" book="pari">
ᩋᨬ᩠ᨬᨴᨲ᩠ᨳᩥᨠᩮᨶ ᨸᩁᩥᨠ᩠ᨡᩣᩁᩮᨶ ᩋᨬ᩠ᨬᩩᨴ᩠ᨴᩥᩈᩥᨠᩮᨶ ᨸᩩᨣ᩠ᨣᩃᩥᨠᩮᨶ ᩈᩴᨿᩣᨧᩥᨠᩮᨶ ᩋᨬ᩠ᨬᩴ ᨧᩮᨲᩣᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨧᩮᨲᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨧᩮᨲᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (10)
</Paragraph>

<Paragraph number="874" book="pari">
ᩋᨲᩥᩁᩮᨠᨧᨲᩩᨠ᩠ᨠᩴᩈᨸᩁᨾᩴ ᨣᩁᩩᨸᩣᩅᩩᩁᨱᩴ ᨧᩮᨲᩣᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨧᩮᨲᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨧᩮᨲᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (11)
</Paragraph>

<Paragraph number="875" book="pari">
ᩋᨲᩥᩁᩮᨠᩋᨯ᩠ᨰᨲᩮᨿ᩠ᨿᨠᩴᩈᨸᩁᨾᩴ ᩃᩉᩩᨸᩣᩅᩩᩁᨱᩴ ᨧᩮᨲᩣᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨧᩮᨲᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨧᩮᨲᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (12)

</Paragraph>
</Division>

<Paragraph number="876" type="center" book="pari">
ᨶᩥᩔᨣ᩠ᨣᩥᨿᩣ ᨸᩣᨧᩥᨲ᩠ᨲᩥᨿᩣ ᨶᩥᨭ᩠ᨮᩥᨲᩣ.
</Paragraph>