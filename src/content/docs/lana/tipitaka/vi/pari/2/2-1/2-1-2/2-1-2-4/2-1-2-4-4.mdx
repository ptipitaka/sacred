---
title: "2.1.2.4.4 ᨲᩩᩅᨭ᩠ᨭᩅᨣ᩠ᨣ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="234" book="pari">

<Paragraph number="910" book="pari">
ᨴ᩠ᩅᩮ ᨽᩥᨠ᩠ᨡᩩᨶᩥᨿᩮᩣ ᩑᨠᨾᨬ᩠ᨧᩮ ᨲᩩᩅᨭ᩠ᨭᩮᨶ᩠ᨲᩥᨿᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨶ᩠ᨲᩥ. ᨶᩥᨸᨩ᩠ᨩᨶ᩠ᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨶᩥᨸᨶ᩠ᨶᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (1)
</Paragraph>

<Paragraph number="911" book="pari">
ᨴ᩠ᩅᩮ ᨽᩥᨠ᩠ᨡᩩᨶᩥᨿᩮᩣ ᩑᨠᨲ᩠ᨳᩁᨱᨸᩣᩅᩩᩁᨱᩣ ᨲᩩᩅᨭ᩠ᨭᩮᨶ᩠ᨲᩥᨿᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨶ᩠ᨲᩥ. ᨶᩥᨸᨩ᩠ᨩᨶ᩠ᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨶᩥᨸᨶ᩠ᨶᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (2)
</Paragraph>

<Paragraph number="912" book="pari">
ᨽᩥᨠ᩠ᨡᩩᨶᩥᨿᩣ ᩈᨬ᩠ᨧᩥᨧ᩠ᨧ ᩋᨹᩣᩈᩩᩴ ᨠᩁᩮᩣᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨠᩁᩮᩣᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨠᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (3)
</Paragraph>

<Paragraph number="913" book="pari">
ᨴᩩᨠ᩠ᨡᩥᨲᩴ ᩈᩉᨩᩦᩅᩥᨶᩥᩴ ᨶᩮᩅ ᩏᨸᨭ᩠ᨮᩮᨶ᩠ᨲᩦ ᨶ ᩏᨸᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨶ᩠ᨲᩦ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨸᩣᨧᩥᨲ᩠ᨲᩥᨿᩴ. (4)
</Paragraph>

<Paragraph number="914" book="pari">
ᨽᩥᨠ᩠ᨡᩩᨶᩥᨿᩣ ᩏᨸᩔᨿᩴ ᨴᨲ᩠ᩅᩣ ᨠᩩᨸᩥᨲᩣ ᩋᨶᨲ᩠ᨲᨾᨶᩣ ᨶᩥᨠ᩠ᨠᨯ᩠ᨰᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨶᩥᨠ᩠ᨠᨯ᩠ᨰᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨶᩥᨠ᩠ᨠᨯ᩠ᨰᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (5)
</Paragraph>

<Paragraph number="915" book="pari">
ᩈᩴᩈᨭ᩠ᨮᩣ ᨽᩥᨠ᩠ᨡᩩᨶᩦ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨬᨲ᩠ᨲᩥᨿᩣ ᨴᩩᨠ᩠ᨠᨭᩴ; ᨠᨾ᩠ᨾᩅᩤᨧᩣᨸᩁᩥᨿᩮᩣᩈᩣᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (6)
</Paragraph>

<Paragraph number="916" book="pari">
ᩋᨶ᩠ᨲᩮᩣᩁᨭ᩠ᨮᩮ ᩈᩣᩈᩘᨠᩈᨾ᩠ᨾᨲᩮ ᩈᨸ᩠ᨸᨭᩥᨽᨿᩮ ᩋᩈᨲ᩠ᨳᩥᨠᩣ ᨧᩣᩁᩥᨠᩴ ᨧᩁᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᨭᩥᨸᨩ᩠ᨩᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᨭᩥᨸᨶ᩠ᨶᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (7)
</Paragraph>

<Paragraph number="917" book="pari">
ᨲᩥᩁᩮᩣᩁᨭ᩠ᨮᩮ ᩈᩣᩈᩘᨠᩈᨾ᩠ᨾᨲᩮ ᩈᨸ᩠ᨸᨭᩥᨽᨿᩮ ᩋᩈᨲ᩠ᨳᩥᨠᩣ ᨧᩣᩁᩥᨠᩴ ᨧᩁᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᨭᩥᨸᨩ᩠ᨩᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᨭᩥᨸᨶ᩠ᨶᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (8)
</Paragraph>

<Paragraph number="918" book="pari">
ᩋᨶ᩠ᨲᩮᩣᩅᩔᩴ ᨧᩣᩁᩥᨠᩴ ᨧᩁᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᨭᩥᨸᨩ᩠ᨩᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᨭᩥᨸᨶ᩠ᨶᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (9)
</Paragraph>

<Paragraph number="919" book="pari">
ᩅᩔᩴᩅᩩᨭ᩠ᨮᩣ ᨽᩥᨠ᩠ᨡᩩᨶᩦ ᨧᩣᩁᩥᨠᩴ ᨶ ᨸᨠ᩠ᨠᨾᨶ᩠ᨲᩦ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨸᩣᨧᩥᨲ᩠ᨲᩥᨿᩴ. (10)

</Paragraph>
</Division>

<Paragraph number="920" type="center" book="pari">
ᨲᩩᩅᨭ᩠ᨭᩅᨣ᩠ᨣᩮᩤ ᨧᨲᩩᨲ᩠ᨳᩮᩣ.
</Paragraph>