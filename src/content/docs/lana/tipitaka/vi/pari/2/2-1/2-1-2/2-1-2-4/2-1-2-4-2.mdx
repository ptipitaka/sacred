---
title: "2.1.2.4.2 ᩁᨲ᩠ᨲᨶ᩠ᨵᨠᩣᩁᩅᨣ᩠ᨣ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="232" book="pari">

<Paragraph number="888" book="pari">
ᩁᨲ᩠ᨲᨶ᩠ᨵᨠᩣᩁᩮ ᩋᨸ᩠ᨸᨴᩦᨸᩮ ᨸᩩᩁᩥᩈᩮᨶ ᩈᨴ᩠ᨵᩥᩴ ᩑᨠᩮᨶᩮᨠᩣ ᩈᨶ᩠ᨲᩥᨭ᩠ᨮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩉᨲ᩠ᨳᨸᩣᩈᩮ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ; ᩉᨲ᩠ᨳᨸᩣᩈᩴ ᩅᩥᨩᩉᩥᨲ᩠ᩅᩣ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (1)
</Paragraph>

<Paragraph number="889" book="pari">
ᨸᨭᩥᨧ᩠ᨨᨶ᩠ᨶᩮ ᩒᨠᩣᩈᩮ ᨸᩩᩁᩥᩈᩮᨶ ᩈᨴ᩠ᨵᩥᩴ ᩑᨠᩮᨶᩮᨠᩣ ᩈᨶ᩠ᨲᩥᨭ᩠ᨮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩉᨲ᩠ᨳᨸᩣᩈᩮ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ; ᩉᨲ᩠ᨳᨸᩣᩈᩴ ᩅᩥᨩᩉᩥᨲ᩠ᩅᩣ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (2)
</Paragraph>

<Paragraph number="890" book="pari">
ᩋᨩ᩠ᨫᩮᩣᨠᩣᩈᩮ ᨸᩩᩁᩥᩈᩮᨶ ᩈᨴ᩠ᨵᩥᩴ ᩑᨠᩮᨶᩮᨠᩣ ᩈᨶ᩠ᨲᩥᨭ᩠ᨮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩉᨲ᩠ᨳᨸᩣᩈᩮ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ; ᩉᨲ᩠ᨳᨸᩣᩈᩴ ᩅᩥᨩᩉᩥᨲ᩠ᩅᩣ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (3)
</Paragraph>

<Paragraph number="891" book="pari">
ᩁᨳᩥᨠᩣᨿ ᩅᩤ ᨻ᩠ᨿᩪᩉᩮ ᩅᩤ ᩈᩥᩘᨥᩣᨭᨠᩮ ᩅᩤ ᨸᩩᩁᩥᩈᩮᨶ ᩈᨴ᩠ᨵᩥᩴ ᩑᨠᩮᨶᩮᨠᩣ ᩈᨶ᩠ᨲᩥᨭ᩠ᨮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩉᨲ᩠ᨳᨸᩣᩈᩮ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ; ᩉᨲ᩠ᨳᨸᩣᩈᩴ ᩅᩥᨩᩉᩥᨲ᩠ᩅᩣ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (4)
</Paragraph>

<Paragraph number="892" book="pari">
ᨸᩩᩁᩮᨽᨲ᩠ᨲᩴ ᨠᩩᩃᩣᨶᩥ ᩏᨸᩈᩘᨠᨾᩥᨲ᩠ᩅᩣ ᩋᩣᩈᨶᩮ ᨶᩥᩈᩦᨴᩥᨲ᩠ᩅᩣ ᩈᩣᨾᩥᨠᩮ ᩋᨶᩣᨸᩩᨧ᩠ᨨᩣ ᨸᨠ᩠ᨠᨾᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᨮᨾᩴ ᨸᩣᨴᩴ ᩋᨶᩮᩣᩅᩔᨠᩴ ᩋᨲᩥᨠ᩠ᨠᩣᨾᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᨴᩩᨲᩥᨿᩴ ᨸᩣᨴᩴ ᩋᨲᩥᨠ᩠ᨠᩣᨾᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (5)
</Paragraph>

<Paragraph number="893" book="pari">
ᨸᨧ᩠ᨨᩣᨽᨲ᩠ᨲᩴ ᨠᩩᩃᩣᨶᩥ ᩏᨸᩈᩘᨠᨾᩥᨲ᩠ᩅᩣ ᩈᩣᨾᩥᨠᩮ ᩋᨶᩣᨸᩩᨧ᩠ᨨᩣ ᩋᩣᩈᨶᩮ ᨶᩥᩈᩦᨴᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨶᩥᩈᩦᨴᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨶᩥᩈᩥᨶ᩠ᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (6)
</Paragraph>

<Paragraph number="894" book="pari">
ᩅᩥᨠᩣᩃᩮ ᨠᩩᩃᩣᨶᩥ ᩏᨸᩈᩘᨠᨾᩥᨲ᩠ᩅᩣ ᩈᩣᨾᩥᨠᩮ ᩋᨶᩣᨸᩩᨧ᩠ᨨᩣ ᩈᩮᨿ᩠ᨿᩴ ᩈᨶ᩠ᨳᩁᩥᨲ᩠ᩅᩣ ᩅᩤ ᩈᨶ᩠ᨳᩁᩣᨸᩮᨲ᩠ᩅᩣ ᩅᩤ ᩋᨽᩥᨶᩥᩈᩦᨴᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᨽᩥᨶᩥᩈᩦᨴᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩋᨽᩥᨶᩥᩈᩥᨶ᩠ᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (7)
</Paragraph>

<Paragraph number="895" book="pari">
ᨴᩩᨣ᩠ᨣᩉᩥᨲᩮᨶ ᨴᩪᨸᨵᩤᩁᩥᨲᩮᨶ ᨸᩁᩴ ᩏᨩ᩠ᨫᩣᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩏᨩ᩠ᨫᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩏᨩ᩠ᨫᩣᨸᩥᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (8)
</Paragraph>

<Paragraph number="896" book="pari">
ᩋᨲ᩠ᨲᩣᨶᩴ ᩅᩤ ᨸᩁᩴ ᩅᩤ ᨶᩥᩁᨿᩮᨶ ᩅᩤ ᨻᩕᩉ᩠ᨾᨧᩁᩥᨿᩮᨶ ᩅᩤ ᩋᨽᩥᩈᨸᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᨽᩥᩈᨸᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩋᨽᩥᩈᨸᩥᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (9)
</Paragraph>

<Paragraph number="897" book="pari">
ᩋᨲ᩠ᨲᩣᨶᩴ ᩅᨵᩥᨲ᩠ᩅᩣ ᩅᨵᩥᨲ᩠ᩅᩣ ᩁᩮᩣᨴᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩅᨵᨲᩥ ᩁᩮᩣᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ; ᩅᨵᨲᩥ ᨶ ᩁᩮᩣᨴᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (10)

</Paragraph>
</Division>

<Paragraph number="898" type="center" book="pari">
ᩁᨲ᩠ᨲᨶ᩠ᨵᨠᩣᩁᩅᨣ᩠ᨣᩮᩤ ᨴᩩᨲᩥᨿᩮᩣ.
</Paragraph>