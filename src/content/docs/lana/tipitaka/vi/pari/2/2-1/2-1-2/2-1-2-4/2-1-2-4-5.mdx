---
title: "2.1.2.4.5 ᨧᩥᨲ᩠ᨲᩣᨣᩤᩁᩅᨣ᩠ᨣ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="235" book="pari">

<Paragraph number="921" book="pari">
ᩁᩣᨩᩣᨣᩤᩁᩴ ᩅᩤ ᨧᩥᨲ᩠ᨲᩣᨣᩤᩁᩴ ᩅᩤ ᩋᩣᩁᩣᨾᩴ ᩅᩤ ᩏᨿ᩠ᨿᩣᨶᩴ ᩅᩤ ᨸᩮᩣᨠ᩠ᨡᩁᨱᩥᩴ ᩅᩤ ᨴᩔᨶᩣᨿ ᨣᨧ᩠ᨨᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨣᨧ᩠ᨨᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᨿᨲ᩠ᨳ ᨮᩥᨲᩣ ᨸᩔᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (1)
</Paragraph>

<Paragraph number="922" book="pari">
ᩋᩣᩈᨶ᩠ᨴᩥᩴ ᩅᩤ ᨸᩃᩖᩘᨠᩴ ᩅᩤ ᨸᩁᩥᨽᩩᨬ᩠ᨩᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᩁᩥᨽᩩᨬ᩠ᨩᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᩁᩥᨽᩩᨲ᩠ᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (2)
</Paragraph>

<Paragraph number="923" book="pari">
ᩈᩩᨲ᩠ᨲᩴ ᨠᨶ᩠ᨲᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨠᨶ᩠ᨲᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩏᨩ᩠ᨩᩅᩩᨩ᩠ᨩᩅᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (3)
</Paragraph>

<Paragraph number="924" book="pari">
ᨣᩥᩉᩥᩅᩮᨿ᩠ᨿᩣᩅᨧ᩠ᨧᩴ ᨠᩁᩮᩣᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨠᩁᩮᩣᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨠᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (4)
</Paragraph>

<Paragraph number="925" book="pari">
ᨽᩥᨠ᩠ᨡᩩᨶᩥᨿᩣ—  “ᩑᩉᩣᨿ᩠ᨿᩮ, ᩍᨾᩴ ᩋᨵᩥᨠᩁᨱᩴ ᩅᩪᨸᩈᨾᩮᩉᩦ”ᨲᩥ ᩅᩩᨧ᩠ᨧᨾᩣᨶᩣ—  “ᩈᩣᨵᩪ”ᨲᩥ ᨸᨭᩥᩔᩩᨱᩥᨲ᩠ᩅᩣ ᨶᩮᩅ ᩅᩪᨸᩈᨾᩮᨶ᩠ᨲᩦ ᨶ ᩅᩪᨸᩈᨾᩣᨿ ᩏᩔᩩᨠ᩠ᨠᩴ ᨠᩁᩮᩣᨶ᩠ᨲᩦ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨸᩣᨧᩥᨲ᩠ᨲᩥᨿᩴ. (5)
</Paragraph>

<Paragraph number="926" book="pari">
ᩋᨣᩤᩁᩥᨠᩔ ᩅᩤ ᨸᩁᩥᨻ᩠ᨻᩣᨩᨠᩔ ᩅᩤ ᨸᩁᩥᨻ᩠ᨻᩣᨩᩥᨠᩣᨿ ᩅᩤ ᩈᩉᨲ᩠ᨳᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨴᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨴᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨴᩥᨶ᩠ᨶᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (6)
</Paragraph>

<Paragraph number="927" book="pari">
ᩋᩣᩅᩈᨳᨧᩦᩅᩁᩴ ᩋᨶᩥᩔᨩ᩠ᨩᩥᨲ᩠ᩅᩣ ᨸᩁᩥᨽᩩᨬ᩠ᨩᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᩁᩥᨽᩩᨬ᩠ᨩᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᩁᩥᨽᩩᨲ᩠ᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (7)
</Paragraph>

<Paragraph number="928" book="pari">
ᩋᩣᩅᩈᨳᩴ ᩋᨶᩥᩔᨩ᩠ᨩᩥᨲ᩠ᩅᩣ ᨧᩣᩁᩥᨠᩴ ᨸᨠ᩠ᨠᨾᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᨮᨾᩴ ᨸᩣᨴᩴ ᨸᩁᩥᨠ᩠ᨡᩮᨸᩴ ᩋᨲᩥᨠ᩠ᨠᩣᨾᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᨴᩩᨲᩥᨿᩴ ᨸᩣᨴᩴ ᩋᨲᩥᨠ᩠ᨠᩣᨾᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (8)
</Paragraph>

<Paragraph number="929" book="pari">
ᨲᩥᩁᨧ᩠ᨨᩣᨶᩅᩥᨩ᩠ᨩᩴ ᨸᩁᩥᨿᩣᨸᩩᨱᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᩁᩥᨿᩣᨸᩩᨱᩣᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᨴᩮ ᨸᨴᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (9)
</Paragraph>

<Paragraph number="930" book="pari">
ᨲᩥᩁᨧ᩠ᨨᩣᨶᩅᩥᨩ᩠ᨩᩴ ᩅᩤᨧᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩅᩤᨧᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᨴᩮ ᨸᨴᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (10)

</Paragraph>
</Division>

<Paragraph number="931" type="center" book="pari">
ᨧᩥᨲ᩠ᨲᩣᨣᩤᩁᩅᨣ᩠ᨣᩮᩤ ᨸᨬ᩠ᨧᨾᩮᩣ.
</Paragraph>