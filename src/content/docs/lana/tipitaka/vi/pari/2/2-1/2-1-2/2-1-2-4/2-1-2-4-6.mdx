---
title: "2.1.2.4.6 ᩋᩣᩁᩣᨾᩅᨣ᩠ᨣ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="236" book="pari">

<Paragraph number="932" book="pari">
ᨩᩣᨶᩴ ᩈᨽᩥᨠ᩠ᨡᩩᨠᩴ ᩋᩣᩁᩣᨾᩴ ᩋᨶᩣᨸᩩᨧ᩠ᨨᩣ ᨸᩅᩥᩈᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᨮᨾᩴ ᨸᩣᨴᩴ ᨸᩁᩥᨠ᩠ᨡᩮᨸᩴ ᩋᨲᩥᨠ᩠ᨠᩣᨾᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᨴᩩᨲᩥᨿᩴ ᨸᩣᨴᩴ ᩋᨲᩥᨠ᩠ᨠᩣᨾᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (1)
</Paragraph>

<Paragraph number="933" book="pari">
ᨽᩥᨠ᩠ᨡᩩᩴ ᩋᨠ᩠ᨠᩮᩣᩈᨶ᩠ᨲᩦ ᨸᩁᩥᨽᩣᩈᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᨠ᩠ᨠᩮᩣᩈᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩋᨠ᩠ᨠᩮᩣᩈᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (2)
</Paragraph>

<Paragraph number="934" book="pari">
ᨧᨱ᩠ᨯᩦᨠᨲᩣ ᨣᨱᩴ ᨸᩁᩥᨽᩣᩈᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᩁᩥᨽᩣᩈᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᩁᩥᨽᩣᩈᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (3)
</Paragraph>

<Paragraph number="935" book="pari">
ᨶᩥᨾᨶ᩠ᨲᩥᨲᩣ ᩅᩤ ᨸᩅᩤᩁᩥᨲᩣ ᩅᩤ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨽᩩᨬ᩠ᨩᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. “ᨡᩣᨴᩥᩔᩣᨾᩥ ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (4)
</Paragraph>

<Paragraph number="936" book="pari">
ᨠᩩᩃᩴ ᨾᨧ᩠ᨨᩁᩣᨿᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨾᨧ᩠ᨨᩁᩣᨿᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨾᨧ᩠ᨨᩁᩥᨲᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (5)
</Paragraph>

<Paragraph number="937" book="pari">
ᩋᨽᩥᨠ᩠ᨡᩩᨠᩮ ᩋᩣᩅᩤᩈᩮ ᩅᩔᩴ ᩅᩈᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. “ᩅᩔᩴ ᩅᩈᩥᩔᩣᨾᩦ”ᨲᩥ ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᨸᩮᨲᩥ ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᩈᩉ ᩋᩁᩩᨱᩩᨣ᩠ᨣᨾᨶᩣ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (6)
</Paragraph>

<Paragraph number="938" book="pari">
ᩅᩔᩴᩅᩩᨭ᩠ᨮᩣ ᨽᩥᨠ᩠ᨡᩩᨶᩦ ᩏᨽᨲᩮᩣᩈᩴᨥᩮ ᨲᩦᩉᩥ ᨮᩣᨶᩮᩉᩥ ᨶ ᨸᩅᩤᩁᩮᨶ᩠ᨲᩦ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨸᩣᨧᩥᨲ᩠ᨲᩥᨿᩴ. (7)
</Paragraph>

<Paragraph number="939" book="pari">
ᩒᩅᩤᨴᩤᨿ ᩅᩤ ᩈᩴᩅᩤᩈᩣᨿ ᩅᩤ ᨶ ᨣᨧ᩠ᨨᨶ᩠ᨲᩦ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨸᩣᨧᩥᨲ᩠ᨲᩥᨿᩴ. (8)
</Paragraph>

<Paragraph number="940" book="pari">
ᩏᨸᩮᩣᩈᨳᨾ᩠ᨸᩥ ᨶ ᨸᩩᨧ᩠ᨨᨶ᩠ᨲᩦ ᩒᩅᩤᨴᨾ᩠ᨸᩥ ᨶ ᨿᩣᨧᨶ᩠ᨲᩦ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨸᩣᨧᩥᨲ᩠ᨲᩥᨿᩴ. (9)
</Paragraph>

<Paragraph number="941" book="pari">
ᨸᩈᩣᨡᩮ ᨩᩣᨲᩴ ᨣᨱ᩠ᨯᩴ ᩅᩤ ᩁᩩᨵᩥᨲᩴ ᩅᩤ ᩋᨶᨸᩃᩮᩣᨠᩮᨲ᩠ᩅᩣ ᩈᩴᨥᩴ ᩅᩤ ᨣᨱᩴ ᩅᩤ ᨸᩩᩁᩥᩈᩮᨶ ᩈᨴ᩠ᨵᩥᩴ ᩑᨠᩮᨶᩮᨠᩣ ᨽᩮᨴᩤᨸᩮᨶ᩠ᨲᩦ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨽᩮᨴᩤᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨽᩥᨶ᩠ᨶᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (10)

</Paragraph>
</Division>

<Paragraph number="942" type="center" book="pari">
ᩋᩣᩁᩣᨾᩅᨣ᩠ᨣᩮᩤ ᨨᨭ᩠ᨮᩮᩣ.
</Paragraph>