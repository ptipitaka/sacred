---
title: "21.1 ᨠᨾ᩠ᨾᩅᨣ᩠ᨣ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="482" book="pari">

<Paragraph number="2393" book="pari">
ᨧᨲ᩠ᨲᩣᩁᩥ ᨠᨾ᩠ᨾᩣᨶᩥ. ᩋᨸᩃᩮᩣᨠᨶᨠᨾ᩠ᨾᩴ, ᨬᨲ᩠ᨲᩥᨠᨾ᩠ᨾᩴ, ᨬᨲ᩠ᨲᩥᨴᩩᨲᩥᨿᨠᨾ᩠ᨾᩴ, ᨬᨲ᩠ᨲᩥᨧᨲᩩᨲ᩠ᨳᨠᨾ᩠ᨾᩴ—  ᩍᨾᩣᨶᩥ ᨧᨲ᩠ᨲᩣᩁᩥ ᨠᨾ᩠ᨾᩣᨶᩥ. ᨠᨲᩥᩉᩣᨠᩣᩁᩮᩉᩥ ᩅᩥᨸᨩ᩠ᨩᨶ᩠ᨲᩥ? ᩍᨾᩣᨶᩥ ᨧᨲ᩠ᨲᩣᩁᩥ ᨠᨾ᩠ᨾᩣᨶᩥ ᨸᨬ᩠ᨧᩉᩣᨠᩣᩁᩮᩉᩥ ᩅᩥᨸᨩ᩠ᨩᨶ᩠ᨲᩥ—  ᩅᨲ᩠ᨳᩩᨲᩮᩣ ᩅᩤ ᨬᨲ᩠ᨲᩥᨲᩮᩣ ᩅᩤ ᩋᨶᩩᩔᩣᩅᨶᨲᩮᩣ ᩅᩤ ᩈᩦᨾᨲᩮᩣ ᩅᩤ ᨸᩁᩥᩈᨲᩮᩣ ᩅᩤ.
</Paragraph>

</Division>
<Division number="483" book="pari">

<Paragraph number="2394" book="pari">
ᨠᨳᩴ <Emphasis>ᩅᨲ᩠ᨳᩩᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ</Emphasis>? ᩈᨾ᩠ᨾᩩᨡᩣᨠᩁᨱᩦᨿᩴ ᨠᨾ᩠ᨾᩴ ᩋᩈᨾ᩠ᨾᩩᨡᩣ ᨠᩁᩮᩣᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᨸᨭᩥᨸᩩᨧ᩠ᨨᩣᨠᩁᨱᩦᨿᩴ ᨠᨾ᩠ᨾᩴ ᩋᨸ᩠ᨸᨭᩥᨸᩩᨧ᩠ᨨᩣ ᨠᩁᩮᩣᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᨸᨭᩥᨬ᩠ᨬᩣᨿ ᨠᩁᨱᩦᨿᩴ ᨠᨾ᩠ᨾᩴ ᩋᨸ᩠ᨸᨭᩥᨬ᩠ᨬᩣᨿ ᨠᩁᩮᩣᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᩈᨲᩥᩅᩥᨶᨿᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᩋᨾᩪᩊ᩠ᩉᩅᩥᨶᨿᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᨲᨩ᩠ᨩᨶᩦᨿᨠᨾ᩠ᨾᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᨶᩥᨿᩔᨠᨾ᩠ᨾᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᨸᨻ᩠ᨻᩣᨩᨶᩦᨿᨠᨾ᩠ᨾᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᨸᨭᩥᩈᩣᩁᨱᩦᨿᨠᨾ᩠ᨾᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᩏᨠ᩠ᨡᩮᨸᨶᩦᨿᨠᨾ᩠ᨾᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᨸᩁᩥᩅᩤᩈᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᨾᩪᩃᩣᨿᨸᨭᩥᨠᩔᨶᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᨾᩣᨶᨲ᩠ᨲᩣᩁᩉᩴ ᩋᨻ᩠ᨽᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᩋᨻ᩠ᨽᩣᨶᩣᩁᩉᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᩋᨶᩩᨸᩮᩣᩈᨳᩮ ᩏᨸᩮᩣᩈᨳᩴ ᨠᩁᩮᩣᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ; ᩋᨸᩅᩤᩁᨱᩣᨿ ᨸᩅᩤᩁᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᩑᩅᩴ ᩅᨲ᩠ᨳᩩᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ.
</Paragraph>

</Division>
<Division number="484" book="pari">

<Paragraph number="2395" book="pari">
ᨠᨳᩴ <Emphasis>ᨬᨲ᩠ᨲᩥᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ</Emphasis>? ᨸᨬ᩠ᨧᩉᩣᨠᩣᩁᩮᩉᩥ ᨬᨲ᩠ᨲᩥᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ—  ᩅᨲ᩠ᨳᩩᩴ ᨶ ᨸᩁᩣᨾᩈᨲᩥ, ᩈᩴᨥᩴ ᨶ ᨸᩁᩣᨾᩈᨲᩥ, ᨸᩩᨣ᩠ᨣᩃᩴ ᨶ ᨸᩁᩣᨾᩈᨲᩥ, ᨬᨲ᩠ᨲᩥᩴ ᨶ ᨸᩁᩣᨾᩈᨲᩥ, ᨸᨧ᩠ᨨᩣ ᩅᩤ ᨬᨲ᩠ᨲᩥᩴ ᨮᨸᩮᨲᩥ—  ᩍᨾᩮᩉᩥ ᨸᨬ᩠ᨧᩉᩣᨠᩣᩁᩮᩉᩥ ᨬᨲ᩠ᨲᩥᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ.
</Paragraph>

</Division>
<Division number="485" book="pari">

<Paragraph number="2396" book="pari">
ᨠᨳᩴ <Emphasis>ᩋᨶᩩᩔᩣᩅᨶᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ</Emphasis>? ᨸᨬ᩠ᨧᩉᩣᨠᩣᩁᩮᩉᩥ ᩋᨶᩩᩔᩣᩅᨶᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ—  ᩅᨲ᩠ᨳᩩᩴ ᨶ ᨸᩁᩣᨾᩈᨲᩥ, ᩈᩴᨥᩴ ᨶ ᨸᩁᩣᨾᩈᨲᩥ, ᨸᩩᨣ᩠ᨣᩃᩴ ᨶ ᨸᩁᩣᨾᩈᨲᩥ, ᩈᩣᩅᨶᩴ ᩉᩣᨸᩮᨲᩥ, ᩋᨠᩣᩃᩮ ᩅᩤ ᩈᩣᩅᩮᨲᩥ—  ᩍᨾᩮᩉᩥ ᨸᨬ᩠ᨧᩉᩣᨠᩣᩁᩮᩉᩥ ᩋᨶᩩᩔᩣᩅᨶᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ.
</Paragraph>

</Division>
<Division number="486" book="pari">

<Paragraph number="2397" book="pari">
ᨠᨳᩴ <Emphasis>ᩈᩦᨾᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ</Emphasis>? ᩑᨠᩣᨴᩈᩉᩥ ᩋᩣᨠᩣᩁᩮᩉᩥ ᩈᩦᨾᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ—  ᩋᨲᩥᨡᩩᨴ᩠ᨴᨠᩴ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᩋᨲᩥᨾᩉᨲᩥᩴ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᨡᨱ᩠ᨯᨶᩥᨾᩥᨲ᩠ᨲᩴ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᨨᩣᨿᩣᨶᩥᨾᩥᨲ᩠ᨲᩴ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᩋᨶᩥᨾᩥᨲ᩠ᨲᩴ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᨻᩉᩥᩈᩦᨾᩮ ᨮᩥᨲᩮᩣ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᨶᨴᩥᨿᩣ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᩈᨾᩩᨴ᩠ᨴᩮ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᨩᩣᨲᩔᩁᩮ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᩈᩦᨾᩣᨿ ᩈᩦᨾᩴ ᩈᨾ᩠ᨽᩥᨶ᩠ᨴᨲᩥ, ᩈᩦᨾᩣᨿ ᩈᩦᨾᩴ ᩋᨩ᩠ᨫᩮᩣᨲ᩠ᨳᩁᨲᩥ—  ᩍᨾᩮᩉᩥ ᩑᨠᩣᨴᩈᩉᩥ ᩋᩣᨠᩣᩁᩮᩉᩥ ᩈᩦᨾᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ.
</Paragraph>

</Division>
<Division number="487" book="pari">

<Paragraph number="2398" book="pari">
ᨠᨳᩴ <Emphasis>ᨸᩁᩥᩈᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ</Emphasis>? ᨴ᩠ᩅᩤᨴᩈᩉᩥ ᩋᩣᨠᩣᩁᩮᩉᩥ ᨸᩁᩥᩈᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ—  ᨧᨲᩩᩅᨣ᩠ᨣᨠᩁᨱᩮ ᨠᨾ᩠ᨾᩮ ᨿᩣᩅᨲᩥᨠᩣ ᨽᩥᨠ᩠ᨡᩪ ᨠᨾ᩠ᨾᨸᨲ᩠ᨲᩣ ᨲᩮ ᩋᨶᩣᨣᨲᩣ ᩉᩮᩣᨶ᩠ᨲᩥ, ᨨᨶ᩠ᨴᩣᩁᩉᩣᨶᩴ ᨨᨶ᩠ᨴᩮᩣ ᩋᨶᩣᩉᨭᩮᩣ ᩉᩮᩣᨲᩥ, ᩈᨾ᩠ᨾᩩᨡᩦᨽᩪᨲᩣ ᨸᨭᩥᨠ᩠ᨠᩮᩣᩈᨶ᩠ᨲᩥ, ᨧᨲᩩᩅᨣ᩠ᨣᨠᩁᨱᩮ ᨠᨾ᩠ᨾᩮ ᨿᩣᩅᨲᩥᨠᩣ ᨽᩥᨠ᩠ᨡᩪ ᨠᨾ᩠ᨾᨸᨲ᩠ᨲᩣ ᨲᩮ ᩋᩣᨣᨲᩣ ᩉᩮᩣᨶ᩠ᨲᩥ, ᨨᨶ᩠ᨴᩣᩁᩉᩣᨶᩴ ᨨᨶ᩠ᨴᩮᩣ ᩋᨶᩣᩉᨭᩮᩣ ᩉᩮᩣᨲᩥ, ᩈᨾ᩠ᨾᩩᨡᩦᨽᩪᨲᩣ ᨸᨭᩥᨠ᩠ᨠᩮᩣᩈᨶ᩠ᨲᩥ, ᨧᨲᩩᩅᨣ᩠ᨣᨠᩁᨱᩮ ᨠᨾ᩠ᨾᩮ ᨿᩣᩅᨲᩥᨠᩣ ᨽᩥᨠ᩠ᨡᩪ ᨠᨾ᩠ᨾᨸᨲ᩠ᨲᩣ ᨲᩮ ᩋᩣᨣᨲᩣ ᩉᩮᩣᨶ᩠ᨲᩥ, ᨨᨶ᩠ᨴᩣᩁᩉᩣᨶᩴ ᨨᨶ᩠ᨴᩮᩣ ᩋᩣᩉᨭᩮᩣ ᩉᩮᩣᨲᩥ, ᩈᨾ᩠ᨾᩩᨡᩦᨽᩪᨲᩣ ᨸᨭᩥᨠ᩠ᨠᩮᩣᩈᨶ᩠ᨲᩥ. ᨸᨬ᩠ᨧᩅᨣ᩠ᨣᨠᩁᨱᩮ ᨠᨾ᩠ᨾᩮ …ᨸᩮ…  ᨴᩈᩅᨣ᩠ᨣᨠᩁᨱᩮ ᨠᨾ᩠ᨾᩮ …ᨸᩮ…  ᩅᩦᩈᨲᩥᩅᨣ᩠ᨣᨠᩁᨱᩮ ᨠᨾ᩠ᨾᩮ ᨿᩣᩅᨲᩥᨠᩣ ᨽᩥᨠ᩠ᨡᩪ ᨠᨾ᩠ᨾᨸᨲ᩠ᨲᩣ ᨲᩮ ᩋᨶᩣᨣᨲᩣ ᩉᩮᩣᨶ᩠ᨲᩥ, ᨨᨶ᩠ᨴᩣᩁᩉᩣᨶᩴ ᨨᨶ᩠ᨴᩮᩣ ᩋᨶᩣᩉᨭᩮᩣ ᩉᩮᩣᨲᩥ, ᩈᨾ᩠ᨾᩩᨡᩦᨽᩪᨲᩣ ᨸᨭᩥᨠ᩠ᨠᩮᩣᩈᨶ᩠ᨲᩥ, ᩅᩦᩈᨲᩥᩅᨣ᩠ᨣᨠᩁᨱᩮ ᨠᨾ᩠ᨾᩮ ᨿᩣᩅᨲᩥᨠᩣ ᨽᩥᨠ᩠ᨡᩪ ᨠᨾ᩠ᨾᨸᨲ᩠ᨲᩣ ᨲᩮ ᩋᩣᨣᨲᩣ ᩉᩮᩣᨶ᩠ᨲᩥ, ᨨᨶ᩠ᨴᩣᩁᩉᩣᨶᩴ ᨨᨶ᩠ᨴᩮᩣ ᩋᨶᩣᩉᨭᩮᩣ ᩉᩮᩣᨲᩥ, ᩈᨾ᩠ᨾᩩᨡᩦᨽᩪᨲᩣ ᨸᨭᩥᨠ᩠ᨠᩮᩣᩈᨶ᩠ᨲᩥ, ᩅᩦᩈᨲᩥᩅᨣ᩠ᨣᨠᩁᨱᩮ ᨠᨾ᩠ᨾᩮ ᨿᩣᩅᨲᩥᨠᩣ ᨽᩥᨠ᩠ᨡᩪ ᨠᨾ᩠ᨾᨸᨲ᩠ᨲᩣ ᨲᩮ ᩋᩣᨣᨲᩣ ᩉᩮᩣᨶ᩠ᨲᩥ, ᨨᨶ᩠ᨴᩣᩁᩉᩣᨶᩴ ᨨᨶ᩠ᨴᩮᩣ ᩋᩣᩉᨭᩮᩣ ᩉᩮᩣᨲᩥ, ᩈᨾ᩠ᨾᩩᨡᩦᨽᩪᨲᩣ ᨸᨭᩥᨠ᩠ᨠᩮᩣᩈᨶ᩠ᨲᩥ—  ᩍᨾᩮᩉᩥ ᨴ᩠ᩅᩤᨴᩈᩉᩥ ᩋᩣᨠᩣᩁᩮᩉᩥ ᨸᩁᩥᩈᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ.
</Paragraph>

</Division>
<Division number="488" book="pari">

<Paragraph number="2399" book="pari">
ᨧᨲᩩᩅᨣ᩠ᨣᨠᩁᨱᩮ ᨠᨾ᩠ᨾᩮ ᨧᨲ᩠ᨲᩣᩁᩮᩣ ᨽᩥᨠ᩠ᨡᩪ ᨸᨠᨲᨲ᩠ᨲᩣ ᨠᨾ᩠ᨾᨸᨲ᩠ᨲᩣ, ᩋᩅᩈᩮᩈᩣ ᨸᨠᨲᨲ᩠ᨲᩣ ᨨᨶ᩠ᨴᩣᩁᩉᩣ. ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᩈᩮᩣ ᨶᩮᩅ ᨠᨾ᩠ᨾᨸᨲ᩠ᨲᩮᩣ ᨶᩣᨸᩥ ᨨᨶ᩠ᨴᩣᩁᩉᩮᩣ, ᩋᨸᩥ ᨧ ᨠᨾ᩠ᨾᩣᩁᩉᩮᩣ. ᨸᨬ᩠ᨧᩅᨣ᩠ᨣᨠᩁᨱᩮ ᨠᨾ᩠ᨾᩮ ᨸᨬ᩠ᨧ ᨽᩥᨠ᩠ᨡᩪ ᨸᨠᨲᨲ᩠ᨲᩣ ᨠᨾ᩠ᨾᨸᨲ᩠ᨲᩣ, ᩋᩅᩈᩮᩈᩣ ᨸᨠᨲᨲ᩠ᨲᩣ ᨨᨶ᩠ᨴᩣᩁᩉᩣ. ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᩈᩮᩣ ᨶᩮᩅ ᨠᨾ᩠ᨾᨸᨲ᩠ᨲᩮᩣ ᨶᩣᨸᩥ ᨨᨶ᩠ᨴᩣᩁᩉᩮᩣ, ᩋᨸᩥ ᨧ ᨠᨾ᩠ᨾᩣᩁᩉᩮᩣ. ᨴᩈᩅᨣ᩠ᨣᨠᩁᨱᩮ ᨠᨾ᩠ᨾᩮ ᨴᩈ ᨽᩥᨠ᩠ᨡᩪ ᨸᨠᨲᨲ᩠ᨲᩣ ᨠᨾ᩠ᨾᨸᨲ᩠ᨲᩣ, ᩋᩅᩈᩮᩈᩣ ᨸᨠᨲᨲ᩠ᨲᩣ ᨨᨶ᩠ᨴᩣᩁᩉᩣ. ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᩈᩮᩣ ᨶᩮᩅ ᨠᨾ᩠ᨾᨸᨲ᩠ᨲᩮᩣ ᨶᩣᨸᩥ ᨨᨶ᩠ᨴᩣᩁᩉᩮᩣ, ᩋᨸᩥ ᨧ ᨠᨾ᩠ᨾᩣᩁᩉᩮᩣ. ᩅᩦᩈᨲᩥᩅᨣ᩠ᨣᨠᩁᨱᩮ ᨠᨾ᩠ᨾᩮ ᩅᩦᩈᨲᩥ ᨽᩥᨠ᩠ᨡᩪ ᨸᨠᨲᨲ᩠ᨲᩣ ᨠᨾ᩠ᨾᨸᨲ᩠ᨲᩣ, ᩋᩅᩈᩮᩈᩣ ᨸᨠᨲᨲ᩠ᨲᩣ ᨨᨶ᩠ᨴᩣᩁᩉᩣ. ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᩈᩮᩣ ᨶᩮᩅ ᨠᨾ᩠ᨾᨸᨲ᩠ᨲᩮᩣ ᨶᩣᨸᩥ ᨨᨶ᩠ᨴᩣᩁᩉᩮᩣ, ᩋᨸᩥ ᨧ ᨠᨾ᩠ᨾᩣᩁᩉᩮᩣ.
</Paragraph>

</Division>
<Division number="489" book="pari">

<Paragraph number="2400" book="pari">
ᨧᨲ᩠ᨲᩣᩁᩥ ᨠᨾ᩠ᨾᩣᨶᩥ—  ᩋᨸᩃᩮᩣᨠᨶᨠᨾ᩠ᨾᩴ, ᨬᨲ᩠ᨲᩥᨠᨾ᩠ᨾᩴ, ᨬᨲ᩠ᨲᩥᨴᩩᨲᩥᨿᨠᨾ᩠ᨾᩴ, ᨬᨲ᩠ᨲᩥᨧᨲᩩᨲ᩠ᨳᨠᨾ᩠ᨾᩴ. ᩍᨾᩣᨶᩥ ᨧᨲ᩠ᨲᩣᩁᩥ ᨠᨾ᩠ᨾᩣᨶᩥ ᨠᨲᩥᩉᩣᨠᩣᩁᩮᩉᩥ ᩅᩥᨸᨩ᩠ᨩᨶ᩠ᨲᩥ? ᩍᨾᩣᨶᩥ ᨧᨲ᩠ᨲᩣᩁᩥ ᨠᨾ᩠ᨾᩣᨶᩥ ᨸᨬ᩠ᨧᩉᩣᨠᩣᩁᩮᩉᩥ ᩅᩥᨸᨩ᩠ᨩᨶ᩠ᨲᩥ—  ᩅᨲ᩠ᨳᩩᨲᩮᩣ ᩅᩤ ᨬᨲ᩠ᨲᩥᨲᩮᩣ ᩅᩤ ᩋᨶᩩᩔᩣᩅᨶᨲᩮᩣ ᩅᩤ ᩈᩦᨾᨲᩮᩣ ᩅᩤ ᨸᩁᩥᩈᨲᩮᩣ ᩅᩤ.
</Paragraph>

</Division>
<Division number="490" book="pari">

<Paragraph number="2401" book="pari">
ᨠᨳᩴ <Emphasis>ᩅᨲ᩠ᨳᩩᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ</Emphasis>? ᨸᨱ᩠ᨯᨠᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᨳᩮᨿ᩠ᨿᩈᩴᩅᩤᩈᨠᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᨲᩥᩁᨧ᩠ᨨᩣᨶᨣᨲᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᨾᩣᨲᩩᨥᩣᨲᨠᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᨸᩥᨲᩩᨥᩣᨲᨠᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᩋᩁᩉᨶ᩠ᨲᨥᩣᨲᨠᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᨽᩥᨠ᩠ᨡᩩᨶᩥᨴᩪᩈᨠᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᩈᩴᨥᨽᩮᨴᨠᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᩃᩮᩣᩉᩥᨲᩩᨸ᩠ᨸᩣᨴᨠᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᩏᨽᨲᩮᩣᨻ᩠ᨿᨬ᩠ᨩᨶᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᩐᨶᩅᩦᩈᨲᩥᩅᩔᩴ ᨸᩩᨣ᩠ᨣᩃᩴ ᩏᨸᩈᨾ᩠ᨸᩣᨴᩮᨲᩥ, ᩅᨲ᩠ᨳᩩᩅᩥᨸᨶ᩠ᨶᩴ ᩋᨵᨾ᩠ᨾᨠᨾ᩠ᨾᩴ. ᩑᩅᩴ ᩅᨲ᩠ᨳᩩᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ.
</Paragraph>

</Division>
<Division number="491" book="pari">

<Paragraph number="2402" book="pari">
ᨠᨳᩴ <Emphasis>ᨬᨲ᩠ᨲᩥᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ</Emphasis>? ᨸᨬ᩠ᨧᩉᩣᨠᩣᩁᩮᩉᩥ ᨬᨲ᩠ᨲᩥᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ. ᩅᨲ᩠ᨳᩩᩴ ᨶ ᨸᩁᩣᨾᩈᨲᩥ, ᩈᩴᨥᩴ ᨶ ᨸᩁᩣᨾᩈᨲᩥ, ᨸᩩᨣ᩠ᨣᩃᩴ ᨶ ᨸᩁᩣᨾᩈᨲᩥ, ᨬᨲ᩠ᨲᩥᩴ ᨶ ᨸᩁᩣᨾᩈᨲᩥ, ᨸᨧ᩠ᨨᩣ ᩅᩤ ᨬᨲ᩠ᨲᩥᩴ ᨮᨸᩮᨲᩥ—  ᩍᨾᩮᩉᩥ ᨸᨬ᩠ᨧᩉᩣᨠᩣᩁᩮᩉᩥ ᨬᨲ᩠ᨲᩥᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ.
</Paragraph>

</Division>
<Division number="492" book="pari">

<Paragraph number="2403" book="pari">
ᨠᨳᩴ <Emphasis>ᩋᨶᩩᩔᩣᩅᨶᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ</Emphasis>? ᨸᨬ᩠ᨧᩉᩣᨠᩣᩁᩮᩉᩥ ᩋᨶᩩᩔᩣᩅᨶᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ—  ᩅᨲ᩠ᨳᩩᩴ ᨶ ᨸᩁᩣᨾᩈᨲᩥ, ᩈᩴᨥᩴ ᨶ ᨸᩁᩣᨾᩈᨲᩥ, ᨸᩩᨣ᩠ᨣᩃᩴ ᨶ ᨸᩁᩣᨾᩈᨲᩥ, ᩈᩣᩅᨶᩴ ᩉᩣᨸᩮᨲᩥ, ᩋᨠᩣᩃᩮ ᩅᩤ ᩈᩣᩅᩮᨲᩥ—  ᩍᨾᩮᩉᩥ ᨸᨬ᩠ᨧᩉᩣᨠᩣᩁᩮᩉᩥ ᩋᨶᩩᩔᩣᩅᨶᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ.
</Paragraph>

</Division>
<Division number="493" book="pari">

<Paragraph number="2404" book="pari">
ᨠᨳᩴ <Emphasis>ᩈᩦᨾᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ</Emphasis>? ᩑᨠᩣᨴᩈᩉᩥ ᩋᩣᨠᩣᩁᩮᩉᩥ ᩈᩦᨾᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ. ᩋᨲᩥᨡᩩᨴ᩠ᨴᨠᩴ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᩋᨲᩥᨾᩉᨲᩥᩴ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᨡᨱ᩠ᨯᨶᩥᨾᩥᨲ᩠ᨲᩴ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᨨᩣᨿᩣᨶᩥᨾᩥᨲ᩠ᨲᩴ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᩋᨶᩥᨾᩥᨲ᩠ᨲᩴ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᨻᩉᩥᩈᩦᨾᩮ ᨮᩥᨲᩮᩣ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᨶᨴᩥᨿᩣ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᩈᨾᩩᨴ᩠ᨴᩮ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᨩᩣᨲᩔᩁᩮ ᩈᩦᨾᩴ ᩈᨾ᩠ᨾᨶ᩠ᨶᨲᩥ, ᩈᩦᨾᩣᨿ ᩈᩦᨾᩴ ᩈᨾ᩠ᨽᩥᨶ᩠ᨴᨲᩥ, ᩈᩦᨾᩣᨿ ᩈᩦᨾᩴ ᩋᨩ᩠ᨫᩮᩣᨲ᩠ᨳᩁᨲᩥ—  ᩍᨾᩮᩉᩥ ᩑᨠᩣᨴᩈᩉᩥ ᩋᩣᨠᩣᩁᩮᩉᩥ ᩈᩦᨾᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ.
</Paragraph>

</Division>
<Division number="494" book="pari">

<Paragraph number="2405" book="pari">
ᨠᨳᩴ <Emphasis>ᨸᩁᩥᩈᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ</Emphasis>? ᨴ᩠ᩅᩤᨴᩈᩉᩥ ᩋᩣᨠᩣᩁᩮᩉᩥ ᨸᩁᩥᩈᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ—  ᨧᨲᩩᩅᨣ᩠ᨣᨠᩁᨱᩮ ᨠᨾ᩠ᨾᩮ ᨿᩣᩅᨲᩥᨠᩣ ᨽᩥᨠ᩠ᨡᩪ ᨠᨾ᩠ᨾᨸᨲ᩠ᨲᩣ ᨲᩮ ᩋᨶᩣᨣᨲᩣ ᩉᩮᩣᨶ᩠ᨲᩥ, ᨨᨶ᩠ᨴᩣᩁᩉᩣᨶᩴ ᨨᨶ᩠ᨴᩮᩣ ᩋᨶᩣᩉᨭᩮᩣ ᩉᩮᩣᨲᩥ, ᩈᨾ᩠ᨾᩩᨡᩦᨽᩪᨲᩣ ᨸᨭᩥᨠ᩠ᨠᩮᩣᩈᨶ᩠ᨲᩥ, ᨧᨲᩩᩅᨣ᩠ᨣᨠᩁᨱᩮ ᨠᨾ᩠ᨾᩮ ᨿᩣᩅᨲᩥᨠᩣ ᨽᩥᨠ᩠ᨡᩪ ᨠᨾ᩠ᨾᨸᨲ᩠ᨲᩣ ᨲᩮ ᩋᩣᨣᨲᩣ ᩉᩮᩣᨶ᩠ᨲᩥ, ᨨᨶ᩠ᨴᩣᩁᩉᩣᨶᩴ ᨨᨶ᩠ᨴᩮᩣ ᩋᨶᩣᩉᨭᩮᩣ ᩉᩮᩣᨲᩥ, ᩈᨾ᩠ᨾᩩᨡᩦᨽᩪᨲᩣ ᨸᨭᩥᨠ᩠ᨠᩮᩣᩈᨶ᩠ᨲᩥ. ᨧᨲᩩᩅᨣ᩠ᨣᨠᩁᨱᩮ ᨠᨾ᩠ᨾᩮ ᨿᩣᩅᨲᩥᨠᩣ ᨽᩥᨠ᩠ᨡᩪ ᨠᨾ᩠ᨾᨸᨲ᩠ᨲᩣ ᨲᩮ ᩋᩣᨣᨲᩣ ᩉᩮᩣᨶ᩠ᨲᩥ, ᨨᨶ᩠ᨴᩣᩁᩉᩣᨶᩴ ᨨᨶ᩠ᨴᩮᩣ ᩋᩣᩉᨭᩮᩣ ᩉᩮᩣᨲᩥ, ᩈᨾ᩠ᨾᩩᨡᩦᨽᩪᨲᩣ ᨸᨭᩥᨠ᩠ᨠᩮᩣᩈᨶ᩠ᨲᩥ. ᨸᨬ᩠ᨧᩅᨣ᩠ᨣᨠᩁᨱᩮ ᨠᨾ᩠ᨾᩮ …ᨸᩮ…  ᨴᩈᩅᨣ᩠ᨣᨠᩁᨱᩮ ᨠᨾ᩠ᨾᩮ …ᨸᩮ…  ᩅᩦᩈᨲᩥᩅᨣ᩠ᨣᨠᩁᨱᩮ ᨠᨾ᩠ᨾᩮ ᨿᩣᩅᨲᩥᨠᩣ ᨽᩥᨠ᩠ᨡᩪ ᨠᨾ᩠ᨾᨸᨲ᩠ᨲᩣ ᨲᩮ ᩋᨶᩣᨣᨲᩣ ᩉᩮᩣᨶ᩠ᨲᩥ, ᨨᨶ᩠ᨴᩣᩁᩉᩣᨶᩴ ᨨᨶ᩠ᨴᩮᩣ ᩋᨶᩣᩉᨭᩮᩣ ᩉᩮᩣᨲᩥ, ᩈᨾ᩠ᨾᩩᨡᩦᨽᩪᨲᩣ ᨸᨭᩥᨠ᩠ᨠᩮᩣᩈᨶ᩠ᨲᩥ. ᩅᩦᩈᨲᩥᩅᨣ᩠ᨣᨠᩁᨱᩮ ᨠᨾ᩠ᨾᩮ ᨿᩣᩅᨲᩥᨠᩣ ᨽᩥᨠ᩠ᨡᩪ ᨠᨾ᩠ᨾᨸᨲ᩠ᨲᩣ ᨲᩮ ᩋᩣᨣᨲᩣ ᩉᩮᩣᨶ᩠ᨲᩥ, ᨨᨶ᩠ᨴᩣᩁᩉᩣᨶᩴ ᨨᨶ᩠ᨴᩮᩣ ᩋᨶᩣᩉᨭᩮᩣ ᩉᩮᩣᨲᩥ, ᩈᨾ᩠ᨾᩩᨡᩦᨽᩪᨲᩣ ᨸᨭᩥᨠ᩠ᨠᩮᩣᩈᨶ᩠ᨲᩥ. ᩅᩦᩈᨲᩥᩅᨣ᩠ᨣᨠᩁᨱᩮ ᨠᨾ᩠ᨾᩮ ᨿᩣᩅᨲᩥᨠᩣ ᨽᩥᨠ᩠ᨡᩪ ᨠᨾ᩠ᨾᨸᨲ᩠ᨲᩣ ᨲᩮ ᩋᩣᨣᨲᩣ ᩉᩮᩣᨶ᩠ᨲᩥ, ᨨᨶ᩠ᨴᩣᩁᩉᩣᨶᩴ ᨨᨶ᩠ᨴᩮᩣ ᩋᩣᩉᨭᩮᩣ ᩉᩮᩣᨲᩥ, ᩈᨾ᩠ᨾᩩᨡᩦᨽᩪᨲᩣ ᨸᨭᩥᨠ᩠ᨠᩮᩣᩈᨶ᩠ᨲᩥ—  ᩍᨾᩮᩉᩥ ᨴ᩠ᩅᩤᨴᩈᩉᩥ ᩋᩣᨠᩣᩁᩮᩉᩥ ᨸᩁᩥᩈᨲᩮᩣ ᨠᨾ᩠ᨾᩣᨶᩥ ᩅᩥᨸᨩ᩠ᨩᨶ᩠ᨲᩥ.
</Paragraph>

</Division>
<Division number="495" book="pari">

<Paragraph number="2406" book="pari">
ᩋᨸᩃᩮᩣᨠᨶᨠᨾ᩠ᨾᩴ ᨠᨲᩥ ᨮᩣᨶᩣᨶᩥ ᨣᨧ᩠ᨨᨲᩥ? ᨬᨲ᩠ᨲᩥᨠᨾ᩠ᨾᩴ ᨠᨲᩥ ᨮᩣᨶᩣᨶᩥ ᨣᨧ᩠ᨨᨲᩥ? ᨬᨲ᩠ᨲᩥᨴᩩᨲᩥᨿᨠᨾ᩠ᨾᩴ ᨠᨲᩥ ᨮᩣᨶᩣᨶᩥ ᨣᨧ᩠ᨨᨲᩥ? ᨬᨲ᩠ᨲᩥᨧᨲᩩᨲ᩠ᨳᨠᨾ᩠ᨾᩴ ᨠᨲᩥ ᨮᩣᨶᩣᨶᩥ ᨣᨧ᩠ᨨᨲᩥ? ᩋᨸᩃᩮᩣᨠᨶᨠᨾ᩠ᨾᩴ ᨸᨬ᩠ᨧ ᨮᩣᨶᩣᨶᩥ ᨣᨧ᩠ᨨᨲᩥ. ᨬᨲ᩠ᨲᩥᨠᨾ᩠ᨾᩴ ᨶᩅ ᨮᩣᨶᩣᨶᩥ ᨣᨧ᩠ᨨᨲᩥ. ᨬᨲ᩠ᨲᩥᨴᩩᨲᩥᨿᨠᨾ᩠ᨾᩴ ᩈᨲ᩠ᨲ ᨮᩣᨶᩣᨶᩥ ᨣᨧ᩠ᨨᨲᩥ. ᨬᨲ᩠ᨲᩥᨧᨲᩩᨲ᩠ᨳᨠᨾ᩠ᨾᩴ ᩈᨲ᩠ᨲ ᨮᩣᨶᩣᨶᩥ ᨣᨧ᩠ᨨᨲᩥ.
</Paragraph>

</Division>
<Division number="496" book="pari">

<Paragraph number="2407" book="pari">
ᩋᨸᩃᩮᩣᨠᨶᨠᨾ᩠ᨾᩴ ᨠᨲᨾᩣᨶᩥ ᨸᨬ᩠ᨧ ᨮᩣᨶᩣᨶᩥ ᨣᨧ᩠ᨨᨲᩥ? ᩒᩈᩣᩁᨱᩴ, ᨶᩥᩔᩣᩁᨱᩴ, ᨽᨱ᩠ᨯᩩᨠᨾ᩠ᨾᩴ, ᨻᩕᩉ᩠ᨾᨴᨱ᩠ᨯᩴ, ᨠᨾ᩠ᨾᩃᨠ᩠ᨡᨱᨬ᩠ᨬᩮᩅ ᨸᨬ᩠ᨧᨾᩴ—  ᩋᨸᩃᩮᩣᨠᨶᨠᨾ᩠ᨾᩴ ᩍᨾᩣᨶᩥ ᨸᨬ᩠ᨧ ᨮᩣᨶᩣᨶᩥ ᨣᨧ᩠ᨨᨲᩥ. ᨬᨲ᩠ᨲᩥᨠᨾ᩠ᨾᩴ ᨠᨲᨾᩣᨶᩥ ᨶᩅ ᨮᩣᨶᩣᨶᩥ ᨣᨧ᩠ᨨᨲᩥ? ᩒᩈᩣᩁᨱᩴ, ᨶᩥᩔᩣᩁᨱᩴ, ᩏᨸᩮᩣᩈᨳᩴ, ᨸᩅᩤᩁᨱᩴ, ᩈᨾ᩠ᨾᩩᨲᩥᩴ, ᨴᩤᨶᩴ, ᨸᨭᩥᨣ᩠ᨣᩉᩴ, ᨸᨧ᩠ᨧᩩᨠ᩠ᨠᨯ᩠ᨰᨶᩴ, ᨠᨾ᩠ᨾᩃᨠ᩠ᨡᨱᨬ᩠ᨬᩮᩅ ᨶᩅᨾᩴ—  ᨬᨲ᩠ᨲᩥᨠᨾ᩠ᨾᩴ ᩍᨾᩣᨶᩥ ᨶᩅ ᨮᩣᨶᩣᨶᩥ ᨣᨧ᩠ᨨᨲᩥ. ᨬᨲ᩠ᨲᩥᨴᩩᨲᩥᨿᨠᨾ᩠ᨾᩴ ᨠᨲᨾᩣᨶᩥ ᩈᨲ᩠ᨲ ᨮᩣᨶᩣᨶᩥ ᨣᨧ᩠ᨨᨲᩥ? ᩒᩈᩣᩁᨱᩴ, ᨶᩥᩔᩣᩁᨱᩴ, ᩈᨾ᩠ᨾᩩᨲᩥᩴ, ᨴᩤᨶᩴ, ᩏᨴ᩠ᨵᩁᨱᩴ, ᨴᩮᩈᨶᩴ, ᨠᨾ᩠ᨾᩃᨠ᩠ᨡᨱᨬ᩠ᨬᩮᩅ ᩈᨲ᩠ᨲᨾᩴ—  ᨬᨲ᩠ᨲᩥᨴᩩᨲᩥᨿᨠᨾ᩠ᨾᩴ ᩍᨾᩣᨶᩥ ᩈᨲ᩠ᨲ ᨮᩣᨶᩣᨶᩥ ᨣᨧ᩠ᨨᨲᩥ. ᨬᨲ᩠ᨲᩥᨧᨲᩩᨲ᩠ᨳᨠᨾ᩠ᨾᩴ ᨠᨲᨾᩣᨶᩥ ᩈᨲ᩠ᨲ ᨮᩣᨶᩣᨶᩥ ᨣᨧ᩠ᨨᨲᩥ? ᩒᩈᩣᩁᨱᩴ, ᨶᩥᩔᩣᩁᨱᩴ, ᩈᨾ᩠ᨾᩩᨲᩥᩴ, ᨴᩤᨶᩴ, ᨶᩥᨣ᩠ᨣᩉᩴ, ᩈᨾᨶᩩᨽᩣᩈᨶᩴ, ᨠᨾ᩠ᨾᩃᨠ᩠ᨡᨱᨬ᩠ᨬᩮᩅ ᩈᨲ᩠ᨲᨾᩴ—  ᨬᨲ᩠ᨲᩥᨧᨲᩩᨲ᩠ᨳᨠᨾ᩠ᨾᩴ ᩍᨾᩣᨶᩥ ᩈᨲ᩠ᨲ ᨮᩣᨶᩣᨶᩥ ᨣᨧ᩠ᨨᨲᩥ.
</Paragraph>

</Division>
<Division number="497" book="pari">

<Paragraph number="2408" book="pari">
ᨧᨲᩩᩅᨣ᩠ᨣᨠᩁᨱᩮ ᨠᨾ᩠ᨾᩮ ᨧᨲ᩠ᨲᩣᩁᩮᩣ ᨽᩥᨠ᩠ᨡᩪ ᨸᨠᨲᨲ᩠ᨲᩣ ᨠᨾ᩠ᨾᨸᨲ᩠ᨲᩣ, ᩋᩅᩈᩮᩈᩣ ᨸᨠᨲᨲ᩠ᨲᩣ ᨨᨶ᩠ᨴᩣᩁᩉᩣ. ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᩈᩮᩣ ᨶᩮᩅ ᨠᨾ᩠ᨾᨸᨲ᩠ᨲᩮᩣ ᨶᩣᨸᩥ ᨨᨶ᩠ᨴᩣᩁᩉᩮᩣ, ᩋᨸᩥ ᨧ ᨠᨾ᩠ᨾᩣᩁᩉᩮᩣ. ᨸᨬ᩠ᨧᩅᨣ᩠ᨣᨠᩁᨱᩮ ᨠᨾ᩠ᨾᩮ ᨸᨬ᩠ᨧ ᨽᩥᨠ᩠ᨡᩪ ᨸᨠᨲᨲ᩠ᨲᩣ ᨠᨾ᩠ᨾᨸᨲ᩠ᨲᩣ, ᩋᩅᩈᩮᩈᩣ ᨸᨠᨲᨲ᩠ᨲᩣ ᨨᨶ᩠ᨴᩣᩁᩉᩣ. ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᩈᩮᩣ ᨶᩮᩅ ᨠᨾ᩠ᨾᨸᨲ᩠ᨲᩮᩣ ᨶᩣᨸᩥ ᨨᨶ᩠ᨴᩣᩁᩉᩮᩣ, ᩋᨸᩥ ᨧ ᨠᨾ᩠ᨾᩣᩁᩉᩮᩣ. ᨴᩈᩅᨣ᩠ᨣᨠᩁᨱᩮ ᨠᨾ᩠ᨾᩮ ᨴᩈ ᨽᩥᨠ᩠ᨡᩪ ᨸᨠᨲᨲ᩠ᨲᩣ ᨠᨾ᩠ᨾᨸᨲ᩠ᨲᩣ, ᩋᩅᩈᩮᩈᩣ ᨸᨠᨲᨲ᩠ᨲᩣ ᨨᨶ᩠ᨴᩣᩁᩉᩣ. ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᩈᩮᩣ ᨶᩮᩅ ᨠᨾ᩠ᨾᨸᨲ᩠ᨲᩮᩣ ᨶᩣᨸᩥ ᨨᨶ᩠ᨴᩣᩁᩉᩮᩣ, ᩋᨸᩥ ᨧ ᨠᨾ᩠ᨾᩣᩁᩉᩮᩣ. ᩅᩦᩈᨲᩥᩅᨣ᩠ᨣᨠᩁᨱᩮ ᨠᨾ᩠ᨾᩮ ᩅᩦᩈᨲᩥ ᨽᩥᨠ᩠ᨡᩪ ᨸᨠᨲᨲ᩠ᨲᩣ ᨠᨾ᩠ᨾᨸᨲ᩠ᨲᩣ, ᩋᩅᩈᩮᩈᩣ ᨸᨠᨲᨲ᩠ᨲᩣ ᨨᨶ᩠ᨴᩣᩁᩉᩣ. ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᩈᩮᩣ ᨶᩮᩅ ᨠᨾ᩠ᨾᨸᨲ᩠ᨲᩮᩣ ᨶᩣᨸᩥ ᨨᨶ᩠ᨴᩣᩁᩉᩮᩣ, ᩋᨸᩥ ᨧ ᨠᨾ᩠ᨾᩣᩁᩉᩮᩣ.

</Paragraph>
</Division>

<Paragraph number="2409" type="center" book="pari">
ᨠᨾ᩠ᨾᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᨸᨮᨾᩮᩣ.
</Paragraph>