---
title: "21.5 ᨶᩅᩈᩘᨣᩉᩅᨣ᩠ᨣ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="501" book="pari">

<Paragraph number="2434" book="pari">
ᨶᩅᩈᩘᨣᩉᩣ—  ᩅᨲ᩠ᨳᩩᩈᩘᨣᩉᩮᩣ, ᩅᩥᨸᨲ᩠ᨲᩥᩈᩘᨣᩉᩮᩣ ᩋᩣᨸᨲ᩠ᨲᩥᩈᩘᨣᩉᩮᩣ, ᨶᩥᨴᩤᨶᩈᩘᨣᩉᩮᩣ, ᨸᩩᨣ᩠ᨣᩃᩈᩘᨣᩉᩮᩣ, ᨡᨶ᩠ᨵᩈᩘᨣᩉᩮᩣ, ᩈᨾᩩᨭ᩠ᨮᩣᨶᩈᩘᨣᩉᩮᩣ, ᩋᨵᩥᨠᩁᨱᩈᩘᨣᩉᩮᩣ, ᩈᨾᨳᩈᩘᨣᩉᩮᩣᨲᩥ.
</Paragraph>

<Paragraph number="2435" book="pari">
ᩋᨵᩥᨠᩁᨱᩮ ᩈᨾᩩᨸ᩠ᨸᨶ᩠ᨶᩮ ᩈᨧᩮ ᩏᨽᩮᩣ ᩋᨲ᩠ᨳᨸᨧ᩠ᨧᨲ᩠ᨳᩥᨠᩣ ᩋᩣᨣᨧ᩠ᨨᨶ᩠ᨲᩥ ᩏᨽᩥᨶ᩠ᨶᨾ᩠ᨸᩥ ᩅᨲ᩠ᨳᩩ ᩋᩣᩁᩮᩣᨧᩣᨸᩮᨲᨻ᩠ᨻᩴ. ᩏᨽᩥᨶ᩠ᨶᨾ᩠ᨸᩥ ᩅᨲ᩠ᨳᩩᩴ ᩋᩣᩁᩮᩣᨧᩣᨸᩮᨲ᩠ᩅᩣ ᩏᨽᩥᨶ᩠ᨶᨾ᩠ᨸᩥ ᨸᨭᩥᨬ᩠ᨬᩣ ᩈᩮᩣᨲᨻ᩠ᨻᩣ. ᩏᨽᩥᨶ᩠ᨶᨾ᩠ᨸᩥ ᨸᨭᩥᨬ᩠ᨬᩴ ᩈᩩᨲ᩠ᩅᩣ ᩏᨽᩮᩣᨸᩥ ᩅᨲ᩠ᨲᨻ᩠ᨻᩣ—  “ᩋᨾ᩠ᩉᩣᨠᩴ ᩍᨾᩈ᩠ᨾᩥᩴ ᩋᨵᩥᨠᩁᨱᩮ ᩅᩪᨸᩈᨾᩥᨲᩮ ᩏᨽᩮᩣᨸᩥ ᨲᩩᨭ᩠ᨮᩣ ᨽᩅᩥᩔᨳᩣ”ᨲᩥ. ᩈᨧᩮ ᩋᩣᩉᩴᩈᩩ—  “ᩏᨽᩮᩣᨸᩥ ᨲᩩᨭ᩠ᨮᩣ ᨽᩅᩥᩔᩣᨾᩣ”ᨲᩥ, ᩈᩴᨥᩮᨶ ᨲᩴ ᩋᨵᩥᨠᩁᨱᩴ ᩈᨾ᩠ᨸᨭᩥᨧ᩠ᨨᩥᨲᨻ᩠ᨻᩴ. ᩈᨧᩮ ᩋᩃᨩ᩠ᨩᩩᩔᨶ᩠ᨶᩣ ᩉᩮᩣᨲᩥ, ᨸᩁᩥᩈᩣ ᩏᨻ᩠ᨻᩣᩉᩥᨠᩣᨿ ᩅᩪᨸᩈᨾᩮᨲᨻ᩠ᨻᩴ. ᩈᨧᩮ ᨻᩣᩃᩩᩔᨶ᩠ᨶᩣ ᩉᩮᩣᨲᩥ, ᨸᩁᩥᩈᩣ ᩅᩥᨶᨿᨵᩁᩮᩣ ᨸᩁᩥᨿᩮᩈᩥᨲᨻ᩠ᨻᩮᩣ ᨿᩮᨶ ᨵᨾ᩠ᨾᩮᨶ ᨿᩮᨶ ᩅᩥᨶᨿᩮᨶ ᨿᩮᨶ ᩈᨲ᩠ᨳᩩᩈᩣᩈᨶᩮᨶ ᨲᩴ ᩋᨵᩥᨠᩁᨱᩴ ᩅᩪᨸᩈᨾ᩠ᨾᨲᩥ. ᨲᨳᩣ ᨲᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᨻ᩠ᨻᩴ.
</Paragraph>

<Paragraph number="2436" book="pari">
ᩅᨲ᩠ᨳᩩ ᨩᩣᨶᩥᨲᨻ᩠ᨻᩴ, ᨣᩮᩤᨲ᩠ᨲᩴ ᨩᩣᨶᩥᨲᨻ᩠ᨻᩴ, ᨶᩣᨾᩴ ᨩᩣᨶᩥᨲᨻ᩠ᨻᩴ, ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ.
</Paragraph>

<Paragraph number="2437" book="pari">
ᨾᩮᨳᩩᨶᨵᨾ᩠ᨾᩮᩣᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᨸᩣᩁᩣᨩᩥᨠᨶ᩠ᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2438" book="pari">
ᩋᨴᩥᨶ᩠ᨶᩣᨴᩤᨶᨶ᩠ᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᨸᩣᩁᩣᨩᩥᨠᨶ᩠ᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2439" book="pari">
ᨾᨶᩩᩔᩅᩥᨣ᩠ᨣᩉᩮᩣᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᨸᩣᩁᩣᨩᩥᨠᨶ᩠ᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2440" book="pari">
ᩏᨲ᩠ᨲᩁᩥᨾᨶᩩᩔᨵᨾ᩠ᨾᩮᩣᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᨸᩣᩁᩣᨩᩥᨠᨶ᩠ᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2441" book="pari">
ᩈᩩᨠ᩠ᨠᩅᩥᩔᨭ᩠ᨮᩦᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2442" book="pari">
ᨠᩣᨿᩈᩴᩈᨣ᩠ᨣᩮᩤᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2443" book="pari">
ᨴᩩᨭ᩠ᨮᩩᩃᩖᩅᩤᨧᩣᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2444" book="pari">
ᩋᨲ᩠ᨲᨠᩣᨾᨶ᩠ᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2445" book="pari">
ᩈᨬ᩠ᨧᩁᩥᨲ᩠ᨲᨶ᩠ᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2446" book="pari">
ᩈᨬ᩠ᨬᩣᨧᩥᨠᩣᨿ ᨠᩩᨭᩥᩴ ᨠᩣᩁᩣᨸᨶᨶ᩠ᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2447" book="pari">
ᨾᩉᩃᩖᨠᩴ ᩅᩥᩉᩣᩁᩴ ᨠᩣᩁᩣᨸᨶᨶ᩠ᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2448" book="pari">
ᨽᩥᨠ᩠ᨡᩩᩴ ᩋᨾᩪᩃᨠᩮᨶ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᨶᨶ᩠ᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2449" book="pari">
ᨽᩥᨠ᩠ᨡᩩᩴ ᩋᨬ᩠ᨬᨽᩣᨣᩥᨿᩔ ᩋᨵᩥᨠᩁᨱᩔ ᨠᩥᨬ᩠ᨧᩥ ᨴᩮᩈᩴ ᩃᩮᩈᨾᨲ᩠ᨲᩴ ᩏᨸᩣᨴᩤᨿ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᨶᨶ᩠ᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2450" book="pari">
ᩈᩴᨥᨽᩮᨴᨠᩔ ᨽᩥᨠ᩠ᨡᩩᨶᩮᩣ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨶ᩠ᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2451" book="pari">
ᨽᩮᨴᨠᩣᨶᩩᩅᨲ᩠ᨲᨠᩣᨶᩴ ᨽᩥᨠ᩠ᨡᩪᨶᩴ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨶ᩠ᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2452" book="pari">
ᨴᩩᨻ᩠ᨻᨧᩔ ᨽᩥᨠ᩠ᨡᩩᨶᩮᩣ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨶ᩠ᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="2453" book="pari">
ᨠᩩᩃᨴᩪᩈᨠᩔ ᨽᩥᨠ᩠ᨡᩩᨶᩮᩣ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨶ᩠ᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᩈᩴᨥᩣᨴᩥᩈᩮᩈᩮᩣᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧ …ᨸᩮ… .
</Paragraph>

<Paragraph number="2454" book="pari">
ᩋᨶᩣᨴᩁᩥᨿᩴ ᨸᨭᩥᨧ᩠ᨧ ᩏᨴᨠᩮ ᩏᨧ᩠ᨧᩣᩁᩴ ᩅᩤ ᨸᩔᩣᩅᩴ ᩅᩤ ᨡᩮᩊᩴ ᩅᩤ ᨠᩁᨱᨶ᩠ᨲᩥ ᩅᨲ᩠ᨳᩩ ᨧᩮᩅ ᨣᩮᩤᨲ᩠ᨲᨬ᩠ᨧ—  ᨴᩩᨠ᩠ᨠᨭᨶ᩠ᨲᩥ ᨶᩣᨾᨬ᩠ᨧᩮᩅ ᩋᩣᨸᨲ᩠ᨲᩥ ᨧᩣᨲᩥ.

</Paragraph>
</Division>

<Paragraph number="2455" type="center" book="pari">
ᨶᩅᩈᩘᨣᩉᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᨸᨬ᩠ᨧᨾᩮᩣ.



</Paragraph>

<Paragraph number="2456" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="2457" type="verses" book="pari">
_ᩋᨸᩃᩮᩣᨠᨶᩴ ᨬᨲ᩠ᨲᩥ ᨧ,_  
_ᨴᩩᨲᩥᨿᩴ ᨧᨲᩩᨲ᩠ᨳᩮᨶ ᨧ;_  
_ᩅᨲ᩠ᨳᩩ ᨬᨲ᩠ᨲᩥ ᩋᨶᩩᩔᩣᩅᨶᩴ,_  
_ᩈᩦᨾᩣ ᨸᩁᩥᩈᨾᩮᩅ ᨧ._  

</Paragraph>

<Paragraph number="2458" type="verses" book="pari">
_ᩈᨾ᩠ᨾᩩᨡᩣ ᨸᨭᩥᨸᩩᨧ᩠ᨨᩣ ᨧ,_  
_ᨸᨭᩥᨬ᩠ᨬᩣ ᩅᩥᨶᨿᩣᩁᩉᩮᩣ;_  
_ᩅᨲ᩠ᨳᩩ ᩈᩴᨥᨸᩩᨣ᩠ᨣᩃᨬ᩠ᨧ,_  
_ᨬᨲ᩠ᨲᩥᩴ ᨶ ᨸᨧ᩠ᨨᩣ ᨬᨲ᩠ᨲᩥ ᨧ._  

</Paragraph>

<Paragraph number="2459" type="verses" book="pari">
_ᩅᨲ᩠ᨳᩩᩴ ᩈᩴᨥᨸᩩᨣ᩠ᨣᩃᨬ᩠ᨧ,_  
_ᩈᩣᩅᨶᩴ ᩋᨠᩣᩃᩮᨶ ᨧ;_  
_ᩋᨲᩥᨡᩩᨴ᩠ᨴᨠᩣ ᨾᩉᨶ᩠ᨲᩣ ᨧ,_  
_ᨡᨱ᩠ᨯᨧ᩠ᨨᩣᨿᩣ ᨶᩥᨾᩥᨲ᩠ᨲᨠᩣ._  

</Paragraph>

<Paragraph number="2460" type="verses" book="pari">
_ᨻᩉᩥᨶᨴᩦ ᩈᨾᩩᨴ᩠ᨴᩮ ᨧ,_  
_ᨩᩣᨲᩔᩁᩮ ᨧ ᨽᩥᨶ᩠ᨴᨲᩥ;_  
_ᩋᨩ᩠ᨫᩮᩣᨲ᩠ᨳᩁᨲᩥ ᩈᩦᨾᩣᨿ,_  
_ᨧᨲᩩ ᨸᨬ᩠ᨧ ᨧ ᩅᨣ᩠ᨣᩥᨠᩣ._  

</Paragraph>

<Paragraph number="2461" type="verses" book="pari">
_ᨴᩈ ᩅᩦᩈᨲᩥᩅᨣ᩠ᨣᩤ ᨧ,_  
_ᩋᨶᩣᩉᨭᩣ ᨧ ᩋᩣᩉᨭᩣ;_  
_ᨠᨾ᩠ᨾᨸᨲ᩠ᨲᩣ ᨨᨶ᩠ᨴᩣᩁᩉᩣ,_  
_ᨠᨾ᩠ᨾᩣᩁᩉᩣ ᨧ ᨸᩩᨣ᩠ᨣᩃᩣ._  

</Paragraph>

<Paragraph number="2462" type="verses" book="pari">
_ᩋᨸᩃᩮᩣᨠᨶᩴ ᨸᨬ᩠ᨧᨭ᩠ᨮᩣᨶᩴ,_  
_ᨬᨲ᩠ᨲᩥ ᨧ ᨶᩅᨮᩣᨶᩥᨠᩣ;_  
_ᨬᨲ᩠ᨲᩥ ᨴᩩᨲᩥᨿᩴ ᩈᨲ᩠ᨲᨭ᩠ᨮᩣᨶᩴ,_  
_ᨧᨲᩩᨲ᩠ᨳᩣ ᩈᨲ᩠ᨲᨮᩣᨶᩥᨠᩣ._  

</Paragraph>

<Paragraph number="2463" type="verses" book="pari">
_ᩈᩩᨭ᩠ᨮᩩ ᨹᩣᩈᩩ ᨧ ᨴᩩᨾ᩠ᨾᩘᨠᩩ,_  
_ᨸᩮᩈᩃᩣ ᨧᩣᨸᩥ ᩋᩣᩈᩅᩤ;_  
_ᩅᩮᩁᩅᨩ᩠ᨩᨽᨿᨬ᩠ᨧᩮᩅ,_  
_ᩋᨠᩩᩈᩃᩴ ᨣᩥᩉᩦᨶᨬ᩠ᨧ._  

</Paragraph>

<Paragraph number="2464" type="verses" book="pari">
_ᨸᩣᨸᩥᨧ᩠ᨨᩣ ᩋᨸ᩠ᨸᩈᨶ᩠ᨶᩣᨶᩴ,_  
_ᨸᩈᨶ᩠ᨶᩣ ᨵᨾ᩠ᨾᨭ᩠ᨮᨸᨶᩣ;_  
_ᩅᩥᨶᨿᩣᨶᩩᨣ᩠ᨣᩉᩣ ᨧᩮᩅ,_  
_ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩮᨶ ᨧ._  

</Paragraph>

<Paragraph number="2465" type="verses" book="pari">
_ᨸᩣᨲᩥᨾᩮᩣᨠ᩠ᨡᨬ᩠ᨧ ᨮᨸᨶᩣ,_  
_ᨸᩅᩤᩁᨱᨬ᩠ᨧ ᨮᨸᨶᩴ;_  
_ᨲᨩ᩠ᨩᨶᩦᨿᩣ ᨶᩥᨿᩔᨬ᩠ᨧ,_  
_ᨸᨻ᩠ᨻᩣᨩᨶᩦᨿ ᨸᨭᩥᩈᩣᩁᨱᩦ._  

</Paragraph>

<Paragraph number="2466" type="verses" book="pari">
ᩏᨠ᩠ᨡᩮᨸᨶ ᨸᩁᩥᩅᩤᩈᩴ,_  
_ᨾᩪᩃᨾᩣᨶᨲ᩠ᨲᩋᨻ᩠ᨽᩣᨶᩴ;_  
_ᩒᩈᩣᩁᨱᩴ ᨶᩥᩔᩣᩁᨱᩴ,_  
_ᨲᨳᩮᩅ ᩏᨸᩈᨾ᩠ᨸᨴᩤ._  

</Paragraph>

<Paragraph number="2467" type="verses" book="pari">
_ᩋᨸᩃᩮᩣᨠᨶᨬᨲ᩠ᨲᩥ ᨧ,_  
_ᨴᩩᨲᩥᨿᨬ᩠ᨧ ᨧᨲᩩᨲ᩠ᨳᨠᩴ;_  
_ᩋᨸᨬ᩠ᨬᨲ᩠ᨲᩮᨶᩩᨸᨬ᩠ᨬᨲ᩠ᨲᩴ,_  
_ᩈᨾ᩠ᨾᩩᨡᩣᩅᩥᨶᨿᩮᩣ ᩈᨲᩥ._  

</Paragraph>

<Paragraph number="2468" type="verses" book="pari">
_ᩋᨾᩪᩊ᩠ᩉᨸᨭᩥᨿᩮᨽᩩᨿ᩠ᨿ,_  
_ᨸᩣᨸᩥᨿ ᨲᩥᨱᩅᨲ᩠ᨳᩣᩁᨠᩴ;_  
_ᩅᨲ᩠ᨳᩩ ᩅᩥᨸᨲ᩠ᨲᩥ ᩋᩣᨸᨲ᩠ᨲᩥ,_  
_ᨶᩥᨴᩤᨶᩴ ᨸᩩᨣ᩠ᨣᩃᩮᨶ ᨧ._  

</Paragraph>

<Paragraph number="2469" type="verses" book="pari">
_ᨡᨶ᩠ᨵᩣ ᨧᩮᩅ ᩈᨾᩩᨭ᩠ᨮᩣᨶᩣ,_  
_ᩋᨵᩥᨠᩁᨱᨾᩮᩅ ᨧ;_  
_ᩈᨾᨳᩣ ᩈᩘᨣᩉᩣ ᨧᩮᩅ,_  
_ᨶᩣᨾᩋᩣᨸᨲ᩠ᨲᩥᨠᩣ ᨲᨳᩣᨲᩥ._  


</Paragraph>

<Paragraph number="2470" type="center" book="pari">
ᨸᩁᩥᩅᩤᩁᩮᩣ ᨶᩥᨭ᩠ᨮᩥᨲᩮᩣ.



</Paragraph>

<Paragraph number="2471" type="center" book="pari">
ᨸᩁᩥᩅᩤᩁᨸᩣᩊᩥ ᨶᩥᨭ᩠ᨮᩥᨲᩣ.



</Paragraph>

<Paragraph number="2472" type="center" book="pari">
ᨸᩁᩥᨿᩮᩣᩈᩣᨶᨣᩤᨳᩣ


</Paragraph>

<Paragraph number="2473" type="verses" book="pari">
_ᨻᩩᨻ᩠ᨻᩣᨧᩁᩥᨿᨾᨣ᩠ᨣᨬ᩠ᨧ,_  
_ᨸᩩᨧ᩠ᨨᩥᨲ᩠ᩅᩣ ᨧ ᨲᩉᩥᩴ ᨲᩉᩥᩴ;_  
_ᨴᩦᨸᨶᩣᨾᩮᩣ ᨾᩉᩣᨸᨬ᩠ᨬᩮᩣ,_  
_ᩈᩩᨲᨵᩤᩁᩥᩴ ᩅᩥᨧᨠ᩠ᨡᨱᩮᩣ._  

</Paragraph>

<Paragraph number="2474" type="verses" book="pari">
ᩍᨾᩴ ᩅᩥᨲ᩠ᨳᩣᩁᩈᩘᨡᩮᨸᩴ,_  
_ᩈᨩ᩠ᨫᩣᨾᨣ᩠ᨣᩮᨶ ᨾᨩ᩠ᨫᩥᨾᩮ;_  
_ᨧᩥᨶ᩠ᨲᨿᩥᨲ᩠ᩅᩣ ᩃᩥᨡᩣᨸᩮᩈᩥ,_  
_ᩈᩥᩔᨠᩣᨶᩴ ᩈᩩᨡᩣᩅᩉᩴ._  

</Paragraph>

<Paragraph number="2475" type="verses" book="pari">
_ᨸᩁᩥᩅᩤᩁᨶ᩠ᨲᩥ ᨿᩴ ᩅᩩᨲ᩠ᨲᩴ,_  
_ᩈᨻ᩠ᨻᩴ ᩅᨲ᩠ᨳᩩᩴ ᩈᩃᨠ᩠ᨡᨱᩴ;_  
_ᩋᨲ᩠ᨳᩴ ᩋᨲ᩠ᨳᩮᨶ ᩈᨴ᩠ᨵᨾ᩠ᨾᩮ,_  
_ᨵᨾ᩠ᨾᩴ ᨵᨾ᩠ᨾᩮᨶ ᨸᨬ᩠ᨬᨲ᩠ᨲᩮ._  

</Paragraph>

<Paragraph number="2476" type="verses" book="pari">
_ᩈᩣᩈᨶᩴ ᨸᩁᩥᩅᩤᩁᩮᩈᩥ,_  
_ᨩᨾ᩠ᨻᩩᨴᩦᨸᩴᩅ ᩈᩣᨣᩁᩮᩣ;_  
_ᨸᩁᩥᩅᩤᩁᩴ ᩋᨩᩣᨶᨶ᩠ᨲᩮᩣ,_  
_ᨠᩩᨲᩮᩣ ᨵᨾ᩠ᨾᩅᩥᨶᩥᨧ᩠ᨨᨿᩴ._  

</Paragraph>

<Paragraph number="2477" type="verses" book="pari">
_ᩅᩥᨸᨲ᩠ᨲᩥ ᩅᨲ᩠ᨳᩩ ᨸᨬ᩠ᨬᨲ᩠ᨲᩥ,_  
_ᩋᨶᩩᨸᨬ᩠ᨬᨲ᩠ᨲᩥ ᨸᩩᨣ᩠ᨣᩃᩮᩣ;_  
_ᩑᨠᨲᩮᩣ ᩏᨽᨲᩮᩣ ᨧᩮᩅ,_  
_ᩃᩮᩣᨠᨸᨱ᩠ᨱᨲ᩠ᨲᩥ ᩅᨩ᩠ᨩᨲᩮᩣ._  

</Paragraph>

<Paragraph number="2478" type="verses" book="pari">
_ᨿᩔ ᨩᩣᨿᨲᩥ ᩅᩥᨾᨲᩥ,_  
_ᨸᩁᩥᩅᩤᩁᩮᨶ ᨨᩥᨩ᩠ᨩᨲᩥ;_  
_ᨧᨠ᩠ᨠᩅᨲ᩠ᨲᩥ ᨾᩉᩣᩈᩮᨶᩮ,_  
_ᨾᩥᨣᨾᨩ᩠ᨫᩮᩅ ᨠᩮᩈᩁᩥ._  

</Paragraph>

<Paragraph number="2479" type="verses" book="pari">
_ᩁᩅᩥ ᩁᩴᩈᩥᨸᩁᩥᨠ᩠ᨠᩥᨱ᩠ᨱᩮᩣ,_  
_ᨧᨶ᩠ᨴᩮᩣ ᨲᩣᩁᨣᨱᩮ ᨿᨳᩣ;_  
_ᨻᩕᩉ᩠ᨾᩣ ᨻᩕᩉ᩠ᨾᨸᩁᩥᩈᩣᨿ,_  
_ᨣᨱᨾᨩ᩠ᨫᩮᩅ ᨶᩣᨿᨠᩮᩣ;_  
_ᩑᩅᩴ ᩈᨴ᩠ᨵᨾ᩠ᨾᩅᩥᨶᨿᩮᩣ,_  
_ᨸᩁᩥᩅᩤᩁᩮᨶ ᩈᩮᩣᨽᨲᩦᨲᩥ._
</Paragraph>