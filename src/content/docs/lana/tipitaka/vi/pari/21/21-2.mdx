---
title: "21.2 ᩋᨲ᩠ᨳᩅᩈᩅᨣ᩠ᨣ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="498" book="pari">

<Paragraph number="2410" book="pari">
ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ. ᩈᩴᨥᩈᩩᨭ᩠ᨮᩩᨲᩣᨿ, ᩈᩴᨥᨹᩣᩈᩩᨲᩣᨿ—  ᩍᨾᩮ ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ.
</Paragraph>

<Paragraph number="2411" book="pari">
ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ. ᨴᩩᨾ᩠ᨾᩘᨠᩪᨶᩴ ᨸᩩᨣ᩠ᨣᩃᩣᨶᩴ ᨶᩥᨣ᩠ᨣᩉᩣᨿ, ᨸᩮᩈᩃᩣᨶᩴ ᨽᩥᨠ᩠ᨡᩪᨶᩴ ᨹᩣᩈᩩᩅᩥᩉᩣᩁᩣᨿ—  ᩍᨾᩮ ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ.
</Paragraph>

<Paragraph number="2412" book="pari">
ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ. ᨴᩥᨭ᩠ᨮᨵᨾ᩠ᨾᩥᨠᩣᨶᩴ ᩋᩣᩈᩅᩤᨶᩴ ᩈᩴᩅᩁᩣᨿ, ᩈᨾ᩠ᨸᩁᩣᨿᩥᨠᩣᨶᩴ ᩋᩣᩈᩅᩤᨶᩴ ᨸᨭᩥᨥᩣᨲᩣᨿ—  ᩍᨾᩮ ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ.
</Paragraph>

<Paragraph number="2413" book="pari">
ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ. ᨴᩥᨭ᩠ᨮᨵᨾ᩠ᨾᩥᨠᩣᨶᩴ ᩅᩮᩁᩣᨶᩴ ᩈᩴᩅᩁᩣᨿ, ᩈᨾ᩠ᨸᩁᩣᨿᩥᨠᩣᨶᩴ ᩅᩮᩁᩣᨶᩴ ᨸᨭᩥᨥᩣᨲᩣᨿ—  ᩍᨾᩮ ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ.
</Paragraph>

<Paragraph number="2414" book="pari">
ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ. ᨴᩥᨭ᩠ᨮᨵᨾ᩠ᨾᩥᨠᩣᨶᩴ ᩅᨩ᩠ᨩᩣᨶᩴ ᩈᩴᩅᩁᩣᨿ, ᩈᨾ᩠ᨸᩁᩣᨿᩥᨠᩣᨶᩴ ᩅᨩ᩠ᨩᩣᨶᩴ ᨸᨭᩥᨥᩣᨲᩣᨿ—  ᩍᨾᩮ ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ.
</Paragraph>

<Paragraph number="2415" book="pari">
ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ. ᨴᩥᨭ᩠ᨮᨵᨾ᩠ᨾᩥᨠᩣᨶᩴ ᨽᨿᩣᨶᩴ ᩈᩴᩅᩁᩣᨿ, ᩈᨾ᩠ᨸᩁᩣᨿᩥᨠᩣᨶᩴ ᨽᨿᩣᨶᩴ ᨸᨭᩥᨥᩣᨲᩣᨿ—  ᩍᨾᩮ ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ.
</Paragraph>

<Paragraph number="2416" book="pari">
ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ. ᨴᩥᨭ᩠ᨮᨵᨾ᩠ᨾᩥᨠᩣᨶᩴ ᩋᨠᩩᩈᩃᩣᨶᩴ ᨵᨾ᩠ᨾᩣᨶᩴ ᩈᩴᩅᩁᩣᨿ, ᩈᨾ᩠ᨸᩁᩣᨿᩥᨠᩣᨶᩴ ᩋᨠᩩᩈᩃᩣᨶᩴ ᨵᨾ᩠ᨾᩣᨶᩴ ᨸᨭᩥᨥᩣᨲᩣᨿ—  ᩍᨾᩮ ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ.
</Paragraph>

<Paragraph number="2417" book="pari">
ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ. ᨣᩥᩉᩦᨶᩴ ᩋᨶᩩᨠᨾ᩠ᨸᩣᨿ, ᨸᩣᨸᩥᨧ᩠ᨨᩣᨶᩴ ᨸᨠ᩠ᨡᩩᨸᨧ᩠ᨨᩮᨴᩤᨿ—  ᩍᨾᩮ ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ.
</Paragraph>

<Paragraph number="2418" book="pari">
ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ. ᩋᨸ᩠ᨸᩈᨶ᩠ᨶᩣᨶᩴ ᨸᩈᩣᨴᩤᨿ, ᨸᩈᨶ᩠ᨶᩣᨶᩴ ᨽᩥᨿ᩠ᨿᩮᩣᨽᩣᩅᩤᨿ—  ᩍᨾᩮ ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ.
</Paragraph>

<Paragraph number="2419" book="pari">
ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ. ᩈᨴ᩠ᨵᨾ᩠ᨾᨭ᩠ᨮᩥᨲᩥᨿᩣ, ᩅᩥᨶᨿᩣᨶᩩᨣ᩠ᨣᩉᩣᨿ—  ᩍᨾᩮ ᨴ᩠ᩅᩮ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ.

</Paragraph>
</Division>

<Paragraph number="2420" type="center" book="pari">
ᩋᨲ᩠ᨳᩅᩈᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᨴᩩᨲᩥᨿᩮᩣ.
</Paragraph>