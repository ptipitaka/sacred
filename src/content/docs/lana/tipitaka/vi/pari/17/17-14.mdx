---
title: "17.14 ᨠᨳᩥᨶᨲ᩠ᨳᩣᩁᩅᨣ᩠ᨣ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="465" book="pari">

<Paragraph number="2178" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩣᨶᩥᩈᩴᩈᩣ ᨠᨳᩥᨶᨲ᩠ᨳᩣᩁᩮ”ᨲᩥ?
</Paragraph>

<Paragraph number="2179" book="pari">
“ᨸᨬ᩠ᨧᩥᨾᩮ, ᩏᨸᩣᩃᩥ, ᩋᩣᨶᩥᩈᩴᩈᩣ ᨠᨳᩥᨶᨲ᩠ᨳᩣᩁᩮ. ᨠᨲᨾᩮ ᨸᨬ᩠ᨧ? ᩋᨶᩣᨾᨶ᩠ᨲᨧᩣᩁᩮᩣ, ᩋᩈᨾᩣᨴᩤᨶᨧᩣᩁᩮᩣ, ᨣᨱᨽᩮᩣᨩᨶᩴ, ᨿᩣᩅᨴᨲ᩠ᨳᨧᩦᩅᩁᩴ, ᨿᩮᩣ ᨧ ᨲᨲ᩠ᨳ ᨧᩦᩅᩁᩩᨸ᩠ᨸᩣᨴᩮᩤ ᩈᩮᩣ ᨶᩮᩈᩴ ᨽᩅᩥᩔᨲᩥ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᩣᨶᩥᩈᩴᩈᩣ ᨠᨳᩥᨶᨲ᩠ᨳᩣᩁᩮ”ᨲᩥ.
</Paragraph>

</Division>
<Division number="466" book="pari">

<Paragraph number="2180" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩣᨴᩦᨶᩅᩤ ᨾᩩᨭ᩠ᨮᩔᨲᩥᩔ ᩋᩈᨾ᩠ᨸᨩᩣᨶᩔ ᨶᩥᨴ᩠ᨴᩴ ᩒᨠ᩠ᨠᨾᨲᩮᩣ”ᨲᩥ?
</Paragraph>

<Paragraph number="2181" book="pari">
“ᨸᨬ᩠ᨧᩥᨾᩮ, ᩏᨸᩣᩃᩥ, ᩋᩣᨴᩦᨶᩅᩤ ᨾᩩᨭ᩠ᨮᩔᨲᩥᩔ ᩋᩈᨾ᩠ᨸᨩᩣᨶᩔ ᨶᩥᨴ᩠ᨴᩴ ᩒᨠ᩠ᨠᨾᨲᩮᩣ. ᨠᨲᨾᩮ ᨸᨬ᩠ᨧ? ᨴᩩᨠ᩠ᨡᩴ ᩈᩩᨸᨲᩥ, ᨴᩩᨠ᩠ᨡᩴ ᨸᨭᩥᨻᩩᨩ᩠ᨫᨲᩥ, ᨸᩣᨸᨠᩴ ᩈᩩᨸᩥᨶᩴ ᨸᩔᨲᩥ, ᨴᩮᩅᨲᩣ ᨶ ᩁᨠ᩠ᨡᨶ᩠ᨲᩥ, ᩋᩈᩩᨧᩥ ᨾᩩᨧ᩠ᨧᨲᩥ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᩣᨴᩦᨶᩅᩤ ᨾᩩᨭ᩠ᨮᩔᨲᩥᩔ ᩋᩈᨾ᩠ᨸᨩᩣᨶᩔ ᨶᩥᨴ᩠ᨴᩴ ᩒᨠ᩠ᨠᨾᨲᩮᩣ.
</Paragraph>

<Paragraph number="2182" book="pari">
ᨸᨬ᩠ᨧᩥᨾᩮ, ᩏᨸᩣᩃᩥ, ᩋᩣᨶᩥᩈᩴᩈᩣ ᩏᨸᨭ᩠ᨮᩥᨲᩔᨲᩥᩔ ᩈᨾ᩠ᨸᨩᩣᨶᩔ ᨶᩥᨴ᩠ᨴᩴ ᩒᨠ᩠ᨠᨾᨲᩮᩣ. ᨠᨲᨾᩮ ᨸᨬ᩠ᨧ? ᩈᩩᨡᩴ ᩈᩩᨸᨲᩥ, ᩈᩩᨡᩴ ᨸᨭᩥᨻᩩᨩ᩠ᨫᨲᩥ, ᨶ ᨸᩣᨸᨠᩴ ᩈᩩᨸᩥᨶᩴ ᨸᩔᨲᩥ, ᨴᩮᩅᨲᩣ ᩁᨠ᩠ᨡᨶ᩠ᨲᩥ, ᩋᩈᩩᨧᩥ ᨶ ᨾᩩᨧ᩠ᨧᨲᩥ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᩣᨶᩥᩈᩴᩈᩣ ᩏᨸᨭ᩠ᨮᩥᨲᩔᨲᩥᩔ ᩈᨾ᩠ᨸᨩᩣᨶᩔ ᨶᩥᨴ᩠ᨴᩴ ᩒᨠ᩠ᨠᨾᨲᩮᩣ”ᨲᩥ.
</Paragraph>

</Division>
<Division number="467" book="pari">

<Paragraph number="2183" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩅᨶ᩠ᨴᩥᨿᩣ”ᨲᩥ?
</Paragraph>

<Paragraph number="2184" book="pari">
“ᨸᨬ᩠ᨧᩥᨾᩮ, ᩏᨸᩣᩃᩥ, ᩋᩅᨶ᩠ᨴᩥᨿᩣ. ᨠᨲᨾᩮ ᨸᨬ᩠ᨧ? ᩋᨶ᩠ᨲᩁᨥᩁᩴ ᨸᩅᩥᨭ᩠ᨮᩮᩣ ᩋᩅᨶ᩠ᨴᩥᨿᩮᩣ, ᩁᨧ᩠ᨨᨣᨲᩮᩣ ᩋᩅᨶ᩠ᨴᩥᨿᩮᩣ, ᩒᨲᨾᩈᩥᨠᩮᩣ ᩋᩅᨶ᩠ᨴᩥᨿᩮᩣ, ᩋᩈᨾᨶ᩠ᨶᩣᩉᩁᨶ᩠ᨲᩮᩣ ᩋᩅᨶ᩠ᨴᩥᨿᩮᩣ, ᩈᩩᨲ᩠ᨲᩮᩣ ᩋᩅᨶ᩠ᨴᩥᨿᩮᩣ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᩅᨶ᩠ᨴᩥᨿᩣ.
</Paragraph>

<Paragraph number="2185" book="pari">
ᩋᨸᩁᩮᨸᩥ, ᩏᨸᩣᩃᩥ, ᨸᨬ᩠ᨧ ᩋᩅᨶ᩠ᨴᩥᨿᩣ. ᨠᨲᨾᩮ ᨸᨬ᩠ᨧ? ᨿᩣᨣᩩᨸᩣᨶᩮ ᩋᩅᨶ᩠ᨴᩥᨿᩮᩣ, ᨽᨲ᩠ᨲᨣ᩠ᨣᩮ ᩋᩅᨶ᩠ᨴᩥᨿᩮᩣ, ᩑᨠᩣᩅᨲ᩠ᨲᩮᩣ ᩋᩅᨶ᩠ᨴᩥᨿᩮᩣ, ᩋᨬ᩠ᨬᩅᩥᩉᩥᨲᩮᩣ ᩋᩅᨶ᩠ᨴᩥᨿᩮᩣ, ᨶᨣ᩠ᨣᩮᩤ ᩋᩅᨶ᩠ᨴᩥᨿᩮᩣ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᩅᨶ᩠ᨴᩥᨿᩣ.
</Paragraph>

<Paragraph number="2186" book="pari">
ᩋᨸᩁᩮᨸᩥ, ᩏᨸᩣᩃᩥ, ᨸᨬ᩠ᨧ ᩋᩅᨶ᩠ᨴᩥᨿᩣ. ᨠᨲᨾᩮ ᨸᨬ᩠ᨧ? ᨡᩣᨴᨶ᩠ᨲᩮᩣ ᩋᩅᨶ᩠ᨴᩥᨿᩮᩣ, ᨽᩩᨬ᩠ᨩᨶ᩠ᨲᩮᩣ ᩋᩅᨶ᩠ᨴᩥᨿᩮᩣ, ᩏᨧ᩠ᨧᩣᩁᩴ ᨠᩁᩮᩣᨶ᩠ᨲᩮᩣ ᩋᩅᨶ᩠ᨴᩥᨿᩮᩣ, ᨸᩔᩣᩅᩴ ᨠᩁᩮᩣᨶ᩠ᨲᩮᩣ ᩋᩅᨶ᩠ᨴᩥᨿᩮᩣ, ᩏᨠ᩠ᨡᩥᨲ᩠ᨲᨠᩮᩣ ᩋᩅᨶ᩠ᨴᩥᨿᩮᩣ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᩅᨶ᩠ᨴᩥᨿᩣ.
</Paragraph>

<Paragraph number="2187" book="pari">
ᩋᨸᩁᩮᨸᩥ, ᩏᨸᩣᩃᩥ, ᨸᨬ᩠ᨧ ᩋᩅᨶ᩠ᨴᩥᨿᩣ. ᨠᨲᨾᩮ ᨸᨬ᩠ᨧ? ᨸᩩᩁᩮ ᩏᨸᩈᨾ᩠ᨸᨶ᩠ᨶᩮᨶ ᨸᨧ᩠ᨨᩣ ᩏᨸᩈᨾ᩠ᨸᨶ᩠ᨶᩮᩣ ᩋᩅᨶ᩠ᨴᩥᨿᩮᩣ, ᩋᨶᩩᨸᩈᨾ᩠ᨸᨶ᩠ᨶᩮᩣ ᩋᩅᨶ᩠ᨴᩥᨿᩮᩣ, ᨶᩣᨶᩣᩈᩴᩅᩤᩈᨠᩮᩣ ᩅᩩᨯ᩠ᨰᨲᩁᩮᩣ ᩋᨵᨾ᩠ᨾᩅᩤᨴᩦ ᩋᩅᨶ᩠ᨴᩥᨿᩮᩣ, ᨾᩣᨲᩩᨣᩤᨾᩮᩣ ᩋᩅᨶ᩠ᨴᩥᨿᩮᩣ, ᨸᨱ᩠ᨯᨠᩮᩣ ᩋᩅᨶ᩠ᨴᩥᨿᩮᩣ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᩅᨶ᩠ᨴᩥᨿᩣ.
</Paragraph>

<Paragraph number="2188" book="pari">
ᩋᨸᩁᩮᨸᩥ, ᩏᨸᩣᩃᩥ, ᨸᨬ᩠ᨧ ᩋᩅᨶ᩠ᨴᩥᨿᩣ. ᨠᨲᨾᩮ ᨸᨬ᩠ᨧ? ᨸᩣᩁᩥᩅᩤᩈᩥᨠᩮᩣ ᩋᩅᨶ᩠ᨴᩥᨿᩮᩣ, ᨾᩪᩃᩣᨿᨸᨭᩥᨠᩔᨶᩣᩁᩉᩮᩣ ᩋᩅᨶ᩠ᨴᩥᨿᩮᩣ, ᨾᩣᨶᨲ᩠ᨲᩣᩁᩉᩮᩣ ᩋᩅᨶ᩠ᨴᩥᨿᩮᩣ, ᨾᩣᨶᨲ᩠ᨲᨧᩣᩁᩥᨠᩮᩣ ᩋᩅᨶ᩠ᨴᩥᨿᩮᩣ, ᩋᨻ᩠ᨽᩣᨶᩣᩁᩉᩮᩣ ᩋᩅᨶ᩠ᨴᩥᨿᩮᩣ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᩅᨶ᩠ᨴᩥᨿᩣ”ᨲᩥ.
</Paragraph>

</Division>
<Division number="468" book="pari">

<Paragraph number="2189" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩅᨶ᩠ᨴᩥᨿᩣ”ᨲᩥ?
</Paragraph>

<Paragraph number="2190" book="pari">
“ᨸᨬ᩠ᨧᩥᨾᩮ, ᩏᨸᩣᩃᩥ, ᩅᨶ᩠ᨴᩥᨿᩣ. ᨠᨲᨾᩮ ᨸᨬ᩠ᨧ? ᨸᨧ᩠ᨨᩣ ᩏᨸᩈᨾ᩠ᨸᨶ᩠ᨶᩮᨶ ᨸᩩᩁᩮ ᩏᨸᩈᨾ᩠ᨸᨶ᩠ᨶᩮᩣ ᩅᨶ᩠ᨴᩥᨿᩮᩣ, ᨶᩣᨶᩣᩈᩴᩅᩤᩈᨠᩮᩣ ᩅᩩᨯ᩠ᨰᨲᩁᩮᩣ ᨵᨾ᩠ᨾᩅᩤᨴᩦ ᩅᨶ᩠ᨴᩥᨿᩮᩣ, ᩋᩣᨧᩁᩥᨿᩮᩣ ᩅᨶ᩠ᨴᩥᨿᩮᩣ, ᩏᨸᨩ᩠ᨫᩣᨿᩮᩣ ᩅᨶ᩠ᨴᩥᨿᩮᩣ, ᩈᨴᩮᩅᨠᩮ ᩃᩮᩣᨠᩮ ᩈᨾᩣᩁᨠᩮ ᩈᨻᩕᩉ᩠ᨾᨠᩮ ᩈᩔᨾᨱᨻᩕᩣᩉ᩠ᨾᨱᩥᨿᩣ ᨸᨩᩣᨿ ᩈᨴᩮᩅᨾᨶᩩᩔᩣᨿ ᨲᨳᩣᨣᨲᩮᩣ ᩋᩁᩉᩴ ᩈᨾ᩠ᨾᩣᩈᨾ᩠ᨻᩩᨴ᩠ᨵᩮᩤ ᩅᨶ᩠ᨴᩥᨿᩮᩣ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩅᨶ᩠ᨴᩥᨿᩣ”ᨲᩥ.
</Paragraph>

</Division>
<Division number="469" book="pari">

<Paragraph number="2191" book="pari">
“ᨶᩅᨠᨲᩁᩮᨶ, ᨽᨶ᩠ᨲᩮ, ᨽᩥᨠ᩠ᨡᩩᨶᩣ ᩅᩩᨯ᩠ᨰᨲᩁᩔ ᨽᩥᨠ᩠ᨡᩩᨶᩮᩣ ᨸᩣᨴᩮ ᩅᨶ᩠ᨴᨶ᩠ᨲᩮᨶ ᨠᨲᩥ ᨵᨾ᩠ᨾᩮ ᩋᨩ᩠ᨫᨲ᩠ᨲᩴ ᩏᨸᨭ᩠ᨮᩣᨸᩮᨲ᩠ᩅᩣ ᨸᩣᨴᩤ ᩅᨶ᩠ᨴᩥᨲᨻ᩠ᨻᩣ”ᨲᩥ?
</Paragraph>

<Paragraph number="2192" book="pari">
“ᨶᩅᨠᨲᩁᩮᨶᩩᨸᩣᩃᩥ, ᨽᩥᨠ᩠ᨡᩩᨶᩣ ᩅᩩᨯ᩠ᨰᨲᩁᩔ ᨽᩥᨠ᩠ᨡᩩᨶᩮᩣ ᨸᩣᨴᩮ ᩅᨶ᩠ᨴᨶ᩠ᨲᩮᨶ ᨸᨬ᩠ᨧ ᨵᨾ᩠ᨾᩮ ᩋᨩ᩠ᨫᨲ᩠ᨲᩴ ᩏᨸᨭ᩠ᨮᩣᨸᩮᨲ᩠ᩅᩣ ᨸᩣᨴᩤ ᩅᨶ᩠ᨴᩥᨲᨻ᩠ᨻᩣ. ᨠᨲᨾᩮ ᨸᨬ᩠ᨧ? ᨶᩅᨠᨲᩁᩮᨶᩩᨸᩣᩃᩥ, ᨽᩥᨠ᩠ᨡᩩᨶᩣ ᩅᩩᨯ᩠ᨰᨲᩁᩔ ᨽᩥᨠ᩠ᨡᩩᨶᩮᩣ ᨸᩣᨴᩮ ᩅᨶ᩠ᨴᨶ᩠ᨲᩮᨶ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ, ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ, ᩏᨽᩮᩣᩉᩥ ᨸᩣᨱᩥᨲᩃᩮᩉᩥ ᨸᩣᨴᩤᨶᩥ ᨸᩁᩥᩈᨾ᩠ᨻᩣᩉᨶ᩠ᨲᩮᨶ, ᨸᩮᨾᨬ᩠ᨧ ᨣᩤᩁᩅᨬ᩠ᨧ ᩏᨸᨭ᩠ᨮᩣᨸᩮᨲ᩠ᩅᩣ ᨸᩣᨴᩤ ᩅᨶ᩠ᨴᩥᨲᨻ᩠ᨻᩣ—  ᨶᩅᨠᨲᩁᩮᨶᩩᨸᩣᩃᩥ ᨽᩥᨠ᩠ᨡᩩᨶᩣ ᩅᩩᨯ᩠ᨰᨲᩁᩔ ᨽᩥᨠ᩠ᨡᩩᨶᩮᩣ ᨸᩣᨴᩮ ᩅᨶ᩠ᨴᨶ᩠ᨲᩮᨶ ᩍᨾᩮ ᨸᨬ᩠ᨧ ᨵᨾ᩠ᨾᩮ ᩋᨩ᩠ᨫᨲ᩠ᨲᩴ ᩏᨸᨭ᩠ᨮᩣᨸᩮᨲ᩠ᩅᩣ ᨸᩣᨴᩤ ᩅᨶ᩠ᨴᩥᨲᨻ᩠ᨻᩣ”ᨲᩥ.

</Paragraph>
</Division>

<Paragraph number="2193" type="center" book="pari">
ᨠᨳᩥᨶᨲ᩠ᨳᩣᩁᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᨧᩩᨴ᩠ᨴᩈᨾᩮᩣ.



</Paragraph>

<Paragraph number="2194" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="2195" type="verses" book="pari">
_ᨠᨳᩥᨶᨲ᩠ᨳᩣᩁᨶᩥᨴ᩠ᨴᩤ ᨧ,_  
_ᩋᨶ᩠ᨲᩁᩣ ᨿᩣᨣᩩᨡᩣᨴᨶᩮ;_  
_ᨸᩩᩁᩮ ᨧ ᨸᩣᩁᩥᩅᩤᩈᩥ ᨧ,_  
_ᩅᨶ᩠ᨴᩥᨿᩮᩣ ᩅᨶ᩠ᨴᩥᨲᨻ᩠ᨻᨠᨶ᩠ᨲᩥ._  


</Paragraph>

<Paragraph number="2196" type="center" book="pari">
ᩏᨸᩣᩃᩥᨸᨬ᩠ᨧᨠᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="2197" type="center" book="pari">
ᨲᩮᩈᩴ ᩅᨣ᩠ᨣᩤᨶᩴ ᩏᨴ᩠ᨴᩤᨶᩴ


</Paragraph>

<Paragraph number="2198" type="verses" book="pari">
_ᩋᨶᩥᩔᩥᨲᩮᨶ ᨠᨾ᩠ᨾᨬ᩠ᨧ,_  
_ᩅᩮᩤᩉᩣᩁᩣᩅᩥᨠᨾ᩠ᨾᩮᨶ ᨧ;_  
_ᨧᩮᩣᨴᨶᩣ ᨧ ᨵᩩᨲᩘᨣᩤ ᨧ,_  
_ᨾᩩᩈᩣ ᨽᩥᨠ᩠ᨡᩩᨶᩥᨾᩮᩅ ᨧ._  

</Paragraph>

<Paragraph number="2199" type="verses" book="pari">
ᩏᨻ᩠ᨻᩣᩉᩥᨠᩣᨵᩥᨠᩁᨱᩴ,_  
_ᨽᩮᨴᨠᩣ ᨸᨬ᩠ᨧᨾᩣ ᨸᩩᩁᩮ;_  
_ᩋᩣᩅᩤᩈᩥᨠᩣ ᨠᨳᩥᨶᨬ᩠ᨧ,_  
_ᨧᩩᨴ᩠ᨴᩈᩣ ᩈᩩᨸ᩠ᨸᨠᩣᩈᩥᨲᩣᨲᩥ._
</Paragraph>