---
title: "17.1 ᩋᨶᩥᩔᩥᨲᩅᨣ᩠ᨣ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="417" book="pari">

<Paragraph number="1939" book="pari">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᩋᨳ ᨡᩮᩣ ᩋᩣᨿᩈ᩠ᨾᩣ ᩏᨸᩣᩃᩥ ᨿᩮᨶ ᨽᨣᩅᩤ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨽᨣᩅᨶ᩠ᨲᩴ ᩋᨽᩥᩅᩤᨴᩮᨲ᩠ᩅᩣ ᩑᨠᨾᨶ᩠ᨲᩴ ᨶᩥᩈᩦᨴᩥ. ᩑᨠᨾᨶ᩠ᨲᩴ ᨶᩥᩈᩥᨶ᩠ᨶᩮᩣ ᨡᩮᩣ ᩋᩣᨿᩈ᩠ᨾᩣ ᩏᨸᩣᩃᩥ ᨽᨣᩅᨶ᩠ᨲᩴ ᩑᨲᨴᩅᩮᩤᨧ—  “ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᨶᩣᨶᩥᩔᩥᨲᩮᨶ ᩅᨲ᩠ᨳᨻ᩠ᨻᨶ᩺”ᨲᩥ?
</Paragraph>

<Paragraph number="1940" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᨶᩣᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩏᨸᩮᩣᩈᨳᩴ ᨶ ᨩᩣᨶᩣᨲᩥ, ᩏᨸᩮᩣᩈᨳᨠᨾ᩠ᨾᩴ ᨶ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩴ ᨶ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩴ ᨶ ᨩᩣᨶᩣᨲᩥ, ᩐᨶᨸᨬ᩠ᨧᩅᩔᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᨶᩣᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᩋᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩏᨸᩮᩣᩈᨳᩴ ᨩᩣᨶᩣᨲᩥ, ᩏᨸᩮᩣᩈᨳᨠᨾ᩠ᨾᩴ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩴ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩴ ᨩᩣᨶᩣᨲᩥ, ᨸᨬ᩠ᨧᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨸᨬ᩠ᨧᩅᩔᩮᩣ ᩅᩤ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᩋᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ.
</Paragraph>

<Paragraph number="1941" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᨶᩣᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨸᩅᩤᩁᨱᩴ ᨶ ᨩᩣᨶᩣᨲᩥ, ᨸᩅᩤᩁᨱᩣᨠᨾ᩠ᨾᩴ ᨶ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩴ ᨶ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩴ ᨶ ᨩᩣᨶᩣᨲᩥ, ᩐᨶᨸᨬ᩠ᨧᩅᩔᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᨶᩣᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᩋᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨸᩅᩤᩁᨱᩴ ᨩᩣᨶᩣᨲᩥ, ᨸᩅᩤᩁᨱᩣᨠᨾ᩠ᨾᩴ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩴ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩴ ᨩᩣᨶᩣᨲᩥ, ᨸᨬ᩠ᨧᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨸᨬ᩠ᨧᩅᩔᩮᩣ ᩅᩤ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᩋᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ.
</Paragraph>

<Paragraph number="1942" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᨶᩣᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩐᨶᨸᨬ᩠ᨧᩅᩔᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᨶᩣᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᩋᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨸᨬ᩠ᨧᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨸᨬ᩠ᨧᩅᩔᩮᩣ ᩅᩤ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨿᩣᩅᨩᩦᩅᩴ ᩋᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ”.
</Paragraph>

</Division>
<Division number="418" book="pari">

<Paragraph number="1943" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩴ, ᨶ ᨶᩥᩔᨿᩮᩣ ᨴᩤᨲᨻ᩠ᨻᩮᩣ, ᨶ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ”ᨲᩥ?
</Paragraph>

<Paragraph number="1944" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩴ, ᨶ ᨶᩥᩔᨿᩮᩣ ᨴᩤᨲᨻ᩠ᨻᩮᩣ, ᨶ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨸᨭᩥᨻᩃᩮᩣ ᩉᩮᩣᨲᩥ ᩋᨶ᩠ᨲᩮᩅᩤᩈᩥᩴ ᩅᩤ ᩈᨴ᩠ᨵᩥᩅᩥᩉᩣᩁᩥᩴ ᩅᩤ ᨣᩥᩃᩣᨶᩴ ᩏᨸᨭ᩠ᨮᩣᨲᩩᩴ ᩅᩤ ᩏᨸᨭ᩠ᨮᩣᨸᩮᨲᩩᩴ ᩅᩤ, ᩋᨶᨽᩥᩁᨲᩴ ᩅᩪᨸᨠᩣᩈᩮᨲᩩᩴ ᩅᩤ ᩅᩪᨸᨠᩣᩈᩣᨸᩮᨲᩩᩴ ᩅᩤ, ᩏᨸ᩠ᨸᨶ᩠ᨶᩴ ᨠᩩᨠ᩠ᨠᩩᨧ᩠ᨧᩴ ᨵᨾ᩠ᨾᨲᩮᩣ ᩅᩥᨶᩮᩣᨴᩮᨲᩩᩴ, ᩋᨽᩥᨵᨾ᩠ᨾᩮ ᩅᩥᨶᩮᨲᩩᩴ, ᩋᨽᩥᩅᩥᨶᨿᩮ ᩅᩥᨶᩮᨲᩩᩴ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩴ, ᨶ ᨶᩥᩔᨿᩮᩣ ᨴᩤᨲᨻ᩠ᨻᩮᩣ, ᨶ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩴ, ᨶᩥᩔᨿᩮᩣ ᨴᩤᨲᨻ᩠ᨻᩮᩣ, ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨸᨭᩥᨻᩃᩮᩣ ᩉᩮᩣᨲᩥ ᩋᨶ᩠ᨲᩮᩅᩤᩈᩥᩴ ᩅᩤ ᩈᨴ᩠ᨵᩥᩅᩥᩉᩣᩁᩥᩴ ᩅᩤ ᨣᩥᩃᩣᨶᩴ ᩏᨸᨭ᩠ᨮᩣᨲᩩᩴ ᩅᩤ ᩏᨸᨭ᩠ᨮᩣᨸᩮᨲᩩᩴ ᩅᩤ, ᩋᨶᨽᩥᩁᨲᩴ ᩅᩪᨸᨠᩣᩈᩮᨲᩩᩴ ᩅᩤ ᩅᩪᨸᨠᩣᩈᩣᨸᩮᨲᩩᩴ ᩅᩤ, ᩏᨸ᩠ᨸᨶ᩠ᨶᩴ ᨠᩩᨠ᩠ᨠᩩᨧ᩠ᨧᩴ ᨵᨾ᩠ᨾᨲᩮᩣ ᩅᩥᨶᩮᩣᨴᩮᨲᩩᩴ, ᩋᨽᩥᨵᨾ᩠ᨾᩮ ᩅᩥᨶᩮᨲᩩᩴ, ᩋᨽᩥᩅᩥᨶᨿᩮ ᩅᩥᨶᩮᨲᩩᩴ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩴ, ᨶᩥᩔᨿᩮᩣ ᨴᩤᨲᨻ᩠ᨻᩮᩣ, ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ.
</Paragraph>

<Paragraph number="1945" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩴ, ᨶ ᨶᩥᩔᨿᩮᩣ ᨴᩤᨲᨻ᩠ᨻᩮᩣ, ᨶ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨸᨭᩥᨻᩃᩮᩣ ᩉᩮᩣᨲᩥ ᩋᨶ᩠ᨲᩮᩅᩤᩈᩥᩴ ᩅᩤ ᩈᨴ᩠ᨵᩥᩅᩥᩉᩣᩁᩥᩴ ᩅᩤ ᩋᨽᩥᩈᨾᩣᨧᩣᩁᩥᨠᩣᨿ ᩈᩥᨠ᩠ᨡᩣᨿ ᩈᩥᨠ᩠ᨡᩣᨸᩮᨲᩩᩴ, ᩋᩣᨴᩥᨻᩕᩉ᩠ᨾᨧᩣᩁᩥᨿᨠᩣᨿ ᩈᩥᨠ᩠ᨡᩣᨿ ᩅᩥᨶᩮᨲᩩᩴ, ᩋᨵᩥᩈᩦᩃᩮ ᩅᩥᨶᩮᨲᩩᩴ, ᩋᨵᩥᨧᩥᨲ᩠ᨲᩮ ᩅᩥᨶᩮᨲᩩᩴ, ᩋᨵᩥᨸᨬ᩠ᨬᩣᨿ ᩅᩥᨶᩮᨲᩩᩴ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩴ, ᨶ ᨶᩥᩔᨿᩮᩣ ᨴᩤᨲᨻ᩠ᨻᩮᩣ, ᨶ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩴ, ᨶᩥᩔᨿᩮᩣ ᨴᩤᨲᨻ᩠ᨻᩮᩣ, ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨸᨭᩥᨻᩃᩮᩣ ᩉᩮᩣᨲᩥ ᩋᨶ᩠ᨲᩮᩅᩤᩈᩥᩴ ᩅᩤ ᩈᨴ᩠ᨵᩥᩅᩥᩉᩣᩁᩥᩴ ᩅᩤ ᩋᨽᩥᩈᨾᩣᨧᩣᩁᩥᨠᩣᨿ ᩈᩥᨠ᩠ᨡᩣᨿ ᩈᩥᨠ᩠ᨡᩣᨸᩮᨲᩩᩴ, ᩋᩣᨴᩥᨻᩕᩉ᩠ᨾᨧᩣᩁᩥᨿᨠᩣᨿ ᩈᩥᨠ᩠ᨡᩣᨿ ᩅᩥᨶᩮᨲᩩᩴ, ᩋᨵᩥᩈᩦᩃᩮ ᩅᩥᨶᩮᨲᩩᩴ, ᩋᨵᩥᨧᩥᨲ᩠ᨲᩮ ᩅᩥᨶᩮᨲᩩᩴ, ᩋᨵᩥᨸᨬ᩠ᨬᩣᨿ ᩅᩥᨶᩮᨲᩩᩴ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩴ, ᨶᩥᩔᨿᩮᩣ ᨴᩤᨲᨻ᩠ᨻᩮᩣ, ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ”ᨲᩥ.
</Paragraph>

</Division>
<Division number="419" book="pari">

<Paragraph number="1946" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᨶ᩺”ᨲᩥ?
</Paragraph>

<Paragraph number="1947" book="pari">
ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩃᨩ᩠ᨩᩦ ᨧ ᩉᩮᩣᨲᩥ, ᨻᩣᩃᩮᩣ ᨧ, ᩋᨸᨠᨲᨲ᩠ᨲᩮᩣ ᨧ, ᨾᩥᨧ᩠ᨨᩣᨴᩥᨭ᩠ᨮᩥᨠᩮᩣ ᨧ ᩉᩮᩣᨲᩥ, ᩋᩣᨩᩦᩅᩅᩥᨸᨶ᩠ᨶᩮᩣ ᨧ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. (1)
</Paragraph>

<Paragraph number="1948" book="pari">
“ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᨵᩥᩈᩦᩃᩮ ᩈᩦᩃᩅᩥᨸᨶ᩠ᨶᩮᩣ ᩉᩮᩣᨲᩥ, ᩋᨩ᩠ᨫᩣᨧᩣᩁᩮ ᩋᩣᨧᩣᩁᩅᩥᨸᨶ᩠ᨶᩮᩣ ᩉᩮᩣᨲᩥ, ᩋᨲᩥᨴᩥᨭ᩠ᨮᩥᨿᩣ ᨴᩥᨭ᩠ᨮᩥᩅᩥᨸᨶ᩠ᨶᩮᩣ ᩉᩮᩣᨲᩥ, ᨾᩥᨧ᩠ᨨᩣᨴᩥᨭ᩠ᨮᩥᨠᩮᩣ ᨧ ᩉᩮᩣᨲᩥ, ᩋᩣᨩᩦᩅᩅᩥᨸᨶ᩠ᨶᩮᩣ ᨧ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. (2)
</Paragraph>

<Paragraph number="1949" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨠᩣᨿᩥᨠᩮᨶ ᨴᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩅᩤᨧᩈᩥᨠᩮᨶ ᨴᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨠᩣᨿᩥᨠᩅᩤᨧᩈᩥᨠᩮᨶ ᨴᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨾᩥᨧ᩠ᨨᩣᨴᩥᨭ᩠ᨮᩥᨠᩮᩣ ᨧ ᩉᩮᩣᨲᩥ, ᩋᩣᨩᩦᩅᩅᩥᨸᨶ᩠ᨶᩮᩣ ᨧ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. (3)
</Paragraph>

<Paragraph number="1950" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨠᩣᨿᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩅᩤᨧᩈᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨠᩣᨿᩥᨠᩅᩤᨧᩈᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨾᩥᨧ᩠ᨨᩣᨴᩥᨭ᩠ᨮᩥᨠᩮᩣ ᨧ ᩉᩮᩣᨲᩥ, ᩋᩣᨩᩦᩅᩅᩥᨸᨶ᩠ᨶᩮᩣ ᨧ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. (4)
</Paragraph>

<Paragraph number="1951" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨠᩣᨿᩥᨠᩮᨶ ᩏᨸᨥᩣᨲᩥᨠᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩅᩤᨧᩈᩥᨠᩮᨶ ᩏᨸᨥᩣᨲᩥᨠᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨠᩣᨿᩥᨠᩅᩤᨧᩈᩥᨠᩮᨶ ᩏᨸᨥᩣᨲᩥᨠᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨾᩥᨧ᩠ᨨᩣᨴᩥᨭ᩠ᨮᩥᨠᩮᩣ ᨧ ᩉᩮᩣᨲᩥ, ᩋᩣᨩᩦᩅᩅᩥᨸᨶ᩠ᨶᩮᩣ ᨧ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. (5)
</Paragraph>

<Paragraph number="1952" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨠᩣᨿᩥᨠᩮᨶ ᨾᩥᨧ᩠ᨨᩣᨩᩦᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩅᩤᨧᩈᩥᨠᩮᨶ ᨾᩥᨧ᩠ᨨᩣᨩᩦᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨠᩣᨿᩥᨠᩅᩤᨧᩈᩥᨠᩮᨶ ᨾᩥᨧ᩠ᨨᩣᨩᩦᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨾᩥᨧ᩠ᨨᩣᨴᩥᨭ᩠ᨮᩥᨠᩮᩣ ᨧ ᩉᩮᩣᨲᩥ, ᩋᩣᨩᩦᩅᩅᩥᨸᨶ᩠ᨶᩮᩣ ᨧ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. (6)
</Paragraph>

<Paragraph number="1953" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ ᨠᨾ᩠ᨾᨠᨲᩮᩣ ᩏᨸᩈᨾ᩠ᨸᩣᨴᩮᨲᩥ, ᨶᩥᩔᨿᩴ ᨴᩮᨲᩥ, ᩈᩣᨾᨱᩮᩁᩴ ᩏᨸᨭ᩠ᨮᩣᨸᩮᨲᩥ, ᨽᩥᨠ᩠ᨡᩩᨶᩮᩣᩅᩤᨴᨠᩈᨾ᩠ᨾᩩᨲᩥᩴ ᩈᩣᨴᩥᨿᨲᩥ, ᩈᨾ᩠ᨾᨲᩮᩣᨸᩥ ᨽᩥᨠ᩠ᨡᩩᨶᩥᨿᩮᩣ ᩒᩅᨴᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. (7)
</Paragraph>

<Paragraph number="1954" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨿᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᨶ ᨠᨾ᩠ᨾᩴ ᨠᨲᩴ ᩉᩮᩣᨲᩥ ᨲᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ, ᩋᨬ᩠ᨬᩴ ᩅᩤ ᨲᩣᨴᩥᩈᩥᨠᩴ, ᨲᨲᩮᩣ ᩅᩤ ᨸᩣᨸᩥᨭ᩠ᨮᨲᩁᩴ, ᨠᨾ᩠ᨾᩴ ᨣᩁᩉᨲᩥ, ᨠᨾ᩠ᨾᩥᨠᩮ ᨣᩁᩉᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. (8)
</Paragraph>

<Paragraph number="1955" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨻᩩᨴ᩠ᨵᩔ ᩋᩅᨱ᩠ᨱᩴ ᨽᩣᩈᨲᩥ, ᨵᨾ᩠ᨾᩔ ᩋᩅᨱ᩠ᨱᩴ ᨽᩣᩈᨲᩥ, ᩈᩴᨥᩔ ᩋᩅᨱ᩠ᨱᩴ ᨽᩣᩈᨲᩥ, ᨾᩥᨧ᩠ᨨᩣᨴᩥᨭ᩠ᨮᩥᨠᩮᩣ ᨧ ᩉᩮᩣᨲᩥ, ᩋᩣᨩᩦᩅᩅᩥᨸᨶ᩠ᨶᩮᩣ ᨧ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨠᩣᨲᨻ᩠ᨻᨶ᩺”ᨲᩥ. (9)

</Paragraph>
</Division>

<Paragraph number="1956" type="center" book="pari">
ᩋᨶᩥᩔᩥᨲᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᨸᨮᨾᩮᩣ.



</Paragraph>

<Paragraph number="1957" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1958" type="verses" book="pari">
ᩏᨸᩮᩣᩈᨳᩴ ᨸᩅᩤᩁᨱᩴ,_  
_ᩋᩣᨸᨲ᩠ᨲᩥ ᨧ ᨣᩥᩃᩣᨶᨠᩴ;_  
_ᩋᨽᩥᩈᨾᩣᨧᩣᩁᩃᨩ᩠ᨩᩦ ᨧ,_  
_ᩋᨵᩥᩈᩦᩃᩮ ᨴᩅᩮᨶ ᨧ._  

</Paragraph>

<Paragraph number="1959" type="verses" book="pari">
_ᩋᨶᩣᨧᩣᩁᩴ ᩏᨸᨥᩣᨲᩥ,_  
_ᨾᩥᨧ᩠ᨨᩣ ᩋᩣᨸᨲ᩠ᨲᩥᨾᩮᩅ ᨧ;_  
_ᨿᩣᨿᩣᨸᨲ᩠ᨲᩥᨿᩣ ᨻᩩᨴ᩠ᨵᩔ,_  
_ᨸᨮᨾᩮᩣ ᩅᨣ᩠ᨣᩈᩘᨣᩉᩮᩣᨲᩥ._
</Paragraph>