---
title: "17.2 ᨶᨸ᩠ᨸᨭᩥᨸ᩠ᨸᩔᨾ᩠ᨽᨶᩅᨣ᩠ᨣ"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="420" book="pari">

<Paragraph number="1960" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨶᨸ᩠ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᨶ᩺”ᨲᩥ?
</Paragraph>

<Paragraph number="1961" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨶᨸ᩠ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ ᨠᨾ᩠ᨾᨠᨲᩮᩣ ᩏᨸᩈᨾ᩠ᨸᩣᨴᩮᨲᩥ, ᨶᩥᩔᨿᩴ ᨴᩮᨲᩥ, ᩈᩣᨾᨱᩮᩁᩴ ᩏᨸᨭ᩠ᨮᩣᨸᩮᨲᩥ, ᨽᩥᨠ᩠ᨡᩩᨶᩮᩣᩅᩤᨴᨠᩈᨾ᩠ᨾᩩᨲᩥᩴ ᩈᩣᨴᩥᨿᨲᩥ, ᩈᨾ᩠ᨾᨲᩮᩣᨸᩥ ᨽᩥᨠ᩠ᨡᩩᨶᩥᨿᩮᩣ ᩒᩅᨴᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨶᨸ᩠ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. (1)
</Paragraph>

<Paragraph number="1962" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨶᨸ᩠ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨿᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᨶ ᨠᨾ᩠ᨾᩴ ᨠᨲᩴ ᩉᩮᩣᨲᩥ ᨲᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ, ᩋᨬ᩠ᨬᩴ ᩅᩤ ᨲᩣᨴᩥᩈᩥᨠᩴ, ᨲᨲᩮᩣ ᩅᩤ ᨸᩣᨸᩥᨭ᩠ᨮᨲᩁᩴ, ᨠᨾ᩠ᨾᩴ ᨣᩁᩉᨲᩥ, ᨠᨾ᩠ᨾᩥᨠᩮ ᨣᩁᩉᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨶᨸ᩠ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. (2)
</Paragraph>

<Paragraph number="1963" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨶᨸ᩠ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨻᩩᨴ᩠ᨵᩔ ᩋᩅᨱ᩠ᨱᩴ ᨽᩣᩈᨲᩥ, ᨵᨾ᩠ᨾᩔ ᩋᩅᨱ᩠ᨱᩴ ᨽᩣᩈᨲᩥ, ᩈᩴᨥᩔ ᩋᩅᨱ᩠ᨱᩴ ᨽᩣᩈᨲᩥ, ᨾᩥᨧ᩠ᨨᩣᨴᩥᨭ᩠ᨮᩥᨠᩮᩣ ᨧ ᩉᩮᩣᨲᩥ, ᩋᩣᨩᩦᩅᩅᩥᨸᨶ᩠ᨶᩮᩣ ᨧ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨶᨸ᩠ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. (3)
</Paragraph>

<Paragraph number="1964" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨶᨸ᩠ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩃᨩ᩠ᨩᩦ ᨧ ᩉᩮᩣᨲᩥ, ᨻᩣᩃᩮᩣ ᨧ, ᩋᨸᨠᨲᨲ᩠ᨲᩮᩣ ᨧ, ᩒᨾᨴ᩠ᨴᨠᩣᩁᨠᩮᩣ ᨧ ᩉᩮᩣᨲᩥ, ᩅᨲ᩠ᨲᩮᩈᩩ ᩈᩥᨠ᩠ᨡᩣᨿ ᨧ ᨶ ᨸᩁᩥᨸᩪᩁᨠᩣᩁᩦ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨠᨾ᩠ᨾᩴ ᨶᨸ᩠ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᨶ᩺”ᨲᩥ. (4)
</Paragraph>

</Division>
<Division number="421" book="pari">

<Paragraph number="1965" book="pari">
“ᩈᩘᨣᩤᨾᩣᩅᨧᩁᩮᨶ, ᨽᨶ᩠ᨲᩮ, ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᨶ᩠ᨲᩮᨶ ᨠᨲᩥ ᨵᨾ᩠ᨾᩮ ᩋᨩ᩠ᨫᨲ᩠ᨲᩴ ᩏᨸᨭ᩠ᨮᩣᨸᩮᨲ᩠ᩅᩣ ᩈᩴᨥᩮᩣ ᩏᨸᩈᩘᨠᨾᩥᨲᨻ᩠ᨻᩮᩣ”ᨲᩥ?
</Paragraph>

<Paragraph number="1966" book="pari">
“ᩈᩘᨣᩤᨾᩣᩅᨧᩁᩮᨶ, ᩏᨸᩣᩃᩥ, ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᨶ᩠ᨲᩮᨶ ᨸᨬ᩠ᨧ ᨵᨾ᩠ᨾᩮ ᩋᨩ᩠ᨫᨲ᩠ᨲᩴ ᩏᨸᨭ᩠ᨮᩣᨸᩮᨲ᩠ᩅᩣ ᩈᩴᨥᩮᩣ ᩏᨸᩈᩘᨠᨾᩥᨲᨻ᩠ᨻᩮᩣ. ᨠᨲᨾᩮ ᨸᨬ᩠ᨧ? ᩈᩘᨣᩤᨾᩣᩅᨧᩁᩮᨶ, ᩏᨸᩣᩃᩥ, ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᨶ᩠ᨲᩮᨶ ᨶᩦᨧᨧᩥᨲ᩠ᨲᩮᨶ ᩈᩴᨥᩮᩣ ᩏᨸᩈᩘᨠᨾᩥᨲᨻ᩠ᨻᩮᩣ, ᩁᨩᩮᩣᩉᩁᨱᩈᨾᩮᨶ ᨧᩥᨲ᩠ᨲᩮᨶ, ᩋᩣᩈᨶᨠᩩᩈᩃᩮᨶ ᨽᩅᩥᨲᨻ᩠ᨻᩴ ᨶᩥᩔᨩ᩠ᨩᨠᩩᩈᩃᩮᨶ, ᨳᩮᩁᩮ ᨽᩥᨠ᩠ᨡᩪ ᩋᨶᩩᨸᨡᨩ᩠ᨩᨶ᩠ᨲᩮᨶ, ᨶᩅᩮ ᨽᩥᨠ᩠ᨡᩪ ᩋᩣᩈᨶᩮᨶ ᩋᨸ᩠ᨸᨭᩥᨻᩣᩉᨶ᩠ᨲᩮᨶ ᨿᨳᩣᨸᨲᩥᩁᩪᨸᩮ ᩋᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ, ᩋᨶᩣᨶᩣᨠᨳᩥᨠᩮᨶ ᨽᩅᩥᨲᨻ᩠ᨻᩴ ᩋᨲᩥᩁᨧ᩠ᨨᩣᨶᨠᨳᩥᨠᩮᨶ, ᩈᩣᨾᩴ ᩅᩤ ᨵᨾ᩠ᨾᩮᩣ ᨽᩣᩈᩥᨲᨻ᩠ᨻᩮᩣ, ᨸᩁᩮᩣ ᩅᩤ ᩋᨩ᩠ᨫᩮᩈᩥᨲᨻ᩠ᨻᩮᩣ, ᩋᩁᩥᨿᩮᩣ ᩅᩤ ᨲᩩᨱ᩠ᩉᩦᨽᩣᩅᩮᩤ ᨶᩣᨲᩥᨾᨬ᩠ᨬᩥᨲᨻ᩠ᨻᩮᩣ, ᩈᨧᩮ, ᩏᨸᩣᩃᩥ, ᩈᩴᨥᩮᩣ ᩈᨾᨣ᩠ᨣᨠᩁᨱᩦᨿᩣᨶᩥ ᨠᨾ᩠ᨾᩣᨶᩥ ᨠᩁᩮᩣᨲᩥ; ᨲᨲᩕ ᨧᩮ, ᩏᨸᩣᩃᩥ, ᨽᩥᨠ᩠ᨡᩩᨶᩮᩣ ᨶᨠ᩠ᨡᨾᨲᩥ, ᩋᨸᩥ ᨴᩥᨭ᩠ᨮᩣᩅᩥᨠᨾ᩠ᨾᩴ ᨠᨲ᩠ᩅᩣ ᨬᩣᨸᩮᨲᨻ᩠ᨻᩣ ᩈᩣᨾᨣ᩠ᨣᩦ. ᨲᩴ ᨠᩥᩔᩉᩮᨲᩩ? ᨾᩣᩉᩴ ᩈᩴᨥᩮᨶ ᨶᩣᨶᨲ᩠ᨲᩮᩣ ᩋᩔᨶ᩠ᨲᩥ. ᩈᩘᨣᩤᨾᩣᩅᨧᩁᩮᨶᩩᨸᩣᩃᩥ, ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᨶ᩠ᨲᩮᨶ ᩍᨾᩮ ᨸᨬ᩠ᨧ ᨵᨾ᩠ᨾᩮ ᩋᨩ᩠ᨫᨲ᩠ᨲᩴ ᩏᨸᨭ᩠ᨮᩣᨸᩮᨲ᩠ᩅᩣ ᩈᩴᨥᩮᩣ ᩏᨸᩈᩘᨠᨾᩥᨲᨻ᩠ᨻᩮᩣ”ᨲᩥ.
</Paragraph>

</Division>
<Division number="422" book="pari">

<Paragraph number="1967" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᩋᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᩋᨾᨶᩣᨸᩮᩣ ᨧ ᨻᩉᩩᨩᨶᩋᩁᩩᨧᩥᨲᩮᩣ ᨧᩣ”ᨲᩥ?
</Paragraph>

<Paragraph number="1968" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᩋᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᩋᨾᨶᩣᨸᩮᩣ ᨧ ᨻᩉᩩᨩᨶᩁᩩᨧᩥᨲᩮᩣ ᨧ. ᨠᨲᨾᩮᩉᩥ ᨸᨬ᩠ᨧᩉᩥ? ᩏᩔᩥᨲᨾᨶ᩠ᨲᩦ ᨧ ᩉᩮᩣᨲᩥ, ᨶᩥᩔᩥᨲᨩᨸ᩠ᨸᩦ ᨧ, ᨶ ᨧ ᨽᩣᩈᩣᨶᩩᩈᨶ᩠ᨵᩥᨠᩩᩈᩃᩮᩣ ᩉᩮᩣᨲᩥ, ᨶ ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨧᩮᩣᨴᩮᨲᩣ ᩉᩮᩣᨲᩥ, ᨶ ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨠᩣᩁᩮᨲᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᩋᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᩋᨾᨶᩣᨸᩮᩣ ᨧ ᨻᩉᩩᨩᨶᩋᩁᩩᨧᩥᨲᩮᩣ ᨧ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᨾᨶᩣᨸᩮᩣ ᨧ ᨻᩉᩩᨩᨶᩁᩩᨧᩥᨲᩮᩣ ᨧ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᩏᩔᩥᨲᨾᨶ᩠ᨲᩦ ᨧ ᩉᩮᩣᨲᩥ, ᨶ ᨶᩥᩔᩥᨲᨩᨸ᩠ᨸᩦ ᨧ, ᨽᩣᩈᩣᨶᩩᩈᨶ᩠ᨵᩥᨠᩩᩈᩃᩮᩣ ᨧ ᩉᩮᩣᨲᩥ, ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨧᩮᩣᨴᩮᨲᩣ ᩉᩮᩣᨲᩥ, ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨠᩣᩁᩮᨲᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᨾᨶᩣᨸᩮᩣ ᨧ ᨻᩉᩩᨩᨶᩁᩩᨧᩥᨲᩮᩣ ᨧ. (1)
</Paragraph>

<Paragraph number="1969" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᩋᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᩋᨾᨶᩣᨸᩮᩣ ᨧ ᨻᩉᩩᨩᨶᩋᩁᩩᨧᩥᨲᩮᩣ ᨧ. ᨠᨲᨾᩮᩉᩥ ᨸᨬ᩠ᨧᩉᩥ? ᩏᩔᩣᨴᩮᨲᩣ ᨧ ᩉᩮᩣᨲᩥ, ᩋᨸᩈᩣᨴᩮᨲᩣ ᨧ, ᩋᨵᨾ᩠ᨾᩴ ᨣᨱ᩠ᩉᩣᨲᩥ, ᨵᨾ᩠ᨾᩴ ᨸᨭᩥᨻᩣᩉᨲᩥ, ᩈᨾ᩠ᨹᨬ᩠ᨧ ᨻᩉᩩᩴ ᨽᩣᩈᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᩋᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᩋᨾᨶᩣᨸᩮᩣ ᨧ ᨻᩉᩩᨩᨶᩋᩁᩩᨧᩥᨲᩮᩣ ᨧ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᨾᨶᩣᨸᩮᩣ ᨧ ᨻᩉᩩᨩᨶᩁᩩᨧᩥᨲᩮᩣ ᨧ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᩏᩔᩣᨴᩮᨲᩣ ᨧ ᩉᩮᩣᨲᩥ, ᨶ ᩋᨸᩈᩣᨴᩮᨲᩣ ᨧ, ᨵᨾ᩠ᨾᩴ ᨣᨱ᩠ᩉᩣᨲᩥ, ᩋᨵᨾ᩠ᨾᩴ ᨸᨭᩥᨻᩣᩉᨲᩥ, ᩈᨾ᩠ᨹᨬ᩠ᨧ ᨶ ᨻᩉᩩᩴ ᨽᩣᩈᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᨾᨶᩣᨸᩮᩣ ᨧ ᨻᩉᩩᨩᨶᩁᩩᨧᩥᨲᩮᩣ ᨧ. (2)
</Paragraph>

<Paragraph number="1970" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᩋᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᩋᨾᨶᩣᨸᩮᩣ ᨧ ᨻᩉᩩᨩᨶᩋᩁᩩᨧᩥᨲᩮᩣ ᨧ. ᨠᨲᨾᩮᩉᩥ ᨸᨬ᩠ᨧᩉᩥ? ᨸᩈᨿ᩠ᩉᨸᩅᨲ᩠ᨲᩣ ᩉᩮᩣᨲᩥ, ᩋᨶᩮᩣᨠᩣᩈᨠᨾ᩠ᨾᩴ ᨠᩣᩁᩮᨲ᩠ᩅᩣ ᨸᩅᨲ᩠ᨲᩣ ᩉᩮᩣᨲᩥ, ᨶ ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨧᩮᩣᨴᩮᨲᩣ ᩉᩮᩣᨲᩥ, ᨶ ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨠᩣᩁᩮᨲᩣ ᩉᩮᩣᨲᩥ, ᨶ ᨿᨳᩣᨴᩥᨭ᩠ᨮᩥᨿᩣ ᨻ᩠ᨿᩣᨠᨲᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᩋᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᩋᨾᨶᩣᨸᩮᩣ ᨧ ᨻᩉᩩᨩᨶᩋᩁᩩᨧᩥᨲᩮᩣ ᨧ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᨾᨶᩣᨸᩮᩣ ᨧ ᨻᩉᩩᨩᨶᩁᩩᨧᩥᨲᩮᩣ ᨧ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨸᩈᨿ᩠ᩉᨸᩅᨲ᩠ᨲᩣ ᩉᩮᩣᨲᩥ, ᩒᨠᩣᩈᨠᨾ᩠ᨾᩴ ᨠᩣᩁᩮᨲ᩠ᩅᩣ ᨸᩅᨲ᩠ᨲᩣ ᩉᩮᩣᨲᩥ, ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨧᩮᩣᨴᩮᨲᩣ ᩉᩮᩣᨲᩥ, ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨠᩣᩁᩮᨲᩣ ᩉᩮᩣᨲᩥ, ᨿᨳᩣᨴᩥᨭ᩠ᨮᩥᨿᩣ ᨻ᩠ᨿᩣᨠᨲᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩈᩴᨥᩮ ᩅᩮᩤᩉᩁᨶ᩠ᨲᩮᩣ ᨻᩉᩩᨩᨶᨠᨶ᩠ᨲᩮᩣ ᨧ ᩉᩮᩣᨲᩥ ᨻᩉᩩᨩᨶᨾᨶᩣᨸᩮᩣ ᨧ ᨻᩉᩩᨩᨶᩁᩩᨧᩥᨲᩮᩣ ᨧᩣ”ᨲᩥ. (3)
</Paragraph>

</Division>
<Division number="423" book="pari">

<Paragraph number="1971" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩣᨶᩥᩈᩴᩈᩣ ᩅᩥᨶᨿᨸᩁᩥᨿᨲ᩠ᨲᩥᨿᩣ”ᨲᩥ?
</Paragraph>

<Paragraph number="1972" book="pari">
“ᨸᨬ᩠ᨧᩥᨾᩮ, ᩏᨸᩣᩃᩥ, ᩋᩣᨶᩥᩈᩴᩈᩣ ᩅᩥᨶᨿᨸᩁᩥᨿᨲ᩠ᨲᩥᨿᩣ. ᨠᨲᨾᩮ ᨸᨬ᩠ᨧ? ᩋᨲ᩠ᨲᨶᩮᩣ ᩈᩦᩃᨠ᩠ᨡᨶ᩠ᨵᩮᩣ ᩈᩩᨣᩩᨲ᩠ᨲᩮᩣ ᩉᩮᩣᨲᩥ ᩈᩩᩁᨠ᩠ᨡᩥᨲᩮᩣ, ᨠᩩᨠ᩠ᨠᩩᨧ᩠ᨧᨸᨠᨲᩣᨶᩴ ᨸᨭᩥᩈᩁᨱᩴ ᩉᩮᩣᨲᩥ, ᩅᩥᩈᩣᩁᨴᩮᩤ ᩈᩴᨥᨾᨩ᩠ᨫᩮ ᩅᩮᩤᩉᩁᨲᩥ, ᨸᨧ᩠ᨧᨲ᩠ᨳᩥᨠᩮ ᩈᩉᨵᨾ᩠ᨾᩮᨶ ᩈᩩᨶᩥᨣ᩠ᨣᩉᩥᨲᩴ ᨶᩥᨣ᩠ᨣᨱ᩠ᩉᩣᨲᩥ, ᩈᨴ᩠ᨵᨾ᩠ᨾᨭ᩠ᨮᩥᨲᩥᨿᩣ ᨸᨭᩥᨸᨶ᩠ᨶᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩣᨶᩥᩈᩴᩈᩣ ᩅᩥᨶᨿᨸᩁᩥᨿᨲ᩠ᨲᩥᨿᩣ”.

</Paragraph>
</Division>

<Paragraph number="1973" type="center" book="pari">
ᨶᨸ᩠ᨸᨭᩥᨸ᩠ᨸᩔᨾ᩠ᨽᨶᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᨴᩩᨲᩥᨿᩮᩣ.



</Paragraph>

<Paragraph number="1974" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1975" type="verses" book="pari">
_ᩋᩣᨸᨶ᩠ᨶᩮᩣ ᨿᩣᨿᩅᨱ᩠ᨱᨬ᩠ᨧ,_  
_ᩋᩃᨩ᩠ᨩᩦ ᩈᩘᨣᩤᨾᩮᨶ ᨧ;_  
ᩏᩔᩥᨲᩣ ᩏᩔᩣᨴᩮᨲᩣ ᨧ,_  
_ᨸᩈᨿ᩠ᩉ ᨸᩁᩥᨿᨲ᩠ᨲᩥᨿᩣᨲᩥ._  


</Paragraph>

<Paragraph number="1976" type="center" book="pari">
ᨸᨮᨾᨿᨾᨠᨸᨬ᩠ᨬᨲ᩠ᨲᩥ.
</Paragraph>