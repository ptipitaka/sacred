---
title: "17.9 ᩏᨻ᩠ᨻᩣᩉᩥᨠᩅᨣ᩠ᨣ"
tableOfContents: false
sidebar:
  order: 14
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="455" book="pari">

<Paragraph number="2107" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ”ᨲᩥ?
</Paragraph>

<Paragraph number="2108" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᩋᨲ᩠ᨳᨠᩩᩈᩃᩮᩣ ᩉᩮᩣᨲᩥ, ᨶ ᨵᨾ᩠ᨾᨠᩩᩈᩃᩮᩣ ᩉᩮᩣᨲᩥ, ᨶ ᨶᩥᩁᩩᨲ᩠ᨲᩥᨠᩩᩈᩃᩮᩣ ᩉᩮᩣᨲᩥ, ᨶ ᨻ᩠ᨿᨬ᩠ᨩᨶᨠᩩᩈᩃᩮᩣ ᩉᩮᩣᨲᩥ, ᨶ ᨸᩩᨻ᩠ᨻᩣᨸᩁᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᨲ᩠ᨳᨠᩩᩈᩃᩮᩣ ᩉᩮᩣᨲᩥ, ᨵᨾ᩠ᨾᨠᩩᩈᩃᩮᩣ ᩉᩮᩣᨲᩥ, ᨶᩥᩁᩩᨲ᩠ᨲᩥᨠᩩᩈᩃᩮᩣ ᩉᩮᩣᨲᩥ, ᨻ᩠ᨿᨬ᩠ᨩᨶᨠᩩᩈᩃᩮᩣ ᩉᩮᩣᨲᩥ, ᨸᩩᨻ᩠ᨻᩣᨸᩁᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ.
</Paragraph>

<Paragraph number="2109" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨠᩮᩣᨵᨶᩮᩣ ᩉᩮᩣᨲᩥ ᨠᩮᩣᨵᩤᨽᩥᨽᩪᨲᩮᩣ, ᨾᨠ᩠ᨡᩦ ᩉᩮᩣᨲᩥ ᨾᨠ᩠ᨡᩣᨽᩥᨽᩪᨲᩮᩣ, ᨸᩊᩣᩈᩦ ᩉᩮᩣᨲᩥ ᨸᩊᩣᩈᩣᨽᩥᨽᩪᨲᩮᩣ, ᩍᩔᩩᨠᩦ ᩉᩮᩣᨲᩥ ᩍᩔᩣᨽᩥᨽᩪᨲᩮᩣ, ᩈᨶ᩠ᨴᩥᨭ᩠ᨮᩥᨸᩁᩣᨾᩣᩈᩦ ᩉᩮᩣᨲᩥ ᩋᩣᨵᩤᨶᨣ᩠ᨣᩤᩉᩦ ᨴᩩᨸ᩠ᨸᨭᩥᨶᩥᩔᨣ᩠ᨣᩦ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨠᩮᩣᨵᨶᩮᩣ ᩉᩮᩣᨲᩥ ᨶ ᨠᩮᩣᨵᩤᨽᩥᨽᩪᨲᩮᩣ, ᨶ ᨾᨠ᩠ᨡᩦ ᩉᩮᩣᨲᩥ ᨶ ᨾᨠ᩠ᨡᩣᨽᩥᨽᩪᨲᩮᩣ, ᨶ ᨸᩊᩣᩈᩦ ᩉᩮᩣᨲᩥ ᨶ ᨸᩊᩣᩈᩣᨽᩥᨽᩪᨲᩮᩣ, ᨶ ᩍᩔᩩᨠᩦ ᩉᩮᩣᨲᩥ ᨶ ᩍᩔᩣᨽᩥᨽᩪᨲᩮᩣ, ᩋᩈᨶ᩠ᨴᩥᨭ᩠ᨮᩥᨸᩁᩣᨾᩣᩈᩦ ᩉᩮᩣᨲᩥ ᩋᨶᩣᨵᩤᨶᨣ᩠ᨣᩤᩉᩦ ᩈᩩᨸ᩠ᨸᨭᩥᨶᩥᩔᨣ᩠ᨣᩦ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ.
</Paragraph>

<Paragraph number="2110" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨠᩩᨸ᩠ᨸᨲᩥ, ᨻ᩠ᨿᩣᨸᨩ᩠ᨩᨲᩥ, ᨸᨲᩥᨭ᩠ᨮᩥᨿᨲᩥ, ᨠᩮᩣᨸᩴ ᨩᨶᩮᨲᩥ, ᩋᨠ᩠ᨡᨾᩮᩣ ᩉᩮᩣᨲᩥ ᩋᨸᨴᨠ᩠ᨡᩥᨱᨣ᩠ᨣᩤᩉᩦ ᩋᨶᩩᩈᩣᩈᨶᩥᩴ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨠᩩᨸ᩠ᨸᨲᩥ, ᨶ ᨻ᩠ᨿᩣᨸᨩ᩠ᨩᨲᩥ, ᨶ ᨸᨲᩥᨭ᩠ᨮᩥᨿᨲᩥ, ᨶ ᨠᩮᩣᨸᩴ ᨩᨶᩮᨲᩥ, ᨡᨾᩮᩣ ᩉᩮᩣᨲᩥ ᨸᨴᨠ᩠ᨡᩥᨱᨣ᩠ᨣᩤᩉᩦ ᩋᨶᩩᩈᩣᩈᨶᩥᩴ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ.
</Paragraph>

<Paragraph number="2111" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨸᩈᩣᩁᩮᨲᩣ ᩉᩮᩣᨲᩥ ᨶᩮᩣ ᩈᩣᩁᩮᨲᩣ, ᩋᨶᩮᩣᨠᩣᩈᨠᨾ᩠ᨾᩴ ᨠᩣᩁᩮᨲ᩠ᩅᩣ ᨸᩅᨲ᩠ᨲᩣ ᩉᩮᩣᨲᩥ, ᨶ ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨧᩮᩣᨴᩮᨲᩣ ᩉᩮᩣᨲᩥ, ᨶ ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨠᩣᩁᩮᨲᩣ ᩉᩮᩣᨲᩥ, ᨶ ᨿᨳᩣᨴᩥᨭ᩠ᨮᩥᨿᩣ ᨻ᩠ᨿᩣᨠᨲᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩈᩣᩁᩮᨲᩣ ᩉᩮᩣᨲᩥ ᨶᩮᩣ ᨸᩈᩣᩁᩮᨲᩣ, ᩒᨠᩣᩈᨠᨾ᩠ᨾᩴ ᨠᩣᩁᩮᨲ᩠ᩅᩣ ᨸᩅᨲ᩠ᨲᩣ ᩉᩮᩣᨲᩥ, ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨧᩮᩣᨴᩮᨲᩣ ᩉᩮᩣᨲᩥ, ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨠᩣᩁᩮᨲᩣ ᩉᩮᩣᨲᩥ, ᨿᨳᩣᨴᩥᨭ᩠ᨮᩥᨿᩣ ᨻ᩠ᨿᩣᨠᨲᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ.
</Paragraph>

<Paragraph number="2112" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᩃᨩ᩠ᨩᩦ ᨧ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩃᨩ᩠ᨩᩦ ᨧ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ.
</Paragraph>

<Paragraph number="2113" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᨠᩩᩈᩃᩮᩣ ᨧ ᩉᩮᩣᨲᩥ ᩅᩥᨶᨿᩮ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᨶ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᨠᩩᩈᩃᩮᩣ ᨧ ᩉᩮᩣᨲᩥ ᩅᩥᨶᨿᩮ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ”ᨲᩥ.
</Paragraph>

</Division>
<Division number="456" book="pari">

<Paragraph number="2114" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨻᩣᩃᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩦ”ᨲᩥ?
</Paragraph>

<Paragraph number="2115" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨻᩣᩃᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᩈᩩᨲ᩠ᨲᩴ ᨶ ᨩᩣᨶᩣᨲᩥ, ᩈᩩᨲ᩠ᨲᩣᨶᩩᩃᩮᩣᨾᩴ ᨶ ᨩᩣᨶᩣᨲᩥ, ᩅᩥᨶᨿᩴ ᨶ ᨩᩣᨶᩣᨲᩥ, ᩅᩥᨶᨿᩣᨶᩩᩃᩮᩣᨾᩴ ᨶ ᨩᩣᨶᩣᨲᩥ, ᨶ ᨧ ᨮᩣᨶᩣᨮᩣᨶᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨻᩣᩃᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨸᨱ᩠ᨯᩥᨲᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᩈᩩᨲ᩠ᨲᩴ ᨩᩣᨶᩣᨲᩥ, ᩈᩩᨲ᩠ᨲᩣᨶᩩᩃᩮᩣᨾᩴ ᨩᩣᨶᩣᨲᩥ, ᩅᩥᨶᨿᩴ ᨩᩣᨶᩣᨲᩥ, ᩅᩥᨶᨿᩣᨶᩩᩃᩮᩣᨾᩴ ᨩᩣᨶᩣᨲᩥ, ᨮᩣᨶᩣᨮᩣᨶᨠᩩᩈᩃᩮᩣ ᨧ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨸᨱ᩠ᨯᩥᨲᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ.
</Paragraph>

<Paragraph number="2116" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨻᩣᩃᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᨵᨾ᩠ᨾᩴ ᨶ ᨩᩣᨶᩣᨲᩥ, ᨵᨾ᩠ᨾᩣᨶᩩᩃᩮᩣᨾᩴ ᨩᩣᨶᩣᨲᩥ, ᩅᩥᨶᨿᩴ ᨶ ᨩᩣᨶᩣᨲᩥ, ᩅᩥᨶᨿᩣᨶᩩᩃᩮᩣᨾᩴ ᨶ ᨩᩣᨶᩣᨲᩥ, ᨶ ᨧ ᨸᩩᨻ᩠ᨻᩣᨸᩁᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨻᩣᩃᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨸᨱ᩠ᨯᩥᨲᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᨵᨾ᩠ᨾᩴ ᨩᩣᨶᩣᨲᩥ, ᨵᨾ᩠ᨾᩣᨶᩩᩃᩮᩣᨾᩴ ᨩᩣᨶᩣᨲᩥ, ᩅᩥᨶᨿᩴ ᨩᩣᨶᩣᨲᩥ, ᩅᩥᨶᨿᩣᨶᩩᩃᩮᩣᨾᩴ ᨩᩣᨶᩣᨲᩥ, ᨸᩩᨻ᩠ᨻᩣᨸᩁᨠᩩᩈᩃᩮᩣ ᨧ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨸᨱ᩠ᨯᩥᨲᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ.
</Paragraph>

<Paragraph number="2117" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨻᩣᩃᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᩅᨲ᩠ᨳᩩᩴ ᨶ ᨩᩣᨶᩣᨲᩥ, ᨶᩥᨴᩤᨶᩴ ᨶ ᨩᩣᨶᩣᨲᩥ, ᨸᨬ᩠ᨬᨲ᩠ᨲᩥᩴ ᨶ ᨩᩣᨶᩣᨲᩥ, ᨸᨴᨸᨧ᩠ᨧᩣᨽᨭ᩠ᨮᩴ ᨶ ᨩᩣᨶᩣᨲᩥ, ᩋᨶᩩᩈᨶ᩠ᨵᩥᩅᨧᨶᨸᨳᩴ ᨶ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨻᩣᩃᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨸᨱ᩠ᨯᩥᨲᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᩅᨲ᩠ᨳᩩᩴ ᨩᩣᨶᩣᨲᩥ, ᨶᩥᨴᩤᨶᩴ ᨩᩣᨶᩣᨲᩥ, ᨸᨬ᩠ᨬᨲ᩠ᨲᩥᩴ ᨩᩣᨶᩣᨲᩥ, ᨸᨴᨸᨧ᩠ᨧᩣᨽᨭ᩠ᨮᩴ ᨩᩣᨶᩣᨲᩥ, ᩋᨶᩩᩈᨶ᩠ᨵᩥᩅᨧᨶᨸᨳᩴ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨸᨱ᩠ᨯᩥᨲᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ.
</Paragraph>

<Paragraph number="2118" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨻᩣᩃᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨸᨿᩮᩣᨣᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩅᩪᨸᩈᨾᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨶ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨻᩣᩃᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨸᨱ᩠ᨯᩥᨲᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨸᨿᩮᩣᨣᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩅᩪᨸᩈᨾᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨸᨱ᩠ᨯᩥᨲᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ.
</Paragraph>

<Paragraph number="2119" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨻᩣᩃᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᨵᩥᨠᩁᨱᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩈᨾᩩᨭ᩠ᨮᩣᨶᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩔ ᨸᨿᩮᩣᨣᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩔ ᩅᩪᨸᩈᨾᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩔ ᨶ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨻᩣᩃᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨸᨱ᩠ᨯᩥᨲᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᨵᩥᨠᩁᨱᩴ ᨩᩣᨶᩣᨲᩥ, ᩋᨵᩥᨠᩁᨱᩈᨾᩩᨭ᩠ᨮᩣᨶᩴ ᨩᩣᨶᩣᨲᩥ, ᩋᨵᩥᨠᩁᨱᩔ ᨸᨿᩮᩣᨣᩴ ᨩᩣᨶᩣᨲᩥ, ᩋᨵᩥᨠᩁᨱᩔ ᩅᩪᨸᩈᨾᩴ ᨩᩣᨶᩣᨲᩥ, ᩋᨵᩥᨠᩁᨱᩔ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨸᨱ᩠ᨯᩥᨲᩮᩣᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩦ”ᨲᩥ.

</Paragraph>
</Division>

<Paragraph number="2120" type="center" book="pari">
ᩏᨻ᩠ᨻᩣᩉᩥᨠᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᨶᩅᨾᩮᩣ.



</Paragraph>

<Paragraph number="2121" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="2122" type="verses" book="pari">
_ᨶ ᩋᨲ᩠ᨳᨠᩩᩈᩃᩮᩣ ᨧᩮᩅ,_  
_ᨠᩮᩣᨵᨶᩮᩣ ᨠᩩᨸ᩠ᨸᨲᩦ ᨧ ᨿᩮᩣ;_  
_ᨸᩈᩣᩁᩮᨲᩣ ᨨᨶ᩠ᨴᩣᨣᨲᩥᩴ,_  
_ᩋᨠᩩᩈᩃᩮᩣ ᨲᨳᩮᩅ ᨧ._  

</Paragraph>

<Paragraph number="2123" type="verses" book="pari">
_ᩈᩩᨲ᩠ᨲᩴ ᨵᨾ᩠ᨾᨬ᩠ᨧ ᩅᨲ᩠ᨳᩩᨬ᩠ᨧ,_  
_ᩋᩣᨸᨲ᩠ᨲᩥ ᩋᨵᩥᨠᩁᨱᩴ;_  
_ᨴ᩠ᩅᩮ ᨴ᩠ᩅᩮ ᨸᨠᩣᩈᩥᨲᩣ ᩈᨻ᩠ᨻᩮ,_  
_ᨠᨱ᩠ᩉᩈᩩᨠ᩠ᨠᩴ ᩅᩥᨩᩣᨶᨳᩣᨲᩥ._
</Paragraph>