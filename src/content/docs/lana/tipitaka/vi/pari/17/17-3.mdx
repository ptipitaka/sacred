---
title: "17.3 ᩅᩮᩤᩉᩣᩁᩅᨣ᩠ᨣ"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="424" book="pari">

<Paragraph number="1977" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᨶ᩺”ᨲᩥ
</Paragraph>

<Paragraph number="1978" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨸᨿᩮᩣᨣᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩅᩪᨸᩈᨾᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨶ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨸᨿᩮᩣᨣᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩅᩪᨸᩈᨾᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. (1)
</Paragraph>

<Paragraph number="1979" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᨵᩥᨠᩁᨱᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩈᨾᩩᨭ᩠ᨮᩣᨶᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩔ ᨸᨿᩮᩣᨣᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩔ ᩅᩪᨸᩈᨾᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩔ ᨶ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᨵᩥᨠᩁᨱᩴ ᨩᩣᨶᩣᨲᩥ, ᩋᨵᩥᨠᩁᨱᩈᨾᩩᨭ᩠ᨮᩣᨶᩴ ᨩᩣᨶᩣᨲᩥ, ᩋᨵᩥᨠᩁᨱᩔ ᨸᨿᩮᩣᨣᩴ ᨩᩣᨶᩣᨲᩥ, ᩋᨵᩥᨠᩁᨱᩔ ᩅᩪᨸᩈᨾᩴ ᨩᩣᨶᩣᨲᩥ, ᩋᨵᩥᨠᩁᨱᩔ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. (2)
</Paragraph>

<Paragraph number="1980" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨸᩈᨿ᩠ᩉᨸᩅᨲ᩠ᨲᩣ ᩉᩮᩣᨲᩥ, ᩋᨶᩮᩣᨠᩣᩈᨠᨾ᩠ᨾᩴ ᨠᩣᩁᩮᨲ᩠ᩅᩣ ᨸᩅᨲ᩠ᨲᩣ ᩉᩮᩣᨲᩥ, ᨶ ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨧᩮᩣᨴᩮᨲᩣ ᩉᩮᩣᨲᩥ, ᨶ ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨠᩣᩁᩮᨲᩣ ᩉᩮᩣᨲᩥ, ᨶ ᨿᨳᩣᨴᩥᨭ᩠ᨮᩥᨿᩣ ᨻ᩠ᨿᩣᨠᨲᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨸᩈᨿ᩠ᩉᨸᩅᨲ᩠ᨲᩣ ᩉᩮᩣᨲᩥ, ᩒᨠᩣᩈᨠᨾ᩠ᨾᩴ ᨠᩣᩁᩮᨲ᩠ᩅᩣ ᨸᩅᨲ᩠ᨲᩣ ᩉᩮᩣᨲᩥ, ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨧᩮᩣᨴᩮᨲᩣ ᩉᩮᩣᨲᩥ, ᨿᨳᩣᨵᨾ᩠ᨾᩮ ᨿᨳᩣᩅᩥᨶᨿᩮ ᨿᨳᩣᨸᨲ᩠ᨲᩥᨿᩣ ᨠᩣᩁᩮᨲᩣ ᩉᩮᩣᨲᩥ, ᨿᨳᩣᨴᩥᨭ᩠ᨮᩥᨿᩣ ᨻ᩠ᨿᩣᨠᨲᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. (3)
</Paragraph>

<Paragraph number="1981" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᨸ᩠ᨸᨭᩥᨠᨾ᩠ᨾᩴ ᩋᨸ᩠ᨸᨭᩥᨠᨾ᩠ᨾᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᨸ᩠ᨸᨭᩥᨠᨾ᩠ᨾᩴ ᩋᨸ᩠ᨸᨭᩥᨠᨾ᩠ᨾᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. (4)
</Paragraph>

<Paragraph number="1982" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨠᨾ᩠ᨾᩴ ᨶ ᨩᩣᨶᩣᨲᩥ, ᨠᨾ᩠ᨾᩔ ᨠᩁᨱᩴ ᨶ ᨩᩣᨶᩣᨲᩥ, ᨠᨾ᩠ᨾᩔ ᩅᨲ᩠ᨳᩩᩴ ᨶ ᨩᩣᨶᩣᨲᩥ, ᨠᨾ᩠ᨾᩔ ᩅᨲ᩠ᨲᩴ ᨶ ᨩᩣᨶᩣᨲᩥ, ᨠᨾ᩠ᨾᩔ ᩅᩪᨸᩈᨾᩴ ᨶ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨠᨾ᩠ᨾᩴ ᨩᩣᨶᩣᨲᩥ, ᨠᨾ᩠ᨾᩔ ᨠᩁᨱᩴ ᨩᩣᨶᩣᨲᩥ, ᨠᨾ᩠ᨾᩔ ᩅᨲ᩠ᨳᩩᩴ ᨩᩣᨶᩣᨲᩥ, ᨠᨾ᩠ᨾᩔ ᩅᨲ᩠ᨲᩴ ᨩᩣᨶᩣᨲᩥ, ᨠᨾ᩠ᨾᩔ ᩅᩪᨸᩈᨾᩴ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. (5)
</Paragraph>

<Paragraph number="1983" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩅᨲ᩠ᨳᩩᩴ ᨶ ᨩᩣᨶᩣᨲᩥ, ᨶᩥᨴᩤᨶᩴ ᨶ ᨩᩣᨶᩣᨲᩥ, ᨸᨬ᩠ᨬᨲ᩠ᨲᩥᩴ ᨶ ᨩᩣᨶᩣᨲᩥ, ᨸᨴᨸᨧ᩠ᨧᩣᨽᨭ᩠ᨮᩴ ᨶ ᨩᩣᨶᩣᨲᩥ, ᩋᨶᩩᩈᨶ᩠ᨵᩥᩅᨧᨶᨸᨳᩴ ᨶ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩅᨲ᩠ᨳᩩᩴ ᨩᩣᨶᩣᨲᩥ, ᨶᩥᨴᩤᨶᩴ ᨩᩣᨶᩣᨲᩥ, ᨸᨬ᩠ᨬᨲ᩠ᨲᩥᩴ ᨩᩣᨶᩣᨲᩥ, ᨸᨴᨸᨧ᩠ᨧᩣᨽᨭ᩠ᨮᩴ ᨩᩣᨶᩣᨲᩥ, ᩋᨶᩩᩈᨶ᩠ᨵᩥᩅᨧᨶᨸᨳᩴ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. (6)
</Paragraph>

<Paragraph number="1984" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᩃᨩ᩠ᨩᩦ ᨧ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩃᨩ᩠ᨩᩦ ᨧ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. (7)
</Paragraph>

<Paragraph number="1985" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᨠᩩᩈᩃᩮᩣ ᨧ ᩉᩮᩣᨲᩥ ᩅᩥᨶᨿᩮ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᨠᩩᩈᩃᩮᩣ ᨧ ᩉᩮᩣᨲᩥ ᩅᩥᨶᨿᩮ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. (8)
</Paragraph>

<Paragraph number="1986" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨬᨲ᩠ᨲᩥᩴ ᨶ ᨩᩣᨶᩣᨲᩥ, ᨬᨲ᩠ᨲᩥᨿᩣ ᨠᩁᨱᩴ ᨶ ᨩᩣᨶᩣᨲᩥ, ᨬᨲ᩠ᨲᩥᨿᩣ ᩋᨶᩩᩔᩣᩅᨶᩴ ᨶ ᨩᩣᨶᩣᨲᩥ, ᨬᨲ᩠ᨲᩥᨿᩣ ᩈᨾᨳᩴ ᨶ ᨩᩣᨶᩣᨲᩥ, ᨬᨲ᩠ᨲᩥᨿᩣ ᩅᩪᨸᩈᨾᩴ ᨶ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨬᨲ᩠ᨲᩥᩴ ᨩᩣᨶᩣᨲᩥ, ᨬᨲ᩠ᨲᩥᨿᩣ ᨠᩁᨱᩴ ᨩᩣᨶᩣᨲᩥ, ᨬᨲ᩠ᨲᩥᨿᩣ ᩋᨶᩩᩔᩣᩅᨶᩴ ᨩᩣᨶᩣᨲᩥ, ᨬᨲ᩠ᨲᩥᨿᩣ ᩈᨾᨳᩴ ᨩᩣᨶᩣᨲᩥ, ᨬᨲ᩠ᨲᩥᨿᩣ ᩅᩪᨸᩈᨾᩴ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. (9)
</Paragraph>

<Paragraph number="1987" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩈᩩᨲ᩠ᨲᩴ ᨶ ᨩᩣᨶᩣᨲᩥ, ᩈᩩᨲ᩠ᨲᩣᨶᩩᩃᩮᩣᨾᩴ ᨶ ᨩᩣᨶᩣᨲᩥ, ᩅᩥᨶᨿᩴ ᨶ ᨩᩣᨶᩣᨲᩥ, ᩅᩥᨶᨿᩣᨶᩩᩃᩮᩣᨾᩴ ᨶ ᨩᩣᨶᩣᨲᩥ, ᨶ ᨧ ᨮᩣᨶᩣᨮᩣᨶᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩈᩩᨲ᩠ᨲᩴ ᨩᩣᨶᩣᨲᩥ, ᩈᩩᨲ᩠ᨲᩣᨶᩩᩃᩮᩣᨾᩴ ᨩᩣᨶᩣᨲᩥ, ᩅᩥᨶᨿᩴ ᨩᩣᨶᩣᨲᩥ, ᩅᩥᨶᨿᩣᨶᩩᩃᩮᩣᨾᩴ ᨩᩣᨶᩣᨲᩥ, ᨮᩣᨶᩣᨮᩣᨶᨠᩩᩈᩃᩮᩣ ᨧ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. (10)
</Paragraph>

<Paragraph number="1988" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨵᨾ᩠ᨾᩴ ᨶ ᨩᩣᨶᩣᨲᩥ, ᨵᨾ᩠ᨾᩣᨶᩩᩃᩮᩣᨾᩴ ᨶ ᨩᩣᨶᩣᨲᩥ, ᩅᩥᨶᨿᩴ ᨶ ᨩᩣᨶᩣᨲᩥ, ᩅᩥᨶᨿᩣᨶᩩᩃᩮᩣᨾᩴ ᨶ ᨩᩣᨶᩣᨲᩥ, ᨶ ᨧ ᨸᩩᨻ᩠ᨻᩣᨸᩁᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᨶ ᩅᩮᩤᩉᩁᩥᨲᨻ᩠ᨻᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨵᨾ᩠ᨾᩴ ᨩᩣᨶᩣᨲᩥ, ᨵᨾ᩠ᨾᩣᨶᩩᩃᩮᩣᨾᩴ ᨩᩣᨶᩣᨲᩥ, ᩅᩥᨶᨿᩴ ᨩᩣᨶᩣᨲᩥ, ᩅᩥᨶᨿᩣᨶᩩᩃᩮᩣᨾᩴ ᨩᩣᨶᩣᨲᩥ, ᨸᩩᨻ᩠ᨻᩣᨸᩁᨠᩩᩈᩃᩮᩣ ᨧ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᩥᨲᨻ᩠ᨻᨶ᩺”ᨲᩥ. (11)

</Paragraph>
</Division>

<Paragraph number="1989" type="center" book="pari">
ᩅᩮᩤᩉᩣᩁᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᨲᨲᩥᨿᩮᩣ.



</Paragraph>

<Paragraph number="1990" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1991" type="verses" book="pari">
_ᩋᩣᨸᨲ᩠ᨲᩥ ᩋᨵᩥᨠᩁᨱᩴ,_  
_ᨸᩈᨿ᩠ᩉᩣᨸᨲ᩠ᨲᩥ ᨩᩣᨶᨶᩣ;_  
_ᨠᨾ᩠ᨾᩴ ᩅᨲ᩠ᨳᩩᩴ ᩋᩃᨩ᩠ᨩᩦ ᨧ,_  
_ᩋᨠᩩᩈᩃᩮᩣ ᨧ ᨬᨲ᩠ᨲᩥᨿᩣ;_  
_ᩈᩩᨲ᩠ᨲᩴ ᨶ ᨩᩣᨶᩣᨲᩥ ᨵᨾ᩠ᨾᩴ,_  
_ᨲᨲᩥᨿᩮᩣ ᩅᨣ᩠ᨣᩈᩘᨣᩉᩮᩣᨲᩥ._
</Paragraph>