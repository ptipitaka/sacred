---
title: "17.11 ᩈᩴᨥᨽᩮᨴᨠᩅᨣ᩠ᨣ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="459" book="pari">

<Paragraph number="2139" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ”ᨲᩥ?
</Paragraph>

<Paragraph number="2140" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ ᨠᨾ᩠ᨾᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2141" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ ᩏᨴ᩠ᨴᩮᩈᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2142" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥ ᩅᩮᩤᩉᩁᨶ᩠ᨲᩮᩣ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2143" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ ᩋᨶᩩᩔᩣᩅᨶᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2144" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ ᩈᩃᩣᨠᨣ᩠ᨣᩤᩉᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2145" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᩥᨵᩤᨿ ᨡᨶ᩠ᨲᩥᩴ ᨠᨾ᩠ᨾᩮᨶ …ᨸᩮ…  ᩅᩥᨶᩥᨵᩤᨿ ᨡᨶ᩠ᨲᩥᩴ ᩏᨴ᩠ᨴᩮᩈᩮᨶ …ᨸᩮ…  ᩅᩥᨶᩥᨵᩤᨿ ᨡᨶ᩠ᨲᩥᩴ ᩅᩮᩤᩉᩁᨶ᩠ᨲᩮᩣ …ᨸᩮ…  ᩅᩥᨶᩥᨵᩤᨿ ᨡᨶ᩠ᨲᩥᩴ ᩋᨶᩩᩔᩣᩅᨶᩮᨶ …ᨸᩮ…  ᩅᩥᨶᩥᨵᩤᨿ ᨡᨶ᩠ᨲᩥᩴ ᩈᩃᩣᨠᨣ᩠ᨣᩤᩉᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2146" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᩥᨵᩤᨿ ᩁᩩᨧᩥᩴ ᨠᨾ᩠ᨾᩮᨶ …ᨸᩮ…  ᩅᩥᨶᩥᨵᩤᨿ ᩁᩩᨧᩥᩴ ᩏᨴ᩠ᨴᩮᩈᩮᨶ …ᨸᩮ…  ᩅᩥᨶᩥᨵᩤᨿ ᩁᩩᨧᩥᩴ ᩅᩮᩤᩉᩁᨶ᩠ᨲᩮᩣ …ᨸᩮ…  ᩅᩥᨶᩥᨵᩤᨿ ᩁᩩᨧᩥᩴ ᩋᨶᩩᩔᩣᩅᨶᩮᨶ …ᨸᩮ…  ᩅᩥᨶᩥᨵᩤᨿ ᩁᩩᨧᩥᩴ ᩈᩃᩣᨠᨣ᩠ᨣᩤᩉᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2147" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᩥᨵᩤᨿ ᩈᨬ᩠ᨬᩴ ᨠᨾ᩠ᨾᩮᨶ …ᨸᩮ…  ᩅᩥᨶᩥᨵᩤᨿ ᩈᨬ᩠ᨬᩴ ᩏᨴ᩠ᨴᩮᩈᩮᨶ …ᨸᩮ…  ᩅᩥᨶᩥᨵᩤᨿ ᩈᨬ᩠ᨬᩴ ᩅᩮᩤᩉᩁᨶ᩠ᨲᩮᩣ …ᨸᩮ…  ᩅᩥᨶᩥᨵᩤᨿ ᩈᨬ᩠ᨬᩴ ᩋᨶᩩᩔᩣᩅᨶᩮᨶ …ᨸᩮ…  ᩅᩥᨶᩥᨵᩤᨿ ᩈᨬ᩠ᨬᩴ ᩈᩃᩣᨠᨣ᩠ᨣᩤᩉᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ”ᨲᩥ.

</Paragraph>
</Division>

<Paragraph number="2148" type="center" book="pari">
ᩈᩴᨥᨽᩮᨴᨠᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᩑᨠᩣᨴᩈᨾᩮᩣ.



</Paragraph>

<Paragraph number="2149" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="2150" type="verses" book="pari">
_ᩅᩥᨶᩥᨵᩤᨿ ᨴᩥᨭ᩠ᨮᩥᩴ ᨠᨾ᩠ᨾᩮᨶ,_  
ᩏᨴ᩠ᨴᩮᩈᩮ ᩅᩮᩤᩉᩁᩮᨶ ᨧ;_  
_ᩋᨶᩩᩔᩣᩅᨶᩮ ᩈᩃᩣᨠᩮᨶ,_  
_ᨸᨬ᩠ᨧᩮᨲᩮ ᨴᩥᨭ᩠ᨮᩥᨶᩥᩔᩥᨲᩣ;_  
_ᨡᨶ᩠ᨲᩥᩴ ᩁᩩᨧᩥᨬ᩠ᨧ ᩈᨬ᩠ᨬᨬ᩠ᨧ,_  
_ᨲᨿᩮᩣ ᨲᩮ ᨸᨬ᩠ᨧᨵᩤ ᨶᨿᩣᨲᩥ._
</Paragraph>