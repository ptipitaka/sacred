---
title: "17.12 ᨴᩩᨲᩥᨿᩈᩴᨥᨽᩮᨴᨠᩅᨣ᩠ᨣ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="460" book="pari">

<Paragraph number="2151" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ”ᨲᩥ?
</Paragraph>

<Paragraph number="2152" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩋᩅᩥᨶᩥᨵᩤᨿ ᨴᩥᨭ᩠ᨮᩥᩴ ᨠᨾ᩠ᨾᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2153" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩋᩅᩥᨶᩥᨵᩤᨿ ᨴᩥᨭ᩠ᨮᩥᩴ ᩏᨴ᩠ᨴᩮᩈᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2154" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩋᩅᩥᨶᩥᨵᩤᨿ ᨴᩥᨭ᩠ᨮᩥᩴ ᩅᩮᩤᩉᩁᨶ᩠ᨲᩮᩣ. ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2155" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩋᩅᩥᨶᩥᨵᩤᨿ ᨴᩥᨭ᩠ᨮᩥᩴ ᩋᨶᩩᩔᩣᩅᨶᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2156" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩋᩅᩥᨶᩥᨵᩤᨿ ᨴᩥᨭ᩠ᨮᩥᩴ ᩈᩃᩣᨠᨣ᩠ᨣᩤᩉᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2157" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩋᩅᩥᨶᩥᨵᩤᨿ ᨡᨶ᩠ᨲᩥᩴ ᨠᨾ᩠ᨾᩮᨶ …ᨸᩮ…  ᩋᩅᩥᨶᩥᨵᩤᨿ ᨡᨶ᩠ᨲᩥᩴ ᩏᨴ᩠ᨴᩮᩈᩮᨶ …ᨸᩮ…  ᩋᩅᩥᨶᩥᨵᩤᨿ ᨡᨶ᩠ᨲᩥᩴ ᩅᩮᩤᩉᩁᨶ᩠ᨲᩮᩣ …ᨸᩮ…  ᩋᩅᩥᨶᩥᨵᩤᨿ ᨡᨶ᩠ᨲᩥᩴ ᩋᨶᩩᩔᩣᩅᨶᩮᨶ …ᨸᩮ…  ᩋᩅᩥᨶᩥᨵᩤᨿ ᨡᨶ᩠ᨲᩥᩴ ᩈᩃᩣᨠᨣ᩠ᨣᩤᩉᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2158" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩋᩅᩥᨶᩥᨵᩤᨿ ᩁᩩᨧᩥᩴ ᨠᨾ᩠ᨾᩮᨶ …ᨸᩮ…  ᩋᩅᩥᨶᩥᨵᩤᨿ ᩁᩩᨧᩥᩴ ᩏᨴ᩠ᨴᩮᩈᩮᨶ …ᨸᩮ…  ᩋᩅᩥᨶᩥᨵᩤᨿ ᩁᩩᨧᩥᩴ ᩅᩮᩤᩉᩁᨶ᩠ᨲᩮᩣ …ᨸᩮ…  ᩋᩅᩥᨶᩥᨵᩤᨿ ᩁᩩᨧᩥᩴ ᩋᨶᩩᩔᩣᩅᨶᩮᨶ …ᨸᩮ…  ᩋᩅᩥᨶᩥᨵᩤᨿ ᩁᩩᨧᩥᩴ ᩈᩃᩣᨠᨣ᩠ᨣᩤᩉᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ.
</Paragraph>

<Paragraph number="2159" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩍᨵᩩᨸᩣᩃᩥ, ᨽᩥᨠ᩠ᨡᩩ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩋᩅᩥᨶᩥᨵᩤᨿ ᩈᨬ᩠ᨬᩴ ᨠᨾ᩠ᨾᩮᨶ …ᨸᩮ…  ᩋᩅᩥᨶᩥᨵᩤᨿ ᩈᨬ᩠ᨬᩴ ᩏᨴ᩠ᨴᩮᩈᩮᨶ …ᨸᩮ…  ᩋᩅᩥᨶᩥᨵᩤᨿ ᩈᨬ᩠ᨬᩴ ᩅᩮᩤᩉᩁᨶ᩠ᨲᩮᩣ …ᨸᩮ…  ᩋᩅᩥᨶᩥᨵᩤᨿ ᩈᨬ᩠ᨬᩴ ᩋᨶᩩᩔᩣᩅᨶᩮᨶ …ᨸᩮ…  ᩋᩅᩥᨶᩥᨵᩤᨿ ᩈᨬ᩠ᨬᩴ ᩈᩃᩣᨠᨣ᩠ᨣᩤᩉᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩴᨥᨽᩮᨴᨠᩮᩣ ᨶ ᩋᩣᨸᩣᨿᩥᨠᩮᩣ ᨶ ᨶᩮᩁᨿᩥᨠᩮᩣ ᨶ ᨠᨸ᩠ᨸᨭ᩠ᨮᩮᩣ ᨶ ᩋᨲᩮᨠᩥᨧ᩠ᨨᩮᩣ”ᨲᩥ.

</Paragraph>
</Division>

<Paragraph number="2160" type="center" book="pari">
ᨴᩩᨲᩥᨿᩈᩴᨥᨽᩮᨴᨠᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᨴ᩠ᩅᩤᨴᩈᨾᩮᩣ.



</Paragraph>

<Paragraph number="2161" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="2162" type="verses" book="pari">
_ᩋᩅᩥᨶᩥᨵᩤᨿ ᨴᩥᨭ᩠ᨮᩥᩴ ᨠᨾ᩠ᨾᩮᨶ,_  
ᩏᨴ᩠ᨴᩮᩈᩮ ᩅᩮᩤᩉᩁᩮᨶ ᨧ;_  
_ᩋᨶᩩᩔᩣᩅᨶᩮ ᩈᩃᩣᨠᩮᨶ,_  
_ᨸᨬ᩠ᨧᩮᨲᩮ ᨴᩥᨭ᩠ᨮᩥᨶᩥᩔᩥᨲᩣ;_  
_ᨡᨶ᩠ᨲᩥᩴ ᩁᩩᨧᩥᨬ᩠ᨧ ᩈᨬ᩠ᨬᨬ᩠ᨧ,_  
_ᨲᨿᩮᩣ ᨲᩮ ᨸᨬ᩠ᨧᨵᩤ ᨶᨿᩣ._  

</Paragraph>

<Paragraph number="2163" type="verses" book="pari">
_ᩉᩮᨭ᩠ᨮᩥᨾᩮ ᨠᨱ᩠ᩉᨸᨠ᩠ᨡᨾ᩠ᩉᩥ,_  
_ᩈᨾᩅᩦᩈᨲᩥ ᩅᩥᨵᩦ ᨿᨳᩣ;_  
_ᨲᨳᩮᩅ ᩈᩩᨠ᩠ᨠᨸᨠ᩠ᨡᨾ᩠ᩉᩥ,_  
_ᩈᨾᩅᩦᩈᨲᩥ ᨩᩣᨶᨳᩣᨲᩥ._
</Paragraph>