---
title: "17.8 ᨽᩥᨠ᩠ᨡᩩᨶᩮᩣᩅᩤᨴᩅᨣ᩠ᨣ"
tableOfContents: false
sidebar:
  order: 13
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="450" book="pari">

<Paragraph number="2085" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨽᩥᨠ᩠ᨡᩩᨶᩥᩈᩴᨥᩮᨶᩮᩅ ᨠᨾ᩠ᨾᩴ ᨠᩣᨲᨻ᩠ᨻᨶ᩺”ᨲᩥ?
</Paragraph>

<Paragraph number="2086" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨽᩥᨠ᩠ᨡᩩᨶᩥᩈᩴᨥᩮᨶᩮᩅ ᨠᨾ᩠ᨾᩴ ᨠᩣᨲᨻ᩠ᨻᩴ, ᩋᩅᨶ᩠ᨴᩥᨿᩮᩣ ᩈᩮᩣ ᨽᩥᨠ᩠ᨡᩩ ᨽᩥᨠ᩠ᨡᩩᨶᩥᩈᩴᨥᩮᨶ. ᨠᨲᨾᩮᩉᩥ ᨸᨬ᩠ᨧᩉᩥ? ᩅᩥᩅᩁᩥᨲ᩠ᩅᩣ ᨠᩣᨿᩴ ᨽᩥᨠ᩠ᨡᩩᨶᩦᨶᩴ ᨴᩔᩮᨲᩥ, ᩐᩁᩩᩴ ᨴᩔᩮᨲᩥ, ᩋᩘᨣᨩᩣᨲᩴ ᨴᩔᩮᨲᩥ, ᩏᨽᩮᩣ ᩋᩴᩈᨠᩪᨭᩮ ᨴᩔᩮᨲᩥ, ᩒᨽᩣᩈᨲᩥ, ᨣᩥᩉᩦ ᩈᨾ᩠ᨸᨿᩮᩣᨩᩮᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨽᩥᨠ᩠ᨡᩩᨶᩥᩈᩴᨥᩮᨶᩮᩅ ᨠᨾ᩠ᨾᩴ ᨠᩣᨲᨻ᩠ᨻᩴ. ᩋᩅᨶ᩠ᨴᩥᨿᩮᩣ ᩈᩮᩣ ᨽᩥᨠ᩠ᨡᩩ ᨽᩥᨠ᩠ᨡᩩᨶᩥᩈᩴᨥᩮᨶ.
</Paragraph>

<Paragraph number="2087" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨽᩥᨠ᩠ᨡᩩᨶᩥᩈᩴᨥᩮᨶᩮᩅ ᨠᨾ᩠ᨾᩴ ᨠᩣᨲᨻ᩠ᨻᩴ, ᩋᩅᨶ᩠ᨴᩥᨿᩮᩣ ᩈᩮᩣ ᨽᩥᨠ᩠ᨡᩩ ᨽᩥᨠ᩠ᨡᩩᨶᩥᩈᩴᨥᩮᨶ. ᨠᨲᨾᩮᩉᩥ ᨸᨬ᩠ᨧᩉᩥ? ᨽᩥᨠ᩠ᨡᩩᨶᩦᨶᩴ ᩋᩃᩣᨽᩣᨿ ᨸᩁᩥᩈᨠ᩠ᨠᨲᩥ, ᨽᩥᨠ᩠ᨡᩩᨶᩦᨶᩴ ᩋᨶᨲ᩠ᨳᩣᨿ ᨸᩁᩥᩈᨠ᩠ᨠᨲᩥ, ᨽᩥᨠ᩠ᨡᩩᨶᩦᨶᩴ ᩋᩅᩤᩈᩣᨿ ᨸᩁᩥᩈᨠ᩠ᨠᨲᩥ, ᨽᩥᨠ᩠ᨡᩩᨶᩥᨿᩮᩣ ᩋᨠ᩠ᨠᩮᩣᩈᨲᩥ ᨸᩁᩥᨽᩣᩈᨲᩥ, ᨽᩥᨠ᩠ᨡᩪ ᨽᩥᨠ᩠ᨡᩩᨶᩦᩉᩥ ᨽᩮᨴᩮᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨽᩥᨠ᩠ᨡᩩᨶᩥᩈᩴᨥᩮᨶᩮᩅ ᨠᨾ᩠ᨾᩴ ᨠᩣᨲᨻ᩠ᨻᩴ, ᩋᩅᨶ᩠ᨴᩥᨿᩮᩣ ᩈᩮᩣ ᨽᩥᨠ᩠ᨡᩩ ᨽᩥᨠ᩠ᨡᩩᨶᩥᩈᩴᨥᩮᨶ.
</Paragraph>

<Paragraph number="2088" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨽᩥᨠ᩠ᨡᩩᨶᩥᩈᩴᨥᩮᨶᩮᩅ ᨠᨾ᩠ᨾᩴ ᨠᩣᨲᨻ᩠ᨻᩴ, ᩋᩅᨶ᩠ᨴᩥᨿᩮᩣ ᩈᩮᩣ ᨽᩥᨠ᩠ᨡᩩ ᨽᩥᨠ᩠ᨡᩩᨶᩥᩈᩴᨥᩮᨶ. ᨠᨲᨾᩮᩉᩥ ᨸᨬ᩠ᨧᩉᩥ? ᨽᩥᨠ᩠ᨡᩩᨶᩦᨶᩴ ᩋᩃᩣᨽᩣᨿ ᨸᩁᩥᩈᨠ᩠ᨠᨲᩥ, ᨽᩥᨠ᩠ᨡᩩᨶᩦᨶᩴ ᩋᨶᨲ᩠ᨳᩣᨿ ᨸᩁᩥᩈᨠ᩠ᨠᨲᩥ, ᨽᩥᨠ᩠ᨡᩩᨶᩦᨶᩴ ᩋᩅᩤᩈᩣᨿ ᨸᩁᩥᩈᨠ᩠ᨠᨲᩥ, ᨽᩥᨠ᩠ᨡᩩᨶᩥᨿᩮᩣ ᩋᨠ᩠ᨠᩮᩣᩈᨲᩥ ᨸᩁᩥᨽᩣᩈᨲᩥ, ᨽᩥᨠ᩠ᨡᩪ ᨽᩥᨠ᩠ᨡᩩᨶᩦᩉᩥ ᩈᨾ᩠ᨸᨿᩮᩣᨩᩮᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨽᩥᨠ᩠ᨡᩩᨶᩥᩈᩴᨥᩮᨶᩮᩅ ᨠᨾ᩠ᨾᩴ ᨠᩣᨲᨻ᩠ᨻᩴ, ᩋᩅᨶ᩠ᨴᩥᨿᩮᩣ ᩈᩮᩣ ᨽᩥᨠ᩠ᨡᩩ ᨽᩥᨠ᩠ᨡᩩᨶᩥᩈᩴᨥᩮᨶᩣ”ᨲᩥ.
</Paragraph>

</Division>
<Division number="451" book="pari">

<Paragraph number="2089" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᨠᨾ᩠ᨾᩴ ᨠᩣᨲᨻ᩠ᨻᨶ᩺”ᨲᩥ?
</Paragraph>

<Paragraph number="2090" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᨠᨾ᩠ᨾᩴ ᨠᩣᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩅᩥᩅᩁᩥᨲ᩠ᩅᩣ ᨠᩣᨿᩴ ᨽᩥᨠ᩠ᨡᩪᨶᩴ ᨴᩔᩮᨲᩥ, ᩐᩁᩩᩴ ᨴᩔᩮᨲᩥ, ᩋᩘᨣᨩᩣᨲᩴ ᨴᩔᩮᨲᩥ, ᩏᨽᩮᩣ ᩋᩴᩈᨠᩪᨭᩮ ᨴᩔᩮᨲᩥ, ᩒᨽᩣᩈᨲᩥ, ᨣᩥᩉᩦ ᩈᨾ᩠ᨸᨿᩮᩣᨩᩮᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᨠᨾ᩠ᨾᩴ ᨠᩣᨲᨻ᩠ᨻᩴ.
</Paragraph>

<Paragraph number="2091" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᨠᨾ᩠ᨾᩴ ᨠᩣᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨽᩥᨠ᩠ᨡᩪᨶᩴ ᩋᩃᩣᨽᩣᨿ ᨸᩁᩥᩈᨠ᩠ᨠᨲᩥ, ᨽᩥᨠ᩠ᨡᩪᨶᩴ ᩋᨶᨲ᩠ᨳᩣᨿ ᨸᩁᩥᩈᨠ᩠ᨠᨲᩥ, ᨽᩥᨠ᩠ᨡᩪᨶᩴ ᩋᩅᩤᩈᩣᨿ ᨸᩁᩥᩈᨠ᩠ᨠᨲᩥ, ᨽᩥᨠ᩠ᨡᩪ ᩋᨠ᩠ᨠᩮᩣᩈᨲᩥ ᨸᩁᩥᨽᩣᩈᨲᩥ, ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩪᩉᩥ ᨽᩮᨴᩮᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᨠᨾ᩠ᨾᩴ ᨠᩣᨲᨻ᩠ᨻᩴ.
</Paragraph>

<Paragraph number="2092" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᨠᨾ᩠ᨾᩴ ᨠᩣᨲᨻ᩠ᨻᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨽᩥᨠ᩠ᨡᩪᨶᩴ ᩋᩃᩣᨽᩣᨿ ᨸᩁᩥᩈᨠ᩠ᨠᨲᩥ, ᨽᩥᨠ᩠ᨡᩪᨶᩴ ᩋᨶᨲ᩠ᨳᩣᨿ ᨸᩁᩥᩈᨠ᩠ᨠᨲᩥ, ᨽᩥᨠ᩠ᨡᩪᨶᩴ ᩋᩅᩤᩈᩣᨿ ᨸᩁᩥᩈᨠ᩠ᨠᨲᩥ, ᨽᩥᨠ᩠ᨡᩪ ᩋᨠ᩠ᨠᩮᩣᩈᨲᩥ ᨸᩁᩥᨽᩣᩈᨲᩥ, ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩪᩉᩥ ᩈᨾ᩠ᨸᨿᩮᩣᨩᩮᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᨠᨾ᩠ᨾᩴ ᨠᩣᨲᨻ᩠ᨻᨶ᩺”ᨲᩥ.
</Paragraph>

</Division>
<Division number="452" book="pari">

<Paragraph number="2093" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨮᨸᩮᨲᨻ᩠ᨻᩮᩣ”ᨲᩥ?
</Paragraph>

<Paragraph number="2094" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨮᨸᩮᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩃᨩ᩠ᨩᩦ ᨧ ᩉᩮᩣᨲᩥ, ᨻᩣᩃᩮᩣ ᨧ, ᩋᨸᨠᨲᨲ᩠ᨲᩮᩣ ᨧ, ᨧᩣᩅᨶᩣᨵᩥᨸ᩠ᨸᩣᨿᩮᩣ ᩅᨲ᩠ᨲᩣ ᩉᩮᩣᨲᩥ, ᨶᩮᩣ ᩅᩩᨭ᩠ᨮᩣᨶᩣᨵᩥᨸ᩠ᨸᩣᨿᩮᩣ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨮᨸᩮᨲᨻ᩠ᨻᩮᩣ.
</Paragraph>

<Paragraph number="2095" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨮᨸᩮᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᨸᩁᩥᩈᩩᨴ᩠ᨵᨠᩣᨿᩈᨾᩣᨧᩣᩁᩮᩣ ᩉᩮᩣᨲᩥ, ᩋᨸᩁᩥᩈᩩᨴ᩠ᨵᩅᨧᩦᩈᨾᩣᨧᩣᩁᩮᩣ ᩉᩮᩣᨲᩥ, ᩋᨸᩁᩥᩈᩩᨴ᩠ᨵᩤᨩᩦᩅᩮᩤ ᩉᩮᩣᨲᩥ, ᨻᩣᩃᩮᩣ ᩉᩮᩣᨲᩥ, ᩋᨻ᩠ᨿᨲ᩠ᨲᩮᩣ, ᨶ ᨸᨭᩥᨻᩃᩮᩣ ᩋᨶᩩᨿᩩᨬ᩠ᨩᩥᨿᨾᩣᨶᩮᩣ ᩋᨶᩩᨿᩮᩣᨣᩴ ᨴᩤᨲᩩᩴ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨮᨸᩮᨲᨻ᩠ᨻᩮᩣ.
</Paragraph>

<Paragraph number="2096" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨮᨸᩮᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨠᩣᨿᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩅᩤᨧᩈᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨠᩣᨿᩥᨠᩅᩤᨧᩈᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨽᩥᨠ᩠ᨡᩩᨶᩦᨶᩴ ᩋᨠ᩠ᨠᩮᩣᩈᨠᨸᩁᩥᨽᩣᩈᨠᩮᩣ ᩉᩮᩣᨲᩥ, ᨽᩥᨠ᩠ᨡᩩᨶᩦᩉᩥ ᩈᨴ᩠ᨵᩥᩴ ᩈᩴᩈᨭ᩠ᨮᩮᩣ ᩅᩥᩉᩁᨲᩥ ᩋᨶᨶᩩᩃᩮᩣᨾᩥᨠᩮᨶ ᩈᩴᩈᨣ᩠ᨣᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨮᨸᩮᨲᨻ᩠ᨻᩮᩣ.
</Paragraph>

<Paragraph number="2097" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨮᨸᩮᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩃᨩ᩠ᨩᩦ ᨧ ᩉᩮᩣᨲᩥ, ᨻᩣᩃᩮᩣ ᨧ, ᩋᨸᨠᨲᨲ᩠ᨲᩮᩣ ᨧ, ᨽᨱ᩠ᨯᨶᨠᩣᩁᨠᩮᩣ ᨧ ᩉᩮᩣᨲᩥ ᨠᩃᩉᨠᩣᩁᨠᩮᩣ, ᩈᩥᨠ᩠ᨡᩣᨿ ᨧ ᨶ ᨸᩁᩥᨸᩪᩁᩥᨠᩣᩁᩦ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨮᨸᩮᨲᨻ᩠ᨻᩮᩣ”ᨲᩥ.
</Paragraph>

</Division>
<Division number="453" book="pari">

<Paragraph number="2098" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨣᩉᩮᨲᨻ᩠ᨻᩮᩣ”ᨲᩥ?
</Paragraph>

<Paragraph number="2099" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨣᩉᩮᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨠᩣᨿᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩅᩤᨧᩈᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨠᩣᨿᩥᨠᩅᩤᨧᩈᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨽᩥᨠ᩠ᨡᩩᨶᩦᨶᩴ ᩋᨠ᩠ᨠᩮᩣᩈᨠᨸᩁᩥᨽᩣᩈᨠᩮᩣ ᩉᩮᩣᨲᩥ, ᨽᩥᨠ᩠ᨡᩩᨶᩦᩉᩥ ᩈᨴ᩠ᨵᩥᩴ ᩈᩴᩈᨭ᩠ᨮᩮᩣ ᩅᩥᩉᩁᨲᩥ ᩋᨶᨶᩩᩃᩮᩣᨾᩥᨠᩮᨶ ᩈᩴᩈᨣ᩠ᨣᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨣᩉᩮᨲᨻ᩠ᨻᩮᩣ.
</Paragraph>

<Paragraph number="2100" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨣᩉᩮᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩃᨩ᩠ᨩᩦ ᨧ ᩉᩮᩣᨲᩥ, ᨻᩣᩃᩮᩣ ᨧ, ᩋᨸᨠᨲᨲ᩠ᨲᩮᩣ ᨧ, ᨣᨾᩥᨠᩮᩣ ᩅᩤ ᩉᩮᩣᨲᩥ, ᨣᩥᩃᩣᨶᩮᩣ ᩅᩤ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨽᩥᨠ᩠ᨡᩩᨶᩦᨶᩴ ᩒᩅᩤᨴᩮᩤ ᨶ ᨣᩉᩮᨲᨻ᩠ᨻᩮᩣ”ᨲᩥ.
</Paragraph>

</Division>
<Division number="454" book="pari">

<Paragraph number="2101" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᨶ ᩈᩣᨠᨧ᩠ᨨᩥᨲᨻ᩠ᨻᩮᩣ”ᨲᩥ?
</Paragraph>

<Paragraph number="2102" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᨶ ᩈᩣᨠᨧ᩠ᨨᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᩋᩈᩮᨠ᩠ᨡᩮᨶ ᩈᩦᩃᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨶ ᩋᩈᩮᨠ᩠ᨡᩮᨶ ᩈᨾᩣᨵᩥᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨶ ᩋᩈᩮᨠ᩠ᨡᩮᨶ ᨸᨬ᩠ᨬᩣᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨶ ᩋᩈᩮᨠ᩠ᨡᩮᨶ ᩅᩥᨾᩩᨲ᩠ᨲᩥᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨶ ᩋᩈᩮᨠ᩠ᨡᩮᨶ ᩅᩥᨾᩩᨲ᩠ᨲᩥᨬᩣᨱᨴᩔᨶᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᨶ ᩈᩣᨠᨧ᩠ᨨᩥᨲᨻ᩠ᨻᩮᩣ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩈᩣᨠᨧ᩠ᨨᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩈᩮᨠ᩠ᨡᩮᨶ ᩈᩦᩃᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩋᩈᩮᨠ᩠ᨡᩮᨶ ᩈᨾᩣᨵᩥᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩋᩈᩮᨠ᩠ᨡᩮᨶ ᨸᨬ᩠ᨬᩣᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩋᩈᩮᨠ᩠ᨡᩮᨶ ᩅᩥᨾᩩᨲ᩠ᨲᩥᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩋᩈᩮᨠ᩠ᨡᩮᨶ ᩅᩥᨾᩩᨲ᩠ᨲᩥᨬᩣᨱᨴᩔᨶᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩈᩣᨠᨧ᩠ᨨᩥᨲᨻ᩠ᨻᩮᩣ.
</Paragraph>

<Paragraph number="2103" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᨶ ᩈᩣᨠᨧ᩠ᨨᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᩋᨲ᩠ᨳᨸᨭᩥᩈᨾ᩠ᨽᩥᨴᩤᨸᨲ᩠ᨲᩮᩣ ᩉᩮᩣᨲᩥ, ᨶ ᨵᨾ᩠ᨾᨸᨭᩥᩈᨾ᩠ᨽᩥᨴᩤᨸᨲ᩠ᨲᩮᩣ ᩉᩮᩣᨲᩥ, ᨶ ᨶᩥᩁᩩᨲ᩠ᨲᩥᨸᨭᩥᩈᨾ᩠ᨽᩥᨴᩤᨸᨲ᩠ᨲᩮᩣ ᩉᩮᩣᨲᩥ, ᨶ ᨸᨭᩥᨽᩣᨶᨸᨭᩥᩈᨾ᩠ᨽᩥᨴᩤᨸᨲ᩠ᨲᩮᩣ ᩉᩮᩣᨲᩥ, ᨿᨳᩣᩅᩥᨾᩩᨲ᩠ᨲᩴ ᨧᩥᨲ᩠ᨲᩴ ᨶ ᨸᨧ᩠ᨧᩅᩮᨠ᩠ᨡᩥᨲᩣ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᨶ ᩈᩣᨠᨧ᩠ᨨᩥᨲᨻ᩠ᨻᩮᩣ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩈᩣᨠᨧ᩠ᨨᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᨲ᩠ᨳᨸᨭᩥᩈᨾ᩠ᨽᩥᨴᩤᨸᨲ᩠ᨲᩮᩣ ᩉᩮᩣᨲᩥ, ᨵᨾ᩠ᨾᨸᨭᩥᩈᨾ᩠ᨽᩥᨴᩤᨸᨲ᩠ᨲᩮᩣ ᩉᩮᩣᨲᩥ, ᨶᩥᩁᩩᨲ᩠ᨲᩥᨸᨭᩥᩈᨾ᩠ᨽᩥᨴᩤᨸᨲ᩠ᨲᩮᩣ ᩉᩮᩣᨲᩥ, ᨸᨭᩥᨽᩣᨶᨸᨭᩥᩈᨾ᩠ᨽᩥᨴᩤᨸᨲ᩠ᨲᩮᩣ ᩉᩮᩣᨲᩥ, ᨿᨳᩣᩅᩥᨾᩩᨲ᩠ᨲᩴ ᨧᩥᨲ᩠ᨲᩴ ᨸᨧ᩠ᨧᩅᩮᨠ᩠ᨡᩥᨲᩣ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩈᩣᨠᨧ᩠ᨨᩥᨲᨻ᩠ᨻᩮᩣ”ᨲᩥ.

</Paragraph>
</Division>

<Paragraph number="2104" type="center" book="pari">
ᨽᩥᨠ᩠ᨡᩩᨶᩮᩣᩅᩤᨴᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᩋᨭ᩠ᨮᨾᩮᩣ.



</Paragraph>

<Paragraph number="2105" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="2106" type="verses" book="pari">
_ᨽᩥᨠ᩠ᨡᩩᨶᩦᩉᩮᩅ ᨠᩣᨲᨻ᩠ᨻᩴ,_  
_ᩋᨸᩁᩮᩉᩥ ᨲᨳᩣ ᨴᩩᩅᩮ;_  
_ᨽᩥᨠ᩠ᨡᩩᨶᩦᨶᩴ ᨲᨿᩮᩣ ᨠᨾ᩠ᨾᩣ,_  
_ᨶ ᨮᨸᩮᨲᨻ᩠ᨻᩣ ᨴ᩠ᩅᩮ ᨴᩩᨠᩣ;_  
_ᨶ ᨣᩉᩮᨲᨻ᩠ᨻᩣ ᨴ᩠ᩅᩮ ᩅᩩᨲ᩠ᨲᩣ,_  
_ᩈᩣᨠᨧ᩠ᨨᩣᩈᩩ ᨧ ᨴ᩠ᩅᩮ ᨴᩩᨠᩣᨲᩥ._
</Paragraph>