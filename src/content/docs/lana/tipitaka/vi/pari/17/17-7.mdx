---
title: "17.7 ᨾᩩᩈᩣᩅᩤᨴᩅᨣ᩠ᨣ"
tableOfContents: false
sidebar:
  order: 12
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="444" book="pari">

<Paragraph number="2069" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᨾᩩᩈᩣᩅᩤᨴᩤ”ᨲᩥ? “ᨸᨬ᩠ᨧᩥᨾᩮ, ᩏᨸᩣᩃᩥ, ᨾᩩᩈᩣᩅᩤᨴᩤ. ᨠᨲᨾᩮ ᨸᨬ᩠ᨧ? ᩋᨲ᩠ᨳᩥ ᨾᩩᩈᩣᩅᩤᨴᩮᩤ ᨸᩣᩁᩣᨩᩥᨠᨣᩤᨾᩦ, ᩋᨲ᩠ᨳᩥ ᨾᩩᩈᩣᩅᩤᨴᩮᩤ ᩈᩴᨥᩣᨴᩥᩈᩮᩈᨣᩤᨾᩦ, ᩋᨲ᩠ᨳᩥ ᨾᩩᩈᩣᩅᩤᨴᩮᩤ ᨳᩩᩃᩖᨧ᩠ᨧᨿᨣᩤᨾᩦ, ᩋᨲ᩠ᨳᩥ ᨾᩩᩈᩣᩅᩤᨴᩮᩤ ᨸᩣᨧᩥᨲ᩠ᨲᩥᨿᨣᩤᨾᩦ, ᩋᨲ᩠ᨳᩥ ᨾᩩᩈᩣᩅᩤᨴᩮᩤ ᨴᩩᨠ᩠ᨠᨭᨣᩤᨾᩦ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᨾᩩᩈᩣᩅᩤᨴᩤ”ᨲᩥ.
</Paragraph>

</Division>
<Division number="445" book="pari">

<Paragraph number="2070" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩈᩴᨥᨾᨩ᩠ᨫᩮ ᩏᨸᩮᩣᩈᨳᩴ ᩅᩤ ᨸᩅᩤᩁᨱᩴ ᩅᩤ ᨮᨸᩮᨶ᩠ᨲᩔ—  ‘ᩋᩃᩴ, ᨽᩥᨠ᩠ᨡᩩ, ᨾᩣ ᨽᨱ᩠ᨯᨶᩴ, ᨾᩣ ᨠᩃᩉᩴ, ᨾᩣ ᩅᩥᨣ᩠ᨣᩉᩴ, ᨾᩣ ᩅᩥᩅᩤᨴᨶ᩺’ᨲᩥ ᩒᨾᨴ᩠ᨴᩥᨲ᩠ᩅᩣ ᩈᩴᨥᩮᨶ ᩏᨸᩮᩣᩈᨳᩮᩣ ᩅᩤ ᨸᩅᩤᩁᨱᩣ ᩅᩤ ᨠᩣᨲᨻ᩠ᨻᩣ”ᨲᩥ?
</Paragraph>

<Paragraph number="2071" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩈᩴᨥᨾᨩ᩠ᨫᩮ ᩏᨸᩮᩣᩈᨳᩴ ᩅᩤ ᨸᩅᩤᩁᨱᩴ ᩅᩤ ᨮᨸᩮᨶ᩠ᨲᩔ—  ‘ᩋᩃᩴ, ᨽᩥᨠ᩠ᨡᩩ, ᨾᩣ ᨽᨱ᩠ᨯᨶᩴ, ᨾᩣ ᨠᩃᩉᩴ, ᨾᩣ ᩅᩥᨣ᩠ᨣᩉᩴ, ᨾᩣ ᩅᩥᩅᩤᨴᨶ᩺’ᨲᩥ ᩒᨾᨴ᩠ᨴᩥᨲ᩠ᩅᩣ ᩈᩴᨥᩮᨶ ᩏᨸᩮᩣᩈᨳᩮᩣ ᩅᩤ ᨸᩅᩤᩁᨱᩣ ᩅᩤ ᨠᩣᨲᨻ᩠ᨻᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩃᨩ᩠ᨩᩦ ᨧ ᩉᩮᩣᨲᩥ, ᨻᩣᩃᩮᩣ ᨧ, ᩋᨸᨠᨲᨲ᩠ᨲᩮᩣ ᨧ, ᨧᩣᩅᨶᩣᨵᩥᨸ᩠ᨸᩣᨿᩮᩣ ᩅᨲ᩠ᨲᩣ ᩉᩮᩣᨲᩥ, ᨶᩮᩣ ᩅᩩᨭ᩠ᨮᩣᨶᩣᨵᩥᨸ᩠ᨸᩣᨿᩮᩣ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩈᩴᨥᨾᨩ᩠ᨫᩮ ᩏᨸᩮᩣᩈᨳᩴ ᩅᩤ ᨸᩅᩤᩁᨱᩴ ᩅᩤ ᨮᨸᩮᨶ᩠ᨲᩔ—  ‘ᩋᩃᩴ, ᨽᩥᨠ᩠ᨡᩩ, ᨾᩣ ᨽᨱ᩠ᨯᨶᩴ, ᨾᩣ ᨠᩃᩉᩴ, ᨾᩣ ᩅᩥᨣ᩠ᨣᩉᩴ, ᨾᩣ ᩅᩥᩅᩤᨴᨶ᩺’ᨲᩥ ᩒᨾᨴ᩠ᨴᩥᨲ᩠ᩅᩣ ᩈᩴᨥᩮᨶ ᩏᨸᩮᩣᩈᨳᩮᩣ ᩅᩤ ᨸᩅᩤᩁᨱᩣ ᩅᩤ ᨠᩣᨲᨻ᩠ᨻᩣ.
</Paragraph>

<Paragraph number="2072" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩈᩴᨥᨾᨩ᩠ᨫᩮ ᩏᨸᩮᩣᩈᨳᩴ ᩅᩤ ᨸᩅᩤᩁᨱᩴ ᩅᩤ ᨮᨸᩮᨶ᩠ᨲᩔ—  ‘ᩋᩃᩴ, ᨽᩥᨠ᩠ᨡᩩ, ᨾᩣ ᨽᨱ᩠ᨯᨶᩴ, ᨾᩣ ᨠᩃᩉᩴ, ᨾᩣ ᩅᩥᨣ᩠ᨣᩉᩴ, ᨾᩣ ᩅᩥᩅᩤᨴᨶ᩺’ᨲᩥ ᩒᨾᨴ᩠ᨴᩥᨲ᩠ᩅᩣ ᩈᩴᨥᩮᨶ ᩏᨸᩮᩣᩈᨳᩮᩣ ᩅᩤ ᨸᩅᩤᩁᨱᩣ ᩅᩤ ᨠᩣᨲᨻ᩠ᨻᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᨸᩁᩥᩈᩩᨴ᩠ᨵᨠᩣᨿᩈᨾᩣᨧᩣᩁᩮᩣ ᩉᩮᩣᨲᩥ, ᩋᨸᩁᩥᩈᩩᨴ᩠ᨵᩅᨧᩦᩈᨾᩣᨧᩣᩁᩮᩣ ᩉᩮᩣᨲᩥ, ᩋᨸᩁᩥᩈᩩᨴ᩠ᨵᩤᨩᩦᩅᩮᩤ ᩉᩮᩣᨲᩥ, ᨻᩣᩃᩮᩣ ᩉᩮᩣᨲᩥ ᩋᨻ᩠ᨿᨲ᩠ᨲᩮᩣ, ᨽᨱ᩠ᨯᨶᨠᩣᩁᨠᩮᩣ ᩉᩮᩣᨲᩥ ᨠᩃᩉᨠᩣᩁᨠᩮᩣ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩈᩴᨥᨾᨩ᩠ᨫᩮ ᩏᨸᩮᩣᩈᨳᩴ ᩅᩤ ᨸᩅᩤᩁᨱᩴ ᩅᩤ ᨮᨸᩮᨶ᩠ᨲᩔ—  ‘ᩋᩃᩴ, ᨽᩥᨠ᩠ᨡᩩ, ᨾᩣ ᨽᨱ᩠ᨯᨶᩴ, ᨾᩣ ᨠᩃᩉᩴ, ᨾᩣ ᩅᩥᨣ᩠ᨣᩉᩴ, ᨾᩣ ᩅᩥᩅᩤᨴᨶ᩺’ᨲᩥ ᩒᨾᨴ᩠ᨴᩥᨲ᩠ᩅᩣ ᩈᩴᨥᩮᨶ ᩏᨸᩮᩣᩈᨳᩮᩣ ᩅᩤ ᨸᩅᩤᩁᨱᩣ ᩅᩤ ᨠᩣᨲᨻ᩠ᨻᩣ”ᨲᩥ.
</Paragraph>

</Division>
<Division number="446" book="pari">

<Paragraph number="2073" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩋᨶᩩᨿᩮᩣᨣᩮᩤ ᨶ ᨴᩤᨲᨻ᩠ᨻᩮᩣ”ᨲᩥ?
</Paragraph>

<Paragraph number="2074" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩋᨶᩩᨿᩮᩣᨣᩮᩤ ᨶ ᨴᩤᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᨸ᩠ᨸᨭᩥᨠᨾ᩠ᨾᩣᨸᨭᩥᨠᨾ᩠ᨾᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩋᨶᩩᨿᩮᩣᨣᩮᩤ ᨶ ᨴᩤᨲᨻ᩠ᨻᩮᩣ.
</Paragraph>

<Paragraph number="2075" book="pari">
ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩋᨶᩩᨿᩮᩣᨣᩮᩤ ᨴᩤᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᨸ᩠ᨸᨭᩥᨠᨾ᩠ᨾᩣᨸᨭᩥᨠᨾ᩠ᨾᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩋᨶᩩᨿᩮᩣᨣᩮᩤ ᨴᩤᨲᨻ᩠ᨻᩮᩣ”ᨲᩥ.
</Paragraph>

</Division>
<Division number="447" book="pari">

<Paragraph number="2076" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩣᨠᩣᩁᩮᩉᩥ ᨽᩥᨠ᩠ᨡᩩ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩦ”ᨲᩥ? “ᨸᨬ᩠ᨧᩉᩩᨸᩣᩃᩥ, ᩋᩣᨠᩣᩁᩮᩉᩥ ᨽᩥᨠ᩠ᨡᩩ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩃᨩ᩠ᨩᩥᨲᩣ, ᩋᨬ᩠ᨬᩣᨱᨲᩣ, ᨠᩩᨠ᩠ᨠᩩᨧ᩠ᨧᨸᨠᨲᨲᩣ, ᩋᨠᨸ᩠ᨸᩥᨿᩮ ᨠᨸ᩠ᨸᩥᨿᩈᨬ᩠ᨬᩥᨲᩣ, ᨠᨸ᩠ᨸᩥᨿᩮ ᩋᨠᨸ᩠ᨸᩥᨿᩈᨬ᩠ᨬᩥᨲᩣ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩣᨠᩣᩁᩮᩉᩥ ᨽᩥᨠ᩠ᨡᩩ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ.
</Paragraph>

<Paragraph number="2077" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩣᨠᩣᩁᩮᩉᩥ ᨽᩥᨠ᩠ᨡᩩ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᨴᩔᨶᩮᨶ, ᩋᩔᩅᨶᩮᨶ, ᨸᩈᩩᨲ᩠ᨲᨠᨲᩣ, ᨲᨳᩣᩈᨬ᩠ᨬᩦ, ᩈᨲᩥᩈᨾ᩠ᨾᩮᩣᩈᩣ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩣᨠᩣᩁᩮᩉᩥ ᨽᩥᨠ᩠ᨡᩩ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩦ”ᨲᩥ.
</Paragraph>

</Division>
<Division number="448" book="pari">

<Paragraph number="2078" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩅᩮᩁᩣ”ᨲᩥ? “ᨸᨬ᩠ᨧᩥᨾᩮ, ᩏᨸᩣᩃᩥ, ᩅᩮᩁᩣ. ᨠᨲᨾᩮ ᨸᨬ᩠ᨧ? ᨸᩣᨱᩣᨲᩥᨸᩣᨲᩮᩣ, ᩋᨴᩥᨶ᩠ᨶᩣᨴᩤᨶᩴ, ᨠᩣᨾᩮᩈᩩᨾᩥᨧ᩠ᨨᩣᨧᩣᩁᩮᩣ, ᨾᩩᩈᩣᩅᩤᨴᩮᩤ, ᩈᩩᩁᩣᨾᩮᩁᨿᨾᨩ᩠ᨩᨸ᩠ᨸᨾᩣᨴᨭ᩠ᨮᩣᨶᩴ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩅᩮᩁᩣ”ᨲᩥ.
</Paragraph>

<Paragraph number="2079" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩅᩮᩁᨾᨱᩥᨿᩮᩣ”ᨲᩥ? “ᨸᨬ᩠ᨧᩥᨾᩣ, ᩏᨸᩣᩃᩥ, ᩅᩮᩁᨾᨱᩥᨿᩮᩣ. ᨠᨲᨾᩣ ᨸᨬ᩠ᨧ? ᨸᩣᨱᩣᨲᩥᨸᩣᨲᩣ ᩅᩮᩁᨾᨱᩦ, ᩋᨴᩥᨶ᩠ᨶᩣᨴᩤᨶᩣ ᩅᩮᩁᨾᨱᩦ, ᨠᩣᨾᩮᩈᩩᨾᩥᨧ᩠ᨨᩣᨧᩣᩁᩣ ᩅᩮᩁᨾᨱᩦ, ᨾᩩᩈᩣᩅᩤᨴᩤ ᩅᩮᩁᨾᨱᩦ, ᩈᩩᩁᩣᨾᩮᩁᨿᨾᨩ᩠ᨩᨸ᩠ᨸᨾᩣᨴᨭ᩠ᨮᩣᨶᩣ ᩅᩮᩁᨾᨱᩦ—  ᩍᨾᩣ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩅᩮᩁᨾᨱᩥᨿᩮᩣ”ᨲᩥ.
</Paragraph>

</Division>
<Division number="449" book="pari">

<Paragraph number="2080" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᨻ᩠ᨿᩈᨶᩣᨶᩦ”ᨲᩥ? “ᨸᨬ᩠ᨧᩥᨾᩣᨶᩥ, ᩏᨸᩣᩃᩥ, ᨻ᩠ᨿᩈᨶᩣᨶᩥ. ᨠᨲᨾᩣᨶᩥ ᨸᨬ᩠ᨧ? ᨬᩣᨲᩥᨻ᩠ᨿᩈᨶᩴ, ᨽᩮᩣᨣᨻ᩠ᨿᩈᨶᩴ, ᩁᩮᩣᨣᨻ᩠ᨿᩈᨶᩴ, ᩈᩦᩃᨻ᩠ᨿᩈᨶᩴ, ᨴᩥᨭ᩠ᨮᩥᨻ᩠ᨿᩈᨶᩴ—  ᩍᨾᩣᨶᩥ ᨡᩮᩣ, ᩏᨸᩣᩃᩥ, ᨸᨬ᩠ᨧ ᨻ᩠ᨿᩈᨶᩣᨶᩦ”ᨲᩥ.
</Paragraph>

<Paragraph number="2081" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩈᨾ᩠ᨸᨴᩤ”ᨲᩥ? “ᨸᨬ᩠ᨧᩥᨾᩣ, ᩏᨸᩣᩃᩥ, ᩈᨾ᩠ᨸᨴᩤ. ᨠᨲᨾᩣ ᨸᨬ᩠ᨧ? ᨬᩣᨲᩥᩈᨾ᩠ᨸᨴᩤ, ᨽᩮᩣᨣᩈᨾ᩠ᨸᨴᩤ, ᩋᩣᩁᩮᩣᨣ᩠ᨿᩈᨾ᩠ᨸᨴᩤ, ᩈᩦᩃᩈᨾ᩠ᨸᨴᩤ, ᨴᩥᨭ᩠ᨮᩥᩈᨾ᩠ᨸᨴᩤ—  ᩍᨾᩣ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩈᨾ᩠ᨸᨴᩤ”ᨲᩥ.

</Paragraph>
</Division>

<Paragraph number="2082" type="center" book="pari">
ᨾᩩᩈᩣᩅᩤᨴᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᩈᨲ᩠ᨲᨾᩮᩣ.



</Paragraph>

<Paragraph number="2083" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="2084" type="verses" book="pari">
_ᨾᩩᩈᩣᩅᩤᨴᩮᩤ ᨧ ᩒᨾᨴ᩠ᨴᩥ,_  
_ᩋᨸᩁᩮᩉᩥ ᩋᨶᩩᨿᩮᩣᨣᩮᩤ;_  
_ᩋᩣᨸᨲ᩠ᨲᩥᨬ᩠ᨧ ᩋᨸᩁᩮᩉᩥ,_  
_ᩅᩮᩁᩣ ᩅᩮᩁᨾᨱᩦᨸᩥ ᨧ;_  
_ᨻ᩠ᨿᩈᨶᩴ ᩈᨾ᩠ᨸᨴᩤ ᨧᩮᩅ,_  
_ᩈᨲ᩠ᨲᨾᩮᩣ ᩅᨣ᩠ᨣᩈᩘᨣᩉᩮᩣᨲᩥ._
</Paragraph>