---
title: "17.4 ᨴᩥᨭ᩠ᨮᩣᩅᩥᨠᨾ᩠ᨾᩅᨣ᩠ᨣ"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="425" book="pari">

<Paragraph number="1992" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩋᨵᨾ᩠ᨾᩥᨠᩣ ᨴᩥᨭ᩠ᨮᩣᩅᩥᨠᨾ᩠ᨾᩣ”ᨲᩥ?
</Paragraph>

<Paragraph number="1993" book="pari">
“ᨸᨬ᩠ᨧᩥᨾᩮ, ᩏᨸᩣᩃᩥ, ᩋᨵᨾ᩠ᨾᩥᨠᩣ ᨴᩥᨭ᩠ᨮᩣᩅᩥᨠᨾ᩠ᨾᩣ. ᨠᨲᨾᩮ ᨸᨬ᩠ᨧ? ᩋᨶᩣᨸᨲ᩠ᨲᩥᨿᩣ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᩋᨴᩮᩈᨶᩣᨣᩤᨾᩥᨶᩥᨿᩣ ᩋᩣᨸᨲ᩠ᨲᩥᨿᩣ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᨴᩮᩈᩥᨲᩣᨿ ᩋᩣᨸᨲ᩠ᨲᩥᨿᩣ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᨧᨲᩪᩉᩥ ᨸᨬ᩠ᨧᩉᩥ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᨾᨶᩮᩣ ᨾᩣᨶᩈᩮᨶ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᨵᨾ᩠ᨾᩥᨠᩣ ᨴᩥᨭ᩠ᨮᩣᩅᩥᨠᨾ᩠ᨾᩣ.
</Paragraph>

<Paragraph number="1994" book="pari">
ᨸᨬ᩠ᨧᩥᨾᩮ, ᩏᨸᩣᩃᩥ, ᨵᨾ᩠ᨾᩥᨠᩣ ᨴᩥᨭ᩠ᨮᩣᩅᩥᨠᨾ᩠ᨾᩣ. ᨠᨲᨾᩮ ᨸᨬ᩠ᨧ? ᩋᩣᨸᨲ᩠ᨲᩥᨿᩣ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᨴᩮᩈᨶᩣᨣᩤᨾᩥᨶᩥᨿᩣ ᩋᩣᨸᨲ᩠ᨲᩥᨿᩣ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᩋᨴᩮᩈᩥᨲᩣᨿ ᩋᩣᨸᨲ᩠ᨲᩥᨿᩣ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᨶ ᨧᨲᩪᩉᩥ ᨸᨬ᩠ᨧᩉᩥ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᨶ ᨾᨶᩮᩣ ᨾᩣᨶᩈᩮᨶ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᨵᨾ᩠ᨾᩥᨠᩣ ᨴᩥᨭ᩠ᨮᩣᩅᩥᨠᨾ᩠ᨾᩣ.
</Paragraph>

<Paragraph number="1995" book="pari">
ᩋᨸᩁᩮᨸᩥ, ᩏᨸᩣᩃᩥ, ᨸᨬ᩠ᨧ ᩋᨵᨾ᩠ᨾᩥᨠᩣ ᨴᩥᨭ᩠ᨮᩣᩅᩥᨠᨾ᩠ᨾᩣ. ᨠᨲᨾᩮ ᨸᨬ᩠ᨧ? ᨶᩣᨶᩣᩈᩴᩅᩤᩈᨠᩔ ᩈᨶ᩠ᨲᩥᨠᩮ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᨶᩣᨶᩣᩈᩦᨾᩣᨿ ᨮᩥᨲᩔ ᩈᨶ᩠ᨲᩥᨠᩮ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᩋᨸᨠᨲᨲ᩠ᨲᩔ ᩈᨶ᩠ᨲᩥᨠᩮ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᨧᨲᩪᩉᩥ ᨸᨬ᩠ᨧᩉᩥ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᨾᨶᩮᩣ ᨾᩣᨶᩈᩮᨶ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᨵᨾ᩠ᨾᩥᨠᩣ ᨴᩥᨭ᩠ᨮᩣᩅᩥᨠᨾ᩠ᨾᩣ.
</Paragraph>

<Paragraph number="1996" book="pari">
ᨸᨬ᩠ᨧᩥᨾᩮ, ᩏᨸᩣᩃᩥ, ᨵᨾ᩠ᨾᩥᨠᩣ ᨴᩥᨭ᩠ᨮᩣᩅᩥᨠᨾ᩠ᨾᩣ. ᨠᨲᨾᩮ ᨸᨬ᩠ᨧ? ᩈᨾᩣᨶᩈᩴᩅᩤᩈᨠᩔ ᩈᨶ᩠ᨲᩥᨠᩮ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᩈᨾᩣᨶᩈᩦᨾᩣᨿ ᨮᩥᨲᩔ ᩈᨶ᩠ᨲᩥᨠᩮ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᨸᨠᨲᨲ᩠ᨲᩔ ᩈᨶ᩠ᨲᩥᨠᩮ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᨶ ᨧᨲᩪᩉᩥ ᨸᨬ᩠ᨧᩉᩥ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ, ᨶ ᨾᨶᩮᩣ ᨾᩣᨶᩈᩮᨶ ᨴᩥᨭ᩠ᨮᩥᩴ ᩋᩣᩅᩥ ᨠᩁᩮᩣᨲᩥ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᨵᨾ᩠ᨾᩥᨠᩣ ᨴᩥᨭ᩠ᨮᩣᩅᩥᨠᨾ᩠ᨾᩣ”ᨲᩥ.
</Paragraph>

</Division>
<Division number="426" book="pari">

<Paragraph number="1997" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩋᨵᨾ᩠ᨾᩥᨠᩣ ᨸᨭᩥᨣ᩠ᨣᩉᩣ”ᨲᩥ?
</Paragraph>

<Paragraph number="1998" book="pari">
“ᨸᨬ᩠ᨧᩥᨾᩮ, ᩏᨸᩣᩃᩥ, ᩋᨵᨾ᩠ᨾᩥᨠᩣ ᨸᨭᩥᨣ᩠ᨣᩉᩣ. ᨠᨲᨾᩮ ᨸᨬ᩠ᨧ? ᨠᩣᨿᩮᨶ ᨴᩥᨿ᩠ᨿᨾᩣᨶᩴ ᨠᩣᨿᩮᨶ ᩋᨸ᩠ᨸᨭᩥᨣ᩠ᨣᩉᩥᨲᩴ, ᨠᩣᨿᩮᨶ ᨴᩥᨿ᩠ᨿᨾᩣᨶᩴ ᨠᩣᨿᨸ᩠ᨸᨭᩥᨻᨴ᩠ᨵᩮᨶ ᩋᨸ᩠ᨸᨭᩥᨣ᩠ᨣᩉᩥᨲᩴ, ᨠᩣᨿᨸ᩠ᨸᨭᩥᨻᨴ᩠ᨵᩮᨶ ᨴᩥᨿ᩠ᨿᨾᩣᨶᩴ ᨠᩣᨿᩮᨶ ᩋᨸ᩠ᨸᨭᩥᨣ᩠ᨣᩉᩥᨲᩴ, ᨠᩣᨿᨸ᩠ᨸᨭᩥᨻᨴ᩠ᨵᩮᨶ ᨴᩥᨿ᩠ᨿᨾᩣᨶᩴ ᨠᩣᨿᨸ᩠ᨸᨭᩥᨻᨴ᩠ᨵᩮᨶ ᩋᨸ᩠ᨸᨭᩥᨣ᩠ᨣᩉᩥᨲᩴ, ᨶᩥᩔᨣ᩠ᨣᩥᨿᩮᨶ ᨴᩥᨿ᩠ᨿᨾᩣᨶᩴ ᨠᩣᨿᩮᨶ ᩅᩤ ᨠᩣᨿᨸ᩠ᨸᨭᩥᨻᨴ᩠ᨵᩮᨶ ᩅᩤ ᩋᨸ᩠ᨸᨭᩥᨣ᩠ᨣᩉᩥᨲᩴ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᨵᨾ᩠ᨾᩥᨠᩣ ᨸᨭᩥᨣ᩠ᨣᩉᩣ.
</Paragraph>

<Paragraph number="1999" book="pari">
ᨸᨬ᩠ᨧᩥᨾᩮ, ᩏᨸᩣᩃᩥ, ᨵᨾ᩠ᨾᩥᨠᩣ ᨸᨭᩥᨣ᩠ᨣᩉᩣ. ᨠᨲᨾᩮ ᨸᨬ᩠ᨧ? ᨠᩣᨿᩮᨶ ᨴᩥᨿ᩠ᨿᨾᩣᨶᩴ ᨠᩣᨿᩮᨶ ᨸᨭᩥᨣ᩠ᨣᩉᩥᨲᩴ, ᨠᩣᨿᩮᨶ ᨴᩥᨿ᩠ᨿᨾᩣᨶᩴ ᨠᩣᨿᨸ᩠ᨸᨭᩥᨻᨴ᩠ᨵᩮᨶ ᨸᨭᩥᨣ᩠ᨣᩉᩥᨲᩴ, ᨠᩣᨿᨸ᩠ᨸᨭᩥᨻᨴ᩠ᨵᩮᨶ ᨴᩥᨿ᩠ᨿᨾᩣᨶᩴ ᨠᩣᨿᩮᨶ ᨸᨭᩥᨣ᩠ᨣᩉᩥᨲᩴ, ᨠᩣᨿᨸ᩠ᨸᨭᩥᨻᨴ᩠ᨵᩮᨶ ᨴᩥᨿ᩠ᨿᨾᩣᨶᩴ ᨠᩣᨿᨸ᩠ᨸᨭᩥᨻᨴ᩠ᨵᩮᨶ ᨸᨭᩥᨣ᩠ᨣᩉᩥᨲᩴ, ᨶᩥᩔᨣ᩠ᨣᩥᨿᩮᨶ ᨴᩥᨿ᩠ᨿᨾᩣᨶᩴ ᨠᩣᨿᩮᨶ ᩅᩤ ᨠᩣᨿᨸ᩠ᨸᨭᩥᨻᨴ᩠ᨵᩮᨶ ᩅᩤ ᨸᨭᩥᨣ᩠ᨣᩉᩥᨲᩴ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᨵᨾ᩠ᨾᩥᨠᩣ ᨸᨭᩥᨣ᩠ᨣᩉᩣ”ᨲᩥ.
</Paragraph>

</Division>
<Division number="427" book="pari">

<Paragraph number="2000" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩋᨶᨲᩥᩁᩥᨲ᩠ᨲᩣ”ᨲᩥ?
</Paragraph>

<Paragraph number="2001" book="pari">
“ᨸᨬ᩠ᨧᩥᨾᩮ, ᩏᨸᩣᩃᩥ, ᩋᨶᨲᩥᩁᩥᨲ᩠ᨲᩣ. ᨠᨲᨾᩮ ᨸᨬ᩠ᨧ? ᩋᨠᨸ᩠ᨸᩥᨿᨠᨲᩴ ᩉᩮᩣᨲᩥ, ᩋᨸ᩠ᨸᨭᩥᨣ᩠ᨣᩉᩥᨲᨠᨲᩴ ᩉᩮᩣᨲᩥ ᩋᨶᩩᨧ᩠ᨧᩣᩁᩥᨲᨠᨲᩴ ᩉᩮᩣᨲᩥ, ᩋᩉᨲ᩠ᨳᨸᩣᩈᩮ ᨠᨲᩴ ᩉᩮᩣᨲᩥ, ᩋᩃᨾᩮᨲᩴ ᩈᨻ᩠ᨻᨶ᩠ᨲᩥ ᩋᩅᩩᨲ᩠ᨲᩴ ᩉᩮᩣᨲᩥ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᨶᨲᩥᩁᩥᨲ᩠ᨲᩣ.
</Paragraph>

<Paragraph number="2002" book="pari">
ᨸᨬ᩠ᨧᩥᨾᩮ, ᩏᨸᩣᩃᩥ, ᩋᨲᩥᩁᩥᨲ᩠ᨲᩣ. ᨠᨲᨾᩮ ᨸᨬ᩠ᨧ? ᨠᨸ᩠ᨸᩥᨿᨠᨲᩴ ᩉᩮᩣᨲᩥ, ᨸᨭᩥᨣ᩠ᨣᩉᩥᨲᨠᨲᩴ ᩉᩮᩣᨲᩥ, ᩏᨧ᩠ᨧᩣᩁᩥᨲᨠᨲᩴ ᩉᩮᩣᨲᩥ, ᩉᨲ᩠ᨳᨸᩣᩈᩮ ᨠᨲᩴ ᩉᩮᩣᨲᩥ, ᩋᩃᨾᩮᨲᩴ ᩈᨻ᩠ᨻᨶ᩠ᨲᩥ ᩅᩩᨲ᩠ᨲᩴ ᩉᩮᩣᨲᩥ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᨲᩥᩁᩥᨲ᩠ᨲᩣ”ᨲᩥ.
</Paragraph>

</Division>
<Division number="428" book="pari">

<Paragraph number="2003" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩣᨠᩣᩁᩮᩉᩥ ᨸᩅᩤᩁᨱᩣ ᨸᨬ᩠ᨬᩣᨿᨲᩦ”ᨲᩥ?
</Paragraph>

<Paragraph number="2004" book="pari">
“ᨸᨬ᩠ᨧᩉᩩᨸᩣᩃᩥ, ᩋᩣᨠᩣᩁᩮᩉᩥ ᨸᩅᩤᩁᨱᩣ ᨸᨬ᩠ᨬᩣᨿᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩈᨶᩴ ᨸᨬ᩠ᨬᩣᨿᨲᩥ, ᨽᩮᩣᨩᨶᩴ ᨸᨬ᩠ᨬᩣᨿᨲᩥ, ᩉᨲ᩠ᨳᨸᩣᩈᩮ ᨮᩥᨲᩮᩣ ᩋᨽᩥᩉᩁᨲᩥ, ᨸᨭᩥᨠ᩠ᨡᩮᨸᩮᩣ ᨸᨬ᩠ᨬᩣᨿᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩣᨠᩣᩁᩮᩉᩥ ᨸᩅᩤᩁᨱᩣ ᨸᨬ᩠ᨬᩣᨿᨲᩦ”ᨲᩥ.
</Paragraph>

</Division>
<Division number="429" book="pari">

<Paragraph number="2005" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩋᨵᨾ᩠ᨾᩥᨠᩣ ᨸᨭᩥᨬ᩠ᨬᩣᨲᨠᩁᨱᩣ”ᨲᩥ?
</Paragraph>

<Paragraph number="2006" book="pari">
“ᨸᨬ᩠ᨧᩥᨾᩮ, ᩏᨸᩣᩃᩥ, ᩋᨵᨾ᩠ᨾᩥᨠᩣ ᨸᨭᩥᨬ᩠ᨬᩣᨲᨠᩁᨱᩣ. ᨠᨲᨾᩮ ᨸᨬ᩠ᨧ? ᨽᩥᨠ᩠ᨡᩩ ᨸᩣᩁᩣᨩᩥᨠᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ, ᨸᩣᩁᩣᨩᩥᨠᩮᨶ ᨧᩮᩣᨴᩥᨿᨾᩣᨶᩮᩣ ᩈᩴᨥᩣᨴᩥᩈᩮᩈᩴ ᩋᨩ᩠ᨫᩣᨸᨶ᩠ᨶᩮᩣ ᨸᨭᩥᨩᩣᨶᩣᨲᩥ, ᨲᩴ ᩈᩴᨥᩮᩣ ᩈᩴᨥᩣᨴᩥᩈᩮᩈᩮᨶ ᨠᩣᩁᩮᨲᩥ, ᩋᨵᨾ᩠ᨾᩥᨠᩴ ᨸᨭᩥᨬ᩠ᨬᩣᨲᨠᩁᨱᩴ. ᨽᩥᨠ᩠ᨡᩩ ᨸᩣᩁᩣᨩᩥᨠᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ, ᨸᩣᩁᩣᨩᩥᨠᩮᨶ ᨧᩮᩣᨴᩥᨿᨾᩣᨶᩮᩣ ᨸᩣᨧᩥᨲ᩠ᨲᩥᨿᩴ …ᨸᩮ…  ᨸᩣᨭᩥᨴᩮᩈᨶᩦᨿᩴ…  ᨴᩩᨠ᩠ᨠᨭᩴ ᩋᨩ᩠ᨫᩣᨸᨶ᩠ᨶᩮᩣ ᨸᨭᩥᨩᩣᨶᩣᨲᩥ, ᨲᩴ ᩈᩴᨥᩮᩣ ᨴᩩᨠ᩠ᨠᨭᩮᨶ ᨠᩣᩁᩮᨲᩥ, ᩋᨵᨾ᩠ᨾᩥᨠᩴ ᨸᨭᩥᨬ᩠ᨬᩣᨲᨠᩁᨱᩴ. ᨽᩥᨠ᩠ᨡᩩ ᩈᩴᨥᩣᨴᩥᩈᩮᩈᩴ …ᨸᩮ…  ᨸᩣᨧᩥᨲ᩠ᨲᩥᨿᩴ…  ᨸᩣᨭᩥᨴᩮᩈᨶᩦᨿᩴ…  ᨴᩩᨠ᩠ᨠᨭᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ. ᨴᩩᨠ᩠ᨠᨭᩮᨶ ᨧᩮᩣᨴᩥᨿᨾᩣᨶᩮᩣ ᨸᩣᩁᩣᨩᩥᨠᩴ ᩋᨩ᩠ᨫᩣᨸᨶ᩠ᨶᩮᩣ ᨸᨭᩥᨩᩣᨶᩣᨲᩥ, ᨲᩴ ᩈᩴᨥᩮᩣ ᨸᩣᩁᩣᨩᩥᨠᩮᨶ ᨠᩣᩁᩮᨲᩥ, ᩋᨵᨾ᩠ᨾᩥᨠᩴ ᨸᨭᩥᨬ᩠ᨬᩣᨲᨠᩁᨱᩴ. ᨽᩥᨠ᩠ᨡᩩ ᨴᩩᨠ᩠ᨠᨭᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ, ᨴᩩᨠ᩠ᨠᨭᩮᨶ ᨧᩮᩣᨴᩥᨿᨾᩣᨶᩮᩣ ᩈᩴᨥᩣᨴᩥᩈᩮᩈᩴ …ᨸᩮ…  ᨸᩣᨧᩥᨲ᩠ᨲᩥᨿᩴ…  ᨸᩣᨭᩥᨴᩮᩈᨶᩦᨿᩴ ᩋᨩ᩠ᨫᩣᨸᨶ᩠ᨶᩮᩣ ᨸᨭᩥᨩᩣᨶᩣᨲᩥ, ᨲᩴ ᩈᩴᨥᩮᩣ ᨸᩣᨭᩥᨴᩮᩈᨶᩦᨿᩮᨶ ᨠᩣᩁᩮᨲᩥ—  ᩋᨵᨾ᩠ᨾᩥᨠᩴ ᨸᨭᩥᨬ᩠ᨬᩣᨲᨠᩁᨱᩴ. ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᨵᨾ᩠ᨾᩥᨠᩣ ᨸᨭᩥᨬ᩠ᨬᩣᨲᨠᩁᨱᩣ.
</Paragraph>

<Paragraph number="2007" book="pari">
ᨸᨬ᩠ᨧᩥᨾᩮ, ᩏᨸᩣᩃᩥ, ᨵᨾ᩠ᨾᩥᨠᩣ ᨸᨭᩥᨬ᩠ᨬᩣᨲᨠᩁᨱᩣ. ᨠᨲᨾᩮ ᨸᨬ᩠ᨧ? ᨽᩥᨠ᩠ᨡᩩ ᨸᩣᩁᩣᨩᩥᨠᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ, ᨸᩣᩁᩣᨩᩥᨠᩮᨶ ᨧᩮᩣᨴᩥᨿᨾᩣᨶᩮᩣ ᨸᩣᩁᩣᨩᩥᨠᩴ ᩋᨩ᩠ᨫᩣᨸᨶ᩠ᨶᩮᩣ ᨸᨭᩥᨩᩣᨶᩣᨲᩥ, ᨲᩴ ᩈᩴᨥᩮᩣ ᨸᩣᩁᩣᨩᩥᨠᩮᨶ ᨠᩣᩁᩮᨲᩥ, ᨵᨾ᩠ᨾᩥᨠᩴ ᨸᨭᩥᨬ᩠ᨬᩣᨲᨠᩁᨱᩴ. ᨽᩥᨠ᩠ᨡᩩ ᩈᩴᨥᩣᨴᩥᩈᩮᩈᩴ …ᨸᩮ…  ᨸᩣᨧᩥᨲ᩠ᨲᩥᨿᩴ…  ᨸᩣᨭᩥᨴᩮᩈᨶᩦᨿᩴ…  ᨴᩩᨠ᩠ᨠᨭᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ, ᨴᩩᨠ᩠ᨠᨭᩮᨶ ᨧᩮᩣᨴᩥᨿᨾᩣᨶᩮᩣ ᨴᩩᨠ᩠ᨠᨭᩴ ᩋᨩ᩠ᨫᩣᨸᨶ᩠ᨶᩮᩣ ᨸᨭᩥᨩᩣᨶᩣᨲᩥ, ᨲᩴ ᩈᩴᨥᩮᩣ ᨴᩩᨠ᩠ᨠᨭᩮᨶ ᨠᩣᩁᩮᨲᩥ, ᨵᨾ᩠ᨾᩥᨠᩴ ᨸᨭᩥᨬ᩠ᨬᩣᨲᨠᩁᨱᩴ. ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᨵᨾ᩠ᨾᩥᨠᩣ ᨸᨭᩥᨬ᩠ᨬᩣᨲᨠᩁᨱᩣ”ᨲᩥ.
</Paragraph>

</Division>
<Division number="430" book="pari">

<Paragraph number="2008" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩒᨠᩣᩈᨠᨾ᩠ᨾᩴ ᨠᩣᩁᩣᨸᩮᨶ᩠ᨲᩔ ᨶᩣᩃᩴ ᩒᨠᩣᩈᨠᨾ᩠ᨾᩴ ᨠᩣᨲᩩᨶ᩺”ᨲᩥ?
</Paragraph>

<Paragraph number="2009" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩒᨠᩣᩈᨠᨾ᩠ᨾᩴ ᨠᩣᩁᩣᨸᩮᨶ᩠ᨲᩔ ᨶᩣᩃᩴ ᩒᨠᩣᩈᨠᨾ᩠ᨾᩴ ᨠᩣᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩃᨩ᩠ᨩᩦ ᨧ ᩉᩮᩣᨲᩥ, ᨻᩣᩃᩮᩣ ᨧ, ᩋᨸᨠᨲᨲ᩠ᨲᩮᩣ ᨧ, ᨧᩣᩅᨶᩣᨵᩥᨸ᩠ᨸᩣᨿᩮᩣ ᩅᨲ᩠ᨲᩣ ᩉᩮᩣᨲᩥ, ᨶᩮᩣ ᩅᩩᨭ᩠ᨮᩣᨶᩣᨵᩥᨸ᩠ᨸᩣᨿᩮᩣ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩒᨠᩣᩈᨠᨾ᩠ᨾᩴ ᨠᩣᩁᩣᨸᩮᨶ᩠ᨲᩔ ᨶᩣᩃᩴ ᩒᨠᩣᩈᨠᨾ᩠ᨾᩴ ᨠᩣᨲᩩᩴ.
</Paragraph>

<Paragraph number="2010" book="pari">
ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩒᨠᩣᩈᨠᨾ᩠ᨾᩴ ᨠᩣᩁᩣᨸᩮᨶ᩠ᨲᩔ ᩋᩃᩴ ᩒᨠᩣᩈᨠᨾ᩠ᨾᩴ ᨠᩣᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩃᨩ᩠ᨩᩦ ᨧ ᩉᩮᩣᨲᩥ, ᨸᨱ᩠ᨯᩥᨲᩮᩣ ᨧ, ᨸᨠᨲᨲ᩠ᨲᩮᩣ ᨧ, ᩅᩩᨭ᩠ᨮᩣᨶᩣᨵᩥᨸ᩠ᨸᩣᨿᩮᩣ ᩅᨲ᩠ᨲᩣ ᩉᩮᩣᨲᩥ, ᨶᩮᩣ ᨧᩣᩅᨶᩣᨵᩥᨸ᩠ᨸᩣᨿᩮᩣ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᩒᨠᩣᩈᨠᨾ᩠ᨾᩴ ᨠᩣᩁᩣᨸᩮᨶ᩠ᨲᩔ ᩋᩃᩴ ᩒᨠᩣᩈᨠᨾ᩠ᨾᩴ ᨠᩣᨲᩩᨶ᩺”ᨲᩥ.
</Paragraph>

</Division>
<Division number="431" book="pari">

<Paragraph number="2011" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩅᩥᨶᨿᩮᩣ ᨶ ᩈᩣᨠᨧ᩠ᨨᩥᨲᨻ᩠ᨻᩮᩣ”ᨲᩥ?
</Paragraph>

<Paragraph number="2012" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩅᩥᨶᨿᩮᩣ ᨶ ᩈᩣᨠᨧ᩠ᨨᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩅᨲ᩠ᨳᩩᩴ ᨶ ᨩᩣᨶᩣᨲᩥ, ᨶᩥᨴᩤᨶᩴ ᨶ ᨩᩣᨶᩣᨲᩥ, ᨸᨬ᩠ᨬᨲ᩠ᨲᩥᩴ ᨶ ᨩᩣᨶᩣᨲᩥ, ᨸᨴᨸᨧ᩠ᨧᩣᨽᨭ᩠ᨮᩴ ᨶ ᨩᩣᨶᩣᨲᩥ, ᩋᨶᩩᩈᨶ᩠ᨵᩥᩅᨧᨶᨸᨳᩴ ᨶ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩅᩥᨶᨿᩮᩣ ᨶ ᩈᩣᨠᨧ᩠ᨨᩥᨲᨻ᩠ᨻᩮᩣ.
</Paragraph>

<Paragraph number="2013" book="pari">
ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩅᩥᨶᨿᩮᩣ ᩈᩣᨠᨧ᩠ᨨᩥᨲᨻ᩠ᨻᩮᩣ. ᨠᨲᨾᩮᩉᩥ ᨸᨬ᩠ᨧᩉᩥ? ᩅᨲ᩠ᨳᩩᩴ ᨩᩣᨶᩣᨲᩥ, ᨶᩥᨴᩤᨶᩴ ᨩᩣᨶᩣᨲᩥ, ᨸᨬ᩠ᨬᨲ᩠ᨲᩥᩴ ᨩᩣᨶᩣᨲᩥ, ᨸᨴᨸᨧ᩠ᨧᩣᨽᨭ᩠ᨮᩴ ᨩᩣᨶᩣᨲᩥ, ᩋᨶᩩᩈᨶ᩠ᨵᩥᩅᨧᨶᨸᨳᩴ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩅᩥᨶᨿᩮᩣ ᩈᩣᨠᨧ᩠ᨨᩥᨲᨻ᩠ᨻᩮᩣ”ᨲᩥ.
</Paragraph>

</Division>
<Division number="432" book="pari">

<Paragraph number="2014" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᨸᨬ᩠ᩉᩣᨸᩩᨧ᩠ᨨᩣ”ᨲᩥ?
</Paragraph>

<Paragraph number="2015" book="pari">
“ᨸᨬ᩠ᨧᩥᨾᩣ, ᩏᨸᩣᩃᩥ, ᨸᨬ᩠ᩉᩣᨸᩩᨧ᩠ᨨᩣ. ᨠᨲᨾᩣ ᨸᨬ᩠ᨧ? ᨾᨶ᩠ᨴᨲ᩠ᨲᩣ ᨾᩮᩣᨾᩪᩉᨲ᩠ᨲᩣ ᨸᨬ᩠ᩉᩴ ᨸᩩᨧ᩠ᨨᨲᩥ, ᨸᩣᨸᩥᨧ᩠ᨨᩮᩣ ᩍᨧ᩠ᨨᩣᨸᨠᨲᩮᩣ ᨸᨬ᩠ᩉᩴ ᨸᩩᨧ᩠ᨨᨲᩥ, ᨸᩁᩥᨽᩅᩤ ᨸᨬ᩠ᩉᩴ ᨸᩩᨧ᩠ᨨᨲᩥ, ᩋᨬ᩠ᨬᩣᨲᩩᨠᩣᨾᩮᩣ ᨸᨬ᩠ᩉᩴ ᨸᩩᨧ᩠ᨨᨲᩥ, ᩈᨧᩮ ᨾᩮ ᨸᨬ᩠ᩉᩴ ᨸᩩᨭ᩠ᨮᩮᩣ ᩈᨾ᩠ᨾᨴᩮᩅ ᨻ᩠ᨿᩣᨠᩁᩥᩔᨲᩥ ᩍᨧ᩠ᨧᩮᨲᩴ ᨠᩩᩈᩃᩴ ᨶᩮᩣ ᨧᩮ ᨸᨬ᩠ᩉᩴ ᨸᩩᨭ᩠ᨮᩮᩣ ᩈᨾ᩠ᨾᨴᩮᩅ ᨻ᩠ᨿᩣᨠᩁᩥᩔᨲᩥ ᩋᩉᨾᩔ ᩈᨾ᩠ᨾᨴᩮᩅ ᨻ᩠ᨿᩣᨠᩁᩥᩔᩣᨾᩦᨲᩥ ᨸᨬ᩠ᩉᩴ ᨸᩩᨧ᩠ᨨᨲᩥ—  ᩍᨾᩣ ᨡᩮᩣ, ᩏᨸᩣᩃᩥ, ᨸᨬ᩠ᨧ ᨸᨬ᩠ᩉᩣᨸᩩᨧ᩠ᨨᩣ”ᨲᩥ.
</Paragraph>

</Division>
<Division number="433" book="pari">

<Paragraph number="2016" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩋᨬ᩠ᨬᨻ᩠ᨿᩣᨠᩁᨱᩣ”ᨲᩥ?
</Paragraph>

<Paragraph number="2017" book="pari">
“ᨸᨬ᩠ᨧᩥᨾᩮ, ᩏᨸᩣᩃᩥ, ᩋᨬ᩠ᨬᨻ᩠ᨿᩣᨠᩁᨱᩣ. ᨠᨲᨾᩮ ᨸᨬ᩠ᨧ? ᨾᨶ᩠ᨴᨲ᩠ᨲᩣ ᨾᩮᩣᨾᩪᩉᨲ᩠ᨲᩣ ᩋᨬ᩠ᨬᩴ ᨻ᩠ᨿᩣᨠᩁᩮᩣᨲᩥ, ᨸᩣᨸᩥᨧ᩠ᨨᩮᩣ ᩍᨧ᩠ᨨᩣᨸᨠᨲᩮᩣ ᩋᨬ᩠ᨬᩴ ᨻ᩠ᨿᩣᨠᩁᩮᩣᨲᩥ, ᩏᨾ᩠ᨾᩣᨴᩤ ᨧᩥᨲ᩠ᨲᨠ᩠ᨡᩮᨸᩣ ᩋᨬ᩠ᨬᩴ ᨻ᩠ᨿᩣᨠᩁᩮᩣᨲᩥ, ᩋᨵᩥᨾᩣᨶᩮᨶ ᩋᨬ᩠ᨬᩴ ᨻ᩠ᨿᩣᨠᩁᩮᩣᨲᩥ, ᨽᩪᨲᩴ ᩋᨬ᩠ᨬᩴ ᨻ᩠ᨿᩣᨠᩁᩮᩣᨲᩥ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩋᨬ᩠ᨬᨻ᩠ᨿᩣᨠᩁᨱᩣ”ᨲᩥ.
</Paragraph>

</Division>
<Division number="434" book="pari">

<Paragraph number="2018" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᩅᩥᩈᩩᨴ᩠ᨵᩥᨿᩮᩣ”ᨲᩥ?
</Paragraph>

<Paragraph number="2019" book="pari">
“ᨸᨬ᩠ᨧᩥᨾᩣ, ᩏᨸᩣᩃᩥ, ᩅᩥᩈᩩᨴ᩠ᨵᩥᨿᩮᩣ. ᨠᨲᨾᩣ ᨸᨬ᩠ᨧ? ᨶᩥᨴᩤᨶᩴ ᩏᨴ᩠ᨴᩥᩈᩥᨲ᩠ᩅᩣ ᩋᩅᩈᩮᩈᩴ ᩈᩩᨲᩮᨶ ᩈᩣᩅᩮᨲᨻ᩠ᨻᩴ ᩋᨿᩴ ᨸᨮᨾᩣ ᩅᩥᩈᩩᨴ᩠ᨵᩥ, ᨶᩥᨴᩤᨶᩴ ᩏᨴ᩠ᨴᩥᩈᩥᨲ᩠ᩅᩣ ᨧᨲ᩠ᨲᩣᩁᩥ ᨸᩣᩁᩣᨩᩥᨠᩣᨶᩥ ᩏᨴ᩠ᨴᩥᩈᩥᨲ᩠ᩅᩣ ᩋᩅᩈᩮᩈᩴ ᩈᩩᨲᩮᨶ ᩈᩣᩅᩮᨲᨻ᩠ᨻᩴ ᩋᨿᩴ ᨴᩩᨲᩥᨿᩣ ᩅᩥᩈᩩᨴ᩠ᨵᩥ, ᨶᩥᨴᩤᨶᩴ ᩏᨴ᩠ᨴᩥᩈᩥᨲ᩠ᩅᩣ ᨧᨲ᩠ᨲᩣᩁᩥ ᨸᩣᩁᩣᨩᩥᨠᩣᨶᩥ ᩏᨴ᩠ᨴᩥᩈᩥᨲ᩠ᩅᩣ ᨲᩮᩁᩈ ᩈᩴᨥᩣᨴᩥᩈᩮᩈᩮ ᩏᨴ᩠ᨴᩥᩈᩥᨲ᩠ᩅᩣ ᩋᩅᩈᩮᩈᩴ ᩈᩩᨲᩮᨶ ᩈᩣᩅᩮᨲᨻ᩠ᨻᩴ ᩋᨿᩴ ᨲᨲᩥᨿᩣ ᩅᩥᩈᩩᨴ᩠ᨵᩥ, ᨶᩥᨴᩤᨶᩴ ᩏᨴ᩠ᨴᩥᩈᩥᨲ᩠ᩅᩣ ᨧᨲ᩠ᨲᩣᩁᩥ ᨸᩣᩁᩣᨩᩥᨠᩣᨶᩥ ᩏᨴ᩠ᨴᩥᩈᩥᨲ᩠ᩅᩣ ᨲᩮᩁᩈ ᩈᩴᨥᩣᨴᩥᩈᩮᩈᩮ ᩏᨴ᩠ᨴᩥᩈᩥᨲ᩠ᩅᩣ ᨴ᩠ᩅᩮ ᩋᨶᩥᨿᨲᩮ ᩏᨴ᩠ᨴᩥᩈᩥᨲ᩠ᩅᩣ ᩋᩅᩈᩮᩈᩴ ᩈᩩᨲᩮᨶ ᩈᩣᩅᩮᨲᨻ᩠ᨻᩴ ᩋᨿᩴ ᨧᨲᩩᨲ᩠ᨳᩣ ᩅᩥᩈᩩᨴ᩠ᨵᩥ, ᩅᩥᨲ᩠ᨳᩣᩁᩮᨶᩮᩅ ᨸᨬ᩠ᨧᨾᩦ—  ᩍᨾᩣ ᨡᩮᩣ, ᩏᨸᩣᩃᩥ, ᨸᨬ᩠ᨧ ᩅᩥᩈᩩᨴ᩠ᨵᩥᨿᩮᩣ”ᨲᩥ.
</Paragraph>

</Division>
<Division number="435" book="pari">

<Paragraph number="2020" book="pari">
“ᨠᨲᩥ ᨶᩩ ᨡᩮᩣ, ᨽᨶ᩠ᨲᩮ, ᨽᩮᩣᨩᨶᩣ”ᨲᩥ?
</Paragraph>

<Paragraph number="2021" book="pari">
“ᨸᨬ᩠ᨧᩥᨾᩮ, ᩏᨸᩣᩃᩥ, ᨽᩮᩣᨩᨶᩣ. ᨠᨲᨾᩮ ᨸᨬ᩠ᨧ? ᩒᨴᨶᩮᩣ, ᨠᩩᨾ᩠ᨾᩣᩈᩮᩣ, ᩈᨲ᩠ᨲᩩ, ᨾᨧ᩠ᨨᩮᩣ, ᨾᩴᩈᩴ—  ᩍᨾᩮ ᨡᩮᩣ, ᩏᨸᩣᩃᩥ, ᨸᨬ᩠ᨧ ᨽᩮᩣᨩᨶᩣ”ᨲᩥ.

</Paragraph>
</Division>

<Paragraph number="2022" type="center" book="pari">
ᨴᩥᨭ᩠ᨮᩣᩅᩥᨠᨾ᩠ᨾᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᨧᨲᩩᨲ᩠ᨳᩮᩣ.



</Paragraph>

<Paragraph number="2023" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="2024" type="verses" book="pari">
_ᨴᩥᨭ᩠ᨮᩣᩅᩥᨠᨾ᩠ᨾᩣ ᩋᨸᩁᩮ,_  
_ᨸᨭᩥᨣ᩠ᨣᩉᩣᨶᨲᩥᩁᩥᨲ᩠ᨲᩣ;_  
_ᨸᩅᩤᩁᨱᩣ ᨸᨭᩥᨬ᩠ᨬᩣᨲᩴ,_  
_ᩒᨠᩣᩈᩴ ᩈᩣᨠᨧ᩠ᨨᩮᨶ ᨧ;_  
_ᨸᨬ᩠ᩉᩴ ᩋᨬ᩠ᨬᨻ᩠ᨿᩣᨠᩁᨱᩣ,_  
_ᩅᩥᩈᩩᨴ᩠ᨵᩥ ᨧᩣᨸᩥ ᨽᩮᩣᨩᨶᩣᨲᩥ._
</Paragraph>