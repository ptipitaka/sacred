---
title: "17.10 ᩋᨵᩥᨠᩁᨱᩅᩪᨸᩈᨾᩅᨣ᩠ᨣ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="457" book="pari">

<Paragraph number="2124" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᨶ᩺”ᨲᩥ?
</Paragraph>

<Paragraph number="2125" book="pari">
“ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨸᨿᩮᩣᨣᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩅᩪᨸᩈᨾᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨶ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨸᨿᩮᩣᨣᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩅᩪᨸᩈᨾᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ.
</Paragraph>

<Paragraph number="2126" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᨵᩥᨠᩁᨱᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩈᨾᩩᨭ᩠ᨮᩣᨶᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩔ ᨸᨿᩮᩣᨣᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩔ ᩅᩪᨸᩈᨾᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩔ ᨶ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ.
</Paragraph>

<Paragraph number="2127" book="pari">
ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩋᨵᩥᨠᩁᨱᩴ ᨩᩣᨶᩣᨲᩥ, ᩋᨵᩥᨠᩁᨱᩈᨾᩩᨭ᩠ᨮᩣᨶᩴ ᨩᩣᨶᩣᨲᩥ, ᩋᨵᩥᨠᩁᨱᩔ ᨸᨿᩮᩣᨣᩴ ᨩᩣᨶᩣᨲᩥ, ᩋᨵᩥᨠᩁᨱᩔ ᩅᩪᨸᩈᨾᩴ ᨩᩣᨶᩣᨲᩥ, ᩋᨵᩥᨠᩁᨱᩔ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ.
</Paragraph>

<Paragraph number="2128" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᩃᨩ᩠ᨩᩦ ᨧ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩃᨩ᩠ᨩᩦ ᨧ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ.
</Paragraph>

<Paragraph number="2129" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᨸ᩠ᨸᩔᩩᨲᩮᩣ ᨧ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᨻᩉᩩᩔᩩᨲᩮᩣ ᨧ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ.
</Paragraph>

<Paragraph number="2130" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩅᨲ᩠ᨳᩩᩴ ᨶ ᨩᩣᨶᩣᨲᩥ, ᨶᩥᨴᩤᨶᩴ ᨶ ᨩᩣᨶᩣᨲᩥ, ᨸᨬ᩠ᨬᨲ᩠ᨲᩥᩴ ᨶ ᨩᩣᨶᩣᨲᩥ, ᨸᨴᨸᨧ᩠ᨧᩣᨽᨭ᩠ᨮᩴ ᨶ ᨩᩣᨶᩣᨲᩥ, ᩋᨶᩩᩈᨶ᩠ᨵᩥᩅᨧᨶᨸᨳᩴ ᨶ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᩅᨲ᩠ᨳᩩᩴ ᨩᩣᨶᩣᨲᩥ, ᨶᩥᨴᩤᨶᩴ ᨩᩣᨶᩣᨲᩥ, ᨸᨬ᩠ᨬᨲ᩠ᨲᩥᩴ ᨩᩣᨶᩣᨲᩥ, ᨸᨴᨸᨧ᩠ᨧᩣᨽᨭ᩠ᨮᩴ ᨩᩣᨶᩣᨲᩥ, ᩋᨶᩩᩈᨶ᩠ᨵᩥᩅᨧᨶᨸᨳᩴ ᨩᩣᨶᩣᨲᩥ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ.
</Paragraph>

<Paragraph number="2131" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᨠᩩᩈᩃᩮᩣ ᨧ ᩉᩮᩣᨲᩥ ᩅᩥᨶᨿᩮ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᨠᩩᩈᩃᩮᩣ ᨧ ᩉᩮᩣᨲᩥ ᩅᩥᨶᨿᩮ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ.
</Paragraph>

<Paragraph number="2132" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨽᨿᩣᨣᨲᩥᩴ ᨣᨧ᩠ᨨᨲᩥ, ᨸᩩᨣ᩠ᨣᩃᨣᩁᩩ ᩉᩮᩣᨲᩥ ᨶᩮᩣ ᩈᩴᨥᨣᩁᩩ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩈᩴᨥᨣᩁᩩ ᩉᩮᩣᨲᩥ ᨶᩮᩣ ᨸᩩᨣ᩠ᨣᩃᨣᩁᩩ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ.
</Paragraph>

<Paragraph number="2133" book="pari">
ᩋᨸᩁᩮᩉᩥᨸᩥ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᩣᨾᩥᩈᨣᩁᩩ ᩉᩮᩣᨲᩥ ᨶᩮᩣ ᩈᨴ᩠ᨵᨾ᩠ᨾᨣᩁᩩ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨶᩣᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨸᨬ᩠ᨧᩉᩩᨸᩣᩃᩥ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ. ᨠᨲᨾᩮᩉᩥ ᨸᨬ᩠ᨧᩉᩥ? ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩈᨴ᩠ᨵᨾ᩠ᨾᨣᩁᩩ ᩉᩮᩣᨲᩥ ᨶᩮᩣ ᩋᩣᨾᩥᩈᨣᩁᩩ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩋᩃᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᨶ᩺”ᨲᩥ.
</Paragraph>

</Division>
<Division number="458" book="pari">

<Paragraph number="2134" book="pari">
“ᨠᨲᩥᩉᩥ ᨶᩩ ᨡᩮᩣ, ᨽᨶ᩠ᨲᩮ, ᩋᩣᨠᩣᩁᩮᩉᩥ ᩈᩴᨥᩮᩣ ᨽᩥᨩ᩠ᨩᨲᩦ”ᨲᩥ? “ᨸᨬ᩠ᨧᩉᩩᨸᩣᩃᩥ, ᩋᩣᨠᩣᩁᩮᩉᩥ ᩈᩴᨥᩮᩣ ᨽᩥᨩ᩠ᨩᨲᩥ. ᨠᨲᨾᩮᩉᩥ ᨸᨬ᩠ᨧᩉᩥ? ᨠᨾ᩠ᨾᩮᨶ, ᩏᨴ᩠ᨴᩮᩈᩮᨶ, ᩅᩮᩤᩉᩁᨶ᩠ᨲᩮᩣ, ᩋᨶᩩᩔᩣᩅᨶᩮᨶ, ᩈᩃᩣᨠᨣ᩠ᨣᩤᩉᩮᨶ—  ᩍᨾᩮᩉᩥ ᨡᩮᩣ, ᩏᨸᩣᩃᩥ, ᨸᨬ᩠ᨧᩉᩣᨠᩣᩁᩮᩉᩥ ᩈᩴᨥᩮᩣ ᨽᩥᨩ᩠ᨩᨲᩦ”ᨲᩥ.
</Paragraph>

<Paragraph number="2135" book="pari">
“ᩈᩴᨥᩁᩣᨩᩥ ᩈᩴᨥᩁᩣᨩᩦᨲᩥ, ᨽᨶ᩠ᨲᩮ, ᩅᩩᨧ᩠ᨧᨲᩥ. ᨠᩥᨲ᩠ᨲᩣᩅᨲᩣ ᨶᩩ ᨡᩮᩣ, ᨽᨶ᩠ᨲᩮ, ᩈᩴᨥᩁᩣᨩᩥ ᩉᩮᩣᨲᩥ ᨶᩮᩣ ᨧ ᩈᩴᨥᨽᩮᨴᩮᩤ? ᨠᩥᨲ᩠ᨲᩣᩅᨲᩣ ᨧ ᨸᨶ ᩈᩴᨥᩁᩣᨩᩥ ᨧᩮᩅ ᩉᩮᩣᨲᩥ ᩈᩴᨥᨽᩮᨴᩮᩤ ᨧᩣ”ᨲᩥ? “ᨸᨬ᩠ᨬᨲ᩠ᨲᩮᨲᩴ, ᩏᨸᩣᩃᩥ, ᨾᨿᩣ ᩋᩣᨣᨶ᩠ᨲᩩᨠᩣᨶᩴ ᨽᩥᨠ᩠ᨡᩪᨶᩴ ᩋᩣᨣᨶ᩠ᨲᩩᨠᩅᨲ᩠ᨲᩴ. ᩑᩅᩴ ᩈᩩᨸᨬ᩠ᨬᨲ᩠ᨲᩮ ᨡᩮᩣ, ᩏᨸᩣᩃᩥ, ᨾᨿᩣ ᩈᩥᨠ᩠ᨡᩣᨸᨴᩮ ᩋᩣᨣᨶ᩠ᨲᩩᨠᩣ ᨽᩥᨠ᩠ᨡᩪ ᩋᩣᨣᨶ᩠ᨲᩩᨠᩅᨲ᩠ᨲᩮ ᨶ ᩅᨲ᩠ᨲᨶ᩠ᨲᩥ. ᩑᩅᨾ᩠ᨸᩥ ᨡᩮᩣ, ᩏᨸᩣᩃᩥ, ᩈᩴᨥᩁᩣᨩᩥ ᩉᩮᩣᨲᩥ ᨶᩮᩣ ᨧ ᩈᩴᨥᨽᩮᨴᩮᩤ. ᨸᨬ᩠ᨬᨲ᩠ᨲᩮᨲᩴ, ᩏᨸᩣᩃᩥ, ᨾᨿᩣ ᩋᩣᩅᩤᩈᩥᨠᩣᨶᩴ ᨽᩥᨠ᩠ᨡᩪᨶᩴ ᩋᩣᩅᩤᩈᩥᨠᩅᨲ᩠ᨲᩴ. ᩑᩅᩴ ᩈᩩᨸᨬ᩠ᨬᨲ᩠ᨲᩮ ᨡᩮᩣ, ᩏᨸᩣᩃᩥ, ᨾᨿᩣ ᩈᩥᨠ᩠ᨡᩣᨸᨴᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᩣᩅᩤᩈᩥᨠᩅᨲ᩠ᨲᩮ ᨶ ᩅᨲ᩠ᨲᨶ᩠ᨲᩥ. ᩑᩅᨾ᩠ᨸᩥ ᨡᩮᩣ, ᩏᨸᩣᩃᩥ, ᩈᩴᨥᩁᩣᨩᩥ ᩉᩮᩣᨲᩥ ᨶᩮᩣ ᨧ ᩈᩴᨥᨽᩮᨴᩮᩤ. ᨸᨬ᩠ᨬᨲ᩠ᨲᩮᨲᩴ, ᩏᨸᩣᩃᩥ, ᨾᨿᩣ ᨽᩥᨠ᩠ᨡᩪᨶᩴ ᨽᨲ᩠ᨲᨣ᩠ᨣᩮ ᨽᨲ᩠ᨲᨣ᩠ᨣᩅᨲ᩠ᨲᩴ—  ᨿᨳᩣᩅᩩᨯ᩠ᨰᩴ ᨿᨳᩣᩁᨲ᩠ᨲᩴ ᨿᨳᩣᨸᨲᩥᩁᩪᨸᩴ ᩋᨣ᩠ᨣᩤᩈᨶᩴ ᩋᨣ᩠ᨣᩮᩤᨴᨠᩴ ᩋᨣ᩠ᨣᨸᩥᨱ᩠ᨯᩴ. ᩑᩅᩴ ᩈᩩᨸᨬ᩠ᨬᨲ᩠ᨲᩮ ᨡᩮᩣ, ᩏᨸᩣᩃᩥ, ᨾᨿᩣ ᩈᩥᨠ᩠ᨡᩣᨸᨴᩮ ᨶᩅᩤ ᨽᩥᨠ᩠ᨡᩪ ᨽᨲ᩠ᨲᨣ᩠ᨣᩮ ᨳᩮᩁᩣᨶᩴ ᨽᩥᨠ᩠ᨡᩪᨶᩴ ᩋᩣᩈᨶᩴ ᨸᨭᩥᨻᩣᩉᨶ᩠ᨲᩥ. ᩑᩅᨾ᩠ᨸᩥ ᨡᩮᩣ, ᩏᨸᩣᩃᩥ, ᩈᩴᨥᩁᩣᨩᩥ ᩉᩮᩣᨲᩥ ᨶᩮᩣ ᨧ ᩈᩴᨥᨽᩮᨴᩮᩤ. ᨸᨬ᩠ᨬᨲ᩠ᨲᩮᨲᩴ, ᩏᨸᩣᩃᩥ, ᨾᨿᩣ ᨽᩥᨠ᩠ᨡᩪᨶᩴ ᩈᩮᨶᩣᩈᨶᩮ ᩈᩮᨶᩣᩈᨶᩅᨲ᩠ᨲᩴ—  ᨿᨳᩣᩅᩩᨯ᩠ᨰᩴ ᨿᨳᩣᩁᨲ᩠ᨲᩴ ᨿᨳᩣᨸᨲᩥᩁᩪᨸᩴ. ᩑᩅᩴ ᩈᩩᨸᨬ᩠ᨬᨲ᩠ᨲᩮ ᨡᩮᩣ, ᩏᨸᩣᩃᩥ, ᨾᨿᩣ ᩈᩥᨠ᩠ᨡᩣᨸᨴᩮ ᨶᩅᩤ ᨽᩥᨠ᩠ᨡᩪ ᨳᩮᩁᩣᨶᩴ ᨽᩥᨠ᩠ᨡᩪᨶᩴ ᩈᩮᨶᩣᩈᨶᩴ ᨸᨭᩥᨻᩣᩉᨶ᩠ᨲᩥ. ᩑᩅᨾ᩠ᨸᩥ ᨡᩮᩣ, ᩏᨸᩣᩃᩥ, ᩈᩴᨥᩁᩣᨩᩥ ᩉᩮᩣᨲᩥ ᨶᩮᩣ ᨧ ᩈᩴᨥᨽᩮᨴᩮᩤ. ᨸᨬ᩠ᨬᨲ᩠ᨲᩮᨲᩴ, ᩏᨸᩣᩃᩥ, ᨾᨿᩣ ᨽᩥᨠ᩠ᨡᩪᨶᩴ ᩋᨶ᩠ᨲᩮᩣᩈᩦᨾᩣᨿ ᩑᨠᩴ ᩏᨸᩮᩣᩈᨳᩴ ᩑᨠᩴ ᨸᩅᩤᩁᨱᩴ ᩑᨠᩴ ᩈᩴᨥᨠᨾ᩠ᨾᩴ ᩑᨠᩴ ᨠᨾ᩠ᨾᩣᨠᨾ᩠ᨾᩴ. ᩑᩅᩴ ᩈᩩᨸᨬ᩠ᨬᨲ᩠ᨲᩮ ᨡᩮᩣ, ᩏᨸᩣᩃᩥ, ᨾᨿᩣ ᩈᩥᨠ᩠ᨡᩣᨸᨴᩮ ᨲᨲ᩠ᨳᩮᩅ ᩋᨶ᩠ᨲᩮᩣᩈᩦᨾᩣᨿ ᩋᩣᩅᩮᨶᩥᨽᩣᩅᩴ ᨠᩁᩥᨲ᩠ᩅᩣ ᨣᨱᩴ ᨻᨶ᩠ᨵᩥᨲ᩠ᩅᩣ ᩋᩣᩅᩮᨶᩥᩴ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ ᩋᩣᩅᩮᨶᩥᩴ ᨸᩅᩤᩁᨱᩴ ᨠᩁᩮᩣᨶ᩠ᨲᩥ ᩋᩣᩅᩮᨶᩥᩴ ᩈᩴᨥᨠᨾ᩠ᨾᩴ ᨠᩁᩮᩣᨶ᩠ᨲᩥ ᩋᩣᩅᩮᨶᩥᩴ ᨠᨾ᩠ᨾᩣᨠᨾ᩠ᨾᩣᨶᩥ ᨠᩁᩮᩣᨶ᩠ᨲᩥ. ᩑᩅᩴ ᨡᩮᩣ, ᩏᨸᩣᩃᩥ, ᩈᩴᨥᩁᩣᨩᩥ ᨧᩮᩅ ᩉᩮᩣᨲᩥ ᩈᩴᨥᨽᩮᨴᩮᩤ ᨧᩣ”ᨲᩥ.

</Paragraph>
</Division>

<Paragraph number="2136" type="center" book="pari">
ᩋᨵᩥᨠᩁᨱᩅᩪᨸᩈᨾᩅᨣ᩠ᨣᩮᩤ ᨶᩥᨭ᩠ᨮᩥᨲᩮᩣ ᨴᩈᨾᩮᩣ.



</Paragraph>

<Paragraph number="2137" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="2138" type="verses" book="pari">
_ᩋᩣᨸᨲ᩠ᨲᩥᩴ ᩋᨵᩥᨠᩁᨱᩴ,_  
_ᨨᨶ᩠ᨴᩣ ᩋᨸ᩠ᨸᩔᩩᨲᩮᨶ ᨧ;_  
_ᩅᨲ᩠ᨳᩩᨬ᩠ᨧ ᩋᨠᩩᩈᩃᩮᩣ ᨧ,_  
_ᨸᩩᨣ᩠ᨣᩃᩮᩣ ᩋᩣᨾᩥᩈᩮᨶ ᨧ;_  
_ᨽᩥᨩ᩠ᨩᨲᩥ ᩈᩴᨥᩁᩣᨩᩥ ᨧ,_  
_ᩈᩴᨥᨽᩮᨴᩮᩤ ᨲᨳᩮᩅ ᨧᩣᨲᩥ._
</Paragraph>