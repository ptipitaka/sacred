---
title: "18.1 ᨸᩣᩁᩣᨩᩥᨠ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="470" book="pari">

<Paragraph number="2200" book="pari">
ᩋᨲ᩠ᨳᩣᨸᨲ᩠ᨲᩥ ᩋᨧᩥᨲ᩠ᨲᨠᩮᩣ ᩋᩣᨸᨩ᩠ᨩᨲᩥ, ᩈᨧᩥᨲ᩠ᨲᨠᩮᩣ ᩅᩩᨭ᩠ᨮᩣᨲᩥ. ᩋᨲ᩠ᨳᩣᨸᨲ᩠ᨲᩥ ᩈᨧᩥᨲ᩠ᨲᨠᩮᩣ ᩋᩣᨸᨩ᩠ᨩᨲᩥ, ᩋᨧᩥᨲ᩠ᨲᨠᩮᩣ ᩅᩩᨭ᩠ᨮᩣᨲᩥ. ᩋᨲ᩠ᨳᩣᨸᨲ᩠ᨲᩥ ᩋᨧᩥᨲ᩠ᨲᨠᩮᩣ ᩋᩣᨸᨩ᩠ᨩᨲᩥ, ᩋᨧᩥᨲ᩠ᨲᨠᩮᩣ ᩅᩩᨭ᩠ᨮᩣᨲᩥ. ᩋᨲ᩠ᨳᩣᨸᨲ᩠ᨲᩥ ᩈᨧᩥᨲ᩠ᨲᨠᩮᩣ ᩋᩣᨸᨩ᩠ᨩᨲᩥ, ᩈᨧᩥᨲ᩠ᨲᨠᩮᩣ ᩅᩩᨭ᩠ᨮᩣᨲᩥ. ᩋᨲ᩠ᨳᩣᨸᨲ᩠ᨲᩥ ᨠᩩᩈᩃᨧᩥᨲ᩠ᨲᩮᩣ ᩋᩣᨸᨩ᩠ᨩᨲᩥ, ᨠᩩᩈᩃᨧᩥᨲ᩠ᨲᩮᩣ ᩅᩩᨭ᩠ᨮᩣᨲᩥ. ᩋᨲ᩠ᨳᩣᨸᨲ᩠ᨲᩥ ᨠᩩᩈᩃᨧᩥᨲ᩠ᨲᩮᩣ ᩋᩣᨸᨩ᩠ᨩᨲᩥ, ᩋᨠᩩᩈᩃᨧᩥᨲ᩠ᨲᩮᩣ ᩅᩩᨭ᩠ᨮᩣᨲᩥ. ᩋᨲ᩠ᨳᩣᨸᨲ᩠ᨲᩥ ᨠᩩᩈᩃᨧᩥᨲ᩠ᨲᩮᩣ ᩋᩣᨸᨩ᩠ᨩᨲᩥ, ᩋᨻ᩠ᨿᩣᨠᨲᨧᩥᨲ᩠ᨲᩮᩣ ᩅᩩᨭ᩠ᨮᩣᨲᩥ. ᩋᨲ᩠ᨳᩣᨸᨲ᩠ᨲᩥ ᩋᨠᩩᩈᩃᨧᩥᨲ᩠ᨲᩮᩣ ᩋᩣᨸᨩ᩠ᨩᨲᩥ, ᨠᩩᩈᩃᨧᩥᨲ᩠ᨲᩮᩣ ᩅᩩᨭ᩠ᨮᩣᨲᩥ. ᩋᨲ᩠ᨳᩣᨸᨲ᩠ᨲᩥ ᩋᨠᩩᩈᩃᨧᩥᨲ᩠ᨲᩮᩣ ᩋᩣᨸᨩ᩠ᨩᨲᩥ, ᩋᨠᩩᩈᩃᨧᩥᨲ᩠ᨲᩮᩣ ᩅᩩᨭ᩠ᨮᩣᨲᩥ. ᩋᨲ᩠ᨳᩣᨸᨲ᩠ᨲᩥ ᩋᨠᩩᩈᩃᨧᩥᨲ᩠ᨲᩮᩣ ᩋᩣᨸᨩ᩠ᨩᨲᩥ, ᩋᨻ᩠ᨿᩣᨠᨲᨧᩥᨲ᩠ᨲᩮᩣ ᩅᩩᨭ᩠ᨮᩣᨲᩥ. ᩋᨲ᩠ᨳᩣᨸᨲ᩠ᨲᩥ ᩋᨻ᩠ᨿᩣᨠᨲᨧᩥᨲ᩠ᨲᩮᩣ ᩋᩣᨸᨩ᩠ᨩᨲᩥ, ᨠᩩᩈᩃᨧᩥᨲ᩠ᨲᩮᩣ ᩅᩩᨭ᩠ᨮᩣᨲᩥ. ᩋᨲ᩠ᨳᩣᨸᨲ᩠ᨲᩥ ᩋᨻ᩠ᨿᩣᨠᨲᨧᩥᨲ᩠ᨲᩮᩣ ᩋᩣᨸᨩ᩠ᨩᨲᩥ, ᩋᨠᩩᩈᩃᨧᩥᨲ᩠ᨲᩮᩣ ᩅᩩᨭ᩠ᨮᩣᨲᩥ. ᩋᨲ᩠ᨳᩣᨸᨲ᩠ᨲᩥ ᩋᨻ᩠ᨿᩣᨠᨲᨧᩥᨲ᩠ᨲᩮᩣ ᩋᩣᨸᨩ᩠ᨩᨲᩥ, ᩋᨻ᩠ᨿᩣᨠᨲᨧᩥᨲ᩠ᨲᩮᩣ ᩅᩩᨭ᩠ᨮᩣᨲᩥ.
</Paragraph>

<Paragraph number="2201" book="pari">
ᨸᨮᨾᩴ ᨸᩣᩁᩣᨩᩥᨠᩴ ᨠᨲᩥᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ? ᨸᨮᨾᩴ ᨸᩣᩁᩣᨩᩥᨠᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ. ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ. (1)
</Paragraph>

<Paragraph number="2202" book="pari">
ᨴᩩᨲᩥᨿᩴ ᨸᩣᩁᩣᨩᩥᨠᩴ ᨠᨲᩥᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ? ᨴᩩᨲᩥᨿᩴ ᨸᩣᩁᩣᨩᩥᨠᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩈᩥᨿᩣ ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ; ᩈᩥᨿᩣ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ. (2)
</Paragraph>

<Paragraph number="2203" book="pari">
ᨲᨲᩥᨿᩴ ᨸᩣᩁᩣᨩᩥᨠᩴ ᨠᨲᩥᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ? ᨲᨲᩥᨿᩴ ᨸᩣᩁᩣᨩᩥᨠᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩈᩥᨿᩣ ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ; ᩈᩥᨿᩣ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ. (3)
</Paragraph>

<Paragraph number="2204" book="pari">
ᨧᨲᩩᨲ᩠ᨳᩴ ᨸᩣᩁᩣᨩᩥᨠᩴ ᨠᨲᩥᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ? ᨧᨲᩩᨲ᩠ᨳᩴ ᨸᩣᩁᩣᨩᩥᨠᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩈᩥᨿᩣ ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ; ᩈᩥᨿᩣ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ. (4)

</Paragraph>
</Division>

<Paragraph number="2205" type="center" book="pari">
ᨧᨲ᩠ᨲᩣᩁᩮᩣ ᨸᩣᩁᩣᨩᩥᨠᩣ ᨶᩥᨭ᩠ᨮᩥᨲᩣ.
</Paragraph>