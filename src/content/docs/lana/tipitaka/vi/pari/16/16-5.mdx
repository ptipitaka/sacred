---
title: "16.5 ᨸᩩᨣ᩠ᨣᩃᩔᩮᩅᨠᨳᩥᨶᨲ᩠ᨳᩣᩁ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="414" book="pari">

<Paragraph number="1916" book="pari">
ᩈᩴᨥᩮᩣ ᨠᨳᩥᨶᩴ ᩋᨲ᩠ᨳᩁᨲᩥ, ᨣᨱᩮᩣ ᨠᨳᩥᨶᩴ ᩋᨲ᩠ᨳᩁᨲᩥ, ᨸᩩᨣ᩠ᨣᩃᩮᩣ ᨠᨳᩥᨶᩴ ᩋᨲ᩠ᨳᩁᨲᩦᨲᩥ? ᨶ ᩈᩴᨥᩮᩣ ᨠᨳᩥᨶᩴ ᩋᨲ᩠ᨳᩁᨲᩥ, ᨶ ᨣᨱᩮᩣ ᨠᨳᩥᨶᩴ ᩋᨲ᩠ᨳᩁᨲᩥ, ᨸᩩᨣ᩠ᨣᩃᩮᩣ ᨠᨳᩥᨶᩴ ᩋᨲ᩠ᨳᩁᨲᩦᨲᩥ. ᩉᨬ᩠ᨧᩥ ᨶ ᩈᩴᨥᩮᩣ ᨠᨳᩥᨶᩴ ᩋᨲ᩠ᨳᩁᨲᩥ, ᨶ ᨣᨱᩮᩣ ᨠᨳᩥᨶᩴ ᩋᨲ᩠ᨳᩁᨲᩥ, ᨸᩩᨣ᩠ᨣᩃᩮᩣ ᨠᨳᩥᨶᩴ ᩋᨲ᩠ᨳᩁᨲᩥ. ᩈᩴᨥᩔ ᩋᨶᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨣᨱᩔ ᩋᨶᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨸᩩᨣ᩠ᨣᩃᩔ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ. ᩈᩴᨥᩮᩣ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨲᩥ ᨣᨱᩮᩣ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨲᩥ ᨸᩩᨣ᩠ᨣᩃᩮᩣ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨲᩦᨲᩥ? ᨶ ᩈᩴᨥᩮᩣ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨲᩥ, ᨶ ᨣᨱᩮᩣ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨲᩥ, ᨸᩩᨣ᩠ᨣᩃᩮᩣ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨲᩦᨲᩥ. ᩉᨬ᩠ᨧᩥ ᨶ ᩈᩴᨥᩮᩣ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨲᩥ, ᨶ ᨣᨱᩮᩣ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨲᩥ, ᨸᩩᨣ᩠ᨣᩃᩮᩣ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨲᩥ. ᩈᩴᨥᩔ ᩋᨶᩩᨴ᩠ᨴᩥᨭ᩠ᨮᩴ ᩉᩮᩣᨲᩥ ᨸᩣᨲᩥᨾᩮᩣᨠ᩠ᨡᩴ, ᨣᨱᩔ ᩋᨶᩩᨴ᩠ᨴᩥᨭ᩠ᨮᩴ ᩉᩮᩣᨲᩥ ᨸᩣᨲᩥᨾᩮᩣᨠ᩠ᨡᩴ, ᨸᩩᨣ᩠ᨣᩃᩔ ᩏᨴ᩠ᨴᩥᨭ᩠ᨮᩴ ᩉᩮᩣᨲᩥ ᨸᩣᨲᩥᨾᩮᩣᨠ᩠ᨡᩴ. ᩈᩴᨥᩔ ᩈᩣᨾᨣ᩠ᨣᩥᨿᩣ ᨣᨱᩔ ᩈᩣᨾᨣ᩠ᨣᩥᨿᩣ ᨸᩩᨣ᩠ᨣᩃᩔ ᩏᨴ᩠ᨴᩮᩈᩣ ᩈᩴᨥᩔ ᩏᨴ᩠ᨴᩥᨭ᩠ᨮᩴ ᩉᩮᩣᨲᩥ ᨸᩣᨲᩥᨾᩮᩣᨠ᩠ᨡᩴ, ᨣᨱᩔ ᩏᨴ᩠ᨴᩥᨭ᩠ᨮᩴ ᩉᩮᩣᨲᩥ ᨸᩣᨲᩥᨾᩮᩣᨠ᩠ᨡᩴ, ᨸᩩᨣ᩠ᨣᩃᩔ ᩏᨴ᩠ᨴᩥᨭ᩠ᨮᩴ ᩉᩮᩣᨲᩥ ᨸᩣᨲᩥᨾᩮᩣᨠ᩠ᨡᩴ. ᩑᩅᨾᩮᩅ ᨶ ᩈᩴᨥᩮᩣ ᨠᨳᩥᨶᩴ ᩋᨲ᩠ᨳᩁᨲᩥ, ᨶ ᨣᨱᩮᩣ ᨠᨳᩥᨶᩴ ᩋᨲ᩠ᨳᩁᨲᩥ, ᨸᩩᨣ᩠ᨣᩃᩮᩣ ᨠᨳᩥᨶᩴ ᩋᨲ᩠ᨳᩁᨲᩥ. ᩈᩴᨥᩔ ᩋᨶᩩᨾᩮᩣᨴᨶᩣᨿ ᨣᨱᩔ ᩋᨶᩩᨾᩮᩣᨴᨶᩣᨿ ᨸᩩᨣ᩠ᨣᩃᩔ ᩋᨲ᩠ᨳᩣᩁᩣ ᩈᩴᨥᩔ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨣᨱᩔ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨸᩩᨣ᩠ᨣᩃᩔ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᨶ᩠ᨲᩥ.
</Paragraph>
</Division>