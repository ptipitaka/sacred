---
title: "16.4 ᨠᨳᩥᨶᩣᨴᩥᨩᩣᨶᩥᨲᨻ᩠ᨻᩅᩥᨽᩣᨣ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="412" book="pari">

<Paragraph number="1904" book="pari">
ᨠᨳᩥᨶᩴ ᨩᩣᨶᩥᨲᨻ᩠ᨻᩴ, ᨠᨳᩥᨶᨲ᩠ᨳᩣᩁᩮᩣ ᨩᩣᨶᩥᨲᨻ᩠ᨻᩮᩣ, ᨠᨳᩥᨶᩔ ᩋᨲ᩠ᨳᩣᩁᨾᩣᩈᩮᩣ ᨩᩣᨶᩥᨲᨻ᩠ᨻᩮᩣ, ᨠᨳᩥᨶᩔ ᩋᨲ᩠ᨳᩣᩁᩅᩥᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᨠᨳᩥᨶᩔ ᩋᨲ᩠ᨳᩣᩁᩈᨾ᩠ᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᨶᩥᨾᩥᨲ᩠ᨲᨠᨾ᩠ᨾᩴ ᨩᩣᨶᩥᨲᨻ᩠ᨻᩴ, ᨸᩁᩥᨠᨳᩣ ᨩᩣᨶᩥᨲᨻ᩠ᨻᩣ, ᨠᩩᨠ᩠ᨠᩩᨠᨲᩴ ᨩᩣᨶᩥᨲᨻ᩠ᨻᩴ, ᩈᨶ᩠ᨶᩥᨵᩥ ᨩᩣᨶᩥᨲᨻ᩠ᨻᩣ, ᨶᩥᩔᨣ᩠ᨣᩥᨿᩴ ᨩᩣᨶᩥᨲᨻ᩠ᨻᩴ.
</Paragraph>

<Paragraph number="1905" book="pari">
<Emphasis>ᨠᨳᩥᨶᩴ ᨩᩣᨶᩥᨲᨻ᩠ᨻᨶ᩺</Emphasis>ᨲᩥ ᨲᩮᩈᨬ᩠ᨬᩮᩅ ᨵᨾ᩠ᨾᩣᨶᩴ ᩈᩘᨣᩉᩮᩣ ᩈᨾᩅᩤᨿᩮᩣ ᨶᩣᨾᩴ ᨶᩣᨾᨠᨾ᩠ᨾᩴ ᨶᩣᨾᨵᩮᨿ᩠ᨿᩴ ᨶᩥᩁᩩᨲ᩠ᨲᩥ ᨻ᩠ᨿᨬ᩠ᨩᨶᩴ ᩋᨽᩥᩃᩣᨸᩮᩣ ᨿᨴᩥᨴᩴ ᨠᨳᩥᨶᨶ᩠ᨲᩥ.
</Paragraph>

<Paragraph number="1906" book="pari">
<Emphasis>ᨠᨳᩥᨶᩔ ᩋᨲ᩠ᨳᩣᩁᨾᩣᩈᩮᩣ ᨩᩣᨶᩥᨲᨻ᩠ᨻᩮᩣ</Emphasis>ᨲᩥ ᩅᩔᩣᨶᩔ ᨸᨧ᩠ᨨᩥᨾᩮᩣ ᨾᩣᩈᩮᩣ ᨩᩣᨶᩥᨲᨻ᩠ᨻᩮᩣ.
</Paragraph>

<Paragraph number="1907" book="pari">
<Emphasis>ᨠᨳᩥᨶᩔ ᩋᨲ᩠ᨳᩣᩁᩅᩥᨸᨲ᩠ᨲᩥ ᨩᩣᨶᩥᨲᨻ᩠ᨻᩣ</Emphasis>ᨲᩥ ᨧᨲᩩᩅᩦᩈᨲᩥᨿᩣ ᩋᩣᨠᩣᩁᩮᩉᩥ ᨠᨳᩥᨶᩔ ᩋᨲ᩠ᨳᩣᩁᩅᩥᨸᨲ᩠ᨲᩥ ᨩᩣᨶᩥᨲᨻ᩠ᨻᩣ.
</Paragraph>

<Paragraph number="1908" book="pari">
<Emphasis>ᨠᨳᩥᨶᩔ ᩋᨲ᩠ᨳᩣᩁᩈᨾ᩠ᨸᨲ᩠ᨲᩥ ᨩᩣᨶᩥᨲᨻ᩠ᨻᩣ</Emphasis>ᨲᩥ ᩈᨲ᩠ᨲᩁᩈᩉᩥ ᩋᩣᨠᩣᩁᩮᩉᩥ ᨠᨳᩥᨶᩔ ᩋᨲ᩠ᨳᩣᩁᩈᨾ᩠ᨸᨲ᩠ᨲᩥ ᨩᩣᨶᩥᨲᨻ᩠ᨻᩣ.
</Paragraph>

<Paragraph number="1909" book="pari">
<Emphasis>ᨶᩥᨾᩥᨲ᩠ᨲᨠᨾ᩠ᨾᩴ ᨩᩣᨶᩥᨲᨻ᩠ᨻᨶ᩺</Emphasis>ᨲᩥ ᨶᩥᨾᩥᨲ᩠ᨲᩴ ᨠᩁᩮᩣᨲᩥ ᩍᨾᩥᨶᩣ ᨴᩩᩔᩮᨶ ᨠᨳᩥᨶᩴ ᩋᨲ᩠ᨳᩁᩥᩔᩣᨾᩦᨲᩥ.
</Paragraph>

<Paragraph number="1910" book="pari">
<Emphasis>ᨸᩁᩥᨠᨳᩣ ᨩᩣᨶᩥᨲᨻ᩠ᨻᩣ</Emphasis>ᨲᩥ ᨸᩁᩥᨠᨳᩴ ᨠᩁᩮᩣᨲᩥ ᩍᨾᩣᨿ ᨸᩁᩥᨠᨳᩣᨿ ᨠᨳᩥᨶᨴᩩᩔᩴ ᨶᩥᨻ᩠ᨻᨲ᩠ᨲᩮᩔᩣᨾᩦᨲᩥ.
</Paragraph>

<Paragraph number="1911" book="pari">
<Emphasis>ᨠᩩᨠ᩠ᨠᩩᨠᨲᩴ ᨩᩣᨶᩥᨲᨻ᩠ᨻᨶ᩺</Emphasis>ᨲᩥ ᩋᨶᩣᨴᩥᨿᨴᩤᨶᩴ ᨩᩣᨶᩥᨲᨻ᩠ᨻᩴ.
</Paragraph>

<Paragraph number="1912" book="pari">
<Emphasis>ᩈᨶ᩠ᨶᩥᨵᩥ ᨩᩣᨶᩥᨲᨻ᩠ᨻᩣ</Emphasis>ᨲᩥ ᨴ᩠ᩅᩮ ᩈᨶ᩠ᨶᩥᨵᩥᨿᩮᩣ ᨩᩣᨶᩥᨲᨻ᩠ᨻᩣ—  ᨠᩁᨱᩈᨶ᩠ᨶᩥᨵᩥ ᩅᩤ ᨶᩥᨧᨿᩈᨶ᩠ᨶᩥᨵᩥ ᩅᩤ.
</Paragraph>

<Paragraph number="1913" book="pari">
<Emphasis>ᨶᩥᩔᨣ᩠ᨣᩥᨿᩴ ᨩᩣᨶᩥᨲᨻ᩠ᨻᨶ᩺</Emphasis>ᨲᩥ ᨠᩁᩥᨿᨾᩣᨶᩮ ᩋᩁᩩᨱᩴ ᩏᨭ᩠ᨮᩉᨲᩥ.
</Paragraph>

<Paragraph number="1914" book="pari">
<Emphasis>ᨠᨳᩥᨶᨲ᩠ᨳᩣᩁᩮᩣ ᨩᩣᨶᩥᨲᨻ᩠ᨻᩮᩣ</Emphasis>ᨲᩥ ᩈᨧᩮ ᩈᩴᨥᩔ ᨠᨳᩥᨶᨴᩩᩔᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ, ᩈᩴᨥᩮᨶ ᨠᨳᩴ ᨸᨭᩥᨸᨩ᩠ᨩᩥᨲᨻ᩠ᨻᩴ, ᩋᨲ᩠ᨳᩣᩁᨠᩮᨶ ᨠᨳᩴ ᨸᨭᩥᨸᨩ᩠ᨩᩥᨲᨻ᩠ᨻᩴ, ᩋᨶᩩᨾᩮᩣᨴᨠᩮᨶ ᨠᨳᩴ ᨸᨭᩥᨸᨩ᩠ᨩᩥᨲᨻ᩠ᨻᩴ.
</Paragraph>

</Division>
<Division number="413" book="pari">

<Paragraph number="1915" book="pari">
ᩈᩴᨥᩮᨶ ᨬᨲ᩠ᨲᩥᨴᩩᨲᩥᨿᩮᨶ ᨠᨾ᩠ᨾᩮᨶ ᨠᨳᩥᨶᨲ᩠ᨳᩣᩁᨠᩔ ᨽᩥᨠ᩠ᨡᩩᨶᩮᩣ ᨴᩤᨲᨻ᩠ᨻᩴ, ᨲᩮᨶ ᨠᨳᩥᨶᨲ᩠ᨳᩣᩁᨠᩮᨶ ᨽᩥᨠ᩠ᨡᩩᨶᩣ ᨲᨴᩉᩮᩅ ᨵᩮᩤᩅᩥᨲ᩠ᩅᩣ ᩅᩥᨾᨩ᩠ᨩᩥᨲ᩠ᩅᩣ ᩅᩥᨧᩣᩁᩮᨲ᩠ᩅᩣ ᨨᩥᨶ᩠ᨴᩥᨲ᩠ᩅᩣ ᩈᩥᨻ᩠ᨻᩮᨲ᩠ᩅᩣ ᩁᨩᩥᨲ᩠ᩅᩣ ᨠᨸ᩠ᨸᩴ ᨠᨲ᩠ᩅᩣ ᨠᨳᩥᨶᩴ ᩋᨲ᩠ᨳᩁᩥᨲᨻ᩠ᨻᩴ. ᩈᨧᩮ ᩈᩘᨥᩣᨭᩥᨿᩣ ᨠᨳᩥᨶᩴ ᩋᨲ᩠ᨳᩁᩥᨲᩩᨠᩣᨾᩮᩣ ᩉᩮᩣᨲᩥ, ᨸᩮᩣᩁᩣᨱᩥᨠᩣ ᩈᩘᨥᩣᨭᩥ ᨸᨧ᩠ᨧᩩᨴ᩠ᨵᩁᩥᨲᨻ᩠ᨻᩣ, ᨶᩅᩤ ᩈᩘᨥᩣᨭᩥ ᩋᨵᩥᨭ᩠ᨮᩣᨲᨻ᩠ᨻᩣ. ᩍᨾᩣᨿ ᩈᩘᨥᩣᨭᩥᨿᩣ ᨠᨳᩥᨶᩴ ᩋᨲ᩠ᨳᩁᩣᨾᩦᨲᩥ ᩅᩤᨧᩣ ᨽᩥᨶ᩠ᨴᩥᨲᨻ᩠ᨻᩣ. ᩈᨧᩮ ᩏᨲ᩠ᨲᩁᩣᩈᩘᨣᩮᨶ ᨠᨳᩥᨶᩴ ᩋᨲ᩠ᨳᩁᩥᨲᩩᨠᩣᨾᩮᩣ ᩉᩮᩣᨲᩥ, ᨸᩮᩣᩁᩣᨱᨠᩮᩣ ᩏᨲ᩠ᨲᩁᩣᩈᩘᨣᩮᩤ ᨸᨧ᩠ᨧᩩᨴ᩠ᨵᩁᩥᨲᨻ᩠ᨻᩮᩣ, ᨶᩅᩮᩤ ᩏᨲ᩠ᨲᩁᩣᩈᩘᨣᩮᩤ ᩋᨵᩥᨭ᩠ᨮᩣᨲᨻ᩠ᨻᩮᩣ. ᩍᨾᩥᨶᩣ ᩏᨲ᩠ᨲᩁᩣᩈᩘᨣᩮᨶ ᨠᨳᩥᨶᩴ ᩋᨲ᩠ᨳᩁᩣᨾᩦᨲᩥ ᩅᩤᨧᩣ ᨽᩥᨶ᩠ᨴᩥᨲᨻ᩠ᨻᩣ. ᩈᨧᩮ ᩋᨶ᩠ᨲᩁᩅᩤᩈᨠᩮᨶ ᨠᨳᩥᨶᩴ ᩋᨲ᩠ᨳᩁᩥᨲᩩᨠᩣᨾᩮᩣ ᩉᩮᩣᨲᩥ, ᨸᩮᩣᩁᩣᨱᨠᩮᩣ ᩋᨶ᩠ᨲᩁᩅᩤᩈᨠᩮᩣ ᨸᨧ᩠ᨧᩩᨴ᩠ᨵᩁᩥᨲᨻ᩠ᨻᩮᩣ, ᨶᩅᩮᩤ ᩋᨶ᩠ᨲᩁᩅᩤᩈᨠᩮᩣ ᩋᨵᩥᨭ᩠ᨮᩣᨲᨻ᩠ᨻᩮᩣ. ᩍᨾᩥᨶᩣ ᩋᨶ᩠ᨲᩁᩅᩤᩈᨠᩮᨶ ᨠᨳᩥᨶᩴ ᩋᨲ᩠ᨳᩁᩣᨾᩦᨲᩥ ᩅᩤᨧᩣ ᨽᩥᨶ᩠ᨴᩥᨲᨻ᩠ᨻᩣ. ᨲᩮᨶ ᨠᨳᩥᨶᨲ᩠ᨳᩣᩁᨠᩮᨶ ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  “ᩋᨲ᩠ᨳᨲᩴ, ᨽᨶ᩠ᨲᩮ, ᩈᩴᨥᩔ ᨠᨳᩥᨶᩴ, ᨵᨾ᩠ᨾᩥᨠᩮᩣ ᨠᨳᩥᨶᨲ᩠ᨳᩣᩁᩮᩣ, ᩋᨶᩩᨾᩮᩣᨴᨳᩣ”ᨲᩥ. ᨲᩮᩉᩥ ᩋᨶᩩᨾᩮᩣᨴᨠᩮᩉᩥ ᨽᩥᨠ᩠ᨡᩪᩉᩥ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  “ᩋᨲ᩠ᨳᨲᩴ, ᩋᩣᩅᩩᩈᩮᩣ, ᩈᩴᨥᩔ ᨠᨳᩥᨶᩴ, ᨵᨾ᩠ᨾᩥᨠᩮᩣ ᨠᨳᩥᨶᨲ᩠ᨳᩣᩁᩮᩣ, ᩋᨶᩩᨾᩮᩣᨴᩤᨾᩣ”ᨲᩥ. ᨲᩮᨶ ᨠᨳᩥᨶᨲ᩠ᨳᩣᩁᨠᩮᨶ ᨽᩥᨠ᩠ᨡᩩᨶᩣ ᩈᨾ᩠ᨻᩉᩩᩃᩮ ᨽᩥᨠ᩠ᨡᩪ ᩏᨸᩈᩘᨠᨾᩥᨲ᩠ᩅᩣ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔᩩ ᩅᨧᨶᩦᨿᩣ—  “ᩋᨲ᩠ᨳᨲᩴ, ᨽᨶ᩠ᨲᩮ, ᩈᩴᨥᩔ ᨠᨳᩥᨶᩴ, ᨵᨾ᩠ᨾᩥᨠᩮᩣ ᨠᨳᩥᨶᨲ᩠ᨳᩣᩁᩮᩣ, ᩋᨶᩩᨾᩮᩣᨴᨳᩣ”ᨲᩥ. ᨲᩮᩉᩥ ᩋᨶᩩᨾᩮᩣᨴᨠᩮᩉᩥ ᨽᩥᨠ᩠ᨡᩪᩉᩥ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  “ᩋᨲ᩠ᨳᨲᩴ, ᩋᩣᩅᩩᩈᩮᩣ, ᩈᩴᨥᩔ ᨠᨳᩥᨶᩴ, ᨵᨾ᩠ᨾᩥᨠᩮᩣ ᨠᨳᩥᨶᨲ᩠ᨳᩣᩁᩮᩣ ᩋᨶᩩᨾᩮᩣᨴᩤᨾᩣ”ᨲᩥ. ᨲᩮᨶ ᨠᨳᩥᨶᨲ᩠ᨳᩣᩁᨠᩮᨶ ᨽᩥᨠ᩠ᨡᩩᨶᩣ ᩑᨠᩴ ᨽᩥᨠ᩠ᨡᩩᩴ ᩏᨸᩈᩘᨠᨾᩥᨲ᩠ᩅᩣ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  “ᩋᨲ᩠ᨳᨲᩴ, ᩋᩣᩅᩩᩈᩮᩣ, ᩈᩴᨥᩔ ᨠᨳᩥᨶᩴ, ᨵᨾ᩠ᨾᩥᨠᩮᩣ ᨠᨳᩥᨶᨲ᩠ᨳᩣᩁᩮᩣ, ᩋᨶᩩᨾᩮᩣᨴᩤᩉᩦ”ᨲᩥ. ᨲᩮᨶ ᩋᨶᩩᨾᩮᩣᨴᨠᩮᨶ ᨽᩥᨠ᩠ᨡᩩᨶᩣ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  “ᩋᨲ᩠ᨳᨲᩴ, ᩋᩣᩅᩩᩈᩮᩣ, ᩈᩴᨥᩔ ᨠᨳᩥᨶᩴ, ᨵᨾ᩠ᨾᩥᨠᩮᩣ ᨠᨳᩥᨶᨲ᩠ᨳᩣᩁᩮᩣ, ᩋᨶᩩᨾᩮᩣᨴᩤᨾᩦ”ᨲᩥ.
</Paragraph>
</Division>