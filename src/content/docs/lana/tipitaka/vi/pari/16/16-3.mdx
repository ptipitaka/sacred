---
title: "16.3 ᨸᩩᨻ᩠ᨻᨠᩁᨱᨶᩥᨴᩤᨶᩣᨴᩥᩅᩥᨽᩣᨣ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="405" book="pari">

<Paragraph number="1889" book="pari">
ᨸᩩᨻ᩠ᨻᨠᩁᨱᩴ ᨠᩥᩴᨶᩥᨴᩤᨶᩴ, ᨠᩥᩴᩈᨾᩩᨴᨿᩴ, ᨠᩥᩴᨩᩣᨲᩥᨠᩴ, ᨠᩥᩴᨸᨽᩅᩴ, ᨠᩥᩴᩈᨾ᩠ᨽᩣᩁᩴ, ᨠᩥᩴᩈᨾᩩᨭ᩠ᨮᩣᨶᩴ? ᨸᨧ᩠ᨧᩩᨴ᩠ᨵᩤᩁᩮᩣ ᨠᩥᩴᨶᩥᨴᩤᨶᩮᩣ, ᨠᩥᩴᩈᨾᩩᨴᨿᩮᩣ, ᨠᩥᩴᨩᩣᨲᩥᨠᩮᩣ, ᨠᩥᩴᨸᨽᩅᩮᩤ, ᨠᩥᩴᩈᨾ᩠ᨽᩣᩁᩮᩣ, ᨠᩥᩴᩈᨾᩩᨭ᩠ᨮᩣᨶᩮᩣ? ᩋᨵᩥᨭ᩠ᨮᩣᨶᩴ ᨠᩥᩴᨶᩥᨴᩤᨶᩴ, ᨠᩥᩴᩈᨾᩩᨴᨿᩴ, ᨠᩥᩴᨩᩣᨲᩥᨠᩴ, ᨠᩥᩴᨸᨽᩅᩴ, ᨠᩥᩴᩈᨾ᩠ᨽᩣᩁᩴ, ᨠᩥᩴᩈᨾᩩᨭ᩠ᨮᩣᨶᩴ? ᩋᨲ᩠ᨳᩣᩁᩮᩣ ᨠᩥᩴᨶᩥᨴᩤᨶᩮᩣ, ᨠᩥᩴᩈᨾᩩᨴᨿᩮᩣ, ᨠᩥᩴᨩᩣᨲᩥᨠᩮᩣ, ᨠᩥᩴᨸᨽᩅᩮᩤ, ᨠᩥᩴᩈᨾ᩠ᨽᩣᩁᩮᩣ, ᨠᩥᩴᩈᨾᩩᨭ᩠ᨮᩣᨶᩮᩣ? ᨾᩣᨲᩥᨠᩣ ᨧ ᨸᩃᩥᨻᩮᩣᨵᩤ ᨧ ᨠᩥᩴᨶᩥᨴᩤᨶᩣ, ᨠᩥᩴᩈᨾᩩᨴᨿᩣ, ᨠᩥᩴᨩᩣᨲᩥᨠᩣ, ᨠᩥᩴᨸᨽᩅᩤ, ᨠᩥᩴᩈᨾ᩠ᨽᩣᩁᩣ ᨠᩥᩴᩈᨾᩩᨭ᩠ᨮᩣᨶᩣ? ᩋᩣᩈᩣ ᨧ ᩋᨶᩣᩈᩣ ᨧ ᨠᩥᩴᨶᩥᨴᩤᨶᩣ, ᨠᩥᩴᩈᨾᩩᨴᨿᩣ, ᨠᩥᩴᨩᩣᨲᩥᨠᩣ, ᨠᩥᩴᨸᨽᩅᩤ, ᨠᩥᩴᩈᨾ᩠ᨽᩣᩁᩣ, ᨠᩥᩴᩈᨾᩩᨭ᩠ᨮᩣᨶᩣ?
</Paragraph>

<Paragraph number="1890" book="pari">
ᨸᩩᨻ᩠ᨻᨠᩁᨱᩴ ᨸᨿᩮᩣᨣᨶᩥᨴᩤᨶᩴ, ᨸᨿᩮᩣᨣᩈᨾᩩᨴᨿᩴ, ᨸᨿᩮᩣᨣᨩᩣᨲᩥᨠᩴ, ᨸᨿᩮᩣᨣᨸᨽᩅᩴ, ᨸᨿᩮᩣᨣᩈᨾ᩠ᨽᩣᩁᩴ, ᨸᨿᩮᩣᨣᩈᨾᩩᨭ᩠ᨮᩣᨶᩴ. ᨸᨧ᩠ᨧᩩᨴ᩠ᨵᩤᩁᩮᩣ ᨸᩩᨻ᩠ᨻᨠᩁᨱᨶᩥᨴᩤᨶᩮᩣ, ᨸᩩᨻ᩠ᨻᨠᩁᨱᩈᨾᩩᨴᨿᩮᩣ, ᨸᩩᨻ᩠ᨻᨠᩁᨱᨩᩣᨲᩥᨠᩮᩣ, ᨸᩩᨻ᩠ᨻᨠᩁᨱᨸᨽᩅᩮᩤ, ᨸᩩᨻ᩠ᨻᨠᩁᨱᩈᨾ᩠ᨽᩣᩁᩮᩣ, ᨸᩩᨻ᩠ᨻᨠᩁᨱᩈᨾᩩᨭ᩠ᨮᩣᨶᩮᩣ. ᩋᨵᩥᨭ᩠ᨮᩣᨶᩴ ᨸᨧ᩠ᨧᩩᨴ᩠ᨵᩤᩁᨶᩥᨴᩤᨶᩴ, ᨸᨧ᩠ᨧᩩᨴ᩠ᨵᩤᩁᩈᨾᩩᨴᨿᩴ, ᨸᨧ᩠ᨧᩩᨴ᩠ᨵᩤᩁᨩᩣᨲᩥᨠᩴ, ᨸᨧ᩠ᨧᩩᨴ᩠ᨵᩤᩁᨸᨽᩅᩴ, ᨸᨧ᩠ᨧᩩᨴ᩠ᨵᩤᩁᩈᨾ᩠ᨽᩣᩁᩴ, ᨸᨧ᩠ᨧᩩᨴ᩠ᨵᩤᩁᩈᨾᩩᨭ᩠ᨮᩣᨶᩴ. ᩋᨲ᩠ᨳᩣᩁᩮᩣ ᩋᨵᩥᨭ᩠ᨮᩣᨶᨶᩥᨴᩤᨶᩮᩣ, ᩋᨵᩥᨭ᩠ᨮᩣᨶᩈᨾᩩᨴᨿᩮᩣ, ᩋᨵᩥᨭ᩠ᨮᩣᨶᨩᩣᨲᩥᨠᩮᩣ, ᩋᨵᩥᨭ᩠ᨮᩣᨶᨸᨽᩅᩮᩤ, ᩋᨵᩥᨭ᩠ᨮᩣᨶᩈᨾ᩠ᨽᩣᩁᩮᩣ, ᩋᨵᩥᨭ᩠ᨮᩣᨶᩈᨾᩩᨭ᩠ᨮᩣᨶᩮᩣ. ᨾᩣᨲᩥᨠᩣ ᨧ ᨸᩃᩥᨻᩮᩣᨵᩤ ᨧ ᩋᨲ᩠ᨳᩣᩁᨶᩥᨴᩤᨶᩣ, ᩋᨲ᩠ᨳᩣᩁᩈᨾᩩᨴᨿᩣ, ᩋᨲ᩠ᨳᩣᩁᨩᩣᨲᩥᨠᩣ, ᩋᨲ᩠ᨳᩣᩁᨸᨽᩅᩤ, ᩋᨲ᩠ᨳᩣᩁᩈᨾ᩠ᨽᩣᩁᩣ, ᩋᨲ᩠ᨳᩣᩁᩈᨾᩩᨭ᩠ᨮᩣᨶᩣ. ᩋᩣᩈᩣ ᨧ ᩋᨶᩣᩈᩣ ᨧ ᩅᨲ᩠ᨳᩩᨶᩥᨴᩤᨶᩣ, ᩅᨲ᩠ᨳᩩᩈᨾᩩᨴᨿᩣ, ᩅᨲ᩠ᨳᩩᨩᩣᨲᩥᨠᩣ, ᩅᨲ᩠ᨳᩩᨸᨽᩅᩤ, ᩅᨲ᩠ᨳᩩᩈᨾ᩠ᨽᩣᩁᩣ, ᩅᨲ᩠ᨳᩩᩈᨾᩩᨭ᩠ᨮᩣᨶᩣ.
</Paragraph>

</Division>
<Division number="406" book="pari">

<Paragraph number="1891" book="pari">
ᨸᨿᩮᩣᨣᩮᩤ ᨠᩥᩴᨶᩥᨴᩤᨶᩮᩣ, ᨠᩥᩴᩈᨾᩩᨴᨿᩮᩣ, ᨠᩥᩴᨩᩣᨲᩥᨠᩮᩣ, ᨠᩥᩴᨸᨽᩅᩮᩤ, ᨠᩥᩴᩈᨾ᩠ᨽᩣᩁᩮᩣ, ᨠᩥᩴᩈᨾᩩᨭ᩠ᨮᩣᨶᩮᩣ, ᨸᩩᨻ᩠ᨻᨠᩁᨱᩴ …ᨸᩮ…  ᨸᨧ᩠ᨧᩩᨴ᩠ᨵᩤᩁᩮᩣ…  ᩋᨵᩥᨭ᩠ᨮᩣᨶᩴ…  ᩋᨲ᩠ᨳᩣᩁᩮᩣ…  ᨾᩣᨲᩥᨠᩣ ᨧ ᨸᩃᩥᨻᩮᩣᨵᩤ ᨧ…  ᩅᨲ᩠ᨳᩩ…  ᩋᩣᩈᩣ ᨧ ᩋᨶᩣᩈᩣ ᨧ ᨠᩥᩴᨶᩥᨴᩤᨶᩣ, ᨠᩥᩴᩈᨾᩩᨴᨿᩣ, ᨠᩥᩴᨩᩣᨲᩥᨠᩣ, ᨠᩥᩴᨸᨽᩅᩤ, ᨠᩥᩴᩈᨾ᩠ᨽᩣᩁᩣ, ᨠᩥᩴᩈᨾᩩᨭ᩠ᨮᩣᨶᩣ?
</Paragraph>

<Paragraph number="1892" book="pari">
ᨸᨿᩮᩣᨣᩮᩤ ᩉᩮᨲᩩᨶᩥᨴᩤᨶᩮᩣ, ᩉᩮᨲᩩᩈᨾᩩᨴᨿᩮᩣ, ᩉᩮᨲᩩᨩᩣᨲᩥᨠᩮᩣ, ᩉᩮᨲᩩᨸᨽᩅᩮᩤ, ᩉᩮᨲᩩᩈᨾ᩠ᨽᩣᩁᩮᩣ, ᩉᩮᨲᩩᩈᨾᩩᨭ᩠ᨮᩣᨶᩮᩣ. ᨸᩩᨻ᩠ᨻᨠᩁᨱᩴ …ᨸᩮ…  ᨸᨧ᩠ᨧᩩᨴ᩠ᨵᩤᩁᩮᩣ…  ᩋᨵᩥᨭ᩠ᨮᩣᨶᩴ…  ᩋᨲ᩠ᨳᩣᩁᩮᩣ…  ᨾᩣᨲᩥᨠᩣ ᨧ ᨸᩃᩥᨻᩮᩣᨵᩤ ᨧ…  ᩅᨲ᩠ᨳᩩ…  ᩋᩣᩈᩣ ᨧ ᩋᨶᩣᩈᩣ ᨧ ᩉᩮᨲᩩᨶᩥᨴᩤᨶᩣ, ᩉᩮᨲᩩᩈᨾᩩᨴᨿᩣ, ᩉᩮᨲᩩᨩᩣᨲᩥᨠᩣ, ᩉᩮᨲᩩᨸᨽᩅᩤ, ᩉᩮᨲᩩᩈᨾ᩠ᨽᩣᩁᩣ, ᩉᩮᨲᩩᩈᨾᩩᨭ᩠ᨮᩣᨶᩣ.
</Paragraph>

</Division>
<Division number="407" book="pari">

<Paragraph number="1893" book="pari">
ᨸᨿᩮᩣᨣᩮᩤ ᨠᩥᩴᨶᩥᨴᩤᨶᩮᩣ, ᨠᩥᩴᩈᨾᩩᨴᨿᩮᩣ, ᨠᩥᩴᨩᩣᨲᩥᨠᩮᩣ, ᨠᩥᩴᨸᨽᩅᩮᩤ, ᨠᩥᩴᩈᨾ᩠ᨽᩣᩁᩮᩣ, ᨠᩥᩴᩈᨾᩩᨭ᩠ᨮᩣᨶᩮᩣ? ᨸᩩᨻ᩠ᨻᨠᩁᨱᩴ …ᨸᩮ…  ᨸᨧ᩠ᨧᩩᨴ᩠ᨵᩤᩁᩮᩣ…  ᩋᨵᩥᨭ᩠ᨮᩣᨶᩴ…  ᩋᨲ᩠ᨳᩣᩁᩮᩣ…  ᨾᩣᨲᩥᨠᩣ ᨧ ᨸᩃᩥᨻᩮᩣᨵᩤ ᨧ…  ᩅᨲ᩠ᨳᩩ…  ᩋᩣᩈᩣ ᨧ ᩋᨶᩣᩈᩣ ᨧ ᨠᩥᩴᨶᩥᨴᩤᨶᩣ, ᨠᩥᩴᩈᨾᩩᨴᨿᩣ, ᨠᩥᩴᨩᩣᨲᩥᨠᩣ, ᨠᩥᩴᨸᨽᩅᩤ, ᨠᩥᩴᩈᨾ᩠ᨽᩣᩁᩣ, ᨠᩥᩴᩈᨾᩩᨭ᩠ᨮᩣᨶᩣ?
</Paragraph>

<Paragraph number="1894" book="pari">
ᨸᨿᩮᩣᨣᩮᩤ ᨸᨧ᩠ᨧᨿᨶᩥᨴᩤᨶᩮᩣ, ᨸᨧ᩠ᨧᨿᩈᨾᩩᨴᨿᩮᩣ, ᨸᨧ᩠ᨧᨿᨩᩣᨲᩥᨠᩮᩣ, ᨸᨧ᩠ᨧᨿᨸᨽᩅᩮᩤ, ᨸᨧ᩠ᨧᨿᩈᨾ᩠ᨽᩣᩁᩮᩣ, ᨸᨧ᩠ᨧᨿᩈᨾᩩᨭ᩠ᨮᩣᨶᩮᩣ. ᨸᩩᨻ᩠ᨻᨠᩁᨱᩴ …ᨸᩮ…  ᨸᨧ᩠ᨧᩩᨴ᩠ᨵᩤᩁᩮᩣ…  ᩋᨵᩥᨭ᩠ᨮᩣᨶᩴ…  ᩋᨲ᩠ᨳᩣᩁᩮᩣ…  ᨾᩣᨲᩥᨠᩣ ᨧ ᨸᩃᩥᨻᩮᩣᨵᩤ ᨧ…  ᩅᨲ᩠ᨳᩩ…  ᩋᩣᩈᩣ ᨧ ᩋᨶᩣᩈᩣ ᨧ ᨸᨧ᩠ᨧᨿᨶᩥᨴᩤᨶᩣ, ᨸᨧ᩠ᨧᨿᩈᨾᩩᨴᨿᩣ, ᨸᨧ᩠ᨧᨿᨩᩣᨲᩥᨠᩣ, ᨸᨧ᩠ᨧᨿᨸᨽᩅᩤ, ᨸᨧ᩠ᨧᨿᩈᨾ᩠ᨽᩣᩁᩣ, ᨸᨧ᩠ᨧᨿᩈᨾᩩᨭ᩠ᨮᩣᨶᩣ.
</Paragraph>

</Division>
<Division number="408" book="pari">

<Paragraph number="1895" book="pari">
ᨸᩩᨻ᩠ᨻᨠᩁᨱᩴ ᨠᨲᩥᩉᩥ ᨵᨾ᩠ᨾᩮᩉᩥ ᩈᩘᨣᩉᩥᨲᩴ? ᨸᩩᨻ᩠ᨻᨠᩁᨱᩴ ᩈᨲ᩠ᨲᩉᩥ ᨵᨾ᩠ᨾᩮᩉᩥ ᩈᩘᨣᩉᩥᨲᩴ. ᨵᩮᩤᩅᨶᩮᨶ, ᩅᩥᨧᩣᩁᨱᩮᨶ, ᨨᩮᨴᨶᩮᨶ, ᨻᨶ᩠ᨵᨶᩮᨶ, ᩈᩥᨻ᩠ᨻᨶᩮᨶ, ᩁᨩᨶᩮᨶ, ᨠᨸ᩠ᨸᨠᩁᨱᩮᨶ—  ᨸᩩᨻ᩠ᨻᨠᩁᨱᩴ ᩍᨾᩮᩉᩥ ᩈᨲ᩠ᨲᩉᩥ ᨵᨾ᩠ᨾᩮᩉᩥ ᩈᩘᨣᩉᩥᨲᩴ.
</Paragraph>

<Paragraph number="1896" book="pari">
ᨸᨧ᩠ᨧᩩᨴ᩠ᨵᩤᩁᩮᩣ ᨠᨲᩥᩉᩥ ᨵᨾ᩠ᨾᩮᩉᩥ ᩈᩘᨣᩉᩥᨲᩮᩣ? ᨸᨧ᩠ᨧᩩᨴ᩠ᨵᩤᩁᩮᩣ ᨲᩦᩉᩥ ᨵᨾ᩠ᨾᩮᩉᩥ ᩈᩘᨣᩉᩥᨲᩮᩣ—  ᩈᩘᨥᩣᨭᩥᨿᩣ, ᩏᨲ᩠ᨲᩁᩣᩈᩘᨣᩮᨶ, ᩋᨶ᩠ᨲᩁᩅᩤᩈᨠᩮᨶ.
</Paragraph>

<Paragraph number="1897" book="pari">
ᩋᨵᩥᨭ᩠ᨮᩣᨶᩴ ᨠᨲᩥᩉᩥ ᨵᨾ᩠ᨾᩮᩉᩥ ᩈᩘᨣᩉᩥᨲᩴ? ᩋᨵᩥᨭ᩠ᨮᩣᨶᩴ ᨲᩦᩉᩥ ᨵᨾ᩠ᨾᩮᩉᩥ ᩈᩘᨣᩉᩥᨲᩴ—  ᩈᩘᨥᩣᨭᩥᨿᩣ, ᩏᨲ᩠ᨲᩁᩣᩈᩘᨣᩮᨶ, ᩋᨶ᩠ᨲᩁᩅᩤᩈᨠᩮᨶ.
</Paragraph>

<Paragraph number="1898" book="pari">
ᩋᨲ᩠ᨳᩣᩁᩮᩣ ᨠᨲᩥᩉᩥ ᨵᨾ᩠ᨾᩮᩉᩥ ᩈᩘᨣᩉᩥᨲᩮᩣ? ᩋᨲ᩠ᨳᩣᩁᩮᩣ ᩑᨠᩮᨶ ᨵᨾ᩠ᨾᩮᨶ ᩈᩘᨣᩉᩥᨲᩮᩣ—  ᩅᨧᩦᨽᩮᨴᩮᨶ.
</Paragraph>

<Paragraph number="1899" book="pari">
ᨠᨳᩥᨶᩔ ᨠᨲᩥ ᨾᩪᩃᩣᨶᩥ, ᨠᨲᩥ ᩅᨲ᩠ᨳᩪᨶᩥ, ᨠᨲᩥ ᨽᩪᨾᩥᨿᩮᩣ? ᨠᨳᩥᨶᩔ ᩑᨠᩴ ᨾᩪᩃᩴ—  ᩈᩴᨥᩮᩣ; ᨲᩦᨱᩥ ᩅᨲ᩠ᨳᩪᨶᩥ—  ᩈᩘᨥᩣᨭᩥ, ᩏᨲ᩠ᨲᩁᩣᩈᩘᨣᩮᩤ, ᩋᨶ᩠ᨲᩁᩅᩤᩈᨠᩮᩣ, ᨨ ᨽᩪᨾᩥᨿᩮᩣ—  ᨡᩮᩣᨾᩴ, ᨠᨸ᩠ᨸᩣᩈᩥᨠᩴ, ᨠᩮᩣᩈᩮᨿ᩠ᨿᩴ, ᨠᨾ᩠ᨻᩃᩴ, ᩈᩣᨱᩴ, ᨽᩘᨣᩴ.
</Paragraph>

<Paragraph number="1900" book="pari">
ᨠᨳᩥᨶᩔ ᨠᩮᩣ ᩋᩣᨴᩥ, ᨠᩥᩴ ᨾᨩ᩠ᨫᩮ, ᨠᩥᩴ ᨸᩁᩥᨿᩮᩣᩈᩣᨶᩴ? ᨠᨳᩥᨶᩔ ᨸᩩᨻ᩠ᨻᨠᩁᨱᩴ ᩋᩣᨴᩥ, ᨠᩕᩥᨿᩣ ᨾᨩ᩠ᨫᩮ, ᩋᨲ᩠ᨳᩣᩁᩮᩣ ᨸᩁᩥᨿᩮᩣᩈᩣᨶᩴ.
</Paragraph>

</Division>
<Division number="409" book="pari">

<Paragraph number="1901" book="pari">
ᨠᨲᩥᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨸᩩᨣ᩠ᨣᩃᩮᩣ ᩋᨽᨻ᩠ᨻᩮᩣ ᨠᨳᩥᨶᩴ ᩋᨲ᩠ᨳᩁᩥᨲᩩᩴ? ᨠᨲᩥᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨸᩩᨣ᩠ᨣᩃᩮᩣ ᨽᨻ᩠ᨻᩮᩣ ᨠᨳᩥᨶᩴ ᩋᨲ᩠ᨳᩁᩥᨲᩩᩴ? ᩋᨭ᩠ᨮᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨸᩩᨣ᩠ᨣᩃᩮᩣ ᩋᨽᨻ᩠ᨻᩮᩣ ᨠᨳᩥᨶᩴ ᩋᨲ᩠ᨳᩁᩥᨲᩩᩴ. ᩋᨭ᩠ᨮᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨸᩩᨣ᩠ᨣᩃᩮᩣ ᨽᨻ᩠ᨻᩮᩣ ᨠᨳᩥᨶᩴ ᩋᨲ᩠ᨳᩁᩥᨲᩩᩴ. ᨠᨲᨾᩮᩉᩥ ᩋᨭ᩠ᨮᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨸᩩᨣ᩠ᨣᩃᩮᩣ ᩋᨽᨻ᩠ᨻᩮᩣ ᨠᨳᩥᨶᩴ ᩋᨲ᩠ᨳᩁᩥᨲᩩᩴ? ᨸᩩᨻ᩠ᨻᨠᩁᨱᩴ ᨶ ᨩᩣᨶᩣᨲᩥ, ᨸᨧ᩠ᨧᩩᨴ᩠ᨵᩤᩁᩴ ᨶ ᨩᩣᨶᩣᨲᩥ, ᩋᨵᩥᨭ᩠ᨮᩣᨶᩴ ᨶ ᨩᩣᨶᩣᨲᩥ, ᩋᨲ᩠ᨳᩣᩁᩴ ᨶ ᨩᩣᨶᩣᨲᩥ, ᨾᩣᨲᩥᨠᩴ ᨶ ᨩᩣᨶᩣᨲᩥ, ᨸᩃᩥᨻᩮᩣᨵᩴ ᨶ ᨩᩣᨶᩣᨲᩥ, ᩏᨴ᩠ᨵᩤᩁᩴ ᨶ ᨩᩣᨶᩣᨲᩥ, ᩋᩣᨶᩥᩈᩴᩈᩴ ᨶ ᨩᩣᨶᩣᨲᩥ—  ᩍᨾᩮᩉᩥ ᩋᨭ᩠ᨮᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨸᩩᨣ᩠ᨣᩃᩮᩣ ᩋᨽᨻ᩠ᨻᩮᩣ ᨠᨳᩥᨶᩴ ᩋᨲ᩠ᨳᩁᩥᨲᩩᩴ. ᨠᨲᨾᩮᩉᩥ ᩋᨭ᩠ᨮᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨸᩩᨣ᩠ᨣᩃᩮᩣ ᨽᨻ᩠ᨻᩮᩣ ᨠᨳᩥᨶᩴ ᩋᨲ᩠ᨳᩁᩥᨲᩩᩴ? ᨸᩩᨻ᩠ᨻᨠᩁᨱᩴ ᨩᩣᨶᩣᨲᩥ, ᨸᨧ᩠ᨧᩩᨴ᩠ᨵᩤᩁᩴ ᨩᩣᨶᩣᨲᩥ, ᩋᨵᩥᨭ᩠ᨮᩣᨶᩴ ᨩᩣᨶᩣᨲᩥ, ᩋᨲ᩠ᨳᩣᩁᩴ ᨩᩣᨶᩣᨲᩥ, ᨾᩣᨲᩥᨠᩴ ᨩᩣᨶᩣᨲᩥ, ᨸᩃᩥᨻᩮᩣᨵᩴ ᨩᩣᨶᩣᨲᩥ, ᩏᨴ᩠ᨵᩤᩁᩴ ᨩᩣᨶᩣᨲᩥ, ᩋᩣᨶᩥᩈᩴᩈᩴ ᨩᩣᨶᩣᨲᩥ—  ᩍᨾᩮᩉᩥ ᩋᨭ᩠ᨮᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨸᩩᨣ᩠ᨣᩃᩮᩣ ᨽᨻ᩠ᨻᩮᩣ ᨠᨳᩥᨶᩴ ᩋᨲ᩠ᨳᩁᩥᨲᩩᩴ.
</Paragraph>

</Division>
<Division number="410" book="pari">

<Paragraph number="1902" book="pari">
ᨠᨲᩥᨶᩴ ᨸᩩᨣ᩠ᨣᩃᩣᨶᩴ ᨠᨳᩥᨶᨲ᩠ᨳᩣᩁᩣ ᨶ ᩁᩩᩉᨶ᩠ᨲᩥ? ᨠᨲᩥᨶᩴ ᨸᩩᨣ᩠ᨣᩃᩣᨶᩴ ᨠᨳᩥᨶᨲ᩠ᨳᩣᩁᩣ ᩁᩩᩉᨶ᩠ᨲᩥ? ᨲᩥᨱ᩠ᨱᩴ ᨸᩩᨣ᩠ᨣᩃᩣᨶᩴ ᨠᨳᩥᨶᨲ᩠ᨳᩣᩁᩣ ᨶ ᩁᩩᩉᨶ᩠ᨲᩥ. ᨲᩥᨱ᩠ᨱᩴ ᨸᩩᨣ᩠ᨣᩃᩣᨶᩴ ᨠᨳᩥᨶᨲ᩠ᨳᩣᩁᩣ ᩁᩩᩉᨶ᩠ᨲᩥ. ᨠᨲᨾᩮᩈᩴ ᨲᩥᨱ᩠ᨱᩴ ᨸᩩᨣ᩠ᨣᩃᩣᨶᩴ ᨠᨳᩥᨶᨲ᩠ᨳᩣᩁᩣ ᨶ ᩁᩩᩉᨶ᩠ᨲᩥ? ᨶᩥᩔᩦᨾᨭ᩠ᨮᩮᩣ ᩋᨶᩩᨾᩮᩣᨴᨲᩥ, ᩋᨶᩩᨾᩮᩣᨴᩮᨶ᩠ᨲᩮᩣ ᨶ ᩅᩤᨧᩴ ᨽᩥᨶ᩠ᨴᨲᩥ, ᩅᩤᨧᩴ ᨽᩥᨶ᩠ᨴᨶ᩠ᨲᩮᩣ ᨶ ᨸᩁᩴ ᩅᩥᨬ᩠ᨬᩣᨸᩮᨲᩥ—  ᩍᨾᩮᩈᩴ ᨲᩥᨱ᩠ᨱᩴ ᨸᩩᨣ᩠ᨣᩃᩣᨶᩴ ᨠᨳᩥᨶᨲ᩠ᨳᩣᩁᩣ ᨶ ᩁᩩᩉᨶ᩠ᨲᩥ. ᨠᨲᨾᩮᩈᩴ ᨲᩥᨱ᩠ᨱᩴ ᨸᩩᨣ᩠ᨣᩃᩣᨶᩴ ᨠᨳᩥᨶᨲ᩠ᨳᩣᩁᩣ ᩁᩩᩉᨶ᩠ᨲᩥ? ᩈᩦᨾᨭ᩠ᨮᩮᩣ ᩋᨶᩩᨾᩮᩣᨴᨲᩥ, ᩋᨶᩩᨾᩮᩣᨴᩮᨶ᩠ᨲᩮᩣ ᩅᩤᨧᩴ ᨽᩥᨶ᩠ᨴᨲᩥ, ᩅᩤᨧᩴ ᨽᩥᨶ᩠ᨴᨶ᩠ᨲᩮᩣ ᨸᩁᩴ ᩅᩥᨬ᩠ᨬᩣᨸᩮᨲᩥ—  ᩍᨾᩮᩈᩴ ᨲᩥᨱ᩠ᨱᩴ ᨸᩩᨣ᩠ᨣᩃᩣᨶᩴ ᨠᨳᩥᨶᨲ᩠ᨳᩣᩁᩣ ᩁᩩᩉᨶ᩠ᨲᩥ.
</Paragraph>

</Division>
<Division number="411" book="pari">

<Paragraph number="1903" book="pari">
ᨠᨲᩥ ᨠᨳᩥᨶᨲ᩠ᨳᩣᩁᩣ ᨶ ᩁᩩᩉᨶ᩠ᨲᩥ? ᨠᨲᩥ ᨠᨳᩥᨶᨲ᩠ᨳᩣᩁᩣ ᩁᩩᩉᨶ᩠ᨲᩥ? ᨲᨿᩮᩣ ᨠᨳᩥᨶᨲ᩠ᨳᩣᩁᩣ ᨶ ᩁᩩᩉᨶ᩠ᨲᩥ. ᨲᨿᩮᩣ ᨠᨳᩥᨶᨲ᩠ᨳᩣᩁᩣ ᩁᩩᩉᨶ᩠ᨲᩥ. ᨠᨲᨾᩮ ᨲᨿᩮᩣ ᨠᨳᩥᨶᨲ᩠ᨳᩣᩁᩣ ᨶ ᩁᩩᩉᨶ᩠ᨲᩥ? ᩅᨲ᩠ᨳᩩᩅᩥᨸᨶ᩠ᨶᨬ᩠ᨧᩮᩅ ᩉᩮᩣᨲᩥ, ᨠᩣᩃᩅᩥᨸᨶ᩠ᨶᨬ᩠ᨧ, ᨠᩁᨱᩅᩥᨸᨶ᩠ᨶᨬ᩠ᨧ—  ᩍᨾᩮ ᨲᨿᩮᩣ ᨠᨳᩥᨶᨲ᩠ᨳᩣᩁᩣ ᨶ ᩁᩩᩉᨶ᩠ᨲᩥ. ᨠᨲᨾᩮ ᨲᨿᩮᩣ ᨠᨳᩥᨶᨲ᩠ᨳᩣᩁᩣ ᩁᩩᩉᨶ᩠ᨲᩥ? ᩅᨲ᩠ᨳᩩᩈᨾ᩠ᨸᨶ᩠ᨶᨬ᩠ᨧᩮᩅ ᩉᩮᩣᨲᩥ, ᨠᩣᩃᩈᨾ᩠ᨸᨶ᩠ᨶᨬ᩠ᨧ, ᨠᩁᨱᩈᨾ᩠ᨸᨶ᩠ᨶᨬ᩠ᨧ—  ᩍᨾᩮ ᨲᨿᩮᩣ ᨠᨳᩥᨶᨲ᩠ᨳᩣᩁᩣ ᩁᩩᩉᨶ᩠ᨲᩥ.
</Paragraph>
</Division>