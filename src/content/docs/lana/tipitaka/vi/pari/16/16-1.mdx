---
title: "16.1 ᨠᨳᩥᨶᩋᨲ᩠ᨳᨲᩣᨴᩥ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="403" book="pari">

<Paragraph number="1880" book="pari">
ᨠᩔ ᨠᨳᩥᨶᩴ ᩋᨶᨲ᩠ᨳᨲᩴ? ᨠᩔ ᨠᨳᩥᨶᩴ ᩋᨲ᩠ᨳᨲᩴ? ᨠᩥᨶ᩠ᨲᩥ ᨠᨳᩥᨶᩴ ᩋᨶᨲ᩠ᨳᨲᩴ? ᨠᩥᨶ᩠ᨲᩥ ᨠᨳᩥᨶᩴ ᩋᨲ᩠ᨳᨲᩴ?
</Paragraph>

<Paragraph number="1881" book="pari">
<Emphasis>ᨠᩔ ᨠᨳᩥᨶᩴ ᩋᨶᨲ᩠ᨳᨲᨶ᩺</Emphasis>ᨲᩥ? ᨴ᩠ᩅᩥᨶ᩠ᨶᩴ ᨸᩩᨣ᩠ᨣᩃᩣᨶᩴ ᩋᨶᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ—  ᩋᨶᨲ᩠ᨳᩣᩁᨠᩔ ᨧ ᩋᨶᨶᩩᨾᩮᩣᨴᨠᩔ ᨧ. ᩍᨾᩮᩈᩴ ᨴ᩠ᩅᩥᨶ᩠ᨶᩴ ᨸᩩᨣ᩠ᨣᩃᩣᨶᩴ ᩋᨶᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ.
</Paragraph>

<Paragraph number="1882" book="pari">
<Emphasis>ᨠᩔ ᨠᨳᩥᨶᩴ ᩋᨲ᩠ᨳᨲᨶ᩺</Emphasis>ᨲᩥ? ᨴ᩠ᩅᩥᨶ᩠ᨶᩴ ᨸᩩᨣ᩠ᨣᩃᩣᨶᩴ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ—  ᩋᨲ᩠ᨳᩣᩁᨠᩔ ᨧ ᩋᨶᩩᨾᩮᩣᨴᨠᩔ ᨧ. ᩍᨾᩮᩈᩴ ᨴ᩠ᩅᩥᨶ᩠ᨶᩴ ᨸᩩᨣ᩠ᨣᩃᩣᨶᩴ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ.
</Paragraph>

<Paragraph number="1883" book="pari">
<Emphasis>ᨠᩥᨶ᩠ᨲᩥ ᨠᨳᩥᨶᩴ ᩋᨶᨲ᩠ᨳᨲᨶ᩺</Emphasis>ᨲᩥ? ᨧᨲᩩᩅᩦᩈᨲᩥᨿᩣ ᩋᩣᨠᩣᩁᩮᩉᩥ ᩋᨶᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᩏᩃᩖᩥᨡᩥᨲᨾᨲ᩠ᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᨵᩮᩤᩅᨶᨾᨲ᩠ᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᨧᩦᩅᩁᩅᩥᨧᩣᩁᨱᨾᨲ᩠ᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᨨᩮᨴᨶᨾᨲ᩠ᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᨻᨶ᩠ᨵᨶᨾᨲ᩠ᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᩒᩅᨭ᩠ᨭᩥᨿᨠᩁᨱᨾᨲ᩠ᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᨠᨱ᩠ᨯᩩᩈᨠᩁᨱᨾᨲ᩠ᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᨴᩊ᩠ᩉᩦᨠᨾ᩠ᨾᨠᩁᨱᨾᨲ᩠ᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᩋᨶᩩᩅᩤᨲᨠᩁᨱᨾᨲ᩠ᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᨸᩁᩥᨽᨱ᩠ᨯᨠᩁᨱᨾᨲ᩠ᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᩒᩅᨴ᩠ᨵᩮᨿ᩠ᨿᨠᩁᨱᨾᨲ᩠ᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᨠᨾ᩠ᨻᩃᨾᨴ᩠ᨴᨶᨾᨲ᩠ᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᨶᩥᨾᩥᨲ᩠ᨲᨠᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᨸᩁᩥᨠᨳᩣᨠᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᨠᩩᨠ᩠ᨠᩩᨠᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᩈᨶ᩠ᨶᩥᨵᩥᨠᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᨶᩥᩔᨣ᩠ᨣᩥᨿᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᩋᨠᨸ᩠ᨸᨠᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᩋᨬ᩠ᨬᨲᩕ ᩈᩘᨥᩣᨭᩥᨿᩣ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᩋᨬ᩠ᨬᨲᩕ ᩏᨲ᩠ᨲᩁᩣᩈᩘᨣᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᩋᨬ᩠ᨬᨲᩕ ᩋᨶ᩠ᨲᩁᩅᩤᩈᨠᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᩋᨬ᩠ᨬᨲᩕ ᨸᨬ᩠ᨧᨠᩮᨶ ᩅᩤ ᩋᨲᩥᩁᩮᨠᨸᨬ᩠ᨧᨠᩮᨶ ᩅᩤ ᨲᨴᩉᩮᩅ ᩈᨬ᩠ᨨᩥᨶ᩠ᨶᩮᨶ ᩈᨾᨱ᩠ᨯᩃᩦᨠᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨶ ᩋᨬ᩠ᨬᨲᩕ ᨸᩩᨣ᩠ᨣᩃᩔ ᩋᨲ᩠ᨳᩣᩁᩣ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᩈᨾ᩠ᨾᩣ ᨧᩮ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨲᨬ᩠ᨧᩮ ᨶᩥᩔᩦᨾᨭ᩠ᨮᩮᩣ ᩋᨶᩩᨾᩮᩣᨴᨲᩥ. ᩑᩅᨾ᩠ᨸᩥ ᩋᨶᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ.
</Paragraph>

<Paragraph number="1884" book="pari">
ᨶᩥᨾᩥᨲ᩠ᨲᨠᨾ᩠ᨾᩴ ᨶᩣᨾ ᨶᩥᨾᩥᨲ᩠ᨲᩴ ᨠᩁᩮᩣᨲᩥ—  “ᩍᨾᩥᨶᩣ ᨴᩩᩔᩮᨶ ᨠᨳᩥᨶᩴ ᩋᨲ᩠ᨳᩁᩥᩔᩣᨾᩦ”ᨲᩥ. ᨸᩁᩥᨠᨳᩣ ᨶᩣᨾ ᨸᩁᩥᨠᨳᩴ ᨠᩁᩮᩣᨲᩥ—  “ᩍᨾᩣᨿ ᨸᩁᩥᨠᨳᩣᨿ ᨠᨳᩥᨶᨴᩩᩔᩴ ᨶᩥᨻ᩠ᨻᨲ᩠ᨲᩮᩔᩣᨾᩦ”ᨲᩥ. ᨠᩩᨠ᩠ᨠᩩᨠᨲᩴ ᨶᩣᨾ ᩋᨶᩣᨴᩥᨿᨴᩤᨶᩴ ᩅᩩᨧ᩠ᨧᨲᩥ. ᩈᨶ᩠ᨶᩥᨵᩥ ᨶᩣᨾ ᨴ᩠ᩅᩮ ᩈᨶ᩠ᨶᩥᨵᩥᨿᩮᩣ—  ᨠᩁᨱᩈᨶ᩠ᨶᩥᨵᩥ ᩅᩤ ᨶᩥᨧᨿᩈᨶ᩠ᨶᩥᨵᩥ ᩅᩤ. ᨶᩥᩔᨣ᩠ᨣᩥᨿᩴ ᨶᩣᨾ ᨠᨿᩥᩁᨾᩣᨶᩮ ᩋᩁᩩᨱᩴ ᩏᨭ᩠ᨮᩉᨲᩥ. ᩍᨾᩮᩉᩥ ᨧᨲᩩᩅᩦᩈᨲᩥᨿᩣ ᩋᩣᨠᩣᩁᩮᩉᩥ ᩋᨶᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ.
</Paragraph>

<Paragraph number="1885" book="pari">
<Emphasis>ᨠᩥᨶ᩠ᨲᩥ ᨠᨳᩥᨶᩴ ᩋᨲ᩠ᨳᨲᨶ᩺</Emphasis>ᨲᩥ? ᩈᨲ᩠ᨲᩁᩈᩉᩥ ᩋᩣᨠᩣᩁᩮᩉᩥ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ. ᩋᩉᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᩋᩉᨲᨠᨸ᩠ᨸᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨸᩥᩃᩮᩣᨲᩥᨠᩣᨿ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨸᩴᩈᩩᨠᩪᩃᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨸᩣᨸᨱᩥᨠᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᩋᨶᩥᨾᩥᨲ᩠ᨲᨠᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᩋᨸᩁᩥᨠᨳᩣᨠᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᩋᨠᩩᨠ᩠ᨠᩩᨠᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᩋᩈᨶ᩠ᨶᩥᨵᩥᨠᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᩋᨶᩥᩔᨣ᩠ᨣᩥᨿᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨠᨸ᩠ᨸᨠᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᩈᩘᨥᩣᨭᩥᨿᩣ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᩏᨲ᩠ᨲᩁᩣᩈᩘᨣᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᩋᨶ᩠ᨲᩁᩅᩤᩈᨠᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨸᨬ᩠ᨧᨠᩮᨶ ᩅᩤ ᩋᨲᩥᩁᩮᨠᨸᨬ᩠ᨧᨠᩮᨶ ᩅᩤ ᨲᨴᩉᩮᩅ ᩈᨬ᩠ᨨᩥᨶ᩠ᨶᩮᨶ ᩈᨾᨱ᩠ᨯᩃᩦᨠᨲᩮᨶ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨸᩩᨣ᩠ᨣᩃᩔ ᩋᨲ᩠ᨳᩣᩁᩣ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᩈᨾ᩠ᨾᩣ ᨧᩮ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ, ᨲᨬ᩠ᨧᩮ ᩈᩦᨾᨭ᩠ᨮᩮᩣ ᩋᨶᩩᨾᩮᩣᨴᨲᩥ, ᩑᩅᨾ᩠ᨸᩥ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ. ᩍᨾᩮᩉᩥ ᩈᨲ᩠ᨲᩁᩈᩉᩥ ᩋᩣᨠᩣᩁᩮᩉᩥ ᩋᨲ᩠ᨳᨲᩴ ᩉᩮᩣᨲᩥ ᨠᨳᩥᨶᩴ.
</Paragraph>

<Paragraph number="1886" book="pari">
ᩈᩉ ᨠᨳᩥᨶᩔ ᩋᨲ᩠ᨳᩣᩁᩣ ᨠᨲᩥ ᨵᨾ᩠ᨾᩣ ᨩᩣᨿᨶ᩠ᨲᩥ? ᩈᩉ ᨠᨳᩥᨶᩔ ᩋᨲ᩠ᨳᩣᩁᩣ ᨸᨶ᩠ᨶᩁᩈ ᨵᨾ᩠ᨾᩣ ᨩᩣᨿᨶ᩠ᨲᩥ—  ᩋᨭ᩠ᨮ ᨾᩣᨲᩥᨠᩣ, ᨴ᩠ᩅᩮ ᨸᩃᩥᨻᩮᩣᨵᩤ, ᨸᨬ᩠ᨧᩣᨶᩥᩈᩴᩈᩣ. ᩈᩉ ᨠᨳᩥᨶᩔ ᩋᨲ᩠ᨳᩣᩁᩣ ᩍᨾᩮ ᨸᨶ᩠ᨶᩁᩈ ᨵᨾ᩠ᨾᩣ ᨩᩣᨿᨶ᩠ᨲᩥ.
</Paragraph>
</Division>