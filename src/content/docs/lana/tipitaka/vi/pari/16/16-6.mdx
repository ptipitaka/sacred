---
title: "16.6 ᨸᩃᩥᨻᩮᩣᨵᨸᨬ᩠ᩉᩣᨻ᩠ᨿᩣᨠᩁᨱ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="415" book="pari">

<Paragraph number="1917" type="verses" book="pari">
_ᨸᨠ᩠ᨠᨾᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᨲᨾᩮᩣ ᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ._  

</Paragraph>

<Paragraph number="1918" type="verses" book="pari">
_ᨸᨠ᩠ᨠᨾᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᩅᩥᩔᨩ᩠ᨩᩥᩔᩴ,_  
_ᨧᩦᩅᩁᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ;_  
_ᨲᩔ ᩈᩉ ᨻᩉᩥᩈᩦᨾᨣᨾᨶᩣ,_  
_ᩋᩣᩅᩤᩈᨸᩃᩥᨻᩮᩣᨵᩮᩤ ᨨᩥᨩ᩠ᨩᨲᩥ. (1)_  

</Paragraph>

<Paragraph number="1919" type="verses" book="pari">
_ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᨲᨾᩮᩣ ᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ._  

</Paragraph>

<Paragraph number="1920" type="verses" book="pari">
_ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᩅᩥᩔᨩ᩠ᨩᩥᩔᩴ,_  
_ᩋᩣᩅᩤᩈᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ;_  
_ᨧᩦᩅᩁᩮ ᨶᩥᨭ᩠ᨮᩥᨲᩮ ᨧᩦᩅᩁᨸᩃᩥᨻᩮᩣᨵᩮᩤ ᨨᩥᨩ᩠ᨩᨲᩥ. (2)_  

</Paragraph>

<Paragraph number="1921" type="verses" book="pari">
_ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᨲᨾᩮᩣ ᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ._  

</Paragraph>

<Paragraph number="1922" type="verses" book="pari">
_ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᩅᩥᩔᨩ᩠ᨩᩥᩔᩴ,_  
_ᨴ᩠ᩅᩮ ᨸᩃᩥᨻᩮᩣᨵᩤ ᩋᨸᩩᨻ᩠ᨻᩴ ᩋᨧᩁᩥᨾᩴ ᨨᩥᨩ᩠ᨩᨶ᩠ᨲᩥ. (3)_  

</Paragraph>

<Paragraph number="1923" type="verses" book="pari">
_ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᨲᨾᩮᩣ ᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ._  

</Paragraph>

<Paragraph number="1924" type="verses" book="pari">
_ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᩅᩥᩔᨩ᩠ᨩᩥᩔᩴ,_  
_ᩋᩣᩅᩤᩈᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ;_  
_ᨧᩦᩅᩁᩮ ᨶᨭ᩠ᨮᩮ ᨧᩦᩅᩁᨸᩃᩥᨻᩮᩣᨵᩮᩤ ᨨᩥᨩ᩠ᨩᨲᩥ. (4)_  

</Paragraph>

<Paragraph number="1925" type="verses" book="pari">
_ᩈᩅᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᨲᨾᩮᩣ ᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ._  

</Paragraph>

<Paragraph number="1926" type="verses" book="pari">
_ᩈᩅᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᩅᩥᩔᨩ᩠ᨩᩥᩔᩴ,_  
_ᨧᩦᩅᩁᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ;_  
_ᨲᩔ ᩈᩉ ᩈᩅᨶᩮᨶ,_  
_ᩋᩣᩅᩤᩈᨸᩃᩥᨻᩮᩣᨵᩮᩤ ᨨᩥᨩ᩠ᨩᨲᩥ. (5)_  

</Paragraph>

<Paragraph number="1927" type="verses" book="pari">
_ᩋᩣᩈᩣᩅᨧ᩠ᨨᩮᨴᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᨲᨾᩮᩣ ᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ._  

</Paragraph>

<Paragraph number="1928" type="verses" book="pari">
_ᩋᩣᩈᩣᩅᨧ᩠ᨨᩮᨴᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᩅᩥᩔᨩ᩠ᨩᩥᩔᩴ,_  
_ᩋᩣᩅᩤᩈᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ;_  
_ᨧᩦᩅᩁᩣᩈᩣᨿ ᩏᨸᨧ᩠ᨨᩥᨶ᩠ᨶᩣᨿ ᨧᩦᩅᩁᨸᩃᩥᨻᩮᩣᨵᩮᩤ ᨨᩥᨩ᩠ᨩᨲᩥ. (6)_  

</Paragraph>

<Paragraph number="1929" type="verses" book="pari">
_ᩈᩦᨾᩣᨲᩥᨠ᩠ᨠᨾᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᨲᨾᩮᩣ ᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ._  

</Paragraph>

<Paragraph number="1930" type="verses" book="pari">
_ᩈᩦᨾᩣᨲᩥᨠ᩠ᨠᨾᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᩅᩥᩔᨩ᩠ᨩᩥᩔᩴ,_  
_ᨧᩦᩅᩁᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ;_  
_ᨲᩔ ᨻᩉᩥᩈᩦᨾᩮ ᩋᩣᩅᩤᩈᨸᩃᩥᨻᩮᩣᨵᩮᩤ ᨨᩥᨩ᩠ᨩᨲᩥ. (7)_  

</Paragraph>

<Paragraph number="1931" type="verses" book="pari">
_ᩈᩉᩩᨻ᩠ᨽᩣᩁᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᨲᨾᩮᩣ ᨸᩃᩥᨻᩮᩣᨵᩮᩤ ᨸᨮᨾᩴ ᨨᩥᨩ᩠ᨩᨲᩥ._  

</Paragraph>

<Paragraph number="1932" type="verses" book="pari">
_ᩈᩉᩩᨻ᩠ᨽᩣᩁᩮᩣ ᨠᨳᩥᨶᩩᨴ᩠ᨵᩤᩁᩮᩣ,_  
_ᩅᩩᨲ᩠ᨲᩮᩣ ᩋᩣᨴᩥᨧ᩠ᨧᨻᨶ᩠ᨵᩩᨶᩣ;_  
_ᩑᨲᨬ᩠ᨧ ᨲᩣᩉᩴ ᩅᩥᩔᨩ᩠ᨩᩥᩔᩴ,_  
_ᨴ᩠ᩅᩮ ᨸᩃᩥᨻᩮᩣᨵᩤ ᩋᨸᩩᨻ᩠ᨻᩴ ᩋᨧᩁᩥᨾᩴ ᨨᩥᨩ᩠ᨩᨶ᩠ᨲᩦᨲᩥ. (8)_  

</Paragraph>

</Division>
<Division number="416" book="pari">

<Paragraph number="1933" book="pari">
ᨠᨲᩥ ᨠᨳᩥᨶᩩᨴ᩠ᨵᩤᩁᩣ ᩈᩴᨥᩣᨵᩦᨶᩣ? ᨠᨲᩥ ᨠᨳᩥᨶᩩᨴ᩠ᨵᩤᩁᩣ ᨸᩩᨣ᩠ᨣᩃᩣᨵᩦᨶᩣ? ᨠᨲᩥ ᨠᨳᩥᨶᩩᨴ᩠ᨵᩤᩁᩣ ᨶᩮᩅ ᩈᩴᨥᩣᨵᩦᨶᩣ ᨶ ᨸᩩᨣ᩠ᨣᩃᩣᨵᩦᨶᩣ? ᩑᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ ᩈᩴᨥᩣᨵᩦᨶᩮᩣ—  ᩋᨶ᩠ᨲᩁᩩᨻ᩠ᨽᩣᩁᩮᩣ. ᨧᨲ᩠ᨲᩣᩁᩮᩣ ᨠᨳᩥᨶᩩᨴ᩠ᨵᩤᩁᩣ ᨸᩩᨣ᩠ᨣᩃᩣᨵᩦᨶᩣ—  ᨸᨠ᩠ᨠᨾᨶᨶ᩠ᨲᩥᨠᩮᩣ, ᨶᩥᨭ᩠ᨮᩣᨶᨶ᩠ᨲᩥᨠᩮᩣ, ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ, ᩈᩦᨾᩣᨲᩥᨠ᩠ᨠᨾᨶᨶ᩠ᨲᩥᨠᩮᩣ. ᨧᨲ᩠ᨲᩣᩁᩮᩣ ᨠᨳᩥᨶᩩᨴ᩠ᨵᩤᩁᩣ ᨶᩮᩅ ᩈᩴᨥᩣᨵᩦᨶᩣ ᨶ ᨸᩩᨣ᩠ᨣᩃᩣᨵᩦᨶᩣ—  ᨶᩣᩈᨶᨶ᩠ᨲᩥᨠᩮᩣ, ᩈᩅᨶᨶ᩠ᨲᩥᨠᩮᩣ, ᩋᩣᩈᩣᩅᨧ᩠ᨨᩮᨴᩥᨠᩮᩣ, ᩈᩉᩩᨻ᩠ᨽᩣᩁᩮᩣ. ᨠᨲᩥ ᨠᨳᩥᨶᩩᨴ᩠ᨵᩤᩁᩣ ᩋᨶ᩠ᨲᩮᩣᩈᩦᨾᩣᨿ ᩏᨴ᩠ᨵᩁᩥᨿ᩠ᨿᨶ᩠ᨲᩥ? ᨠᨲᩥ ᨠᨳᩥᨶᩩᨴ᩠ᨵᩤᩁᩣ ᨻᩉᩥᩈᩦᨾᩣᨿ ᩏᨴ᩠ᨵᩁᩥᨿ᩠ᨿᨶ᩠ᨲᩥ? ᨠᨲᩥ ᨠᨳᩥᨶᩩᨴ᩠ᨵᩤᩁᩣ ᩈᩥᨿᩣ ᩋᨶ᩠ᨲᩮᩣᩈᩦᨾᩣᨿ ᩏᨴ᩠ᨵᩁᩥᨿ᩠ᨿᨶ᩠ᨲᩥ ᩈᩥᨿᩣ ᨻᩉᩥᩈᩦᨾᩣᨿ ᩏᨴ᩠ᨵᩁᩥᨿ᩠ᨿᨶ᩠ᨲᩥ? ᨴ᩠ᩅᩮ ᨠᨳᩥᨶᩩᨴ᩠ᨵᩤᩁᩣ ᩋᨶ᩠ᨲᩮᩣᩈᩦᨾᩣᨿ ᩏᨴ᩠ᨵᩁᩥᨿ᩠ᨿᨶ᩠ᨲᩥ—  ᩋᨶ᩠ᨲᩁᩩᨻ᩠ᨽᩣᩁᩮᩣ, ᩈᩉᩩᨻ᩠ᨽᩣᩁᩮᩣ. ᨲᨿᩮᩣ ᨠᨳᩥᨶᩩᨴ᩠ᨵᩤᩁᩣ ᨻᩉᩥᩈᩦᨾᩣᨿ ᩏᨴ᩠ᨵᩁᩥᨿ᩠ᨿᨶ᩠ᨲᩥ—  ᨸᨠ᩠ᨠᨾᨶᨶ᩠ᨲᩥᨠᩮᩣ, ᩈᩅᨶᨶ᩠ᨲᩥᨠᩮᩣ, ᩈᩦᨾᩣᨲᩥᨠ᩠ᨠᨾᨶᨶ᩠ᨲᩥᨠᩮᩣ. ᨧᨲ᩠ᨲᩣᩁᩮᩣ ᨠᨳᩥᨶᩩᨴ᩠ᨵᩤᩁᩣ ᩈᩥᨿᩣ ᩋᨶ᩠ᨲᩮᩣᩈᩦᨾᩣᨿ ᩏᨴ᩠ᨵᩁᩥᨿ᩠ᨿᨶ᩠ᨲᩥ ᩈᩥᨿᩣ ᨻᩉᩥᩈᩦᨾᩣᨿ ᩏᨴ᩠ᨵᩁᩥᨿ᩠ᨿᨶ᩠ᨲᩥ—  ᨶᩥᨭ᩠ᨮᩣᨶᨶ᩠ᨲᩥᨠᩮᩣ, ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ, ᨶᩣᩈᨶᨶ᩠ᨲᩥᨠᩮᩣ, ᩋᩣᩈᩣᩅᨧ᩠ᨨᩮᨴᩥᨠᩮᩣ.
</Paragraph>

<Paragraph number="1934" book="pari">
ᨠᨲᩥ ᨠᨳᩥᨶᩩᨴ᩠ᨵᩤᩁᩣ ᩑᨠᩩᨸ᩠ᨸᩣᨴᩤ ᩑᨠᨶᩥᩁᩮᩣᨵᩤ? ᨠᨲᩥ ᨠᨳᩥᨶᩩᨴ᩠ᨵᩤᩁᩣ ᩑᨠᩩᨸ᩠ᨸᩣᨴᩤ ᨶᩣᨶᩣᨶᩥᩁᩮᩣᨵᩤ? ᨴ᩠ᩅᩮ ᨠᨳᩥᨶᩩᨴ᩠ᨵᩤᩁᩣ ᩑᨠᩩᨸ᩠ᨸᩣᨴᩤ ᩑᨠᨶᩥᩁᩮᩣᨵᩤ—  ᩋᨶ᩠ᨲᩁᩩᨻ᩠ᨽᩣᩁᩮᩣ, ᩈᩉᩩᨻ᩠ᨽᩣᩁᩮᩣ. ᩋᩅᩈᩮᩈᩣ ᨠᨳᩥᨶᩩᨴ᩠ᨵᩤᩁᩣ ᩑᨠᩩᨸ᩠ᨸᩣᨴᩤ ᨶᩣᨶᩣᨶᩥᩁᩮᩣᨵᩤᨲᩥ.

</Paragraph>
</Division>

<Paragraph number="1935" type="center" book="pari">
ᨠᨳᩥᨶᨽᩮᨴᩮᩤ ᨶᩥᨭ᩠ᨮᩥᨲᩮᩣ.



</Paragraph>

<Paragraph number="1936" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1937" type="verses" book="pari">
_ᨠᩔ ᨠᩥᨶ᩠ᨲᩥ ᨸᨶ᩠ᨶᩁᩈ,_  
_ᨵᨾ᩠ᨾᩣ ᨶᩥᨴᩤᨶᩉᩮᨲᩩ ᨧ;_  
_ᨸᨧ᩠ᨧᨿᩈᩘᨣᩉᨾᩪᩃᩣ,_  
_ᩋᩣᨴᩥ ᨧ ᩋᨲ᩠ᨳᩣᩁᨸᩩᨣ᩠ᨣᩃᩣ._  

</Paragraph>

<Paragraph number="1938" type="verses" book="pari">
_ᨲᩥᨱ᩠ᨱᩴ ᨲᨿᩮᩣ ᨩᩣᨶᩥᨲᨻ᩠ᨻᩴ,_  
_ᩋᨲ᩠ᨳᩣᩁᩴ ᩏᨴ᩠ᨴᩮᩈᩮᨶ ᨧ;_  
_ᨸᩃᩥᨻᩮᩣᨵᩤᨵᩥᨶᩣ ᩈᩦᨾᩣᨿ,_  
ᩏᨸ᩠ᨸᩣᨴᨶᩥᩁᩮᩣᨵᩮᨶ ᨧᩣᨲᩥ._
</Paragraph>