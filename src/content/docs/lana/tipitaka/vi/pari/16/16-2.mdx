---
title: "16.2 ᨠᨳᩥᨶᩋᨶᨶ᩠ᨲᩁᨸᨧ᩠ᨧᨿᩣᨴᩥ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="404" book="pari">

<Paragraph number="1887" book="pari">
ᨸᨿᩮᩣᨣᩔ ᨠᨲᨾᩮ ᨵᨾ᩠ᨾᩣ ᩋᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩈᨾᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩏᨸᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᨸᩩᩁᩮᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᨸᨧ᩠ᨨᩣᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩈᩉᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ? ᨸᩩᨻ᩠ᨻᨠᩁᨱᩔ ᨠᨲᨾᩮ ᨵᨾ᩠ᨾᩣ ᩋᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ …ᨸᩮ…  ᨸᨧ᩠ᨧᩩᨴ᩠ᨵᩤᩁᩔ ᨠᨲᨾᩮ ᨵᨾ᩠ᨾᩣ…  ᩋᨵᩥᨭ᩠ᨮᩣᨶᩔ ᨠᨲᨾᩮ ᨵᨾ᩠ᨾᩣ…  ᩋᨲ᩠ᨳᩣᩁᩔ ᨠᨲᨾᩮ ᨵᨾ᩠ᨾᩣ…  ᨾᩣᨲᩥᨠᩣᨶᨬ᩠ᨧ ᨸᩃᩥᨻᩮᩣᨵᩤᨶᨬ᩠ᨧ ᨠᨲᨾᩮ ᨵᨾ᩠ᨾᩣ…  ᩅᨲ᩠ᨳᩩᩔ ᨠᨲᨾᩮ ᨵᨾ᩠ᨾᩣ ᩋᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩈᨾᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩏᨸᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᨸᩩᩁᩮᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᨸᨧ᩠ᨨᩣᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩈᩉᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ?
</Paragraph>

<Paragraph number="1888" book="pari">
ᨸᩩᨻ᩠ᨻᨠᩁᨱᩴ ᨸᨿᩮᩣᨣᩔ ᩋᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩈᨾᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩏᨸᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨸᨿᩮᩣᨣᩮᩤ ᨸᩩᨻ᩠ᨻᨠᩁᨱᩔ ᨸᩩᩁᩮᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨸᩩᨻ᩠ᨻᨠᩁᨱᩴ ᨸᨿᩮᩣᨣᩔ ᨸᨧ᩠ᨨᩣᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨸᨶ᩠ᨶᩁᩈ ᨵᨾ᩠ᨾᩣ ᩈᩉᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨸᨧ᩠ᨧᩩᨴ᩠ᨵᩤᩁᩮᩣ ᨸᩩᨻ᩠ᨻᨠᩁᨱᩔ ᩋᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩈᨾᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩏᨸᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨸᩩᨻ᩠ᨻᨠᩁᨱᩴ ᨸᨧ᩠ᨧᩩᨴ᩠ᨵᩤᩁᩔ ᨸᩩᩁᩮᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨸᨧ᩠ᨧᩩᨴ᩠ᨵᩤᩁᩮᩣ ᨸᩩᨻ᩠ᨻᨠᩁᨱᩔ ᨸᨧ᩠ᨨᩣᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨸᨶ᩠ᨶᩁᩈ ᨵᨾ᩠ᨾᩣ ᩈᩉᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᩋᨵᩥᨭ᩠ᨮᩣᨶᩴ ᨸᨧ᩠ᨧᩩᨴ᩠ᨵᩤᩁᩔ ᩋᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩈᨾᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩏᨸᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨸᨧ᩠ᨧᩩᨴ᩠ᨵᩤᩁᩮᩣ ᩋᨵᩥᨭ᩠ᨮᩣᨶᩔ ᨸᩩᩁᩮᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᩋᨵᩥᨭ᩠ᨮᩣᨶᩴ ᨸᨧ᩠ᨧᩩᨴ᩠ᨵᩤᩁᩔ ᨸᨧ᩠ᨨᩣᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨸᨶ᩠ᨶᩁᩈ ᨵᨾ᩠ᨾᩣ ᩈᩉᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᩋᨲ᩠ᨳᩣᩁᩮᩣ ᩋᨵᩥᨭ᩠ᨮᩣᨶᩔ ᩋᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩈᨾᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩏᨸᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᩋᨵᩥᨭ᩠ᨮᩣᨶᩴ ᩋᨲ᩠ᨳᩣᩁᩔ ᨸᩩᩁᩮᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᩋᨲ᩠ᨳᩣᩁᩮᩣ ᩋᨵᩥᨭ᩠ᨮᩣᨶᩔ ᨸᨧ᩠ᨨᩣᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨸᨶ᩠ᨶᩁᩈ ᨵᨾ᩠ᨾᩣ ᩈᩉᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨾᩣᨲᩥᨠᩣ ᨧ ᨸᩃᩥᨻᩮᩣᨵᩤ ᨧ ᩋᨲ᩠ᨳᩣᩁᩔ ᩋᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩈᨾᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩏᨸᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᩋᨲ᩠ᨳᩣᩁᩮᩣ ᨾᩣᨲᩥᨠᩣᨶᨬ᩠ᨧ ᨸᩃᩥᨻᩮᩣᨵᩤᨶᨬ᩠ᨧ ᨸᩩᩁᩮᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨾᩣᨲᩥᨠᩣ ᨧ ᨸᩃᩥᨻᩮᩣᨵᩤ ᨧ ᩋᨲ᩠ᨳᩣᩁᩔ ᨸᨧ᩠ᨨᩣᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨸᨶ᩠ᨶᩁᩈ ᨵᨾ᩠ᨾᩣ ᩈᩉᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᩋᩣᩈᩣ ᨧ ᩋᨶᩣᩈᩣ ᨧ ᩅᨲ᩠ᨳᩩᩔ ᩋᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩈᨾᨶᨶ᩠ᨲᩁᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ, ᩏᨸᨶᩥᩔᨿᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᩅᨲ᩠ᨳᩩ ᩋᩣᩈᩣᨶᨬ᩠ᨧ ᩋᨶᩣᩈᩣᨶᨬ᩠ᨧ ᨸᩩᩁᩮᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᩋᩣᩈᩣ ᨧ ᩋᨶᩣᩈᩣ ᨧ ᩅᨲ᩠ᨳᩩᩔ ᨸᨧ᩠ᨨᩣᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ. ᨸᨶ᩠ᨶᩁᩈ ᨵᨾ᩠ᨾᩣ ᩈᩉᨩᩣᨲᨸᨧ᩠ᨧᨿᩮᨶ ᨸᨧ᩠ᨧᨿᩮᩣ.
</Paragraph>
</Division>