---
title: "4.5 ᩋᨵᩥᨠᩁᨱᨸᨧ᩠ᨧᨿᩅᩤᩁ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="288" book="pari">

<Paragraph number="1224" book="pari">
ᩅᩥᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᩅᩥᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᩏᨸᩈᨾ᩠ᨸᨶ᩠ᨶᩴ ᩒᨾᩈᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ; ᩋᨶᩩᨸᩈᨾ᩠ᨸᨶ᩠ᨶᩴ ᩒᨾᩈᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ—  ᩅᩥᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᩍᨾᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ.
</Paragraph>

<Paragraph number="1225" book="pari">
ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᩥ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ …ᨸᩮ…  ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᩑᨠᩴ ᩅᩥᨸᨲ᩠ᨲᩥᩴ ᨽᨩᨶ᩠ᨲᩥ—  ᩋᩣᨧᩣᩁᩅᩥᨸᨲ᩠ᨲᩥᩴ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨴ᩠ᩅᩦᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ—  ᩈᩥᨿᩣ ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨴᩩᨠ᩠ᨠᨭᩣᨸᨲ᩠ᨲᩥᨠ᩠ᨡᨶ᩠ᨵᩮᨶ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᨶ᩠ᨲᩥ—  ᩈᩥᨿᩣ ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ, ᨶ ᩅᩤᨧᨲᩮᩣ; ᩈᩥᨿᩣ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ, ᨶ ᨠᩣᨿᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ. ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ, ᩋᩣᨸᨲ᩠ᨲᩣᨵᩥᨠᩁᨱᩴ. ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ, ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (1)
</Paragraph>

</Division>
<Division number="289" book="pari">

<Paragraph number="1226" book="pari">
ᩋᨶᩩᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᩋᨶᩩᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨽᩥᨠ᩠ᨡᩩᩴ ᩋᨾᩪᩃᨠᩮᨶ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᩮᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ; ᩋᨾᩪᩃᨠᩮᨶ ᩈᩴᨥᩣᨴᩥᩈᩮᩈᩮᨶ ᩋᨶᩩᨴ᩠ᨵᩴᩈᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ; ᩋᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ ᩋᨶᩩᨴ᩠ᨵᩴᩈᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ—  ᩋᨶᩩᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᩍᨾᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. (2)
</Paragraph>

<Paragraph number="1227" book="pari">
ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᩥ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ …ᨸᩮ…  ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨴ᩠ᩅᩮ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ—  ᩈᩥᨿᩣ ᩈᩦᩃᩅᩥᨸᨲ᩠ᨲᩥᩴ, ᩈᩥᨿᩣ ᩋᩣᨧᩣᩁᩅᩥᨸᨲ᩠ᨲᩥᩴ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨲᩦᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ—  ᩈᩥᨿᩣ ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨴᩩᨠ᩠ᨠᨭᩣᨸᨲ᩠ᨲᩥᨠ᩠ᨡᨶ᩠ᨵᩮᨶ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᨶ᩠ᨲᩥ—  ᩈᩥᨿᩣ ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ, ᨶ ᩅᩤᨧᨲᩮᩣ; ᩈᩥᨿᩣ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ, ᨶ ᨠᩣᨿᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ. ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ, ᩋᩣᨸᨲ᩠ᨲᩣᨵᩥᨠᩁᨱᩴ. ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ, ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ.
</Paragraph>

</Division>
<Division number="290" book="pari">

<Paragraph number="1228" book="pari">
ᩋᩣᨸᨲ᩠ᨲᩣᨵᩥᨠᩁᨱᨸᨧ᩠ᨧᨿᩣ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᩋᩣᨸᨲ᩠ᨲᩣᨵᩥᨠᩁᨱᨸᨧ᩠ᨧᨿᩣ ᨧᨲᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨽᩥᨠ᩠ᨡᩩᨶᩦ ᨩᩣᨶᩴ ᨸᩣᩁᩣᨩᩥᨠᩴ ᨵᨾ᩠ᨾᩴ ᨸᨭᩥᨧ᩠ᨨᩣᨴᩮᨲᩥ, ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᩅᩮᨾᨲᩥᨠᩣ ᨸᨭᩥᨧ᩠ᨨᩣᨴᩮᨲᩥ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨽᩥᨠ᩠ᨡᩩ ᩈᩴᨥᩣᨴᩥᩈᩮᩈᩴ ᨸᨭᩥᨧ᩠ᨨᩣᨴᩮᨲᩥ; ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ; ᩋᩣᨧᩣᩁᩅᩥᨸᨲ᩠ᨲᩥᩴ ᨸᨭᩥᨧ᩠ᨨᩣᨴᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ—  ᩋᩣᨸᨲ᩠ᨲᩣᨵᩥᨠᩁᨱᨸᨧ᩠ᨧᨿᩣ ᩍᨾᩣ ᨧᨲᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ.
</Paragraph>

<Paragraph number="1229" book="pari">
ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᩥ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ …ᨸᩮ…  ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨴ᩠ᩅᩮ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ—  ᩈᩥᨿᩣ ᩈᩦᩃᩅᩥᨸᨲ᩠ᨲᩥᩴ, ᩈᩥᨿᩣ ᩋᩣᨧᩣᩁᩅᩥᨸᨲ᩠ᨲᩥᩴ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨧᨲᩪᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ—  ᩈᩥᨿᩣ ᨸᩣᩁᩣᨩᩥᨠᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨳᩩᩃᩖᨧ᩠ᨧᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨴᩩᨠ᩠ᨠᨭᩣᨸᨲ᩠ᨲᩥᨠ᩠ᨡᨶ᩠ᨵᩮᨶ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᨶ᩠ᨲᩥ—  ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ. ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ, ᩋᩣᨸᨲ᩠ᨲᩣᨵᩥᨠᩁᨱᩴ. ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ, ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ. (3)
</Paragraph>

</Division>
<Division number="291" book="pari">

<Paragraph number="1230" book="pari">
ᨠᩥᨧ᩠ᨧᩣᨵᩥᨠᩁᨱᨸᨧ᩠ᨧᨿᩣ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᨠᩥᨧ᩠ᨧᩣᨵᩥᨠᩁᨱᨸᨧ᩠ᨧᨿᩣ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩏᨠ᩠ᨡᩥᨲ᩠ᨲᩣᨶᩩᩅᨲ᩠ᨲᩥᨠᩣ ᨽᩥᨠ᩠ᨡᩩᨶᩦ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨲᩥ, ᨬᨲ᩠ᨲᩥᨿᩣ ᨴᩩᨠ᩠ᨠᨭᩴ; ᨴ᩠ᩅᩦᩉᩥ ᨠᨾ᩠ᨾᩅᩤᨧᩣᩉᩥ ᨳᩩᩃᩖᨧ᩠ᨧᨿᩣ; ᨠᨾ᩠ᨾᩅᩤᨧᩣᨸᩁᩥᨿᩮᩣᩈᩣᨶᩮ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ. ᨽᩮᨴᨠᩣᨶᩩᩅᨲ᩠ᨲᨠᩣ ᨽᩥᨠ᩠ᨡᩪ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶ᩠ᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ; ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ—  ᨠᩥᨧ᩠ᨧᩣᨵᩥᨠᩁᨱᨸᨧ᩠ᨧᨿᩣ ᩍᨾᩣ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ.
</Paragraph>

<Paragraph number="1231" book="pari">
ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᩥ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ …ᨸᩮ…  ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨴ᩠ᩅᩮ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ—  ᩈᩥᨿᩣ ᩈᩦᩃᩅᩥᨸᨲ᩠ᨲᩥᩴ, ᩈᩥᨿᩣ ᩋᩣᨧᩣᩁᩅᩥᨸᨲ᩠ᨲᩥᩴ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨸᨬ᩠ᨧᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ—  ᩈᩥᨿᩣ ᨸᩣᩁᩣᨩᩥᨠᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨳᩩᩃᩖᨧ᩠ᨧᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨴᩩᨠ᩠ᨠᨭᩣᨸᨲ᩠ᨲᩥᨠ᩠ᨡᨶ᩠ᨵᩮᨶ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᨶ᩠ᨲᩥ—  ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ. ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ, ᩋᩣᨸᨲ᩠ᨲᩣᨵᩥᨠᩁᨱᩴ. ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ, ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ.
</Paragraph>

<Paragraph number="1232" book="pari">
ᨮᨸᩮᨲ᩠ᩅᩣ ᩈᨲ᩠ᨲ ᩋᩣᨸᨲ᩠ᨲᩥᨿᩮᩣ ᩈᨲ᩠ᨲ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮ, ᩋᩅᩈᩮᩈᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᩥ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ? ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨠᨲᩥᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ? ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨠᨲᩥᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᨶ᩠ᨲᩥ? ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨠᨲᨾᩴ ᩋᨵᩥᨠᩁᨱᩴ? ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨮᨸᩮᨲ᩠ᩅᩣ ᩈᨲ᩠ᨲ ᩋᩣᨸᨲ᩠ᨲᩥᨿᩮᩣ ᩈᨲ᩠ᨲ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮ ᩋᩅᩈᩮᩈᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨶ ᨠᨲᨾᩴ ᩅᩥᨸᨲ᩠ᨲᩥᩴ ᨽᨩᨶ᩠ᨲᩥ? ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨶ ᨠᨲᨾᩮᨶ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᨶ ᩈᩘᨣᩉᩥᨲᩣ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨶ ᨠᨲᨾᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᨶ᩠ᨲᩥ. ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨶ ᨠᨲᨾᩴ ᩋᨵᩥᨠᩁᨱᩴ. ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨶ ᨠᨲᨾᩮᨶ ᩈᨾᨳᩮᨶ ᩈᨾ᩠ᨾᨶ᩠ᨲᩥ. ᨲᩴ ᨠᩥᩔ ᩉᩮᨲᩩ? ᨮᨸᩮᨲ᩠ᩅᩣ ᩈᨲ᩠ᨲ ᩋᩣᨸᨲ᩠ᨲᩥᨿᩮᩣ ᩈᨲ᩠ᨲ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮ, ᨶᨲ᩠ᨳᨬ᩠ᨬᩣ ᩋᩣᨸᨲ᩠ᨲᩥᨿᩮᩣᨲᩥ. (4)

</Paragraph>
</Division>

<Paragraph number="1233" type="center" book="pari">
ᩋᨵᩥᨠᩁᨱᨸᨧ᩠ᨧᨿᩅᩤᩁᩮᩣ ᨶᩥᨭ᩠ᨮᩥᨲᩮᩣ ᨸᨬ᩠ᨧᨾᩮᩣ.



</Paragraph>

<Paragraph number="1234" type="center" book="pari">
ᩋᨶ᩠ᨲᩁᨸᩮᨿ᩠ᨿᩣᩃᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="1235" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1236" type="verses" book="pari">
_ᨠᨲᩥᨸᩩᨧ᩠ᨨᩣ ᩈᨾᩩᨭ᩠ᨮᩣᨶᩣ,_  
_ᨠᨲᩣᨸᨲ᩠ᨲᩥ ᨲᨳᩮᩅ ᨧ;_  
_ᩈᨾᩩᨭ᩠ᨮᩣᨶᩣ ᩅᩥᨸᨲ᩠ᨲᩥ ᨧ,_  
_ᨲᨳᩣᨵᩥᨠᩁᨱᩮᨶ ᨧᩣᨲᩥ._
</Paragraph>