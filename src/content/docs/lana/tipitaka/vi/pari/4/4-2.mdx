---
title: "4.2 ᨠᨲᩣᨸᨲ᩠ᨲᩥᩅᩤᩁ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="277" book="pari">

<Paragraph number="1189" book="pari">
ᨸᨮᨾᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᨸᨮᨾᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨽᩥᨠ᩠ᨡᩩ ᨠᨸ᩠ᨸᩥᨿᩈᨬ᩠ᨬᩦ ᩈᨬ᩠ᨬᩣᨧᩥᨠᩣᨿ ᨠᩩᨭᩥᩴ ᨠᩁᩮᩣᨲᩥ ᩋᨴᩮᩈᩥᨲᩅᨲ᩠ᨳᩩᨠᩴ ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᩈᩣᩁᨾ᩠ᨽᩴ ᩋᨸᩁᩥᨠ᩠ᨠᨾᨶᩴ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩑᨠᩴ ᨸᩥᨱ᩠ᨯᩴ ᩋᨶᩣᨣᨲᩮ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨲᩈ᩠ᨾᩥᩴ ᨸᩥᨱ᩠ᨯᩮ ᩋᩣᨣᨲᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ; ᨽᩥᨠ᩠ᨡᩩ ᨠᨸ᩠ᨸᩥᨿᩈᨬ᩠ᨬᩦ ᩅᩥᨠᩣᩃᩮ ᨽᩮᩣᨩᨶᩴ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ; ᨽᩥᨠ᩠ᨡᩩ ᨠᨸ᩠ᨸᩥᨿᩈᨬ᩠ᨬᩦ ᩋᨬ᩠ᨬᩣᨲᩥᨠᩣᨿ ᨽᩥᨠ᩠ᨡᩩᨶᩥᨿᩣ ᩋᨶ᩠ᨲᩁᨥᩁᩴ ᨸᩅᩥᨭ᩠ᨮᩣᨿ ᩉᨲ᩠ᨳᨲᩮᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ—  ᨸᨮᨾᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᩍᨾᩣ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ.
</Paragraph>

<Paragraph number="1190" book="pari">
ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᩥ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ? ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨠᨲᩥᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ? ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨠᨲᩥᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᨶ᩠ᨲᩥ? ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨠᨲᨾᩴ ᩋᨵᩥᨠᩁᨱᩴ? ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨴ᩠ᩅᩮ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ—  ᩈᩥᨿᩣ ᩈᩦᩃᩅᩥᨸᨲ᩠ᨲᩥᩴ, ᩈᩥᨿᩣ ᩋᩣᨧᩣᩁᩅᩥᨸᨲ᩠ᨲᩥᩴ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨸᨬ᩠ᨧᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ—  ᩈᩥᨿᩣ ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨳᩩᩃᩖᨧ᩠ᨧᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨭᩥᨴᩮᩈᨶᩦᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨴᩩᨠ᩠ᨠᨭᩣᨸᨲ᩠ᨲᩥᨠ᩠ᨡᨶ᩠ᨵᩮᨶ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᨶ᩠ᨲᩥ—  ᨠᩣᨿᨲᩮᩣ ᩈᨾᩩᨭ᩠ᨮᨶ᩠ᨲᩥ, ᨶ ᩅᩤᨧᨲᩮᩣ ᨶ ᨧᩥᨲ᩠ᨲᨲᩮᩣ. ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᩋᩣᨸᨲ᩠ᨲᩣᨵᩥᨠᩁᨱᩴ. ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ, ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ.
</Paragraph>

</Division>
<Division number="278" book="pari">

<Paragraph number="1191" book="pari">
ᨴᩩᨲᩥᨿᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᨴᩩᨲᩥᨿᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᨧᨲᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᨽᩥᨠ᩠ᨡᩩ ᨠᨸ᩠ᨸᩥᨿᩈᨬ᩠ᨬᩦ ᩈᨾᩣᨴᩥᩈᨲᩥ—  “ᨠᩩᨭᩥᩴ ᨾᩮ ᨠᩁᩮᩣᨳᩣ”ᨲᩥ. ᨲᩔ ᨠᩩᨭᩥᩴ ᨠᩁᩮᩣᨶ᩠ᨲᩥ ᩋᨴᩮᩈᩥᨲᩅᨲ᩠ᨳᩩᨠᩴ ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᩈᩣᩁᨾ᩠ᨽᩴ ᩋᨸᩁᩥᨠ᩠ᨠᨾᨶᩴ. ᨸᨿᩮᩣᨣᩮ ᨴᩩᨠ᩠ᨠᨭᩴ; ᩑᨠᩴ ᨸᩥᨱ᩠ᨯᩴ ᩋᨶᩣᨣᨲᩮ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨲᩈ᩠ᨾᩥᩴ ᨸᩥᨱ᩠ᨯᩮ ᩋᩣᨣᨲᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. ᨽᩥᨠ᩠ᨡᩩ ᨠᨸ᩠ᨸᩥᨿᩈᨬ᩠ᨬᩦ ᩋᨶᩩᨸᩈᨾ᩠ᨸᨶ᩠ᨶᩴ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ—  ᨴᩩᨲᩥᨿᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᩍᨾᩣ ᨧᨲᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ.
</Paragraph>

<Paragraph number="1192" book="pari">
ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᩥ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ …ᨸᩮ…  ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨴ᩠ᩅᩮ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ—  ᩈᩥᨿᩣ ᩈᩦᩃᩅᩥᨸᨲ᩠ᨲᩥᩴ, ᩈᩥᨿᩣ ᩋᩣᨧᩣᩁᩅᩥᨸᨲ᩠ᨲᩥᩴ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨧᨲᩪᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ—  ᩈᩥᨿᩣ ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨳᩩᩃᩖᨧ᩠ᨧᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨴᩩᨠ᩠ᨠᨭᩣᨸᨲ᩠ᨲᩥᨠ᩠ᨡᨶ᩠ᨵᩮᨶ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᨶ᩠ᨲᩥ—  ᩅᩤᨧᨲᩮᩣ ᩈᨾᩩᨭ᩠ᨮᨶ᩠ᨲᩥ, ᨶ ᨠᩣᨿᨲᩮᩣ ᨶ ᨧᩥᨲ᩠ᨲᨲᩮᩣ. ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ, ᩋᩣᨸᨲ᩠ᨲᩣᨵᩥᨠᩁᨱᩴ. ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ, ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ.
</Paragraph>

</Division>
<Division number="279" book="pari">

<Paragraph number="1193" book="pari">
ᨲᨲᩥᨿᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᨲᨲᩥᨿᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨽᩥᨠ᩠ᨡᩩ ᨠᨸ᩠ᨸᩥᨿᩈᨬ᩠ᨬᩦ ᩈᩴᩅᩥᨴᩉᩥᨲ᩠ᩅᩣ ᨠᩩᨭᩥᩴ ᨠᩁᩮᩣᨲᩥ ᩋᨴᩮᩈᩥᨲᩅᨲ᩠ᨳᩩᨠᩴ ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᩈᩣᩁᨾ᩠ᨽᩴ ᩋᨸᩁᩥᨠ᩠ᨠᨾᨶᩴ. ᨸᨿᩮᩣᨣᩮ ᨴᩩᨠ᩠ᨠᨭᩴ; ᩑᨠᩴ ᨸᩥᨱ᩠ᨯᩴ ᩋᨶᩣᨣᨲᩮ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨲᩈ᩠ᨾᩥᩴ ᨸᩥᨱ᩠ᨯᩮ ᩋᩣᨣᨲᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. ᨽᩥᨠ᩠ᨡᩩ ᨠᨸ᩠ᨸᩥᨿᩈᨬ᩠ᨬᩦ ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨽᩥᨠ᩠ᨡᩩ ᨠᨸ᩠ᨸᩥᨿᩈᨬ᩠ᨬᩦ ᨽᩥᨠ᩠ᨡᩩᨶᩥᨿᩣ ᩅᩮᩤᩈᩣᩈᨶ᩠ᨲᩥᨿᩣ ᨶ ᨶᩥᩅᩤᩁᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ—  ᨲᨲᩥᨿᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᩍᨾᩣ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ.
</Paragraph>

<Paragraph number="1194" book="pari">
ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᩥ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ …ᨸᩮ…  ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨴ᩠ᩅᩮ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ—  ᩈᩥᨿᩣ ᩈᩦᩃᩅᩥᨸᨲ᩠ᨲᩥᩴ, ᩈᩥᨿᩣ ᩋᩣᨧᩣᩁᩅᩥᨸᨲ᩠ᨲᩥᩴ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨸᨬ᩠ᨧᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ—  ᩈᩥᨿᩣ ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨳᩩᩃᩖᨧ᩠ᨧᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨭᩥᨴᩮᩈᨶᩦᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨴᩩᨠ᩠ᨠᨭᩣᨸᨲ᩠ᨲᩥᨠ᩠ᨡᨶ᩠ᨵᩮᨶ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᨶ᩠ᨲᩥ—  ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ, ᨶ ᨧᩥᨲ᩠ᨲᨲᩮᩣ. ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ, ᩋᩣᨸᨲ᩠ᨲᩣᨵᩥᨠᩁᨱᩴ. ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ, ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ.
</Paragraph>

</Division>
<Division number="280" book="pari">

<Paragraph number="1195" book="pari">
ᨧᨲᩩᨲ᩠ᨳᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᨧᨲᩩᨲ᩠ᨳᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᨨ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᨽᩥᨠ᩠ᨡᩩ ᨾᩮᨳᩩᨶᩴ ᨵᨾ᩠ᨾᩴ ᨸᨭᩥᩈᩮᩅᨲᩥ, ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨽᩥᨠ᩠ᨡᩩ ᩋᨠᨸ᩠ᨸᩥᨿᩈᨬ᩠ᨬᩦ ᩈᨬ᩠ᨬᩣᨧᩥᨠᩣᨿ ᨠᩩᨭᩥᩴ ᨠᩁᩮᩣᨲᩥ ᩋᨴᩮᩈᩥᨲᩅᨲ᩠ᨳᩩᨠᩴ ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᩈᩣᩁᨾ᩠ᨽᩴ ᩋᨸᩁᩥᨠ᩠ᨠᨾᨶᩴ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩑᨠᩴ ᨸᩥᨱ᩠ᨯᩴ ᩋᨶᩣᨣᨲᩮ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨲᩈ᩠ᨾᩥᩴ ᨸᩥᨱ᩠ᨯᩮ ᩋᩣᨣᨲᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. ᨽᩥᨠ᩠ᨡᩩ ᩋᨠᨸ᩠ᨸᩥᨿᩈᨬ᩠ᨬᩦ ᩅᩥᨠᩣᩃᩮ ᨽᩮᩣᨩᨶᩴ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨽᩥᨠ᩠ᨡᩩ ᩋᨠᨸ᩠ᨸᩥᨿᩈᨬ᩠ᨬᩦ ᩋᨬ᩠ᨬᩣᨲᩥᨠᩣᨿ ᨽᩥᨠ᩠ᨡᩩᨶᩥᨿᩣ ᩋᨶ᩠ᨲᩁᨥᩁᩴ ᨸᩅᩥᨭ᩠ᨮᩣᨿ ᩉᨲ᩠ᨳᨲᩮᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ. ᨧᨲᩩᨲ᩠ᨳᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᩍᨾᩣ ᨨ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ.
</Paragraph>

<Paragraph number="1196" book="pari">
ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᩥ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ …ᨸᩮ…  ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨴ᩠ᩅᩮ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ—  ᩈᩥᨿᩣ ᩈᩦᩃᩅᩥᨸᨲ᩠ᨲᩥᩴ, ᩈᩥᨿᩣ ᩋᩣᨧᩣᩁᩅᩥᨸᨲ᩠ᨲᩥᩴ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨨᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ—  ᩈᩥᨿᩣ ᨸᩣᩁᩣᨩᩥᨠᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨳᩩᩃᩖᨧ᩠ᨧᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨭᩥᨴᩮᩈᨶᩦᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨴᩩᨠ᩠ᨠᨭᩣᨸᨲ᩠ᨲᩥᨠ᩠ᨡᨶ᩠ᨵᩮᨶ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᨶ᩠ᨲᩥ—  ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ, ᨶ ᩅᩤᨧᨲᩮᩣ. ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ, ᩋᩣᨸᨲ᩠ᨲᩣᨵᩥᨠᩁᨱᩴ. ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ, ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ.
</Paragraph>

</Division>
<Division number="281" book="pari">

<Paragraph number="1197" book="pari">
ᨸᨬ᩠ᨧᨾᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᨸᨬ᩠ᨧᨾᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᨨ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨽᩥᨠ᩠ᨡᩩ ᨸᩣᨸᩥᨧ᩠ᨨᩮᩣ ᩍᨧ᩠ᨨᩣᨸᨠᨲᩮᩣ ᩋᩈᨶ᩠ᨲᩴ ᩋᨽᩪᨲᩴ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩴ ᩏᩃᩖᨸᨲᩥ, ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨽᩥᨠ᩠ᨡᩩ ᩋᨠᨸ᩠ᨸᩥᨿᩈᨬ᩠ᨬᩦ ᩈᨾᩣᨴᩥᩈᨲᩥ—  “ᨠᩩᨭᩥᩴ ᨾᩮ ᨠᩁᩮᩣᨳᩣ”ᨲᩥ. ᨲᩔ ᨠᩩᨭᩥᩴ ᨠᩁᩮᩣᨶ᩠ᨲᩥ ᩋᨴᩮᩈᩥᨲᩅᨲ᩠ᨳᩩᨠᩴ ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᩈᩣᩁᨾ᩠ᨽᩴ ᩋᨸᩁᩥᨠ᩠ᨠᨾᨶᩴ. ᨸᨿᩮᩣᨣᩮ ᨴᩩᨠ᩠ᨠᨭᩴ; ᩑᨠᩴ ᨸᩥᨱ᩠ᨯᩴ ᩋᨶᩣᨣᨲᩮ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨲᩈ᩠ᨾᩥᩴ ᨸᩥᨱ᩠ᨯᩮ ᩋᩣᨣᨲᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. ᨽᩥᨠ᩠ᨡᩩ ᩋᨠᨸ᩠ᨸᩥᨿᩈᨬ᩠ᨬᩦ ᩋᨶᩩᨸᩈᨾ᩠ᨸᨶ᩠ᨶᩴ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨶ ᨡᩩᩴᩈᩮᨲᩩᨠᩣᨾᩮᩣ ᨶ ᩅᨾ᩠ᨽᩮᨲᩩᨠᩣᨾᩮᩣ ᨶ ᨾᩘᨠᩩᨠᨲ᩠ᨲᩩᨠᩣᨾᩮᩣ ᨴᩅᨠᨾ᩠ᨿᨲᩣ ᩉᩦᨶᩮᨶ ᩉᩦᨶᩴ ᩅᨴᩮᨲᩥ, ᩋᩣᨸᨲ᩠ᨲᩥ ᨴᩩᨻ᩠ᨽᩣᩈᩥᨲᩔ—  ᨸᨬ᩠ᨧᨾᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᩍᨾᩣ ᨨ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ.
</Paragraph>

<Paragraph number="1198" book="pari">
ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᩥ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ …ᨸᩮ…  ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨴ᩠ᩅᩮ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ—  ᩈᩥᨿᩣ ᩈᩦᩃᩅᩥᨸᨲ᩠ᨲᩥᩴ, ᩈᩥᨿᩣ ᩋᩣᨧᩣᩁᩅᩥᨸᨲ᩠ᨲᩥᩴ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨨᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ—  ᩈᩥᨿᩣ ᨸᩣᩁᩣᨩᩥᨠᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨳᩩᩃᩖᨧ᩠ᨧᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨴᩩᨠ᩠ᨠᨭᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨴᩩᨻ᩠ᨽᩣᩈᩥᨲᩣᨸᨲ᩠ᨲᩥᨠ᩠ᨡᨶ᩠ᨵᩮᨶ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᨶ᩠ᨲᩥ—  ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ, ᨶ ᨠᩣᨿᨲᩮᩣ. ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ, ᩋᩣᨸᨲ᩠ᨲᩣᨵᩥᨠᩁᨱᩴ. ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ, ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧ.
</Paragraph>

</Division>
<Division number="282" book="pari">

<Paragraph number="1199" book="pari">
ᨨᨭ᩠ᨮᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᨨᨭ᩠ᨮᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᨨ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᨽᩥᨠ᩠ᨡᩩ ᩈᩴᩅᩥᨴᩉᩥᨲ᩠ᩅᩣ ᨽᨱ᩠ᨯᩴ ᩋᩅᩉᩁᨲᩥ, ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨽᩥᨠ᩠ᨡᩩ ᩋᨠᨸ᩠ᨸᩥᨿᩈᨬ᩠ᨬᩦ ᩈᩴᩅᩥᨴᩉᩥᨲ᩠ᩅᩣ ᨠᩩᨭᩥᩴ ᨠᩁᩮᩣᨲᩥ ᩋᨴᩮᩈᩥᨲᩅᨲ᩠ᨳᩩᨠᩴ ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᩈᩣᩁᨾ᩠ᨽᩴ ᩋᨸᩁᩥᨠ᩠ᨠᨾᨶᩴ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩑᨠᩴ ᨸᩥᨱ᩠ᨯᩴ ᩋᨶᩣᨣᨲᩮ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨲᩈ᩠ᨾᩥᩴ ᨸᩥᨱ᩠ᨯᩮ ᩋᩣᨣᨲᩮ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. ᨽᩥᨠ᩠ᨡᩩ ᩋᨠᨸ᩠ᨸᩥᨿᩈᨬ᩠ᨬᩦ ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨽᩥᨠ᩠ᨡᩩ ᩋᨠᨸ᩠ᨸᩥᨿᩈᨬ᩠ᨬᩦ ᨽᩥᨠ᩠ᨡᩩᨶᩥᨿᩣ ᩅᩮᩤᩈᩣᩈᨶ᩠ᨲᩥᨿᩣ ᨶ ᨶᩥᩅᩤᩁᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ—  ᨨᨭ᩠ᨮᩮᨶ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᨶ ᩍᨾᩣ ᨨ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ.
</Paragraph>

<Paragraph number="1200" book="pari">
ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᩥ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ? ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨠᨲᩥᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ? ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨠᨲᩥᩉᩥ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᨶ᩠ᨲᩥ? ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨠᨲᨾᩴ ᩋᨵᩥᨠᩁᨱᩴ? ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨠᨲᩥᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ? ᨲᩣ ᩋᩣᨸᨲ᩠ᨲᩥᨿᩮᩣ ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨴ᩠ᩅᩮ ᩅᩥᨸᨲ᩠ᨲᩥᨿᩮᩣ ᨽᨩᨶ᩠ᨲᩥ—  ᩈᩥᨿᩣ ᩈᩦᩃᩅᩥᨸᨲ᩠ᨲᩥᩴ, ᩈᩥᨿᩣ ᩋᩣᨧᩣᩁᩅᩥᨸᨲ᩠ᨲᩥᩴ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨨᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩈᩘᨣᩉᩥᨲᩣ—  ᩈᩥᨿᩣ ᨸᩣᩁᩣᨩᩥᨠᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨳᩩᩃᩖᨧ᩠ᨧᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨸᩣᨭᩥᨴᩮᩈᨶᩦᨿᩣᨸᨲ᩠ᨲᩥᨠ᩠ᨡᨶ᩠ᨵᩮᨶ, ᩈᩥᨿᩣ ᨴᩩᨠ᩠ᨠᨭᩣᨸᨲ᩠ᨲᩥᨠ᩠ᨡᨶ᩠ᨵᩮᨶ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᨶ᩠ᨲᩥ—  ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ. ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ, ᩋᩣᨸᨲ᩠ᨲᩣᨵᩥᨠᩁᨱᩴ. ᩈᨲ᩠ᨲᨶ᩠ᨶᩴ ᩈᨾᨳᩣᨶᩴ ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ—  ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨸᨭᩥᨬ᩠ᨬᩣᨲᨠᩁᨱᩮᨶ ᨧ, ᩈᩥᨿᩣ ᩈᨾ᩠ᨾᩩᨡᩣᩅᩥᨶᨿᩮᨶ ᨧ ᨲᩥᨱᩅᨲ᩠ᨳᩣᩁᨠᩮᨶ ᨧᩣᨲᩥ.

</Paragraph>
</Division>

<Paragraph number="1201" type="center" book="pari">
ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ

  
ᨠᨲᩣᨸᨲ᩠ᨲᩥᩅᩤᩁᩮᩣ ᨶᩥᨭ᩠ᨮᩥᨲᩮᩣ ᨴᩩᨲᩥᨿᩮᩣ.
</Paragraph>