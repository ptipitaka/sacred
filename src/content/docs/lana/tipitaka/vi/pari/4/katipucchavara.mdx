---
title: "ᨠᨲᩥᨸᩩᨧ᩠ᨨᩣᩅᩤᩁ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="271" book="pari">

<Paragraph number="1152" book="pari">
ᨠᨲᩥ ᩋᩣᨸᨲ᩠ᨲᩥᨿᩮᩣ? ᨠᨲᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ? ᨠᨲᩥ ᩅᩥᨶᩦᨲᩅᨲ᩠ᨳᩪᨶᩥ? ᨠᨲᩥ ᩋᨣᩤᩁᩅᩤ? ᨠᨲᩥ ᨣᩤᩁᩅᩤ? ᨠᨲᩥ ᩅᩥᨶᩦᨲᩅᨲ᩠ᨳᩪᨶᩥ? ᨠᨲᩥ ᩅᩥᨸᨲ᩠ᨲᩥᨿᩮᩣ? ᨠᨲᩥ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣ? ᨠᨲᩥ ᩅᩥᩅᩤᨴᨾᩪᩃᩣᨶᩥ? ᨠᨲᩥ ᩋᨶᩩᩅᩤᨴᨾᩪᩃᩣᨶᩥ? ᨠᨲᩥ ᩈᩣᩁᨱᩦᨿᩣ ᨵᨾ᩠ᨾᩣ? ᨠᨲᩥ ᨽᩮᨴᨠᩁᩅᨲ᩠ᨳᩪᨶᩥ? ᨠᨲᩥ ᩋᨵᩥᨠᩁᨱᩣᨶᩥ? ᨠᨲᩥ ᩈᨾᨳᩣ?
</Paragraph>

<Paragraph number="1153" book="pari">
ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ. ᨸᨬ᩠ᨧ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ. ᨸᨬ᩠ᨧ ᩅᩥᨶᩦᨲᩅᨲ᩠ᨳᩪᨶᩥ. ᩈᨲ᩠ᨲ ᩋᩣᨸᨲ᩠ᨲᩥᨿᩮᩣ. ᩈᨲ᩠ᨲ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ. ᩈᨲ᩠ᨲ ᩅᩥᨶᩦᨲᩅᨲ᩠ᨳᩪᨶᩥ. ᨨ ᩋᨣᩤᩁᩅᩤ. ᨨ ᨣᩤᩁᩅᩤ. ᨨ ᩅᩥᨶᩦᨲᩅᨲ᩠ᨳᩪᨶᩥ. ᨧᨲᩔᩮᩣ ᩅᩥᨸᨲ᩠ᨲᩥᨿᩮᩣ. ᨨ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣ. ᨨ ᩅᩥᩅᩤᨴᨾᩪᩃᩣᨶᩥ. ᨨ ᩋᨶᩩᩅᩤᨴᨾᩪᩃᩣᨶᩥ. ᨨ ᩈᩣᩁᨱᩦᨿᩣ ᨵᨾ᩠ᨾᩣ. ᩋᨭ᩠ᨮᩣᩁᩈ ᨽᩮᨴᨠᩁᩅᨲ᩠ᨳᩪᨶᩥ. ᨧᨲ᩠ᨲᩣᩁᩥ ᩋᨵᩥᨠᩁᨱᩣᨶᩥ. ᩈᨲ᩠ᨲ ᩈᨾᨳᩣ.
</Paragraph>

<Paragraph number="1154" book="pari">
ᨲᨲ᩠ᨳ ᨠᨲᨾᩣ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ? ᨸᩣᩁᩣᨩᩥᨠᩣᨸᨲ᩠ᨲᩥ, ᩈᩴᨥᩣᨴᩥᩈᩮᩈᩣᨸᨲ᩠ᨲᩥ, ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥ, ᨸᩣᨭᩥᨴᩮᩈᨶᩦᨿᩣᨸᨲ᩠ᨲᩥ, ᨴᩩᨠ᩠ᨠᨭᩣᨸᨲ᩠ᨲᩥ—  ᩍᨾᩣ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ. (1)
</Paragraph>

<Paragraph number="1155" book="pari">
ᨲᨲ᩠ᨳ ᨠᨲᨾᩮ ᨸᨬ᩠ᨧ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ? ᨸᩣᩁᩣᨩᩥᨠᩣᨸᨲ᩠ᨲᩥᨠ᩠ᨡᨶ᩠ᨵᩮᩣ, ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨠ᩠ᨡᨶ᩠ᨵᩮᩣ, ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨠ᩠ᨡᨶ᩠ᨵᩮᩣ, ᨸᩣᨭᩥᨴᩮᩈᨶᩦᨿᩣᨸᨲ᩠ᨲᩥᨠ᩠ᨡᨶ᩠ᨵᩮᩣ, ᨴᩩᨠ᩠ᨠᨭᩣᨸᨲ᩠ᨲᩥᨠ᩠ᨡᨶ᩠ᨵᩮᩣ—  ᩍᨾᩮ ᨸᨬ᩠ᨧ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ. (2)
</Paragraph>

<Paragraph number="1156" book="pari">
ᨲᨲ᩠ᨳ ᨠᨲᨾᩣᨶᩥ ᨸᨬ᩠ᨧ ᩅᩥᨶᩦᨲᩅᨲ᩠ᨳᩪᨶᩥ? ᨸᨬ᩠ᨧᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩋᩣᩁᨲᩥ ᩅᩥᩁᨲᩥ ᨸᨭᩥᩅᩥᩁᨲᩥ ᩅᩮᩁᨾᨱᩦ ᩋᨠᩥᩁᩥᨿᩣ ᩋᨠᩁᨱᩴ ᩋᨶᨩ᩠ᨫᩣᨸᨲ᩠ᨲᩥ ᩅᩮᩃᩣᩋᨶᨲᩥᨠ᩠ᨠᨾᩮᩣ ᩈᩮᨲᩩᨥᩣᨲᩮᩣ—  ᩍᨾᩣᨶᩥ ᨸᨬ᩠ᨧ ᩅᩥᨶᩦᨲᩅᨲ᩠ᨳᩪᨶᩥ. (3)
</Paragraph>

<Paragraph number="1157" book="pari">
ᨲᨲ᩠ᨳ ᨠᨲᨾᩣ ᩈᨲ᩠ᨲ ᩋᩣᨸᨲ᩠ᨲᩥᨿᩮᩣ? ᨸᩣᩁᩣᨩᩥᨠᩣᨸᨲ᩠ᨲᩥ, ᩈᩴᨥᩣᨴᩥᩈᩮᩈᩣᨸᨲ᩠ᨲᩥ, ᨳᩩᩃᩖᨧ᩠ᨧᨿᩣᨸᨲ᩠ᨲᩥ, ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥ, ᨸᩣᨭᩥᨴᩮᩈᨶᩦᨿᩣᨸᨲ᩠ᨲᩥ, ᨴᩩᨠ᩠ᨠᨭᩣᨸᨲ᩠ᨲᩥ, ᨴᩩᨻ᩠ᨽᩣᩈᩥᨲᩣᨸᨲ᩠ᨲᩥ—  ᩍᨾᩣ ᩈᨲ᩠ᨲ ᩋᩣᨸᨲ᩠ᨲᩥᨿᩮᩣ. (4)
</Paragraph>

<Paragraph number="1158" book="pari">
ᨲᨲ᩠ᨳ ᨠᨲᨾᩮ ᩈᨲ᩠ᨲ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ? ᨸᩣᩁᩣᨩᩥᨠᩣᨸᨲ᩠ᨲᩥᨠ᩠ᨡᨶ᩠ᨵᩮᩣ, ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨠ᩠ᨡᨶ᩠ᨵᩮᩣ, ᨳᩩᩃᩖᨧ᩠ᨧᨿᩣᨸᨲ᩠ᨲᩥᨠ᩠ᨡᨶ᩠ᨵᩮᩣ, ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨠ᩠ᨡᨶ᩠ᨵᩮᩣ, ᨸᩣᨭᩥᨴᩮᩈᨶᩦᨿᩣᨸᨲ᩠ᨲᩥᨠ᩠ᨡᨶ᩠ᨵᩮᩣ, ᨴᩩᨠ᩠ᨠᨭᩣᨸᨲ᩠ᨲᩥᨠ᩠ᨡᨶ᩠ᨵᩮᩣ, ᨴᩩᨻ᩠ᨽᩣᩈᩥᨲᩣᨸᨲ᩠ᨲᩥᨠ᩠ᨡᨶ᩠ᨵᩮᩣ—  ᩍᨾᩮ ᩈᨲ᩠ᨲ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ. (5)
</Paragraph>

<Paragraph number="1159" book="pari">
ᨲᨲ᩠ᨳ ᨠᨲᨾᩣᨶᩥ ᩈᨲ᩠ᨲ ᩅᩥᨶᩦᨲᩅᨲ᩠ᨳᩪᨶᩥ? ᩈᨲ᩠ᨲᩉᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩉᩥ ᩋᩣᩁᨲᩥ ᩅᩥᩁᨲᩥ ᨸᨭᩥᩅᩥᩁᨲᩥ ᩅᩮᩁᨾᨱᩦ ᩋᨠᩥᩁᩥᨿᩣ ᩋᨠᩁᨱᩴ ᩋᨶᨩ᩠ᨫᩣᨸᨲ᩠ᨲᩥ ᩅᩮᩃᩣᩋᨶᨲᩥᨠ᩠ᨠᨾᩮᩣ ᩈᩮᨲᩩᨥᩣᨲᩮᩣ—  ᩍᨾᩣᨶᩥ ᩈᨲ᩠ᨲ ᩅᩥᨶᩦᨲᩅᨲ᩠ᨳᩪᨶᩥ. (6)
</Paragraph>

<Paragraph number="1160" book="pari">
ᨲᨲ᩠ᨳ ᨠᨲᨾᩮ ᨨ ᩋᨣᩤᩁᩅᩤ? ᨻᩩᨴ᩠ᨵᩮ ᩋᨣᩤᩁᩅᩮᩤ, ᨵᨾ᩠ᨾᩮ ᩋᨣᩤᩁᩅᩮᩤ, ᩈᩴᨥᩮ ᩋᨣᩤᩁᩅᩮᩤ, ᩈᩥᨠ᩠ᨡᩣᨿ ᩋᨣᩤᩁᩅᩮᩤ, ᩋᨸ᩠ᨸᨾᩣᨴᩮ ᩋᨣᩤᩁᩅᩮᩤ, ᨸᨭᩥᩈᨶ᩠ᨵᩣᩁᩮ ᩋᨣᩤᩁᩅᩮᩤ—  ᩍᨾᩮ ᨨ ᩋᨣᩤᩁᩅᩤ. (7)
</Paragraph>

<Paragraph number="1161" book="pari">
ᨲᨲ᩠ᨳ ᨠᨲᨾᩮ ᨨ ᨣᩤᩁᩅᩤ? ᨻᩩᨴ᩠ᨵᩮ ᨣᩤᩁᩅᩮᩤ, ᨵᨾ᩠ᨾᩮ ᨣᩤᩁᩅᩮᩤ, ᩈᩴᨥᩮ ᨣᩤᩁᩅᩮᩤ, ᩈᩥᨠ᩠ᨡᩣᨿ ᨣᩤᩁᩅᩮᩤ, ᩋᨸ᩠ᨸᨾᩣᨴᩮ ᨣᩤᩁᩅᩮᩤ, ᨸᨭᩥᩈᨶ᩠ᨵᩣᩁᩮ ᨣᩤᩁᩅᩮᩤ—  ᩍᨾᩮ ᨨ ᨣᩤᩁᩅᩤ. (8)
</Paragraph>

<Paragraph number="1162" book="pari">
ᨲᨲ᩠ᨳ ᨠᨲᨾᩣᨶᩥ ᨨ ᩅᩥᨶᩦᨲᩅᨲ᩠ᨳᩪᨶᩥ? ᨨᩉᩥ ᩋᨣᩤᩁᩅᩮᩉᩥ ᩋᩣᩁᨲᩥ ᩅᩥᩁᨲᩥ ᨸᨭᩥᩅᩥᩁᨲᩥ ᩅᩮᩁᨾᨱᩦ ᩋᨠᩥᩁᩥᨿᩣ ᩋᨠᩁᨱᩴ ᩋᨶᨩ᩠ᨫᩣᨸᨲ᩠ᨲᩥ ᩅᩮᩃᩣᩋᨶᨲᩥᨠ᩠ᨠᨾᩮᩣ ᩈᩮᨲᩩᨥᩣᨲᩮᩣ—  ᩍᨾᩣᨶᩥ ᨨ ᩅᩥᨶᩦᨲᩅᨲ᩠ᨳᩪᨶᩥ. (9)
</Paragraph>

<Paragraph number="1163" book="pari">
ᨲᨲ᩠ᨳ ᨠᨲᨾᩣ ᨧᨲᩔᩮᩣ ᩅᩥᨸᨲ᩠ᨲᩥᨿᩮᩣ? ᩈᩦᩃᩅᩥᨸᨲ᩠ᨲᩥ, ᩋᩣᨧᩣᩁᩅᩥᨸᨲ᩠ᨲᩥ, ᨴᩥᨭ᩠ᨮᩥᩅᩥᨸᨲ᩠ᨲᩥ, ᩋᩣᨩᩦᩅᩅᩥᨸᨲ᩠ᨲᩥ—  ᩍᨾᩣ ᨧᨲᩔᩮᩣ ᩅᩥᨸᨲ᩠ᨲᩥᨿᩮᩣ. (10)
</Paragraph>

<Paragraph number="1164" book="pari">
ᨲᨲ᩠ᨳ ᨠᨲᨾᩮ ᨨ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣ? ᩋᨲ᩠ᨳᩣᨸᨲ᩠ᨲᩥ ᨠᩣᨿᨲᩮᩣ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ ᨶ ᨧᩥᨲ᩠ᨲᨲᩮᩣ; ᩋᨲ᩠ᨳᩣᨸᨲ᩠ᨲᩥ ᩅᩤᨧᨲᩮᩣ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ ᨶ ᨧᩥᨲ᩠ᨲᨲᩮᩣ; ᩋᨲ᩠ᨳᩣᨸᨲ᩠ᨲᩥ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨧᩥᨲ᩠ᨲᨲᩮᩣ; ᩋᨲ᩠ᨳᩣᨸᨲ᩠ᨲᩥ ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ; ᩋᨲ᩠ᨳᩣᨸᨲ᩠ᨲᩥ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ; ᩋᨲ᩠ᨳᩣᨸᨲ᩠ᨲᩥ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ—  ᩍᨾᩮ ᨨ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣ. (11)
</Paragraph>

</Division>
<Division number="272" book="pari">

<Paragraph number="1165" book="pari">
ᨲᨲ᩠ᨳ ᨠᨲᨾᩣᨶᩥ ᨨ ᩅᩥᩅᩤᨴᨾᩪᩃᩣᨶᩥ? ᩍᨵ ᨽᩥᨠ᩠ᨡᩩ ᨠᩮᩣᨵᨶᩮᩣ ᩉᩮᩣᨲᩥ ᩏᨸᨶᩣᩉᩦ. ᨿᩮᩣ ᩈᩮᩣ ᨽᩥᨠ᩠ᨡᩩ ᨠᩮᩣᨵᨶᩮᩣ ᩉᩮᩣᨲᩥ ᩏᨸᨶᩣᩉᩦ ᩈᩮᩣ ᩈᨲ᩠ᨳᩁᩥᨸᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᨵᨾ᩠ᨾᩮᨸᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᩈᩴᨥᩮᨸᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᩈᩥᨠ᩠ᨡᩣᨿᨸᩥ ᨶ ᨸᩁᩥᨸᩪᩁᨠᩣᩁᩦ ᩉᩮᩣᨲᩥ. ᨿᩮᩣ ᩈᩮᩣ ᨽᩥᨠ᩠ᨡᩩ ᩈᨲ᩠ᨳᩁᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᨵᨾ᩠ᨾᩮ …ᨸᩮ…  ᩈᩴᨥᩮ …ᨸᩮ…  ᩈᩥᨠ᩠ᨡᩣᨿ ᨶ ᨸᩁᩥᨸᩪᩁᨠᩣᩁᩦ, ᩈᩮᩣ ᩈᩴᨥᩮ ᩅᩥᩅᩤᨴᩴ ᨩᨶᩮᨲᩥ. ᨿᩮᩣ ᩉᩮᩣᨲᩥ ᩅᩥᩅᩤᨴᩮᩤ ᨻᩉᩩᨩᨶᩣᩉᩥᨲᩣᨿ ᨻᩉᩩᨩᨶᩣᩈᩩᨡᩣᨿ ᨻᩉᩩᨶᩮᩣ ᨩᨶᩔ ᩋᨶᨲ᩠ᨳᩣᨿ ᩋᩉᩥᨲᩣᨿ ᨴᩩᨠ᩠ᨡᩣᨿ ᨴᩮᩅᨾᨶᩩᩔᩣᨶᩴ. ᩑᩅᩁᩪᨸᨬ᩠ᨧᩮ ᨲᩩᨾ᩠ᩉᩮ ᩅᩥᩅᩤᨴᨾᩪᩃᩴ ᩋᨩ᩠ᨫᨲ᩠ᨲᩴ ᩅᩤ ᨻᩉᩥᨴ᩠ᨵᩤ ᩅᩤ ᩈᨾᨶᩩᨸᩔᩮᨿ᩠ᨿᩣᨳ ᨲᨲᩕ ᨲᩩᨾ᩠ᩉᩮ ᨲᩔᩮᩅ ᨸᩣᨸᨠᩔ ᩅᩥᩅᩤᨴᨾᩪᩃᩔ ᨸᩉᩣᨶᩣᨿ ᩅᩤᨿᨾᩮᨿ᩠ᨿᩣᨳ. ᩑᩅᩁᩪᨸᨬ᩠ᨧᩮ ᨲᩩᨾ᩠ᩉᩮ ᩅᩥᩅᩤᨴᨾᩪᩃᩴ ᩋᨩ᩠ᨫᨲ᩠ᨲᩴ ᩅᩤ ᨻᩉᩥᨴ᩠ᨵᩤ ᩅᩤ ᨶ ᩈᨾᨶᩩᨸᩔᩮᨿ᩠ᨿᩣᨳ ᨲᨲᩕ ᨲᩩᨾ᩠ᩉᩮ ᨲᩔᩮᩅ ᨸᩣᨸᨠᩔ ᩅᩥᩅᩤᨴᨾᩪᩃᩔ ᩋᩣᨿᨲᩥᩴ ᩋᨶᩅᩔᩅᩤᨿ ᨸᨭᩥᨸᨩ᩠ᨩᩮᨿ᩠ᨿᩣᨳ. ᩑᩅᨾᩮᨲᩔ ᨸᩣᨸᨠᩔ ᩅᩥᩅᩤᨴᨾᩪᩃᩔ ᨸᩉᩣᨶᩴ ᩉᩮᩣᨲᩥ. ᩑᩅᨾᩮᨲᩔ ᨸᩣᨸᨠᩔ ᩅᩥᩅᩤᨴᨾᩪᩃᩔ ᩋᩣᨿᨲᩥᩴ ᩋᨶᩅᩔᩅᩮᩤ ᩉᩮᩣᨲᩥ.
</Paragraph>

<Paragraph number="1166" book="pari">
ᨸᩩᨶ ᨧᨸᩁᩴ ᨽᩥᨠ᩠ᨡᩩ ᨾᨠ᩠ᨡᩦ ᩉᩮᩣᨲᩥ ᨸᩊᩣᩈᩦ …ᨸᩮ…  ᩍᩔᩩᨠᩦ ᩉᩮᩣᨲᩥ ᨾᨧ᩠ᨨᩁᩦ, ᩈᨮᩮᩣ ᩉᩮᩣᨲᩥ ᨾᩣᨿᩣᩅᩦ, ᨸᩣᨸᩥᨧ᩠ᨨᩮᩣ ᩉᩮᩣᨲᩥ ᨾᩥᨧ᩠ᨨᩣᨴᩥᨭ᩠ᨮᩥ, ᩈᨶ᩠ᨴᩥᨭ᩠ᨮᩥᨸᩁᩣᨾᩣᩈᩦ ᩉᩮᩣᨲᩥ ᩋᩣᨵᩤᨶᨣ᩠ᨣᩤᩉᩦ ᨴᩩᨸ᩠ᨸᨭᩥᨶᩥᩔᨣ᩠ᨣᩦ. ᨿᩮᩣ ᩈᩮᩣ ᨽᩥᨠ᩠ᨡᩩ ᩈᨶ᩠ᨴᩥᨭ᩠ᨮᩥᨸᩁᩣᨾᩣᩈᩦ ᩉᩮᩣᨲᩥ ᩋᩣᨵᩤᨶᨣ᩠ᨣᩤᩉᩦ ᨴᩩᨸ᩠ᨸᨭᩥᨶᩥᩔᨣ᩠ᨣᩦ ᩈᩮᩣ ᩈᨲ᩠ᨳᩁᩥᨸᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᨵᨾ᩠ᨾᩮᨸᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᩈᩴᨥᩮᨸᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᩈᩥᨠ᩠ᨡᩣᨿᨸᩥ ᨶ ᨸᩁᩥᨸᩪᩁᨠᩣᩁᩦ ᩉᩮᩣᨲᩥ. ᨿᩮᩣ ᩈᩮᩣ ᨽᩥᨠ᩠ᨡᩩ ᩈᨲ᩠ᨳᩁᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ ᨵᨾ᩠ᨾᩮ …ᨸᩮ…  ᩈᩴᨥᩮ …ᨸᩮ…  ᩈᩥᨠ᩠ᨡᩣᨿ ᨶ ᨸᩁᩥᨸᩪᩁᨠᩣᩁᩦ, ᩈᩮᩣ ᩈᩴᨥᩮ ᩅᩥᩅᩤᨴᩴ ᨩᨶᩮᨲᩥ. ᨿᩮᩣ ᩈᩮᩣ ᩉᩮᩣᨲᩥ ᩅᩥᩅᩤᨴᩮᩤ ᨻᩉᩩᨩᨶᩣᩉᩥᨲᩣᨿ ᨻᩉᩩᨩᨶᩣᩈᩩᨡᩣᨿ ᨻᩉᩩᨶᩮᩣ ᨩᨶᩔ ᩋᨶᨲ᩠ᨳᩣᨿ ᩋᩉᩥᨲᩣᨿ ᨴᩩᨠ᩠ᨡᩣᨿ ᨴᩮᩅᨾᨶᩩᩔᩣᨶᩴ. ᩑᩅᩁᩪᨸᨬ᩠ᨧᩮ ᨲᩩᨾ᩠ᩉᩮ ᩅᩥᩅᩤᨴᨾᩪᩃᩴ ᩋᨩ᩠ᨫᨲ᩠ᨲᩴ ᩅᩤ ᨻᩉᩥᨴ᩠ᨵᩤ ᩅᩤ ᩈᨾᨶᩩᨸᩔᩮᨿ᩠ᨿᩣᨳ ᨲᨲᩕ ᨲᩩᨾ᩠ᩉᩮ ᨲᩔᩮᩅ ᨸᩣᨸᨠᩔ ᩅᩥᩅᩤᨴᨾᩪᩃᩔ ᨸᩉᩣᨶᩣᨿ ᩅᩤᨿᨾᩮᨿ᩠ᨿᩣᨳ. ᩑᩅᩁᩪᨸᨬ᩠ᨧᩮ ᨲᩩᨾ᩠ᩉᩮ ᩅᩥᩅᩤᨴᨾᩪᩃᩴ ᩋᨩ᩠ᨫᨲ᩠ᨲᩴ ᩅᩤ ᨻᩉᩥᨴ᩠ᨵᩤ ᩅᩤ ᨶ ᩈᨾᨶᩩᨸᩔᩮᨿ᩠ᨿᩣᨳ ᨲᨲᩕ ᨲᩩᨾ᩠ᩉᩮ ᨲᩔᩮᩅ ᨸᩣᨸᨠᩔ ᩅᩥᩅᩤᨴᨾᩪᩃᩔ ᩋᩣᨿᨲᩥᩴ ᩋᨶᩅᩔᩅᩤᨿ ᨸᨭᩥᨸᨩ᩠ᨩᩮᨿ᩠ᨿᩣᨳ. ᩑᩅᨾᩮᨲᩔ ᨸᩣᨸᨠᩔ ᩅᩥᩅᩤᨴᨾᩪᩃᩔ ᨸᩉᩣᨶᩴ ᩉᩮᩣᨲᩥ. ᩑᩅᨾᩮᨲᩔ ᨸᩣᨸᨠᩔ ᩅᩥᩅᩤᨴᨾᩪᩃᩔ ᩋᩣᨿᨲᩥᩴ ᩋᨶᩅᩔᩅᩮᩤ ᩉᩮᩣᨲᩥ. ᩍᨾᩣᨶᩥ ᨨ ᩅᩥᩅᩤᨴᨾᩪᩃᩣᨶᩥ. (12)
</Paragraph>

</Division>
<Division number="273" book="pari">

<Paragraph number="1167" book="pari">
ᨲᨲ᩠ᨳ ᨠᨲᨾᩣᨶᩥ ᨨ ᩋᨶᩩᩅᩤᨴᨾᩪᩃᩣᨶᩥ? ᩍᨵ ᨽᩥᨠ᩠ᨡᩩ ᨠᩮᩣᨵᨶᩮᩣ ᩉᩮᩣᨲᩥ ᩏᨸᨶᩣᩉᩦ. ᨿᩮᩣ ᩈᩮᩣ ᨽᩥᨠ᩠ᨡᩩ ᨠᩮᩣᨵᨶᩮᩣ ᩉᩮᩣᨲᩥ ᩏᨸᨶᩣᩉᩦ ᩈᩮᩣ ᩈᨲ᩠ᨳᩁᩥᨸᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᨵᨾ᩠ᨾᩮᨸᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᩈᩴᨥᩮᨸᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᩈᩥᨠ᩠ᨡᩣᨿᨸᩥ ᨶ ᨸᩁᩥᨸᩪᩁᨠᩣᩁᩦ ᩉᩮᩣᨲᩥ. ᨿᩮᩣ ᩈᩮᩣ ᨽᩥᨠ᩠ᨡᩩ ᩈᨲ᩠ᨳᩁᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ ᨵᨾ᩠ᨾᩮ …ᨸᩮ…  ᩈᩴᨥᩮ …ᨸᩮ…  ᩈᩥᨠ᩠ᨡᩣᨿ ᨶ ᨸᩁᩥᨸᩪᩁᨠᩣᩁᩦ ᩈᩮᩣ ᩈᩴᨥᩮ ᩋᨶᩩᩅᩤᨴᩴ ᨩᨶᩮᨲᩥ. ᨿᩮᩣ ᩉᩮᩣᨲᩥ ᩋᨶᩩᩅᩤᨴᩮᩤ ᨻᩉᩩᨩᨶᩣᩉᩥᨲᩣᨿ ᨻᩉᩩᨩᨶᩣᩈᩩᨡᩣᨿ ᨻᩉᩩᨶᩮᩣ ᨩᨶᩔ ᩋᨶᨲ᩠ᨳᩣᨿ ᩋᩉᩥᨲᩣᨿ ᨴᩩᨠ᩠ᨡᩣᨿ ᨴᩮᩅᨾᨶᩩᩔᩣᨶᩴ. ᩑᩅᩁᩪᨸᨬ᩠ᨧᩮ ᨲᩩᨾ᩠ᩉᩮ ᩋᨶᩩᩅᩤᨴᨾᩪᩃᩴ ᩋᨩ᩠ᨫᨲ᩠ᨲᩴ ᩅᩤ ᨻᩉᩥᨴ᩠ᨵᩤ ᩅᩤ ᩈᨾᨶᩩᨸᩔᩮᨿ᩠ᨿᩣᨳ ᨲᨲᩕ ᨲᩩᨾ᩠ᩉᩮ ᨲᩔᩮᩅ ᨸᩣᨸᨠᩔ ᩋᨶᩩᩅᩤᨴᨾᩪᩃᩔ ᨸᩉᩣᨶᩣᨿ ᩅᩤᨿᨾᩮᨿ᩠ᨿᩣᨳ. ᩑᩅᩁᩪᨸᨬ᩠ᨧᩮ ᨲᩩᨾ᩠ᩉᩮ ᩋᨶᩩᩅᩤᨴᨾᩪᩃᩴ ᩋᨩ᩠ᨫᨲ᩠ᨲᩴ ᩅᩤ ᨻᩉᩥᨴ᩠ᨵᩤ ᩅᩤ ᨶ ᩈᨾᨶᩩᨸᩔᩮᨿ᩠ᨿᩣᨳ ᨲᨲᩕ ᨲᩩᨾ᩠ᩉᩮ ᨲᩔᩮᩅ ᨸᩣᨸᨠᩔ ᩋᨶᩩᩅᩤᨴᨾᩪᩃᩔ ᩋᩣᨿᨲᩥᩴ ᩋᨶᩅᩔᩅᩤᨿ ᨸᨭᩥᨸᨩ᩠ᨩᩮᨿ᩠ᨿᩣᨳ. ᩑᩅᨾᩮᨲᩔ ᨸᩣᨸᨠᩔ ᩋᨶᩩᩅᩤᨴᨾᩪᩃᩔ ᨸᩉᩣᨶᩴ ᩉᩮᩣᨲᩥ. ᩑᩅᨾᩮᨲᩔ ᨸᩣᨸᨠᩔ ᩋᨶᩩᩅᩤᨴᨾᩪᩃᩔ ᩋᩣᨿᨲᩥᩴ ᩋᨶᩅᩔᩅᩮᩤ ᩉᩮᩣᨲᩥ.
</Paragraph>

<Paragraph number="1168" book="pari">
ᨸᩩᨶ ᨧᨸᩁᩴ ᨽᩥᨠ᩠ᨡᩩ ᨾᨠ᩠ᨡᩦ ᩉᩮᩣᨲᩥ ᨸᩃᩣᩈᩦ …ᨸᩮ…  ᩍᩔᩩᨠᩦ ᩉᩮᩣᨲᩥ ᨾᨧ᩠ᨨᩁᩦ, ᩈᨮᩮᩣ ᩉᩮᩣᨲᩥ ᨾᩣᨿᩣᩅᩦ, ᨸᩣᨸᩥᨧ᩠ᨨᩮᩣ ᩉᩮᩣᨲᩥ ᨾᩥᨧ᩠ᨨᩣᨴᩥᨭ᩠ᨮᩥ, ᩈᨶ᩠ᨴᩥᨭ᩠ᨮᩥᨸᩁᩣᨾᩣᩈᩦ ᩉᩮᩣᨲᩥ ᩋᩣᨵᩤᨶᨣ᩠ᨣᩤᩉᩦ ᨴᩩᨸ᩠ᨸᨭᩥᨶᩥᩔᨣ᩠ᨣᩦ. ᨿᩮᩣ ᩈᩮᩣ ᨽᩥᨠ᩠ᨡᩩ ᩈᨶ᩠ᨴᩥᨭ᩠ᨮᩥᨸᩁᩣᨾᩣᩈᩦ ᩉᩮᩣᨲᩥ ᩋᩣᨵᩤᨶᨣ᩠ᨣᩤᩉᩦ ᨴᩩᨸ᩠ᨸᨭᩥᨶᩥᩔᨣ᩠ᨣᩦ ᩈᩮᩣ ᩈᨲ᩠ᨳᩁᩥᨸᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᨵᨾ᩠ᨾᩮᨸᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᩈᩴᨥᩮᨸᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ, ᩈᩥᨠ᩠ᨡᩣᨿᨸᩥ ᨶ ᨸᩁᩥᨸᩪᩁᨠᩣᩁᩦ ᩉᩮᩣᨲᩥ. ᨿᩮᩣ ᩈᩮᩣ ᨽᩥᨠ᩠ᨡᩩ ᩈᨲ᩠ᨳᩁᩥ ᩋᨣᩤᩁᩅᩮᩤ ᩅᩥᩉᩁᨲᩥ ᩋᨸ᩠ᨸᨲᩥᩔᩮᩣ ᨵᨾ᩠ᨾᩮ …ᨸᩮ…  ᩈᩴᨥᩮ …ᨸᩮ…  ᩈᩥᨠ᩠ᨡᩣᨿ ᨶ ᨸᩁᩥᨸᩪᩁᨠᩣᩁᩦ ᩈᩮᩣ ᩈᩴᨥᩮ ᩋᨶᩩᩅᩤᨴᩴ ᨩᨶᩮᨲᩥ. ᨿᩮᩣ ᩉᩮᩣᨲᩥ ᩋᨶᩩᩅᩤᨴᩮᩤ ᨻᩉᩩᨩᨶᩣᩉᩥᨲᩣᨿ ᨻᩉᩩᨩᨶᩣᩈᩩᨡᩣᨿ ᨻᩉᩩᨶᩮᩣ ᨩᨶᩔ ᩋᨶᨲ᩠ᨳᩣᨿ ᩋᩉᩥᨲᩣᨿ ᨴᩩᨠ᩠ᨡᩣᨿ ᨴᩮᩅᨾᨶᩩᩔᩣᨶᩴ. ᩑᩅᩁᩪᨸᨬ᩠ᨧᩮ ᨲᩩᨾ᩠ᩉᩮ ᩋᨶᩩᩅᩤᨴᨾᩪᩃᩴ ᩋᨩ᩠ᨫᨲ᩠ᨲᩴ ᩅᩤ ᨻᩉᩥᨴ᩠ᨵᩤ ᩅᩤ ᩈᨾᨶᩩᨸᩔᩮᨿ᩠ᨿᩣᨳ ᨲᨲᩕ ᨲᩩᨾ᩠ᩉᩮ ᨲᩔᩮᩅ ᨸᩣᨸᨠᩔ ᩋᨶᩩᩅᩤᨴᨾᩪᩃᩔ ᨸᩉᩣᨶᩣᨿ ᩅᩤᨿᨾᩮᨿ᩠ᨿᩣᨳ. ᩑᩅᩁᩪᨸᨬ᩠ᨧᩮ ᨲᩩᨾ᩠ᩉᩮ ᩋᨶᩩᩅᩤᨴᨾᩪᩃᩴ ᩋᨩ᩠ᨫᨲ᩠ᨲᩴ ᩅᩤ ᨻᩉᩥᨴ᩠ᨵᩤ ᩅᩤ ᨶ ᩈᨾᨶᩩᨸᩔᩮᨿ᩠ᨿᩣᨳ ᨲᨲᩕ ᨲᩩᨾ᩠ᩉᩮ ᨲᩔᩮᩅ ᨸᩣᨸᨠᩔ ᩋᨶᩩᩅᩤᨴᨾᩪᩃᩔ ᩋᩣᨿᨲᩥᩴ ᩋᨶᩅᩔᩅᩤᨿ ᨸᨭᩥᨸᨩ᩠ᨩᩮᨿ᩠ᨿᩣᨳ. ᩑᩅᨾᩮᨲᩔ ᨸᩣᨸᨠᩔ ᩋᨶᩩᩅᩤᨴᨾᩪᩃᩔ ᨸᩉᩣᨶᩴ ᩉᩮᩣᨲᩥ. ᩑᩅᨾᩮᨲᩔ ᨸᩣᨸᨠᩔ ᩋᨶᩩᩅᩤᨴᨾᩪᩃᩔ ᩋᩣᨿᨲᩥᩴ ᩋᨶᩅᩔᩅᩮᩤ ᩉᩮᩣᨲᩥ. ᩍᨾᩣᨶᩥ ᨨ ᩋᨶᩩᩅᩤᨴᨾᩪᩃᩣᨶᩥ. (13)
</Paragraph>

</Division>
<Division number="274" book="pari">

<Paragraph number="1169" book="pari">
ᨲᨲ᩠ᨳ ᨠᨲᨾᩮ ᨨ ᩈᩣᩁᨱᩦᨿᩣ ᨵᨾ᩠ᨾᩣ? ᩍᨵ ᨽᩥᨠ᩠ᨡᩩᨶᩮᩣ ᨾᩮᨲ᩠ᨲᩴ ᨠᩣᨿᨠᨾ᩠ᨾᩴ ᨸᨧ᩠ᨧᩩᨸᨭ᩠ᨮᩥᨲᩴ ᩉᩮᩣᨲᩥ ᩈᨻᩕᩉ᩠ᨾᨧᩣᩁᩦᩈᩩ ᩋᩣᩅᩥ ᨧᩮᩅ ᩁᩉᩮᩣ ᨧ. ᩋᨿᨾ᩠ᨸᩥ ᨵᨾ᩠ᨾᩮᩣ ᩈᩣᩁᨱᩦᨿᩮᩣ ᨸᩥᨿᨠᩁᨱᩮᩣ ᨣᩁᩩᨠᩁᨱᩮᩣ ᩈᩘᨣᩉᩣᨿ ᩋᩅᩥᩅᩤᨴᩤᨿ ᩈᩣᨾᨣ᩠ᨣᩥᨿᩣ ᩑᨠᩦᨽᩣᩅᩤᨿ ᩈᩴᩅᨲ᩠ᨲᨲᩥ.
</Paragraph>

<Paragraph number="1170" book="pari">
ᨸᩩᨶ ᨧᨸᩁᩴ ᨽᩥᨠ᩠ᨡᩩᨶᩮᩣ ᨾᩮᨲ᩠ᨲᩴ ᩅᨧᩦᨠᨾ᩠ᨾᩴ ᨸᨧ᩠ᨧᩩᨸᨭ᩠ᨮᩥᨲᩴ ᩉᩮᩣᨲᩥ ᩈᨻᩕᩉ᩠ᨾᨧᩣᩁᩦᩈᩩ ᩋᩣᩅᩥ ᨧᩮᩅ ᩁᩉᩮᩣ ᨧ. ᩋᨿᨾ᩠ᨸᩥ ᨵᨾ᩠ᨾᩮᩣ ᩈᩣᩁᨱᩦᨿᩮᩣ ᨸᩥᨿᨠᩁᨱᩮᩣ ᨣᩁᩩᨠᩁᨱᩮᩣ ᩈᩘᨣᩉᩣᨿ ᩋᩅᩥᩅᩤᨴᩤᨿ ᩈᩣᨾᨣ᩠ᨣᩥᨿᩣ ᩑᨠᩦᨽᩣᩅᩤᨿ ᩈᩴᩅᨲ᩠ᨲᨲᩥ.
</Paragraph>

<Paragraph number="1171" book="pari">
ᨸᩩᨶ ᨧᨸᩁᩴ ᨽᩥᨠ᩠ᨡᩩᨶᩮᩣ ᨾᩮᨲ᩠ᨲᩴ ᨾᨶᩮᩣᨠᨾ᩠ᨾᩴ ᨸᨧ᩠ᨧᩩᨸᨭ᩠ᨮᩥᨲᩴ ᩉᩮᩣᨲᩥ ᩈᨻᩕᩉ᩠ᨾᨧᩣᩁᩦᩈᩩ ᩋᩣᩅᩥ ᨧᩮᩅ ᩁᩉᩮᩣ ᨧ. ᩋᨿᨾ᩠ᨸᩥ ᨵᨾ᩠ᨾᩮᩣ ᩈᩣᩁᨱᩦᨿᩮᩣ ᨸᩥᨿᨠᩁᨱᩮᩣ ᨣᩁᩩᨠᩁᨱᩮᩣ ᩈᩘᨣᩉᩣᨿ ᩋᩅᩥᩅᩤᨴᩤᨿ ᩈᩣᨾᨣ᩠ᨣᩥᨿᩣ ᩑᨠᩦᨽᩣᩅᩤᨿ ᩈᩴᩅᨲ᩠ᨲᨲᩥ.
</Paragraph>

<Paragraph number="1172" book="pari">
ᨸᩩᨶ ᨧᨸᩁᩴ ᨽᩥᨠ᩠ᨡᩩ ᨿᩮ ᨲᩮ ᩃᩣᨽᩣ ᨵᨾ᩠ᨾᩥᨠᩣ ᨵᨾ᩠ᨾᩃᨴ᩠ᨵᩤ ᩋᨶ᩠ᨲᨾᩈᩮᩣ ᨸᨲ᩠ᨲᨸᩁᩥᨿᩣᨸᨶ᩠ᨶᨾᨲ᩠ᨲᨾ᩠ᨸᩥ ᨲᨳᩣᩁᩪᨸᩮᩉᩥ ᩃᩣᨽᩮᩉᩥ ᩋᨸ᩠ᨸᨭᩥᩅᩥᨽᨲ᩠ᨲᨽᩮᩣᨣᩦ ᩉᩮᩣᨲᩥ ᩈᩦᩃᩅᨶ᩠ᨲᩮᩉᩥ ᩈᨻᩕᩉ᩠ᨾᨧᩣᩁᩦᩉᩥ ᩈᩣᨵᩤᩁᨱᨽᩮᩣᨣᩦ. ᩋᨿᨾ᩠ᨸᩥ ᨵᨾ᩠ᨾᩮᩣ ᩈᩣᩁᨱᩦᨿᩮᩣ ᨸᩥᨿᨠᩁᨱᩮᩣ ᨣᩁᩩᨠᩁᨱᩮᩣ ᩈᩘᨣᩉᩣᨿ ᩋᩅᩥᩅᩤᨴᩤᨿ ᩈᩣᨾᨣ᩠ᨣᩥᨿᩣ ᩑᨠᩦᨽᩣᩅᩤᨿ ᩈᩴᩅᨲ᩠ᨲᨲᩥ.
</Paragraph>

<Paragraph number="1173" book="pari">
ᨸᩩᨶ ᨧᨸᩁᩴ ᨽᩥᨠ᩠ᨡᩩ ᨿᩣᨶᩥ ᨲᩣᨶᩥ ᩈᩦᩃᩣᨶᩥ ᩋᨡᨱ᩠ᨯᩣᨶᩥ ᩋᨧ᩠ᨨᩥᨴ᩠ᨴᩤᨶᩥ ᩋᩈᨻᩃᩣᨶᩥ ᩋᨠᨾ᩠ᨾᩣᩈᩣᨶᩥ ᨽᩩᨩᩥᩔᩣᨶᩥ ᩅᩥᨬ᩠ᨬᩩᨸᩈᨲ᩠ᨳᩣᨶᩥ ᩋᨸᩁᩣᨾᨭ᩠ᨮᩣᨶᩥ ᩈᨾᩣᨵᩥᩈᩴᩅᨲ᩠ᨲᨶᩥᨠᩣᨶᩥ, ᨲᨳᩣᩁᩪᨸᩮᩈᩩ ᩈᩦᩃᩮᩈᩩ ᩈᩦᩃᩈᩣᨾᨬ᩠ᨬᨣᨲᩮᩣ ᩅᩥᩉᩁᨲᩥ ᩈᨻᩕᩉ᩠ᨾᨧᩣᩁᩦᩉᩥ ᩋᩣᩅᩥ ᨧᩮᩅ ᩁᩉᩮᩣ ᨧ. ᩋᨿᨾ᩠ᨸᩥ ᨵᨾ᩠ᨾᩮᩣ ᩈᩣᩁᨱᩦᨿᩮᩣ ᨸᩥᨿᨠᩁᨱᩮᩣ ᨣᩁᩩᨠᩁᨱᩮᩣ ᩈᩘᨣᩉᩣᨿ ᩋᩅᩥᩅᩤᨴᩤᨿ ᩈᩣᨾᨣ᩠ᨣᩥᨿᩣ ᩑᨠᩦᨽᩣᩅᩤᨿ ᩈᩴᩅᨲ᩠ᨲᨲᩥ.
</Paragraph>

<Paragraph number="1174" book="pari">
ᨸᩩᨶ ᨧᨸᩁᩴ ᨽᩥᨠ᩠ᨡᩩ ᨿᩣᨿᩴ ᨴᩥᨭ᩠ᨮᩥ ᩋᩁᩥᨿᩣ ᨶᩥᨿ᩠ᨿᩣᨶᩥᨠᩣ ᨶᩥᨿ᩠ᨿᩣᨲᩥ ᨲᨠ᩠ᨠᩁᩔ ᩈᨾ᩠ᨾᩣ ᨴᩩᨠ᩠ᨡᨠ᩠ᨡᨿᩣᨿ ᨲᨳᩣᩁᩪᨸᩣᨿ ᨴᩥᨭ᩠ᨮᩥᨿᩣ ᨴᩥᨭ᩠ᨮᩥᩈᩣᨾᨬ᩠ᨬᨣᨲᩮᩣ ᩅᩥᩉᩁᨲᩥ ᩈᨻᩕᩉ᩠ᨾᨧᩣᩁᩦᩉᩥ ᩋᩣᩅᩥ ᨧᩮᩅ ᩁᩉᩮᩣ ᨧ. ᩋᨿᨾ᩠ᨸᩥ ᨵᨾ᩠ᨾᩮᩣ ᩈᩣᩁᨱᩦᨿᩮᩣ ᨸᩥᨿᨠᩁᨱᩮᩣ ᨣᩁᩩᨠᩁᨱᩮᩣ ᩈᩘᨣᩉᩣᨿ ᩋᩅᩥᩅᩤᨴᩤᨿ ᩈᩣᨾᨣ᩠ᨣᩥᨿᩣ ᩑᨠᩦᨽᩣᩅᩤᨿ ᩈᩴᩅᨲ᩠ᨲᨲᩥ. ᩍᨾᩮ ᨨ ᩈᩣᩁᨱᩦᨿᩣ ᨵᨾ᩠ᨾᩣ. (14)
</Paragraph>

</Division>
<Division number="275" book="pari">

<Paragraph number="1175" book="pari">
ᨲᨲ᩠ᨳ ᨠᨲᨾᩣᨶᩥ ᩋᨭ᩠ᨮᩣᩁᩈ ᨽᩮᨴᨠᩁᩅᨲ᩠ᨳᩪᨶᩥ? ᩍᨵ ᨽᩥᨠ᩠ᨡᩩ ᩋᨵᨾ᩠ᨾᩴ “ᨵᨾ᩠ᨾᩮᩣ”ᨲᩥ ᨴᩦᨸᩮᨲᩥ, ᨵᨾ᩠ᨾᩴ “ᩋᨵᨾ᩠ᨾᩮᩣ”ᨲᩥ ᨴᩦᨸᩮᨲᩥ, ᩋᩅᩥᨶᨿᩴ “ᩅᩥᨶᨿᩮᩣ”ᨲᩥ ᨴᩦᨸᩮᨲᩥ, ᩅᩥᨶᨿᩴ “ᩋᩅᩥᨶᨿᩮᩣ”ᨲᩥ ᨴᩦᨸᩮᨲᩥ, ᩋᨽᩣᩈᩥᨲᩴ ᩋᩃᨸᩥᨲᩴ ᨲᨳᩣᨣᨲᩮᨶ “ᨽᩣᩈᩥᨲᩴ ᩃᨸᩥᨲᩴ ᨲᨳᩣᨣᨲᩮᨶᩣ”ᨲᩥ ᨴᩦᨸᩮᨲᩥ, ᨽᩣᩈᩥᨲᩴ ᩃᨸᩥᨲᩴ ᨲᨳᩣᨣᨲᩮᨶ “ᩋᨽᩣᩈᩥᨲᩴ ᩋᩃᨸᩥᨲᩴ ᨲᨳᩣᨣᨲᩮᨶᩣ”ᨲᩥ ᨴᩦᨸᩮᨲᩥ, ᩋᨶᩣᨧᩥᨱ᩠ᨱᩴ ᨲᨳᩣᨣᨲᩮᨶ “ᩋᩣᨧᩥᨱ᩠ᨱᩴ ᨲᨳᩣᨣᨲᩮᨶᩣ”ᨲᩥ ᨴᩦᨸᩮᨲᩥ, ᩋᩣᨧᩥᨱ᩠ᨱᩴ ᨲᨳᩣᨣᨲᩮᨶ “ᩋᨶᩣᨧᩥᨱ᩠ᨱᩴ ᨲᨳᩣᨣᨲᩮᨶᩣ”ᨲᩥ ᨴᩦᨸᩮᨲᩥ, ᩋᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶ “ᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶᩣ”ᨲᩥ ᨴᩦᨸᩮᨲᩥ, ᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶ “ᩋᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶᩣ”ᨲᩥ ᨴᩦᨸᩮᨲᩥ, ᩋᩣᨸᨲ᩠ᨲᩥᩴ “ᩋᨶᩣᨸᨲ᩠ᨲᩦ”ᨲᩥ ᨴᩦᨸᩮᨲᩥ, ᩋᨶᩣᨸᨲ᩠ᨲᩥᩴ “ᩋᩣᨸᨲ᩠ᨲᩦ”ᨲᩥ ᨴᩦᨸᩮᨲᩥ, ᩃᩉᩩᨠᩴ ᩋᩣᨸᨲ᩠ᨲᩥᩴ “ᨣᩁᩩᨠᩣ ᩋᩣᨸᨲ᩠ᨲᩦ”ᨲᩥ ᨴᩦᨸᩮᨲᩥ, ᨣᩁᩩᨠᩴ ᩋᩣᨸᨲ᩠ᨲᩥᩴ “ᩃᩉᩩᨠᩣ ᩋᩣᨸᨲ᩠ᨲᩦ”ᨲᩥ ᨴᩦᨸᩮᨲᩥ, ᩈᩣᩅᩈᩮᩈᩴ ᩋᩣᨸᨲ᩠ᨲᩥᩴ “ᩋᨶᩅᩈᩮᩈᩣ ᩋᩣᨸᨲ᩠ᨲᩦ”ᨲᩥ ᨴᩦᨸᩮᨲᩥ, ᩋᨶᩅᩈᩮᩈᩴ ᩋᩣᨸᨲ᩠ᨲᩥᩴ “ᩈᩣᩅᩈᩮᩈᩣ ᩋᩣᨸᨲ᩠ᨲᩦ”ᨲᩥ ᨴᩦᨸᩮᨲᩥ, ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ “ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦ”ᨲᩥ ᨴᩦᨸᩮᨲᩥ, ᩋᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ “ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦ”ᨲᩥ ᨴᩦᨸᩮᨲᩥ. ᩍᨾᩣᨶᩥ ᩋᨭ᩠ᨮᩣᩁᩈ ᨽᩮᨴᨠᩁᩅᨲ᩠ᨳᩪᨶᩥ. (15)
</Paragraph>

<Paragraph number="1176" book="pari">
ᨲᨲ᩠ᨳ ᨠᨲᨾᩣᨶᩥ ᨧᨲ᩠ᨲᩣᩁᩥ ᩋᨵᩥᨠᩁᨱᩣᨶᩥ? ᩅᩥᩅᩤᨴᩤᨵᩥᨠᩁᨱᩴ, ᩋᨶᩩᩅᩤᨴᩤᨵᩥᨠᩁᨱᩴ, ᩋᩣᨸᨲ᩠ᨲᩣᨵᩥᨠᩁᨱᩴ, ᨠᩥᨧ᩠ᨧᩣᨵᩥᨠᩁᨱᩴ—  ᩍᨾᩣᨶᩥ ᨧᨲ᩠ᨲᩣᩁᩥ ᩋᨵᩥᨠᩁᨱᩣᨶᩥ. (16)
</Paragraph>

<Paragraph number="1177" book="pari">
ᨲᨲ᩠ᨳ ᨠᨲᨾᩮ ᩈᨲ᩠ᨲ ᩈᨾᨳᩣ? ᩈᨾ᩠ᨾᩩᨡᩣᩅᩥᨶᨿᩮᩣ, ᩈᨲᩥᩅᩥᨶᨿᩮᩣ, ᩋᨾᩪᩊ᩠ᩉᩅᩥᨶᨿᩮᩣ, ᨸᨭᩥᨬ᩠ᨬᩣᨲᨠᩁᨱᩴ, ᨿᩮᨽᩩᨿ᩠ᨿᩈᩥᨠᩣ, ᨲᩔᨸᩣᨸᩥᨿᩈᩥᨠᩣ, ᨲᩥᨱᩅᨲ᩠ᨳᩣᩁᨠᩮᩣ—  ᩍᨾᩮ ᩈᨲ᩠ᨲ ᩈᨾᨳᩣ. (17)

</Paragraph>
</Division>

<Paragraph number="1178" type="center" book="pari">
ᨠᨲᩥᨸᩩᨧ᩠ᨨᩣᩅᩤᩁᩮᩣ ᨶᩥᨭ᩠ᨮᩥᨲᩮᩣ.



</Paragraph>

<Paragraph number="1179" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1180" type="verses" book="pari">
_ᩋᩣᨸᨲ᩠ᨲᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ,_  
_ᩅᩥᨶᩦᨲᩣ ᩈᨲ᩠ᨲᨵᩤ ᨸᩩᨶ;_  
_ᩅᩥᨶᩦᨲᩣᨣᩤᩁᩅᩤ ᨧᩮᩅ,_  
_ᨣᩤᩁᩅᩤ ᨾᩪᩃᨾᩮᩅ ᨧ._  

</Paragraph>

<Paragraph number="1181" type="verses" book="pari">
_ᨸᩩᨶ ᩅᩥᨶᩦᨲᩣ ᩅᩥᨸᨲ᩠ᨲᩥ,_  
_ᩈᨾᩩᨭ᩠ᨮᩣᨶᩣ ᩅᩥᩅᩤᨴᨶᩣ;_  
_ᩋᨶᩩᩅᩤᨴᩤ ᩈᩣᩁᨱᩦᨿᩴ,_  
_ᨽᩮᨴᩤᨵᩥᨠᩁᨱᩮᨶ ᨧ;_  
_ᩈᨲ᩠ᨲᩮᩅ ᩈᨾᨳᩣ ᩅᩩᨲ᩠ᨲᩣ,_  
_ᨸᨴᩤ ᩈᨲ᩠ᨲᩁᩈᩣ ᩍᨾᩮᨲᩥ._
</Paragraph>