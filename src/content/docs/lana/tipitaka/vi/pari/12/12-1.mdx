---
title: "12.1 ᨧᩮᩣᨴᨶᩣᨴᩥᨸᩩᨧ᩠ᨨᩣᩅᩥᩔᨩ᩠ᨩᨶᩣ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="359" book="pari">

<Paragraph number="1770" type="verses" book="pari">
_ᨧᩮᩣᨴᨶᩣ ᨠᩥᨾᨲ᩠ᨳᩣᨿ,_  
_ᩈᩣᩁᨱᩣ ᨠᩥᩔ ᨠᩣᩁᨱᩣ;_  
_ᩈᩴᨥᩮᩣ ᨠᩥᨾᨲ᩠ᨳᩣᨿ,_  
_ᨾᨲᩥᨠᨾ᩠ᨾᩴ ᨸᨶ ᨠᩥᩔ ᨠᩣᩁᨱᩣ._  

</Paragraph>

<Paragraph number="1771" type="verses" book="pari">
_ᨧᩮᩣᨴᨶᩣ ᩈᩣᩁᨱᨲ᩠ᨳᩣᨿ,_  
_ᨶᩥᨣ᩠ᨣᩉᨲ᩠ᨳᩣᨿ ᩈᩣᩁᨱᩣ;_  
_ᩈᩴᨥᩮᩣ ᨸᩁᩥᨣ᩠ᨣᩉᨲ᩠ᨳᩣᨿ,_  
_ᨾᨲᩥᨠᨾ᩠ᨾᩴ ᨸᨶ ᨸᩣᨭᩥᨿᩮᨠ᩠ᨠᩴ._  

</Paragraph>

<Paragraph number="1772" type="verses" book="pari">
_ᨾᩣ ᨡᩮᩣ ᨲᩩᩁᩥᨲᩮᩣ ᩋᨽᨱᩥ,_  
_ᨾᩣ ᨡᩮᩣ ᨧᨱ᩠ᨯᩥᨠᨲᩮᩣ ᨽᨱᩥ;_  
_ᨾᩣ ᨡᩮᩣ ᨸᨭᩥᨥᩴ ᨩᨶᨿᩥ,_  
_ᩈᨧᩮ ᩋᨶᩩᩅᩥᨩ᩠ᨩᨠᩮᩣ ᨲᩩᩅᩴ._  

</Paragraph>

<Paragraph number="1773" type="verses" book="pari">
_ᨾᩣ ᨡᩮᩣ ᩈᩉᩈᩣ ᩋᨽᨱᩥ,_  
_ᨠᨳᩴ ᩅᩥᨣ᩠ᨣᩤᩉᩥᨠᩴ ᩋᨶᨲ᩠ᨳᩈᩴᩉᩥᨲᩴ;_  
_ᩈᩩᨲ᩠ᨲᩮ ᩅᩥᨶᨿᩮ ᩋᨶᩩᩃᩮᩣᨾᩮ,_  
_ᨸᨬ᩠ᨬᨲ᩠ᨲᩮ ᩋᨶᩩᩃᩮᩣᨾᩥᨠᩮ._  

</Paragraph>

<Paragraph number="1774" type="verses" book="pari">
_ᩋᨶᩩᨿᩮᩣᨣᩅᨲ᩠ᨲᩴ ᨶᩥᩈᩣᨾᨿ,_  
_ᨠᩩᩈᩃᩮᨶ ᨻᩩᨴ᩠ᨵᩥᨾᨲᩣ ᨠᨲᩴ;_  
_ᩈᩩᩅᩩᨲ᩠ᨲᩴ ᩈᩥᨠ᩠ᨡᩣᨸᨴᩤᨶᩩᩃᩮᩣᨾᩥᨠᩴ,_  
_ᨣᨲᩥᩴ ᨶ ᨶᩣᩈᩮᨶ᩠ᨲᩮᩣ ᩈᨾ᩠ᨸᩁᩣᨿᩥᨠᩴ;_  
_ᩉᩥᨲᩮᩈᩦ ᩋᨶᩩᨿᩩᨬ᩠ᨩᩔᩩ,_  
_ᨠᩣᩃᩮᨶᨲ᩠ᨳᩪᨸᩈᩴᩉᩥᨲᩴ._  

</Paragraph>

<Paragraph number="1775" type="verses" book="pari">
_ᨧᩩᨴᩥᨲᩔ ᨧ ᨧᩮᩣᨴᨠᩔ ᨧ,_  
_ᩈᩉᩈᩣ ᩅᩮᩤᩉᩣᩁᩴ ᨾᩣ ᨸᨵᩤᩁᩮᩈᩥ;_  
_ᨧᩮᩣᨴᨠᩮᩣ ᩋᩣᩉ ᩋᩣᨸᨶ᩠ᨶᩮᩣᨲᩥ,_  
_ᨧᩩᨴᩥᨲᨠᩮᩣ ᩋᩣᩉ ᩋᨶᩣᨸᨶ᩠ᨶᩮᩣᨲᩥ._  

</Paragraph>

<Paragraph number="1776" type="verses" book="pari">
ᩏᨽᩮᩣ ᩋᨶᩩᨠ᩠ᨡᩥᨸᨶ᩠ᨲᩮᩣ,_  
_ᨸᨭᩥᨬ᩠ᨬᩣᨶᩩᩈᨶ᩠ᨵᩥᨲᩮᨶ ᨠᩣᩁᨿᩮ;_  
_ᨸᨭᩥᨬ᩠ᨬᩣ ᩃᨩ᩠ᨩᩦᩈᩩ ᨠᨲᩣ,_  
_ᩋᩃᨩ᩠ᨩᩦᩈᩩ ᩑᩅᩴ ᨶ ᩅᩥᨩ᩠ᨩᨲᩥ;_  
_ᨻᩉᩩᨾ᩠ᨸᩥ ᩋᩃᨩ᩠ᨩᩦ ᨽᩣᩈᩮᨿ᩠ᨿ,_  
_ᩅᨲ᩠ᨲᩣᨶᩩᩈᨶ᩠ᨵᩥᨲᩮᨶ ᨠᩣᩁᨿᩮ._  

</Paragraph>

<Paragraph number="1777" type="verses" book="pari">
_ᩋᩃᨩ᩠ᨩᩦ ᨠᩦᨴᩥᩈᩮᩣ ᩉᩮᩣᨲᩥ,_  
_ᨸᨭᩥᨬ᩠ᨬᩣ ᨿᩔ ᨶ ᩁᩪᩉᨲᩥ;_  
_ᩑᨲᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᩦᨴᩥᩈᩮᩣ ᩅᩩᨧ᩠ᨧᨲᩥ ᩋᩃᨩ᩠ᨩᩦ ᨸᩩᨣ᩠ᨣᩃᩮᩣ._  

</Paragraph>

<Paragraph number="1778" type="verses" book="pari">
_ᩈᨬ᩠ᨧᩥᨧ᩠ᨧ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ,_  
_ᩋᩣᨸᨲ᩠ᨲᩥᩴ ᨸᩁᩥᨣᩪᩉᨲᩥ;_  
_ᩋᨣᨲᩥᨣᨾᨶᨬ᩠ᨧ ᨣᨧ᩠ᨨᨲᩥ,_  
_ᩑᨴᩥᩈᩮᩣ ᩅᩩᨧ᩠ᨧᨲᩥ ᩋᩃᨩ᩠ᨩᩦᨸᩩᨣ᩠ᨣᩃᩮᩣ._  

</Paragraph>

<Paragraph number="1779" type="verses" book="pari">
_ᩈᨧ᩠ᨧᩴ ᩋᩉᨾ᩠ᨸᩥ ᨩᩣᨶᩣᨾᩥ,_  
_ᩑᨴᩥᩈᩮᩣ ᩅᩩᨧ᩠ᨧᨲᩥ ᩋᩃᨩ᩠ᨩᩦᨸᩩᨣ᩠ᨣᩃᩮᩣ;_  
_ᩋᨬ᩠ᨬᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᩦᨴᩥᩈᩮᩣ ᩅᩩᨧ᩠ᨧᨲᩥ ᩃᨩ᩠ᨩᩦᨸᩩᨣ᩠ᨣᩃᩮᩣ._  

</Paragraph>

<Paragraph number="1780" type="verses" book="pari">
_ᩈᨬ᩠ᨧᩥᨧ᩠ᨧ ᩋᩣᨸᨲ᩠ᨲᩥᩴ ᨶᩣᨸᨩ᩠ᨩᨲᩥ,_  
_ᩋᩣᨸᨲ᩠ᨲᩥᩴ ᨶ ᨸᩁᩥᨣᩪᩉᨲᩥ;_  
_ᩋᨣᨲᩥᨣᨾᨶᩴ ᨶ ᨣᨧ᩠ᨨᨲᩥ,_  
_ᩑᨴᩥᩈᩮᩣ ᩅᩩᨧ᩠ᨧᨲᩥ ᩃᨩ᩠ᨩᩦᨸᩩᨣ᩠ᨣᩃᩮᩣ._  

</Paragraph>

<Paragraph number="1781" type="verses" book="pari">
_ᩈᨧ᩠ᨧᩴ ᩋᩉᨾ᩠ᨸᩥ ᨩᩣᨶᩣᨾᩥ,_  
_ᩑᨴᩥᩈᩮᩣ ᩅᩩᨧ᩠ᨧᨲᩥ ᩃᨩ᩠ᨩᩦᨸᩩᨣ᩠ᨣᩃᩮᩣ;_  
_ᩋᨬ᩠ᨬᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᩦᨴᩥᩈᩮᩣ ᩅᩩᨧ᩠ᨧᨲᩥ ᩋᨵᨾ᩠ᨾᨧᩮᩣᨴᨠᩮᩣ._  

</Paragraph>

<Paragraph number="1782" type="verses" book="pari">
_ᩋᨠᩣᩃᩮᨶ ᨧᩮᩣᨴᩮᨲᩥ ᩋᨽᩪᨲᩮᨶ,_  
_ᨹᩁᩩᩈᩮᨶ ᩋᨶᨲ᩠ᨳᩈᩴᩉᩥᨲᩮᨶ;_  
_ᨴᩮᩤᩈᨶ᩠ᨲᩁᩮᩣ ᨧᩮᩣᨴᩮᨲᩥ ᨶᩮᩣ ᨾᩮᨲ᩠ᨲᩣᨧᩥᨲ᩠ᨲᩮᩣ,_  
_ᩑᨴᩥᩈᩮᩣ ᩅᩩᨧ᩠ᨧᨲᩥ ᩋᨵᨾ᩠ᨾᨧᩮᩣᨴᨠᩮᩣ._  

</Paragraph>

<Paragraph number="1783" type="verses" book="pari">
_ᩈᨧ᩠ᨧᩴ ᩋᩉᨾ᩠ᨸᩥ ᨩᩣᨶᩣᨾᩥ,_  
_ᩑᨴᩥᩈᩮᩣ ᩅᩩᨧ᩠ᨧᨲᩥ ᩋᨵᨾ᩠ᨾᨧᩮᩣᨴᨠᩮᩣ;_  
_ᩋᨬ᩠ᨬᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᩦᨴᩥᩈᩮᩣ ᩅᩩᨧ᩠ᨧᨲᩥ ᨵᨾ᩠ᨾᨧᩮᩣᨴᨠᩮᩣ._  

</Paragraph>

<Paragraph number="1784" type="verses" book="pari">
_ᨠᩣᩃᩮᨶ ᨧᩮᩣᨴᩮᨲᩥ ᨽᩪᨲᩮᨶ,_  
_ᩈᨱ᩠ᩉᩮᨶ ᩋᨲ᩠ᨳᩈᩴᩉᩥᨲᩮᨶ;_  
_ᨾᩮᨲ᩠ᨲᩣᨧᩥᨲ᩠ᨲᩮᩣ ᨧᩮᩣᨴᩮᨲᩥ ᨶᩮᩣ ᨴᩮᩤᩈᨶ᩠ᨲᩁᩮᩣ,_  
_ᩑᨴᩥᩈᩮᩣ ᩅᩩᨧ᩠ᨧᨲᩥ ᨵᨾ᩠ᨾᨧᩮᩣᨴᨠᩮᩣ._  

</Paragraph>

<Paragraph number="1785" type="verses" book="pari">
_ᩈᨧ᩠ᨧᩴ ᩋᩉᨾ᩠ᨸᩥ ᨩᩣᨶᩣᨾᩥ,_  
_ᩑᨴᩥᩈᩮᩣ ᩅᩩᨧ᩠ᨧᨲᩥ ᨵᨾ᩠ᨾᨧᩮᩣᨴᨠᩮᩣ;_  
_ᩋᨬ᩠ᨬᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᩦᨴᩥᩈᩮᩣ ᩅᩩᨧ᩠ᨧᨲᩥ ᨻᩣᩃᨧᩮᩣᨴᨠᩮᩣ._  

</Paragraph>

<Paragraph number="1786" type="verses" book="pari">
_ᨸᩩᨻ᩠ᨻᩣᨸᩁᩴ ᨶ ᨩᩣᨶᩣᨲᩥ,_  
_ᨸᩩᨻ᩠ᨻᩣᨸᩁᩔ ᩋᨠᩮᩣᩅᩥᨴᩮᩤ;_  
_ᩋᨶᩩᩈᨶ᩠ᨵᩥᩅᨧᨶᨸᨳᩴ ᨶ ᨩᩣᨶᩣᨲᩥ,_  
_ᩋᨶᩩᩈᨶ᩠ᨵᩥᩅᨧᨶᨸᨳᩔ ᩋᨠᩮᩣᩅᩥᨴᩮᩤ;_  
_ᩑᨴᩥᩈᩮᩣ ᩅᩩᨧ᩠ᨧᨲᩥ ᨻᩣᩃᨧᩮᩣᨴᨠᩮᩣ._  

</Paragraph>

<Paragraph number="1787" type="verses" book="pari">
_ᩈᨧ᩠ᨧᩴ ᩋᩉᨾ᩠ᨸᩥ ᨩᩣᨶᩣᨾᩥ,_  
_ᩑᨴᩥᩈᩮᩣ ᩅᩩᨧ᩠ᨧᨲᩥ ᨻᩣᩃᨧᩮᩣᨴᨠᩮᩣ;_  
_ᩋᨬ᩠ᨬᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨠᩦᨴᩥᩈᩮᩣ ᩅᩩᨧ᩠ᨧᨲᩥ ᨸᨱ᩠ᨯᩥᨲᨧᩮᩣᨴᨠᩮᩣ._  

</Paragraph>

<Paragraph number="1788" type="verses" book="pari">
_ᨸᩩᨻ᩠ᨻᩣᨸᩁᨾ᩠ᨸᩥ ᨩᩣᨶᩣᨲᩥ,_  
_ᨸᩩᨻ᩠ᨻᩣᨸᩁᩔ ᨠᩮᩣᩅᩥᨴᩮᩤ;_  
_ᩋᨶᩩᩈᨶ᩠ᨵᩥᩅᨧᨶᨸᨳᩴ ᨩᩣᨶᩣᨲᩥ,_  
_ᩋᨶᩩᩈᨶ᩠ᨵᩥᩅᨧᨶᨸᨳᩔ ᨠᩮᩣᩅᩥᨴᩮᩤ;_  
_ᩑᨴᩥᩈᩮᩣ ᩅᩩᨧ᩠ᨧᨲᩥ ᨸᨱ᩠ᨯᩥᨲᨧᩮᩣᨴᨠᩮᩣ._  

</Paragraph>

<Paragraph number="1789" type="verses" book="pari">
_ᩈᨧ᩠ᨧᩴ ᩋᩉᨾ᩠ᨸᩥ ᨩᩣᨶᩣᨾᩥ,_  
_ᩑᨴᩥᩈᩮᩣ ᩅᩩᨧ᩠ᨧᨲᩥ ᨸᨱ᩠ᨯᩥᨲᨧᩮᩣᨴᨠᩮᩣ;_  
_ᩋᨬ᩠ᨬᨬ᩠ᨧ ᨲᩣᩉᩴ ᨸᩩᨧ᩠ᨨᩣᨾᩥ,_  
_ᨧᩮᩣᨴᨶᩣ ᨠᩥᨶ᩠ᨲᩥ ᩅᩩᨧ᩠ᨧᨲᩥ._  

</Paragraph>

<Paragraph number="1790" type="verses" book="pari">
_ᩈᩦᩃᩅᩥᨸᨲ᩠ᨲᩥᨿᩣ ᨧᩮᩣᨴᩮᨲᩥ,_  
_ᩋᨳᩮᩣ ᩋᩣᨧᩣᩁᨴᩥᨭ᩠ᨮᩥᨿᩣ;_  
_ᩋᩣᨩᩦᩅᩮᨶᨸᩥ ᨧᩮᩣᨴᩮᨲᩥ,_  
_ᨧᩮᩣᨴᨶᩣ ᨲᩮᨶ ᩅᩩᨧ᩠ᨧᨲᩦᨲᩥ._  


</Paragraph>
</Division>

<Paragraph number="1791" type="center" book="pari">
ᩋᨸᩁᩴ ᨣᩤᨳᩣᩈᩘᨣᨱᩥᨠᩴ ᨶᩥᨭ᩠ᨮᩥᨲᩴ.
</Paragraph>