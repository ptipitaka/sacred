---
title: "7.6 ᨨᨠ᩠ᨠᩅᩤᩁ"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="326" book="pari">

<Paragraph number="1520" book="pari">
ᨨ ᩋᨣᩤᩁᩅᩤ. ᨨ ᨣᩤᩁᩅᩤ. ᨨ ᩅᩥᨶᩦᨲᩅᨲ᩠ᨳᩪᨶᩥ. ᨨ ᩈᩣᨾᩦᨧᩥᨿᩮᩣ. ᨨ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣ. ᨨᨧ᩠ᨨᩮᨴᨶᨠᩣ ᩋᩣᨸᨲ᩠ᨲᩥᨿᩮᩣ. ᨨᩉᩣᨠᩣᩁᩮᩉᩥ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨨᩣᨶᩥᩈᩴᩈᩣ ᩅᩥᨶᨿᨵᩁᩮ. ᨨ ᨸᩁᨾᩣᨶᩥ. ᨨᩣᩁᨲ᩠ᨲᩴ ᨲᩥᨧᩦᩅᩁᩮᨶ ᩅᩥᨸ᩠ᨸᩅᩈᩥᨲᨻ᩠ᨻᩴ. ᨨ ᨧᩦᩅᩁᩣᨶᩥ. ᨨ ᩁᨩᨶᩣᨶᩥ. ᨨ ᩋᩣᨸᨲ᩠ᨲᩥᨿᩮᩣ ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ ᨶ ᩅᩤᨧᨲᩮᩣ. ᨨ ᩋᩣᨸᨲ᩠ᨲᩥᨿᩮᩣ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ ᨶ ᨠᩣᨿᨲᩮᩣ. ᨨ ᩋᩣᨸᨲ᩠ᨲᩥᨿᩮᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ. ᨨ ᨠᨾ᩠ᨾᩣᨶᩥ. ᨨ ᩅᩥᩅᩤᨴᨾᩪᩃᩣᨶᩥ. ᨨ ᩋᨶᩩᩅᩤᨴᨾᩪᩃᩣᨶᩥ. ᨨ ᩈᩣᩁᨱᩦᨿᩣ ᨵᨾ᩠ᨾᩣ ᨴᩦᨥᩈᩮᩣ. ᨨ ᩅᩥᨴᨲ᩠ᨳᩥᨿᩮᩣ, ᩈᩩᨣᨲᩅᩥᨴᨲ᩠ᨳᩥᨿᩣ, ᨲᩥᩁᩥᨿᩴ ᨨ ᩅᩥᨴᨲ᩠ᨳᩥᨿᩮᩣ. ᨨ ᨶᩥᩔᨿᨸᨭᩥᨸ᩠ᨸᩔᨴ᩠ᨵᩥᨿᩮᩣ ᩋᩣᨧᩁᩥᨿᨾ᩠ᩉᩣ. ᨨ ᨶᩉᩣᨶᩮ ᩋᨶᩩᨸᨬ᩠ᨬᨲ᩠ᨲᩥᨿᩮᩣ—  ᩅᩥᨸ᩠ᨸᨠᨲᨧᩦᩅᩁᩴ ᩋᩣᨴᩤᨿ ᨸᨠ᩠ᨠᨾᨲᩥ, ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ.
</Paragraph>

<Paragraph number="1521" book="pari">
ᨨᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩴ ᨶᩥᩔᨿᩮᩣ ᨴᩤᨲᨻ᩠ᨻᩮᩣ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ—  ᩋᩈᩮᨠ᩠ᨡᩮᨶ ᩈᩦᩃᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩋᩈᩮᨠ᩠ᨡᩮᨶ ᩈᨾᩣᨵᩥᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩋᩈᩮᨠ᩠ᨡᩮᨶ ᨸᨬ᩠ᨬᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩋᩈᩮᨠ᩠ᨡᩮᨶ ᩅᩥᨾᩩᨲ᩠ᨲᩥᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩋᩈᩮᨠ᩠ᨡᩮᨶ ᩅᩥᨾᩩᨲ᩠ᨲᩥᨬᩣᨱᨴᩔᨶᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨴᩈᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨴᩈᩅᩔᩮᩣ ᩅᩤ.
</Paragraph>

<Paragraph number="1522" book="pari">
ᩋᨸᩁᩮᩉᩥᨸᩥ ᨨᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩴ ᨶᩥᩔᨿᩮᩣ ᨴᩤᨲᨻ᩠ᨻᩮᩣ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ—  ᩋᨲ᩠ᨲᨶᩣ ᩋᩈᩮᨠ᩠ᨡᩮᨶ ᩈᩦᩃᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨸᩁᩴ ᩋᩈᩮᨠ᩠ᨡᩮ ᩈᩦᩃᨠ᩠ᨡᨶ᩠ᨵᩮ ᩈᨾᩣᨴᨸᩮᨲᩣ; ᩋᨲ᩠ᨲᨶᩣ ᩋᩈᩮᨠ᩠ᨡᩮᨶ ᩈᨾᩣᨵᩥᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨸᩁᩴ ᩋᩈᩮᨠ᩠ᨡᩮ ᩈᨾᩣᨵᩥᨠ᩠ᨡᨶ᩠ᨵᩮ ᩈᨾᩣᨴᨸᩮᨲᩣ; ᩋᨲ᩠ᨲᨶᩣ ᩋᩈᩮᨠ᩠ᨡᩮᨶ ᨸᨬ᩠ᨬᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨸᩁᩴ ᩋᩈᩮᨠ᩠ᨡᩮ ᨸᨬ᩠ᨬᨠ᩠ᨡᨶ᩠ᨵᩮ ᩈᨾᩣᨴᨸᩮᨲᩣ; ᩋᨲ᩠ᨲᨶᩣ ᩋᩈᩮᨠ᩠ᨡᩮᨶ ᩅᩥᨾᩩᨲ᩠ᨲᩥᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨸᩁᩴ ᩋᩈᩮᨠ᩠ᨡᩮ ᩅᩥᨾᩩᨲ᩠ᨲᩥᨠ᩠ᨡᨶ᩠ᨵᩮ ᩈᨾᩣᨴᨸᩮᨲᩣ; ᩋᨲ᩠ᨲᨶᩣ ᩋᩈᩮᨠ᩠ᨡᩮᨶ ᩅᩥᨾᩩᨲ᩠ᨲᩥᨬᩣᨱᨴᩔᨶᨠ᩠ᨡᨶ᩠ᨵᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨸᩁᩴ ᩋᩈᩮᨠ᩠ᨡᩮ ᩅᩥᨾᩩᨲ᩠ᨲᩥᨬᩣᨱᨴᩔᨶᨠ᩠ᨡᨶ᩠ᨵᩮ ᩈᨾᩣᨴᨸᩮᨲᩣ; ᨴᩈᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨴᩈᩅᩔᩮᩣ ᩅᩤ.
</Paragraph>

<Paragraph number="1523" book="pari">
ᩋᨸᩁᩮᩉᩥᨸᩥ ᨨᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩴ ᨶᩥᩔᨿᩮᩣ ᨴᩤᨲᨻ᩠ᨻᩮᩣ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ—  ᩈᨴ᩠ᨵᩮᩤ ᩉᩮᩣᨲᩥ, ᩉᩥᩁᩥᨾᩣ ᩉᩮᩣᨲᩥ, ᩒᨲ᩠ᨲᨸ᩠ᨸᩦ ᩉᩮᩣᨲᩥ, ᩋᩣᩁᨴ᩠ᨵᩅᩦᩁᩥᨿᩮᩣ ᩉᩮᩣᨲᩥ, ᩏᨸᨭ᩠ᨮᩥᨲᩔᨲᩥ ᩉᩮᩣᨲᩥ, ᨴᩈᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨴᩈᩅᩔᩮᩣ ᩅᩤ.
</Paragraph>

<Paragraph number="1524" book="pari">
ᩋᨸᩁᩮᩉᩥᨸᩥ ᨨᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩴ ᨶᩥᩔᨿᩮᩣ ᨴᩤᨲᨻ᩠ᨻᩮᩣ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ—  ᨶ ᩋᨵᩥᩈᩦᩃᩮ ᩈᩦᩃᩅᩥᨸᨶ᩠ᨶᩮᩣ ᩉᩮᩣᨲᩥ, ᨶ ᩋᨩ᩠ᨫᩣᨧᩣᩁᩮ ᩋᩣᨧᩣᩁᩅᩥᨸᨶ᩠ᨶᩮᩣ ᩉᩮᩣᨲᩥ, ᨶ ᩋᨲᩥᨴᩥᨭ᩠ᨮᩥᨿᩣ ᨴᩥᨭ᩠ᨮᩥᩅᩥᨸᨶ᩠ᨶᩮᩣ ᩉᩮᩣᨲᩥ, ᨻᩉᩩᩔᩩᨲᩮᩣ ᩉᩮᩣᨲᩥ, ᨸᨬ᩠ᨬᩅᩤ ᩉᩮᩣᨲᩥ, ᨴᩈᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨴᩈᩅᩔᩮᩣ ᩅᩤ.
</Paragraph>

<Paragraph number="1525" book="pari">
ᩋᨸᩁᩮᩉᩥᨸᩥ ᨨᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩴ ᨶᩥᩔᨿᩮᩣ ᨴᩤᨲᨻ᩠ᨻᩮᩣ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ—  ᨸᨭᩥᨻᩃᩮᩣ ᩉᩮᩣᨲᩥ ᩋᨶ᩠ᨲᩮᩅᩤᩈᩥᩴ ᩅᩤ ᩈᨴ᩠ᨵᩥᩅᩥᩉᩣᩁᩥᩴ ᩅᩤ ᨣᩥᩃᩣᨶᩴ ᩏᨸᨭ᩠ᨮᩣᨲᩩᩴ ᩅᩤ ᩏᨸᨭ᩠ᨮᩣᨸᩮᨲᩩᩴ ᩅᩤ, ᩋᨶᨽᩥᩁᨲᩴ ᩅᩪᨸᨠᩣᩈᩮᨲᩩᩴ ᩅᩤ ᩅᩪᨸᨠᩣᩈᩣᨸᩮᨲᩩᩴ ᩅᩤ, ᩏᨸ᩠ᨸᨶ᩠ᨶᩴ ᨠᩩᨠ᩠ᨠᩩᨧ᩠ᨧᩴ ᨵᨾ᩠ᨾᨲᩮᩣ ᩅᩥᨶᩮᩣᨴᩮᨲᩩᩴ, ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᩅᩩᨭ᩠ᨮᩣᨶᩴ ᨩᩣᨶᩣᨲᩥ, ᨴᩈᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨴᩈᩅᩔᩮᩣ ᩅᩤ.
</Paragraph>

<Paragraph number="1526" book="pari">
ᩋᨸᩁᩮᩉᩥᨸᩥ ᨨᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩴ ᨶᩥᩔᨿᩮᩣ ᨴᩤᨲᨻ᩠ᨻᩮᩣ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ—  ᨸᨭᩥᨻᩃᩮᩣ ᩉᩮᩣᨲᩥ ᩋᨶ᩠ᨲᩮᩅᩤᩈᩥᩴ ᩅᩤ ᩈᨴ᩠ᨵᩥᩅᩥᩉᩣᩁᩥᩴ ᩅᩤ ᩋᩣᨽᩥᩈᨾᩣᨧᩣᩁᩥᨠᩣᨿ ᩈᩥᨠ᩠ᨡᩣᨿ ᩈᩥᨠ᩠ᨡᩣᨸᩮᨲᩩᩴ, ᩋᩣᨴᩥᨻᩕᩉ᩠ᨾᨧᩣᩁᩥᨿᨠᩣᨿ ᩈᩥᨠ᩠ᨡᩣᨿ ᩅᩥᨶᩮᨲᩩᩴ, ᩋᨽᩥᨵᨾ᩠ᨾᩮ ᩅᩥᨶᩮᨲᩩᩴ, ᩋᨽᩥᩅᩥᨶᨿᩮ ᩅᩥᨶᩮᨲᩩᩴ, ᩏᨸ᩠ᨸᨶ᩠ᨶᩴ ᨴᩥᨭ᩠ᨮᩥᨣᨲᩴ ᨵᨾ᩠ᨾᨲᩮᩣ ᩅᩥᩅᩮᨧᩮᨲᩩᩴ, ᨴᩈᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨴᩈᩅᩔᩮᩣ ᩅᩤ.
</Paragraph>

<Paragraph number="1527" book="pari">
ᩋᨸᩁᩮᩉᩥᨸᩥ ᨨᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩴ ᨶᩥᩔᨿᩮᩣ ᨴᩤᨲᨻ᩠ᨻᩮᩣ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ—  ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩏᨽᨿᩣᨶᩥ ᨡᩮᩣ ᨸᨶᩔ ᨸᩣᨲᩥᨾᩮᩣᨠ᩠ᨡᩣᨶᩥ ᩅᩥᨲ᩠ᨳᩣᩁᩮᨶ ᩈ᩠ᩅᩣᨣᨲᩣᨶᩥ ᩉᩮᩣᨶ᩠ᨲᩥ ᩈᩩᩅᩥᨽᨲ᩠ᨲᩣᨶᩥ ᩈᩩᨸ᩠ᨸᩅᨲ᩠ᨲᩦᨶᩥ ᩈᩩᩅᩥᨶᩥᨧ᩠ᨨᩥᨲᩣᨶᩥ ᩈᩩᨲ᩠ᨲᩈᩮᩣ ᩋᨶᩩᨻ᩠ᨿᨬ᩠ᨩᨶᩈᩮᩣ, ᨴᩈᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨴᩈᩅᩔᩮᩣ ᩅᩤ.
</Paragraph>

<Paragraph number="1528" book="pari">
ᨨ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ, ᨨ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩦᨲᩥ.

</Paragraph>
</Division>

<Paragraph number="1529" type="center" book="pari">
ᨨᨠ᩠ᨠᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="1530" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1531" type="verses" book="pari">
_ᩋᨣᩤᩁᩅᩤ ᨣᩤᩁᩅᩤ ᨧ,_  
_ᩅᩥᨶᩦᨲᩣ ᩈᩣᨾᩦᨧᩥᨸᩥ ᨧ;_  
_ᩈᨾᩩᨭ᩠ᨮᩣᨶᩣ ᨨᩮᨴᨶᩣ ᨧᩮᩅ,_  
_ᩋᩣᨠᩣᩁᩣᨶᩥᩈᩴᩈᩮᨶ ᨧ._  

</Paragraph>

<Paragraph number="1532" type="verses" book="pari">
_ᨸᩁᨾᩣᨶᩥ ᨧ ᨨᩣᩁᨲ᩠ᨲᩴ,_  
_ᨧᩦᩅᩁᩴ ᩁᨩᨶᩣᨶᩥ ᨧ;_  
_ᨠᩣᨿᨲᩮᩣ ᨧᩥᨲ᩠ᨲᨲᩮᩣ ᨧᩣᨸᩥ,_  
_ᩅᩤᨧᨲᩮᩣ ᨧᩥᨲ᩠ᨲᨲᩮᩣᨸᩥ ᨧ._  

</Paragraph>

<Paragraph number="1533" type="verses" book="pari">
_ᨠᩣᨿᩅᩤᨧᩣᨧᩥᨲ᩠ᨲᨲᩮᩣ ᨧ,_  
_ᨠᨾ᩠ᨾᩅᩥᩅᩤᨴᨾᩮᩅ ᨧ;_  
_ᩋᨶᩩᩅᩤᨴᩤ ᨴᩦᨥᩈᩮᩣ ᨧ,_  
_ᨲᩥᩁᩥᨿᩴ ᨶᩥᩔᨿᩮᨶ ᨧ._  

</Paragraph>

<Paragraph number="1534" type="verses" book="pari">
_ᩋᨶᩩᨸᨬ᩠ᨬᨲ᩠ᨲᩥ ᩋᩣᨴᩤᨿ,_  
_ᩈᨾᩣᨴᩤᨿ ᨲᨳᩮᩅ ᨧ;_  
_ᩋᩈᩮᨠ᩠ᨡᩮ ᩈᨾᩣᨴᨸᩮᨲᩣ,_  
_ᩈᨴ᩠ᨵᩮᩤ ᩋᨵᩥᩈᩦᩃᩮᨶ ᨧ;_  
_ᨣᩥᩃᩣᨶᩣᨽᩥᩈᨾᩣᨧᩣᩁᩦ,_  
_ᩋᩣᨸᨲ᩠ᨲᩣᨵᨾ᩠ᨾᨵᨾ᩠ᨾᩥᨠᩣᨲᩥ._
</Paragraph>