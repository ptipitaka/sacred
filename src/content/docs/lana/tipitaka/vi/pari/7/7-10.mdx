---
title: "7.10 ᨴᩈᨠᩅᩤᩁ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="330" book="pari">

<Paragraph number="1565" book="pari">
ᨴᩈ ᩋᩣᨥᩣᨲᩅᨲ᩠ᨳᩪᨶᩥ. ᨴᩈ ᩋᩣᨥᩣᨲᨸᨭᩥᩅᩥᨶᨿᩣ. ᨴᩈ ᩅᩥᨶᩦᨲᩅᨲ᩠ᨳᩪᨶᩥ. ᨴᩈᩅᨲ᩠ᨳᩩᨠᩣ ᨾᩥᨧ᩠ᨨᩣᨴᩥᨭ᩠ᨮᩥ. ᨴᩈᩅᨲ᩠ᨳᩩᨠᩣ ᩈᨾ᩠ᨾᩣᨴᩥᨭ᩠ᨮᩥ. ᨴᩈ ᩋᨶ᩠ᨲᨣ᩠ᨣᩤᩉᩥᨠᩣ ᨴᩥᨭ᩠ᨮᩥ. ᨴᩈ ᨾᩥᨧ᩠ᨨᨲ᩠ᨲᩣ. ᨴᩈ ᩈᨾ᩠ᨾᨲ᩠ᨲᩣ. ᨴᩈ ᩋᨠᩩᩈᩃᨠᨾ᩠ᨾᨸᨳᩣ. ᨴᩈ ᨠᩩᩈᩃᨠᨾ᩠ᨾᨸᨳᩣ. ᨴᩈ ᩋᨵᨾ᩠ᨾᩥᨠᩣ ᩈᩃᩣᨠᨣ᩠ᨣᩤᩉᩣ. ᨴᩈ ᨵᨾ᩠ᨾᩥᨠᩣ ᩈᩃᩣᨠᨣ᩠ᨣᩤᩉᩣ. ᩈᩣᨾᨱᩮᩁᩣᨶᩴ ᨴᩈ ᩈᩥᨠ᩠ᨡᩣᨸᨴᩤᨶᩥ. ᨴᩈᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩈᩣᨾᨱᩮᩁᩮᩣ ᨶᩣᩈᩮᨲᨻ᩠ᨻᩮᩣ.
</Paragraph>

<Paragraph number="1566" book="pari">
ᨴᩈᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨻᩣᩃᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᨲ᩠ᨲᨶᩮᩣ ᨽᩣᩈᨸᩁᩥᨿᨶ᩠ᨲᩴ ᨶ ᩏᨣ᩠ᨣᨱ᩠ᩉᩣᨲᩥ, ᨸᩁᩔ ᨽᩣᩈᨸᩁᩥᨿᨶ᩠ᨲᩴ ᨶ ᩏᨣ᩠ᨣᨱ᩠ᩉᩣᨲᩥ, ᩋᨲ᩠ᨲᨶᩮᩣ ᨽᩣᩈᨸᩁᩥᨿᨶ᩠ᨲᩴ ᩋᨶᩩᨣ᩠ᨣᩉᩮᨲ᩠ᩅᩣ ᨸᩁᩔ ᨽᩣᩈᨸᩁᩥᨿᨶ᩠ᨲᩴ ᩋᨶᩩᨣ᩠ᨣᩉᩮᨲ᩠ᩅᩣ ᩋᨵᨾ᩠ᨾᩮᨶ ᨠᩣᩁᩮᨲᩥ, ᩋᨸ᩠ᨸᨭᩥᨬ᩠ᨬᩣᨿ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨾᩪᩃᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᩈᨾᩩᨴᨿᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨶᩥᩁᩮᩣᨵᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨶᩥᩁᩮᩣᨵᨣᩤᨾᩥᨶᩥᩴ ᨸᨭᩥᨸᨴᩴ ᨶ ᨩᩣᨶᩣᨲᩥ.
</Paragraph>

<Paragraph number="1567" book="pari">
ᨴᩈᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨸᨱ᩠ᨯᩥᨲᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᨲ᩠ᨲᨶᩮᩣ ᨽᩣᩈᨸᩁᩥᨿᨶ᩠ᨲᩴ ᩏᨣ᩠ᨣᨱ᩠ᩉᩣᨲᩥ, ᨸᩁᩔ ᨽᩣᩈᨸᩁᩥᨿᨶ᩠ᨲᩴ ᩏᨣ᩠ᨣᨱ᩠ᩉᩣᨲᩥ, ᩋᨲ᩠ᨲᨶᩮᩣ ᨽᩣᩈᨸᩁᩥᨿᨶ᩠ᨲᩴ ᩏᨣ᩠ᨣᩉᩮᨲ᩠ᩅᩣ ᨸᩁᩔ ᨽᩣᩈᨸᩁᩥᨿᨶ᩠ᨲᩴ ᩏᨣ᩠ᨣᩉᩮᨲ᩠ᩅᩣ ᨵᨾ᩠ᨾᩮᨶ ᨠᩣᩁᩮᨲᩥ, ᨸᨭᩥᨬ᩠ᨬᩣᨿ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨾᩪᩃᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᩈᨾᩩᨴᨿᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨶᩥᩁᩮᩣᨵᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨶᩥᩁᩮᩣᨵᨣᩤᨾᩥᨶᩥᩴ ᨸᨭᩥᨸᨴᩴ ᨩᩣᨶᩣᨲᩥ.
</Paragraph>

<Paragraph number="1568" book="pari">
ᩋᨸᩁᩮᩉᩥᨸᩥ ᨴᩈᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨻᩣᩃᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᨵᩥᨠᩁᨱᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩔ ᨾᩪᩃᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩈᨾᩩᨴᨿᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᨶᩥᩁᩮᩣᨵᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᨶᩥᩁᩮᩣᨵᨣᩤᨾᩥᨶᩥᩴ ᨸᨭᩥᨸᨴᩴ ᨶ ᨩᩣᨶᩣᨲᩥ, ᩅᨲ᩠ᨳᩩᩴ ᨶ ᨩᩣᨶᩣᨲᩥ, ᨶᩥᨴᩤᨶᩴ ᨶ ᨩᩣᨶᩣᨲᩥ, ᨸᨬ᩠ᨬᨲ᩠ᨲᩥᩴ ᨶ ᨩᩣᨶᩣᨲᩥ, ᩋᨶᩩᨸᨬ᩠ᨬᨲ᩠ᨲᩥᩴ ᨶ ᨩᩣᨶᩣᨲᩥ, ᩋᨶᩩᩈᨶ᩠ᨵᩥᩅᨧᨶᨸᨳᩴ ᨶ ᨩᩣᨶᩣᨲᩥ.
</Paragraph>

<Paragraph number="1569" book="pari">
ᨴᩈᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨸᨱ᩠ᨯᩥᨲᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᨵᩥᨠᩁᨱᩴ ᨩᩣᨶᩣᨲᩥ, ᩋᨵᩥᨠᩁᨱᩔ ᨾᩪᩃᩴ ᨩᩣᨶᩣᨲᩥ, ᩋᨵᩥᨠᩁᨱᩈᨾᩩᨴᨿᩴ ᨩᩣᨶᩣᨲᩥ, ᩋᨵᩥᨠᩁᨱᨶᩥᩁᩮᩣᨵᩴ ᨩᩣᨶᩣᨲᩥ, ᩋᨵᩥᨠᩁᨱᨶᩥᩁᩮᩣᨵᨣᩤᨾᩥᨶᩥᩴ ᨸᨭᩥᨸᨴᩴ ᨩᩣᨶᩣᨲᩥ, ᩅᨲ᩠ᨳᩩᩴ ᨩᩣᨶᩣᨲᩥ, ᨶᩥᨴᩤᨶᩴ ᨩᩣᨶᩣᨲᩥ, ᨸᨬ᩠ᨬᨲ᩠ᨲᩥᩴ ᨩᩣᨶᩣᨲᩥ, ᩋᨶᩩᨸᨬ᩠ᨬᨲ᩠ᨲᩥᩴ ᨩᩣᨶᩣᨲᩥ, ᩋᨶᩩᩈᨶ᩠ᨵᩥᩅᨧᨶᨸᨳᩴ ᨩᩣᨶᩣᨲᩥ.
</Paragraph>

<Paragraph number="1570" book="pari">
ᩋᨸᩁᩮᩉᩥᨸᩥ ᨴᩈᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨻᩣᩃᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᨬᨲ᩠ᨲᩥᩴ ᨶ ᨩᩣᨶᩣᨲᩥ, ᨬᨲ᩠ᨲᩥᨿᩣ ᨠᩁᨱᩴ ᨶ ᨩᩣᨶᩣᨲᩥ, ᨶ ᨸᩩᨻ᩠ᨻᨠᩩᩈᩃᩮᩣ ᩉᩮᩣᨲᩥ, ᨶ ᩋᨸᩁᨠᩩᩈᩃᩮᩣ ᩉᩮᩣᨲᩥ, ᩋᨠᩣᩃᨬ᩠ᨬᩪ ᨧ ᩉᩮᩣᨲᩥ, ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩋᩣᨧᩁᩥᨿᨸᩁᨾ᩠ᨸᩁᩣ ᨡᩮᩣ ᨸᨶᩔ ᨶ ᩈᩩᨣ᩠ᨣᩉᩥᨲᩣ ᩉᩮᩣᨲᩥ ᨶ ᩈᩩᨾᨶᩈᩥᨠᨲᩣ ᨶ ᩈᩪᨸᨵᩤᩁᩥᨲᩣ.
</Paragraph>

<Paragraph number="1571" book="pari">
ᨴᩈᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨸᨱ᩠ᨯᩥᨲᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᨬᨲ᩠ᨲᩥᩴ ᨩᩣᨶᩣᨲᩥ, ᨬᨲ᩠ᨲᩥᨿᩣ ᨠᩁᨱᩴ ᨩᩣᨶᩣᨲᩥ, ᨸᩩᨻ᩠ᨻᨠᩩᩈᩃᩮᩣ ᩉᩮᩣᨲᩥ, ᩋᨸᩁᨠᩩᩈᩃᩮᩣ ᩉᩮᩣᨲᩥ, ᨠᩣᩃᨬ᩠ᨬᩪ ᨧ ᩉᩮᩣᨲᩥ, ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᩣᨧᩁᩥᨿᨸᩁᨾ᩠ᨸᩁᩣ ᨡᩮᩣ ᨸᨶᩔ ᩈᩩᨣ᩠ᨣᩉᩥᨲᩣ ᩉᩮᩣᨲᩥ ᩈᩩᨾᨶᩈᩥᨠᨲᩣ ᩈᩪᨸᨵᩤᩁᩥᨲᩣ.
</Paragraph>

<Paragraph number="1572" book="pari">
ᩋᨸᩁᩮᩉᩥᨸᩥ ᨴᩈᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨻᩣᩃᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩏᨽᨿᩣᨶᩥ ᨡᩮᩣ ᨸᨶᩔ ᨸᩣᨲᩥᨾᩮᩣᨠ᩠ᨡᩣᨶᩥ ᩅᩥᨲ᩠ᨳᩣᩁᩮᨶ ᨶ ᩈ᩠ᩅᩣᨣᨲᩣᨶᩥ ᩉᩮᩣᨶ᩠ᨲᩥ ᨶ ᩈᩩᩅᩥᨽᨲ᩠ᨲᩣᨶᩥ ᨶ ᩈᩩᨸ᩠ᨸᩅᨲ᩠ᨲᩦᨶᩥ ᨶ ᩈᩩᩅᩥᨶᩥᨧ᩠ᨨᩥᨲᩣᨶᩥ ᩈᩩᨲ᩠ᨲᩈᩮᩣ ᩋᨶᩩᨻ᩠ᨿᨬ᩠ᨩᨶᩈᩮᩣ, ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩮ ᨧ ᨶ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ.
</Paragraph>

<Paragraph number="1573" book="pari">
ᨴᩈᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨸᨱ᩠ᨯᩥᨲᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩏᨽᨿᩣᨶᩥ ᨡᩮᩣ ᨸᨶᩔ ᨸᩣᨲᩥᨾᩮᩣᨠ᩠ᨡᩣᨶᩥ ᩅᩥᨲ᩠ᨳᩣᩁᩮᨶ ᩈ᩠ᩅᩣᨣᨲᩣᨶᩥ ᩉᩮᩣᨶ᩠ᨲᩥ ᩈᩩᩅᩥᨽᨲ᩠ᨲᩣᨶᩥ ᩈᩩᨸ᩠ᨸᩅᨲ᩠ᨲᩦᨶᩥ ᩈᩩᩅᩥᨶᩥᨧ᩠ᨨᩥᨲᩣᨶᩥ ᩈᩩᨲ᩠ᨲᩈᩮᩣ ᩋᨶᩩᨻ᩠ᨿᨬ᩠ᨩᨶᩈᩮᩣ, ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᨵᩥᨠᩁᨱᩮ ᨧ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ.
</Paragraph>

<Paragraph number="1574" book="pari">
ᨴᩈᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᨻ᩠ᨻᩣᩉᩥᨠᩣᨿ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨴᩈ ᩋᨲ᩠ᨳᩅᩈᩮ ᨸᨭᩥᨧ᩠ᨧ ᨲᨳᩣᨣᨲᩮᨶ ᩈᩣᩅᨠᩣᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ. ᨴᩈ ᩋᩣᨴᩦᨶᩅᩤ ᩁᩣᨩᨶ᩠ᨲᩮᨸᩩᩁᨸ᩠ᨸᩅᩮᩈᨶᩮ. ᨴᩈ ᨴᩤᨶᩅᨲ᩠ᨳᩪᨶᩥ. ᨴᩈ ᩁᨲᨶᩣᨶᩥ. ᨴᩈᩅᨣ᩠ᨣᩮᩤ ᨽᩥᨠ᩠ᨡᩩᩈᩴᨥᩮᩣ. ᨴᩈᩅᨣ᩠ᨣᩮᨶ ᨣᨱᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩴ. ᨴᩈ ᨸᩴᩈᩩᨠᩪᩃᩣᨶᩥ. ᨴᩈ ᨧᩦᩅᩁᨵᩤᩁᨱᩣ. ᨴᩈᩣᩉᨸᩁᨾᩴ ᩋᨲᩥᩁᩮᨠᨧᩦᩅᩁᩴ ᨵᩤᩁᩮᨲᨻ᩠ᨻᩴ. ᨴᩈ ᩈᩩᨠ᩠ᨠᩣᨶᩥ. ᨴᩈ ᩍᨲ᩠ᨳᩥᨿᩮᩣ. ᨴᩈ ᨽᩁᩥᨿᩣᨿᩮᩣ. ᩅᩮᩈᩣᩃᩥᨿᩣ ᨴᩈ ᩅᨲ᩠ᨳᩪᨶᩥ ᨴᩦᨸᩮᨶ᩠ᨲᩥ. ᨴᩈ ᨸᩩᨣ᩠ᨣᩃᩣ ᩋᩅᨶ᩠ᨴᩥᨿᩣ. ᨴᩈ ᩋᨠ᩠ᨠᩮᩣᩈᩅᨲ᩠ᨳᩪᨶᩥ. ᨴᩈᩉᩣᨠᩣᩁᩮᩉᩥ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ. ᨴᩈ ᩈᩮᨶᩣᩈᨶᩣᨶᩥ. ᨴᩈ ᩅᩁᩣᨶᩥ ᨿᩣᨧᩥᩴᩈᩩ. ᨴᩈ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨴᩈ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨴᩈᩣᨶᩥᩈᩴᩈᩣ ᨿᩣᨣᩩᨿᩣ. ᨴᩈ ᨾᩴᩈᩣ ᩋᨠᨸ᩠ᨸᩥᨿᩣ. ᨴᩈ ᨸᩁᨾᩣᨶᩥ. ᨴᩈᩅᩔᩮᨶ ᨽᩥᨠ᩠ᨡᩩᨶᩣ ᨻ᩠ᨿᨲ᩠ᨲᩮᨶ ᨸᨭᩥᨻᩃᩮᨶ ᨸᨻ᩠ᨻᩣᨩᩮᨲᨻ᩠ᨻᩴ ᩏᨸᩈᨾ᩠ᨸᩣᨴᩮᨲᨻ᩠ᨻᩴ ᨶᩥᩔᨿᩮᩣ ᨴᩤᨲᨻ᩠ᨻᩮᩣ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ. ᨴᩈᩅᩔᩣᨿ ᨽᩥᨠ᩠ᨡᩩᨶᩥᨿᩣ ᨻ᩠ᨿᨲ᩠ᨲᩣᨿ ᨸᨭᩥᨻᩃᩣᨿ ᨸᨻ᩠ᨻᩣᨩᩮᨲᨻ᩠ᨻᩴ ᩏᨸᩈᨾ᩠ᨸᩣᨴᩮᨲᨻ᩠ᨻᩴ ᨶᩥᩔᨿᩮᩣ ᨴᩤᨲᨻ᩠ᨻᩮᩣ ᩈᩣᨾᨱᩮᩁᩦ ᩏᨸᨭ᩠ᨮᩣᨸᩮᨲᨻ᩠ᨻᩣ. ᨴᩈᩅᩔᩣᨿ ᨽᩥᨠ᩠ᨡᩩᨶᩥᨿᩣ ᨻ᩠ᨿᨲ᩠ᨲᩣᨿ ᨸᨭᩥᨻᩃᩣᨿ ᩅᩩᨭ᩠ᨮᩣᨸᨶᩈᨾ᩠ᨾᩩᨲᩥ ᩈᩣᨴᩥᨲᨻ᩠ᨻᩣ. ᨴᩈᩅᩔᩣᨿ ᨣᩥᩉᩥᨣᨲᩣᨿ ᩈᩥᨠ᩠ᨡᩣ ᨴᩤᨲᨻ᩠ᨻᩣᨲᩥ.

</Paragraph>
</Division>

<Paragraph number="1575" type="center" book="pari">
ᨴᩈᨠᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="1576" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1577" type="verses" book="pari">
_ᩋᩣᨥᩣᨲᩴ ᩅᩥᨶᨿᩴ ᩅᨲ᩠ᨳᩩ,_  
_ᨾᩥᨧ᩠ᨨᩣ ᩈᨾ᩠ᨾᩣ ᨧ ᩋᨶ᩠ᨲᨣᩤ;_  
_ᨾᩥᨧ᩠ᨨᨲ᩠ᨲᩣ ᨧᩮᩅ ᩈᨾ᩠ᨾᨲ᩠ᨲᩣ,_  
_ᩋᨠᩩᩈᩃᩣ ᨠᩩᩈᩃᩣᨸᩥ ᨧ._  

</Paragraph>

<Paragraph number="1578" type="verses" book="pari">
_ᩈᩃᩣᨠᩣ ᩋᨵᨾ᩠ᨾᩣ ᨵᨾ᩠ᨾᩣ,_  
_ᩈᩣᨾᨱᩮᩁᩣ ᨧ ᨶᩣᩈᨶᩣ;_  
_ᨽᩣᩈᩣᨵᩥᨠᩁᨱᨬ᩠ᨧᩮᩅ,_  
_ᨬᨲ᩠ᨲᩥᩃᩉᩩᨠᨾᩮᩅ ᨧ._  

</Paragraph>

<Paragraph number="1579" type="verses" book="pari">
_ᩃᩉᩩᨠᩣ ᨣᩁᩩᨠᩣ ᩑᨲᩮ,_  
_ᨠᨱ᩠ᩉᩈᩩᨠ᩠ᨠᩣ ᩅᩥᨩᩣᨶᨳ;_  
ᩏᨻ᩠ᨻᩣᩉᩥᨠᩣ ᨧ ᩈᩥᨠ᩠ᨡᩣ ᨧ,_  
_ᩋᨶ᩠ᨲᩮᨸᩩᩁᩮ ᨧ ᩅᨲ᩠ᨳᩪᨶᩥ._  

</Paragraph>

<Paragraph number="1580" type="verses" book="pari">
_ᩁᨲᨶᩴ ᨴᩈᩅᨣ᩠ᨣᩮᩤ ᨧ,_  
_ᨲᨳᩮᩅ ᩏᨸᩈᨾ᩠ᨸᨴᩤ;_  
_ᨸᩴᩈᩩᨠᩪᩃᨵᩤᩁᨱᩣ ᨧ,_  
_ᨴᩈᩣᩉᩈᩩᨠ᩠ᨠᩱᨲ᩠ᨳᩥᨿᩮᩣ._  

</Paragraph>

<Paragraph number="1581" type="verses" book="pari">
_ᨽᩁᩥᨿᩣ ᨴᩈ ᩅᨲ᩠ᨳᩪᨶᩥ,_  
_ᩋᩅᨶ᩠ᨴᩥᨿᨠ᩠ᨠᩮᩣᩈᩮᨶ ᨧ;_  
_ᨸᩮᩈᩩᨬ᩠ᨬᨬ᩠ᨧᩮᩅ ᩈᩮᨶᩣᨶᩥ,_  
_ᩅᩁᩣᨶᩥ ᨧ ᩋᨵᨾ᩠ᨾᩥᨠᩣ._  

</Paragraph>

<Paragraph number="1582" type="verses" book="pari">
_ᨵᨾ᩠ᨾᩥᨠᩣ ᨿᩣᨣᩩᨾᩴᩈᩣ ᨧ,_  
_ᨸᩁᨾᩣ ᨽᩥᨠ᩠ᨡᩩ ᨽᩥᨠ᩠ᨡᩩᨶᩦ;_  
_ᩅᩩᨭ᩠ᨮᩣᨸᨶᩣ ᨣᩥᩉᩥᨣᨲᩣ,_  
_ᨴᩈᨠᩣ ᩈᩩᨸ᩠ᨸᨠᩣᩈᩥᨲᩣᨲᩥ._
</Paragraph>