---
title: "7.5 ᨸᨬ᩠ᨧᨠᩅᩤᩁ"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="325" book="pari">

<Paragraph number="1502" book="pari">
ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ. ᨸᨬ᩠ᨧ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ. ᨸᨬ᩠ᨧ ᩅᩥᨶᩦᨲᩅᨲ᩠ᨳᩪᨶᩥ. ᨸᨬ᩠ᨧ ᨠᨾ᩠ᨾᩣᨶᩥ ᩋᩣᨶᨶ᩠ᨲᩁᩥᨠᩣᨶᩥ. ᨸᨬ᩠ᨧ ᨸᩩᨣ᩠ᨣᩃᩣ ᨶᩥᨿᨲᩣ. ᨸᨬ᩠ᨧ ᨨᩮᨴᨶᨠᩣ ᩋᩣᨸᨲ᩠ᨲᩥᨿᩮᩣ. ᨸᨬ᩠ᨧᩉᩣᨠᩣᩁᩮᩉᩥ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ. ᨾᩩᩈᩣᩅᩤᨴᨸᨧ᩠ᨧᨿᩣ ᨸᨬ᩠ᨧᩉᩣᨠᩣᩁᩮᩉᩥ ᨠᨾ᩠ᨾᩴ ᨶ ᩏᨸᩮᨲᩥ—  ᩈᨿᩴ ᩅᩤ ᨠᨾ᩠ᨾᩴ ᨶ ᨠᩁᩮᩣᨲᩥ, ᨸᩁᩴ ᩅᩤ ᨶ ᩋᨩ᩠ᨫᩮᩈᨲᩥ, ᨨᨶ᩠ᨴᩴ ᩅᩤ ᨸᩣᩁᩥᩈᩩᨴ᩠ᨵᩥᩴ ᩅᩤ ᨶ ᨴᩮᨲᩥ, ᨠᨿᩥᩁᨾᩣᨶᩮ ᨠᨾ᩠ᨾᩮ ᨸᨭᩥᨠ᩠ᨠᩮᩣᩈᨲᩥ, ᨠᨲᩮ ᩅᩤ ᨸᨶ ᨠᨾ᩠ᨾᩮ ᩋᨵᨾ᩠ᨾᨴᩥᨭ᩠ᨮᩥ ᩉᩮᩣᨲᩥ. ᨸᨬ᩠ᨧᩉᩣᨠᩣᩁᩮᩉᩥ ᨠᨾ᩠ᨾᩴ ᩏᨸᩮᨲᩥ—  ᩈᨿᩴ ᩅᩤ ᨠᨾ᩠ᨾᩴ ᨠᩁᩮᩣᨲᩥ, ᨸᩁᩴ ᩅᩤ ᩋᨩ᩠ᨫᩮᩈᨲᩥ, ᨨᨶ᩠ᨴᩴ ᩅᩤ ᨸᩣᩁᩥᩈᩩᨴ᩠ᨵᩥᩴ ᩅᩤ ᨴᩮᨲᩥ, ᨠᨿᩥᩁᨾᩣᨶᩮ ᨠᨾ᩠ᨾᩮ ᨶᨸ᩠ᨸᨭᩥᨠ᩠ᨠᩮᩣᩈᨲᩥ, ᨠᨲᩮ ᩅᩤ ᨸᨶ ᨠᨾ᩠ᨾᩮ ᨵᨾ᩠ᨾᨴᩥᨭ᩠ᨮᩥ ᩉᩮᩣᨲᩥ. ᨸᨬ᩠ᨧ ᨸᩥᨱ᩠ᨯᨸᩣᨲᩥᨠᩔ ᨽᩥᨠ᩠ᨡᩩᨶᩮᩣ ᨠᨸ᩠ᨸᨶ᩠ᨲᩥ—  ᩋᨶᩣᨾᨶ᩠ᨲᨧᩣᩁᩮᩣ, ᨣᨱᨽᩮᩣᨩᨶᩴ, ᨸᩁᨾ᩠ᨸᩁᨽᩮᩣᨩᨶᩴ, ᩋᨶᨵᩥᨭ᩠ᨮᩣᨶᩴ, ᩋᩅᩥᨠᨸ᩠ᨸᨶᩣ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩏᩔᩘᨠᩥᨲᨸᩁᩥᩈᩘᨠᩥᨲᩮᩣ ᩉᩮᩣᨲᩥ—  ᨸᩣᨸᨽᩥᨠ᩠ᨡᩩᨸᩥ ᩋᨠᩩᨸ᩠ᨸᨵᨾ᩠ᨾᩮᩣᨸᩥ ᩅᩮᩈᩥᨿᩣᨣᩮᩤᨧᩁᩮᩣ ᩅᩤ ᩉᩮᩣᨲᩥ, ᩅᩥᨵᩅᩤᨣᩮᩤᨧᩁᩮᩣ ᩅᩤ ᩉᩮᩣᨲᩥ, ᨳᩩᩃᩖᨠᩩᨾᩣᩁᩥᨣᩮᩤᨧᩁᩮᩣ ᩅᩤ ᩉᩮᩣᨲᩥ, ᨸᨱ᩠ᨯᨠᨣᩮᩤᨧᩁᩮᩣ ᩅᩤ ᩉᩮᩣᨲᩥ, ᨽᩥᨠ᩠ᨡᩩᨶᩥᨣᩮᩤᨧᩁᩮᩣ ᩅᩤ ᩉᩮᩣᨲᩥ. ᨸᨬ᩠ᨧ ᨲᩮᩃᩣᨶᩥ—  ᨲᩥᩃᨲᩮᩃᩴ, ᩈᩣᩈᨸᨲᩮᩃᩴ, ᨾᨵᩩᨠᨲᩮᩃᩴ, ᩑᩁᨱ᩠ᨯᨠᨲᩮᩃᩴ, ᩅᩈᩣᨲᩮᩃᩴ. ᨸᨬ᩠ᨧ ᩅᩈᩣᨶᩥ—  ᩋᨧ᩠ᨨᩅᩈᩴ, ᨾᨧ᩠ᨨᩅᩈᩴ, ᩈᩩᩈᩩᨠᩣᩅᩈᩴ, ᩈᩪᨠᩁᩅᩈᩴ, ᨣᨴᩕᨽᩅᩈᩴ. ᨸᨬ᩠ᨧ ᨻ᩠ᨿᩈᨶᩣᨶᩥ—  ᨬᩣᨲᩥᨻ᩠ᨿᩈᨶᩴ, ᨽᩮᩣᨣᨻ᩠ᨿᩈᨶᩴ, ᩁᩮᩣᨣᨻ᩠ᨿᩈᨶᩴ, ᩈᩦᩃᨻ᩠ᨿᩈᨶᩴ, ᨴᩥᨭ᩠ᨮᩥᨻ᩠ᨿᩈᨶᩴ. ᨸᨬ᩠ᨧ ᩈᨾ᩠ᨸᨴᩤ—  ᨬᩣᨲᩥᩈᨾ᩠ᨸᨴᩤ, ᨽᩮᩣᨣᩈᨾ᩠ᨸᨴᩤ, ᩋᩁᩮᩣᨣᩈᨾ᩠ᨸᨴᩤ, ᩈᩦᩃᩈᨾ᩠ᨸᨴᩤ, ᨴᩥᨭ᩠ᨮᩥᩈᨾ᩠ᨸᨴᩤ. ᨸᨬ᩠ᨧ ᨶᩥᩔᨿᨸᨭᩥᨸ᩠ᨸᩔᨴ᩠ᨵᩥᨿᩮᩣ ᩏᨸᨩ᩠ᨫᩣᨿᨾ᩠ᩉᩣ—  ᩏᨸᨩ᩠ᨫᩣᨿᩮᩣ ᨸᨠ᩠ᨠᨶ᩠ᨲᩮᩣ ᩅᩤ ᩉᩮᩣᨲᩥ, ᩅᩥᨻ᩠ᨽᨶ᩠ᨲᩮᩣ ᩅᩤ, ᨠᩣᩃᩘᨠᨲᩮᩣ ᩅᩤ, ᨸᨠ᩠ᨡᩈᩘᨠᨶ᩠ᨲᩮᩣ ᩅᩤ, ᩋᩣᨱᨲ᩠ᨲᩥᨿᩮᩅ ᨸᨬ᩠ᨧᨾᩦ. ᨸᨬ᩠ᨧ ᨸᩩᨣ᩠ᨣᩃᩣ ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩣ—  ᩋᨴ᩠ᨵᩤᨶᩉᩦᨶᩮᩣ, ᩋᩘᨣᩉᩦᨶᩮᩣ, ᩅᨲ᩠ᨳᩩᩅᩥᨸᨶ᩠ᨶᩮᩣ, ᨠᩁᨱᨴᩩᨠ᩠ᨠᨭᨠᩮᩣ, ᩋᨸᩁᩥᨸᩪᩁᩮᩣ. ᨸᨬ᩠ᨧ ᨸᩴᩈᩩᨠᩪᩃᩣᨶᩥ—  ᩈᩮᩣᩈᩣᨶᩥᨠᩴ, ᨸᩣᨸᨱᩥᨠᩴ, ᩏᨶ᩠ᨴᩪᩁᨠ᩠ᨡᩣᨿᩥᨠᩴ, ᩏᨸᨧᩥᨠᨠ᩠ᨡᩣᨿᩥᨠᩴ, ᩋᨣ᩠ᨣᩥᨴᨯ᩠ᨰᩴ. ᩋᨸᩁᩣᨶᩥᨸᩥ ᨸᨬ᩠ᨧ ᨸᩴᩈᩩᨠᩪᩃᩣᨶᩥ—  ᨣᩮᩤᨡᩣᨿᩥᨠᩴ, ᩋᨩᨠ᩠ᨡᩣᨿᩥᨠᩴ, ᨳᩪᨸᨧᩦᩅᩁᩴ, ᩋᩣᨽᩥᩈᩮᨠᩥᨠᩴ, ᨣᨲᨸᨭᩥᨿᩣᨣᨲᩴ. ᨸᨬ᩠ᨧ ᩋᩅᩉᩣᩁᩣ—  ᨳᩮᨿ᩠ᨿᩣᩅᩉᩣᩁᩮᩣ, ᨸᩈᨿ᩠ᩉᩣᩅᩉᩣᩁᩮᩣ, ᨸᩁᩥᨠᨸ᩠ᨸᩣᩅᩉᩣᩁᩮᩣ, ᨸᨭᩥᨧ᩠ᨨᨶ᩠ᨶᩣᩅᩉᩣᩁᩮᩣ, ᨠᩩᩈᩣᩅᩉᩣᩁᩮᩣ. ᨸᨬ᩠ᨧ ᨾᩉᩣᨧᩮᩣᩁᩣ ᩈᨶ᩠ᨲᩮᩣ ᩈᩴᩅᩥᨩ᩠ᨩᨾᩣᨶᩣ ᩃᩮᩣᨠᩈ᩠ᨾᩥᩴ. ᨸᨬ᩠ᨧ ᩋᩅᩥᩔᨩ᩠ᨩᨶᩥᨿᩣᨶᩥ. ᨸᨬ᩠ᨧ ᩋᩅᩮᨽᩘᨣᩥᨿᩣᨶᩥ. ᨸᨬ᩠ᨧᩣᨸᨲ᩠ᨲᩥᨿᩮᩣ ᨠᩣᨿᨲᩮᩣ ᩈᨾᩩᨭ᩠ᨮᨶ᩠ᨲᩥ, ᨶ ᩅᩤᨧᨲᩮᩣ ᨶ ᨧᩥᨲ᩠ᨲᨲᩮᩣ. ᨸᨬ᩠ᨧᩣᨸᨲ᩠ᨲᩥᨿᩮᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᩈᨾᩩᨭ᩠ᨮᨶ᩠ᨲᩥ, ᨶ ᨧᩥᨲ᩠ᨲᨲᩮᩣ. ᨸᨬ᩠ᨧᩣᨸᨲ᩠ᨲᩥᨿᩮᩣ ᨴᩮᩈᨶᩣᨣᩤᨾᩥᨶᩥᨿᩮᩣ. ᨸᨬ᩠ᨧ ᩈᩴᨥᩣ. ᨸᨬ᩠ᨧ ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩣ. ᩈᨻ᩠ᨻᨸᨧ᩠ᨧᨶ᩠ᨲᩥᨾᩮᩈᩩ ᨩᨶᨸᨴᩮᩈᩩ ᩅᩥᨶᨿᨵᩁᨸᨬ᩠ᨧᨾᩮᨶ ᨣᨱᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩴ. ᨸᨬ᩠ᨧᩣᨶᩥᩈᩴᩈᩣ ᨠᨳᩥᨶᨲ᩠ᨳᩣᩁᩮ. ᨸᨬ᩠ᨧ ᨠᨾ᩠ᨾᩣᨶᩥ. ᨿᩣᩅᨲᨲᩥᨿᨠᩮ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ. ᨸᨬ᩠ᨧᩉᩣᨠᩣᩁᩮᩉᩥ ᩋᨴᩥᨶ᩠ᨶᩴ ᩋᩣᨴᩥᨿᨶ᩠ᨲᩔ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ. ᨸᨬ᩠ᨧᩉᩣᨠᩣᩁᩮᩉᩥ ᩋᨴᩥᨶ᩠ᨶᩴ ᩋᩣᨴᩥᨿᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ. ᨸᨬ᩠ᨧᩉᩣᨠᩣᩁᩮᩉᩥ ᩋᨴᩥᨶ᩠ᨶᩴ ᩋᩣᨴᩥᨿᨶ᩠ᨲᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᨬ᩠ᨧ ᩋᨠᨸ᩠ᨸᩥᨿᩣᨶᩥ ᨶ ᨸᩁᩥᨽᩩᨬ᩠ᨩᩥᨲᨻ᩠ᨻᩣᨶᩥ—  ᩋᨴᩥᨶ᩠ᨶᨬ᩠ᨧ ᩉᩮᩣᨲᩥ, ᩋᩅᩥᨴᩥᨲᨬ᩠ᨧ ᩉᩮᩣᨲᩥ, ᩋᨠᨸ᩠ᨸᩥᨿᨬ᩠ᨧ ᩉᩮᩣᨲᩥ, ᩋᨸ᩠ᨸᨭᩥᨣ᩠ᨣᩉᩥᨲᨬ᩠ᨧ ᩉᩮᩣᨲᩥ, ᩋᨠᨲᩣᨲᩥᩁᩥᨲ᩠ᨲᨬ᩠ᨧ ᩉᩮᩣᨲᩥ. ᨸᨬ᩠ᨧ ᨠᨸ᩠ᨸᩥᨿᩣᨶᩥ ᨸᩁᩥᨽᩩᨬ᩠ᨩᩥᨲᨻ᩠ᨻᩣᨶᩥ—  ᨴᩥᨶ᩠ᨶᨬ᩠ᨧ ᩉᩮᩣᨲᩥ, ᩅᩥᨴᩥᨲᨬ᩠ᨧ ᩉᩮᩣᨲᩥ, ᨠᨸ᩠ᨸᩥᨿᨬ᩠ᨧ ᩉᩮᩣᨲᩥ, ᨸᨭᩥᨣ᩠ᨣᩉᩥᨲᨬ᩠ᨧ ᩉᩮᩣᨲᩥ, ᨠᨲᩣᨲᩥᩁᩥᨲ᩠ᨲᨬ᩠ᨧ ᩉᩮᩣᨲᩥ. ᨸᨬ᩠ᨧ ᨴᩤᨶᩣᨶᩥ ᩋᨸᩩᨬ᩠ᨬᩣᨶᩥ ᨸᩩᨬ᩠ᨬᩈᨾ᩠ᨾᨲᩣᨶᩥ ᩃᩮᩣᨠᩈ᩠ᨾᩥᩴ—  ᨾᨩ᩠ᨩᨴᩤᨶᩴ, ᩈᨾᨩ᩠ᨩᨴᩤᨶᩴ, ᩍᨲ᩠ᨳᩥᨴᩤᨶᩴ, ᩏᩈᨽᨴᩤᨶᩴ, ᨧᩥᨲ᩠ᨲᨠᨾ᩠ᨾᨴᩤᨶᩴ. ᨸᨬ᩠ᨧ ᩏᨸ᩠ᨸᨶ᩠ᨶᩣ ᨴᩩᨸ᩠ᨸᨭᩥᩅᩥᨶᩮᩣᨴᨿᩣ—  ᩏᨸ᩠ᨸᨶ᩠ᨶᩮᩣ ᩁᩣᨣᩮᩤ ᨴᩩᨸ᩠ᨸᨭᩥᩅᩥᨶᩮᩣᨴᨿᩮᩣ, ᩏᨸ᩠ᨸᨶ᩠ᨶᩮᩣ ᨴᩮᩤᩈᩮᩣ ᨴᩩᨸ᩠ᨸᨭᩥᩅᩥᨶᩮᩣᨴᨿᩮᩣ, ᩏᨸ᩠ᨸᨶ᩠ᨶᩮᩣ ᨾᩮᩣᩉᩮᩣ ᨴᩩᨸ᩠ᨸᨭᩥᩅᩥᨶᩮᩣᨴᨿᩮᩣ, ᩏᨸ᩠ᨸᨶ᩠ᨶᩴ ᨸᨭᩥᨽᩣᨶᩴ ᨴᩩᨸ᩠ᨸᨭᩥᩅᩥᨶᩮᩣᨴᨿᩴ, ᩏᨸ᩠ᨸᨶ᩠ᨶᩴ ᨣᨾᩥᨿᨧᩥᨲ᩠ᨲᩴ ᨴᩩᨸ᩠ᨸᨭᩥᩅᩥᨶᩮᩣᨴᨿᩴ. ᨸᨬ᩠ᨧᩣᨶᩥᩈᩴᩈᩣ ᩈᨾ᩠ᨾᨩ᩠ᨩᨶᩥᨿᩣ—  ᩈᨠᨧᩥᨲ᩠ᨲᩴ ᨸᩈᩦᨴᨲᩥ, ᨸᩁᨧᩥᨲ᩠ᨲᩴ ᨸᩈᩦᨴᨲᩥ, ᨴᩮᩅᨲᩣ ᩋᨲ᩠ᨲᨾᨶᩣ ᩉᩮᩣᨶ᩠ᨲᩥ, ᨸᩣᩈᩣᨴᩥᨠᩈᩴᩅᨲ᩠ᨲᨶᩥᨠᨠᨾ᩠ᨾᩴ ᩏᨸᨧᩥᨶᨲᩥ, ᨠᩣᨿᩔ ᨽᩮᨴᩤ ᨸᩁᩴ ᨾᩁᨱᩣ ᩈᩩᨣᨲᩥᩴ ᩈᨣ᩠ᨣᩴ ᩃᩮᩣᨠᩴ ᩏᨸᨸᨩ᩠ᨩᨲᩥ. ᩋᨸᩁᩮᨸᩥ ᨸᨬ᩠ᨧᩣᨶᩥᩈᩴᩈᩣ ᩈᨾ᩠ᨾᨩ᩠ᨩᨶᩥᨿᩣ—  ᩈᨠᨧᩥᨲ᩠ᨲᩴ ᨸᩈᩦᨴᨲᩥ, ᨸᩁᨧᩥᨲ᩠ᨲᩴ ᨸᩈᩦᨴᨲᩥ, ᨴᩮᩅᨲᩣ ᩋᨲ᩠ᨲᨾᨶᩣ ᩉᩮᩣᨶ᩠ᨲᩥ, ᩈᨲ᩠ᨳᩩᩈᩣᩈᨶᩴ ᨠᨲᩴ ᩉᩮᩣᨲᩥ, ᨸᨧ᩠ᨨᩥᨾᩣ ᨩᨶᨲᩣ ᨴᩥᨭ᩠ᨮᩣᨶᩩᨣᨲᩥᩴ ᩋᩣᨸᨩ᩠ᨩᨲᩥ.
</Paragraph>

<Paragraph number="1503" book="pari">
ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨻᩣᩃᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᨲ᩠ᨲᨶᩮᩣ ᨽᩣᩈᨸᩁᩥᨿᨶ᩠ᨲᩴ ᨶ ᩏᨣ᩠ᨣᨱ᩠ᩉᩣᨲᩥ, ᨸᩁᩔ ᨽᩣᩈᨸᩁᩥᨿᨶ᩠ᨲᩴ ᨶ ᩏᨣ᩠ᨣᨱ᩠ᩉᩣᨲᩥ, ᩋᨲ᩠ᨲᨶᩮᩣ ᨽᩣᩈᨸᩁᩥᨿᨶ᩠ᨲᩴ ᨶ ᩏᨣ᩠ᨣᩉᩮᨲ᩠ᩅᩣ ᨸᩁᩔ ᨽᩣᩈᨸᩁᩥᨿᨶ᩠ᨲᩴ ᨶ ᩏᨣ᩠ᨣᩉᩮᨲ᩠ᩅᩣ ᩋᨵᨾ᩠ᨾᩮᨶ ᨠᩣᩁᩮᨲᩥ ᩋᨸ᩠ᨸᨭᩥᨬ᩠ᨬᩣᨿ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨸᨱ᩠ᨯᩥᨲᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᨲ᩠ᨲᨶᩮᩣ ᨽᩣᩈᨸᩁᩥᨿᨶ᩠ᨲᩴ ᩏᨣ᩠ᨣᨱ᩠ᩉᩣᨲᩥ, ᨸᩁᩔ ᨽᩣᩈᨸᩁᩥᨿᨶ᩠ᨲᩴ ᩏᨣ᩠ᨣᨱ᩠ᩉᩣᨲᩥ, ᩋᨲ᩠ᨲᨶᩮᩣ ᨽᩣᩈᨸᩁᩥᨿᨶ᩠ᨲᩴ ᩏᨣ᩠ᨣᩉᩮᨲ᩠ᩅᩣ ᨸᩁᩔ ᨽᩣᩈᨸᩁᩥᨿᨶ᩠ᨲᩴ ᩏᨣ᩠ᨣᩉᩮᨲ᩠ᩅᩣ ᨵᨾ᩠ᨾᩮᨶ ᨠᩣᩁᩮᨲᩥ ᨸᨭᩥᨬ᩠ᨬᩣᨿ. ᩋᨸᩁᩮᩉᩥᨸᩥ ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨻᩣᩃᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨾᩪᩃᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᩈᨾᩩᨴᨿᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨶᩥᩁᩮᩣᨵᩴ ᨶ ᨩᩣᨶᩣᨲᩥ, ᩋᩣᨸᨲ᩠ᨲᩥᨶᩥᩁᩮᩣᨵᨣᩤᨾᩥᨶᩥᩴ ᨸᨭᩥᨸᨴᩴ ᨶ ᨩᩣᨶᩣᨲᩥ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨸᨱ᩠ᨯᩥᨲᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᨾᩪᩃᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᩈᨾᩩᨴᨿᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨶᩥᩁᩮᩣᨵᩴ ᨩᩣᨶᩣᨲᩥ, ᩋᩣᨸᨲ᩠ᨲᩥᨶᩥᩁᩮᩣᨵᨣᩤᨾᩥᨶᩥᩴ ᨸᨭᩥᨸᨴᩴ ᨩᩣᨶᩣᨲᩥ. ᩋᨸᩁᩮᩉᩥᨸᩥ ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨻᩣᩃᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᨵᩥᨠᩁᨱᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩔ ᨾᩪᩃᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩈᨾᩩᨴᨿᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᨶᩥᩁᩮᩣᨵᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᨶᩥᩁᩮᩣᨵᨣᩤᨾᩥᨶᩥᩴ ᨸᨭᩥᨸᨴᩴ ᨶ ᨩᩣᨶᩣᨲᩥ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨸᨱ᩠ᨯᩥᨲᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᨵᩥᨠᩁᨱᩴ ᨩᩣᨶᩣᨲᩥ, ᩋᨵᩥᨠᩁᨱᩔ ᨾᩪᩃᩴ ᨩᩣᨶᩣᨲᩥ, ᩋᨵᩥᨠᩁᨱᩈᨾᩩᨴᨿᩴ ᨩᩣᨶᩣᨲᩥ, ᩋᨵᩥᨠᩁᨱᨶᩥᩁᩮᩣᨵᩴ ᨩᩣᨶᩣᨲᩥ, ᩋᨵᩥᨠᩁᨱᨶᩥᩁᩮᩣᨵᨣᩤᨾᩥᨶᩥᩴ ᨸᨭᩥᨸᨴᩴ ᨩᩣᨶᩣᨲᩥ. ᩋᨸᩁᩮᩉᩥᨸᩥ ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨻᩣᩃᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩅᨲ᩠ᨳᩩᩴ ᨶ ᨩᩣᨶᩣᨲᩥ, ᨶᩥᨴᩤᨶᩴ ᨶ ᨩᩣᨶᩣᨲᩥ, ᨸᨬ᩠ᨬᨲ᩠ᨲᩥᩴ ᨶ ᨩᩣᨶᩣᨲᩥ, ᩋᨶᩩᨸᨬ᩠ᨬᨲ᩠ᨲᩥᩴ ᨶ ᨩᩣᨶᩣᨲᩥ, ᩋᨶᩩᩈᨶ᩠ᨵᩥᩅᨧᨶᨸᨳᩴ ᨶ ᨩᩣᨶᩣᨲᩥ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨸᨱ᩠ᨯᩥᨲᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩅᨲ᩠ᨳᩩᩴ ᨩᩣᨶᩣᨲᩥ, ᨶᩥᨴᩤᨶᩴ ᨩᩣᨶᩣᨲᩥ, ᨸᨬ᩠ᨬᨲ᩠ᨲᩥᩴ ᨩᩣᨶᩣᨲᩥ, ᩋᨶᩩᨸᨬ᩠ᨬᨲ᩠ᨲᩥᩴ ᨩᩣᨶᩣᨲᩥ, ᩋᨶᩩᩈᨶ᩠ᨵᩥᩅᨧᨶᨸᨳᩴ ᨩᩣᨶᩣᨲᩥ. ᩋᨸᩁᩮᩉᩥᨸᩥ ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨻᩣᩃᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᨬᨲ᩠ᨲᩥᩴ ᨶ ᨩᩣᨶᩣᨲᩥ, ᨬᨲ᩠ᨲᩥᨿᩣ ᨠᩁᨱᩴ ᨶ ᨩᩣᨶᩣᨲᩥ, ᨶ ᨸᩩᨻ᩠ᨻᨠᩩᩈᩃᩮᩣ ᩉᩮᩣᨲᩥ, ᨶ ᩋᨸᩁᨠᩩᩈᩃᩮᩣ ᩉᩮᩣᨲᩥ, ᩋᨠᩣᩃᨬ᩠ᨬᩪ ᨧ ᩉᩮᩣᨲᩥ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨸᨱ᩠ᨯᩥᨲᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᨬᨲ᩠ᨲᩥᩴ ᨩᩣᨶᩣᨲᩥ, ᨬᨲ᩠ᨲᩥᨿᩣ ᨠᩁᨱᩴ ᨩᩣᨶᩣᨲᩥ, ᨸᩩᨻ᩠ᨻᨠᩩᩈᩃᩮᩣ ᩉᩮᩣᨲᩥ, ᩋᨸᩁᨠᩩᩈᩃᩮᩣ ᩉᩮᩣᨲᩥ, ᨠᩣᩃᨬ᩠ᨬᩪ ᨧ ᩉᩮᩣᨲᩥ. ᩋᨸᩁᩮᩉᩥᨸᩥ ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨻᩣᩃᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩋᩣᨧᩁᩥᨿᨸᩁᨾ᩠ᨸᩁᩣ ᨡᩮᩣ ᨸᨶᩔ ᨶ ᩈᩩᨣ᩠ᨣᩉᩥᨲᩣ ᩉᩮᩣᨲᩥ ᨶ ᩈᩩᨾᨶᩈᩥᨠᨲᩣ ᨶ ᩈᩪᨸᨵᩤᩁᩥᨲᩣ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨸᨱ᩠ᨯᩥᨲᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨩᩣᨶᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᩣᨧᩁᩥᨿᨸᩁᨾ᩠ᨸᩁᩣ ᨡᩮᩣ ᨸᨶᩔ ᩈᩩᨣ᩠ᨣᩉᩥᨲᩣ ᩉᩮᩣᨲᩥ ᩈᩩᨾᨶᩈᩥᨠᨲᩣ ᩈᩪᨸᨵᩤᩁᩥᨲᩣ. ᩋᨸᩁᩮᩉᩥᨸᩥ ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨻᩣᩃᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩏᨽᨿᩣᨶᩥ ᨡᩮᩣ ᨸᨶᩔ ᨸᩣᨲᩥᨾᩮᩣᨠ᩠ᨡᩣᨶᩥ ᨶ ᩅᩥᨲ᩠ᨳᩣᩁᩮᨶ ᩈ᩠ᩅᩣᨣᨲᩣᨶᩥ ᩉᩮᩣᨶ᩠ᨲᩥ ᨶ ᩈᩩᩅᩥᨽᨲ᩠ᨲᩣᨶᩥ ᨶ ᩈᩩᨸ᩠ᨸᩅᨲ᩠ᨲᩦᨶᩥ ᨶ ᩈᩩᩅᩥᨶᩥᨧ᩠ᨨᩥᨲᩣᨶᩥ ᩈᩩᨲ᩠ᨲᩈᩮᩣ ᩋᨶᩩᨻ᩠ᨿᨬ᩠ᨩᨶᩈᩮᩣ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨸᨱ᩠ᨯᩥᨲᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩏᨽᨿᩣᨶᩥ ᨡᩮᩣ ᨸᨶᩔ ᨸᩣᨲᩥᨾᩮᩣᨠ᩠ᨡᩣᨶᩥ ᩅᩥᨲ᩠ᨳᩣᩁᩮᨶ ᩈ᩠ᩅᩣᨣᨲᩣᨶᩥ ᩉᩮᩣᨶ᩠ᨲᩥ ᩈᩩᩅᩥᨽᨲ᩠ᨲᩣᨶᩥ ᩈᩩᨸ᩠ᨸᩅᨲ᩠ᨲᩦᨶᩥ ᩈᩩᩅᩥᨶᩥᨧ᩠ᨨᩥᨲᩣᨶᩥ ᩈᩩᨲ᩠ᨲᩈᩮᩣ ᩋᨶᩩᨻ᩠ᨿᨬ᩠ᨩᨶᩈᩮᩣ. ᩋᨸᩁᩮᩉᩥᨸᩥ ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨻᩣᩃᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩋᨵᩥᨠᩁᨱᩮ ᨧ ᨶ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ “ᨸᨱ᩠ᨯᩥᨲᩮᩣ” ᨲ᩠ᩅᩮᩅ ᩈᩘᨡᩴ ᨣᨧ᩠ᨨᨲᩥ—  ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᨵᩥᨠᩁᨱᩮ ᨧ ᩅᩥᨶᩥᨧ᩠ᨨᨿᨠᩩᩈᩃᩮᩣ ᩉᩮᩣᨲᩥ.
</Paragraph>

<Paragraph number="1504" book="pari">
ᨸᨬ᩠ᨧ ᩋᩣᩁᨬ᩠ᨬᩥᨠᩣ—  ᨾᨶ᩠ᨴᨲ᩠ᨲᩣ ᨾᩮᩣᨾᩪᩉᨲ᩠ᨲᩣ ᩋᩣᩁᨬ᩠ᨬᩥᨠᩮᩣ ᩉᩮᩣᨲᩥ, ᨸᩣᨸᩥᨧ᩠ᨨᩮᩣ ᩍᨧ᩠ᨨᩣᨸᨠᨲᩮᩣ ᩋᩣᩁᨬ᩠ᨬᩥᨠᩮᩣ ᩉᩮᩣᨲᩥ, ᩏᨾ᩠ᨾᩣᨴᩤ ᨧᩥᨲ᩠ᨲᨠ᩠ᨡᩮᨸᩣ ᩋᩣᩁᨬ᩠ᨬᩥᨠᩮᩣ ᩉᩮᩣᨲᩥ, “ᩅᨱ᩠ᨱᩥᨲᩴ ᨻᩩᨴ᩠ᨵᩮᩉᩥ ᨻᩩᨴ᩠ᨵᩈᩣᩅᨠᩮᩉᩦ”ᨲᩥ ᩋᩣᩁᨬ᩠ᨬᩥᨠᩮᩣ ᩉᩮᩣᨲᩥ, ᩋᨸᩥ ᨧ ᩋᨸ᩠ᨸᩥᨧ᩠ᨨᨬ᩠ᨬᩮᩅ ᨶᩥᩔᩣᨿ ᩈᨶ᩠ᨲᩩᨭ᩠ᨮᩥᨬ᩠ᨬᩮᩅ ᨶᩥᩔᩣᨿ ᩈᩃᩖᩮᨡᨬ᩠ᨬᩮᩅ ᨶᩥᩔᩣᨿ ᨸᩅᩥᩅᩮᨠᨬ᩠ᨬᩮᩅ ᨶᩥᩔᩣᨿ ᩍᨴᨾᨲ᩠ᨳᩥᨲᨬ᩠ᨬᩮᩅ ᨶᩥᩔᩣᨿ ᩋᩣᩁᨬ᩠ᨬᩥᨠᩮᩣ ᩉᩮᩣᨲᩥ. ᨸᨬ᩠ᨧ ᨸᩥᨱ᩠ᨯᨸᩣᨲᩥᨠᩣ …ᨸᩮ…  ᨸᨬ᩠ᨧ ᨸᩴᩈᩩᨠᩪᩃᩥᨠᩣ …ᨸᩮ…  ᨸᨬ᩠ᨧ ᩁᩩᨠ᩠ᨡᨾᩪᩃᩥᨠᩣ …ᨸᩮ…  ᨸᨬ᩠ᨧ ᩈᩮᩣᩈᩣᨶᩥᨠᩣ …ᨸᩮ…  ᨸᨬ᩠ᨧ ᩋᨻ᩠ᨽᩮᩣᨠᩣᩈᩥᨠᩣ …ᨸᩮ…  ᨸᨬ᩠ᨧ ᨲᩮᨧᩦᩅᩁᩥᨠᩣ …ᨸᩮ…  ᨸᨬ᩠ᨧ ᩈᨸᨴᩤᨶᨧᩣᩁᩥᨠᩣ …ᨸᩮ…  ᨸᨬ᩠ᨧ ᨶᩮᩈᨩ᩠ᨩᩥᨠᩣ …ᨸᩮ…  ᨸᨬ᩠ᨧ ᨿᨳᩣᩈᨶ᩠ᨳᨲᩥᨠᩣ …ᨸᩮ…  ᨸᨬ᩠ᨧ ᩑᨠᩣᩈᨶᩥᨠᩣ …ᨸᩮ…  ᨸᨬ᩠ᨧ ᨡᩃᩩᨸᨧ᩠ᨨᩣᨽᨲ᩠ᨲᩥᨠᩣ …ᨸᩮ…  ᨸᨬ᩠ᨧ ᨸᨲ᩠ᨲᨸᩥᨱ᩠ᨯᩥᨠᩣ—  ᨾᨶ᩠ᨴᨲ᩠ᨲᩣ ᨾᩮᩣᨾᩪᩉᨲ᩠ᨲᩣ ᨸᨲ᩠ᨲᨸᩥᨱ᩠ᨯᩥᨠᩮᩣ ᩉᩮᩣᨲᩥ, ᨸᩣᨸᩥᨧ᩠ᨨᩮᩣ ᩍᨧ᩠ᨨᩣᨸᨠᨲᩮᩣ ᨸᨲ᩠ᨲᨸᩥᨱ᩠ᨯᩥᨠᩮᩣ ᩉᩮᩣᨲᩥ, ᩏᨾ᩠ᨾᩣᨴᩤ ᨧᩥᨲ᩠ᨲᨠ᩠ᨡᩮᨸᩣ ᨸᨲ᩠ᨲᨸᩥᨱ᩠ᨯᩥᨠᩮᩣ ᩉᩮᩣᨲᩥ, “ᩅᨱ᩠ᨱᩥᨲᩴ ᨻᩩᨴ᩠ᨵᩮᩉᩥ ᨻᩩᨴ᩠ᨵᩈᩣᩅᨠᩮᩉᩦ”ᨲᩥ ᨸᨲ᩠ᨲᨸᩥᨱ᩠ᨯᩥᨠᩮᩣ ᩉᩮᩣᨲᩥ, ᩋᨸᩥ ᨧ ᩋᨸ᩠ᨸᩥᨧ᩠ᨨᨬ᩠ᨬᩮᩅ ᨶᩥᩔᩣᨿ ᩈᨶ᩠ᨲᩩᨭ᩠ᨮᩥᨬ᩠ᨬᩮᩅ ᨶᩥᩔᩣᨿ ᩈᩃᩖᩮᨡᨬ᩠ᨬᩮᩅ ᨶᩥᩔᩣᨿ ᨸᩅᩥᩅᩮᨠᨬ᩠ᨬᩮᩅ ᨶᩥᩔᩣᨿ ᩍᨴᨾᨲ᩠ᨳᩥᨲᨬ᩠ᨬᩮᩅ ᨶᩥᩔᩣᨿ ᨸᨲ᩠ᨲᨸᩥᨱ᩠ᨯᩥᨠᩮᩣ ᩉᩮᩣᨲᩥ.
</Paragraph>

<Paragraph number="1505" book="pari">
ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨶᩣᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ—  ᩏᨸᩮᩣᩈᨳᩴ ᨶ ᨩᩣᨶᩣᨲᩥ, ᩏᨸᩮᩣᩈᨳᨠᨾ᩠ᨾᩴ ᨶ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩴ ᨶ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩴ ᨶ ᨩᩣᨶᩣᨲᩥ, ᩐᨶᨸᨬ᩠ᨧᩅᩔᩮᩣ ᩉᩮᩣᨲᩥ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩋᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ—  ᩏᨸᩮᩣᩈᨳᩴ ᨩᩣᨶᩣᨲᩥ, ᩏᨸᩮᩣᩈᨳᨠᨾ᩠ᨾᩴ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩴ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩴ ᨩᩣᨶᩣᨲᩥ, ᨸᨬ᩠ᨧᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨸᨬ᩠ᨧᩅᩔᩮᩣ ᩅᩤ. ᩋᨸᩁᩮᩉᩥᨸᩥ ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨶᩣᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ—  ᨸᩅᩤᩁᨱᩴ ᨶ ᨩᩣᨶᩣᨲᩥ, ᨸᩅᩤᩁᨱᩣᨠᨾ᩠ᨾᩴ ᨶ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩴ ᨶ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩴ ᨶ ᨩᩣᨶᩣᨲᩥ, ᩐᨶᨸᨬ᩠ᨧᩅᩔᩮᩣ ᩉᩮᩣᨲᩥ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩋᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ—  ᨸᩅᩤᩁᨱᩴ ᨩᩣᨶᩣᨲᩥ, ᨸᩅᩤᩁᨱᩣᨠᨾ᩠ᨾᩴ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩴ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩴ ᨩᩣᨶᩣᨲᩥ, ᨸᨬ᩠ᨧᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨸᨬ᩠ᨧᩅᩔᩮᩣ ᩅᩤ. ᩋᨸᩁᩮᩉᩥᨸᩥ ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᨶᩣᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ—  ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩐᨶᨸᨬ᩠ᨧᩅᩔᩮᩣ ᩉᩮᩣᨲᩥ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᨶ ᨽᩥᨠ᩠ᨡᩩᨶᩣ ᩋᨶᩥᩔᩥᨲᩮᨶ ᩅᨲ᩠ᨳᨻ᩠ᨻᩴ—  ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨸᨬ᩠ᨧᩅᩔᩮᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨸᨬ᩠ᨧᩅᩔᩮᩣ ᩅᩤ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᨶᩣᨶᩥᩔᩥᨲᩣᨿ ᩅᨲ᩠ᨳᨻ᩠ᨻᩴ—  ᩏᨸᩮᩣᩈᨳᩴ ᨶ ᨩᩣᨶᩣᨲᩥ, ᩏᨸᩮᩣᩈᨳᨠᨾ᩠ᨾᩴ ᨶ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩴ ᨶ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩴ ᨶ ᨩᩣᨶᩣᨲᩥ, ᩐᨶᨸᨬ᩠ᨧᩅᩔᩣ ᩉᩮᩣᨲᩥ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᩋᨶᩥᩔᩥᨲᩣᨿ ᩅᨲ᩠ᨳᨻ᩠ᨻᩴ—  ᩏᨸᩮᩣᩈᨳᩴ ᨩᩣᨶᩣᨲᩥ, ᩏᨸᩮᩣᩈᨳᨠᨾ᩠ᨾᩴ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩴ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩴ ᨩᩣᨶᩣᨲᩥ, ᨸᨬ᩠ᨧᩅᩔᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨸᨬ᩠ᨧᩅᩔᩣ ᩅᩤ. ᩋᨸᩁᩮᩉᩥᨸᩥ ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᨶᩣᨶᩥᩔᩥᨲᩣᨿ ᩅᨲ᩠ᨳᨻ᩠ᨻᩴ—  ᨸᩅᩤᩁᨱᩴ ᨶ ᨩᩣᨶᩣᨲᩥ, ᨸᩅᩤᩁᨱᩣᨠᨾ᩠ᨾᩴ ᨶ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩴ ᨶ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩴ ᨶ ᨩᩣᨶᩣᨲᩥ, ᩐᨶᨸᨬ᩠ᨧᩅᩔᩣ ᩉᩮᩣᨲᩥ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᩋᨶᩥᩔᩥᨲᩣᨿ ᩅᨲ᩠ᨳᨻ᩠ᨻᩴ—  ᨸᩅᩤᩁᨱᩴ ᨩᩣᨶᩣᨲᩥ, ᨸᩅᩤᩁᨱᩣᨠᨾ᩠ᨾᩴ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩴ ᨩᩣᨶᩣᨲᩥ, ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩴ ᨩᩣᨶᩣᨲᩥ, ᨸᨬ᩠ᨧᩅᩔᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨸᨬ᩠ᨧᩅᩔᩣ ᩅᩤ. ᩋᨸᩁᩮᩉᩥᨸᩥ ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᨶᩣᨶᩥᩔᩥᨲᩣᨿ ᩅᨲ᩠ᨳᨻ᩠ᨻᩴ—  ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ, ᩐᨶᨸᨬ᩠ᨧᩅᩔᩣ ᩉᩮᩣᨲᩥ. ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩣᨿ ᨽᩥᨠ᩠ᨡᩩᨶᩥᨿᩣ ᩋᨶᩥᩔᩥᨲᩣᨿ ᩅᨲ᩠ᨳᨻ᩠ᨻᩴ—  ᩋᩣᨸᨲ᩠ᨲᩣᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩣᩅᩈᩮᩈᩣᨶᩅᩈᩮᩈᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨸᨬ᩠ᨧᩅᩔᩣ ᩅᩤ ᩉᩮᩣᨲᩥ ᩋᨲᩥᩁᩮᨠᨸᨬ᩠ᨧᩅᩔᩣ ᩅᩤ.
</Paragraph>

<Paragraph number="1506" book="pari">
ᨸᨬ᩠ᨧ ᩋᩣᨴᩦᨶᩅᩤ ᩋᨸᩣᩈᩣᨴᩥᨠᩮ—  ᩋᨲ᩠ᨲᩣᨸᩥ ᩋᨲ᩠ᨲᩣᨶᩴ ᩏᨸᩅᨴᨲᩥ, ᩋᨶᩩᩅᩥᨧ᩠ᨧᨸᩥ ᩅᩥᨬ᩠ᨬᩪ ᨣᩁᩉᨶ᩠ᨲᩥ, ᨸᩣᨸᨠᩮᩣ ᨠᩥᨲ᩠ᨲᩥᩈᨴ᩠ᨴᩮᩤ ᩋᨻ᩠ᨽᩩᨣ᩠ᨣᨧ᩠ᨨᨲᩥ, ᩈᨾ᩠ᨾᩪᩊ᩠ᩉᩮᩣ ᨠᩣᩃᩴ ᨠᩁᩮᩣᨲᩥ, ᨠᩣᨿᩔ ᨽᩮᨴᩤ ᨸᩁᩴ ᨾᩁᨱᩣ ᩋᨸᩣᨿᩴ ᨴᩩᨣ᩠ᨣᨲᩥᩴ ᩅᩥᨶᩥᨸᩣᨲᩴ ᨶᩥᩁᨿᩴ ᩏᨸᨸᨩ᩠ᨩᨲᩥ. ᨸᨬ᩠ᨧᩣᨶᩥᩈᩴᩈᩣ ᨸᩣᩈᩣᨴᩥᨠᩮ—  ᩋᨲ᩠ᨲᩣᨸᩥ ᩋᨲ᩠ᨲᩣᨶᩴ ᨶ ᩏᨸᩅᨴᨲᩥ, ᩋᨶᩩᩅᩥᨧ᩠ᨧᨸᩥ ᩅᩥᨬ᩠ᨬᩪ ᨸᩈᩴᩈᨶ᩠ᨲᩥ, ᨠᩃ᩠ᨿᩣᨱᩮᩣ ᨠᩥᨲ᩠ᨲᩥᩈᨴ᩠ᨴᩮᩤ ᩋᨻ᩠ᨽᩩᨣ᩠ᨣᨧ᩠ᨨᨲᩥ, ᩋᩈᨾ᩠ᨾᩪᩊ᩠ᩉᩮᩣ ᨠᩣᩃᩴ ᨠᩁᩮᩣᨲᩥ, ᨠᩣᨿᩔ ᨽᩮᨴᩤ ᨸᩁᩴ ᨾᩁᨱᩣ ᩈᩩᨣᨲᩥᩴ ᩈᨣ᩠ᨣᩴ ᩃᩮᩣᨠᩴ ᩏᨸᨸᨩ᩠ᨩᨲᩥ. ᩋᨸᩁᩮᨸᩥ ᨸᨬ᩠ᨧ ᩋᩣᨴᩦᨶᩅᩤ ᩋᨸᩣᩈᩣᨴᩥᨠᩮ—  ᩋᨸ᩠ᨸᩈᨶ᩠ᨶᩣ ᨶ ᨸᩈᩦᨴᨶ᩠ᨲᩥ, ᨸᩈᨶ᩠ᨶᩣᨶᩴ ᩑᨠᨧ᩠ᨧᩣᨶᩴ ᩋᨬ᩠ᨬᨳᨲ᩠ᨲᩴ ᩉᩮᩣᨲᩥ, ᩈᨲ᩠ᨳᩩᩈᩣᩈᨶᩴ ᩋᨠᨲᩴ ᩉᩮᩣᨲᩥ, ᨸᨧ᩠ᨨᩥᨾᩣ ᨩᨶᨲᩣ ᨴᩥᨭ᩠ᨮᩣᨶᩩᨣᨲᩥᩴ ᨶᩣᨸᨩ᩠ᨩᨲᩥ, ᨧᩥᨲ᩠ᨲᨾᩔ ᨶ ᨸᩈᩦᨴᨲᩥ. ᨸᨬ᩠ᨧᩣᨶᩥᩈᩴᩈᩣ ᨸᩣᩈᩣᨴᩥᨠᩮ—  ᩋᨸ᩠ᨸᩈᨶ᩠ᨶᩣ ᨸᩈᩦᨴᨶ᩠ᨲᩥ, ᨸᩈᨶ᩠ᨶᩣᨶᩴ ᨽᩥᨿ᩠ᨿᩮᩣᨽᩣᩅᩤᨿ ᩉᩮᩣᨲᩥ, ᩈᨲ᩠ᨳᩩᩈᩣᩈᨶᩴ ᨠᨲᩴ ᩉᩮᩣᨲᩥ, ᨸᨧ᩠ᨨᩥᨾᩣ ᨩᨶᨲᩣ ᨴᩥᨭ᩠ᨮᩣᨶᩩᨣᨲᩥᩴ ᩋᩣᨸᨩ᩠ᨩᨲᩥ, ᨧᩥᨲ᩠ᨲᨾᩔ ᨸᩈᩦᨴᨲᩥ. ᨸᨬ᩠ᨧ ᩋᩣᨴᩦᨶᩅᩤ ᨠᩩᩃᩪᨸᨠᩮ—  ᩋᨶᩣᨾᨶ᩠ᨲᨧᩣᩁᩮ ᩋᩣᨸᨩ᩠ᨩᨲᩥ, ᩁᩉᩮᩣ ᨶᩥᩈᨩ᩠ᨩᩣᨿ ᩋᩣᨸᨩ᩠ᨩᨲᩥ, ᨸᨭᩥᨧ᩠ᨨᨶ᩠ᨶᩮ ᩋᩣᩈᨶᩮ ᩋᩣᨸᨩ᩠ᨩᨲᩥ, ᨾᩣᨲᩩᨣᩤᨾᩔ ᩏᨲ᩠ᨲᩁᩥᨨᨸ᩠ᨸᨬ᩠ᨧᩅᩤᨧᩣᩉᩥ ᨵᨾ᩠ᨾᩴ ᨴᩮᩈᩮᨶ᩠ᨲᩮᩣ ᩋᩣᨸᨩ᩠ᨩᨲᩥ, ᨠᩣᨾᩈᩘᨠᨸ᩠ᨸᨻᩉᩩᩃᩮᩣ ᨧ ᩅᩥᩉᩁᨲᩥ. ᨸᨬ᩠ᨧ ᩋᩣᨴᩦᨶᩅᩤ ᨠᩩᩃᩪᨸᨠᩔ ᨽᩥᨠ᩠ᨡᩩᨶᩮᩣ—  ᩋᨲᩥᩅᩮᩃᩴ ᨠᩩᩃᩮᩈᩩ ᩈᩴᩈᨭ᩠ᨮᩔ ᩅᩥᩉᩁᨲᩮᩣ ᨾᩣᨲᩩᨣᩤᨾᩔ ᩋᨽᩥᨱ᩠ᩉᨴᩔᨶᩴ, ᨴᩔᨶᩮ ᩈᨲᩥ ᩈᩴᩈᨣ᩠ᨣᩮᩤ, ᩈᩴᩈᨣ᩠ᨣᩮ ᩈᨲᩥ ᩅᩥᩔᩣᩈᩮᩣ, ᩅᩥᩔᩣᩈᩮ ᩈᨲᩥ ᩒᨲᩣᩁᩮᩣ, ᩒᨲᩥᨱ᩠ᨱᨧᩥᨲ᩠ᨲᩔᩮᨲᩴ ᨽᩥᨠ᩠ᨡᩩᨶᩮᩣ ᨸᩣᨭᩥᨠᩘᨡᩴ ᩋᨶᨽᩥᩁᨲᩮᩣ ᩅᩤ ᨻᩕᩉ᩠ᨾᨧᩁᩥᨿᩴ ᨧᩁᩥᩔᨲᩥ ᩋᨬ᩠ᨬᨲᩁᩴ ᩅᩤ ᩈᩴᨠᩥᩃᩥᨭ᩠ᨮᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᩔᨲᩥ ᩈᩥᨠ᩠ᨡᩴ ᩅᩤ ᨸᨧ᩠ᨧᨠ᩠ᨡᩣᨿ ᩉᩦᨶᩣᨿᩣᩅᨲ᩠ᨲᩥᩔᨲᩥ.
</Paragraph>

<Paragraph number="1507" book="pari">
ᨸᨬ᩠ᨧ ᨻᩦᨩᨩᩣᨲᩣᨶᩥ—  ᨾᩪᩃᨻᩦᨩᩴ, ᨡᨶ᩠ᨵᨻᩦᨩᩴ, ᨹᩊᩩᨻᩦᨩᩴ, ᩋᨣ᩠ᨣᨻᩦᨩᩴ, ᨻᩦᨩᨻᩦᨩᨬ᩠ᨬᩮᩅ ᨸᨬ᩠ᨧᨾᩴ. ᨸᨬ᩠ᨧᩉᩥ ᩈᨾᨱᨠᨸ᩠ᨸᩮᩉᩥ ᨹᩃᩴ ᨸᩁᩥᨽᩩᨬ᩠ᨩᩥᨲᨻ᩠ᨻᩴ—  ᩋᨣ᩠ᨣᩥᨸᩁᩥᨩᩥᨲᩴ, ᩈᨲ᩠ᨳᨸᩁᩥᨩᩥᨲᩴ, ᨶᨡᨸᩁᩥᨩᩥᨲᩴ, ᩋᨻᩦᨩᩴ, ᨶᩥᨻ᩠ᨻᨲ᩠ᨲᨻᩦᨩᨬ᩠ᨬᩮᩅ ᨸᨬ᩠ᨧᨾᩴ. ᨸᨬ᩠ᨧ ᩅᩥᩈᩩᨴ᩠ᨵᩥᨿᩮᩣ—  ᨶᩥᨴᩤᨶᩴ ᩏᨴ᩠ᨴᩥᩈᩥᨲ᩠ᩅᩣ ᩋᩅᩈᩮᩈᩴ ᩈᩩᨲᩮᨶ ᩈᩣᩅᩮᨲᨻ᩠ᨻᩴ, ᩋᨿᩴ ᨸᨮᨾᩣ ᩅᩥᩈᩩᨴ᩠ᨵᩥ; ᨶᩥᨴᩤᨶᩴ ᩏᨴ᩠ᨴᩥᩈᩥᨲ᩠ᩅᩣ ᨧᨲ᩠ᨲᩣᩁᩥ ᨸᩣᩁᩣᨩᩥᨠᩣᨶᩥ ᩏᨴ᩠ᨴᩥᩈᩥᨲ᩠ᩅᩣ ᩋᩅᩈᩮᩈᩴ ᩈᩩᨲᩮᨶ ᩈᩣᩅᩮᨲᨻ᩠ᨻᩴ, ᩋᨿᩴ ᨴᩩᨲᩥᨿᩣ ᩅᩥᩈᩩᨴ᩠ᨵᩥ; ᨶᩥᨴᩤᨶᩴ ᩏᨴ᩠ᨴᩥᩈᩥᨲ᩠ᩅᩣ ᨧᨲ᩠ᨲᩣᩁᩥ ᨸᩣᩁᩣᨩᩥᨠᩣᨶᩥ ᩏᨴ᩠ᨴᩥᩈᩥᨲ᩠ᩅᩣ ᨲᩮᩁᩈ ᩈᩴᨥᩣᨴᩥᩈᩮᩈᩮ ᩏᨴ᩠ᨴᩥᩈᩥᨲ᩠ᩅᩣ ᩋᩅᩈᩮᩈᩴ ᩈᩩᨲᩮᨶ ᩈᩣᩅᩮᨲᨻ᩠ᨻᩴ, ᩋᨿᩴ ᨲᨲᩥᨿᩣ ᩅᩥᩈᩩᨴ᩠ᨵᩥ; ᨶᩥᨴᩤᨶᩴ ᩏᨴ᩠ᨴᩥᩈᩥᨲ᩠ᩅᩣ ᨧᨲ᩠ᨲᩣᩁᩥ ᨸᩣᩁᩣᨩᩥᨠᩣᨶᩥ ᩏᨴ᩠ᨴᩥᩈᩥᨲ᩠ᩅᩣ ᨲᩮᩁᩈ ᩈᩴᨥᩣᨴᩥᩈᩮᩈᩮ ᩏᨴ᩠ᨴᩥᩈᩥᨲ᩠ᩅᩣ ᨴ᩠ᩅᩮ ᩋᨶᩥᨿᨲᩮ ᩏᨴ᩠ᨴᩥᩈᩥᨲ᩠ᩅᩣ ᩋᩅᩈᩮᩈᩴ ᩈᩩᨲᩮᨶ ᩈᩣᩅᩮᨲᨻ᩠ᨻᩴ, ᩋᨿᩴ ᨧᨲᩩᨲ᩠ᨳᩣ ᩅᩥᩈᩩᨴ᩠ᨵᩥ; ᩅᩥᨲ᩠ᨳᩣᩁᩮᨶᩮᩅ ᨸᨬ᩠ᨧᨾᩦ. ᩋᨸᩁᩣᨸᩥ ᨸᨬ᩠ᨧ ᩅᩥᩈᩩᨴ᩠ᨵᩥᨿᩮᩣ—  ᩈᩩᨲ᩠ᨲᩩᨴ᩠ᨴᩮᩈᩮᩣ, ᨸᩣᩁᩥᩈᩩᨴ᩠ᨵᩥᩏᨸᩮᩣᩈᨳᩮᩣ, ᩋᨵᩥᨭ᩠ᨮᩣᨶᩩᨸᩮᩣᩈᨳᩮᩣ, ᨸᩅᩤᩁᨱᩣ, ᩈᩣᨾᨣ᩠ᨣᩦᩏᨸᩮᩣᩈᨳᩮᩣᨿᩮᩅ ᨸᨬ᩠ᨧᨾᩮᩣ. ᨸᨬ᩠ᨧᩣᨶᩥᩈᩴᩈᩣ ᩅᩥᨶᨿᨵᩁᩮ—  ᩋᨲ᩠ᨲᨶᩮᩣ ᩈᩦᩃᨠ᩠ᨡᨶ᩠ᨵᩮᩣ ᩈᩩᨣᩩᨲ᩠ᨲᩮᩣ ᩉᩮᩣᨲᩥ ᩈᩩᩁᨠ᩠ᨡᩥᨲᩮᩣ, ᨠᩩᨠ᩠ᨠᩩᨧ᩠ᨧᨸᨠᨲᩣᨶᩴ ᨸᨭᩥᩈᩁᨱᩴ ᩉᩮᩣᨲᩥ, ᩅᩥᩈᩣᩁᨴᩮᩤ ᩈᩴᨥᨾᨩ᩠ᨫᩮ ᩅᩮᩤᩉᩁᨲᩥ, ᨸᨧ᩠ᨧᨲ᩠ᨳᩥᨠᩮ ᩈᩉᨵᨾ᩠ᨾᩮᨶ ᩈᩩᨶᩥᨣ᩠ᨣᩉᩥᨲᩴ ᨶᩥᨣ᩠ᨣᨱ᩠ᩉᩣᨲᩥ, ᩈᨴ᩠ᨵᨾ᩠ᨾᨭ᩠ᨮᩥᨲᩥᨿᩣ ᨸᨭᩥᨸᨶ᩠ᨶᩮᩣ ᩉᩮᩣᨲᩥ. ᨸᨬ᩠ᨧ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨸᨬ᩠ᨧ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩦᨲᩥ.

</Paragraph>
</Division>

<Paragraph number="1508" type="center" book="pari">
ᨸᨬ᩠ᨧᨠᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="1509" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1510" type="verses" book="pari">
_ᩋᩣᨸᨲ᩠ᨲᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ,_  
_ᩅᩥᨶᩦᨲᩣᨶᨶ᩠ᨲᩁᩮᨶ ᨧ;_  
_ᨸᩩᨣ᩠ᨣᩃᩣ ᨨᩮᨴᨶᩣ ᨧᩮᩅ,_  
_ᩋᩣᨸᨩ᩠ᨩᨲᩥ ᨧ ᨸᨧ᩠ᨧᨿᩣ._  

</Paragraph>

<Paragraph number="1511" type="verses" book="pari">
_ᨶ ᩏᨸᩮᨲᩥ ᩏᨸᩮᨲᩥ ᨧ,_  
_ᨠᨸ᩠ᨸᨶ᩠ᨲᩩᩈᩘᨠᩥᨲᩮᩃᨬ᩠ᨧ;_  
_ᩅᩈᩴ ᨻ᩠ᨿᩈᨶᩣ ᩈᨾ᩠ᨸᨴᩤ,_  
_ᨸᩔᨴ᩠ᨵᩥ ᨸᩩᨣ᩠ᨣᩃᩮᨶ ᨧ._  

</Paragraph>

<Paragraph number="1512" type="verses" book="pari">
_ᩈᩮᩣᩈᩣᨶᩥᨠᩴ ᨡᩣᨿᩥᨲᨬ᩠ᨧ,_  
_ᨳᩮᨿ᩠ᨿᩴ ᨧᩮᩣᩁᩮᩣ ᨧ ᩅᩩᨧ᩠ᨧᨲᩥ;_  
_ᩋᩅᩥᩔᨩ᩠ᨩᩥ ᩋᩅᩮᨽᩘᨣᩥ,_  
_ᨠᩣᨿᨲᩮᩣ ᨠᩣᨿᩅᩤᨧᨲᩮᩣ._  

</Paragraph>

<Paragraph number="1513" type="verses" book="pari">
_ᨴᩮᩈᨶᩣ ᩈᩴᨥᩴ ᩏᨴ᩠ᨴᩮᩈᩴ,_  
_ᨸᨧ᩠ᨧᨶ᩠ᨲᩥᨠᨳᩥᨶᩮᨶ ᨧ;_  
_ᨠᨾ᩠ᨾᩣᨶᩥ ᨿᩣᩅᨲᨲᩥᨿᩴ,_  
_ᨸᩣᩁᩣᨩᩥᨳᩩᩃᩖᨴᩩᨠ᩠ᨠᨭᩴ._  

</Paragraph>

<Paragraph number="1514" type="verses" book="pari">
_ᩋᨠᨸ᩠ᨸᩥᨿᩴ ᨠᨸ᩠ᨸᩥᨿᨬ᩠ᨧ,_  
_ᩋᨸᩩᨬ᩠ᨬᨴᩩᩅᩥᨶᩮᩣᨴᨿᩣ;_  
_ᩈᨾ᩠ᨾᨩ᩠ᨩᨶᩦ ᩋᨸᩁᩮ ᨧ,_  
_ᨽᩣᩈᩴ ᩋᩣᨸᨲ᩠ᨲᩥᨾᩮᩅ ᨧ._  

</Paragraph>

<Paragraph number="1515" type="verses" book="pari">
_ᩋᨵᩥᨠᩁᨱᩴ ᩅᨲ᩠ᨳᩩ ᨬᨲ᩠ᨲᩥ,_  
_ᩋᩣᨸᨲ᩠ᨲᩣ ᩏᨽᨿᩣᨶᩥ ᨧ;_  
_ᩃᩉᩩᨠᨭ᩠ᨮᨾᨠᩣ ᩑᨲᩮ,_  
_ᨠᨱ᩠ᩉᩈᩩᨠ᩠ᨠᩣ ᩅᩥᨩᩣᨶᨳ._  

</Paragraph>

<Paragraph number="1516" type="verses" book="pari">
_ᩋᩁᨬ᩠ᨬᩴ ᨸᩥᨱ᩠ᨯᨸᩣᨲᨬ᩠ᨧ,_  
_ᨸᩴᩈᩩᩁᩩᨠ᩠ᨡᩈᩩᩈᩣᨶᩥᨠᩣ;_  
_ᩋᨻ᩠ᨽᩮᩣᨠᩣᩈᩮᩣ ᨧᩦᩅᩁᨬ᩠ᨧ,_  
_ᩈᨸᨴᩤᨶᩮᩣ ᨶᩥᩈᨩ᩠ᨩᩥᨠᩮᩣ._  

</Paragraph>

<Paragraph number="1517" type="verses" book="pari">
_ᩈᨶ᩠ᨳᨲᩥ ᨡᩃᩩ ᨸᨧ᩠ᨨᩣᨸᩥ,_  
_ᨸᨲ᩠ᨲᨸᩥᨱ᩠ᨯᩥᨠᨾᩮᩅ ᨧ;_  
ᩏᨸᩮᩣᩈᨳᩴ ᨸᩅᩤᩁᨱᩴ,_  
_ᩋᩣᨸᨲ᩠ᨲᩣᨶᩣᨸᨲ᩠ᨲᩥᨸᩥ ᨧ._  

</Paragraph>

<Paragraph number="1518" type="verses" book="pari">
_ᨠᨱ᩠ᩉᩈᩩᨠ᩠ᨠᨸᨴᩤ ᩑᨲᩮ,_  
_ᨽᩥᨠ᩠ᨡᩩᨶᩦᨶᨾ᩠ᨸᩥ ᨲᩮ ᨲᨳᩣ;_  
_ᩋᨸᩣᩈᩣᨴᩥᨠᨸᩣᩈᩣᨴᩥ,_  
_ᨲᨳᩮᩅ ᩋᨸᩁᩮ ᨴᩩᩅᩮ._  

</Paragraph>

<Paragraph number="1519" type="verses" book="pari">
_ᨠᩩᩃᩪᨸᨠᩮ ᩋᨲᩥᩅᩮᩃᩴ,_  
_ᨻᩦᨩᩴ ᩈᨾᨱᨠᨸ᩠ᨸᩥ ᨧ;_  
_ᩅᩥᩈᩩᨴ᩠ᨵᩥ ᩋᨸᩁᩮ ᨧᩮᩅ,_  
_ᩅᩥᨶᨿᩣᨵᨾ᩠ᨾᩥᨠᩮᨶ ᨧ;_  
_ᨵᨾ᩠ᨾᩥᨠᩣ ᨧ ᨲᨳᩣ ᩅᩩᨲ᩠ᨲᩣ,_  
_ᨶᩥᨭ᩠ᨮᩥᨲᩣ ᩈᩩᨴ᩠ᨵᩥᨸᨬ᩠ᨧᨠᩣᨲᩥ._
</Paragraph>