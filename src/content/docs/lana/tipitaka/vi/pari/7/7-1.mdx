---
title: "7.1 ᩑᨠᨠᩅᩤᩁ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="321" book="pari">

<Paragraph number="1440" book="pari">
ᩋᩣᨸᨲ᩠ᨲᩥᨠᩁᩣ ᨵᨾ᩠ᨾᩣ ᨩᩣᨶᩥᨲᨻ᩠ᨻᩣ. ᩋᨶᩣᨸᨲ᩠ᨲᩥᨠᩁᩣ ᨵᨾ᩠ᨾᩣ ᨩᩣᨶᩥᨲᨻ᩠ᨻᩣ. ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨶᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩃᩉᩩᨠᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨣᩁᩩᨠᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩈᩣᩅᩈᩮᩈᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨶᩅᩈᩮᩈᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩈᨸ᩠ᨸᨭᩥᨠᨾ᩠ᨾᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨸ᩠ᨸᨭᩥᨠᨾ᩠ᨾᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨴᩮᩈᨶᩣᨣᩤᨾᩥᨶᩦ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨴᩮᩈᨶᩣᨣᩤᨾᩥᨶᩦ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨶ᩠ᨲᩁᩣᨿᩥᨠᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨶᨶ᩠ᨲᩁᩣᨿᩥᨠᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩈᩣᩅᨩ᩠ᨩᨸᨬ᩠ᨬᨲ᩠ᨲᩥ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨶᩅᨩ᩠ᨩᨸᨬ᩠ᨬᨲ᩠ᨲᩥ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨠᩥᩁᩥᨿᨲᩮᩣ ᩈᨾᩩᨭ᩠ᨮᩥᨲᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨠᩥᩁᩥᨿᨲᩮᩣ ᩈᨾᩩᨭ᩠ᨮᩥᨲᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨠᩥᩁᩥᨿᩣᨠᩥᩁᩥᨿᨲᩮᩣ ᩈᨾᩩᨭ᩠ᨮᩥᨲᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨸᩩᨻ᩠ᨻᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨸᩁᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨸᩩᨻ᩠ᨻᩣᨸᨲ᩠ᨲᩦᨶᩴ ᩋᨶ᩠ᨲᩁᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨸᩁᩣᨸᨲ᩠ᨲᩦᨶᩴ ᩋᨶ᩠ᨲᩁᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨴᩮᩈᩥᨲᩣ ᨣᨱᨶᩪᨸᨣᩤ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨴᩮᩈᩥᨲᩣ ᨶ ᨣᨱᨶᩪᨸᨣᩤ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨸᨬ᩠ᨬᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨶᩩᨸᨬ᩠ᨬᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨶᩩᨸ᩠ᨸᨶ᩠ᨶᨸᨬ᩠ᨬᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩈᨻ᩠ᨻᨲ᩠ᨳᨸᨬ᩠ᨬᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨸᨴᩮᩈᨸᨬ᩠ᨬᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩈᩣᨵᩤᩁᨱᨸᨬ᩠ᨬᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᩈᩣᨵᩤᩁᨱᨸᨬ᩠ᨬᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩑᨠᨲᩮᩣᨸᨬ᩠ᨬᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩏᨽᨲᩮᩣᨸᨬ᩠ᨬᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨳᩩᩃᩖᩅᨩ᩠ᨩᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨳᩩᩃᩖᩅᨩ᩠ᨩᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨣᩥᩉᩥᨸᨭᩥᩈᩴᨿᩩᨲ᩠ᨲᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨶ ᨣᩥᩉᩥᨸᨭᩥᩈᩴᨿᩩᨲ᩠ᨲᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᨶᩥᨿᨲᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᨶᩥᨿᨲᩣ ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. ᩋᩣᨴᩥᨠᩁᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᩋᨶᩣᨴᩥᨠᩁᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᩋᨵᩥᨧ᩠ᨧᩣᨸᨲ᩠ᨲᩥᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᩋᨽᩥᨱ᩠ᩉᩣᨸᨲ᩠ᨲᩥᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᨧᩮᩣᨴᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᨧᩩᨴᩥᨲᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᩋᨵᨾ᩠ᨾᨧᩮᩣᨴᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᩋᨵᨾ᩠ᨾᨧᩩᨴᩥᨲᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᨵᨾ᩠ᨾᨧᩮᩣᨴᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᨵᨾ᩠ᨾᨧᩩᨴᩥᨲᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᨶᩥᨿᨲᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᩋᨶᩥᨿᨲᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᩋᨽᨻ᩠ᨻᩣᨸᨲ᩠ᨲᩥᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᨽᨻ᩠ᨻᩣᨸᨲ᩠ᨲᩥᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᩏᨠ᩠ᨡᩥᨲ᩠ᨲᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᩋᨶᩩᨠ᩠ᨡᩥᨲ᩠ᨲᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᨶᩣᩈᩥᨲᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᩋᨶᩣᩈᩥᨲᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᩈᨾᩣᨶᩈᩴᩅᩤᩈᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᩋᩈᨾᩣᨶᩈᩴᩅᩤᩈᨠᩮᩣ ᨸᩩᨣ᩠ᨣᩃᩮᩣ ᨩᩣᨶᩥᨲᨻ᩠ᨻᩮᩣ. ᨮᨸᨶᩴ ᨩᩣᨶᩥᨲᨻ᩠ᨻᨶ᩠ᨲᩥ.

</Paragraph>
</Division>

<Paragraph number="1441" type="center" book="pari">
ᩑᨠᨠᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="1442" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1443" type="verses" book="pari">
_ᨠᩁᩣ ᩋᩣᨸᨲ᩠ᨲᩥ ᩃᩉᩩᨠᩣ,_  
_ᩈᩣᩅᩈᩮᩈᩣ ᨧ ᨴᩩᨭ᩠ᨮᩩᩃᩖᩣ;_  
_ᨸᨭᩥᨠᨾ᩠ᨾᨴᩮᩈᨶᩣ ᨧ,_  
_ᩋᨶ᩠ᨲᩁᩣ ᩅᨩ᩠ᨩᨠᩥᩁᩥᨿᩴ._  

</Paragraph>

<Paragraph number="1444" type="verses" book="pari">
_ᨠᩥᩁᩥᨿᩣᨠᩥᩁᩥᨿᩴ ᨸᩩᨻ᩠ᨻᩣ,_  
_ᩋᨶ᩠ᨲᩁᩣ ᨣᨱᨶᩪᨸᨣᩤ;_  
_ᨸᨬ᩠ᨬᨲ᩠ᨲᩥ ᩋᨶᩣᨶᩩᨸ᩠ᨸᨶ᩠ᨶ,_  
_ᩈᨻ᩠ᨻᩈᩣᨵᩤᩁᨱᩣ ᨧ ᩑᨠᨲᩮᩣ._  

</Paragraph>

<Paragraph number="1445" type="verses" book="pari">
_ᨳᩩᩃᩖᨣᩥᩉᩥᨶᩥᨿᨲᩣ ᨧ,_  
_ᩋᩣᨴᩥ ᩋᨵᩥᨧ᩠ᨧᨧᩮᩣᨴᨠᩮᩣ;_  
_ᩋᨵᨾ᩠ᨾᨵᨾ᩠ᨾᨶᩥᨿᨲᩮᩣ,_  
_ᩋᨽᨻ᩠ᨻᩮᩣᨠ᩠ᨡᩥᨲ᩠ᨲᨶᩣᩈᩥᨲᩣ;_  
_ᩈᨾᩣᨶᩴ ᨮᨸᨶᨬ᩠ᨧᩮᩅ,_  
ᩏᨴ᩠ᨴᩤᨶᩴ ᩑᨠᨠᩮ ᩍᨴᨶ᩠ᨲᩥ._
</Paragraph>