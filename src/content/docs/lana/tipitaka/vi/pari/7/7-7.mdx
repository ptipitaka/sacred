---
title: "7.7 ᩈᨲ᩠ᨲᨠᩅᩤᩁ"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="327" book="pari">

<Paragraph number="1535" book="pari">
ᩈᨲ᩠ᨲᩣᨸᨲ᩠ᨲᩥᨿᩮᩣ. ᩈᨲ᩠ᨲᩣᨸᨲ᩠ᨲᩥᨠ᩠ᨡᨶ᩠ᨵᩣ. ᩈᨲ᩠ᨲ ᩅᩥᨶᩦᨲᩅᨲ᩠ᨳᩪᨶᩥ. ᩈᨲ᩠ᨲ ᩈᩣᨾᩦᨧᩥᨿᩮᩣ. ᩈᨲ᩠ᨲ ᩋᨵᨾ᩠ᨾᩥᨠᩣ ᨸᨭᩥᨬ᩠ᨬᩣᨲᨠᩁᨱᩣ. ᩈᨲ᩠ᨲ ᨵᨾ᩠ᨾᩥᨠᩣ ᨸᨭᩥᨬ᩠ᨬᩣᨲᨠᩁᨱᩣ. ᩈᨲ᩠ᨲᨶ᩠ᨶᩴ ᩋᨶᩣᨸᨲ᩠ᨲᩥ ᩈᨲ᩠ᨲᩣᩉᨠᩁᨱᩦᨿᩮᨶ ᨣᨶ᩠ᨲᩩᩴ. ᩈᨲ᩠ᨲᩣᨶᩥᩈᩴᩈᩣ ᩅᩥᨶᨿᨵᩁᩮ. ᩈᨲ᩠ᨲ ᨸᩁᨾᩣᨶᩥ. ᩈᨲ᩠ᨲᨾᩮ ᩋᩁᩩᨱᩩᨣ᩠ᨣᨾᨶᩮ ᨶᩥᩔᨣ᩠ᨣᩥᨿᩴ ᩉᩮᩣᨲᩥ. ᩈᨲ᩠ᨲ ᩈᨾᨳᩣ. ᩈᨲ᩠ᨲ ᨠᨾ᩠ᨾᩣᨶᩥ. ᩈᨲ᩠ᨲ ᩋᩣᨾᨠᨵᨬ᩠ᨬᩣᨶᩥ. ᨲᩥᩁᩥᨿᩴ ᩈᨲ᩠ᨲᨶ᩠ᨲᩁᩣ. ᨣᨱᨽᩮᩣᨩᨶᩮ ᩈᨲ᩠ᨲ ᩋᨶᩩᨸᨬ᩠ᨬᨲ᩠ᨲᩥᨿᩮᩣ. ᨽᩮᩈᨩ᩠ᨩᩣᨶᩥ ᨸᨭᩥᨣ᩠ᨣᩉᩮᨲ᩠ᩅᩣ ᩈᨲ᩠ᨲᩣᩉᨸᩁᨾᩴ ᩈᨶ᩠ᨶᩥᨵᩥᨠᩣᩁᨠᩴ ᨸᩁᩥᨽᩩᨬ᩠ᨩᩥᨲᨻ᩠ᨻᩣᨶᩥ. ᨠᨲᨧᩦᩅᩁᩴ ᩋᩣᨴᩤᨿ ᨸᨠ᩠ᨠᨾᨲᩥ. ᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ. ᨽᩥᨠ᩠ᨡᩩᩔ ᨶ ᩉᩮᩣᨲᩥ ᩋᩣᨸᨲ᩠ᨲᩥ ᨴᨭ᩠ᨮᨻ᩠ᨻᩣ. ᨽᩥᨠ᩠ᨡᩩᩔ ᩉᩮᩣᨲᩥ ᩋᩣᨸᨲ᩠ᨲᩥ ᨴᨭ᩠ᨮᨻ᩠ᨻᩣ. ᨽᩥᨠ᩠ᨡᩩᩔ ᩉᩮᩣᨲᩥ ᩋᩣᨸᨲ᩠ᨲᩥ ᨴᨭ᩠ᨮᨻ᩠ᨻᩣ. ᩈᨲ᩠ᨲ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᩈᨲ᩠ᨲ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ.
</Paragraph>

<Paragraph number="1536" book="pari">
ᩈᨲ᩠ᨲᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩅᩥᨶᨿᨵᩁᩮᩣ ᩉᩮᩣᨲᩥ—  ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩦᩃᩅᩤ ᩉᩮᩣᨲᩥ, ᨸᩣᨲᩥᨾᩮᩣᨠ᩠ᨡᩈᩴᩅᩁᩈᩴᩅᩩᨲᩮᩣ ᩅᩥᩉᩁᨲᩥ ᩋᩣᨧᩣᩁᨣᩮᩤᨧᩁᩈᨾ᩠ᨸᨶ᩠ᨶᩮᩣ ᩋᨱᩩᨾᨲ᩠ᨲᩮᩈᩩ ᩅᨩ᩠ᨩᩮᩈᩩ ᨽᨿᨴᩔᩣᩅᩦ ᩈᨾᩣᨴᩤᨿ ᩈᩥᨠ᩠ᨡᨲᩥ ᩈᩥᨠ᩠ᨡᩣᨸᨴᩮᩈᩩ, ᨧᨲᩩᨶ᩠ᨶᩴ ᨫᩣᨶᩣᨶᩴ ᩋᩣᨽᩥᨧᩮᨲᩈᩥᨠᩣᨶᩴ ᨴᩥᨭ᩠ᨮᨵᨾ᩠ᨾᩈᩩᨡᩅᩥᩉᩣᩁᩣᨶᩴ ᨶᩥᨠᩣᨾᩃᩣᨽᩦ ᩉᩮᩣᨲᩥ ᩋᨠᩥᨧ᩠ᨨᩃᩣᨽᩦ ᩋᨠᩈᩥᩁᩃᩣᨽᩦ, ᩋᩣᩈᩅᩤᨶᨬ᩠ᨧ ᨡᨿᩣ ᩋᨶᩣᩈᩅᩴ ᨧᩮᨲᩮᩣᩅᩥᨾᩩᨲ᩠ᨲᩥᩴ ᨸᨬ᩠ᨬᩣᩅᩥᨾᩩᨲ᩠ᨲᩥᩴ ᨴᩥᨭ᩠ᨮᩮᩅ ᨵᨾ᩠ᨾᩮ ᩈᨿᩴ ᩋᨽᩥᨬ᩠ᨬᩣ ᩈᨧ᩠ᨨᩥᨠᨲ᩠ᩅᩣ ᩏᨸᩈᨾ᩠ᨸᨩ᩠ᨩ ᩅᩥᩉᩁᨲᩥ.
</Paragraph>

<Paragraph number="1537" book="pari">
ᩋᨸᩁᩮᩉᩥᨸᩥ ᩈᨲ᩠ᨲᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩅᩥᨶᨿᨵᩁᩮᩣ ᩉᩮᩣᨲᩥ—  ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨻᩉᩩᩔᩩᨲᩮᩣ ᩉᩮᩣᨲᩥ ᩈᩩᨲᨵᩁᩮᩣ ᩈᩩᨲᩈᨶ᩠ᨶᩥᨧᨿᩮᩣ ᨿᩮ ᨲᩮ ᨵᨾ᩠ᨾᩣ ᩋᩣᨴᩥᨠᩃ᩠ᨿᩣᨱᩣ ᨾᨩ᩠ᨫᩮᨠᩃ᩠ᨿᩣᨱᩣ ᨸᩁᩥᨿᩮᩣᩈᩣᨶᨠᩃ᩠ᨿᩣᨱᩣ ᩈᩣᨲ᩠ᨳᩴ ᩈᨻ᩠ᨿᨬ᩠ᨩᨶᩴ ᨠᩮᩅᩃᨸᩁᩥᨸᩩᨱ᩠ᨱᩴ ᨸᩁᩥᩈᩩᨴ᩠ᨵᩴ ᨻᩕᩉ᩠ᨾᨧᩁᩥᨿᩴ ᩋᨽᩥᩅᨴᨶ᩠ᨲᩥ ᨲᨳᩣᩁᩪᨸᩔ ᨵᨾ᩠ᨾᩣ ᨻᩉᩩᩔᩩᨲᩣ ᩉᩮᩣᨶ᩠ᨲᩥ ᨵᩤᨲᩣ ᩅᨧᩈᩣ ᨸᩁᩥᨧᩥᨲᩣ ᨾᨶᩈᩣᨶᩩᨸᩮᨠ᩠ᨡᩥᨲᩣ ᨴᩥᨭ᩠ᨮᩥᨿᩣ ᩈᩩᨸ᩠ᨸᨭᩥᩅᩥᨴ᩠ᨵᩤ, ᨧᨲᩩᨶ᩠ᨶᩴ ᨫᩣᨶᩣᨶᩴ ᩋᩣᨽᩥᨧᩮᨲᩈᩥᨠᩣᨶᩴ ᨴᩥᨭ᩠ᨮᨵᨾ᩠ᨾᩈᩩᨡᩅᩥᩉᩣᩁᩣᨶᩴ ᨶᩥᨠᩣᨾᩃᩣᨽᩦ ᩉᩮᩣᨲᩥ ᩋᨠᩥᨧ᩠ᨨᩃᩣᨽᩦ ᩋᨠᩈᩥᩁᩃᩣᨽᩦ, ᩋᩣᩈᩅᩤᨶᨬ᩠ᨧ ᨡᨿᩣ ᩋᨶᩣᩈᩅᩴ ᨧᩮᨲᩮᩣᩅᩥᨾᩩᨲ᩠ᨲᩥᩴ ᨸᨬ᩠ᨬᩣᩅᩥᨾᩩᨲ᩠ᨲᩥᩴ ᨴᩥᨭ᩠ᨮᩮᩅ ᨵᨾ᩠ᨾᩮ ᩈᨿᩴ ᩋᨽᩥᨬ᩠ᨬᩣ ᩈᨧ᩠ᨨᩥᨠᨲ᩠ᩅᩣ ᩏᨸᩈᨾ᩠ᨸᨩ᩠ᨩ ᩅᩥᩉᩁᨲᩥ.
</Paragraph>

<Paragraph number="1538" book="pari">
ᩋᨸᩁᩮᩉᩥᨸᩥ ᩈᨲ᩠ᨲᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩅᩥᨶᨿᨵᩁᩮᩣ ᩉᩮᩣᨲᩥ—  ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩏᨽᨿᩣᨶᩥ ᨡᩮᩣ ᨸᨶᩔ ᨸᩣᨲᩥᨾᩮᩣᨠ᩠ᨡᩣᨶᩥ ᩅᩥᨲ᩠ᨳᩣᩁᩮᨶ ᩈ᩠ᩅᩣᨣᨲᩣᨶᩥ ᩉᩮᩣᨶ᩠ᨲᩥ ᩈᩩᩅᩥᨽᨲ᩠ᨲᩣᨶᩥ ᩈᩩᨸ᩠ᨸᩅᨲ᩠ᨲᩦᨶᩥ ᩈᩩᩅᩥᨶᩥᨧ᩠ᨨᩥᨲᩣᨶᩥ ᩈᩩᨲ᩠ᨲᩈᩮᩣ ᩋᨶᩩᨻ᩠ᨿᨬ᩠ᨩᨶᩈᩮᩣ, ᨧᨲᩩᨶ᩠ᨶᩴ ᨫᩣᨶᩣᨶᩴ ᩋᩣᨽᩥᨧᩮᨲᩈᩥᨠᩣᨶᩴ ᨴᩥᨭ᩠ᨮᨵᨾ᩠ᨾᩈᩩᨡᩅᩥᩉᩣᩁᩣᨶᩴ ᨶᩥᨠᩣᨾᩃᩣᨽᩦ ᩉᩮᩣᨲᩥ ᩋᨠᩥᨧ᩠ᨨᩃᩣᨽᩦ ᩋᨠᩈᩥᩁᩃᩣᨽᩦ, ᩋᩣᩈᩅᩤᨶᨬ᩠ᨧ ᨡᨿᩣ ᩋᨶᩣᩈᩅᩴ ᨧᩮᨲᩮᩣᩅᩥᨾᩩᨲ᩠ᨲᩥᩴ ᨸᨬ᩠ᨬᩣᩅᩥᨾᩩᨲ᩠ᨲᩥᩴ ᨴᩥᨭ᩠ᨮᩮᩅ ᨵᨾ᩠ᨾᩮ ᩈᨿᩴ ᩋᨽᩥᨬ᩠ᨬᩣ ᩈᨧ᩠ᨨᩥᨠᨲ᩠ᩅᩣ ᩏᨸᩈᨾ᩠ᨸᨩ᩠ᨩ ᩅᩥᩉᩁᨲᩥ.
</Paragraph>

<Paragraph number="1539" book="pari">
ᩋᨸᩁᩮᩉᩥᨸᩥ ᩈᨲ᩠ᨲᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᩅᩥᨶᨿᨵᩁᩮᩣ ᩉᩮᩣᨲᩥ—  ᩋᩣᨸᨲ᩠ᨲᩥᩴ ᨩᩣᨶᩣᨲᩥ; ᩋᨶᩣᨸᨲ᩠ᨲᩥᩴ ᨩᩣᨶᩣᨲᩥ; ᩃᩉᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ; ᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ; ᩋᨶᩮᨠᩅᩥᩉᩥᨲᩴ ᨸᩩᨻ᩠ᨻᩮᨶᩥᩅᩤᩈᩴ ᩋᨶᩩᩔᩁᨲᩥ, ᩈᩮᨿ᩠ᨿᨳᩥᨴᩴ—  ᩑᨠᨾ᩠ᨸᩥ ᨩᩣᨲᩥᩴ ᨴ᩠ᩅᩮᨸᩥ ᨩᩣᨲᩥᨿᩮᩣ ᨲᩥᩔᩮᩣᨸᩥ ᨩᩣᨲᩥᨿᩮᩣ ᨧᨲᩔᩮᩣᨸᩥ ᨩᩣᨲᩥᨿᩮᩣ ᨸᨬ᩠ᨧᨸᩥ ᨩᩣᨲᩥᨿᩮᩣ ᨴᩈᨸᩥ ᨩᩣᨲᩥᨿᩮᩣ ᩅᩦᩈᨾ᩠ᨸᩥ ᨩᩣᨲᩥᨿᩮᩣ ᨲᩥᩴᩈᨾ᩠ᨸᩥ ᨩᩣᨲᩥᨿᩮᩣ ᨧᨲ᩠ᨲᩣᩃᩦᩈᨾ᩠ᨸᩥ ᨩᩣᨲᩥᨿᩮᩣ ᨸᨬ᩠ᨬᩣᩈᨾ᩠ᨸᩥ ᨩᩣᨲᩥᨿᩮᩣ ᨩᩣᨲᩥᩈᨲᨾ᩠ᨸᩥ ᨩᩣᨲᩥᩈᩉᩔᨾ᩠ᨸᩥ ᨩᩣᨲᩥᩈᨲᩈᩉᩔᨾ᩠ᨸᩥ ᩋᨶᩮᨠᩮᨸᩥ ᩈᩴᩅᨭ᩠ᨭᨠᨸ᩠ᨸᩮ ᩋᨶᩮᨠᩮᨸᩥ ᩅᩥᩅᨭ᩠ᨭᨠᨸ᩠ᨸᩮ ᩋᨶᩮᨠᩮᨸᩥ ᩈᩴᩅᨭ᩠ᨭᩅᩥᩅᨭ᩠ᨭᨠᨸ᩠ᨸᩮ—  “ᩋᨾᩩᨲᩕᩣᩈᩥᩴ ᩑᩅᩴᨶᩣᨾᩮᩣ ᩑᩅᩴᨣᩮᩤᨲ᩠ᨲᩮᩣ ᩑᩅᩴᩅᨱ᩠ᨱᩮᩣ ᩑᩅᨾᩣᩉᩣᩁᩮᩣ ᩑᩅᩴᩈᩩᨡᨴᩩᨠ᩠ᨡᨸ᩠ᨸᨭᩥᩈᩴᩅᩮᨴᩦ ᩑᩅᨾᩣᨿᩩᨸᩁᩥᨿᨶ᩠ᨲᩮᩣ, ᩈᩮᩣ ᨲᨲᩮᩣ ᨧᩩᨲᩮᩣ ᩋᨾᩩᨲᩕ ᩏᨴᨸᩣᨴᩥᩴ; ᨲᨲᩕᩣᨸᩣᩈᩥᩴ ᩑᩅᩴᨶᩣᨾᩮᩣ ᩑᩅᩴᨣᩮᩤᨲ᩠ᨲᩮᩣ ᩑᩅᩴᩅᨱ᩠ᨱᩮᩣ ᩑᩅᨾᩣᩉᩣᩁᩮᩣ ᩑᩅᩴᩈᩩᨡᨴᩩᨠ᩠ᨡᨸ᩠ᨸᨭᩥᩈᩴᩅᩮᨴᩦ ᩑᩅᨾᩣᨿᩩᨸᩁᩥᨿᨶ᩠ᨲᩮᩣ, ᩈᩮᩣ ᨲᨲᩮᩣ ᨧᩩᨲᩮᩣ ᩍᨵᩪᨸᨸᨶ᩠ᨶᩮᩣ”ᨲᩥ ᩍᨲᩥ ᩈᩣᨠᩣᩁᩴ ᩈᩮᩫᩣᨴ᩠ᨴᩮᩈᩴ ᩋᨶᩮᨠᩅᩥᩉᩥᨲᩴ ᨸᩩᨻ᩠ᨻᩮᨶᩥᩅᩤᩈᩴ ᩋᨶᩩᩔᩁᨲᩥ; ᨴᩥᨻ᩠ᨻᩮᨶ ᨧᨠ᩠ᨡᩩᨶᩣ ᩅᩥᩈᩩᨴ᩠ᨵᩮᨶ ᩋᨲᩥᨠ᩠ᨠᨶ᩠ᨲᨾᩣᨶᩩᩈᨠᩮᨶ ᩈᨲ᩠ᨲᩮ ᨸᩔᨲᩥ ᨧᩅᨾᩣᨶᩮ ᩏᨸᨸᨩ᩠ᨩᨾᩣᨶᩮ ᩉᩦᨶᩮ ᨸᨱᩦᨲᩮ ᩈᩩᩅᨱ᩠ᨱᩮ ᨴᩩᨻ᩠ᨻᨱ᩠ᨱᩮ, ᩈᩩᨣᨲᩮ ᨴᩩᨣ᩠ᨣᨲᩮ ᨿᨳᩣᨠᨾ᩠ᨾᩪᨸᨣᩮ ᩈᨲ᩠ᨲᩮ ᨸᨩᩣᨶᩣᨲᩥ—  “ᩍᨾᩮ ᩅᨲ ᨽᩮᩣᨶ᩠ᨲᩮᩣ ᩈᨲ᩠ᨲᩣ ᨠᩣᨿᨴᩩᨧ᩠ᨧᩁᩥᨲᩮᨶ ᩈᨾᨶ᩠ᨶᩣᨣᨲᩣ, ᩅᨧᩦᨴᩩᨧ᩠ᨧᩁᩥᨲᩮᨶ ᩈᨾᨶ᩠ᨶᩣᨣᨲᩣ, ᨾᨶᩮᩣᨴᩩᨧ᩠ᨧᩁᩥᨲᩮᨶ ᩈᨾᨶ᩠ᨶᩣᨣᨲᩣ, ᩋᩁᩥᨿᩣᨶᩴ ᩏᨸᩅᩤᨴᨠᩣ, ᨾᩥᨧ᩠ᨨᩣᨴᩥᨭ᩠ᨮᩥᨠᩣ, ᨾᩥᨧ᩠ᨨᩣᨴᩥᨭ᩠ᨮᩥᨠᨾ᩠ᨾᩈᨾᩣᨴᩤᨶᩣ, ᨲᩮ ᨠᩣᨿᩔ ᨽᩮᨴᩤ ᨸᩁᩴ ᨾᩁᨱᩣ ᩋᨸᩣᨿᩴ ᨴᩩᨣ᩠ᨣᨲᩥᩴ ᩅᩥᨶᩥᨸᩣᨲᩴ ᨶᩥᩁᨿᩴ ᩏᨸᨸᨶ᩠ᨶᩣ, ᩍᨾᩮ ᩅᩤ ᨸᨶ ᨽᩮᩣᨶ᩠ᨲᩮᩣ ᩈᨲ᩠ᨲᩣ ᨠᩣᨿᩈᩩᨧᩁᩥᨲᩮᨶ ᩈᨾᨶ᩠ᨶᩣᨣᨲᩣ, ᩅᨧᩦᩈᩩᨧᩁᩥᨲᩮᨶ ᩈᨾᨶ᩠ᨶᩣᨣᨲᩣ, ᨾᨶᩮᩣᩈᩩᨧᩁᩥᨲᩮᨶ ᩈᨾᨶ᩠ᨶᩣᨣᨲᩣ, ᩋᩁᩥᨿᩣᨶᩴ ᩋᨶᩩᨸᩅᩤᨴᨠᩣ, ᩈᨾ᩠ᨾᩣᨴᩥᨭ᩠ᨮᩥᨠᩣ, ᩈᨾ᩠ᨾᩣᨴᩥᨭ᩠ᨮᩥᨠᨾ᩠ᨾᩈᨾᩣᨴᩤᨶᩣ, ᨲᩮ ᨠᩣᨿᩔ ᨽᩮᨴᩤ ᨸᩁᩴ ᨾᩁᨱᩣ ᩈᩩᨣᨲᩥᩴ ᩈᨣ᩠ᨣᩴ ᩃᩮᩣᨠᩴ ᩏᨸᨸᨶ᩠ᨶᩣ”ᨲᩥ ᩍᨲᩥ ᨴᩥᨻ᩠ᨻᩮᨶ ᨧᨠ᩠ᨡᩩᨶᩣ ᩅᩥᩈᩩᨴ᩠ᨵᩮᨶ ᩋᨲᩥᨠ᩠ᨠᨶ᩠ᨲᨾᩣᨶᩩᩈᨠᩮᨶ ᩈᨲ᩠ᨲᩮ ᨸᩔᨲᩥ ᨧᩅᨾᩣᨶᩮ ᩏᨸᨸᨩ᩠ᨩᨾᩣᨶᩮ ᩉᩦᨶᩮ ᨸᨱᩦᨲᩮ ᩈᩩᩅᨱ᩠ᨱᩮ ᨴᩩᨻ᩠ᨻᨱ᩠ᨱᩮ ᩈᩩᨣᨲᩮ ᨴᩩᨣ᩠ᨣᨲᩮ ᨿᨳᩣᨠᨾ᩠ᨾᩪᨸᨣᩮ ᩈᨲ᩠ᨲᩮ ᨸᨩᩣᨶᩣᨲᩥ; ᩋᩣᩈᩅᩤᨶᨬ᩠ᨧ ᨡᨿᩣ ᩋᨶᩣᩈᩅᩴ ᨧᩮᨲᩮᩣᩅᩥᨾᩩᨲ᩠ᨲᩥᩴ ᨸᨬ᩠ᨬᩣᩅᩥᨾᩩᨲ᩠ᨲᩥᩴ ᨴᩥᨭ᩠ᨮᩮᩅ ᨵᨾ᩠ᨾᩮ ᩈᨿᩴ ᩋᨽᩥᨬ᩠ᨬᩣ ᩈᨧ᩠ᨨᩥᨠᨲ᩠ᩅᩣ ᩏᨸᩈᨾ᩠ᨸᨩ᩠ᨩ ᩅᩥᩉᩁᨲᩥ.
</Paragraph>

<Paragraph number="1540" book="pari">
ᩈᨲ᩠ᨲᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ ᩈᩮᩣᨽᨲᩥ—  ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩈᩦᩃᩅᩤ ᩉᩮᩣᨲᩥ …ᨸᩮ…  ᩈᨾᩣᨴᩤᨿ ᩈᩥᨠ᩠ᨡᨲᩥ ᩈᩥᨠ᩠ᨡᩣᨸᨴᩮᩈᩩ, ᨧᨲᩩᨶ᩠ᨶᩴ ᨫᩣᨶᩣᨶᩴ ᩋᩣᨽᩥᨧᩮᨲᩈᩥᨠᩣᨶᩴ ᨴᩥᨭ᩠ᨮᨵᨾ᩠ᨾᩈᩩᨡᩅᩥᩉᩣᩁᩣᨶᩴ ᨶᩥᨠᩣᨾᩃᩣᨽᩦ ᩉᩮᩣᨲᩥ ᩋᨠᩥᨧ᩠ᨨᩃᩣᨽᩦ ᩋᨠᩈᩥᩁᩃᩣᨽᩦ, ᩋᩣᩈᩅᩤᨶᨬ᩠ᨧ ᨡᨿᩣ ᩋᨶᩣᩈᩅᩴ ᨧᩮᨲᩮᩣᩅᩥᨾᩩᨲ᩠ᨲᩥᩴ ᨸᨬ᩠ᨬᩣᩅᩥᨾᩩᨲ᩠ᨲᩥᩴ ᨴᩥᨭ᩠ᨮᩮᩅ ᨵᨾ᩠ᨾᩮ ᩈᨿᩴ ᩋᨽᩥᨬ᩠ᨬᩣ ᩈᨧ᩠ᨨᩥᨠᨲ᩠ᩅᩣ ᩏᨸᩈᨾ᩠ᨸᨩ᩠ᨩ ᩅᩥᩉᩁᨲᩥ.
</Paragraph>

<Paragraph number="1541" book="pari">
ᩋᨸᩁᩮᩉᩥᨸᩥ ᩈᨲ᩠ᨲᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ. ᩈᩮᩣᨽᨲᩥ—  ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨻᩉᩩᩔᩩᨲᩮᩣ ᩉᩮᩣᨲᩥ …ᨸᩮ…  ᨴᩥᨭ᩠ᨮᩥᨿᩣ ᩈᩩᨸ᩠ᨸᨭᩥᩅᩥᨴ᩠ᨵᩮᩤ ᨧᨲᩩᨶ᩠ᨶᩴ ᨫᩣᨶᩣᨶᩴ ᩋᩣᨽᩥᨧᩮᨲᩈᩥᨠᩣᨶᩴ ᨴᩥᨭ᩠ᨮᨵᨾ᩠ᨾᩈᩩᨡᩅᩥᩉᩣᩁᩣᨶᩴ ᨶᩥᨠᩣᨾᩃᩣᨽᩦ ᩉᩮᩣᨲᩥ ᩋᨠᩥᨧ᩠ᨨᩃᩣᨽᩦ ᩋᨠᩈᩥᩁᩃᩣᨽᩦ, ᩋᩣᩈᩅᩤᨶᨬ᩠ᨧ ᨡᨿᩣ ᩋᨶᩣᩈᩅᩴ ᨧᩮᨲᩮᩣᩅᩥᨾᩩᨲ᩠ᨲᩥᩴ ᨸᨬ᩠ᨬᩣᩅᩥᨾᩩᨲ᩠ᨲᩥᩴ ᨴᩥᨭ᩠ᨮᩮᩅ ᨵᨾ᩠ᨾᩮ ᩈᨿᩴ ᩋᨽᩥᨬ᩠ᨬᩣ ᩈᨧ᩠ᨨᩥᨠᨲ᩠ᩅᩣ ᩏᨸᩈᨾ᩠ᨸᨩ᩠ᨩ ᩅᩥᩉᩁᨲᩥ.
</Paragraph>

<Paragraph number="1542" book="pari">
ᩋᨸᩁᩮᩉᩥᨸᩥ ᩈᨲ᩠ᨲᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ ᩈᩮᩣᨽᨲᩥ—  ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩋᨶᩣᨸᨲ᩠ᨲᩥᩴ ᨩᩣᨶᩣᨲᩥ, ᩃᩉᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩏᨽᨿᩣᨶᩥ ᨡᩮᩣ ᨸᨶᩔ ᨸᩣᨲᩥᨾᩮᩣᨠ᩠ᨡᩣᨶᩥ ᩅᩥᨲ᩠ᨳᩣᩁᩮᨶ ᩈ᩠ᩅᩣᨣᨲᩣᨶᩥ ᩉᩮᩣᨶ᩠ᨲᩥ ᩈᩩᩅᩥᨽᨲ᩠ᨲᩣᨶᩥ ᩈᩩᨸ᩠ᨸᩅᨲ᩠ᨲᩦᨶᩥ ᩈᩩᩅᩥᨶᩥᨧ᩠ᨨᩥᨲᩣᨶᩥ ᩈᩩᨲ᩠ᨲᩈᩮᩣ ᩋᨶᩩᨻ᩠ᨿᨬ᩠ᨩᨶᩈᩮᩣ, ᨧᨲᩩᨶ᩠ᨶᩴ ᨫᩣᨶᩣᨶᩴ ᩋᩣᨽᩥᨧᩮᨲᩈᩥᨠᩣᨶᩴ ᨴᩥᨭ᩠ᨮᨵᨾ᩠ᨾᩈᩩᨡᩅᩥᩉᩣᩁᩣᨶᩴ ᨶᩥᨠᩣᨾᩃᩣᨽᩦ ᩉᩮᩣᨲᩥ ᩋᨠᩥᨧ᩠ᨨᩃᩣᨽᩦ ᩋᨠᩈᩥᩁᩃᩣᨽᩦ, ᩋᩣᩈᩅᩤᨶᨬ᩠ᨧ ᨡᨿᩣ ᩋᨶᩣᩈᩅᩴ ᨧᩮᨲᩮᩣᩅᩥᨾᩩᨲ᩠ᨲᩥᩴ ᨸᨬ᩠ᨬᩣᩅᩥᨾᩩᨲ᩠ᨲᩥᩴ ᨴᩥᨭ᩠ᨮᩮᩅ ᨵᨾ᩠ᨾᩮ ᩈᨿᩴ ᩋᨽᩥᨬ᩠ᨬᩣ ᩈᨧ᩠ᨨᩥᨠᨲ᩠ᩅᩣ ᩏᨸᩈᨾ᩠ᨸᨩ᩠ᨩ ᩅᩥᩉᩁᨲᩥ.
</Paragraph>

<Paragraph number="1543" book="pari">
ᩋᨸᩁᩮᩉᩥᨸᩥ ᩈᨲ᩠ᨲᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩅᩥᨶᨿᨵᩁᩮᩣ ᩈᩮᩣᨽᨲᩥ—  ᩋᩣᨸᨲ᩠ᨲᩥᩴ ᨩᩣᨶᩣᨲᩥ; ᩋᨶᩣᨸᨲ᩠ᨲᩥᩴ ᨩᩣᨶᩣᨲᩥ; ᩃᩉᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ; ᨣᩁᩩᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ; ᩋᨶᩮᨠᩅᩥᩉᩥᨲᩴ ᨸᩩᨻ᩠ᨻᩮᨶᩥᩅᩤᩈᩴ ᩋᨶᩩᩔᩁᨲᩥ, ᩈᩮᨿ᩠ᨿᨳᩥᨴᩴ—  ᩑᨠᨾ᩠ᨸᩥ ᨩᩣᨲᩥᩴ ᨴ᩠ᩅᩮᨸᩥ ᨩᩣᨲᩥᨿᩮᩣ …ᨸᩮ…  ᩍᨲᩥ ᩈᩣᨠᩣᩁᩴ ᩈᩮᩫᩣᨴ᩠ᨴᩮᩈᩴ ᩋᨶᩮᨠᩅᩥᩉᩥᨲᩴ ᨸᩩᨻ᩠ᨻᩮᨶᩥᩅᩤᩈᩴ ᩋᨶᩩᩔᩁᨲᩥ, ᨴᩥᨻ᩠ᨻᩮᨶ ᨧᨠ᩠ᨡᩩᨶᩣ ᩅᩥᩈᩩᨴ᩠ᨵᩮᨶ ᩋᨲᩥᨠ᩠ᨠᨶ᩠ᨲᨾᩣᨶᩩᩈᨠᩮᨶ ᩈᨲ᩠ᨲᩮ ᨸᩔᨲᩥ ᨧᩅᨾᩣᨶᩮ ᩏᨸᨸᨩ᩠ᨩᨾᩣᨶᩮ ᩉᩦᨶᩮ ᨸᨱᩦᨲᩮ ᩈᩩᩅᨱ᩠ᨱᩮ ᨴᩩᨻ᩠ᨻᨱ᩠ᨱᩮ ᩈᩩᨣᨲᩮ ᨴᩩᨣ᩠ᨣᨲᩮ ᨿᨳᩣᨠᨾ᩠ᨾᩪᨸᨣᩮ ᩈᨲ᩠ᨲᩮ ᨸᨩᩣᨶᩣᨲᩥ …ᨸᩮ…  ᩍᨲᩥ ᨴᩥᨻ᩠ᨻᩮᨶ ᨧᨠ᩠ᨡᩩᨶᩣ ᩅᩥᩈᩩᨴ᩠ᨵᩮᨶ ᩋᨲᩥᨠ᩠ᨠᨶ᩠ᨲᨾᩣᨶᩩᩈᨠᩮᨶ ᩈᨲ᩠ᨲᩮ ᨸᩔᨲᩥ ᨧᩅᨾᩣᨶᩮ ᩏᨸᨸᨩ᩠ᨩᨾᩣᨶᩮ ᩉᩦᨶᩮ ᨸᨱᩦᨲᩮ ᩈᩩᩅᨱ᩠ᨱᩮ ᨴᩩᨻ᩠ᨻᨱ᩠ᨱᩮ ᩈᩩᨣᨲᩮ ᨴᩩᨣ᩠ᨣᨲᩮ ᨿᨳᩣᨠᨾ᩠ᨾᩪᨸᨣᩮ ᩈᨲ᩠ᨲᩮ ᨸᨩᩣᨶᩣᨲᩥ; ᩋᩣᩈᩅᩤᨶᨬ᩠ᨧ ᨡᨿᩣ ᩋᨶᩣᩈᩅᩴ ᨧᩮᨲᩮᩣᩅᩥᨾᩩᨲ᩠ᨲᩥᩴ ᨸᨬ᩠ᨬᩣᩅᩥᨾᩩᨲ᩠ᨲᩥᩴ ᨴᩥᨭ᩠ᨮᩮᩅ ᨵᨾ᩠ᨾᩮ ᩈᨿᩴ ᩋᨽᩥᨬ᩠ᨬᩣ ᩈᨧ᩠ᨨᩥᨠᨲ᩠ᩅᩣ ᩏᨸᩈᨾ᩠ᨸᨩ᩠ᨩ ᩅᩥᩉᩁᨲᩥ.
</Paragraph>

<Paragraph number="1544" book="pari">
ᩈᨲ᩠ᨲ ᩋᩈᨴ᩠ᨵᨾ᩠ᨾᩣ—  ᩋᩔᨴ᩠ᨵᩮᩤ ᩉᩮᩣᨲᩥ, ᩋᩉᩥᩁᩥᨠᩮᩣ ᩉᩮᩣᨲᩥ, ᩋᨶᩮᩣᨲ᩠ᨲᨸ᩠ᨸᩦ ᩉᩮᩣᨲᩥ, ᩋᨸ᩠ᨸᩔᩩᨲᩮᩣ ᩉᩮᩣᨲᩥ, ᨠᩩᩈᩦᨲᩮᩣ ᩉᩮᩣᨲᩥ, ᨾᩩᨭ᩠ᨮᩔᨲᩥ ᩉᩮᩣᨲᩥ, ᨴᩩᨸ᩠ᨸᨬ᩠ᨬᩮᩣ ᩉᩮᩣᨲᩥ.
</Paragraph>

<Paragraph number="1545" book="pari">
ᩈᨲ᩠ᨲ ᩈᨴ᩠ᨵᨾ᩠ᨾᩣ—  ᩈᨴ᩠ᨵᩮᩤ ᩉᩮᩣᨲᩥ, ᩉᩥᩁᩥᨾᩣ ᩉᩮᩣᨲᩥ, ᩒᨲ᩠ᨲᨸ᩠ᨸᩦ ᩉᩮᩣᨲᩥ, ᨻᩉᩩᩔᩩᨲᩮᩣ ᩉᩮᩣᨲᩥ, ᩋᩣᩁᨴ᩠ᨵᩅᩦᩁᩥᨿᩮᩣ ᩉᩮᩣᨲᩥ, ᩏᨸᨭ᩠ᨮᩥᨲᩔᨲᩥ ᩉᩮᩣᨲᩥ, ᨸᨬ᩠ᨬᩅᩤ ᩉᩮᩣᨲᩦᨲᩥ.

</Paragraph>
</Division>

<Paragraph number="1546" type="center" book="pari">
ᩈᨲ᩠ᨲᨠᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="1547" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1548" type="verses" book="pari">
_ᩋᩣᨸᨲ᩠ᨲᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ,_  
_ᩅᩥᨶᩦᨲᩣ ᩈᩣᨾᩦᨧᩥᨸᩥ ᨧ;_  
_ᩋᨵᨾ᩠ᨾᩥᨠᩣ ᨵᨾ᩠ᨾᩥᨠᩣ ᨧ,_  
_ᩋᨶᩣᨸᨲ᩠ᨲᩥ ᨧ ᩈᨲ᩠ᨲᩣᩉᩴ._  

</Paragraph>

<Paragraph number="1549" type="verses" book="pari">
_ᩋᩣᨶᩥᩈᩴᩈᩣ ᨸᩁᨾᩣᨶᩥ,_  
_ᩋᩁᩩᨱᩈᨾᨳᩮᨶ ᨧ;_  
_ᨠᨾ᩠ᨾᩣ ᩋᩣᨾᨠᨵᨬ᩠ᨬᩣ ᨧ,_  
_ᨲᩥᩁᩥᨿᩴ ᨣᨱᨽᩮᩣᨩᨶᩮ._  

</Paragraph>

<Paragraph number="1550" type="verses" book="pari">
_ᩈᨲ᩠ᨲᩣᩉᨸᩁᨾᩴ ᩋᩣᨴᩤᨿ,_  
_ᩈᨾᩣᨴᩤᨿ ᨲᨳᩮᩅ ᨧ;_  
_ᨶ ᩉᩮᩣᨲᩥ ᩉᩮᩣᨲᩥ ᩉᩮᩣᨲᩥ ᨧ,_  
_ᩋᨵᨾ᩠ᨾᩣ ᨵᨾ᩠ᨾᩥᨠᩣᨶᩥ ᨧ._  

</Paragraph>

<Paragraph number="1551" type="verses" book="pari">
_ᨧᨲᩩᩁᩮᩣ ᩅᩥᨶᨿᨵᩁᩣ,_  
_ᨧᨲᩩᨽᩥᨠ᩠ᨡᩪ ᨧ ᩈᩮᩣᨽᨶᩮ;_  
_ᩈᨲ᩠ᨲ ᨧᩮᩅ ᩋᩈᨴ᩠ᨵᨾ᩠ᨾᩣ,_  
_ᩈᨲ᩠ᨲ ᩈᨴ᩠ᨵᨾ᩠ᨾᩣ ᨴᩮᩈᩥᨲᩣᨲᩥ._
</Paragraph>