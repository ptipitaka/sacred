---
title: "7.9 ᨶᩅᨠᩅᩤᩁ"
tableOfContents: false
sidebar:
  order: 11
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="329" book="pari">

<Paragraph number="1559" book="pari">
ᨶᩅ ᩋᩣᨥᩣᨲᩅᨲ᩠ᨳᩪᨶᩥ. ᨶᩅ ᩋᩣᨥᩣᨲᨸᨭᩥᩅᩥᨶᨿᩣ. ᨶᩅ ᩅᩥᨶᩦᨲᩅᨲ᩠ᨳᩪᨶᩥ. ᨶᩅ ᨸᨮᨾᩣᨸᨲ᩠ᨲᩥᨠᩣ. ᨶᩅᩉᩥ ᩈᩴᨥᩮᩣ ᨽᩥᨩ᩠ᨩᨲᩥ. ᨶᩅ ᨸᨱᩦᨲᨽᩮᩣᨩᨶᩣᨶᩥ. ᨶᩅᨾᩴᩈᩮᩉᩥ ᨴᩩᨠ᩠ᨠᨭᩴ. ᨶᩅ ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩣ. ᨶᩅ ᨸᩁᨾᩣᨶᩥ. ᨶᩅ ᨲᨱ᩠ᩉᩣᨾᩪᩃᨠᩣ ᨵᨾ᩠ᨾᩣ. ᨶᩅ ᩅᩥᨵᨾᩣᨶᩣ. ᨶᩅ ᨧᩦᩅᩁᩣᨶᩥ ᩋᨵᩥᨭ᩠ᨮᩣᨲᨻ᩠ᨻᩣᨶᩥ. ᨶᩅ ᨧᩦᩅᩁᩣᨶᩥ ᨶ ᩅᩥᨠᨸ᩠ᨸᩮᨲᨻ᩠ᨻᩣᨶᩥ. ᨴᩦᨥᩈᩮᩣ ᨶᩅ ᩅᩥᨴᨲ᩠ᨳᩥᨿᩮᩣ ᩈᩩᨣᨲᩅᩥᨴᨲ᩠ᨳᩥᨿᩣ. ᨶᩅ ᩋᨵᨾ᩠ᨾᩥᨠᩣᨶᩥ ᨴᩤᨶᩣᨶᩥ. ᨶᩅ ᩋᨵᨾ᩠ᨾᩥᨠᩣ ᨸᨭᩥᨣ᩠ᨣᩉᩣ. ᨶᩅ ᩋᨵᨾ᩠ᨾᩥᨠᩣ ᨸᩁᩥᨽᩮᩣᨣᩤ—  ᨲᩦᨱᩥ ᨵᨾ᩠ᨾᩥᨠᩣᨶᩥ ᨴᩤᨶᩣᨶᩥ, ᨲᨿᩮᩣ ᨵᨾ᩠ᨾᩥᨠᩣ ᨸᨭᩥᨣ᩠ᨣᩉᩣ, ᨲᨿᩮᩣ ᨵᨾ᩠ᨾᩥᨠᩣ ᨸᩁᩥᨽᩮᩣᨣᩤ. ᨶᩅ ᩋᨵᨾ᩠ᨾᩥᨠᩣ ᩈᨬ᩠ᨬᨲ᩠ᨲᩥᨿᩮᩣ. ᨶᩅ ᨵᨾ᩠ᨾᩥᨠᩣ ᩈᨬ᩠ᨬᨲ᩠ᨲᩥᨿᩮᩣ. ᩋᨵᨾ᩠ᨾᨠᨾ᩠ᨾᩮ ᨴ᩠ᩅᩮ ᨶᩅᨠᩣᨶᩥ. ᨵᨾ᩠ᨾᨠᨾ᩠ᨾᩮ ᨴ᩠ᩅᩮ ᨶᩅᨠᩣᨶᩥ. ᨶᩅ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨶᩅ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩦᨲᩥ.

</Paragraph>
</Division>

<Paragraph number="1560" type="center" book="pari">
ᨶᩅᨠᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="1561" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1562" type="verses" book="pari">
_ᩋᩣᨥᩣᨲᩅᨲ᩠ᨳᩩᩅᩥᨶᨿᩣ,_  
_ᩅᩥᨶᩦᨲᩣ ᨸᨮᨾᩮᨶ ᨧ;_  
_ᨽᩥᨩ᩠ᨩᨲᩥ ᨧ ᨸᨱᩦᨲᨬ᩠ᨧ,_  
_ᨾᩴᩈᩩᨴ᩠ᨴᩮᩈᨸᩁᨾᩣᨶᩥ ᨧ._  

</Paragraph>

<Paragraph number="1563" type="verses" book="pari">
_ᨲᨱ᩠ᩉᩣ ᨾᩣᨶᩣ ᩋᨵᩥᨭ᩠ᨮᩣᨶᩣ,_  
_ᩅᩥᨠᨸ᩠ᨸᩮ ᨧ ᩅᩥᨴᨲ᩠ᨳᩥᨿᩮᩣ;_  
_ᨴᩤᨶᩣ ᨸᨭᩥᨣ᩠ᨣᩉᩣ ᨽᩮᩣᨣᩤ,_  
_ᨲᩥᩅᩥᨵᩤ ᨸᩩᨶ ᨵᨾ᩠ᨾᩥᨠᩣ._  

</Paragraph>

<Paragraph number="1564" type="verses" book="pari">
_ᩋᨵᨾ᩠ᨾᨵᨾ᩠ᨾᩈᨬ᩠ᨬᨲ᩠ᨲᩥ,_  
_ᨴᩩᩅᩮ ᨴ᩠ᩅᩮ ᨶᩅᨠᩣᨶᩥ ᨧ;_  
_ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ,_  
_ᩋᨵᨾ᩠ᨾᨵᨾ᩠ᨾᩥᨠᩣᨶᩥ ᨧᩣᨲᩥ._
</Paragraph>