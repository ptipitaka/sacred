---
title: "7.8 ᩋᨭ᩠ᨮᨠᩅᩤᩁ"
tableOfContents: false
sidebar:
  order: 10
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="328" book="pari">

<Paragraph number="1552" book="pari">
ᩋᨭ᩠ᨮᩣᨶᩥᩈᩴᩈᩮ ᩈᨾ᩠ᨸᩔᨾᩣᨶᩮᨶ ᨶ ᩈᩮᩣ ᨽᩥᨠ᩠ᨡᩩ ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨸᩥᨲᨻ᩠ᨻᩮᩣ. ᩋᨭ᩠ᨮᩣᨶᩥᩈᩴᩈᩮ ᩈᨾ᩠ᨸᩔᨾᩣᨶᩮᨶ ᨸᩁᩮᩈᨾ᩠ᨸᩥ ᩈᨴ᩠ᨵᩤᨿ ᩈᩣ ᩋᩣᨸᨲ᩠ᨲᩥ ᨴᩮᩈᩮᨲᨻ᩠ᨻᩣ. ᩋᨭ᩠ᨮ ᨿᩣᩅᨲᨲᩥᨿᨠᩣ. ᩋᨭ᩠ᨮᩉᩣᨠᩣᩁᩮᩉᩥ ᨠᩩᩃᩣᨶᩥ ᨴᩪᩈᩮᨲᩥ. ᩋᨭ᩠ᨮ ᨾᩣᨲᩥᨠᩣ ᨧᩦᩅᩁᩔ ᩏᨸ᩠ᨸᩣᨴᩤᨿ. ᩋᨭ᩠ᨮ ᨾᩣᨲᩥᨠᩣ ᨠᨳᩥᨶᩔ ᩏᨻ᩠ᨽᩣᩁᩣᨿ. ᩋᨭ᩠ᨮ ᨸᩣᨶᩣᨶᩥ. ᩋᨭ᩠ᨮᩉᩥ ᩋᩈᨴ᩠ᨵᨾ᩠ᨾᩮᩉᩥ ᩋᨽᩥᨽᩪᨲᩮᩣ ᨸᩁᩥᨿᩣᨴᩥᨶ᩠ᨶᨧᩥᨲ᩠ᨲᩮᩣ ᨴᩮᩅᨴᨲ᩠ᨲᩮᩣ ᩋᩣᨸᩣᨿᩥᨠᩮᩣ ᨶᩮᩁᨿᩥᨠᩮᩣ ᨠᨸ᩠ᨸᨭ᩠ᨮᩮᩣ ᩋᨲᩮᨠᩥᨧ᩠ᨨᩮᩣ. ᩋᨭ᩠ᨮ ᩃᩮᩣᨠᨵᨾ᩠ᨾᩣ. ᩋᨭ᩠ᨮ ᨣᩁᩩᨵᨾ᩠ᨾᩣ. ᩋᨭ᩠ᨮ ᨸᩣᨭᩥᨴᩮᩈᨶᩦᨿᩣ. ᩋᨭ᩠ᨮᩘᨣᩥᨠᩮᩣ ᨾᩩᩈᩣᩅᩤᨴᩮᩤ. ᩋᨭ᩠ᨮ ᩏᨸᩮᩣᩈᨳᩘᨣᩤᨶᩥ. ᩋᨭ᩠ᨮ ᨴᩪᨲᩮᨿ᩠ᨿᩘᨣᩤᨶᩥ. ᩋᨭ᩠ᨮ ᨲᩥᨲ᩠ᨳᩥᨿᩅᨲ᩠ᨲᩣᨶᩥ. ᩋᨭ᩠ᨮ ᩋᨧ᩠ᨨᩁᩥᨿᩣ ᩋᨻ᩠ᨽᩩᨲᨵᨾ᩠ᨾᩣ ᨾᩉᩣᩈᨾᩩᨴ᩠ᨴᩮ. ᩋᨭ᩠ᨮ ᩋᨧ᩠ᨨᩁᩥᨿᩣ ᩋᨻ᩠ᨽᩩᨲᨵᨾ᩠ᨾᩣ ᩍᨾᩈ᩠ᨾᩥᩴ ᨵᨾ᩠ᨾᩅᩥᨶᨿᩮ. ᩋᨭ᩠ᨮ ᩋᨶᨲᩥᩁᩥᨲ᩠ᨲᩣ. ᩋᨭ᩠ᨮ ᩋᨲᩥᩁᩥᨲ᩠ᨲᩣ. ᩋᨭ᩠ᨮᨾᩮ ᩋᩁᩩᨱᩩᨣ᩠ᨣᨾᨶᩮ ᨶᩥᩔᨣ᩠ᨣᩥᨿᩴ ᩉᩮᩣᨲᩥ. ᩋᨭ᩠ᨮ ᨸᩣᩁᩣᨩᩥᨠᩣ. ᩋᨭ᩠ᨮᨾᩴ ᩅᨲ᩠ᨳᩩᩴ ᨸᩁᩥᨸᩪᩁᩮᨶ᩠ᨲᩦ ᨶᩣᩈᩮᨲᨻ᩠ᨻᩣ. ᩋᨭ᩠ᨮᨾᩴ ᩅᨲ᩠ᨳᩩᩴ ᨸᩁᩥᨸᩪᩁᩮᨶ᩠ᨲᩥᨿᩣ ᨴᩮᩈᩥᨲᩣᨸᩥ ᩋᨴᩮᩈᩥᨲᩣ ᩉᩮᩣᨲᩥ. ᩋᨭ᩠ᨮᩅᩤᨧᩥᨠᩣ ᩏᨸᩈᨾ᩠ᨸᨴᩤ. ᩋᨭ᩠ᨮᨶ᩠ᨶᩴ ᨸᨧ᩠ᨧᩩᨭ᩠ᨮᩣᨲᨻ᩠ᨻᩴ. ᩋᨭ᩠ᨮᨶ᩠ᨶᩴ ᩋᩣᩈᨶᩴ ᨴᩤᨲᨻ᩠ᨻᩴ. ᩏᨸᩣᩈᩥᨠᩣ ᩋᨭ᩠ᨮ ᩅᩁᩣᨶᩥ ᨿᩣᨧᨲᩥ. ᩋᨭ᩠ᨮᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨽᩥᨠ᩠ᨡᩩ ᨽᩥᨠ᩠ᨡᩩᨶᩮᩣᩅᩤᨴᨠᩮᩣ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᩋᨭ᩠ᨮᩣᨶᩥᩈᩴᩈᩣ ᩅᩥᨶᨿᨵᩁᩮ. ᩋᨭ᩠ᨮ ᨸᩁᨾᩣᨶᩥ. ᨲᩔᨸᩣᨸᩥᨿᩈᩥᨠᩣᨠᨾ᩠ᨾᨠᨲᩮᨶ ᨽᩥᨠ᩠ᨡᩩᨶᩣ ᩋᨭ᩠ᨮᩈᩩ ᨵᨾ᩠ᨾᩮᩈᩩ ᩈᨾ᩠ᨾᩣ ᩅᨲ᩠ᨲᩥᨲᨻ᩠ᨻᩴ. ᩋᨭ᩠ᨮ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ ᩋᨭ᩠ᨮ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩦᨲᩥ.

</Paragraph>
</Division>

<Paragraph number="1553" type="center" book="pari">
ᩋᨭ᩠ᨮᨠᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="1554" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1555" type="verses" book="pari">
_ᨶ ᩈᩮᩣ ᨽᩥᨠ᩠ᨡᩩ ᨸᩁᩮᩈᨾ᩠ᨸᩥ,_  
_ᨿᩣᩅᨲᨲᩥᨿᨴᩪᩈᨶᩣ;_  
_ᨾᩣᨲᩥᨠᩣ ᨠᨳᩥᨶᩩᨻ᩠ᨽᩣᩁᩣ,_  
_ᨸᩣᨶᩣ ᩋᨽᩥᨽᩪᨲᩮᨶ ᨧ._  

</Paragraph>

<Paragraph number="1556" type="verses" book="pari">
_ᩃᩮᩣᨠᨵᨾ᩠ᨾᩣ ᨣᩁᩩᨵᨾ᩠ᨾᩣ,_  
_ᨸᩣᨭᩥᨴᩮᩈᨶᩦᨿᩣ ᨾᩩᩈᩣ;_  
ᩏᨸᩮᩣᩈᨳᩣ ᨧ ᨴᩪᨲᩘᨣᩤ,_  
_ᨲᩥᨲ᩠ᨳᩥᨿᩣ ᩈᨾᩩᨴ᩠ᨴᩮᨸᩥ ᨧ._  

</Paragraph>

<Paragraph number="1557" type="verses" book="pari">
_ᩋᨻ᩠ᨽᩩᨲᩣ ᩋᨶᨲᩥᩁᩥᨲ᩠ᨲᩴ,_  
_ᩋᨲᩥᩁᩥᨲ᩠ᨲᩴ ᨶᩥᩔᨣ᩠ᨣᩥᨿᩴ;_  
_ᨸᩣᩁᩣᨩᩥᨠᨭ᩠ᨮᨾᩴ ᩅᨲ᩠ᨳᩩ,_  
_ᩋᨴᩮᩈᩥᨲᩪᨸᩈᨾ᩠ᨸᨴᩤ._  

</Paragraph>

<Paragraph number="1558" type="verses" book="pari">
_ᨸᨧ᩠ᨧᩩᨭ᩠ᨮᩣᨶᩣᩈᨶᨬ᩠ᨧᩮᩅ,_  
_ᩅᩁᩴ ᩒᩅᩤᨴᨠᩮᨶ ᨧ;_  
_ᩋᩣᨶᩥᩈᩴᩈᩣ ᨸᩁᨾᩣᨶᩥ,_  
_ᩋᨭ᩠ᨮᨵᨾ᩠ᨾᩮᩈᩩ ᩅᨲ᩠ᨲᨶᩣ;_  
_ᩋᨵᨾ᩠ᨾᩥᨠᩣ ᨵᨾ᩠ᨾᩥᨠᩣ ᨧ,_  
_ᩋᨭ᩠ᨮᨠᩣ ᩈᩩᨸ᩠ᨸᨠᩣᩈᩥᨲᩣᨲᩥ._
</Paragraph>