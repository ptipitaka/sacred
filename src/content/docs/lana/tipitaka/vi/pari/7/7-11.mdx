---
title: "7.11 ᩑᨠᩣᨴᩈᨠᩅᩤᩁ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="331" book="pari">

<Paragraph number="1583" book="pari">
ᩑᨠᩣᨴᩈ ᨸᩩᨣ᩠ᨣᩃᩣ ᩋᨶᩩᨸᩈᨾ᩠ᨸᨶ᩠ᨶᩣ ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩣ, ᩏᨸᩈᨾ᩠ᨸᨶ᩠ᨶᩣ ᨶᩣᩈᩮᨲᨻ᩠ᨻᩣ. ᩑᨠᩣᨴᩈ ᨸᩣᨴᩩᨠᩣ ᩋᨠᨸ᩠ᨸᩥᨿᩣ. ᩑᨠᩣᨴᩈ ᨸᨲ᩠ᨲᩣ ᩋᨠᨸ᩠ᨸᩥᨿᩣ. ᩑᨠᩣᨴᩈ ᨧᩦᩅᩁᩣᨶᩥ ᩋᨠᨸ᩠ᨸᩥᨿᩣᨶᩥ. ᩑᨠᩣᨴᩈ ᨿᩣᩅᨲᨲᩥᨿᨠᩣ. ᨽᩥᨠ᩠ᨡᩩᨶᩦᨶᩴ ᩑᨠᩣᨴᩈ ᩋᨶ᩠ᨲᩁᩣᨿᩥᨠᩣ ᨵᨾ᩠ᨾᩣ ᨸᩩᨧ᩠ᨨᩥᨲᨻ᩠ᨻᩣ. ᩑᨠᩣᨴᩈ ᨧᩦᩅᩁᩣᨶᩥ ᩋᨵᩥᨭ᩠ᨮᩣᨲᨻ᩠ᨻᩣᨶᩥ. ᩑᨠᩣᨴᩈ ᨧᩦᩅᩁᩣᨶᩥ ᨶ ᩅᩥᨠᨸ᩠ᨸᩮᨲᨻ᩠ᨻᩣᨶᩥ. ᩑᨠᩣᨴᩈᩮ ᩋᩁᩩᨱᩩᨣ᩠ᨣᨾᨶᩮ ᨶᩥᩔᨣ᩠ᨣᩥᨿᩴ ᩉᩮᩣᨲᩥ. ᩑᨠᩣᨴᩈ ᨣᨱ᩠ᨮᩥᨠᩣ ᨠᨸ᩠ᨸᩥᨿᩣ. ᩑᨠᩣᨴᩈ ᩅᩥᨵᩤ ᨠᨸ᩠ᨸᩥᨿᩣ. ᩑᨠᩣᨴᩈ ᨸᨳᩅᩦ ᩋᨠᨸ᩠ᨸᩥᨿᩣ. ᩑᨠᩣᨴᩈ ᨸᨳᩅᩦ ᨠᨸ᩠ᨸᩥᨿᩣ. ᩑᨠᩣᨴᩈ ᨶᩥᩔᨿᨸᨭᩥᨸ᩠ᨸᩔᨴ᩠ᨵᩥᨿᩮᩣ. ᩑᨠᩣᨴᩈ ᨸᩩᨣ᩠ᨣᩃᩣ ᩋᩅᨶ᩠ᨴᩥᨿᩣ. ᩑᨠᩣᨴᩈ ᨸᩁᨾᩣᨶᩥ. ᩑᨠᩣᨴᩈ ᩅᩁᩣᨶᩥ ᨿᩣᨧᩥᩴᩈᩩ. ᩑᨠᩣᨴᩈ ᩈᩦᨾᩣᨴᩮᩤᩈᩣ. ᩋᨠ᩠ᨠᩮᩣᩈᨠᨸᩁᩥᨽᩣᩈᨠᩮ ᨸᩩᨣ᩠ᨣᩃᩮ ᩑᨠᩣᨴᩈᩣᨴᩦᨶᩅᩤ ᨸᩣᨭᩥᨠᩘᨡᩣ. ᨾᩮᨲ᩠ᨲᩣᨿ ᨧᩮᨲᩮᩣᩅᩥᨾᩩᨲ᩠ᨲᩥᨿᩣ ᩋᩣᩈᩮᩅᩥᨲᩣᨿ ᨽᩣᩅᩥᨲᩣᨿ ᨻᩉᩩᩃᩦᨠᨲᩣᨿ ᨿᩣᨶᩦᨠᨲᩣᨿ ᩅᨲ᩠ᨳᩩᨠᨲᩣᨿ ᩋᨶᩩᨭ᩠ᨮᩥᨲᩣᨿ ᨸᩁᩥᨧᩥᨲᩣᨿ ᩈᩩᩈᨾᩣᩁᨴ᩠ᨵᩤᨿ ᩑᨠᩣᨴᩈᩣᨶᩥᩈᩴᩈᩣ ᨸᩣᨭᩥᨠᩘᨡᩣ. ᩈᩩᨡᩴ ᩈᩩᨸᨲᩥ, ᩈᩩᨡᩴ ᨸᨭᩥᨻᩩᨩ᩠ᨫᨲᩥ, ᨶ ᨸᩣᨸᨠᩴ ᩈᩩᨸᩥᨶᩴ ᨸᩔᨲᩥ, ᨾᨶᩩᩔᩣᨶᩴ ᨸᩥᨿᩮᩣ ᩉᩮᩣᨲᩥ, ᩋᨾᨶᩩᩔᩣᨶᩴ ᨸᩥᨿᩮᩣ ᩉᩮᩣᨲᩥ, ᨴᩮᩅᨲᩣ ᩁᨠ᩠ᨡᨶ᩠ᨲᩥ, ᨶᩣᩔ ᩋᨣ᩠ᨣᩥ ᩅᩤ ᩅᩥᩈᩴ ᩅᩤ ᩈᨲ᩠ᨳᩴ ᩅᩤ ᨠᨾᨲᩥ, ᨲᩩᩅᨭ᩠ᨭᩴ ᨧᩥᨲ᩠ᨲᩴ ᩈᨾᩣᨵᩥᨿᨲᩥ, ᨾᩩᨡᩅᨱ᩠ᨱᩮᩣ ᩅᩥᨸ᩠ᨸᩈᩦᨴᨲᩥ, ᩋᩈᨾ᩠ᨾᩪᩊ᩠ᩉᩮᩣ ᨠᩣᩃᩴ ᨠᩁᩮᩣᨲᩥ, ᩏᨲ᩠ᨲᩁᩥ ᩋᨸ᩠ᨸᨭᩥᩅᩥᨩ᩠ᨫᨶ᩠ᨲᩮᩣ ᨻᩕᩉ᩠ᨾᩃᩮᩣᨠᩪᨸᨣᩮᩤ ᩉᩮᩣᨲᩥ—  ᨾᩮᨲ᩠ᨲᩣᨿ ᨧᩮᨲᩮᩣᩅᩥᨾᩩᨲ᩠ᨲᩥᨿᩣ ᩋᩣᩈᩮᩅᩥᨲᩣᨿ ᨽᩣᩅᩥᨲᩣᨿ ᨻᩉᩩᩃᩦᨠᨲᩣᨿ ᨿᩣᨶᩦᨠᨲᩣᨿ ᩅᨲ᩠ᨳᩩᨠᨲᩣᨿ ᩋᨶᩩᨭ᩠ᨮᩥᨲᩣᨿ ᨸᩁᩥᨧᩥᨲᩣᨿ ᩈᩩᩈᨾᩣᩁᨴ᩠ᨵᩤᨿ ᩍᨾᩮ ᩑᨠᩣᨴᩈᩣᨶᩥᩈᩴᩈᩣ ᨸᩣᨭᩥᨠᩘᨡᩣᨲᩥ.

</Paragraph>
</Division>

<Paragraph number="1584" type="center" book="pari">
ᩑᨠᩣᨴᩈᨠᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="1585" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1586" type="verses" book="pari">
_ᨶᩣᩈᩮᨲᨻ᩠ᨻᩣ ᨸᩣᨴᩩᨠᩣ ᨧ,_  
_ᨸᨲ᩠ᨲᩣ ᨧ ᨧᩦᩅᩁᩣᨶᩥ ᨧ;_  
_ᨲᨲᩥᨿᩣ ᨸᩩᨧ᩠ᨨᩥᨲᨻ᩠ᨻᩣ ᨧ,_  
_ᩋᨵᩥᨭ᩠ᨮᩣᨶᩅᩥᨠᨸ᩠ᨸᨶᩣ._  

</Paragraph>

<Paragraph number="1587" type="verses" book="pari">
_ᩋᩁᩩᨱᩣ ᨣᨱ᩠ᨮᩥᨠᩣ ᩅᩥᨵᩤ,_  
_ᩋᨠᨸ᩠ᨸᩥᨿᩣ ᨧ ᨠᨸ᩠ᨸᩥᨿᩴ;_  
_ᨶᩥᩔᨿᩣᩅᨶ᩠ᨴᩥᨿᩣ ᨧᩮᩅ,_  
_ᨸᩁᨾᩣᨶᩥ ᩅᩁᩣᨶᩥ ᨧ;_  
_ᩈᩦᨾᩣᨴᩮᩤᩈᩣ ᨧ ᩋᨠ᩠ᨠᩮᩣᩈᩣ,_  
_ᨾᩮᨲ᩠ᨲᩣᨿᩮᨠᩣᨴᩈᩣ ᨠᨲᩣᨲᩥ._  


</Paragraph>

<Paragraph number="1588" type="center" book="pari">
ᩑᨠᩩᨲ᩠ᨲᩁᩥᨠᩴ.



</Paragraph>

<Paragraph number="1589" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1590" type="verses" book="pari">
_ᩑᨠᨠᩣ ᨧ ᨴᩩᨠᩣ ᨧᩮᩅ,_  
_ᨲᩥᨠᩣ ᨧ ᨧᨲᩩᨸᨬ᩠ᨧᨠᩣ;_  
_ᨨᩈᨲ᩠ᨲᨭ᩠ᨮᨶᩅᨠᩣ ᨧ,_  
_ᨴᩈ ᩑᨠᩣᨴᩈᩣᨶᩥ ᨧ._  

</Paragraph>

<Paragraph number="1591" type="verses" book="pari">
_ᩉᩥᨲᩣᨿ ᩈᨻ᩠ᨻᩈᨲ᩠ᨲᩣᨶᩴ,_  
_ᨬᩣᨲᨵᨾ᩠ᨾᩮᨶ ᨲᩣᨴᩥᨶᩣ;_  
_ᩑᨠᩩᨲ᩠ᨲᩁᩥᨠᩣ ᩅᩥᨾᩃᩣ,_  
_ᨾᩉᩣᩅᩦᩁᩮᨶ ᨴᩮᩈᩥᨲᩣᨲᩥ._  


</Paragraph>

<Paragraph number="1592" type="center" book="pari">
ᩑᨠᩩᨲ᩠ᨲᩁᩥᨠᩴ ᨶᩥᨭ᩠ᨮᩥᨲᩴ.
</Paragraph>