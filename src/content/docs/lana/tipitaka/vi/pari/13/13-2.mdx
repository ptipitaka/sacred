---
title: "13.2 ᨧᩮᩣᨴᨠᩣᨴᩥᨸᨭᩥᨸᨲ᩠ᨲᩥ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="363" book="pari">

<Paragraph number="1798" book="pari">
ᨧᩮᩣᨴᨠᩮᨶ ᨠᨳᩴ ᨸᨭᩥᨸᨩ᩠ᨩᩥᨲᨻ᩠ᨻᩴ? ᨧᩩᨴᩥᨲᨠᩮᨶ ᨠᨳᩴ ᨸᨭᩥᨸᨩ᩠ᨩᩥᨲᨻ᩠ᨻᩴ? ᩈᩴᨥᩮᨶ ᨠᨳᩴ ᨸᨭᩥᨸᨩ᩠ᨩᩥᨲᨻ᩠ᨻᩴ? ᩋᨶᩩᩅᩥᨩ᩠ᨩᨠᩮᨶ ᨠᨳᩴ ᨸᨭᩥᨸᨩ᩠ᨩᩥᨲᨻ᩠ᨻᩴ? ᨧᩮᩣᨴᨠᩮᨶ ᨠᨳᩴ ᨸᨭᩥᨸᨩ᩠ᨩᩥᨲᨻ᩠ᨻᨶ᩠ᨲᩥ? ᨧᩮᩣᨴᨠᩮᨶ ᨸᨬ᩠ᨧᩈᩩ ᨵᨾ᩠ᨾᩮᩈᩩ ᨸᨲᩥᨭ᩠ᨮᩣᨿ ᨸᩁᩮᩣ ᨧᩮᩣᨴᩮᨲᨻ᩠ᨻᩮᩣ. ᨠᩣᩃᩮᨶ ᩅᨠ᩠ᨡᩣᨾᩥ ᨶᩮᩣ ᩋᨠᩣᩃᩮᨶ, ᨽᩪᨲᩮᨶ ᩅᨠ᩠ᨡᩣᨾᩥ ᨶᩮᩣ ᩋᨽᩪᨲᩮᨶ, ᩈᨱ᩠ᩉᩮᨶ ᩅᨠ᩠ᨡᩣᨾᩥ ᨶᩮᩣ ᨹᩁᩩᩈᩮᨶ, ᩋᨲ᩠ᨳᩈᩴᩉᩥᨲᩮᨶ ᩅᨠ᩠ᨡᩣᨾᩥ ᨶᩮᩣ ᩋᨶᨲ᩠ᨳᩈᩴᩉᩥᨲᩮᨶ, ᨾᩮᨲ᩠ᨲᩣᨧᩥᨲ᩠ᨲᩮᩣ ᩅᨠ᩠ᨡᩣᨾᩥ ᨶᩮᩣ ᨴᩮᩤᩈᨶ᩠ᨲᩁᩮᩣᨲᩥ—  ᨧᩮᩣᨴᨠᩮᨶ ᩑᩅᩴ ᨸᨭᩥᨸᨩ᩠ᨩᩥᨲᨻ᩠ᨻᩴ. ᨧᩩᨴᩥᨲᨠᩮᨶ ᨠᨳᩴ ᨸᨭᩥᨸᨩ᩠ᨩᩥᨲᨻ᩠ᨻᨶ᩠ᨲᩥ? ᨧᩩᨴᩥᨲᨠᩮᨶ ᨴ᩠ᩅᩦᩈᩩ ᨵᨾ᩠ᨾᩮᩈᩩ ᨸᨭᩥᨸᨩ᩠ᨩᩥᨲᨻ᩠ᨻᩴ. ᩈᨧ᩠ᨧᩮ ᨧ ᩋᨠᩩᨸ᩠ᨸᩮ ᨧ—  ᨧᩩᨴᩥᨲᨠᩮᨶ ᩑᩅᩴ ᨸᨭᩥᨸᨩ᩠ᨩᩥᨲᨻ᩠ᨻᩴ. ᩈᩴᨥᩮᨶ ᨠᨳᩴ ᨸᨭᩥᨸᨩ᩠ᨩᩥᨲᨻ᩠ᨻᨶ᩠ᨲᩥ? ᩈᩴᨥᩮᨶ ᩒᨲᩥᨱ᩠ᨱᩣᨶᩮᩣᨲᩥᨱ᩠ᨱᩴ ᨩᩣᨶᩥᨲᨻ᩠ᨻᩴ. ᩈᩴᨥᩮᨶ ᩑᩅᩴ ᨸᨭᩥᨸᨩ᩠ᨩᩥᨲᨻ᩠ᨻᩴ. ᩋᨶᩩᩅᩥᨩ᩠ᨩᨠᩮᨶ ᨠᨳᩴ ᨸᨭᩥᨸᨩ᩠ᨩᩥᨲᨻ᩠ᨻᨶ᩠ᨲᩥ? ᩋᨶᩩᩅᩥᨩ᩠ᨩᨠᩮᨶ ᨿᩮᨶ ᨵᨾ᩠ᨾᩮᨶ ᨿᩮᨶ ᩅᩥᨶᨿᩮᨶ ᨿᩮᨶ ᩈᨲ᩠ᨳᩩᩈᩣᩈᨶᩮᨶ ᨲᩴ ᩋᨵᩥᨠᩁᨱᩴ ᩅᩪᨸᩈᨾ᩠ᨾᨲᩥ ᨲᨳᩣ ᨲᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᨻ᩠ᨻᩴ. ᩋᨶᩩᩅᩥᨩ᩠ᨩᨠᩮᨶ ᩑᩅᩴ ᨸᨭᩥᨸᨩ᩠ᨩᩥᨲᨻ᩠ᨻᩴ.
</Paragraph>

</Division>
<Division number="364" book="pari">

<Paragraph number="1799" type="verses" book="pari">
ᩏᨸᩮᩣᩈᨳᩮᩣ ᨠᩥᨾᨲ᩠ᨳᩣᨿ,_  
_ᨸᩅᩤᩁᨱᩣ ᨠᩥᩔ ᨠᩣᩁᨱᩣ;_  
_ᨸᩁᩥᩅᩤᩈᩮᩣ ᨠᩥᨾᨲ᩠ᨳᩣᨿ,_  
_ᨾᩪᩃᩣᨿᨸᨭᩥᨠᩔᨶᩣ ᨠᩥᩔ ᨠᩣᩁᨱᩣ;_  
_ᨾᩣᨶᨲ᩠ᨲᩴ ᨠᩥᨾᨲ᩠ᨳᩣᨿ,_  
_ᩋᨻ᩠ᨽᩣᨶᩴ ᨠᩥᩔ ᨠᩣᩁᨱᩣ._  

</Paragraph>

<Paragraph number="1800" type="verses" book="pari">
ᩏᨸᩮᩣᩈᨳᩮᩣ ᩈᩣᨾᨣ᩠ᨣᨲ᩠ᨳᩣᨿ,_  
_ᩅᩥᩈᩩᨴ᩠ᨵᨲ᩠ᨳᩣᨿ ᨸᩅᩤᩁᨱᩣ;_  
_ᨸᩁᩥᩅᩤᩈᩮᩣ ᨾᩣᨶᨲ᩠ᨲᨲ᩠ᨳᩣᨿ,_  
_ᨾᩪᩃᩣᨿᨸᨭᩥᨠᩔᨶᩣ ᨶᩥᨣ᩠ᨣᩉᨲ᩠ᨳᩣᨿ;_  
_ᨾᩣᨶᨲ᩠ᨲᩴ ᩋᨻ᩠ᨽᩣᨶᨲ᩠ᨳᩣᨿ,_  
_ᩅᩥᩈᩩᨴ᩠ᨵᨲ᩠ᨳᩣᨿ ᩋᨻ᩠ᨽᩣᨶᩴ._  

</Paragraph>

<Paragraph number="1801" type="verses" book="pari">
_ᨨᨶ᩠ᨴᩣ ᨴᩮᩤᩈᩣ ᨽᨿᩣ ᨾᩮᩣᩉᩣ,_  
_ᨳᩮᩁᩮ ᨧ ᨸᩁᩥᨽᩣᩈᨲᩥ;_  
_ᨠᩣᨿᩔ ᨽᩮᨴᩤ ᨴᩩᨸ᩠ᨸᨬ᩠ᨬᩮᩣ,_  
_ᨡᨲᩮᩣ ᩏᨸᩉᨲᩥᨶ᩠ᨴᩕᩥᨿᩮᩣ;_  
_ᨶᩥᩁᨿᩴ ᨣᨧ᩠ᨨᨲᩥ ᨴᩩᨾ᩠ᨾᩮᨵᩮᩤ,_  
_ᨶ ᨧ ᩈᩥᨠ᩠ᨡᩣᨿ ᨣᩤᩁᩅᩮᩤ._  

</Paragraph>

<Paragraph number="1802" type="verses" book="pari">
_ᨶ ᨧ ᩋᩣᨾᩥᩈᩴ ᨶᩥᩔᩣᨿ,_  
_ᨶ ᨧ ᨶᩥᩔᩣᨿ ᨸᩩᨣ᩠ᨣᩃᩴ;_  
ᩏᨽᩮᩣ ᩑᨲᩮ ᩅᩥᩅᨩ᩠ᨩᩮᨲ᩠ᩅᩣ,_  
_ᨿᨳᩣᨵᨾ᩠ᨾᩮᩣ ᨲᨳᩣ ᨠᩁᩮ._
</Paragraph>
</Division>