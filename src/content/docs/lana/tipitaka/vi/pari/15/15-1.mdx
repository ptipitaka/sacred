---
title: "15.1 ᩅᩮᩤᩉᩁᨶ᩠ᨲᩮᨶᨩᩣᨶᩥᨲᨻ᩠ᨻᩣᨴᩥ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="368" book="pari">

<Paragraph number="1836" book="pari">
ᩈᩘᨣᩤᨾᩣᩅᨧᩁᩮᨶ ᨽᩥᨠ᩠ᨡᩩᨶᩣ ᩈᩴᨥᩮ ᩅᩮᩤᩉᩁᨶ᩠ᨲᩮᨶ ᩅᨲ᩠ᨳᩩ ᨩᩣᨶᩥᨲᨻ᩠ᨻᩴ, ᩅᩥᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᨶᩥᨴᩤᨶᩴ ᨩᩣᨶᩥᨲᨻ᩠ᨻᩴ, ᩋᩣᨠᩣᩁᩮᩣ ᨩᩣᨶᩥᨲᨻ᩠ᨻᩮᩣ, ᨸᩩᨻ᩠ᨻᩣᨸᩁᩴ ᨩᩣᨶᩥᨲᨻ᩠ᨻᩴ, ᨠᨲᩣᨠᨲᩴ ᨩᩣᨶᩥᨲᨻ᩠ᨻᩴ, ᨠᨾ᩠ᨾᩴ ᨩᩣᨶᩥᨲᨻ᩠ᨻᩴ, ᩋᨵᩥᨠᩁᨱᩴ ᨩᩣᨶᩥᨲᨻ᩠ᨻᩴ, ᩈᨾᨳᩮᩣ ᨩᩣᨶᩥᨲᨻ᩠ᨻᩮᩣ, ᨶ ᨨᨶ᩠ᨴᩣᨣᨲᩥ ᨣᨶ᩠ᨲᨻ᩠ᨻᩣ, ᨶ ᨴᩮᩤᩈᩣᨣᨲᩥ ᨣᨶ᩠ᨲᨻ᩠ᨻᩣ, ᨶ ᨾᩮᩣᩉᩣᨣᨲᩥ ᨣᨶ᩠ᨲᨻ᩠ᨻᩣ, ᨶ ᨽᨿᩣᨣᨲᩥ ᨣᨶ᩠ᨲᨻ᩠ᨻᩣ, ᩈᨬ᩠ᨬᩣᨸᨶᩦᨿᩮ ᨮᩣᨶᩮ ᩈᨬ᩠ᨬᩣᨸᩮᨲᨻ᩠ᨻᩴ, ᨶᩥᨩ᩠ᨫᩣᨸᨶᩦᨿᩮ ᨮᩣᨶᩮ ᨶᩥᨩ᩠ᨫᩣᨸᩮᨲᨻ᩠ᨻᩴ, ᨸᩮᨠ᩠ᨡᨶᩦᨿᩮ ᨮᩣᨶᩮ ᨸᩮᨠ᩠ᨡᩥᨲᨻ᩠ᨻᩴ, ᨸᩈᩣᨴᨶᩦᨿᩮ ᨮᩣᨶᩮ ᨸᩈᩣᨴᩮᨲᨻ᩠ᨻᩴ, “ᩃᨴ᩠ᨵᨸᨠ᩠ᨡᩮᩣᨾ᩠ᩉᩦ”ᨲᩥ ᨸᩁᨸᨠ᩠ᨡᩮᩣ ᨶᩣᩅᨩᩣᨶᩥᨲᨻ᩠ᨻᩮᩣ, ᨻᩉᩩᩔᩩᨲᩮᩣᨾ᩠ᩉᩦᨲᩥ ᩋᨸ᩠ᨸᩔᩩᨲᩮᩣ ᨶᩣᩅᨩᩣᨶᩥᨲᨻ᩠ᨻᩮᩣ, ᨳᩮᩁᨲᩁᩮᩣᨾ᩠ᩉᩦᨲᩥ ᨶᩅᨠᨲᩁᩮᩣ ᨶᩣᩅᨩᩣᨶᩥᨲᨻ᩠ᨻᩮᩣ, ᩋᩈᨾ᩠ᨸᨲ᩠ᨲᩴ ᨶ ᨻ᩠ᨿᩣᩉᩣᨲᨻ᩠ᨻᩴ, ᩈᨾ᩠ᨸᨲ᩠ᨲᩴ ᨵᨾ᩠ᨾᨲᩮᩣ ᩅᩥᨶᨿᨲᩮᩣ ᨶ ᨸᩁᩥᩉᩣᨸᩮᨲᨻ᩠ᨻᩴ, ᨿᩮᨶ ᨵᨾ᩠ᨾᩮᨶ ᨿᩮᨶ ᩅᩥᨶᨿᩮᨶ ᨿᩮᨶ ᩈᨲ᩠ᨳᩩᩈᩣᩈᨶᩮᨶ ᨲᩴ ᩋᨵᩥᨠᩁᨱᩴ ᩅᩪᨸᩈᨾ᩠ᨾᨲᩥ, ᨲᨳᩣ ᨲᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᨻ᩠ᨻᩴ.
</Paragraph>

</Division>
<Division number="369" book="pari">

<Paragraph number="1837" book="pari">
<Emphasis>ᩅᨲ᩠ᨳᩩ ᨩᩣᨶᩥᨲᨻ᩠ᨻᨶ᩺</Emphasis>ᨲᩥ ᩋᨭ᩠ᨮᨸᩣᩁᩣᨩᩥᨠᩣᨶᩴ ᩅᨲ᩠ᨳᩩ ᨩᩣᨶᩥᨲᨻ᩠ᨻᩴ, ᨲᩮᩅᩦᩈᩈᩴᨥᩣᨴᩥᩈᩮᩈᩣᨶᩴ ᩅᨲ᩠ᨳᩩ ᨩᩣᨶᩥᨲᨻ᩠ᨻᩴ, ᨴ᩠ᩅᩮᩋᨶᩥᨿᨲᩣᨶᩴ ᩅᨲ᩠ᨳᩩ ᨩᩣᨶᩥᨲᨻ᩠ᨻᩴ, ᨴ᩠ᩅᩮᨧᨲ᩠ᨲᩣᩁᩦᩈᨶᩥᩔᨣ᩠ᨣᩥᨿᩣᨶᩴ ᩅᨲ᩠ᨳᩩ ᨩᩣᨶᩥᨲᨻ᩠ᨻᩴ, ᩋᨭ᩠ᨮᩣᩈᩦᨲᩥᩈᨲᨸᩣᨧᩥᨲ᩠ᨲᩥᨿᩣᨶᩴ ᩅᨲ᩠ᨳᩩ ᨩᩣᨶᩥᨲᨻ᩠ᨻᩴ, ᨴ᩠ᩅᩤᨴᩈᨸᩣᨭᩥᨴᩮᩈᨶᩦᨿᩣᨶᩴ ᩅᨲ᩠ᨳᩩ ᨩᩣᨶᩥᨲᨻ᩠ᨻᩴ, ᨴᩩᨠ᩠ᨠᨭᩣᨶᩴ ᩅᨲ᩠ᨳᩩ ᨩᩣᨶᩥᨲᨻ᩠ᨻᩴ, ᨴᩩᨻ᩠ᨽᩣᩈᩥᨲᩣᨶᩴ ᩅᨲ᩠ᨳᩩ ᨩᩣᨶᩥᨲᨻ᩠ᨻᩴ.
</Paragraph>

</Division>
<Division number="370" book="pari">

<Paragraph number="1838" book="pari">
<Emphasis>ᩅᩥᨸᨲ᩠ᨲᩥ ᨩᩣᨶᩥᨲᨻ᩠ᨻᩣ</Emphasis>ᨲᩥ ᩈᩦᩃᩅᩥᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᩋᩣᨧᩣᩁᩅᩥᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᨴᩥᨭ᩠ᨮᩥᩅᩥᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᩋᩣᨩᩦᩅᩅᩥᨸᨲ᩠ᨲᩥ ᨩᩣᨶᩥᨲᨻ᩠ᨻᩣ.
</Paragraph>

</Division>
<Division number="371" book="pari">

<Paragraph number="1839" book="pari">
<Emphasis>ᩋᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ</Emphasis>ᨲᩥ ᨸᩣᩁᩣᨩᩥᨠᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᩈᩴᨥᩣᨴᩥᩈᩮᩈᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᨳᩩᩃᩖᨧ᩠ᨧᨿᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᨸᩣᨭᩥᨴᩮᩈᨶᩦᨿᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᨴᩩᨠ᩠ᨠᨭᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ, ᨴᩩᨻ᩠ᨽᩣᩈᩥᨲᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ.
</Paragraph>

</Division>
<Division number="372" book="pari">

<Paragraph number="1840" book="pari">
<Emphasis>ᨶᩥᨴᩤᨶᩴ</Emphasis> <Emphasis>ᨩᩣᨶᩥᨲᨻ᩠ᨻᨶ᩺</Emphasis>ᨲᩥ ᩋᨭ᩠ᨮᨸᩣᩁᩣᨩᩥᨠᩣᨶᩴ ᨶᩥᨴᩤᨶᩴ ᨩᩣᨶᩥᨲᨻ᩠ᨻᩴ, ᨲᩮᩅᩦᩈᩈᩴᨥᩣᨴᩥᩈᩮᩈᩣᨶᩴ ᨶᩥᨴᩤᨶᩴ ᨩᩣᨶᩥᨲᨻ᩠ᨻᩴ, ᨴ᩠ᩅᩮᩋᨶᩥᨿᨲᩣᨶᩴ ᨶᩥᨴᩤᨶᩴ ᨩᩣᨶᩥᨲᨻ᩠ᨻᩴ, ᨴ᩠ᩅᩮᨧᨲ᩠ᨲᩣᩁᩦᩈᨶᩥᩔᨣ᩠ᨣᩥᨿᩣᨶᩴ ᨶᩥᨴᩤᨶᩴ ᨩᩣᨶᩥᨲᨻ᩠ᨻᩴ, ᩋᨭ᩠ᨮᩣᩈᩦᨲᩥᩈᨲᨸᩣᨧᩥᨲ᩠ᨲᩥᨿᩣᨶᩴ ᨶᩥᨴᩤᨶᩴ ᨩᩣᨶᩥᨲᨻ᩠ᨻᩴ, ᨴ᩠ᩅᩤᨴᩈᨸᩣᨭᩥᨴᩮᩈᨶᩦᨿᩣᨶᩴ ᨶᩥᨴᩤᨶᩴ ᨩᩣᨶᩥᨲᨻ᩠ᨻᩴ, ᨴᩩᨠ᩠ᨠᨭᩣᨶᩴ ᨶᩥᨴᩤᨶᩴ ᨩᩣᨶᩥᨲᨻ᩠ᨻᩴ, ᨴᩩᨻ᩠ᨽᩣᩈᩥᨲᩣᨶᩴ ᨶᩥᨴᩤᨶᩴ ᨩᩣᨶᩥᨲᨻ᩠ᨻᩴ.
</Paragraph>

</Division>
<Division number="373" book="pari">

<Paragraph number="1841" book="pari">
<Emphasis>ᩋᩣᨠᩣᩁᩮᩣ ᨩᩣᨶᩥᨲᨻ᩠ᨻᩮᩣ</Emphasis>ᨲᩥ ᩈᩴᨥᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ, ᨣᨱᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ, ᨸᩩᨣ᩠ᨣᩃᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ, ᨧᩮᩣᨴᨠᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ, ᨧᩩᨴᩥᨲᨠᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ. <Emphasis>ᩈᩴᨥᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ</Emphasis>ᨲᩥ ᨸᨭᩥᨻᩃᩮᩣ ᨶᩩ ᨡᩮᩣ ᩋᨿᩴ ᩈᩴᨥᩮᩣ ᩍᨾᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ ᨵᨾ᩠ᨾᩮᨶ ᩅᩥᨶᨿᩮᨶ ᩈᨲ᩠ᨳᩩᩈᩣᩈᨶᩮᨶ ᩏᨴᩤᩉᩩ ᨶᩮᩣᨲᩥ, ᩑᩅᩴ ᩈᩴᨥᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ. <Emphasis>ᨣᨱᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ</Emphasis>ᨲᩥ ᨸᨭᩥᨻᩃᩮᩣ ᨶᩩ ᨡᩮᩣ ᩋᨿᩴ ᨣᨱᩮᩣ ᩍᨾᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ ᨵᨾ᩠ᨾᩮᨶ ᩅᩥᨶᨿᩮᨶ ᩈᨲ᩠ᨳᩩᩈᩣᩈᨶᩮᨶ ᩏᨴᩤᩉᩩ ᨶᩮᩣᨲᩥ, ᩑᩅᩴ ᨣᨱᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ. <Emphasis>ᨸᩩᨣ᩠ᨣᩃᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ</Emphasis>ᨲᩥ ᨸᨭᩥᨻᩃᩮᩣ ᨶᩩ ᨡᩮᩣ ᩋᨿᩴ ᨸᩩᨣ᩠ᨣᩃᩮᩣ ᩍᨾᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᩩᩴ ᨵᨾ᩠ᨾᩮᨶ ᩅᩥᨶᨿᩮᨶ ᩈᨲ᩠ᨳᩩᩈᩣᩈᨶᩮᨶ ᩏᨴᩤᩉᩩ ᨶᩮᩣᨲᩥ, ᩑᩅᩴ ᨸᩩᨣ᩠ᨣᩃᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ. <Emphasis>ᨧᩮᩣᨴᨠᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ</Emphasis>ᨲᩥ ᨠᨧ᩠ᨧᩥ ᨶᩩ ᨡᩮᩣ ᩋᨿᨾᩣᨿᩈ᩠ᨾᩣ ᨸᨬ᩠ᨧᩈᩩ ᨵᨾ᩠ᨾᩮᩈᩩ ᨸᨲᩥᨭ᩠ᨮᩣᨿ ᨸᩁᩴ ᨧᩮᩣᨴᩮᨲᩥ ᩏᨴᩤᩉᩩ ᨶᩮᩣᨲᩥ, ᩑᩅᩴ ᨧᩮᩣᨴᨠᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ. <Emphasis>ᨧᩩᨴᩥᨲᨠᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ</Emphasis>ᨲᩥ ᨠᨧ᩠ᨧᩥ ᨶᩩ ᨡᩮᩣ ᩋᨿᨾᩣᨿᩈ᩠ᨾᩣ ᨴ᩠ᩅᩦᩈᩩ ᨵᨾ᩠ᨾᩮᩈᩩ ᨸᨲᩥᨭ᩠ᨮᩥᨲᩮᩣ ᩈᨧ᩠ᨧᩮ ᨧ ᩋᨠᩩᨸ᩠ᨸᩮ ᨧ ᩏᨴᩤᩉᩩ ᨶᩮᩣᨲᩥ, ᩑᩅᩴ ᨧᩩᨴᩥᨲᨠᩮᩣ ᩋᩣᨠᩣᩁᨲᩮᩣ ᨩᩣᨶᩥᨲᨻ᩠ᨻᩮᩣ.
</Paragraph>

</Division>
<Division number="374" book="pari">

<Paragraph number="1842" book="pari">
<Emphasis>ᨸᩩᨻ᩠ᨻᩣᨸᩁᩴ ᨩᩣᨶᩥᨲᨻ᩠ᨻᨶ᩺</Emphasis>ᨲᩥ ᨠᨧ᩠ᨧᩥ ᨶᩩ ᨡᩮᩣ ᩋᨿᨾᩣᨿᩈ᩠ᨾᩣ ᩅᨲ᩠ᨳᩩᨲᩮᩣ ᩅᩤ ᩅᨲ᩠ᨳᩩᩴ ᩈᩘᨠᨾᨲᩥ, ᩅᩥᨸᨲ᩠ᨲᩥᨲᩮᩣ ᩅᩤ ᩅᩥᨸᨲ᩠ᨲᩥᩴ ᩈᩘᨠᨾᨲᩥ, ᩋᩣᨸᨲ᩠ᨲᩥᨲᩮᩣ ᩅᩤ ᩋᩣᨸᨲ᩠ᨲᩥᩴ ᩈᩘᨠᨾᨲᩥ, ᩋᩅᨩᩣᨶᩥᨲ᩠ᩅᩣ ᩅᩤ ᨸᨭᩥᨩᩣᨶᩣᨲᩥ, ᨸᨭᩥᨩᩣᨶᩥᨲ᩠ᩅᩣ ᩅᩤ ᩋᩅᨩᩣᨶᩣᨲᩥ, ᩋᨬ᩠ᨬᩮᨶ ᩅᩤ ᩋᨬ᩠ᨬᩴ ᨸᨭᩥᨧᩁᨲᩥ, ᩏᨴᩤᩉᩩ ᨶᩮᩣᨲᩥ, ᩑᩅᩴ ᨸᩩᨻ᩠ᨻᩣᨸᩁᩴ ᨩᩣᨶᩥᨲᨻ᩠ᨻᩴ.
</Paragraph>

</Division>
<Division number="375" book="pari">

<Paragraph number="1843" book="pari">
<Emphasis>ᨠᨲᩣᨠᨲᩴ ᨩᩣᨶᩥᨲᨻ᩠ᨻᨶ᩺</Emphasis>ᨲᩥ ᨾᩮᨳᩩᨶᨵᨾ᩠ᨾᩮᩣ ᨩᩣᨶᩥᨲᨻ᩠ᨻᩮᩣ, ᨾᩮᨳᩩᨶᨵᨾ᩠ᨾᩔ ᩋᨶᩩᩃᩮᩣᨾᩴ ᨩᩣᨶᩥᨲᨻ᩠ᨻᩴ, ᨾᩮᨳᩩᨶᨵᨾ᩠ᨾᩔ ᨸᩩᨻ᩠ᨻᨽᩣᨣᩮᩤ ᨩᩣᨶᩥᨲᨻ᩠ᨻᩮᩣ. <Emphasis>ᨾᩮᨳᩩᨶᨵᨾ᩠ᨾᩮᩣ ᨩᩣᨶᩥᨲᨻ᩠ᨻᩮᩣ</Emphasis>ᨲᩥ ᨴ᩠ᩅᨿᩴᨴ᩠ᩅᨿᩈᨾᩣᨸᨲ᩠ᨲᩥ ᨩᩣᨶᩥᨲᨻ᩠ᨻᩣ. <Emphasis>ᨾᩮᨳᩩᨶᨵᨾ᩠ᨾᩔ ᩋᨶᩩᩃᩮᩣᨾᩴ</Emphasis> <Emphasis>ᨩᩣᨶᩥᨲᨻ᩠ᨻᨶ᩺</Emphasis>ᨲᩥ ᨽᩥᨠ᩠ᨡᩩ ᩋᨲ᩠ᨲᨶᩮᩣ ᨾᩩᨡᩮᨶ ᨸᩁᩔ ᩋᩘᨣᨩᩣᨲᩴ ᨣᨱ᩠ᩉᩣᨲᩥ. <Emphasis>ᨾᩮᨳᩩᨶᨵᨾ᩠ᨾᩔ ᨸᩩᨻ᩠ᨻᨽᩣᨣᩮᩤ ᨩᩣᨶᩥᨲᨻ᩠ᨻᩮᩣ</Emphasis>ᨲᩥ ᩅᨱ᩠ᨱᩣᩅᨱ᩠ᨱᩮᩣ, ᨠᩣᨿᩈᩴᩈᨣ᩠ᨣᩮᩤ, ᨴᩩᨭ᩠ᨮᩩᩃᩖᩅᩤᨧᩣ, ᩋᨲ᩠ᨲᨠᩣᨾᨸᩣᩁᩥᨧᩁᩥᨿᩣ, ᩅᨧᨶᨾᨶᩩᨸ᩠ᨸᨴᩤᨶᩴ.
</Paragraph>

</Division>
<Division number="376" book="pari">

<Paragraph number="1844" book="pari">
<Emphasis>ᨠᨾ᩠ᨾᩴ ᨩᩣᨶᩥᨲᨻ᩠ᨻᨶ᩺</Emphasis>ᨲᩥ ᩈᩮᩣᩊᩈᨠᨾ᩠ᨾᩣᨶᩥ ᨩᩣᨶᩥᨲᨻ᩠ᨻᩣᨶᩥ—  ᨧᨲ᩠ᨲᩣᩁᩥ ᩋᨸᩃᩮᩣᨠᨶᨠᨾ᩠ᨾᩣᨶᩥ ᨩᩣᨶᩥᨲᨻ᩠ᨻᩣᨶᩥ, ᨧᨲ᩠ᨲᩣᩁᩥ ᨬᨲ᩠ᨲᩥᨠᨾ᩠ᨾᩣᨶᩥ ᨩᩣᨶᩥᨲᨻ᩠ᨻᩣᨶᩥ, ᨧᨲ᩠ᨲᩣᩁᩥ ᨬᨲ᩠ᨲᩥᨴᩩᨲᩥᨿᨠᨾ᩠ᨾᩣᨶᩥ ᨩᩣᨶᩥᨲᨻ᩠ᨻᩣᨶᩥ, ᨧᨲ᩠ᨲᩣᩁᩥ ᨬᨲ᩠ᨲᩥᨧᨲᩩᨲ᩠ᨳᨠᨾ᩠ᨾᩣᨶᩥ ᨩᩣᨶᩥᨲᨻ᩠ᨻᩣᨶᩥ.
</Paragraph>

</Division>
<Division number="377" book="pari">

<Paragraph number="1845" book="pari">
<Emphasis>ᩋᨵᩥᨠᩁᨱᩴ ᨩᩣᨶᩥᨲᨻ᩠ᨻᨶ᩺</Emphasis>ᨲᩥ ᨧᨲ᩠ᨲᩣᩁᩥ ᩋᨵᩥᨠᩁᨱᩣᨶᩥ ᨩᩣᨶᩥᨲᨻ᩠ᨻᩣᨶᩥ—  ᩅᩥᩅᩤᨴᩤᨵᩥᨠᩁᨱᩴ ᨩᩣᨶᩥᨲᨻ᩠ᨻᩴ, ᩋᨶᩩᩅᩤᨴᩤᨵᩥᨠᩁᨱᩴ ᨩᩣᨶᩥᨲᨻ᩠ᨻᩴ, ᩋᩣᨸᨲ᩠ᨲᩣᨵᩥᨠᩁᨱᩴ ᨩᩣᨶᩥᨲᨻ᩠ᨻᩴ, ᨠᩥᨧ᩠ᨧᩣᨵᩥᨠᩁᨱᩴ ᨩᩣᨶᩥᨲᨻ᩠ᨻᩴ.
</Paragraph>

</Division>
<Division number="378" book="pari">

<Paragraph number="1846" book="pari">
<Emphasis>ᩈᨾᨳᩮᩣ ᨩᩣᨶᩥᨲᨻ᩠ᨻᩮᩣ</Emphasis>ᨲᩥ ᩈᨲ᩠ᨲ ᩈᨾᨳᩣ ᨩᩣᨶᩥᨲᨻ᩠ᨻᩣ—  ᩈᨾ᩠ᨾᩩᨡᩣᩅᩥᨶᨿᩮᩣ ᨩᩣᨶᩥᨲᨻ᩠ᨻᩮᩣ, ᩈᨲᩥᩅᩥᨶᨿᩮᩣ ᨩᩣᨶᩥᨲᨻ᩠ᨻᩮᩣ, ᩋᨾᩪᩊ᩠ᩉᩅᩥᨶᨿᩮᩣ ᨩᩣᨶᩥᨲᨻ᩠ᨻᩮᩣ, ᨸᨭᩥᨬ᩠ᨬᩣᨲᨠᩁᨱᩴ ᨩᩣᨶᩥᨲᨻ᩠ᨻᩴ, ᨿᩮᨽᩩᨿ᩠ᨿᩈᩥᨠᩣ ᨩᩣᨶᩥᨲᨻ᩠ᨻᩣ, ᨲᩔᨸᩣᨸᩥᨿᩈᩥᨠᩣ ᨩᩣᨶᩥᨲᨻ᩠ᨻᩣ, ᨲᩥᨱᩅᨲ᩠ᨳᩣᩁᨠᩮᩣ ᨩᩣᨶᩥᨲᨻ᩠ᨻᩮᩣ.
</Paragraph>
</Division>