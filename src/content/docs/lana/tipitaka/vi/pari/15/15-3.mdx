---
title: "15.3 ᩋᨣᨲᩥᩋᨣᨾᨶ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="383" book="pari">

<Paragraph number="1852" book="pari">
<Emphasis>ᨠᨳᩴ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ</Emphasis>? ᩋᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᩋᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᩋᨽᩣᩈᩥᨲᩴ ᩋᩃᨸᩥᨲᩴ ᨲᨳᩣᨣᨲᩮᨶ ᩋᨽᩣᩈᩥᨲᩴ ᩋᩃᨸᩥᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨽᩣᩈᩥᨲᩴ ᩃᨸᩥᨲᩴ ᨲᨳᩣᨣᨲᩮᨶ ᨽᩣᩈᩥᨲᩴ ᩃᨸᩥᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᩋᨶᩣᨧᩥᨱ᩠ᨱᩴ ᨲᨳᩣᨣᨲᩮᨶ ᩋᨶᩣᨧᩥᨱ᩠ᨱᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᩋᩣᨧᩥᨱ᩠ᨱᩴ ᨲᨳᩣᨣᨲᩮᨶ ᩋᩣᨧᩥᨱ᩠ᨱᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᩋᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶ ᩋᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶ ᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᩋᨶᩣᨸᨲ᩠ᨲᩥᩴ ᩋᨶᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᩋᩣᨸᨲ᩠ᨲᩥᩴ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᩃᩉᩩᨠᩴ ᩋᩣᨸᨲ᩠ᨲᩥᩴ ᩃᩉᩩᨠᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨣᩁᩩᨠᩴ ᩋᩣᨸᨲ᩠ᨲᩥᩴ ᨣᩁᩩᨠᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᩈᩣᩅᩈᩮᩈᩴ ᩋᩣᨸᨲ᩠ᨲᩥᩴ ᩈᩣᩅᩈᩮᩈᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᩋᨶᩅᩈᩮᩈᩴ ᩋᩣᨸᨲ᩠ᨲᩥᩴ ᩋᨶᩅᩈᩮᩈᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ, ᩋᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ. ᩑᩅᩴ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ.
</Paragraph>

</Division>
<Division number="384" book="pari">

<Paragraph number="1853" book="pari">
<Emphasis>ᨠᨳᩴ ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ</Emphasis>? ᩋᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨶ᩠ᨲᩮᩣ ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨶ᩠ᨲᩮᩣ ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ …ᨸᩮ…  ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ, ᩋᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ. ᩑᩅᩴ ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ.
</Paragraph>

</Division>
<Division number="385" book="pari">

<Paragraph number="1854" book="pari">
<Emphasis>ᨠᨳᩴ ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ</Emphasis>? ᩋᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨶ᩠ᨲᩮᩣ ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨶ᩠ᨲᩮᩣ ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ …ᨸᩮ…  ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ, ᩋᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ. ᩑᩅᩴ ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ.
</Paragraph>

</Division>
<Division number="386" book="pari">

<Paragraph number="1855" book="pari">
<Emphasis>ᨠᨳᩴ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ</Emphasis>? ᩋᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᨽᩣᩈᩥᨲᩴ ᩋᩃᨸᩥᨲᩴ ᨲᨳᩣᨣᨲᩮᨶ ᩋᨽᩣᩈᩥᨲᩴ ᩋᩃᨸᩥᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᨽᩣᩈᩥᨲᩴ ᩃᨸᩥᨲᩴ ᨲᨳᩣᨣᨲᩮᨶ ᨽᩣᩈᩥᨲᩴ ᩃᨸᩥᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᨶᩣᨧᩥᨱ᩠ᨱᩴ ᨲᨳᩣᨣᨲᩮᨶ ᩋᨶᩣᨧᩥᨱ᩠ᨱᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᩣᨧᩥᨱ᩠ᨱᩴ ᨲᨳᩣᨣᨲᩮᨶ ᩋᩣᨧᩥᨱ᩠ᨱᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶ ᩋᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶ ᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᨶᩣᨸᨲ᩠ᨲᩥᩴ ᩋᨶᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᩣᨸᨲ᩠ᨲᩥᩴ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩃᩉᩩᨠᩴ ᩋᩣᨸᨲ᩠ᨲᩥᩴ ᩃᩉᩩᨠᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᨣᩁᩩᨠᩴ ᩋᩣᨸᨲ᩠ᨲᩥᩴ ᨣᩁᩩᨠᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩈᩣᩅᩈᩮᩈᩴ ᩋᩣᨸᨲ᩠ᨲᩥᩴ ᩈᩣᩅᩈᩮᩈᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᨶᩅᩈᩮᩈᩴ ᩋᩣᨸᨲ᩠ᨲᩥᩴ ᩋᨶᩅᩈᩮᩈᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ, ᩋᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨶ᩠ᨲᩮᩣ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ. ᩑᩅᩴ ᨶ ᨽᨿᩣᨣᨲᩥᩴ ᨣᨧ᩠ᨨᨲᩥ.
</Paragraph>

<Paragraph number="1856" type="verses" book="pari">
_ᨨᨶ᩠ᨴᩣ ᨴᩮᩤᩈᩣ ᨽᨿᩣ ᨾᩮᩣᩉᩣ,_  
_ᨿᩮᩣ ᨵᨾ᩠ᨾᩴ ᨶᩣᨲᩥᩅᨲ᩠ᨲᨲᩥ;_  
_ᩋᩣᨸᩪᩁᨲᩥ ᨲᩔ ᨿᩈᩮᩣ,_  
_ᩈᩩᨠ᩠ᨠᨸᨠ᩠ᨡᩮᩅ ᨧᨶ᩠ᨴᩥᨾᩣᨲᩥ._
</Paragraph>
</Division>