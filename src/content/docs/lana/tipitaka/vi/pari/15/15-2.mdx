---
title: "15.2 ᩋᨣᨲᩥᩋᨣᨶ᩠ᨲᨻ᩠ᨻ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="379" book="pari">

<Paragraph number="1847" book="pari">
<Emphasis>ᨶ ᨨᨶ᩠ᨴᩣᨣᨲᩥ ᨣᨶ᩠ᨲᨻ᩠ᨻᩣ</Emphasis>ᨲᩥ ᨨᨶ᩠ᨴᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᨠᨳᩴ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ? ᩍᨵᩮᨠᨧ᩠ᨧᩮᩣ—  “ᩋᨿᩴ ᨾᩮ ᩏᨸᨩ᩠ᨫᩣᨿᩮᩣ ᩅᩤ ᩋᩣᨧᩁᩥᨿᩮᩣ ᩅᩤ ᩈᨴ᩠ᨵᩥᩅᩥᩉᩣᩁᩥᨠᩮᩣ ᩅᩤ ᩋᨶ᩠ᨲᩮᩅᩤᩈᩥᨠᩮᩣ ᩅᩤ ᩈᨾᩣᨶᩩᨸᨩ᩠ᨫᩣᨿᨠᩮᩣ ᩅᩤ ᩈᨾᩣᨶᩣᨧᩁᩥᨿᨠᩮᩣ ᩅᩤ ᩈᨶ᩠ᨴᩥᨭ᩠ᨮᩮᩣ ᩅᩤ ᩈᨾ᩠ᨽᨲ᩠ᨲᩮᩣ ᩅᩤ ᨬᩣᨲᩥᩈᩣᩃᩮᩣᩉᩥᨲᩮᩣ ᩅᩤ”ᨲᩥ, ᨲᩔᩣᨶᩩᨠᨾ᩠ᨸᩣᨿ ᨲᩔᩣᨶᩩᩁᨠ᩠ᨡᩣᨿ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩋᨽᩣᩈᩥᨲᩴ ᩋᩃᨸᩥᨲᩴ ᨲᨳᩣᨣᨲᩮᨶ ᨽᩣᩈᩥᨲᩴ ᩃᨸᩥᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨲᩥ, ᨽᩣᩈᩥᨲᩴ ᩃᨸᩥᨲᩴ ᨲᨳᩣᨣᨲᩮᨶ ᩋᨽᩣᩈᩥᨲᩴ ᩋᩃᨸᩥᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨲᩥ, ᩋᨶᩣᨧᩥᨱ᩠ᨱᩴ ᨲᨳᩣᨣᨲᩮᨶ ᩋᩣᨧᩥᨱ᩠ᨱᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨲᩥ, ᩋᩣᨧᩥᨱ᩠ᨱᩴ ᨲᨳᩣᨣᨲᩮᨶ ᩋᨶᩣᨧᩥᨱ᩠ᨱᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨲᩥ, ᩋᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶ ᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨲᩥ, ᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶ ᩋᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨲᩥ, ᩋᨶᩣᨸᨲ᩠ᨲᩥᩴ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩋᩣᨸᨲ᩠ᨲᩥᩴ ᩋᨶᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩃᩉᩩᨠᩴ ᩋᩣᨸᨲ᩠ᨲᩥᩴ ᨣᩁᩩᨠᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᨣᩁᩩᨠᩴ ᩋᩣᨸᨲ᩠ᨲᩥᩴ ᩃᩉᩩᨠᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩈᩣᩅᩈᩮᩈᩴ ᩋᩣᨸᨲ᩠ᨲᩥᩴ ᩋᨶᩅᩈᩮᩈᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩋᨶᩅᩈᩮᩈᩴ ᩋᩣᨸᨲ᩠ᨲᩥᩴ ᩈᩣᩅᩈᩮᩈᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩋᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ. ᩍᨾᩮᩉᩥ ᩋᨭ᩠ᨮᩣᩁᩈᩉᩥ ᩅᨲ᩠ᨳᩪᩉᩥ ᨨᨶ᩠ᨴᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᨻᩉᩩᨩᨶᩣᩉᩥᨲᩣᨿ ᨸᨭᩥᨸᨶ᩠ᨶᩮᩣ ᩉᩮᩣᨲᩥ ᨻᩉᩩᨩᨶᩣᩈᩩᨡᩣᨿ ᨻᩉᩩᨶᩮᩣ ᨩᨶᩔ ᩋᨶᨲ᩠ᨳᩣᨿ ᩋᩉᩥᨲᩣᨿ ᨴᩩᨠ᩠ᨡᩣᨿ ᨴᩮᩅᨾᨶᩩᩔᩣᨶᩴ. ᩍᨾᩮᩉᩥ ᩋᨭ᩠ᨮᩣᩁᩈᩉᩥ ᩅᨲ᩠ᨳᩪᩉᩥ ᨨᨶ᩠ᨴᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᨡᨲᩴ ᩏᨸᩉᨲᩴ ᩋᨲ᩠ᨲᩣᨶᩴ ᨸᩁᩥᩉᩁᨲᩥ, ᩈᩣᩅᨩ᩠ᨩᩮᩣ ᨧ ᩉᩮᩣᨲᩥ ᩈᩣᨶᩩᩅᨩ᩠ᨩᩮᩣ ᨧ ᩅᩥᨬ᩠ᨬᩪᨶᩴ, ᨻᩉᩩᨬ᩠ᨧ ᩋᨸᩩᨬ᩠ᨬᩴ ᨸᩈᩅᨲᩥ. ᨨᨶ᩠ᨴᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᩑᩅᩴ ᨨᨶ᩠ᨴᩣᨣᨲᩥᩴ ᨣᨧ᩠ᨨᨲᩥ.
</Paragraph>

</Division>
<Division number="380" book="pari">

<Paragraph number="1848" book="pari">
<Emphasis>ᨶ ᨴᩮᩤᩈᩣᨣᨲᩥ ᨣᨶ᩠ᨲᨻ᩠ᨻᩣ</Emphasis>ᨲᩥ ᨴᩮᩤᩈᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᨠᨳᩴ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ? ᩍᨵᩮᨠᨧ᩠ᨧᩮᩣ ᩋᨶᨲ᩠ᨳᩴ ᨾᩮ ᩋᨧᩁᩦᨲᩥ ᩋᩣᨥᩣᨲᩴ ᨻᨶ᩠ᨵᨲᩥ, ᩋᨶᨲ᩠ᨳᩴ ᨾᩮ ᨧᩁᨲᩦᨲᩥ ᩋᩣᨥᩣᨲᩴ ᨻᨶ᩠ᨵᨲᩥ, ᩋᨶᨲ᩠ᨳᩴ ᨾᩮ ᨧᩁᩥᩔᨲᩦᨲᩥ ᩋᩣᨥᩣᨲᩴ ᨻᨶ᩠ᨵᨲᩥ, ᨸᩥᨿᩔ ᨾᩮ ᨾᨶᩣᨸᩔ ᩋᨶᨲ᩠ᨳᩴ ᩋᨧᩁᩥ…  ᩋᨶᨲ᩠ᨳᩴ ᨧᩁᨲᩥ…  ᩋᨶᨲ᩠ᨳᩴ ᨧᩁᩥᩔᨲᩦᨲᩥ ᩋᩣᨥᩣᨲᩴ ᨻᨶ᩠ᨵᨲᩥ, ᩋᨸ᩠ᨸᩥᨿᩔ ᨾᩮ ᩋᨾᨶᩣᨸᩔ ᩋᨲ᩠ᨳᩴ ᩋᨧᩁᩥ…  ᩋᨲ᩠ᨳᩴ ᨧᩁᨲᩥ…  ᩋᨲ᩠ᨳᩴ ᨧᩁᩥᩔᨲᩦᨲᩥ ᩋᩣᨥᩣᨲᩴ ᨻᨶ᩠ᨵᨲᩥ. ᩍᨾᩮᩉᩥ ᨶᩅᩉᩥ ᩋᩣᨥᩣᨲᩅᨲ᩠ᨳᩪᩉᩥ ᩋᩣᨥᩣᨲᩮᩣ ᨸᨭᩥᨥᩣᨲᩮᩣ ᨠᩩᨴ᩠ᨵᩮᩤ ᨠᩮᩣᨵᩤᨽᩥᨽᩪᨲᩮᩣ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ …ᨸᩮ…  ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩋᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ. ᩍᨾᩮᩉᩥ ᩋᨭ᩠ᨮᩣᩁᩈᩉᩥ ᩅᨲ᩠ᨳᩪᩉᩥ ᨴᩮᩤᩈᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᨻᩉᩩᨩᨶᩣᩉᩥᨲᩣᨿ ᨸᨭᩥᨸᨶ᩠ᨶᩮᩣ ᩉᩮᩣᨲᩥ ᨻᩉᩩᨩᨶᩣᩈᩩᨡᩣᨿ ᨻᩉᩩᨶᩮᩣ ᨩᨶᩔ ᩋᨶᨲ᩠ᨳᩣᨿ ᩋᩉᩥᨲᩣᨿ ᨴᩩᨠ᩠ᨡᩣᨿ ᨴᩮᩅᨾᨶᩩᩔᩣᨶᩴ. ᩍᨾᩮᩉᩥ ᩋᨭ᩠ᨮᩣᩁᩈᩉᩥ ᩅᨲ᩠ᨳᩪᩉᩥ ᨴᩮᩤᩈᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᨡᨲᩴ ᩏᨸᩉᨲᩴ ᩋᨲ᩠ᨲᩣᨶᩴ ᨸᩁᩥᩉᩁᨲᩥ, ᩈᩣᩅᨩ᩠ᨩᩮᩣ ᨧ ᩉᩮᩣᨲᩥ ᩈᩣᨶᩩᩅᨩ᩠ᨩᩮᩣ ᨧ ᩅᩥᨬ᩠ᨬᩪᨶᩴ ᨻᩉᩩᨬ᩠ᨧ ᩋᨸᩩᨬ᩠ᨬᩴ ᨸᩈᩅᨲᩥ. ᨴᩮᩤᩈᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᩑᩅᩴ ᨴᩮᩤᩈᩣᨣᨲᩥᩴ ᨣᨧ᩠ᨨᨲᩥ.
</Paragraph>

</Division>
<Division number="381" book="pari">

<Paragraph number="1849" book="pari">
<Emphasis>ᨶ ᨾᩮᩣᩉᩣᨣᨲᩥ ᨣᨶ᩠ᨲᨻ᩠ᨻᩣ</Emphasis>ᨲᩥ ᨾᩮᩣᩉᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᨠᨳᩴ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ? ᩁᨲ᩠ᨲᩮᩣ ᩁᩣᨣᩅᩈᩮᨶ ᨣᨧ᩠ᨨᨲᩥ, ᨴᩩᨭ᩠ᨮᩮᩣ ᨴᩮᩤᩈᩅᩈᩮᨶ ᨣᨧ᩠ᨨᨲᩥ, ᨾᩪᩊ᩠ᩉᩮᩣ ᨾᩮᩣᩉᩅᩈᩮᨶ ᨣᨧ᩠ᨨᨲᩥ, ᨸᩁᩣᨾᨭ᩠ᨮᩮᩣ ᨴᩥᨭ᩠ᨮᩥᩅᩈᩮᨶ ᨣᨧ᩠ᨨᨲᩥ, ᨾᩪᩊ᩠ᩉᩮᩣ ᩈᨾ᩠ᨾᩪᩊ᩠ᩉᩮᩣ ᨾᩮᩣᩉᩣᨽᩥᨽᩪᨲᩮᩣ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ …ᨸᩮ…  ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩋᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ. ᩍᨾᩮᩉᩥ ᩋᨭ᩠ᨮᩣᩁᩈᩉᩥ ᩅᨲ᩠ᨳᩪᩉᩥ ᨾᩮᩣᩉᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᨻᩉᩩᨩᨶᩣᩉᩥᨲᩣᨿ ᨸᨭᩥᨸᨶ᩠ᨶᩮᩣ ᩉᩮᩣᨲᩥ ᨻᩉᩩᨩᨶᩣᩈᩩᨡᩣᨿ ᨻᩉᩩᨶᩮᩣ ᨩᨶᩔ ᩋᨶᨲ᩠ᨳᩣᨿ ᩋᩉᩥᨲᩣᨿ ᨴᩩᨠ᩠ᨡᩣᨿ ᨴᩮᩅᨾᨶᩩᩔᩣᨶᩴ. ᩍᨾᩮᩉᩥ ᩋᨭ᩠ᨮᩣᩁᩈᩉᩥ ᩅᨲ᩠ᨳᩪᩉᩥ ᨾᩮᩣᩉᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᨡᨲᩴ ᩏᨸᩉᨲᩴ ᩋᨲ᩠ᨲᩣᨶᩴ ᨸᩁᩥᩉᩁᨲᩥ, ᩈᩣᩅᨩ᩠ᨩᩮᩣ ᨧ ᩉᩮᩣᨲᩥ ᩈᩣᨶᩩᩅᨩ᩠ᨩᩮᩣ ᨧ ᩅᩥᨬ᩠ᨬᩪᨶᩴ, ᨻᩉᩩᨬ᩠ᨧ ᩋᨸᩩᨬ᩠ᨬᩴ ᨸᩈᩅᨲᩥ. ᨾᩮᩣᩉᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᩑᩅᩴ ᨾᩮᩣᩉᩣᨣᨲᩥᩴ ᨣᨧ᩠ᨨᨲᩥ.
</Paragraph>

</Division>
<Division number="382" book="pari">

<Paragraph number="1850" book="pari">
<Emphasis>ᨶ ᨽᨿᩣᨣᨲᩥ ᨣᨶ᩠ᨲᨻ᩠ᨻᩣ</Emphasis>ᨲᩥ ᨽᨿᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᨠᨳᩴ ᨽᨿᩣᨣᨲᩥᩴ ᨣᨧ᩠ᨨᨲᩥ? ᩍᨵᩮᨠᨧ᩠ᨧᩮᩣ—  “ᩋᨿᩴ ᩅᩥᩈᨾᨶᩥᩔᩥᨲᩮᩣ ᩅᩤ ᨣᩉᨶᨶᩥᩔᩥᨲᩮᩣ ᩅᩤ ᨻᩃᩅᨶᩥᩔᩥᨲᩮᩣ ᩅᩤ ᨠᨠ᩠ᨡᩊᩮᩣ ᨹᩁᩩᩈᩮᩣ ᨩᩦᩅᩥᨲᨶ᩠ᨲᩁᩣᨿᩴ ᩅᩤ ᨻᩕᩉ᩠ᨾᨧᩁᩥᨿᨶ᩠ᨲᩁᩣᨿᩴ ᩅᩤ ᨠᩁᩥᩔᨲᩦ”ᨲᩥ, ᨲᩔ ᨽᨿᩣ ᨽᩦᨲᩮᩣ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᩋᩅᩥᨶᨿᩴ ᩅᩥᨶᨿᩮᩣᨲᩥ ᨴᩦᨸᩮᨲᩥ, ᩅᩥᨶᨿᩴ ᩋᩅᩥᨶᨿᩮᩣᨲᩥ ᨴᩦᨸᩮᨲᩥ, ᩋᨽᩣᩈᩥᨲᩴ ᩋᩃᨸᩥᨲᩴ ᨲᨳᩣᨣᨲᩮᨶ ᨽᩣᩈᩥᨲᩴ ᩃᨸᩥᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨲᩥ, ᨽᩣᩈᩥᨲᩴ ᩃᨸᩥᨲᩴ ᨲᨳᩣᨣᨲᩮᨶ ᩋᨽᩣᩈᩥᨲᩴ ᩋᩃᨸᩥᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨲᩥ, ᩋᨶᩣᨧᩥᨱ᩠ᨱᩴ ᨲᨳᩣᨣᨲᩮᨶ ᩋᩣᨧᩥᨱ᩠ᨱᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨲᩥ, ᩋᩣᨧᩥᨱ᩠ᨱᩴ ᨲᨳᩣᨣᨲᩮᨶ ᩋᨶᩣᨧᩥᨱ᩠ᨱᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨲᩥ, ᩋᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶ ᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨲᩥ, ᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶ ᩋᨸᨬ᩠ᨬᨲ᩠ᨲᩴ ᨲᨳᩣᨣᨲᩮᨶᩣᨲᩥ ᨴᩦᨸᩮᨲᩥ, ᩋᨶᩣᨸᨲ᩠ᨲᩥᩴ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩋᩣᨸᨲ᩠ᨲᩥᩴ ᩋᨶᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩃᩉᩩᨠᩴ ᩋᩣᨸᨲ᩠ᨲᩥᩴ ᨣᩁᩩᨠᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᨣᩁᩩᨠᩴ ᩋᩣᨸᨲ᩠ᨲᩥᩴ ᩃᩉᩩᨠᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩈᩣᩅᩈᩮᩈᩴ ᩋᩣᨸᨲ᩠ᨲᩥᩴ ᩋᨶᩅᩈᩮᩈᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩋᨶᩅᩈᩮᩈᩴ ᩋᩣᨸᨲ᩠ᨲᩥᩴ ᩈᩣᩅᩈᩮᩈᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩋᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ. ᩍᨾᩮᩉᩥ ᩋᨭ᩠ᨮᩣᩁᩈᩉᩥ ᩅᨲ᩠ᨳᩪᩉᩥ ᨽᨿᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᨻᩉᩩᨩᨶᩣᩉᩥᨲᩣᨿ ᨸᨭᩥᨸᨶ᩠ᨶᩮᩣ ᩉᩮᩣᨲᩥ ᨻᩉᩩᨩᨶᩣᩈᩩᨡᩣᨿ ᨻᩉᩩᨶᩮᩣ ᨩᨶᩔ ᩋᨶᨲ᩠ᨳᩣᨿ ᩋᩉᩥᨲᩣᨿ ᨴᩩᨠ᩠ᨡᩣᨿ ᨴᩮᩅᨾᨶᩩᩔᩣᨶᩴ. ᩍᨾᩮᩉᩥ ᩋᨭ᩠ᨮᩣᩁᩈᩉᩥ ᩅᨲ᩠ᨳᩪᩉᩥ ᨽᨿᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᨡᨲᩴ ᩏᨸᩉᨲᩴ ᩋᨲ᩠ᨲᩣᨶᩴ ᨸᩁᩥᩉᩁᨲᩥ, ᩈᩣᩅᨩ᩠ᨩᩮᩣ ᨧ ᩉᩮᩣᨲᩥ, ᩈᩣᨶᩩᩅᨩ᩠ᨩᩮᩣ ᨧ ᩅᩥᨬ᩠ᨬᩪᨶᩴ, ᨻᩉᩩᨬ᩠ᨧ ᩋᨸᩩᨬ᩠ᨬᩴ ᨸᩈᩅᨲᩥ. ᨽᨿᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᩑᩅᩴ ᨽᨿᩣᨣᨲᩥᩴ ᨣᨧ᩠ᨨᨲᩥ.
</Paragraph>

<Paragraph number="1851" type="verses" book="pari">
_ᨨᨶ᩠ᨴᩣ ᨴᩮᩤᩈᩣ ᨽᨿᩣ ᨾᩮᩣᩉᩣ,_  
_ᨿᩮᩣ ᨵᨾ᩠ᨾᩴ ᩋᨲᩥᩅᨲ᩠ᨲᨲᩥ;_  
_ᨶᩥᩉᩦᨿᨲᩥ ᨲᩔ ᨿᩈᩮᩣ,_  
_ᨠᩣᩊᨸᨠ᩠ᨡᩮᩅ ᨧᨶ᩠ᨴᩥᨾᩣᨲᩥ._
</Paragraph>
</Division>