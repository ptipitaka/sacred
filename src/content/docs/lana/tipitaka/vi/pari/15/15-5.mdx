---
title: "15.5 ᨸᩁᨸᨠ᩠ᨡᩣᨴᩥᩋᩅᨩᩣᨶᨶ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="391" book="pari">

<Paragraph number="1861" book="pari">
<Emphasis>ᨠᨳᩴ ᩃᨴ᩠ᨵᨸᨠ᩠ᨡᩮᩣᨾ᩠ᩉᩦᨲᩥ ᨸᩁᨸᨠ᩠ᨡᩴ ᩋᩅᨩᩣᨶᩣᨲᩥ</Emphasis>? ᩍᨵᩮᨠᨧ᩠ᨧᩮᩣ ᩃᨴ᩠ᨵᨸᨠ᩠ᨡᩮᩣ ᩉᩮᩣᨲᩥ ᩃᨴ᩠ᨵᨸᩁᩥᩅᩤᩁᩮᩣ ᨸᨠ᩠ᨡᩅᩤ ᨬᩣᨲᩥᨾᩣ. “ᩋᨿᩴ ᩋᩃᨴ᩠ᨵᨸᨠ᩠ᨡᩮᩣ ᩋᩃᨴ᩠ᨵᨸᩁᩥᩅᩤᩁᩮᩣ ᨶ ᨸᨠ᩠ᨡᩅᩤ ᨶ ᨬᩣᨲᩥᨾᩣ”ᨲᩥ ᨲᩔ ᩋᩅᨩᩣᨶᨶ᩠ᨲᩮᩣ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ …ᨸᩮ…  ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩋᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ. ᩑᩅᩴ ᩃᨴ᩠ᨵᨸᨠ᩠ᨡᩮᩣᨾ᩠ᩉᩦᨲᩥ ᨸᩁᨸᨠ᩠ᨡᩴ ᩋᩅᨩᩣᨶᩣᨲᩥ.
</Paragraph>

</Division>
<Division number="392" book="pari">

<Paragraph number="1862" book="pari">
<Emphasis>ᨠᨳᩴ ᨻᩉᩩᩔᩩᨲᩮᩣᨾ᩠ᩉᩦᨲᩥ ᩋᨸ᩠ᨸᩔᩩᨲᩴ ᩋᩅᨩᩣᨶᩣᨲᩥ</Emphasis>? ᩍᨵᩮᨠᨧ᩠ᨧᩮᩣ ᨻᩉᩩᩔᩩᨲᩮᩣ ᩉᩮᩣᨲᩥ ᩈᩩᨲᨵᩁᩮᩣ ᩈᩩᨲᩈᨶ᩠ᨶᩥᨧᨿᩮᩣ. “ᩋᨿᩴ ᩋᨸ᩠ᨸᩔᩩᨲᩮᩣ ᩋᨸ᩠ᨸᩣᨣᨾᩮᩣ ᩋᨸ᩠ᨸᨵᩁᩮᩣ”ᨲᩥ ᨲᩔ ᩋᩅᨩᩣᨶᨶ᩠ᨲᩮᩣ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ …ᨸᩮ…  ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩋᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ. ᩑᩅᩴ ᨻᩉᩩᩔᩩᨲᩮᩣᨾ᩠ᩉᩦᨲᩥ ᩋᨸ᩠ᨸᩔᩩᨲᩴ ᩋᩅᨩᩣᨶᩣᨲᩥ.
</Paragraph>

</Division>
<Division number="393" book="pari">

<Paragraph number="1863" book="pari">
<Emphasis>ᨠᨳᩴ ᨳᩮᩁᨲᩁᩮᩣᨾ᩠ᩉᩦᨲᩥ ᨶᩅᨠᨲᩁᩴ ᩋᩅᨩᩣᨶᩣᨲᩥ</Emphasis>? ᩍᨵᩮᨠᨧ᩠ᨧᩮᩣ ᨳᩮᩁᩮᩣ ᩉᩮᩣᨲᩥ ᩁᨲ᩠ᨲᨬ᩠ᨬᩪ ᨧᩥᩁᨸᨻ᩠ᨻᨩᩥᨲᩮᩣ “ᩋᨿᩴ ᨶᩅᨠᩮᩣ ᩋᨸ᩠ᨸᨬ᩠ᨬᩣᨲᩮᩣ ᩋᨸ᩠ᨸᨠᨲᨬ᩠ᨬᩪ ᩍᨾᩔ ᩅᨧᨶᩴ ᩋᨠᨲᩴ ᨽᩅᩥᩔᨲᩦ”ᨲᩥ ᨲᩔ ᩋᩅᨩᩣᨶᨶ᩠ᨲᩮᩣ ᩋᨵᨾ᩠ᨾᩴ ᨵᨾ᩠ᨾᩮᩣᨲᩥ ᨴᩦᨸᩮᨲᩥ, ᨵᨾ᩠ᨾᩴ ᩋᨵᨾ᩠ᨾᩮᩣᨲᩥ ᨴᩦᨸᩮᨲᩥ …ᨸᩮ…  ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ, ᩋᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᨴᩦᨸᩮᨲᩥ. ᩑᩅᩴ ᨳᩮᩁᨲᩁᩮᩣᨾ᩠ᩉᩦᨲᩥ ᨶᩅᨠᨲᩁᩴ ᩋᩅᨩᩣᨶᩣᨲᩥ.
</Paragraph>

</Division>
<Division number="394" book="pari">

<Paragraph number="1864" book="pari">
<Emphasis>ᩋᩈᨾ᩠ᨸᨲ᩠ᨲᩴ ᨶ ᨻ᩠ᨿᩣᩉᩁᩥᨲᨻ᩠ᨻᨶ᩺</Emphasis>ᨲᩥ ᩋᨶᩮᩣᨲᩥᨱ᩠ᨱᩴ ᨽᩣᩁᩴ ᨶ ᩒᨲᩣᩁᩮᨲᨻ᩠ᨻᩴ. <Emphasis>ᩈᨾ᩠ᨸᨲ᩠ᨲᩴ ᨵᨾ᩠ᨾᨲᩮᩣ ᩅᩥᨶᨿᨲᩮᩣ ᨶ ᨸᩁᩥᩉᩣᨸᩮᨲᨻ᩠ᨻᨶ᩺</Emphasis>ᨲᩥ ᨿᩴᩋᨲ᩠ᨳᩣᨿ ᩈᩴᨥᩮᩣ ᩈᨶ᩠ᨶᩥᨸᨲᩥᨲᩮᩣ ᩉᩮᩣᨲᩥ, ᨲᩴ ᩋᨲ᩠ᨳᩴ ᨵᨾ᩠ᨾᨲᩮᩣ ᩅᩥᨶᨿᨲᩮᩣ ᨶ ᨸᩁᩥᩉᩣᨸᩮᨲᨻ᩠ᨻᩴ.
</Paragraph>

</Division>
<Division number="395" book="pari">

<Paragraph number="1865" book="pari">
<Emphasis>ᨿᩮᨶ ᨵᨾ᩠ᨾᩮᨶᩣ</Emphasis>ᨲᩥ ᨽᩪᨲᩮᨶ ᩅᨲ᩠ᨳᩩᨶᩣ. <Emphasis>ᨿᩮᨶ ᩅᩥᨶᨿᩮᨶᩣ</Emphasis>ᨲᩥ ᨧᩮᩣᨴᩮᨲ᩠ᩅᩣ ᩈᩣᩁᩮᨲ᩠ᩅᩣ. <Emphasis>ᨿᩮᨶ ᩈᨲ᩠ᨳᩩᩈᩣᩈᨶᩮᨶᩣ</Emphasis>ᨲᩥ ᨬᨲ᩠ᨲᩥᩈᨾ᩠ᨸᨴᩤᨿ ᩋᨶᩩᩔᩣᩅᨶᩈᨾ᩠ᨸᨴᩤᨿ, ᨿᩮᨶ ᨵᨾ᩠ᨾᩮᨶ ᨿᩮᨶ ᩅᩥᨶᨿᩮᨶ ᨿᩮᨶ ᩈᨲ᩠ᨳᩩᩈᩣᩈᨶᩮᨶ ᨲᩴ ᩋᨵᩥᨠᩁᨱᩴ ᩅᩪᨸᩈᨾ᩠ᨾᨲᩥ, ᨲᨳᩣ ᨲᩴ ᩋᨵᩥᨠᩁᨱᩴ ᩅᩪᨸᩈᨾᩮᨲᨻ᩠ᨻᨶ᩠ᨲᩥ.
</Paragraph>
</Division>