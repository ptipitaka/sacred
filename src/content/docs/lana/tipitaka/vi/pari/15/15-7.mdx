---
title: "15.7 ᨸᩩᨧ᩠ᨨᩣᩅᩥᨽᩣᨣ"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="398" book="pari">

<Paragraph number="1870" book="pari">
ᨠᩥᩴ ᨲᩮ ᨴᩥᨭ᩠ᨮᨶ᩠ᨲᩥ ᨠᨲᨾᩣ ᨸᩩᨧ᩠ᨨᩣ? ᨠᩥᨶ᩠ᨲᩥ ᨲᩮ ᨴᩥᨭ᩠ᨮᨶ᩠ᨲᩥ ᨠᨲᨾᩣ ᨸᩩᨧ᩠ᨨᩣ? ᨠᨴᩤ ᨲᩮ ᨴᩥᨭ᩠ᨮᨶ᩠ᨲᩥ ᨠᨲᨾᩣ ᨸᩩᨧ᩠ᨨᩣ? ᨠᨲ᩠ᨳ ᨲᩮ ᨴᩥᨭ᩠ᨮᨶ᩠ᨲᩥ ᨠᨲᨾᩣ ᨸᩩᨧ᩠ᨨᩣ?
</Paragraph>

</Division>
<Division number="399" book="pari">

<Paragraph number="1871" book="pari">
<Emphasis>ᨠᩥᩴ ᨲᩮ ᨴᩥᨭ᩠ᨮᨶ᩺</Emphasis>ᨲᩥ ᩅᨲ᩠ᨳᩩᨸᩩᨧ᩠ᨨᩣ, ᩅᩥᨸᨲ᩠ᨲᩥᨸᩩᨧ᩠ᨨᩣ, ᩋᩣᨸᨲ᩠ᨲᩥᨸᩩᨧ᩠ᨨᩣ, ᩋᨩ᩠ᨫᩣᨧᩣᩁᨸᩩᨧ᩠ᨨᩣ. ᩅᨲ᩠ᨳᩩᨸᩩᨧ᩠ᨨᩣᨲᩥ—  ᩋᨭ᩠ᨮᨸᩣᩁᩣᨩᩥᨠᩣᨶᩴ ᩅᨲ᩠ᨳᩩᨸᩩᨧ᩠ᨨᩣ, ᨲᩮᩅᩦᩈᩈᩴᨥᩣᨴᩥᩈᩮᩈᩣᨶᩴ ᩅᨲ᩠ᨳᩩᨸᩩᨧ᩠ᨨᩣ, ᨴ᩠ᩅᩮᩋᨶᩥᨿᨲᩣᨶᩴ ᩅᨲ᩠ᨳᩩᨸᩩᨧ᩠ᨨᩣ, ᨴ᩠ᩅᩮᨧᨲ᩠ᨲᩣᩁᩦᩈᨶᩥᩔᨣ᩠ᨣᩥᨿᩣᨶᩴ ᩅᨲ᩠ᨳᩩᨸᩩᨧ᩠ᨨᩣ, ᩋᨭ᩠ᨮᩣᩈᩦᨲᩥᩈᨲᨸᩣᨧᩥᨲ᩠ᨲᩥᨿᩣᨶᩴ ᩅᨲ᩠ᨳᩩᨸᩩᨧ᩠ᨨᩣ, ᨴ᩠ᩅᩤᨴᩈᨸᩣᨭᩥᨴᩮᩈᨶᩦᨿᩣᨶᩴ ᩅᨲ᩠ᨳᩩᨸᩩᨧ᩠ᨨᩣ, ᨴᩩᨠ᩠ᨠᨭᩣᨶᩴ ᩅᨲ᩠ᨳᩩᨸᩩᨧ᩠ᨨᩣ, ᨴᩩᨻ᩠ᨽᩣᩈᩥᨲᩣᨶᩴ ᩅᨲ᩠ᨳᩩᨸᩩᨧ᩠ᨨᩣ. ᩅᩥᨸᨲ᩠ᨲᩥᨸᩩᨧ᩠ᨨᩣᨲᩥ—  ᩈᩦᩃᩅᩥᨸᨲ᩠ᨲᩥᨸᩩᨧ᩠ᨨᩣ, ᩋᩣᨧᩣᩁᩅᩥᨸᨲ᩠ᨲᩥᨸᩩᨧ᩠ᨨᩣ, ᨴᩥᨭ᩠ᨮᩥᩅᩥᨸᨲ᩠ᨲᩥᨸᩩᨧ᩠ᨨᩣ, ᩋᩣᨩᩦᩅᩅᩥᨸᨲ᩠ᨲᩥᨸᩩᨧ᩠ᨨᩣ. ᩋᩣᨸᨲ᩠ᨲᩥᨸᩩᨧ᩠ᨨᩣᨲᩥ—  ᨸᩣᩁᩣᨩᩥᨠᩣᨸᨲ᩠ᨲᩥᨸᩩᨧ᩠ᨨᩣ, ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨸᩩᨧ᩠ᨨᩣ, ᨳᩩᩃᩖᨧ᩠ᨧᨿᩣᨸᨲ᩠ᨲᩥᨸᩩᨧ᩠ᨨᩣ, ᨸᩣᨧᩥᨲ᩠ᨲᩥᨿᩣᨸᨲ᩠ᨲᩥᨸᩩᨧ᩠ᨨᩣ, ᨸᩣᨭᩥᨴᩮᩈᨶᩦᨿᩣᨸᨲ᩠ᨲᩥᨸᩩᨧ᩠ᨨᩣ, ᨴᩩᨠ᩠ᨠᨭᩣᨸᨲ᩠ᨲᩥᨸᩩᨧ᩠ᨨᩣ, ᨴᩩᨻ᩠ᨽᩣᩈᩥᨲᩣᨸᨲ᩠ᨲᩥᨸᩩᨧ᩠ᨨᩣ. ᩋᨩ᩠ᨫᩣᨧᩣᩁᨸᩩᨧ᩠ᨨᩣᨲᩥ—  ᨴ᩠ᩅᨿᩴᨴ᩠ᩅᨿᩈᨾᩣᨸᨲ᩠ᨲᩥᨸᩩᨧ᩠ᨨᩣ.
</Paragraph>

</Division>
<Division number="400" book="pari">

<Paragraph number="1872" book="pari">
<Emphasis>ᨠᩥᨶ᩠ᨲᩥ ᨲᩮ ᨴᩥᨭ᩠ᨮᨶ᩺</Emphasis>ᨲᩥ ᩃᩥᩘᨣᨸᩩᨧ᩠ᨨᩣ, ᩍᩁᩥᨿᩣᨸᨳᨸᩩᨧ᩠ᨨᩣ, ᩋᩣᨠᩣᩁᨸᩩᨧ᩠ᨨᩣ, ᩅᩥᨸ᩠ᨸᨠᩣᩁᨸᩩᨧ᩠ᨨᩣ. ᩃᩥᩘᨣᨸᩩᨧ᩠ᨨᩣᨲᩥ—  ᨴᩦᨥᩴ ᩅᩤ ᩁᩔᩴ ᩅᩤ ᨠᨱ᩠ᩉᩴ ᩅᩤ ᩒᨴᩤᨲᩴ ᩅᩤ. ᩍᩁᩥᨿᩣᨸᨳᨸᩩᨧ᩠ᨨᩣᨲᩥ ᨣᨧ᩠ᨨᨶ᩠ᨲᩴ ᩅᩤ ᨮᩥᨲᩴ ᩅᩤ ᨶᩥᩈᩥᨶ᩠ᨶᩴ ᩅᩤ ᨶᩥᨸᨶ᩠ᨶᩴ ᩅᩤ. ᩋᩣᨠᩣᩁᨸᩩᨧ᩠ᨨᩣᨲᩥ ᨣᩥᩉᩥᩃᩥᩘᨣᩮ ᩅᩤ ᨲᩥᨲ᩠ᨳᩥᨿᩃᩥᩘᨣᩮ ᩅᩤ ᨸᨻ᩠ᨻᨩᩥᨲᩃᩥᩘᨣᩮ ᩅᩤ. ᩅᩥᨸ᩠ᨸᨠᩣᩁᨸᩩᨧ᩠ᨨᩣᨲᩥ ᨣᨧ᩠ᨨᨶ᩠ᨲᩴ ᩅᩤ ᨮᩥᨲᩴ ᩅᩤ ᨶᩥᩈᩥᨶ᩠ᨶᩴ ᩅᩤ ᨶᩥᨸᨶ᩠ᨶᩴ ᩅᩤ.
</Paragraph>

</Division>
<Division number="401" book="pari">

<Paragraph number="1873" book="pari">
<Emphasis>ᨠᨴᩤ ᨲᩮ ᨴᩥᨭ᩠ᨮᨶ᩺</Emphasis>ᨲᩥ ᨠᩣᩃᨸᩩᨧ᩠ᨨᩣ, ᩈᨾᨿᨸᩩᨧ᩠ᨨᩣ, ᨴᩥᩅᩈᨸᩩᨧ᩠ᨨᩣ, ᩏᨲᩩᨸᩩᨧ᩠ᨨᩣ. ᨠᩣᩃᨸᩩᨧ᩠ᨨᩣᨲᩥ ᨸᩩᨻ᩠ᨻᨱ᩠ᩉᨠᩣᩃᩮ ᩅᩤ ᨾᨩ᩠ᨫᨶ᩠ᩉᩥᨠᨠᩣᩃᩮ ᩅᩤ ᩈᩣᨿᨶ᩠ᩉᨠᩣᩃᩮ ᩅᩤ. ᩈᨾᨿᨸᩩᨧ᩠ᨨᩣᨲᩥ ᨸᩩᨻ᩠ᨻᨱ᩠ᩉᩈᨾᨿᩮ ᩅᩤ ᨾᨩ᩠ᨫᨶ᩠ᩉᩥᨠᩈᨾᨿᩮ ᩅᩤ ᩈᩣᨿᨶ᩠ᩉᩈᨾᨿᩮ ᩅᩤ. ᨴᩥᩅᩈᨸᩩᨧ᩠ᨨᩣᨲᩥ ᨸᩩᩁᩮᨽᨲ᩠ᨲᩴ ᩅᩤ ᨸᨧ᩠ᨨᩣᨽᨲ᩠ᨲᩴ ᩅᩤ ᩁᨲ᩠ᨲᩥᩴ ᩅᩤ ᨴᩥᩅᩤ ᩅᩤ ᨠᩣᩊᩮ ᩅᩤ ᨩᩩᨱ᩠ᩉᩮ ᩅᩤ. ᩏᨲᩩᨸᩩᨧ᩠ᨨᩣᨲᩥ ᩉᩮᨾᨶ᩠ᨲᩮ ᩅᩤ ᨣᩥᨾ᩠ᩉᩮ ᩅᩤ ᩅᩔᩮ ᩅᩤ.
</Paragraph>

</Division>
<Division number="402" book="pari">

<Paragraph number="1874" book="pari">
<Emphasis>ᨠᨲ᩠ᨳ ᨲᩮ ᨴᩥᨭ᩠ᨮᨶ᩺</Emphasis>ᨲᩥ ᨮᩣᨶᨸᩩᨧ᩠ᨨᩣ, ᨽᩪᨾᩥᨸᩩᨧ᩠ᨨᩣ, ᩒᨠᩣᩈᨸᩩᨧ᩠ᨨᩣ, ᨸᨴᩮᩈᨸᩩᨧ᩠ᨨᩣ. ᨮᩣᨶᨸᩩᨧ᩠ᨨᩣᨲᩥ ᨽᩪᨾᩥᨿᩣ ᩅᩤ ᨸᨳᩅᩥᨿᩣ ᩅᩤ ᨵᩁᨱᩥᨿᩣ ᩅᩤ ᨩᨣᨲᩥᨿᩣ ᩅᩤ. ᨽᩪᨾᩥᨸᩩᨧ᩠ᨨᩣᨲᩥ ᨽᩪᨾᩥᨿᩣ ᩅᩤ ᨸᨳᩅᩥᨿᩣ ᩅᩤ ᨸᨻ᩠ᨻᨲᩮ ᩅᩤ ᨸᩣᩈᩣᨱᩮ ᩅᩤ ᨸᩣᩈᩣᨴᩮ ᩅᩤ. ᩒᨠᩣᩈᨸᩩᨧ᩠ᨨᩣᨲᩥ ᨸᩩᩁᨲ᩠ᨳᩥᨾᩮ ᩅᩤ ᩒᨠᩣᩈᩮ ᨸᨧ᩠ᨨᩥᨾᩮ ᩅᩤ ᩒᨠᩣᩈᩮ ᩏᨲ᩠ᨲᩁᩮ ᩅᩤ ᩒᨠᩣᩈᩮ ᨴᨠ᩠ᨡᩥᨱᩮ ᩅᩤ ᩒᨠᩣᩈᩮ. ᨸᨴᩮᩈᨸᩩᨧ᩠ᨨᩣᨲᩥ ᨸᩩᩁᨲ᩠ᨳᩥᨾᩮ ᩅᩤ ᨸᨴᩮᩈᩮ ᨸᨧ᩠ᨨᩥᨾᩮ ᩅᩤ ᨸᨴᩮᩈᩮ ᩏᨲ᩠ᨲᩁᩮ ᩅᩤ ᨸᨴᩮᩈᩮ ᨴᨠ᩠ᨡᩥᨱᩮ ᩅᩤ ᨸᨴᩮᩈᩮᨲᩥ.

</Paragraph>
</Division>

<Paragraph number="1875" type="center" book="pari">
ᨾᩉᩣᩈᩘᨣᩤᨾᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="1876" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1877" type="verses" book="pari">
_ᩅᨲ᩠ᨳᩩ ᨶᩥᨴᩤᨶᩴ ᩋᩣᨠᩣᩁᩮᩣ,_  
_ᨸᩩᨻ᩠ᨻᩣᨸᩁᩴ ᨠᨲᩣᨠᨲᩴ;_  
_ᨠᨾ᩠ᨾᩣᨵᩥᨠᩁᨱᨬ᩠ᨧᩮᩅ,_  
_ᩈᨾᨳᩮᩣ ᨨᨶ᩠ᨴᨣᩤᨾᩥ ᨧ._  

</Paragraph>

<Paragraph number="1878" type="verses" book="pari">
_ᨴᩮᩤᩈᩣ ᨾᩮᩣᩉᩣ ᨽᨿᩣ ᨧᩮᩅ,_  
_ᩈᨬ᩠ᨬᩣ ᨶᩥᨩ᩠ᨫᩣᨸᨶᩮᨶ ᨧ;_  
_ᨸᩮᨠ᩠ᨡᩣ ᨸᩈᩣᨴᩮ ᨸᨠ᩠ᨡᩮᩣᨾ᩠ᩉᩥ,_  
_ᩈᩩᨲᨳᩮᩁᨲᩁᩮᨶ ᨧ._  

</Paragraph>

<Paragraph number="1879" type="verses" book="pari">
_ᩋᩈᨾ᩠ᨸᨲ᩠ᨲᨬ᩠ᨧ ᩈᨾ᩠ᨸᨲ᩠ᨲᩴ,_  
_ᨵᨾ᩠ᨾᩮᨶ ᩅᩥᨶᨿᩮᨶ ᨧ;_  
_ᩈᨲ᩠ᨳᩩᩔ ᩈᩣᩈᨶᩮᨶᩣᨸᩥ,_  
_ᨾᩉᩣᩈᩘᨣᩤᨾᨬᩣᨸᨶᩣᨲᩥ._
</Paragraph>