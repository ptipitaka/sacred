---
title: "10.4 ᩋᩈᩣᨵᩤᩁᨱᩣᨴᩥ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="338" book="pari">

<Paragraph number="1652" book="pari">
_“ᩅᩦᩈᩴ ᨴ᩠ᩅᩮ ᩈᨲᩣᨶᩥ,_  
_ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩤᨶᩥ;_  
ᩏᨴ᩠ᨴᩮᩈᩴ ᩋᩣᨣᨧ᩠ᨨᨶ᩠ᨲᩥ ᩏᨸᩮᩣᩈᨳᩮᩈᩩ,_  
_ᨲᩦᨱᩥ ᩈᨲᩣᨶᩥ ᨧᨲ᩠ᨲᩣᩁᩥ;_  
_ᨽᩥᨠ᩠ᨡᩩᨶᩦᨶᩴ ᩈᩥᨠ᩠ᨡᩣᨸᨴᩤᨶᩥ,_  
ᩏᨴ᩠ᨴᩮᩈᩴ ᩋᩣᨣᨧ᩠ᨨᨶ᩠ᨲᩥ ᩏᨸᩮᩣᩈᨳᩮᩈᩩ._  

</Paragraph>

<Paragraph number="1653" type="verses" book="pari">
_ᨨᨧᨲ᩠ᨲᩣᩁᩦᩈᩣ ᨽᩥᨠ᩠ᨡᩪᨶᩴ,_  
_ᨽᩥᨠ᩠ᨡᩩᨶᩦᩉᩥ ᩋᩈᩣᨵᩤᩁᨱᩣ;_  
_ᩈᨲᩴ ᨲᩥᩴᩈᩣ ᨧ ᨽᩥᨠ᩠ᨡᩩᨶᩦᨶᩴ,_  
_ᨽᩥᨠ᩠ᨡᩪᩉᩥ ᩋᩈᩣᨵᩤᩁᨱᩣ._  

</Paragraph>

<Paragraph number="1654" book="pari">
_ᩈᨲᩴ ᩈᨲ᩠ᨲᨲᩥ ᨨᨧ᩠ᨧᩮᩅ,_  
ᩏᨽᩥᨶ᩠ᨶᩴ ᩋᩈᩣᨵᩤᩁᨱᩣ;_  
_ᩈᨲᩴ ᩈᨲ᩠ᨲᨲᩥ ᨧᨲ᩠ᨲᩣᩁᩥ,_  
ᩏᨽᩥᨶ᩠ᨶᩴ ᩈᨾᩈᩥᨠ᩠ᨡᨲᩣ._  

</Paragraph>

<Paragraph number="1655" type="verses" book="pari">
_ᩅᩦᩈᩴ ᨴ᩠ᩅᩮ ᩈᨲᩣᨶᩥ,_  
_ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩤᨶᩥ;_  
ᩏᨴ᩠ᨴᩮᩈᩴ ᩋᩣᨣᨧ᩠ᨨᨶ᩠ᨲᩥ ᩏᨸᩮᩣᩈᨳᩮᩈᩩ,_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ._  

</Paragraph>

<Paragraph number="1656" type="verses" book="pari">
_ᨸᩣᩁᩣᨩᩥᨠᩣᨶᩥ ᨧᨲ᩠ᨲᩣᩁᩥ,_  
_ᩈᩴᨥᩣᨴᩥᩈᩮᩈᩣᨶᩥ ᨽᩅᨶ᩠ᨲᩥ ᨲᩮᩁᩈ;_  
_ᩋᨶᩥᨿᨲᩣ ᨴ᩠ᩅᩮ ᩉᩮᩣᨶ᩠ᨲᩥ._  

</Paragraph>

<Paragraph number="1657" type="verses" book="pari">
_ᨶᩥᩔᨣ᩠ᨣᩥᨿᩣᨶᩥ ᨲᩥᩴᩈᩮᩅ,_  
_ᨴ᩠ᩅᩮᨶᩅᩩᨲᩥ ᨧ ᨡᩩᨴ᩠ᨴᨠᩣ;_  
_ᨧᨲ᩠ᨲᩣᩁᩮᩣ ᨸᩣᨭᩥᨴᩮᩈᨶᩦᨿᩣ,_  
_ᨸᨬ᩠ᨧᩈᨲ᩠ᨲᨲᩥ ᩈᩮᨡᩥᨿᩣ._  

</Paragraph>

<Paragraph number="1658" book="pari">
_ᩅᩦᩈᩴ ᨴ᩠ᩅᩮ ᩈᨲᩣᨶᩥ ᨧᩥᨾᩮ ᩉᩮᩣᨶ᩠ᨲᩥ,_  
_ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩤᨶᩥ;_  
ᩏᨴ᩠ᨴᩮᩈᩴ ᩋᩣᨣᨧ᩠ᨨᨶ᩠ᨲᩥ ᩏᨸᩮᩣᩈᨳᩮᩈᩩ._  

</Paragraph>

<Paragraph number="1659" type="verses" book="pari">
_ᨲᩦᨱᩥ ᩈᨲᩣᨶᩥ ᨧᨲ᩠ᨲᩣᩁᩥ,_  
_ᨽᩥᨠ᩠ᨡᩩᨶᩦᨶᩴ ᩈᩥᨠ᩠ᨡᩣᨸᨴᩤᨶᩥ;_  
ᩏᨴ᩠ᨴᩮᩈᩴ ᩋᩣᨣᨧ᩠ᨨᨶ᩠ᨲᩥ ᩏᨸᩮᩣᩈᨳᩮᩈᩩ,_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ._  

</Paragraph>

<Paragraph number="1660" type="verses" book="pari">
_ᨸᩣᩁᩣᨩᩥᨠᩣᨶᩥ ᩋᨭ᩠ᨮ,_  
_ᩈᩴᨥᩣᨴᩥᩈᩮᩈᩣᨶᩥ ᨽᩅᨶ᩠ᨲᩥ ᩈᨲ᩠ᨲᩁᩈ;_  
_ᨶᩥᩔᨣ᩠ᨣᩥᨿᩣᨶᩥ ᨲᩥᩴᩈᩮᩅ,_  
_ᩈᨲᩴ ᩈᨭ᩠ᨮᩥ ᨨ ᨧᩮᩅ;_  
_ᨡᩩᨴ᩠ᨴᨠᩣᨶᩥ ᨸᩅᩩᨧ᩠ᨧᨶ᩠ᨲᩥ._  

</Paragraph>

<Paragraph number="1661" type="verses" book="pari">
_ᩋᨭ᩠ᨮ ᨸᩣᨭᩥᨴᩮᩈᨶᩦᨿᩣ,_  
_ᨸᨬ᩠ᨧᩈᨲ᩠ᨲᨲᩥ ᩈᩮᨡᩥᨿᩣ;_  
_ᨲᩦᨱᩥ ᩈᨲᩣᨶᩥ ᨧᨲ᩠ᨲᩣᩁᩥ ᨧᩥᨾᩮ ᩉᩮᩣᨶ᩠ᨲᩥ,_  
_ᨽᩥᨠ᩠ᨡᩩᨶᩦᨶᩴ ᩈᩥᨠ᩠ᨡᩣᨸᨴᩤᨶᩥ;_  
ᩏᨴ᩠ᨴᩮᩈᩴ ᩋᩣᨣᨧ᩠ᨨᨶ᩠ᨲᩥ ᩏᨸᩮᩣᩈᨳᩮᩈᩩ._  

</Paragraph>

<Paragraph number="1662" type="verses" book="pari">
_ᨨᨧᨲ᩠ᨲᩣᩁᩦᩈᩣ ᨽᩥᨠ᩠ᨡᩪᨶᩴ,_  
_ᨽᩥᨠ᩠ᨡᩩᨶᩦᩉᩥ ᩋᩈᩣᨵᩤᩁᨱᩣ;_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ._  

</Paragraph>

<Paragraph number="1663" type="verses" book="pari">
_ᨨ ᩈᩴᨥᩣᨴᩥᩈᩮᩈᩣ,_  
_ᨴ᩠ᩅᩮ ᩋᨶᩥᨿᨲᩮᩉᩥ ᩋᨭ᩠ᨮ;_  
_ᨶᩥᩔᨣ᩠ᨣᩥᨿᩣᨶᩥ ᨴ᩠ᩅᩤᨴᩈ,_  
_ᨲᩮᩉᩥ ᨲᩮ ᩉᩮᩣᨶ᩠ᨲᩥ ᩅᩦᩈᨲᩥ._  

</Paragraph>

<Paragraph number="1664" type="verses" book="pari">
_ᨴ᩠ᩅᩮᩅᩦᩈᨲᩥ ᨡᩩᨴ᩠ᨴᨠᩣ,_  
_ᨧᨲᩩᩁᩮᩣ ᨸᩣᨭᩥᨴᩮᩈᨶᩦᨿᩣ;_  
_ᨨᨧᨲ᩠ᨲᩣᩁᩦᩈᩣ ᨧᩥᨾᩮ ᩉᩮᩣᨶ᩠ᨲᩥ,_  
_ᨽᩥᨠ᩠ᨡᩪᨶᩴ ᨽᩥᨠ᩠ᨡᩩᨶᩦᩉᩥ ᩋᩈᩣᨵᩤᩁᨱᩣ._  

</Paragraph>

<Paragraph number="1665" type="verses" book="pari">
_ᩈᨲᩴ ᨲᩥᩴᩈᩣ ᨧ ᨽᩥᨠ᩠ᨡᩩᨶᩦᨶᩴ,_  
_ᨽᩥᨠ᩠ᨡᩪᩉᩥ ᩋᩈᩣᨵᩤᩁᨱᩣ;_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ._  

</Paragraph>

<Paragraph number="1666" type="verses" book="pari">
_ᨸᩣᩁᩣᨩᩥᨠᩣᨶᩥ ᨧᨲ᩠ᨲᩣᩁᩥ,_  
_ᩈᩴᨥᨾ᩠ᩉᩣ ᨴᩈ ᨶᩥᩔᩁᩮ;_  
_ᨶᩥᩔᨣ᩠ᨣᩥᨿᩣᨶᩥ ᨴ᩠ᩅᩤᨴᩈ,_  
_ᨨᨶ᩠ᨶᩅᩩᨲᩥ ᨧ ᨡᩩᨴ᩠ᨴᨠᩣ;_  
_ᩋᨭ᩠ᨮ ᨸᩣᨭᩥᨴᩮᩈᨶᩦᨿᩣ._  

</Paragraph>

<Paragraph number="1667" type="verses" book="pari">
_ᩈᨲᩴ ᨲᩥᩴᩈᩣ ᨧᩥᨾᩮ ᩉᩮᩣᨶ᩠ᨲᩥ,_  
_ᨽᩥᨠ᩠ᨡᩩᨶᩦᨶᩴ ᨽᩥᨠ᩠ᨡᩪᩉᩥ ᩋᩈᩣᨵᩤᩁᨱᩣ;_  
_ᩈᨲᩴ ᩈᨲ᩠ᨲᨲᩥ ᨨᨧ᩠ᨧᩮᩅ,_  
ᩏᨽᩥᨶ᩠ᨶᩴ ᩋᩈᩣᨵᩤᩁᨱᩣ;_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ._  

</Paragraph>

<Paragraph number="1668" type="verses" book="pari">
_ᨸᩣᩁᩣᨩᩥᨠᩣᨶᩥ ᨧᨲ᩠ᨲᩣᩁᩥ,_  
_ᩈᩴᨥᩣᨴᩥᩈᩮᩈᩣᨶᩥ ᨽᩅᨶ᩠ᨲᩥ ᩈᩮᩣᩊᩈ;_  
_ᩋᨶᩥᨿᨲᩣ ᨴ᩠ᩅᩮ ᩉᩮᩣᨶ᩠ᨲᩥ,_  
_ᨶᩥᩔᨣ᩠ᨣᩥᨿᩣᨶᩥ ᨧᨲᩩᩅᩦᩈᨲᩥ;_  
_ᩈᨲᩴ ᩋᨭ᩠ᨮᩣᩁᩈᩣ ᨧᩮᩅ,_  
_ᨡᩩᨴ᩠ᨴᨠᩣᨶᩥ ᨸᩅᩩᨧ᩠ᨧᨶ᩠ᨲᩥ;_  
_ᨴ᩠ᩅᩤᨴᩈ ᨸᩣᨭᩥᨴᩮᩈᨶᩦᨿᩣ._  

</Paragraph>

<Paragraph number="1669" book="pari">
_ᩈᨲᩴ ᩈᨲ᩠ᨲᨲᩥ ᨨᨧ᩠ᨧᩮᩅᩥᨾᩮ ᩉᩮᩣᨶ᩠ᨲᩥ,_  
ᩏᨽᩥᨶ᩠ᨶᩴ ᩋᩈᩣᨵᩤᩁᨱᩣ;_  
_ᩈᨲᩴ ᩈᨲ᩠ᨲᨲᩥ ᨧᨲ᩠ᨲᩣᩁᩥ,_  
ᩏᨽᩥᨶ᩠ᨶᩴ ᩈᨾᩈᩥᨠ᩠ᨡᨲᩣ;_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ._  

</Paragraph>

<Paragraph number="1670" type="verses" book="pari">
_ᨸᩣᩁᩣᨩᩥᨠᩣᨶᩥ ᨧᨲ᩠ᨲᩣᩁᩥ,_  
_ᩈᩴᨥᩣᨴᩥᩈᩮᩈᩣᨶᩥ ᨽᩅᨶ᩠ᨲᩥ ᩈᨲ᩠ᨲ;_  
_ᨶᩥᩔᨣ᩠ᨣᩥᨿᩣᨶᩥ ᩋᨭ᩠ᨮᩣᩁᩈ,_  
_ᩈᨾᩈᨲ᩠ᨲᨲᩥ ᨡᩩᨴ᩠ᨴᨠᩣ;_  
_ᨸᨬ᩠ᨧᩈᨲ᩠ᨲᨲᩥ ᩈᩮᨡᩥᨿᩣᨶᩥ._  

</Paragraph>

<Paragraph number="1671" type="verses" book="pari">
_ᩈᨲᩴ ᩈᨲ᩠ᨲᨲᩥ ᨧᨲ᩠ᨲᩣᩁᩥ ᨧᩥᨾᩮ ᩉᩮᩣᨶ᩠ᨲᩥ,_  
ᩏᨽᩥᨶ᩠ᨶᩴ ᩈᨾᩈᩥᨠ᩠ᨡᨲᩣ;_  
_ᩋᨭ᩠ᨮᩮᩅ ᨸᩣᩁᩣᨩᩥᨠᩣ ᨿᩮ ᨴᩩᩁᩣᩈᨴᩤ,_  
_ᨲᩣᩃᩅᨲ᩠ᨳᩩᩈᨾᩪᨸᨾᩣ._  

</Paragraph>

<Paragraph number="1672" type="verses" book="pari">
_ᨸᨱ᩠ᨯᩩᨸᩃᩣᩈᩮᩣ ᨸᩩᨳᩩᩈᩥᩃᩣ,_  
_ᩈᩦᩈᨧ᩠ᨨᩥᨶ᩠ᨶᩮᩣᩅ ᩈᩮᩣ ᨶᩁᩮᩣ;_  
_ᨲᩣᩃᩮᩣᩅ ᨾᨲ᩠ᨳᨠᨧ᩠ᨨᩥᨶ᩠ᨶᩮᩣ,_  
_ᩋᩅᩥᩁᩩᩊ᩠ᩉᩦ ᨽᩅᨶ᩠ᨲᩥ ᨲᩮ._  

</Paragraph>

<Paragraph number="1673" type="verses" book="pari">
_ᨲᩮᩅᩦᩈᨲᩥ ᩈᩴᨥᩣᨴᩥᩈᩮᩈᩣ,_  
_ᨴ᩠ᩅᩮ ᩋᨶᩥᨿᨲᩣ;_  
_ᨴ᩠ᩅᩮ ᨧᨲ᩠ᨲᩣᩁᩦᩈ ᨶᩥᩔᨣ᩠ᨣᩥᨿᩣ,_  
_ᩋᨭ᩠ᨮᩣᩈᩦᨲᩥᩈᨲᩴ ᨸᩣᨧᩥᨲ᩠ᨲᩥᨿᩣ;_  
_ᨴ᩠ᩅᩤᨴᩈ ᨸᩣᨭᩥᨴᩮᩈᨶᩦᨿᩣ._  

</Paragraph>

<Paragraph number="1674" type="verses" book="pari">
_ᨸᨬ᩠ᨧᩈᨲ᩠ᨲᨲᩥ ᩈᩮᨡᩥᨿᩣ,_  
_ᨲᩦᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ;_  
_ᩈᨾ᩠ᨾᩩᨡᩣ ᨧ ᨸᨭᩥᨬ᩠ᨬᩣᨿ,_  
_ᨲᩥᨱᩅᨲ᩠ᨳᩣᩁᨠᩮᨶ ᨧ._  

</Paragraph>

<Paragraph number="1675" type="verses" book="pari">
_ᨴ᩠ᩅᩮ ᩏᨸᩮᩣᩈᨳᩣ ᨴ᩠ᩅᩮ ᨸᩅᩤᩁᨱᩣ,_  
_ᨧᨲ᩠ᨲᩣᩁᩥ ᨠᨾ᩠ᨾᩣᨶᩥ ᨩᩥᨶᩮᨶ ᨴᩮᩈᩥᨲᩣ;_  
_ᨸᨬ᩠ᨧᩮᩅ ᩏᨴ᩠ᨴᩮᩈᩣ ᨧᨲᩩᩁᩮᩣ ᨽᩅᨶ᩠ᨲᩥ,_  
_ᩋᨶᨬ᩠ᨬᨳᩣ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ ᨧ ᨽᩅᨶ᩠ᨲᩥ ᩈᨲ᩠ᨲ._  

</Paragraph>

<Paragraph number="1676" type="verses" book="pari">
_ᩋᨵᩥᨠᩁᨱᩣᨶᩥ ᨧᨲ᩠ᨲᩣᩁᩥ,_  
_ᩈᨲ᩠ᨲᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ;_  
_ᨴ᩠ᩅᩦᩉᩥ ᨧᨲᩪᩉᩥ ᨲᩦᩉᩥ,_  
_ᨠᩥᨧ᩠ᨧᩴ ᩑᨠᩮᨶ ᩈᨾ᩠ᨾᨲᩥ”._
</Paragraph>
</Division>