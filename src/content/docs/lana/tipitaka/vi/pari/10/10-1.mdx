---
title: "10.1 ᩈᨲ᩠ᨲᨶᨣᩁᩮᩈᩩᨸᨬ᩠ᨬᨲ᩠ᨲᩈᩥᨠ᩠ᨡᩣᨸᨴ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="335" book="pari">

<Paragraph number="1615" type="verses" book="pari">
_“ᩑᨠᩴᩈᩴ ᨧᩦᩅᩁᩴ ᨠᨲ᩠ᩅᩣ,_  
_ᨸᨣ᩠ᨣᨱ᩠ᩉᩥᨲ᩠ᩅᩣᨶ ᩋᨬ᩠ᨩᩃᩥᩴ;_  
_ᩋᩣᩈᩦᩈᨾᩣᨶᩁᩪᨸᩮᩣᩅ,_  
_ᨠᩥᩔ ᨲ᩠ᩅᩴ ᩍᨵ ᨾᩣᨣᨲᩮᩣ”._  

</Paragraph>

<Paragraph number="1616" type="verses" book="pari">
_“ᨴ᩠ᩅᩦᩈᩩ ᩅᩥᨶᨿᩮᩈᩩ ᨿᩮ ᨸᨬ᩠ᨬᨲ᩠ᨲᩣ,_  
ᩏᨴ᩠ᨴᩮᩈᩴ ᩋᩣᨣᨧ᩠ᨨᨶ᩠ᨲᩥ ᩏᨸᩮᩣᩈᨳᩮᩈᩩ;_  
_ᨠᨲᩥ ᨲᩮ ᩈᩥᨠ᩠ᨡᩣᨸᨴᩤ ᩉᩮᩣᨶ᩠ᨲᩥ,_  
_ᨠᨲᩥᩈᩩ ᨶᨣᩁᩮᩈᩩ ᨸᨬ᩠ᨬᨲ᩠ᨲᩣ”._  

</Paragraph>

<Paragraph number="1617" type="verses" book="pari">
_“ᨽᨴ᩠ᨴᨠᩮᩣ ᨲᩮ ᩏᨾ᩠ᨾᩘᨣᩮᩤ,_  
_ᨿᩮᩣᨶᩥᩈᩮᩣ ᨸᩁᩥᨸᩩᨧ᩠ᨨᩈᩥ;_  
_ᨲᨣ᩠ᨥ ᨲᩮ ᩋᩉᨾᨠ᩠ᨡᩥᩔᩴ,_  
_ᨿᨳᩣᩈᩥ ᨠᩩᩈᩃᩮᩣ ᨲᨳᩣ”._  

</Paragraph>

<Paragraph number="1618" type="verses" book="pari">
_“ᨴ᩠ᩅᩦᩈᩩ ᩅᩥᨶᨿᩮᩈᩩ ᨿᩮ ᨸᨬ᩠ᨬᨲ᩠ᨲᩣ,_  
ᩏᨴ᩠ᨴᩮᩈᩴ ᩋᩣᨣᨧ᩠ᨨᨶ᩠ᨲᩥ ᩏᨸᩮᩣᩈᨳᩮᩈᩩ;_  
_ᩋᨯ᩠ᨰᩩᨯ᩠ᨰᩈᨲᩣᨶᩥ ᨲᩮ ᩉᩮᩣᨶ᩠ᨲᩥ,_  
_ᩈᨲ᩠ᨲᩈᩩ ᨶᨣᩁᩮᩈᩩ ᨸᨬ᩠ᨬᨲ᩠ᨲᩣ”._  

</Paragraph>

<Paragraph number="1619" type="verses" book="pari">
_“ᨠᨲᨾᩮᩈᩩ ᩈᨲ᩠ᨲᩈᩩ ᨶᨣᩁᩮᩈᩩ ᨸᨬ᩠ᨬᨲ᩠ᨲᩣ,_  
ᩍᩘᨥ ᨾᩮ ᨲ᩠ᩅᩴ ᨻ᩠ᨿᩣᨠᩁ ᨶᩴ;_  
_ᨲᩴ ᩅᨧᨶᨸᨳᩴ ᨶᩥᩈᩣᨾᨿᩥᨲ᩠ᩅᩣ,_  
_ᨸᨭᩥᨸᨩ᩠ᨩᩮᨾ ᩉᩥᨲᩣᨿ ᨶᩮᩣ ᩈᩥᨿᩣ”._  

</Paragraph>

<Paragraph number="1620" type="verses" book="pari">
_“ᩅᩮᩈᩣᩃᩥᨿᩴ ᩁᩣᨩᨣᩉᩮ,_  
_ᩈᩣᩅᨲ᩠ᨳᩥᨿᨬ᩠ᨧ ᩋᩣᩊᩅᩥᨿᩴ;_  
_ᨠᩮᩣᩈᨾ᩠ᨻᩥᨿᨬ᩠ᨧ ᩈᨠ᩠ᨠᩮᩈᩩ,_  
_ᨽᨣ᩠ᨣᩮᩈᩩ ᨧᩮᩅ ᨸᨬ᩠ᨬᨲ᩠ᨲᩣ”._  

</Paragraph>

<Paragraph number="1621" type="verses" book="pari">
_“ᨠᨲᩥ ᩅᩮᩈᩣᩃᩥᨿᩴ ᨸᨬ᩠ᨬᨲ᩠ᨲᩣ,_  
_ᨠᨲᩥ ᩁᩣᨩᨣᩉᩮ ᨠᨲᩣ;_  
_ᩈᩣᩅᨲ᩠ᨳᩥᨿᩴ ᨠᨲᩥ ᩉᩮᩣᨶ᩠ᨲᩥ,_  
_ᨠᨲᩥ ᩋᩣᩊᩅᩥᨿᩴ ᨠᨲᩣ”._  

</Paragraph>

<Paragraph number="1622" type="verses" book="pari">
_“ᨠᨲᩥ ᨠᩮᩣᩈᨾ᩠ᨻᩥᨿᩴ ᨸᨬ᩠ᨬᨲ᩠ᨲᩣ,_  
_ᨠᨲᩥ ᩈᨠ᩠ᨠᩮᩈᩩ ᩅᩩᨧ᩠ᨧᨶ᩠ᨲᩥ;_  
_ᨠᨲᩥ ᨽᨣ᩠ᨣᩮᩈᩩ ᨸᨬ᩠ᨬᨲ᩠ᨲᩣ,_  
_ᨲᩴ ᨾᩮ ᩋᨠ᩠ᨡᩣᩉᩥ ᨸᩩᨧ᩠ᨨᩥᨲᩮᩣ”._  

</Paragraph>

<Paragraph number="1623" type="verses" book="pari">
_“ᨴᩈ ᩅᩮᩈᩣᩃᩥᨿᩴ ᨸᨬ᩠ᨬᨲ᩠ᨲᩣ,_  
_ᩑᨠᩅᩦᩈ ᩁᩣᨩᨣᩉᩮ ᨠᨲᩣ;_  
_ᨨᩐᨶ ᨲᩦᨱᩥᩈᨲᩣᨶᩥ,_  
_ᩈᨻ᩠ᨻᩮ ᩈᩣᩅᨲ᩠ᨳᩥᨿᩴ ᨠᨲᩣ._  

</Paragraph>

<Paragraph number="1624" type="verses" book="pari">
_ᨨ ᩋᩣᩊᩅᩥᨿᩴ ᨸᨬ᩠ᨬᨲ᩠ᨲᩣ,_  
_ᩋᨭ᩠ᨮ ᨠᩮᩣᩈᨾ᩠ᨻᩥᨿᩴ ᨠᨲᩣ;_  
_ᩋᨭ᩠ᨮ ᩈᨠ᩠ᨠᩮᩈᩩ ᩅᩩᨧ᩠ᨧᨶ᩠ᨲᩥ,_  
_ᨲᨿᩮᩣ ᨽᨣ᩠ᨣᩮᩈᩩ ᨸᨬ᩠ᨬᨲ᩠ᨲᩣ._  

</Paragraph>

<Paragraph number="1625" type="verses" book="pari">
_ᨿᩮ ᩅᩮᩈᩣᩃᩥᨿᩴ ᨸᨬ᩠ᨬᨲ᩠ᨲᩣ,_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᨾᩮᨳᩩᨶᩅᩥᨣ᩠ᨣᩉᩩᨲ᩠ᨲᩁᩥ,_  
_ᩋᨲᩥᩁᩮᨠᨬ᩠ᨧ ᨠᩣᩊᨠᩴ._  

</Paragraph>

<Paragraph number="1626" type="verses" book="pari">
_ᨽᩪᨲᩴ ᨸᩁᨾ᩠ᨸᩁᨽᨲ᩠ᨲᩴ,_  
_ᨴᨶ᩠ᨲᨸᩮᩣᨶᩮᨶ ᩋᨧᩮᩃᨠᩮᩣ;_  
_ᨽᩥᨠ᩠ᨡᩩᨶᩦᩈᩩ ᨧ ᩋᨠ᩠ᨠᩮᩣᩈᩮᩣ,_  
_ᨴᩈᩮᨲᩮ ᩅᩮᩈᩣᩃᩥᨿᩴ ᨠᨲᩣ._  

</Paragraph>

<Paragraph number="1627" type="verses" book="pari">
_ᨿᩮ ᩁᩣᨩᨣᩉᩮ ᨸᨬ᩠ᨬᨲ᩠ᨲᩣ,_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᩋᨴᩥᨶ᩠ᨶᩣᨴᩤᨶᩴ ᩁᩣᨩᨣᩉᩮ,_  
_ᨴ᩠ᩅᩮ ᩋᨶᩩᨴ᩠ᨵᩴᩈᨶᩣ ᨴ᩠ᩅᩮᨸᩥ ᨧ ᨽᩮᨴᩤ._  

</Paragraph>

<Paragraph number="1628" type="verses" book="pari">
_ᩋᨶ᩠ᨲᩁᩅᩤᩈᨠᩴ ᩁᩪᨸᩥᨿᩴ ᩈᩩᨲ᩠ᨲᩴ,_  
ᩏᨩ᩠ᨫᩣᨸᨶᩮᨶ ᨧ ᨸᩣᨧᩥᨲᨸᩥᨱ᩠ᨯᩴ;_  
_ᨣᨱᨽᩮᩣᨩᨶᩴ ᩅᩥᨠᩣᩃᩮ ᨧ,_  
_ᨧᩣᩁᩥᨲ᩠ᨲᩴ ᨶᩉᩣᨶᩴ ᩐᨶᩅᩦᩈᨲᩥ._  

</Paragraph>

<Paragraph number="1629" type="verses" book="pari">
_ᨧᩦᩅᩁᩴ ᨴᨲ᩠ᩅᩣ ᩅᩮᩤᩈᩣᩈᨶ᩠ᨲᩥ,_  
_ᩑᨲᩮ ᩁᩣᨩᨣᩉᩮ ᨠᨲᩣ;_  
_ᨣᩥᩁᨣ᩠ᨣᨧᩁᩥᨿᩣ ᨲᨲ᩠ᨳᩮᩅ,_  
_ᨨᨶ᩠ᨴᨴᩤᨶᩮᨶ ᩑᨠᩅᩦᩈᨲᩥ._  

</Paragraph>

<Paragraph number="1630" type="verses" book="pari">
_ᨿᩮ ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩣ,_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᨸᩣᩁᩣᨩᩥᨠᩣᨶᩥ ᨧᨲ᩠ᨲᩣᩁᩥ,_  
_ᩈᩴᨥᩣᨴᩥᩈᩮᩈᩣ ᨽᩅᨶ᩠ᨲᩥ ᩈᩮᩣᩊᩈ._  

</Paragraph>

<Paragraph number="1631" type="verses" book="pari">
_ᩋᨶᩥᨿᨲᩣ ᨧ ᨴ᩠ᩅᩮ ᩉᩮᩣᨶ᩠ᨲᩥ,_  
_ᨶᩥᩔᨣ᩠ᨣᩥᨿᩣ ᨧᨲᩩᩅᩦᩈᨲᩥ;_  
_ᨨᨸᨬ᩠ᨬᩣᩈᩈᨲᨬ᩠ᨧᩮᩅ,_  
_ᨡᩩᨴ᩠ᨴᨠᩣᨶᩥ ᨸᩅᩩᨧ᩠ᨧᨶ᩠ᨲᩥ._  

</Paragraph>

<Paragraph number="1632" type="verses" book="pari">
_ᨴᩈᨿᩮᩅ ᨧ ᨣᩤᩁᨿ᩠ᩉᩣ,_  
_ᨴ᩠ᩅᩮᩈᨲ᩠ᨲᨲᩥ ᨧ ᩈᩮᨡᩥᨿᩣ;_  
_ᨨᩐᨶ ᨲᩦᨱᩥᩈᨲᩣᨶᩥ,_  
_ᩈᨻ᩠ᨻᩮ ᩈᩣᩅᨲ᩠ᨳᩥᨿᩴ ᨠᨲᩣ._  

</Paragraph>

<Paragraph number="1633" type="verses" book="pari">
_ᨿᩮ ᩋᩣᩊᩅᩥᨿᩴ ᨸᨬ᩠ᨬᨲ᩠ᨲᩣ,_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᨠᩩᨭᩥᨠᩮᩣᩈᩥᨿᩈᩮᨿ᩠ᨿᩣ ᨧ,_  
_ᨡᨱᨶᩮ ᨣᨧ᩠ᨨ ᨴᩮᩅᨲᩮ;_  
_ᩈᨸ᩠ᨸᩣᨱᨠᨬ᩠ᨧ ᩈᩥᨬ᩠ᨧᨶ᩠ᨲᩥ,_  
_ᨨ ᩑᨲᩮ ᩋᩣᩊᩅᩥᨿᩴ ᨠᨲᩣ._  

</Paragraph>

<Paragraph number="1634" type="verses" book="pari">
_ᨿᩮ ᨠᩮᩣᩈᨾ᩠ᨻᩥᨿᩴ ᨸᨬ᩠ᨬᨲ᩠ᨲᩣ,_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᨾᩉᩣᩅᩥᩉᩣᩁᩮᩣ ᨴᩮᩤᩅᨧᩔᩴ,_  
_ᩋᨬ᩠ᨬᩴ ᨴ᩠ᩅᩤᩁᩴ ᩈᩩᩁᩣᨿ ᨧ;_  
_ᩋᨶᩣᨴᩁᩥᨿᩴ ᩈᩉᨵᨾ᩠ᨾᩮᩣ,_  
_ᨸᨿᩮᩣᨸᩣᨶᩮᨶ ᩋᨭ᩠ᨮᨾᩴ._  

</Paragraph>

<Paragraph number="1635" type="verses" book="pari">
_ᨿᩮ ᩈᨠ᩠ᨠᩮᩈᩩ ᨸᨬ᩠ᨬᨲ᩠ᨲᩣ,_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᩑᩊᨠᩃᩮᩣᨾᩣᨶᩥ ᨸᨲ᩠ᨲᩮᩣ ᨧ,_  
_ᩒᩅᩤᨴᩮᩤ ᨧᩮᩅ ᨽᩮᩈᨩ᩠ᨩᩴ._  

</Paragraph>

<Paragraph number="1636" type="verses" book="pari">
_ᩈᩪᨧᩥ ᩋᩣᩁᨬ᩠ᨬᩥᨠᩮᩣ ᨧᩮᩅ,_  
_ᩋᨭ᩠ᨮᩮᨲᩮ ᨠᩣᨸᩥᩃᩅᨲ᩠ᨳᩅᩮ;_  
ᩏᨴᨠᩈᩩᨴ᩠ᨵᩥᨿᩣ ᩒᩅᩤᨴᩮᩤ,_  
_ᨽᩥᨠ᩠ᨡᩩᨶᩦᩈᩩ ᨸᩅᩩᨧ᩠ᨧᨶ᩠ᨲᩥ._  

</Paragraph>

<Paragraph number="1637" type="verses" book="pari">
_ᨿᩮ ᨽᨣ᩠ᨣᩮᩈᩩ ᨸᨬ᩠ᨬᨲ᩠ᨲᩣ,_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᩈᨾᩣᨴᩉᩥᨲ᩠ᩅᩣ ᩅᩥᩈᩥᨻ᩠ᨻᩮᨶ᩠ᨲᩥ,_  
_ᩈᩣᨾᩥᩈᩮᨶ ᩈᩈᩥᨲ᩠ᨳᨠᩴ._  

</Paragraph>

<Paragraph number="1638" type="verses" book="pari">
_ᨸᩣᩁᩣᨩᩥᨠᩣᨶᩥ ᨧᨲ᩠ᨲᩣᩁᩥ,_  
_ᩈᩴᨥᩣᨴᩥᩈᩮᩈᩣᨶᩥ ᨽᩅᨶ᩠ᨲᩥ;_  
_ᩈᨲ᩠ᨲ ᨧ ᨶᩥᩔᨣ᩠ᨣᩥᨿᩣᨶᩥ,_  
_ᩋᨭ᩠ᨮ ᨴ᩠ᩅᨲ᩠ᨲᩥᩴᩈ ᨡᩩᨴ᩠ᨴᨠᩣ._  

</Paragraph>

<Paragraph number="1639" type="verses" book="pari">
_ᨴ᩠ᩅᩮ ᨣᩤᩁᨿ᩠ᩉᩣ ᨲᨿᩮᩣ ᩈᩮᨠ᩠ᨡᩣ,_  
_ᨨᨸ᩠ᨸᨬ᩠ᨬᩣᩈ ᩈᩥᨠ᩠ᨡᩣᨸᨴᩤ;_  
_ᨨᩈᩩ ᨶᨣᩁᩮᩈᩩ ᨸᨬ᩠ᨬᨲ᩠ᨲᩣ,_  
_ᨻᩩᨴ᩠ᨵᩮᨶᩣᨴᩥᨧ᩠ᨧᨻᨶ᩠ᨵᩩᨶᩣ._  

</Paragraph>

<Paragraph number="1640" type="verses" book="pari">
_ᨨᩐᨶ ᨲᩦᨱᩥᩈᨲᩣᨶᩥ,_  
_ᩈᨻ᩠ᨻᩮ ᩈᩣᩅᨲ᩠ᨳᩥᨿᩴ ᨠᨲᩣ;_  
_ᨠᩣᩁᩩᨱᩥᨠᩮᨶ ᨻᩩᨴ᩠ᨵᩮᨶ,_  
_ᨣᩮᩤᨲᨾᩮᨶ ᨿᩈᩔᩥᨶᩣ”._
</Paragraph>
</Division>