---
title: "10.2 ᨧᨲᩩᩅᩥᨸᨲ᩠ᨲᩥ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="336" book="pari">

<Paragraph number="1641" type="verses" book="pari">
_“ᨿᩴ ᨲᩴ ᨸᩩᨧ᩠ᨨᩥᨾ᩠ᩉ ᩋᨠᩥᨲ᩠ᨲᨿᩥ ᨶᩮᩣ,_  
_ᨲᩴ ᨲᩴ ᨻ᩠ᨿᩣᨠᨲᩴ ᩋᨶᨬ᩠ᨬᨳᩣ;_  
_ᩋᨬ᩠ᨬᩴ ᨲᩴ ᨸᩩᨧ᩠ᨨᩣᨾᩥ ᨲᨴᩥᩘᨥ ᨻᩕᩪᩉᩥ,_  
_ᨣᩁᩩᨠ ᩃᩉᩩᨠᨬ᩠ᨧᩣᨸᩥ ᩈᩣᩅᩈᩮᩈᩴ;_  
_ᩋᨶᩅᩈᩮᩈᩴ ᨴᩩᨭ᩠ᨮᩩᩃᩖᨬ᩠ᨧ ᩋᨴᩩᨭ᩠ᨮᩩᩃᩖᩴ,_  
_ᨿᩮ ᨧ ᨿᩣᩅᨲᨲᩥᨿᨠᩣ._  

</Paragraph>

<Paragraph number="1642" type="verses" book="pari">
_ᩈᩣᨵᩤᩁᨱᩴ ᩋᩈᩣᨵᩤᩁᨱᩴ,_  
_ᩅᩥᨽᨲ᩠ᨲᩥᨿᩮᩣ ᨧ ᨿᩮᩉᩥ ᩈᨾᨳᩮᩉᩥ ᩈᨾ᩠ᨾᨶ᩠ᨲᩥ;_  
_ᩈᨻ᩠ᨻᩣᨶᩥᨸᩮᨲᩣᨶᩥ ᩅᩥᨿᩣᨠᩁᩮᩣᩉᩥ,_  
_ᩉᨶ᩠ᨴ ᩅᩤᨠ᩠ᨿᩴ ᩈᩩᨱᩮᩣᨾ ᨲᩮ”._  

</Paragraph>

<Paragraph number="1643" type="verses" book="pari">
_“ᩑᨠᨲᩥᩴᩈᩣ ᨿᩮ ᨣᩁᩩᨠᩣ,_  
_ᩋᨭ᩠ᨮᩮᨲ᩠ᨳ ᩋᨶᩅᩈᩮᩈᩣ;_  
_ᨿᩮ ᨣᩁᩩᨠᩣ ᨲᩮ ᨴᩩᨭ᩠ᨮᩩᩃᩖᩣ,_  
_ᨿᩮ ᨴᩩᨭ᩠ᨮᩩᩃᩖᩣ ᩈᩣ ᩈᩦᩃᩅᩥᨸᨲ᩠ᨲᩥ;_  
_ᨸᩣᩁᩣᨩᩥᨠᩴ ᩈᩴᨥᩣᨴᩥᩈᩮᩈᩮᩣ,_  
_‘ᩈᩦᩃᩅᩥᨸᨲ᩠ᨲᩦ’ᨲᩥ ᩅᩩᨧ᩠ᨧᨲᩥ._  

</Paragraph>

<Paragraph number="1644" type="verses" book="pari">
_ᨳᩩᩃᩖᨧ᩠ᨧᨿᩴ ᨸᩣᨧᩥᨲ᩠ᨲᩥᨿᩣ,_  
_ᨸᩣᨭᩥᨴᩮᩈᨶᩦᨿᩴ ᨴᩩᨠ᩠ᨠᨭᩴ;_  
_ᨴᩩᨻ᩠ᨽᩣᩈᩥᨲᩴ ᨿᩮᩣ ᨧᩣᨿᩴ,_  
_ᩋᨠ᩠ᨠᩮᩣᩈᨲᩥ ᩉᩈᩣᨵᩥᨸ᩠ᨸᩣᨿᩮᩣ;_  
_ᩋᨿᩴ ᩈᩣ ᩋᩣᨧᩣᩁᩅᩥᨸᨲ᩠ᨲᩥᩈᨾ᩠ᨾᨲᩣ._  

</Paragraph>

<Paragraph number="1645" type="verses" book="pari">
_ᩅᩥᨸᩁᩦᨲᨴᩥᨭ᩠ᨮᩥᩴ ᨣᨱ᩠ᩉᨶ᩠ᨲᩥ,_  
_ᩋᩈᨴ᩠ᨵᨾ᩠ᨾᩮᩉᩥ ᨸᩩᩁᨠ᩠ᨡᨲᩣ;_  
_ᩋᨻ᩠ᨽᩣᨧᩥᨠ᩠ᨡᨶ᩠ᨲᩥ ᩈᨾ᩠ᨻᩩᨴ᩠ᨵᩴ,_  
_ᨴᩩᨸ᩠ᨸᨬ᩠ᨬᩣ ᨾᩮᩣᩉᨸᩣᩁᩩᨲᩣ;_  
_ᩋᨿᩴ ᩈᩣ ᨴᩥᨭ᩠ᨮᩥᩅᩥᨸᨲ᩠ᨲᩥᩈᨾ᩠ᨾᨲᩣ._  

</Paragraph>

<Paragraph number="1646" book="pari">
ᩋᩣᨩᩦᩅᩉᩮᨲᩩ ᩋᩣᨩᩦᩅᨠᩣᩁᨱᩣ ᨸᩣᨸᩥᨧ᩠ᨨᩮᩣ ᩍᨧ᩠ᨨᩣᨸᨠᨲᩮᩣ ᩋᩈᨶ᩠ᨲᩴ ᩋᨽᩪᨲᩴ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩴ ᩏᩃᩖᨸᨲᩥ, ᩋᩣᨩᩦᩅᩉᩮᨲᩩ ᩋᩣᨩᩦᩅᨠᩣᩁᨱᩣ ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᨲᩥ, ᩋᩣᨩᩦᩅᩉᩮᨲᩩ ᩋᩣᨩᩦᩅᨠᩣᩁᨱᩣ—  ‘ᨿᩮᩣ ᨲᩮ ᩅᩥᩉᩣᩁᩮ ᩅᩈᨲᩥ, ᩈᩮᩣ ᨽᩥᨠ᩠ᨡᩩ ᩋᩁᩉᩣ’ᨲᩥ ᨽᨱᨲᩥ, ᩋᩣᨩᩦᩅᩉᩮᨲᩩ ᩋᩣᨩᩦᩅᨠᩣᩁᨱᩣ ᨽᩥᨠ᩠ᨡᩩ ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨩᩦᩅᩉᩮᨲᩩ ᩋᩣᨩᩦᩅᨠᩣᩁᨱᩣ ᨽᩥᨠ᩠ᨡᩩᨶᩦ ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨩᩦᩅᩉᩮᨲᩩ ᩋᩣᨩᩦᩅᨠᩣᩁᨱᩣ ᩈᩪᨸᩴ ᩅᩤ ᩒᨴᨶᩴ ᩅᩤ ᩋᨣᩥᩃᩣᨶᩮᩣ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨲᩥ. ᩋᨿᩴ ᩈᩣ ᩋᩣᨩᩦᩅᩅᩥᨸᨲ᩠ᨲᩥ ᩈᨾ᩠ᨾᨲᩣ.
</Paragraph>

<Paragraph number="1647" book="pari">
_ᩑᨠᩣᨴᩈ ᨿᩣᩅᨲᨲᩥᨿᨠᩣ,_  
_ᨲᩮ ᩈᩩᨱᩮᩣᩉᩥ ᨿᨳᩣᨲᨳᩴ;_  
ᩏᨠ᩠ᨡᩥᨲ᩠ᨲᩣᨶᩩᩅᨲ᩠ᨲᩥᨠᩣ,_  
_ᩋᨭ᩠ᨮ ᨿᩣᩅᨲᨲᩥᨿᨠᩣ;_  
_ᩋᩁᩥᨭ᩠ᨮᩮᩣ ᨧᨱ᩠ᨯᨠᩣᩊᩦ ᨧ,_  
ᩍᨾᩮ ᨲᩮ ᨿᩣᩅᨲᨲᩥᨿᨠᩣ”._
</Paragraph>
</Division>