---
title: "10.5 ᨸᩣᩁᩣᨩᩥᨠᩣᨴᩥᩋᩣᨸᨲ᩠ᨲᩥ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="339" book="pari">

<Paragraph number="1677" type="verses" book="pari">
_“ᨸᩣᩁᩣᨩᩥᨠᨶ᩺”ᨲᩥ ᨿᩴ ᩅᩩᨲ᩠ᨲᩴ,_  
_ᨲᩴ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᨧᩩᨲᩮᩣ ᨸᩁᨴ᩠ᨵᩮᩤ ᨽᨭ᩠ᨮᩮᩣ ᨧ,_  
_ᩈᨴ᩠ᨵᨾ᩠ᨾᩣ ᩉᩥ ᨶᩥᩁᩘᨠᨲᩮᩣ;_  
_ᩈᩴᩅᩤᩈᩮᩣᨸᩥ ᨲᩉᩥᩴ ᨶᨲ᩠ᨳᩥ,_  
_ᨲᩮᨶᩮᨲᩴ ᩍᨲᩥ ᩅᩩᨧ᩠ᨧᨲᩥ._  

</Paragraph>

<Paragraph number="1678" type="verses" book="pari">
_“ᩈᩴᨥᩣᨴᩥᩈᩮᩈᩮᩣ”ᨲᩥ ᨿᩴ ᩅᩩᨲ᩠ᨲᩴ,_  
_ᨲᩴ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᩈᩴᨥᩮᩣᩅ ᨴᩮᨲᩥ ᨸᩁᩥᩅᩤᩈᩴ,_  
_ᨾᩪᩃᩣᨿ ᨸᨭᩥᨠᩔᨲᩥ;_  
_ᨾᩣᨶᨲ᩠ᨲᩴ ᨴᩮᨲᩥ ᩋᨻ᩠ᨽᩮᨲᩥ,_  
_ᨲᩮᨶᩮᨲᩴ ᩍᨲᩥ ᩅᩩᨧ᩠ᨧᨲᩥ._  

</Paragraph>

<Paragraph number="1679" type="verses" book="pari">
_“ᩋᨶᩥᨿᨲᩮᩣ”ᨲᩥ ᨿᩴ ᩅᩩᨲ᩠ᨲᩴ,_  
_ᨲᩴ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᩋᨶᩥᨿᨲᩮᩣ ᨶ ᨶᩥᨿᨲᩮᩣ,_  
_ᩋᨶᩮᨠᩴᩈᩥᨠᨲᩴ ᨸᨴᩴ;_  
_ᨲᩥᨱ᩠ᨱᨾᨬ᩠ᨬᨲᩁᩴ ᨮᩣᨶᩴ,_  
_“ᩋᨶᩥᨿᨲᩮᩣ”ᨲᩥ ᨸᩅᩩᨧ᩠ᨧᨲᩥ._  

</Paragraph>

<Paragraph number="1680" type="verses" book="pari">
_“ᨳᩩᩃᩖᨧ᩠ᨧᨿᨶ᩺”ᨲᩥ ᨿᩴ ᩅᩩᨲ᩠ᨲᩴ,_  
_ᨲᩴ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᩑᨠᩔ ᨾᩪᩃᩮ ᨿᩮᩣ ᨴᩮᩈᩮᨲᩥ,_  
_ᨿᩮᩣ ᨧ ᨲᩴ ᨸᨭᩥᨣᨱ᩠ᩉᨲᩥ;_  
_ᩋᨧ᩠ᨧᨿᩮᩣ ᨲᩮᨶ ᩈᨾᩮᩣ ᨶᨲ᩠ᨳᩥ,_  
_ᨲᩮᨶᩮᨲᩴ ᩍᨲᩥ ᩅᩩᨧ᩠ᨧᨲᩥ._  

</Paragraph>

<Paragraph number="1681" type="verses" book="pari">
_“ᨶᩥᩔᨣ᩠ᨣᩥᨿᨶ᩺”ᨲᩥ ᨿᩴ ᩅᩩᨲ᩠ᨲᩴ,_  
_ᨲᩴ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᩈᩴᨥᨾᨩ᩠ᨫᩮ ᨣᨱᨾᨩ᩠ᨫᩮ,_  
_ᩑᨠᩔᩮᩅ ᨧ ᩑᨠᨲᩮᩣ;_  
_ᨶᩥᩔᨩ᩠ᨩᩥᨲ᩠ᩅᩣᨶ ᨴᩮᩈᩮᨲᩥ,_  
_ᨲᩮᨶᩮᨲᩴ ᩍᨲᩥ ᩅᩩᨧ᩠ᨧᨲᩥ._  

</Paragraph>

<Paragraph number="1682" type="verses" book="pari">
_“ᨸᩣᨧᩥᨲ᩠ᨲᩥᨿᨶ᩺”ᨲᩥ ᨿᩴ ᩅᩩᨲ᩠ᨲᩴ,_  
_ᨲᩴ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᨸᩣᨲᩮᨲᩥ ᨠᩩᩈᩃᩴ ᨵᨾ᩠ᨾᩴ,_  
_ᩋᩁᩥᨿᨾᨣ᩠ᨣᩴ ᩋᨸᩁᨩ᩠ᨫᨲᩥ;_  
_ᨧᩥᨲ᩠ᨲᩈᨾ᩠ᨾᩮᩣᩉᨶᨭ᩠ᨮᩣᨶᩴ,_  
_ᨲᩮᨶᩮᨲᩴ ᩍᨲᩥ ᩅᩩᨧ᩠ᨧᨲᩥ._  

</Paragraph>

<Paragraph number="1683" type="verses" book="pari">
_“ᨸᩣᨭᩥᨴᩮᩈᨶᩦᨿᨶ᩺”ᨲᩥ ᨿᩴ ᩅᩩᨲ᩠ᨲᩴ,_  
_ᨲᩴ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᨽᩥᨠ᩠ᨡᩩ ᩋᨬ᩠ᨬᩣᨲᨠᩮᩣ ᩈᨶ᩠ᨲᩮᩣ,_  
_ᨠᩥᨧ᩠ᨨᩣ ᩃᨴ᩠ᨵᩤᨿ ᨽᩮᩣᨩᨶᩴ;_  
_ᩈᩣᨾᩴ ᨣᩉᩮᨲ᩠ᩅᩣ ᨽᩩᨬ᩠ᨩᩮᨿ᩠ᨿ,_  
_“ᨣᩤᩁᨿ᩠ᩉᨶ᩺”ᨲᩥ ᨸᩅᩩᨧ᩠ᨧᨲᩥ._  

</Paragraph>

<Paragraph number="1684" type="verses" book="pari">
_ᨶᩥᨾᨶ᩠ᨲᨶᩣᩈᩩ ᨽᩩᨬ᩠ᨩᨶ᩠ᨲᩣ ᨨᨶ᩠ᨴᩣᨿ,_  
_ᩅᩮᩤᩈᩣᩈᨲᩥ ᨲᨲ᩠ᨳ ᨽᩥᨠ᩠ᨡᩩᨶᩥᩴ;_  
_ᩋᨶᩥᩅᩤᩁᩮᨲ᩠ᩅᩣ ᨲᩉᩥᩴ ᨽᩩᨬ᩠ᨩᩮ,_  
_“ᨣᩤᩁᨿ᩠ᩉᨶ᩺”ᨲᩥ ᨸᩅᩩᨧ᩠ᨧᨲᩥ._  

</Paragraph>

<Paragraph number="1685" type="verses" book="pari">
_ᩈᨴ᩠ᨵᩤᨧᩥᨲ᩠ᨲᩴ ᨠᩩᩃᩴ ᨣᨶ᩠ᨲ᩠ᩅᩣ,_  
_ᩋᨸ᩠ᨸᨽᩮᩣᨣᩴ ᩋᨶᩣᩊᩥᨿᩴ;_  
_ᩋᨣᩥᩃᩣᨶᩮᩣ ᨲᩉᩥᩴ ᨽᩩᨬ᩠ᨩᩮ,_  
_“ᨣᩤᩁᨿ᩠ᩉᨶ᩺”ᨲᩥ ᨸᩅᩩᨧ᩠ᨧᨲᩥ._  

</Paragraph>

<Paragraph number="1686" type="verses" book="pari">
_ᨿᩮᩣ ᨧᩮ ᩋᩁᨬ᩠ᨬᩮ ᩅᩥᩉᩁᨶ᩠ᨲᩮᩣ,_  
_ᩈᩣᩈᩘᨠᩮ ᩈᨽᨿᩣᨶᨠᩮ;_  
_ᩋᩅᩥᨴᩥᨲᩴ ᨲᩉᩥᩴ ᨽᩩᨬ᩠ᨩᩮ,_  
_“ᨣᩤᩁᨿ᩠ᩉᨶ᩺”ᨲᩥ ᨸᩅᩩᨧ᩠ᨧᨲᩥ._  

</Paragraph>

<Paragraph number="1687" type="verses" book="pari">
_ᨽᩥᨠ᩠ᨡᩩᨶᩦ ᩋᨬ᩠ᨬᩣᨲᩥᨠᩣ ᩈᨶ᩠ᨲᩣ,_  
_ᨿᩴ ᨸᩁᩮᩈᩴ ᨾᨾᩣᨿᩥᨲᩴ;_  
_ᩈᨸ᩠ᨸᩥ ᨲᩮᩃᩴ ᨾᨵᩩᩴ ᨹᩣᨱᩥᨲᩴ,_  
_ᨾᨧ᩠ᨨᨾᩴᩈᩴ ᩋᨳᩮᩣ ᨡᩦᩁᩴ;_  
_ᨴᨵᩥᩴ ᩈᨿᩴ ᩅᩥᨬ᩠ᨬᩣᨸᩮᨿ᩠ᨿ ᨽᩥᨠ᩠ᨡᩩᨶᩦ,_  
_ᨣᩤᩁᨿ᩠ᩉᨸᨲ᩠ᨲᩣ ᩈᩩᨣᨲᩔ ᩈᩣᩈᨶᩮ._  

</Paragraph>

<Paragraph number="1688" type="verses" book="pari">
_“ᨴᩩᨠ᩠ᨠᨭᨶ᩺”ᨲᩥ ᨿᩴ ᩅᩩᨲ᩠ᨲᩴ,_  
_ᨲᩴ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᩋᨸᩁᨴ᩠ᨵᩴ ᩅᩥᩁᨴ᩠ᨵᨬ᩠ᨧ,_  
_ᨡᩃᩥᨲᩴ ᨿᨬ᩠ᨧ ᨴᩩᨠ᩠ᨠᨭᩴ._  

</Paragraph>

<Paragraph number="1689" type="verses" book="pari">
_ᨿᩴ ᨾᨶᩩᩔᩮᩣ ᨠᩁᩮ ᨸᩣᨸᩴ,_  
_ᩋᩣᩅᩥ ᩅᩤ ᨿᨴᩥ ᩅᩤ ᩁᩉᩮᩣ;_  
_“ᨴᩩᨠ᩠ᨠᨭᨶ᩺”ᨲᩥ ᨸᩅᩮᨴᩮᨶ᩠ᨲᩥ,_  
_ᨲᩮᨶᩮᨲᩴ ᩍᨲᩥ ᩅᩩᨧ᩠ᨧᨲᩥ._  

</Paragraph>

<Paragraph number="1690" type="verses" book="pari">
_“ᨴᩩᨻ᩠ᨽᩣᩈᩥᨲᨶ᩺”ᨲᩥ ᨿᩴ ᩅᩩᨲ᩠ᨲᩴ,_  
_ᨲᩴ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᨴᩩᨻ᩠ᨽᩣᩈᩥᨲᩴ ᨴᩩᩁᩣᨽᨭ᩠ᨮᩴ,_  
_ᩈᩴᨠᩥᩃᩥᨭ᩠ᨮᨬ᩠ᨧ ᨿᩴ ᨸᨴᩴ;_  
_ᨿᨬ᩠ᨧ ᩅᩥᨬ᩠ᨬᩪ ᨣᩁᩉᨶ᩠ᨲᩥ,_  
_ᨲᩮᨶᩮᨲᩴ ᩍᨲᩥ ᩅᩩᨧ᩠ᨧᨲᩥ._  

</Paragraph>

<Paragraph number="1691" type="verses" book="pari">
_“ᩈᩮᨡᩥᨿᨶ᩺”ᨲᩥ ᨿᩴ ᩅᩩᨲ᩠ᨲᩴ,_  
_ᨲᩴ ᩈᩩᨱᩮᩣᩉᩥ ᨿᨳᩣᨲᨳᩴ;_  
_ᩈᩮᨠ᩠ᨡᩔ ᩈᩥᨠ᩠ᨡᨾᩣᨶᩔ,_  
ᩏᨩᩩᨾᨣ᩠ᨣᩤᨶᩩᩈᩣᩁᩥᨶᩮᩣ._  

</Paragraph>

<Paragraph number="1692" type="verses" book="pari">
_ᩋᩣᨴᩥ ᨧᩮᨲᩴ ᨧᩁᨱᨬ᩠ᨧ,_  
_ᨾᩩᨡᩴ ᩈᨬ᩠ᨬᨾᩈᩴᩅᩁᩮᩣ;_  
_ᩈᩥᨠ᩠ᨡᩣ ᩑᨲᩣᨴᩥᩈᩦ ᨶᨲ᩠ᨳᩥ,_  
_ᨲᩮᨶᩮᨲᩴ ᩍᨲᩥ ᩅᩩᨧ᩠ᨧᨲᩥ._  

</Paragraph>

<Paragraph number="1693" type="verses" book="pari">
_ᨨᨶ᩠ᨶᨾᨲᩥᩅᩔᨲᩥ,_  
_ᩅᩥᩅᨭᩴ ᨶᩣᨲᩥᩅᩔᨲᩥ;_  
_ᨲᩈ᩠ᨾᩣ ᨨᨶ᩠ᨶᩴ ᩅᩥᩅᩁᩮᨳ,_  
_ᩑᩅᩴ ᨲᩴ ᨶᩣᨲᩥᩅᩔᨲᩥ._  

</Paragraph>

<Paragraph number="1694" type="verses" book="pari">
_ᨣᨲᩥ ᨾᩥᨣᩤᨶᩴ ᨸᩅᨶᩴ,_  
_ᩋᩣᨠᩣᩈᩮᩣ ᨸᨠ᩠ᨡᩥᨶᩴ ᨣᨲᩥ;_  
_ᩅᩥᨽᩅᩮᩤ ᨣᨲᩥ ᨵᨾ᩠ᨾᩣᨶᩴ,_  
_ᨶᩥᨻ᩠ᨻᩣᨶᩴ ᩋᩁᩉᨲᩮᩣ ᨣᨲᩦᨲᩥ._  


</Paragraph>
</Division>

<Paragraph number="1695" type="center" book="pari">
ᨣᩤᨳᩣᩈᩘᨣᨱᩥᨠᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="1696" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1697" type="verses" book="pari">
_ᩈᨲ᩠ᨲᨶᨣᩁᩮᩈᩩ ᨸᨬ᩠ᨬᨲ᩠ᨲᩣ,_  
_ᩅᩥᨸᨲ᩠ᨲᩥ ᨧᨲᩩᩁᩮᩣᨸᩥ ᨧ;_  
_ᨽᩥᨠ᩠ᨡᩪᨶᩴ ᨽᩥᨠ᩠ᨡᩩᨶᩦᨶᨬ᩠ᨧ,_  
_ᩈᩣᨵᩤᩁᨱᩣ ᩋᩈᩣᨵᩤᩁᨱᩣ;_  
_ᩈᩣᩈᨶᩴ ᩋᨶᩩᨣ᩠ᨣᩉᩣᨿ,_  
_ᨣᩤᨳᩣᩈᩘᨣᨱᩥᨠᩴ ᩍᨴᨶ᩠ᨲᩥ._  


</Paragraph>

<Paragraph number="1698" type="center" book="pari">
ᨣᩤᨳᩣᩈᩘᨣᨱᩥᨠᩴ ᨶᩥᨭ᩠ᨮᩥᨲᩴ.
</Paragraph>