---
title: "1.2.1.2 ᩈᩴᨥᩣᨴᩥᩈᩮᩈᨠᨱ᩠ᨯᩣᨴᩥ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="192" book="pari">

<Paragraph number="604" book="pari">
ᨿᩴ ᨲᩮᨶ ᨽᨣᩅᨲᩣ ᨩᩣᨶᨲᩣ ᨸᩔᨲᩣ ᩋᩁᩉᨲᩣ ᩈᨾ᩠ᨾᩣᩈᨾ᩠ᨻᩩᨴ᩠ᨵᩮᨶ ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᩴ ᨾᩮᩣᨧᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣ, ᨠᩴ ᩋᩣᩁᨻ᩠ᨽ, ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ …ᨸᩮ…  ᨠᩮᨶᩣᨽᨲᨶ᩠ᨲᩥ?
</Paragraph>

<Paragraph number="605" book="pari">
ᨿᩴ ᨲᩮᨶ ᨽᨣᩅᨲᩣ ᨩᩣᨶᨲᩣ ᨸᩔᨲᩣ ᩋᩁᩉᨲᩣ ᩈᨾ᩠ᨾᩣᩈᨾ᩠ᨻᩩᨴ᩠ᨵᩮᨶ ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᩴ ᨾᩮᩣᨧᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᩈᩮᨿ᩠ᨿᩈᨠᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᩈᩮᨿ᩠ᨿᩈᨠᩮᩣ ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᩴ ᨾᩮᩣᨧᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩋᨲ᩠ᨳᩥ ᨲᨲ᩠ᨳ ᨸᨬ᩠ᨬᨲ᩠ᨲᩥ, ᩋᨶᩩᨸᨬ᩠ᨬᨲ᩠ᨲᩥ, ᩋᨶᩩᨸ᩠ᨸᨶ᩠ᨶᨸᨬ᩠ᨬᨲ᩠ᨲᩦᨲᩥ? ᩑᨠᩣ ᨸᨬ᩠ᨬᨲ᩠ᨲᩥ, ᩑᨠᩣ ᩋᨶᩩᨸᨬ᩠ᨬᨲ᩠ᨲᩥ. ᩋᨶᩩᨸ᩠ᨸᨶ᩠ᨶᨸᨬ᩠ᨬᨲ᩠ᨲᩥ ᨲᩈ᩠ᨾᩥᩴ ᨶᨲ᩠ᨳᩥ. ᩈᨻ᩠ᨻᨲ᩠ᨳᨸᨬ᩠ᨬᨲ᩠ᨲᩥ, ᨸᨴᩮᩈᨸᨬ᩠ᨬᨲ᩠ᨲᩦᨲᩥ? ᩈᨻ᩠ᨻᨲ᩠ᨳᨸᨬ᩠ᨬᨲ᩠ᨲᩥ. ᩈᩣᨵᩤᩁᨱᨸᨬ᩠ᨬᨲ᩠ᨲᩥ, ᩋᩈᩣᨵᩤᩁᨱᨸᨬ᩠ᨬᨲ᩠ᨲᩦᨲᩥ? ᩋᩈᩣᨵᩤᩁᨱᨸᨬ᩠ᨬᨲ᩠ᨲᩥ. ᩑᨠᨲᩮᩣᨸᨬ᩠ᨬᨲ᩠ᨲᩥ, ᩏᨽᨲᩮᩣᨸᨬ᩠ᨬᨲ᩠ᨲᩦᨲᩥ? ᩑᨠᨲᩮᩣᨸᨬ᩠ᨬᨲ᩠ᨲᩥ. ᨸᨬ᩠ᨧᨶ᩠ᨶᩴ ᨸᩣᨲᩥᨾᩮᩣᨠ᩠ᨡᩩᨴ᩠ᨴᩮᩈᩣᨶᩴ ᨠᨲ᩠ᨳᩮᩣᨣᨵᩴ ᨠᨲ᩠ᨳ ᨸᩁᩥᨿᩣᨸᨶ᩠ᨶᨶ᩠ᨲᩥ? ᨶᩥᨴᩤᨶᩮᩣᨣᨵᩴ ᨶᩥᨴᩤᨶᨸᩁᩥᨿᩣᨸᨶ᩠ᨶᩴ. ᨠᨲᨾᩮᨶ ᩏᨴ᩠ᨴᩮᩈᩮᨶ ᩏᨴ᩠ᨴᩮᩈᩴ ᩋᩣᨣᨧ᩠ᨨᨲᩦᨲᩥ? ᨲᨲᩥᨿᩮᨶ ᩏᨴ᩠ᨴᩮᩈᩮᨶ ᩏᨴ᩠ᨴᩮᩈᩴ ᩋᩣᨣᨧ᩠ᨨᨲᩥ. ᨧᨲᩩᨶ᩠ᨶᩴ ᩅᩥᨸᨲ᩠ᨲᩦᨶᩴ ᨠᨲᨾᩣ ᩅᩥᨸᨲ᩠ᨲᩦᨲᩥ? ᩈᩦᩃᩅᩥᨸᨲ᩠ᨲᩥ. ᩈᨲ᩠ᨲᨶ᩠ᨶᩴ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣᨶᩴ ᨠᨲᨾᩮᩣ ᩋᩣᨸᨲ᩠ᨲᩥᨠ᩠ᨡᨶ᩠ᨵᩮᩣᨲᩥ? ᩈᩴᨥᩣᨴᩥᩈᩮᩈᩣᨸᨲ᩠ᨲᩥᨠ᩠ᨡᨶ᩠ᨵᩮᩣ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨠᨲᩥᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩦᨲᩥ? ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ …ᨸᩮ…  ᨠᩮᨶᩣᨽᨲᨶ᩠ᨲᩥ? ᨸᩁᨾ᩠ᨸᩁᩣᨽᨲᩴ—
</Paragraph>

<Paragraph number="606" type="verses" book="pari">
ᩏᨸᩣᩃᩥ ᨴᩤᩈᨠᩮᩣ ᨧᩮᩅ,_  
_ᩈᩮᩣᨱᨠᩮᩣ ᩈᩥᨣ᩠ᨣᩅᩮᩤ ᨲᨳᩣ;_  
_ᨾᩮᩣᨣ᩠ᨣᩃᩥᨸᩩᨲ᩠ᨲᩮᨶ ᨸᨬ᩠ᨧᨾᩣ,_  
_ᩑᨲᩮ ᨩᨾ᩠ᨻᩩᩈᩥᩁᩥᩅ᩠ᩉᨿᩮ._  


</Paragraph>
</Division>

<Paragraph number="607" type="center" book="pari">
…ᨸᩮ…


</Paragraph>

<Paragraph number="608" type="verses" book="pari">
_ᩑᨲᩮ ᨶᩣᨣᩤ ᨾᩉᩣᨸᨬ᩠ᨬᩣ,_  
_ᩅᩥᨶᨿᨬ᩠ᨬᩪ ᨾᨣ᩠ᨣᨠᩮᩣᩅᩥᨴᩤ;_  
_ᩅᩥᨶᨿᩴ ᨴᩦᨸᩮ ᨸᨠᩣᩈᩮᩈᩩᩴ,_  
_ᨸᩥᨭᨠᩴ ᨲᨾ᩠ᨻᨸᨱ᩠ᨱᩥᨿᩣᨲᩥ. (1)_  

</Paragraph>

<Paragraph number="609" book="pari">
ᨾᩣᨲᩩᨣᩤᨾᩮᨶ ᩈᨴ᩠ᨵᩥᩴ ᨠᩣᨿᩈᩴᩈᨣ᩠ᨣᩴ ᩈᨾᩣᨸᨩ᩠ᨩᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᩏᨴᩤᨿᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᩏᨴᩤᨿᩦ ᨾᩣᨲᩩᨣᩤᨾᩮᨶ ᩈᨴ᩠ᨵᩥᩴ ᨠᩣᨿᩈᩴᩈᨣ᩠ᨣᩴ ᩈᨾᩣᨸᨩ᩠ᨩᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ …ᨸᩮ… . (2)
</Paragraph>

<Paragraph number="610" book="pari">
ᨾᩣᨲᩩᨣᩤᨾᩴ ᨴᩩᨭ᩠ᨮᩩᩃᩖᩣᩉᩥ ᩅᩤᨧᩣᩉᩥ ᩒᨽᩣᩈᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᩏᨴᩤᨿᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᩏᨴᩤᨿᩦ ᨾᩣᨲᩩᨣᩤᨾᩴ ᨴᩩᨭ᩠ᨮᩩᩃᩖᩣᩉᩥ ᩅᩤᨧᩣᩉᩥ ᩒᨽᩣᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩈᩥᨿᩣ ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ; ᩈᩥᨿᩣ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ …ᨸᩮ… . (3)
</Paragraph>

<Paragraph number="611" book="pari">
ᨾᩣᨲᩩᨣᩤᨾᩔ ᩈᨶ᩠ᨲᩥᨠᩮ ᩋᨲ᩠ᨲᨠᩣᨾᨸᩣᩁᩥᨧᩁᩥᨿᩣᨿ ᩅᨱ᩠ᨱᩴ ᨽᩣᩈᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᩏᨴᩤᨿᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᩏᨴᩤᨿᩦ ᨾᩣᨲᩩᨣᩤᨾᩔ ᩈᨶ᩠ᨲᩥᨠᩮ ᩋᨲ᩠ᨲᨠᩣᨾᨸᩣᩁᩥᨧᩁᩥᨿᩣᨿ ᩅᨱ᩠ᨱᩴ ᨽᩣᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (4)
</Paragraph>

<Paragraph number="612" book="pari">
ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᩏᨴᩤᨿᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᩏᨴᩤᨿᩦ ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ, ᩑᨠᩣ ᩋᨶᩩᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩈᩥᨿᩣ ᨠᩣᨿᨲᩮᩣ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ ᨶ ᨧᩥᨲ᩠ᨲᨲᩮᩣ; ᩈᩥᨿᩣ ᩅᩤᨧᨲᩮᩣ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ ᨶ ᨧᩥᨲ᩠ᨲᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨧᩥᨲ᩠ᨲᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ; ᩈᩥᨿᩣ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ …ᨸᩮ… . (5)
</Paragraph>

<Paragraph number="613" book="pari">
ᩈᨬ᩠ᨬᩣᨧᩥᨠᩣᨿ ᨠᩩᨭᩥᩴ ᨠᩣᩁᩣᨸᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩋᩣᩊᩅᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᩊᩅᨠᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᩊᩅᨠᩣ ᨽᩥᨠ᩠ᨡᩪ ᩈᨬ᩠ᨬᩣᨧᩥᨠᩣᨿ ᨠᩩᨭᩥᨿᩮᩣ ᨠᩣᩁᩣᨸᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (6)
</Paragraph>

<Paragraph number="614" book="pari">
ᨾᩉᩃᩖᨠᩴ ᩅᩥᩉᩣᩁᩴ ᨠᩣᩁᩣᨸᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᨠᩮᩣᩈᨾ᩠ᨻᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᨨᨶ᩠ᨶᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᨨᨶ᩠ᨶᩮᩣ ᩅᩥᩉᩣᩁᩅᨲ᩠ᨳᩩᩴ ᩈᩮᩣᨵᩮᨶ᩠ᨲᩮᩣ ᩋᨬ᩠ᨬᨲᩁᩴ ᨧᩮᨲᩥᨿᩁᩩᨠ᩠ᨡᩴ ᨨᩮᨴᩤᨸᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (7)
</Paragraph>

<Paragraph number="615" book="pari">
ᨽᩥᨠ᩠ᨡᩩᩴ ᩋᨾᩪᩃᨠᩮᨶ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩁᩣᨩᨣᩉᩮ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᨾᩮᨲ᩠ᨲᩥᨿᨽᩪᨾᨩᨠᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨾᩮᨲ᩠ᨲᩥᨿᨽᩪᨾᨩᨠᩣ ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᩋᨾᩪᩃᨠᩮᨶ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (8)
</Paragraph>

<Paragraph number="616" book="pari">
ᨽᩥᨠ᩠ᨡᩩᩴ ᩋᨬ᩠ᨬᨽᩣᨣᩥᨿᩔ ᩋᨵᩥᨠᩁᨱᩔ ᨠᩥᨬ᩠ᨧᩥᨴᩮᩈᩴ ᩃᩮᩈᨾᨲ᩠ᨲᩴ ᩏᨸᩣᨴᩤᨿ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩁᩣᨩᨣᩉᩮ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᨾᩮᨲ᩠ᨲᩥᨿᨽᩪᨾᨩᨠᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨾᩮᨲ᩠ᨲᩥᨿᨽᩪᨾᨩᨠᩣ ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᩋᨬ᩠ᨬᨽᩣᨣᩥᨿᩔ ᩋᨵᩥᨠᩁᨱᩔ ᨠᩥᨬ᩠ᨧᩥ ᨴᩮᩈᩴ ᩃᩮᩈᨾᨲ᩠ᨲᩴ ᩏᨸᩣᨴᩤᨿ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… . (9)
</Paragraph>

<Paragraph number="617" book="pari">
ᩈᩴᨥᨽᩮᨴᨠᩔ ᨽᩥᨠ᩠ᨡᩩᨶᩮᩣ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩁᩣᨩᨣᩉᩮ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᨴᩮᩅᨴᨲ᩠ᨲᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨴᩮᩅᨴᨲ᩠ᨲᩮᩣ ᩈᨾᨣ᩠ᨣᩔ ᩈᩴᨥᩔ ᨽᩮᨴᩤᨿ ᨸᩁᨠ᩠ᨠᨾᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ …ᨸᩮ… . (10)
</Paragraph>

<Paragraph number="618" book="pari">
ᨽᩮᨴᨠᩣᨶᩩᩅᨲ᩠ᨲᨠᩣᨶᩴ ᨽᩥᨠ᩠ᨡᩪᨶᩴ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩁᩣᨩᨣᩉᩮ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩈᨾ᩠ᨻᩉᩩᩃᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩈᨾ᩠ᨻᩉᩩᩃᩣ ᨽᩥᨠ᩠ᨡᩪ ᨴᩮᩅᨴᨲ᩠ᨲᩔ ᩈᩴᨥᨽᩮᨴᩤᨿ ᨸᩁᨠ᩠ᨠᨾᨶ᩠ᨲᩔ ᩋᨶᩩᩅᨲ᩠ᨲᨠᩣ ᩋᩉᩮᩈᩩᩴ ᩅᨣ᩠ᨣᩅᩤᨴᨠᩣ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ …ᨸᩮ… . (11)
</Paragraph>

<Paragraph number="619" book="pari">
ᨴᩩᨻ᩠ᨻᨧᩔ ᨽᩥᨠ᩠ᨡᩩᨶᩮᩣ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᨠᩮᩣᩈᨾ᩠ᨻᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᨨᨶ᩠ᨶᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᨨᨶ᩠ᨶᩮᩣ ᨽᩥᨠ᩠ᨡᩪᩉᩥ ᩈᩉᨵᨾ᩠ᨾᩥᨠᩴ ᩅᩩᨧ᩠ᨧᨾᩣᨶᩮᩣ ᩋᨲ᩠ᨲᩣᨶᩴ ᩋᩅᨧᨶᩦᨿᩴ ᩋᨠᩣᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ …ᨸᩮ… . (12)
</Paragraph>

<Paragraph number="620" book="pari">
ᨠᩩᩃᨴᩪᩈᨠᩔ ᨽᩥᨠ᩠ᨡᩩᨶᩮᩣ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᩈᩴᨥᩣᨴᩥᩈᩮᩈᩮᩣ ᨠᨲ᩠ᨳ ᨸᨬ᩠ᨬᨲ᩠ᨲᩮᩣᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩮᩣ. ᨠᩴ ᩋᩣᩁᨻ᩠ᨽᩣᨲᩥ? ᩋᩔᨩᩥᨸᩩᨶᨻ᩠ᨻᩈᩩᨠᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩔᨩᩥᨸᩩᨶᨻ᩠ᨻᩈᩩᨠᩣ ᨽᩥᨠ᩠ᨡᩪ ᩈᩴᨥᩮᨶ ᨸᨻ᩠ᨻᩣᨩᨶᩦᨿᨠᨾ᩠ᨾᨠᨲᩣ ᨽᩥᨠ᩠ᨡᩪ ᨨᨶ᩠ᨴᨣᩤᨾᩥᨲᩣ ᨴᩮᩤᩈᨣᩤᨾᩥᨲᩣ ᨾᩮᩣᩉᨣᩤᨾᩥᨲᩣ ᨽᨿᨣᩤᨾᩥᨲᩣ ᨸᩣᨸᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ …ᨸᩮ… . (13)
</Paragraph>

<Paragraph number="621" book="pari">
ᩋᨶᩣᨴᩁᩥᨿᩴ ᨸᨭᩥᨧ᩠ᨧ ᩏᨴᨠᩮ ᩏᨧ᩠ᨧᩣᩁᩴ ᩅᩤ ᨸᩔᩣᩅᩴ ᩅᩤ ᨡᩮᩊᩴ ᩅᩤ ᨠᩁᨱᨸᨧ᩠ᨧᨿᩣ ᨴᩩᨠ᩠ᨠᨭᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩏᨴᨠᩮ ᩏᨧ᩠ᨧᩣᩁᨾ᩠ᨸᩥ ᨸᩔᩣᩅᨾ᩠ᨸᩥ ᨡᩮᩊᨾ᩠ᨸᩥ ᩋᨠᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ, ᩑᨠᩣ ᩋᨶᩩᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ …ᨸᩮ… . (14)

</Paragraph>

<Paragraph number="622" type="center" book="pari">
ᨠᨲ᩠ᨳᨸᨬ᩠ᨬᨲ᩠ᨲᩥᩅᩤᩁᩮᩣ ᨶᩥᨭ᩠ᨮᩥᨲᩮᩣ ᨸᨮᨾᩮᩣ.
</Paragraph>