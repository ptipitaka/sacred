---
title: "1.1.1.5.1 ᨾᩩᩈᩣᩅᩤᨴᩅᨣ᩠ᨣ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="54" book="pari">

<Paragraph number="119" book="pari">
ᨿᩴ ᨲᩮᨶ ᨽᨣᩅᨲᩣ ᨩᩣᨶᨲᩣ ᨸᩔᨲᩣ ᩋᩁᩉᨲᩣ ᩈᨾ᩠ᨾᩣᩈᨾ᩠ᨻᩩᨴ᩠ᨵᩮᨶ ᩈᨾ᩠ᨸᨩᩣᨶᨾᩩᩈᩣᩅᩤᨴᩮ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩉᨲ᩠ᨳᨠᩴ ᩈᨠ᩠ᨿᨸᩩᨲ᩠ᨲᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᩉᨲ᩠ᨳᨠᩮᩣ ᩈᨠ᩠ᨿᨸᩩᨲ᩠ᨲᩮᩣ ᨲᩥᨲ᩠ᨳᩥᨿᩮᩉᩥ ᩈᨴ᩠ᨵᩥᩴ ᩈᩃᩖᨸᨶ᩠ᨲᩮᩣ ᩋᩅᨩᩣᨶᩥᨲ᩠ᩅᩣ ᨸᨭᩥᨩᩣᨶᩥ, ᨸᨭᩥᨩᩣᨶᩥᨲ᩠ᩅᩣ ᩋᩅᨩᩣᨶᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩈᩥᨿᩣ ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ; ᩈᩥᨿᩣ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="55" book="pari">

<Paragraph number="120" book="pari">
ᩒᨾᩈᩅᩤᨴᩮ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨸᩮᩈᩃᩮᩉᩥ ᨽᩥᨠ᩠ᨡᩪᩉᩥ ᩈᨴ᩠ᨵᩥᩴ ᨽᨱ᩠ᨯᨶ᩠ᨲᩣ ᨸᩮᩈᩃᩮ ᨽᩥᨠ᩠ᨡᩪ ᩒᨾᩈᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="56" book="pari">

<Paragraph number="121" book="pari">
ᨽᩥᨠ᩠ᨡᩩᨸᩮᩈᩩᨬ᩠ᨬᩮ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨽᩥᨠ᩠ᨡᩪᨶᩴ ᨽᨱ᩠ᨯᨶᨩᩣᨲᩣᨶᩴ ᨠᩃᩉᨩᩣᨲᩣᨶᩴ ᩅᩥᩅᩤᨴᩤᨸᨶ᩠ᨶᩣᨶᩴ ᨸᩮᩈᩩᨬ᩠ᨬᩴ ᩏᨸᩈᩴᩉᩁᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="57" book="pari">

<Paragraph number="122" book="pari">
ᩋᨶᩩᨸᩈᨾ᩠ᨸᨶ᩠ᨶᩴ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩏᨸᩣᩈᨠᩮ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨴ᩠ᩅᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩈᩥᨿᩣ ᩅᩤᨧᨲᩮᩣ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ ᨶ ᨧᩥᨲ᩠ᨲᨲᩮᩣ; ᩈᩥᨿᩣ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ …ᨸᩮ… .
</Paragraph>

</Division>
<Division number="58" book="pari">

<Paragraph number="123" book="pari">
ᩋᨶᩩᨸᩈᨾ᩠ᨸᨶ᩠ᨶᩮᨶ ᩏᨲ᩠ᨲᩁᩥᨴᩥᩁᨲ᩠ᨲᨲᩥᩁᨲ᩠ᨲᩴ ᩈᩉᩈᩮᨿ᩠ᨿᩴ ᨠᨸ᩠ᨸᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩋᩣᩊᩅᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩈᨾ᩠ᨻᩉᩩᩃᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩈᨾ᩠ᨻᩉᩩᩃᩣ ᨽᩥᨠ᩠ᨡᩪ ᩋᨶᩩᨸᩈᨾ᩠ᨸᨶ᩠ᨶᩮᨶ ᩈᩉᩈᩮᨿ᩠ᨿᩴ ᨠᨸ᩠ᨸᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ, ᩑᨠᩣ ᩋᨶᩩᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨴ᩠ᩅᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩈᩥᨿᩣ ᨠᩣᨿᨲᩮᩣ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ ᨶ ᨧᩥᨲ᩠ᨲᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ …ᨸᩮ… .
</Paragraph>

</Division>
<Division number="59" book="pari">

<Paragraph number="124" book="pari">
ᨾᩣᨲᩩᨣᩤᨾᩮᨶ ᩈᩉᩈᩮᨿ᩠ᨿᩴ ᨠᨸ᩠ᨸᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᩋᨶᩩᩁᩩᨴ᩠ᨵᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᩋᨶᩩᩁᩩᨴ᩠ᨵᩮᩤ ᨾᩣᨲᩩᨣᩤᨾᩮᨶ ᩈᩉᩈᩮᨿ᩠ᨿᩴ ᨠᨸ᩠ᨸᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨴ᩠ᩅᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ ᩑᩊᨠᩃᩮᩣᨾᨠᩮ …ᨸᩮ… .
</Paragraph>

</Division>
<Division number="60" book="pari">

<Paragraph number="125" book="pari">
ᨾᩣᨲᩩᨣᩤᨾᩔ ᩏᨲ᩠ᨲᩁᩥᨨᨸ᩠ᨸᨬ᩠ᨧᩅᩤᨧᩣᩉᩥ ᨵᨾ᩠ᨾᩴ ᨴᩮᩈᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᩏᨴᩤᨿᩥᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᩏᨴᩤᨿᩦ ᨾᩣᨲᩩᨣᩤᨾᩔ ᨵᨾ᩠ᨾᩴ ᨴᩮᩈᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ, ᨴ᩠ᩅᩮ ᩋᨶᩩᨸᨬ᩠ᨬᨲ᩠ᨲᩥᨿᩮᩣ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨴ᩠ᩅᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ ᨸᨴᩈᩮᩣᨵᨾ᩠ᨾᩮ …ᨸᩮ… .
</Paragraph>

</Division>
<Division number="61" book="pari">

<Paragraph number="126" book="pari">
ᩋᨶᩩᨸᩈᨾ᩠ᨸᨶ᩠ᨶᩔ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩴ ᨽᩪᨲᩴ ᩋᩣᩁᩮᩣᨧᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩅᩮᩈᩣᩃᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩅᨣ᩠ᨣᩩᨾᩩᨴᩤᨲᩦᩁᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩅᨣ᩠ᨣᩩᨾᩩᨴᩤᨲᩦᩁᩥᨿᩣ ᨽᩥᨠ᩠ᨡᩪ ᨣᩥᩉᩦᨶᩴ ᩋᨬ᩠ᨬᨾᨬ᩠ᨬᩔ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩔ ᩅᨱ᩠ᨱᩴ ᨽᩣᩈᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩈᩥᨿᩣ ᨠᩣᨿᨲᩮᩣ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ ᨶ ᨧᩥᨲ᩠ᨲᨲᩮᩣ; ᩈᩥᨿᩣ ᩅᩤᨧᨲᩮᩣ ᩈᨾᩩᨭ᩠ᨮᩣᨲᩥ, ᨶ ᨠᩣᨿᨲᩮᩣ ᨶ ᨧᩥᨲ᩠ᨲᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᨧᩥᨲ᩠ᨲᨲᩮᩣ …ᨸᩮ… .
</Paragraph>

</Division>
<Division number="62" book="pari">

<Paragraph number="127" book="pari">
ᨽᩥᨠ᩠ᨡᩩᩔ ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨶᩩᨸᩈᨾ᩠ᨸᨶ᩠ᨶᩔ ᩋᩣᩁᩮᩣᨧᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨽᩥᨠ᩠ᨡᩩᩔ ᨴᩩᨭ᩠ᨮᩩᩃᩖᩣᨸᨲ᩠ᨲᩥᩴ ᩋᨶᩩᨸᩈᨾ᩠ᨸᨶ᩠ᨶᩔ ᩋᩣᩁᩮᩣᨧᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="63" book="pari">

<Paragraph number="128" book="pari">
ᨸᨳᩅᩥᩴ ᨡᨱᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩋᩣᩊᩅᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᩊᩅᨠᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᩊᩅᨠᩣ ᨽᩥᨠ᩠ᨡᩪ ᨸᨳᩅᩥᩴ ᨡᨱᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .

</Paragraph>
</Division>

<Paragraph number="129" type="center" book="pari">
ᨾᩩᩈᩣᩅᩤᨴᩅᨣ᩠ᨣᩮᩤ ᨸᨮᨾᩮᩣ.
</Paragraph>