---
title: "1.2.2.2 ᩈᩴᨥᩣᨴᩥᩈᩮᩈᨠᨱ᩠ᨯᩣᨴᩥ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="194" book="pari">

<Paragraph number="628" book="pari">
ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᨾᩮᩣᨧᨶᨸᨧ᩠ᨧᨿᩣ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᨾᩮᩣᨧᨶᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ; ᨧᩮᨲᩮᨲᩥ ᩏᨸᨠ᩠ᨠᨾᨲᩥ ᨶ ᨾᩩᨧ᩠ᨧᨲᩥ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨸᨿᩮᩣᨣᩮ ᨴᩩᨠ᩠ᨠᨭᩴ—  ᩏᨸᨠ᩠ᨠᨾᩥᨲ᩠ᩅᩣ ᩋᩈᩩᨧᩥᨾᩮᩣᨧᨶᨸᨧ᩠ᨧᨿᩣ ᩍᨾᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. (1)
</Paragraph>

<Paragraph number="629" book="pari">
ᨠᩣᨿᩈᩴᩈᨣ᩠ᨣᩴ ᩈᨾᩣᨸᨩ᩠ᨩᨶᨸᨧ᩠ᨧᨿᩣ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᨠᩣᨿᩈᩴᩈᨣ᩠ᨣᩴ ᩈᨾᩣᨸᨩ᩠ᨩᨶᨸᨧ᩠ᨧᨿᩣ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᩋᩅᩔᩩᨲᩣ ᨽᩥᨠ᩠ᨡᩩᨶᩦ ᩋᩅᩔᩩᨲᩔ ᨸᩩᩁᩥᩈᨸᩩᨣ᩠ᨣᩃᩔ ᩋᨵᨠ᩠ᨡᨠᩴ ᩏᨻ᩠ᨽᨩᩣᨱᩩᨾᨱ᩠ᨯᩃᩴ ᨣᩉᨱᩴ ᩈᩣᨴᩥᨿᨲᩥ, ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨽᩥᨠ᩠ᨡᩩ ᨠᩣᨿᩮᨶ ᨠᩣᨿᩴ ᩋᩣᨾᩈᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ; ᨠᩣᨿᩮᨶ ᨠᩣᨿᨸᨭᩥᨻᨴ᩠ᨵᩴ ᩋᩣᨾᩈᨲᩥ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨠᩣᨿᨸᨭᩥᨻᨴ᩠ᨵᩮᨶ ᨠᩣᨿᨸᨭᩥᨻᨴ᩠ᨵᩴ ᩋᩣᨾᩈᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᩋᩘᨣᩩᩃᩥᨸᨲᩮᩣᨴᨠᩮ ᨸᩣᨧᩥᨲ᩠ᨲᩥᨿᩴ—  ᨠᩣᨿᩈᩴᩈᨣ᩠ᨣᩴ ᩈᨾᩣᨸᨩ᩠ᨩᨶᨸᨧ᩠ᨧᨿᩣ ᩍᨾᩣ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. (2)
</Paragraph>

<Paragraph number="630" book="pari">
ᨾᩣᨲᩩᨣᩤᨾᩴ ᨴᩩᨭ᩠ᨮᩩᩃᩖᩣᩉᩥ ᩅᩤᨧᩣᩉᩥ ᩒᨽᩣᩈᨶᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᩅᨧ᩠ᨧᨾᨣ᩠ᨣᩴ ᨸᩔᩣᩅᨾᨣ᩠ᨣᩴ ᩋᩣᨴᩥᩔ ᩅᨱ᩠ᨱᨾ᩠ᨸᩥ ᨽᨱᨲᩥ ᩋᩅᨱ᩠ᨱᨾ᩠ᨸᩥ ᨽᨱᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ; ᩅᨧ᩠ᨧᨾᨣ᩠ᨣᩴ ᨸᩔᩣᩅᨾᨣ᩠ᨣᩴ ᨮᨸᩮᨲ᩠ᩅᩣ ᩋᨵᨠ᩠ᨡᨠᩴ ᩏᨻ᩠ᨽᨩᩣᨱᩩᨾᨱ᩠ᨯᩃᩴ ᩋᩣᨴᩥᩔ ᩅᨱ᩠ᨱᨾ᩠ᨸᩥ ᨽᨱᨲᩥ ᩋᩅᨱ᩠ᨱᨾ᩠ᨸᩥ ᨽᨱᨲᩥ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨠᩣᨿᨸᨭᩥᨻᨴ᩠ᨵᩴ ᩋᩣᨴᩥᩔ ᩅᨱ᩠ᨱᨾ᩠ᨸᩥ ᨽᨱᨲᩥ ᩋᩅᨱ᩠ᨱᨾ᩠ᨸᩥ ᨽᨱᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (3)
</Paragraph>

<Paragraph number="631" book="pari">
ᩋᨲ᩠ᨲᨠᩣᨾᨸᩣᩁᩥᨧᩁᩥᨿᩣᨿ ᩅᨱ᩠ᨱᩴ ᨽᩣᩈᨶᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᨾᩣᨲᩩᨣᩤᨾᩔ ᩈᨶ᩠ᨲᩥᨠᩮ ᩋᨲ᩠ᨲᨠᩣᨾᨸᩣᩁᩥᨧᩁᩥᨿᩣᨿ ᩅᨱ᩠ᨱᩴ ᨽᩣᩈᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ; ᨸᨱ᩠ᨯᨠᩔ ᩈᨶ᩠ᨲᩥᨠᩮ ᩋᨲ᩠ᨲᨠᩣᨾᨸᩣᩁᩥᨧᩁᩥᨿᩣᨿ ᩅᨱ᩠ᨱᩴ ᨽᩣᩈᨲᩥ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨲᩥᩁᨧ᩠ᨨᩣᨶᨣᨲᩔ ᩈᨶ᩠ᨲᩥᨠᩮ ᩋᨲ᩠ᨲᨠᩣᨾᨸᩣᩁᩥᨧᩁᩥᨿᩣᨿ ᩅᨱ᩠ᨱᩴ ᨽᩣᩈᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (4)
</Paragraph>

<Paragraph number="632" book="pari">
ᩈᨬ᩠ᨧᩁᩥᨲ᩠ᨲᩴ ᩈᨾᩣᨸᨩ᩠ᨩᨶᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ; ᨸᨭᩥᨣ᩠ᨣᨱ᩠ᩉᩣᨲᩥ ᩅᩦᨾᩴᩈᨲᩥ ᨶ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨸᨭᩥᨣ᩠ᨣᨱ᩠ᩉᩣᨲᩥ ᨶ ᩅᩦᨾᩴᩈᨲᩥ ᨶ ᨸᨧ᩠ᨧᩣᩉᩁᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (5)
</Paragraph>

<Paragraph number="633" book="pari">
ᩈᨬ᩠ᨬᩣᨧᩥᨠᩣᨿ ᨠᩩᨭᩥᩴ ᨠᩣᩁᩣᨸᨶᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᨠᩣᩁᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩑᨠᩴ ᨸᩥᨱ᩠ᨯᩴ ᩋᨶᩣᨣᨲᩮ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨲᩈ᩠ᨾᩥᩴ ᨸᩥᨱ᩠ᨯᩮ ᩋᩣᨣᨲᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. (6)
</Paragraph>

<Paragraph number="634" book="pari">
ᨾᩉᩃᩖᨠᩴ ᩅᩥᩉᩣᩁᩴ ᨠᩣᩁᩣᨸᨶᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᨠᩣᩁᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩑᨠᩴ ᨸᩥᨱ᩠ᨯᩴ ᩋᨶᩣᨣᨲᩮ, ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨲᩈ᩠ᨾᩥᩴ ᨸᩥᨱ᩠ᨯᩮ ᩋᩣᨣᨲᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. (7)
</Paragraph>

<Paragraph number="635" book="pari">
ᨽᩥᨠ᩠ᨡᩩᩴ ᩋᨾᩪᩃᨠᩮᨶ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᨶᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᩋᨶᩮᩣᨠᩣᩈᩴ ᨠᩣᩁᩣᨸᩮᨲ᩠ᩅᩣ ᨧᩣᩅᨶᩣᨵᩥᨸ᩠ᨸᩣᨿᩮᩣ ᩅᨴᩮᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩮᨶ ᨴᩩᨠ᩠ᨠᨭᩔ; ᩒᨠᩣᩈᩴ ᨠᩣᩁᩣᨸᩮᨲ᩠ᩅᩣ ᩋᨠ᩠ᨠᩮᩣᩈᩣᨵᩥᨸ᩠ᨸᩣᨿᩮᩣ ᩅᨴᩮᨲᩥ, ᩋᩣᨸᨲ᩠ᨲᩥ ᩒᨾᩈᩅᩤᨴᩔ. (8)
</Paragraph>

<Paragraph number="636" book="pari">
ᨽᩥᨠ᩠ᨡᩩᩴ ᩋᨬ᩠ᨬᨽᩣᨣᩥᨿᩔ ᩋᨵᩥᨠᩁᨱᩔ ᨠᩥᨬ᩠ᨧᩥ ᨴᩮᩈᩴ ᩃᩮᩈᨾᨲ᩠ᨲᩴ ᩏᨸᩣᨴᩤᨿ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᨶᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᩋᨶᩮᩣᨠᩣᩈᩴ ᨠᩣᩁᩣᨸᩮᨲ᩠ᩅᩣ ᨧᩣᩅᨶᩣᨵᩥᨸ᩠ᨸᩣᨿᩮᩣ ᩅᨴᩮᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩮᨶ ᨴᩩᨠ᩠ᨠᨭᩔ; ᩒᨠᩣᩈᩴ ᨠᩣᩁᩣᨸᩮᨲ᩠ᩅᩣ ᩋᨠ᩠ᨠᩮᩣᩈᩣᨵᩥᨸ᩠ᨸᩣᨿᩮᩣ ᩅᨴᩮᨲᩥ, ᩋᩣᨸᨲ᩠ᨲᩥ ᩒᨾᩈᩅᩤᨴᩔ. (9)
</Paragraph>

<Paragraph number="637" book="pari">
ᩈᩴᨥᨽᩮᨴᨠᩮᩣ ᨽᩥᨠ᩠ᨡᩩ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᨬᨲ᩠ᨲᩥᨿᩣ ᨴᩩᨠ᩠ᨠᨭᩴ; ᨴ᩠ᩅᩦᩉᩥ ᨠᨾ᩠ᨾᩅᩤᨧᩣᩉᩥ ᨳᩩᩃᩖᨧ᩠ᨧᨿᩣ; ᨠᨾ᩠ᨾᩅᩤᨧᩣᨸᩁᩥᨿᩮᩣᩈᩣᨶᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. (10)
</Paragraph>

<Paragraph number="638" book="pari">
ᨽᩮᨴᨠᩣᨶᩩᩅᨲ᩠ᨲᨠᩣ ᨽᩥᨠ᩠ᨡᩪ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨶ᩠ᨲᩥ—  ᨬᨲ᩠ᨲᩥᨿᩣ ᨴᩩᨠ᩠ᨠᨭᩴ; ᨴ᩠ᩅᩦᩉᩥ ᨠᨾ᩠ᨾᩅᩤᨧᩣᩉᩥ ᨳᩩᩃᩖᨧ᩠ᨧᨿᩣ; ᨠᨾ᩠ᨾᩅᩤᨧᩣᨸᩁᩥᨿᩮᩣᩈᩣᨶᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. (11)
</Paragraph>

<Paragraph number="639" book="pari">
ᨴᩩᨻ᩠ᨻᨧᩮᩣ ᨽᩥᨠ᩠ᨡᩩ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᨬᨲ᩠ᨲᩥᨿᩣ ᨴᩩᨠ᩠ᨠᨭᩴ; ᨴ᩠ᩅᩦᩉᩥ ᨠᨾ᩠ᨾᩅᩤᨧᩣᩉᩥ ᨳᩩᩃᩖᨧ᩠ᨧᨿᩣ; ᨠᨾ᩠ᨾᩅᩤᨧᩣᨸᩁᩥᨿᩮᩣᩈᩣᨶᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. (12)
</Paragraph>

<Paragraph number="640" book="pari">
ᨠᩩᩃᨴᩪᩈᨠᩮᩣ ᨽᩥᨠ᩠ᨡᩩ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶᨸᨧ᩠ᨧᨿᩣ ᨲᩥᩔᩮᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ—  ᨬᨲ᩠ᨲᩥᨿᩣ ᨴᩩᨠ᩠ᨠᨭᩴ; ᨴ᩠ᩅᩦᩉᩥ ᨠᨾ᩠ᨾᩅᩤᨧᩣᩉᩥ ᨳᩩᩃᩖᨧ᩠ᨧᨿᩣ; ᨠᨾ᩠ᨾᩅᩤᨧᩣᨸᩁᩥᨿᩮᩣᩈᩣᨶᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ …ᨸᩮ… . (13)
</Paragraph>

<Paragraph number="641" book="pari">
ᩋᨶᩣᨴᩁᩥᨿᩴ ᨸᨭᩥᨧ᩠ᨧ ᩏᨴᨠᩮ ᩏᨧ᩠ᨧᩣᩁᩴ ᩅᩤ ᨸᩔᩣᩅᩴ ᩅᩤ ᨡᩮᩊᩴ ᩅᩤ ᨠᩁᨱᨸᨧ᩠ᨧᨿᩣ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᩋᨶᩣᨴᩁᩥᨿᩴ ᨸᨭᩥᨧ᩠ᨧ ᩏᨴᨠᩮ ᩏᨧ᩠ᨧᩣᩁᩴ ᩅᩤ ᨸᩔᩣᩅᩴ ᩅᩤ ᨡᩮᩊᩴ ᩅᩤ ᨠᩁᨱᨸᨧ᩠ᨧᨿᩣ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨴᩩᨠ᩠ᨠᨭᩴ—  ᩋᨶᩣᨴᩁᩥᨿᩴ ᨸᨭᩥᨧ᩠ᨧ ᩏᨴᨠᩮ ᩏᨧ᩠ᨧᩣᩁᩴ ᩅᩤ ᨸᩔᩣᩅᩴ ᩅᩤ ᨡᩮᩊᩴ ᩅᩤ ᨠᩁᨱᨸᨧ᩠ᨧᨿᩣ ᩍᨾᩴ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. (14)

</Paragraph>
</Division>

<Paragraph number="642" type="center" book="pari">
ᨠᨲᩣᨸᨲ᩠ᨲᩥᩅᩤᩁᩮᩣ ᨶᩥᨭ᩠ᨮᩥᨲᩮᩣ ᨴᩩᨲᩥᨿᩮᩣ.
</Paragraph>