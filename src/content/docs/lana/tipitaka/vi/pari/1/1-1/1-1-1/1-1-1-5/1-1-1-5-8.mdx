---
title: "1.1.1.5.8 ᩈᩉᨵᨾ᩠ᨾᩥᨠᩅᨣ᩠ᨣ"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="124" book="pari">

<Paragraph number="196" book="pari">
ᨽᩥᨠ᩠ᨡᩪᩉᩥ ᩈᩉᨵᨾ᩠ᨾᩥᨠᩴ ᩅᩩᨧ᩠ᨧᨾᩣᨶᩮᨶ “ᨶ ᨲᩣᩅᩤᩉᩴ, ᩋᩣᩅᩩᩈᩮᩣ, ᩑᨲᩈ᩠ᨾᩥᩴ ᩈᩥᨠ᩠ᨡᩣᨸᨴᩮ ᩈᩥᨠ᩠ᨡᩥᩔᩣᨾᩥ ᨿᩣᩅ ᨶ ᩋᨬ᩠ᨬᩴ ᨽᩥᨠ᩠ᨡᩩᩴ ᨻ᩠ᨿᨲ᩠ᨲᩴ ᩅᩥᨶᨿᨵᩁᩴ ᨸᩁᩥᨸᩩᨧ᩠ᨨᩥᩔᩣᨾᩦ”ᨲᩥ ᨽᨱᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᨠᩮᩣᩈᨾ᩠ᨻᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᨨᨶ᩠ᨶᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᨨᨶ᩠ᨶᩮᩣ ᨽᩥᨠ᩠ᨡᩪᩉᩥ ᩈᩉᨵᨾ᩠ᨾᩥᨠᩴ ᩅᩩᨧ᩠ᨧᨾᩣᨶᩮᩣ “ᨶ ᨲᩣᩅᩤᩉᩴ, ᩋᩣᩅᩩᩈᩮᩣ, ᩑᨲᩈ᩠ᨾᩥᩴ ᩈᩥᨠ᩠ᨡᩣᨸᨴᩮ ᩈᩥᨠ᩠ᨡᩥᩔᩣᨾᩥ ᨿᩣᩅ ᨶ ᩋᨬ᩠ᨬᩴ ᨽᩥᨠ᩠ᨡᩩᩴ ᨻ᩠ᨿᨲ᩠ᨲᩴ ᩅᩥᨶᨿᨵᩁᩴ ᨸᩁᩥᨸᩩᨧ᩠ᨨᩥᩔᩣᨾᩦ”ᨲᩥ ᨽᨱᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="125" book="pari">

<Paragraph number="197" book="pari">
ᩅᩥᨶᨿᩴ ᩅᩥᩅᨱ᩠ᨱᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩅᩥᨶᨿᩴ ᩅᩥᩅᨱ᩠ᨱᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="126" book="pari">

<Paragraph number="198" book="pari">
ᨾᩮᩣᩉᨶᨠᩮ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨾᩮᩣᩉᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="127" book="pari">

<Paragraph number="199" book="pari">
ᨽᩥᨠ᩠ᨡᩩᩔ ᨠᩩᨸᩥᨲᩮᨶ ᩋᨶᨲ᩠ᨲᨾᨶᩮᨶ ᨸᩉᩣᩁᩴ ᨴᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨠᩩᨸᩥᨲᩣ ᩋᨶᨲ᩠ᨲᨾᨶᩣ ᨽᩥᨠ᩠ᨡᩪᨶᩴ ᨸᩉᩣᩁᩴ ᩋᨴᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ …ᨸᩮ… .
</Paragraph>

</Division>
<Division number="128" book="pari">

<Paragraph number="200" book="pari">
ᨽᩥᨠ᩠ᨡᩩᩔ ᨠᩩᨸᩥᨲᩮᨶ ᩋᨶᨲ᩠ᨲᨾᨶᩮᨶ ᨲᩃᩈᨲ᩠ᨲᩥᨠᩴ ᩏᨣ᩠ᨣᩥᩁᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨠᩩᨸᩥᨲᩣ ᩋᨶᨲ᩠ᨲᨾᨶᩣ ᨽᩥᨠ᩠ᨡᩪᨶᩴ ᨲᩃᩈᨲ᩠ᨲᩥᨠᩴ ᩏᨣ᩠ᨣᩥᩁᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ …ᨸᩮ… .
</Paragraph>

</Division>
<Division number="129" book="pari">

<Paragraph number="201" book="pari">
ᨽᩥᨠ᩠ᨡᩩᩴ ᩋᨾᩪᩃᨠᩮᨶ ᩈᩴᨥᩣᨴᩥᩈᩮᩈᩮᨶ ᩋᨶᩩᨴ᩠ᨵᩴᩈᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨽᩥᨠ᩠ᨡᩩᩴ ᩋᨾᩪᩃᨠᩮᨶ ᩈᩴᨥᩣᨴᩥᩈᩮᩈᩮᨶ ᩋᨶᩩᨴ᩠ᨵᩴᩈᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="130" book="pari">

<Paragraph number="202" book="pari">
ᨽᩥᨠ᩠ᨡᩩᩔ ᩈᨬ᩠ᨧᩥᨧ᩠ᨧ ᨠᩩᨠ᩠ᨠᩩᨧ᩠ᨧᩴ ᩏᨸᨴᩉᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨽᩥᨠ᩠ᨡᩪᨶᩴ ᩈᨬ᩠ᨧᩥᨧ᩠ᨧ ᨠᩩᨠ᩠ᨠᩩᨧ᩠ᨧᩴ ᩏᨸᨴᩉᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="131" book="pari">

<Paragraph number="203" book="pari">
ᨽᩥᨠ᩠ᨡᩪᨶᩴ ᨽᨱ᩠ᨯᨶᨩᩣᨲᩣᨶᩴ ᨠᩃᩉᨩᩣᨲᩣᨶᩴ ᩅᩥᩅᩤᨴᩤᨸᨶ᩠ᨶᩣᨶᩴ ᩏᨸᩔᩩᨲᩥᩴ ᨲᩥᨭ᩠ᨮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨽᩥᨠ᩠ᨡᩪᨶᩴ ᨽᨱ᩠ᨯᨶᨩᩣᨲᩣᨶᩴ ᨠᩃᩉᨩᩣᨲᩣᨶᩴ ᩅᩥᩅᩤᨴᩤᨸᨶ᩠ᨶᩣᨶᩴ ᩏᨸᩔᩩᨲᩥᩴ ᨲᩥᨭ᩠ᨮᩉᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨴ᩠ᩅᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ—  ᩈᩥᨿᩣ ᨠᩣᨿᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ, ᨶ ᩅᩤᨧᨲᩮᩣ; ᩈᩥᨿᩣ ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="132" book="pari">

<Paragraph number="204" book="pari">
ᨵᨾ᩠ᨾᩥᨠᩣᨶᩴ ᨠᨾ᩠ᨾᩣᨶᩴ ᨨᨶ᩠ᨴᩴ ᨴᨲ᩠ᩅᩣ ᨸᨧ᩠ᨨᩣ ᨡᩦᨿᨶᨵᨾ᩠ᨾᩴ ᩋᩣᨸᨩ᩠ᨩᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨵᨾ᩠ᨾᩥᨠᩣᨶᩴ ᨠᨾ᩠ᨾᩣᨶᩴ ᨨᨶ᩠ᨴᩴ ᨴᨲ᩠ᩅᩣ ᨸᨧ᩠ᨨᩣ ᨡᩦᨿᨶᨵᨾ᩠ᨾᩴ ᩋᩣᨸᨩ᩠ᨩᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="133" book="pari">

<Paragraph number="205" book="pari">
ᩈᩴᨥᩮ ᩅᩥᨶᩥᨧ᩠ᨨᨿᨠᨳᩣᨿ ᩅᨲ᩠ᨲᨾᩣᨶᩣᨿ ᨨᨶ᩠ᨴᩴ ᩋᨴᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨸᨠ᩠ᨠᨾᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᩴᨥᩮ ᩅᩥᨶᩥᨧ᩠ᨨᨿᨠᨳᩣᨿ ᩅᨲ᩠ᨲᨾᩣᨶᩣᨿ ᨨᨶ᩠ᨴᩴ ᩋᨴᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨸᨠ᩠ᨠᩣᨾᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᩑᨠᩮᨶ ᩈᨾᩩᨭ᩠ᨮᩣᨶᩮᨶ ᩈᨾᩩᨭ᩠ᨮᩣᨲᩥ—  ᨠᩣᨿᨲᩮᩣ ᨧ ᩅᩤᨧᨲᩮᩣ ᨧ ᨧᩥᨲ᩠ᨲᨲᩮᩣ ᨧ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="134" book="pari">

<Paragraph number="206" book="pari">
ᩈᨾᨣ᩠ᨣᩮᨶ ᩈᩴᨥᩮᨶ ᨧᩦᩅᩁᩴ ᨴᨲ᩠ᩅᩣ ᨸᨧ᩠ᨨᩣ ᨡᩦᨿᨶᨵᨾ᩠ᨾᩴ ᩋᩣᨸᨩ᩠ᨩᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩁᩣᨩᨣᩉᩮ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩈᨾᨣ᩠ᨣᩮᨶ ᩈᩴᨥᩮᨶ ᨧᩦᩅᩁᩴ ᨴᨲ᩠ᩅᩣ ᨸᨧ᩠ᨨᩣ ᨡᩦᨿᨶᨵᨾ᩠ᨾᩴ ᩋᩣᨸᨩ᩠ᨩᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="135" book="pari">

<Paragraph number="207" book="pari">
ᨩᩣᨶᩴ ᩈᩴᨥᩥᨠᩴ ᩃᩣᨽᩴ ᨸᩁᩥᨱᨲᩴ ᨸᩩᨣ᩠ᨣᩃᩔ ᨸᩁᩥᨱᩣᨾᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨩᩣᨶᩴ ᩈᩴᨥᩥᨠᩴ ᩃᩣᨽᩴ ᨸᩁᩥᨱᨲᩴ ᨸᩩᨣ᩠ᨣᩃᩔ ᨸᩁᩥᨱᩣᨾᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨲᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .

</Paragraph>
</Division>

<Paragraph number="208" type="center" book="pari">
ᩈᩉᨵᨾ᩠ᨾᩥᨠᩅᨣ᩠ᨣᩮᩤ ᩋᨭ᩠ᨮᨾᩮᩣ.
</Paragraph>