---
title: "1.1.2.6 ᨸᩣᨭᩥᨴᩮᩈᨶᩦᨿᨠᨱ᩠ᨯ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="174" book="pari">

<Paragraph number="486" book="pari">
ᩋᨬ᩠ᨬᩣᨲᩥᨠᩣᨿ ᨽᩥᨠ᩠ᨡᩩᨶᩥᨿᩣ ᩋᨶ᩠ᨲᩁᨥᩁᩴ ᨸᩅᩥᨭ᩠ᨮᩣᨿ ᩉᨲ᩠ᨳᨲᩮᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨽᩩᨬ᩠ᨩᨶ᩠ᨲᩮᩣ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᩋᨬ᩠ᨬᩣᨲᩥᨠᩣᨿ ᨽᩥᨠ᩠ᨡᩩᨶᩥᨿᩣ ᩋᨶ᩠ᨲᩁᨥᩁᩴ ᨸᩅᩥᨭ᩠ᨮᩣᨿ ᩉᨲ᩠ᨳᨲᩮᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨽᩩᨬ᩠ᨩᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. “ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ—  ᩋᨬ᩠ᨬᩣᨲᩥᨠᩣᨿ ᨽᩥᨠ᩠ᨡᩩᨶᩥᨿᩣ ᩋᨶ᩠ᨲᩁᨥᩁᩴ ᨸᩅᩥᨭ᩠ᨮᩣᨿ ᩉᨲ᩠ᨳᨲᩮᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨽᩩᨬ᩠ᨩᨶ᩠ᨲᩮᩣ ᩍᨾᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. (1)
</Paragraph>

<Paragraph number="487" book="pari">
ᨽᩥᨠ᩠ᨡᩩᨶᩥᨿᩣ ᩅᩮᩤᩈᩣᩈᨶ᩠ᨲᩥᨿᩣ ᨶ ᨶᩥᩅᩤᩁᩮᨲ᩠ᩅᩣ ᨽᩩᨬ᩠ᨩᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. “ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ. (2)
</Paragraph>

<Paragraph number="488" book="pari">
ᩈᩮᨠ᩠ᨡᩈᨾ᩠ᨾᨲᩮᩈᩩ ᨠᩩᩃᩮᩈᩩ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨽᩩᨬ᩠ᨩᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. “ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ. (3)
</Paragraph>

<Paragraph number="489" book="pari">
ᩋᩣᩁᨬ᩠ᨬᨠᩮᩈᩩ ᩈᩮᨶᩣᩈᨶᩮᩈᩩ ᨸᩩᨻ᩠ᨻᩮ ᩋᨸ᩠ᨸᨭᩥᩈᩴᩅᩥᨴᩥᨲᩴ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩋᨩ᩠ᨫᩣᩁᩣᨾᩮ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨽᩩᨬ᩠ᨩᨶ᩠ᨲᩮᩣ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᩋᩣᩁᨬ᩠ᨬᨠᩮᩈᩩ ᩈᩮᨶᩣᩈᨶᩮᩈᩩ ᨸᩩᨻ᩠ᨻᩮ ᩋᨸ᩠ᨸᨭᩥᩈᩴᩅᩥᨴᩥᨲᩴ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩋᨩ᩠ᨫᩣᩁᩣᨾᩮ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨽᩩᨬ᩠ᨩᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. “ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ—  ᩋᩣᩁᨬ᩠ᨬᨠᩮᩈᩩ ᩈᩮᨶᩣᩈᨶᩮᩈᩩ ᨸᩩᨻ᩠ᨻᩮ ᩋᨸ᩠ᨸᨭᩥᩈᩴᩅᩥᨴᩥᨲᩴ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩋᨩ᩠ᨫᩣᩁᩣᨾᩮ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨽᩩᨬ᩠ᨩᨶ᩠ᨲᩮᩣ ᩍᨾᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. (4)

</Paragraph>
</Division>

<Paragraph number="490" type="center" book="pari">
ᨧᨲ᩠ᨲᩣᩁᩮᩣ ᨸᩣᨭᩥᨴᩮᩈᨶᩦᨿᩣ ᨶᩥᨭ᩠ᨮᩥᨲᩣ.
</Paragraph>