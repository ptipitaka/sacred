---
title: "1.1.1.5.9 ᩁᩣᨩᩅᨣ᩠ᨣ"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="136" book="pari">

<Paragraph number="209" book="pari">
ᨸᩩᨻ᩠ᨻᩮ ᩋᨸ᩠ᨸᨭᩥᩈᩴᩅᩥᨴᩥᨲᩮᨶ ᩁᨬ᩠ᨬᩮᩣ ᩋᨶ᩠ᨲᩮᨸᩩᩁᩴ ᨸᩅᩥᩈᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᩋᩣᨶᨶ᩠ᨴᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᩋᩣᨶᨶ᩠ᨴᩮᩣ ᨸᩩᨻ᩠ᨻᩮ ᩋᨸ᩠ᨸᨭᩥᩈᩴᩅᩥᨴᩥᨲᩮᩣ ᩁᨬ᩠ᨬᩮᩣ ᩋᨶ᩠ᨲᩮᨸᩩᩁᩴ ᨸᩣᩅᩥᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨴ᩠ᩅᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ ᨠᨳᩥᨶᨠᩮ …ᨸᩮ… .
</Paragraph>

</Division>
<Division number="137" book="pari">

<Paragraph number="210" book="pari">
ᩁᨲᨶᩴ ᩏᨣ᩠ᨣᨱ᩠ᩉᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩁᨲᨶᩴ ᩏᨣ᩠ᨣᩉᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ, ᨴ᩠ᩅᩮ ᩋᨶᩩᨸᨬ᩠ᨬᨲ᩠ᨲᩥᨿᩮᩣ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="138" book="pari">

<Paragraph number="211" book="pari">
ᩈᨶ᩠ᨲᩴ ᨽᩥᨠ᩠ᨡᩩᩴ ᩋᨶᩣᨸᩩᨧ᩠ᨨᩣ ᩅᩥᨠᩣᩃᩮ ᨣᩤᨾᩴ ᨸᩅᩥᩈᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩅᩥᨠᩣᩃᩮ ᨣᩤᨾᩴ ᨸᩅᩥᩈᩥᩴᩈᩩ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ, ᨲᩥᩔᩮᩣ ᩋᨶᩩᨸᨬ᩠ᨬᨲ᩠ᨲᩥᨿᩮᩣ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨴ᩠ᩅᩦᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ ᨠᨳᩥᨶᨠᩮ …ᨸᩮ… .
</Paragraph>

</Division>
<Division number="139" book="pari">

<Paragraph number="212" book="pari">
ᩋᨭ᩠ᨮᩥᨾᨿᩴ ᩅᩤ ᨴᨶ᩠ᨲᨾᨿᩴ ᩅᩤ ᩅᩥᩈᩣᨱᨾᨿᩴ ᩅᩤ ᩈᩪᨧᩥᨥᩁᩴ ᨠᩣᩁᩣᨸᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᨠ᩠ᨠᩮᩈᩩ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩈᨾ᩠ᨻᩉᩩᩃᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩈᨾ᩠ᨻᩉᩩᩃᩣ ᨽᩥᨠ᩠ᨡᩪ ᨶ ᨾᨲ᩠ᨲᩴ ᨩᩣᨶᩥᨲ᩠ᩅᩣ ᨻᩉᩪ ᩈᩪᨧᩥᨥᩁᩮ ᩅᩥᨬ᩠ᨬᩣᨸᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="140" book="pari">

<Paragraph number="213" book="pari">
ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᨾᨬ᩠ᨧᩴ ᩅᩤ ᨸᩦᨮᩴ ᩅᩤ ᨠᩣᩁᩣᨸᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᩏᨸᨶᨶ᩠ᨴᩴ ᩈᨠ᩠ᨿᨸᩩᨲ᩠ᨲᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᩏᨧ᩠ᨧᩮ ᨾᨬ᩠ᨧᩮ ᩈᨿᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="141" book="pari">

<Paragraph number="214" book="pari">
ᨾᨬ᩠ᨧᩴ ᩅᩤ ᨸᩦᨮᩴ ᩅᩤ ᨲᩪᩃᩮᩣᨶᨴ᩠ᨵᩴ ᨠᩣᩁᩣᨸᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨾᨬ᩠ᨧᩴ ᩅᩤ ᨸᩦᨮᩴ ᩅᩤ ᨲᩪᩃᩮᩣᨶᨴ᩠ᨵᩴ ᨠᩣᩁᩣᨸᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="142" book="pari">

<Paragraph number="215" book="pari">
ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᨶᩥᩈᩦᨴᨶᩴ ᨠᩣᩁᩣᨸᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩋᨸ᩠ᨸᨾᩣᨱᩥᨠᩣᨶᩥ ᨶᩥᩈᩦᨴᨶᩣᨶᩥ ᨵᩤᩁᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ, ᩑᨠᩣ ᩋᨶᩩᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="143" book="pari">

<Paragraph number="216" book="pari">
ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᨠᨱ᩠ᨯᩩᨸ᩠ᨸᨭᩥᨧ᩠ᨨᩣᨴᩥᩴ ᨠᩣᩁᩣᨸᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩋᨸ᩠ᨸᨾᩣᨱᩥᨠᩣᨿᩮᩣ ᨠᨱ᩠ᨯᩩᨸ᩠ᨸᨭᩥᨧ᩠ᨨᩣᨴᩥᨿᩮᩣ ᨵᩤᩁᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="144" book="pari">

<Paragraph number="217" book="pari">
ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᩅᩔᩥᨠᩈᩣᨭᩥᨠᩴ ᨠᩣᩁᩣᨸᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩋᨸ᩠ᨸᨾᩣᨱᩥᨠᩣᨿᩮᩣ ᩅᩔᩥᨠᩈᩣᨭᩥᨠᩣᨿᩮᩣ ᨵᩤᩁᩮᩈᩩᩴ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .
</Paragraph>

</Division>
<Division number="145" book="pari">

<Paragraph number="218" book="pari">
ᩈᩩᨣᨲᨧᩦᩅᩁᨸ᩠ᨸᨾᩣᨱᩴ ᨧᩦᩅᩁᩴ ᨠᩣᩁᩣᨸᩮᨶ᩠ᨲᩔ ᨸᩣᨧᩥᨲ᩠ᨲᩥᨿᩴ ᨠᨲ᩠ᨳ ᨸᨬ᩠ᨬᨲ᩠ᨲᨶ᩠ᨲᩥ? ᩈᩣᩅᨲ᩠ᨳᩥᨿᩴ ᨸᨬ᩠ᨬᨲ᩠ᨲᩴ. ᨠᩴ ᩋᩣᩁᨻ᩠ᨽᩣᨲᩥ? ᩋᩣᨿᩈ᩠ᨾᨶ᩠ᨲᩴ ᨶᨶ᩠ᨴᩴ ᩋᩣᩁᨻ᩠ᨽ. ᨠᩥᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᨶ᩠ᨲᩥ? ᩋᩣᨿᩈ᩠ᨾᩣ ᨶᨶ᩠ᨴᩮᩣ ᩈᩩᨣᨲᨧᩦᩅᩁᨸ᩠ᨸᨾᩣᨱᩴ ᨧᩦᩅᩁᩴ ᨵᩤᩁᩮᩈᩥ, ᨲᩈ᩠ᨾᩥᩴ ᩅᨲ᩠ᨳᩩᩈ᩠ᨾᩥᩴ. ᩑᨠᩣ ᨸᨬ᩠ᨬᨲ᩠ᨲᩥ. ᨨᨶ᩠ᨶᩴ ᩋᩣᨸᨲ᩠ᨲᩥᩈᨾᩩᨭ᩠ᨮᩣᨶᩣᨶᩴ ᨨᩉᩥ ᩈᨾᩩᨭ᩠ᨮᩣᨶᩮᩉᩥ ᩈᨾᩩᨭ᩠ᨮᩣᨲᩥ …ᨸᩮ… .

</Paragraph>
</Division>

<Paragraph number="219" type="center" book="pari">
ᩁᩣᨩᩅᨣ᩠ᨣᩮᩤ ᨶᩅᨾᩮᩣ.

  
ᨴ᩠ᩅᩮᨶᩅᩩᨲᩥ ᨸᩣᨧᩥᨲ᩠ᨲᩥᨿᩣ ᨶᩥᨭ᩠ᨮᩥᨲᩣ.

  
ᨡᩩᨴ᩠ᨴᨠᩴ ᩈᨾᨲ᩠ᨲᩴ.



</Paragraph>

<Paragraph number="220" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="221" type="verses" book="pari">
_ᨾᩩᩈᩣ ᩒᨾᩈᨸᩮᩈᩩᨬ᩠ᨬᩴ,_  
_ᨸᨴᩈᩮᨿ᩠ᨿᩣ ᨧ ᩍᨲ᩠ᨳᩥᨿᩣ;_  
_ᩋᨬ᩠ᨬᨲᩕ ᩅᩥᨬ᩠ᨬᩩᨶᩣ ᨽᩪᨲᩣ,_  
_ᨴᩩᨭ᩠ᨮᩩᩃᩖᩣᨸᨲ᩠ᨲᩥ ᨡᨱᨶᩣ._  

</Paragraph>

<Paragraph number="222" type="verses" book="pari">
_ᨽᩪᨲᩴ ᩋᨬ᩠ᨬᩣᨿ ᩏᨩ᩠ᨫᩣᨿᩥ,_  
_ᨾᨬ᩠ᨧᩮᩣ ᩈᩮᨿ᩠ᨿᩮᩣ ᨧ ᩅᩩᨧ᩠ᨧᨲᩥ;_  
_ᨸᩩᨻ᩠ᨻᩮ ᨶᩥᨠ᩠ᨠᨯ᩠ᨰᨶᩣᩉᨧ᩠ᨧ,_  
_ᨴ᩠ᩅᩤᩁᩴ ᩈᨸ᩠ᨸᩣᨱᨠᩮᨶ ᨧ._  

</Paragraph>

<Paragraph number="223" type="verses" book="pari">
_ᩋᩈᨾ᩠ᨾᨲᩣ ᩋᨲ᩠ᨳᩘᨣᨲᩮ,_  
ᩏᨸᩔᨿᩣᨾᩥᩈᩮᨶ ᨧ;_  
_ᨴᨴᩮ ᩈᩥᨻ᩠ᨻᩮ ᩅᩥᨵᩤᨶᩮᨶ,_  
_ᨶᩣᩅᩤ ᨽᩩᨬ᩠ᨩᩮᨿ᩠ᨿ ᩑᨠᨲᩮᩣ._  

</Paragraph>

<Paragraph number="224" type="verses" book="pari">
_ᨸᩥᨱ᩠ᨯᩴ ᨣᨱᩴ ᨸᩁᩴ ᨸᩪᩅᩴ,_  
_ᨸᩅᩤᩁᩥᨲᩮᩣ ᨸᩅᩤᩁᩥᨲᩴ;_  
_ᩅᩥᨠᩣᩃᩴ ᩈᨶ᩠ᨶᩥᨵᩥ ᨡᩦᩁᩴ,_  
_ᨴᨶ᩠ᨲᨸᩮᩣᨶᩮᨶ ᨲᩮ ᨴᩈ._  

</Paragraph>

<Paragraph number="225" type="verses" book="pari">
_ᩋᨧᩮᩃᨠᩴ ᩏᨿ᩠ᨿᩮᩣᨡᨩ᩠ᨩ,_  
_ᨸᨭᩥᨧ᩠ᨨᨶ᩠ᨶᩴ ᩁᩉᩮᨶ ᨧ;_  
_ᨶᩥᨾᨶ᩠ᨲᩥᨲᩮᩣ ᨸᨧ᩠ᨧᨿᩮᩉᩥ,_  
_ᩈᩮᨶᩣᩅᩈᨶᩩᨿ᩠ᨿᩮᩣᨵᩥᨠᩴ._  

</Paragraph>

<Paragraph number="226" type="verses" book="pari">
_ᩈᩩᩁᩣ ᩋᩘᨣᩩᩃᩥ ᩉᩣᩈᩮᩣ ᨧ,_  
_ᩋᨶᩣᨴᩁᩥᨿᨬ᩠ᨧ ᨽᩥᩴᩈᨶᩴ;_  
_ᨩᩮᩣᨲᩥ ᨶᩉᩣᨶ ᨴᩩᨻ᩠ᨻᨱ᩠ᨱᩴ,_  
_ᩈᩣᨾᩴ ᩋᨸᨶᩥᨵᩮᨶ ᨧ._  

</Paragraph>

<Paragraph number="227" type="verses" book="pari">
_ᩈᨬ᩠ᨧᩥᨧ᩠ᨧᩩᨴᨠᨠᨾ᩠ᨾᩣ ᨧ,_  
_ᨴᩩᨭ᩠ᨮᩩᩃᩖᩴ ᩐᨶᩅᩦᩈᨲᩥ;_  
_ᨳᩮᨿ᩠ᨿᩱᨲ᩠ᨳᩥᩋᩅᨴᩮᩈᩴ,_  
_ᩈᩴᩅᩤᩈᩮ ᨶᩣᩈᩥᨲᩮᨶ ᨧ._  

</Paragraph>

<Paragraph number="228" type="verses" book="pari">
_ᩈᩉᨵᨾ᩠ᨾᩥᨠᩅᩥᩃᩮᨡᩣ,_  
_ᨾᩮᩣᩉᩮᩣ ᨸᩉᩣᩁᩮᨶᩩᨣ᩠ᨣᩥᩁᩮ;_  
_ᩋᨾᩪᩃᨠᨬ᩠ᨧ ᩈᨬ᩠ᨧᩥᨧ᩠ᨧ,_  
_ᩈᩮᩣᩔᩣᨾᩥ ᨡᩥᨿ᩠ᨿᨸᨠ᩠ᨠᨾᩮ._  

</Paragraph>

<Paragraph number="229" type="verses" book="pari">
_ᩈᩴᨥᩮᨶ ᨧᩦᩅᩁᩴ ᨴᨲ᩠ᩅᩣ,_  
_ᨸᩁᩥᨱᩣᨾᩮᨿ᩠ᨿ ᨸᩩᨣ᩠ᨣᩃᩮ;_  
_ᩁᨬ᩠ᨬᨬ᩠ᨧ ᩁᨲᨶᩴ ᩈᨶ᩠ᨲᩴ,_  
_ᩈᩪᨧᩥ ᨾᨬ᩠ᨧᩮᩣ ᨧ ᨲᩪᩃᩥᨠᩣ;_  
_ᨶᩥᩈᩦᨴᨶᩴ ᨠᨱ᩠ᨯᩩᨧ᩠ᨨᩣᨴᩥ,_  
_ᩅᩔᩥᨠᩣ ᩈᩩᨣᨲᩮᨶ ᨧᩣᨲᩥ._  


</Paragraph>

<Paragraph number="230" type="center" book="pari">
ᨲᩮᩈᩴ ᩅᨣ᩠ᨣᩤᨶᩴ ᩏᨴ᩠ᨴᩤᨶᩴ


</Paragraph>

<Paragraph number="231" type="verses" book="pari">
_ᨾᩩᩈᩣ ᨽᩪᨲᩣ ᨧ ᩒᩅᩤᨴᩮᩤ,_  
_ᨽᩮᩣᨩᨶᩣᨧᩮᩃᨠᩮᨶ ᨧ;_  
_ᩈᩩᩁᩣ ᩈᨸ᩠ᨸᩣᨱᨠᩣ ᨵᨾ᩠ᨾᩮᩣ,_  
_ᩁᩣᨩᩅᨣ᩠ᨣᩮᨶ ᨲᩮ ᨶᩅᩤᨲᩥ._
</Paragraph>