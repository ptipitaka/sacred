---
title: "1.1.2.4.1 ᨠᨳᩥᨶᩅᨣ᩠ᨣ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="162" book="pari">

<Paragraph number="352" book="pari">
ᩋᨲᩥᩁᩮᨠᨧᩦᩅᩁᩴ ᨴᩈᩣᩉᩴ ᩋᨲᩥᨠ᩠ᨠᩣᨾᩮᨶ᩠ᨲᩮᩣ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (1)
</Paragraph>

<Paragraph number="353" book="pari">
ᩑᨠᩁᨲ᩠ᨲᩴ ᨲᩥᨧᩦᩅᩁᩮᨶ ᩅᩥᨸ᩠ᨸᩅᩈᨶ᩠ᨲᩮᩣ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (2)
</Paragraph>

<Paragraph number="354" book="pari">
ᩋᨠᩣᩃᨧᩦᩅᩁᩴ ᨸᨭᩥᨣ᩠ᨣᩉᩮᨲ᩠ᩅᩣ ᨾᩣᩈᩴ ᩋᨲᩥᨠ᩠ᨠᩣᨾᩮᨶ᩠ᨲᩮᩣ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (3)
</Paragraph>

<Paragraph number="355" book="pari">
ᩋᨬ᩠ᨬᩣᨲᩥᨠᩣᨿ ᨽᩥᨠ᩠ᨡᩩᨶᩥᨿᩣ ᨸᩩᩁᩣᨱᨧᩦᩅᩁᩴ ᨵᩮᩤᩅᩤᨸᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨵᩮᩤᩅᩤᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨵᩮᩤᩅᩤᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (4)
</Paragraph>

<Paragraph number="356" book="pari">
ᩋᨬ᩠ᨬᩣᨲᩥᨠᩣᨿ ᨽᩥᨠ᩠ᨡᩩᨶᩥᨿᩣ ᩉᨲ᩠ᨳᨲᩮᩣ ᨧᩦᩅᩁᩴ ᨸᨭᩥᨣ᩠ᨣᨱ᩠ᩉᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨣᨱ᩠ᩉᩣᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨣᩉᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (5)
</Paragraph>

<Paragraph number="357" book="pari">
ᩋᨬ᩠ᨬᩣᨲᨠᩴ ᨣᩉᨸᨲᩥᩴ ᩅᩤ ᨣᩉᨸᨲᩣᨶᩥᩴ ᩅᩤ ᨧᩦᩅᩁᩴ ᩅᩥᨬ᩠ᨬᩣᨸᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩅᩥᨬ᩠ᨬᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩅᩥᨬ᩠ᨬᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (6)
</Paragraph>

<Paragraph number="358" book="pari">
ᩋᨬ᩠ᨬᩣᨲᨠᩴ ᨣᩉᨸᨲᩥᩴ ᩅᩤ ᨣᩉᨸᨲᩣᨶᩥᩴ ᩅᩤ ᨲᨲᩩᨲ᩠ᨲᩁᩥ ᨧᩦᩅᩁᩴ ᩅᩥᨬ᩠ᨬᩣᨸᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩅᩥᨬ᩠ᨬᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩅᩥᨬ᩠ᨬᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (7)
</Paragraph>

<Paragraph number="359" book="pari">
ᨸᩩᨻ᩠ᨻᩮ ᩋᨸ᩠ᨸᩅᩤᩁᩥᨲᩮᩣ ᩋᨬ᩠ᨬᩣᨲᨠᩴ ᨣᩉᨸᨲᩥᨠᩴ ᩏᨸᩈᩘᨠᨾᩥᨲ᩠ᩅᩣ ᨧᩦᩅᩁᩮ ᩅᩥᨠᨸ᩠ᨸᩴ ᩋᩣᨸᨩ᩠ᨩᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩅᩥᨠᨸ᩠ᨸᩴ ᩋᩣᨸᨩ᩠ᨩᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩅᩥᨠᨸ᩠ᨸᩴ ᩋᩣᨸᨶ᩠ᨶᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (8)
</Paragraph>

<Paragraph number="360" book="pari">
ᨸᩩᨻ᩠ᨻᩮ ᩋᨸ᩠ᨸᩅᩤᩁᩥᨲᩮᩣ ᩋᨬ᩠ᨬᩣᨲᨠᩮ ᨣᩉᨸᨲᩥᨠᩮ ᩏᨸᩈᩘᨠᨾᩥᨲ᩠ᩅᩣ ᨧᩦᩅᩁᩮ ᩅᩥᨠᨸ᩠ᨸᩴ ᩋᩣᨸᨩ᩠ᨩᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩅᩥᨠᨸ᩠ᨸᩴ ᩋᩣᨸᨩ᩠ᨩᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩅᩥᨠᨸ᩠ᨸᩴ ᩋᩣᨸᨶ᩠ᨶᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (9)
</Paragraph>

<Paragraph number="361" book="pari">
ᩋᨲᩥᩁᩮᨠᨲᩥᨠ᩠ᨡᨲ᩠ᨲᩩᩴ ᨧᩮᩣᨴᨶᩣᨿ ᩋᨲᩥᩁᩮᨠᨨᨠ᩠ᨡᨲ᩠ᨲᩩᩴ ᨮᩣᨶᩮᨶ ᨧᩦᩅᩁᩴ ᩋᨽᩥᨶᩥᨸ᩠ᨹᩣᨴᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᨽᩥᨶᩥᨸ᩠ᨹᩣᨴᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩋᨽᩥᨶᩥᨸ᩠ᨹᩣᨴᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (10)

</Paragraph>
</Division>

<Paragraph number="362" type="center" book="pari">
ᨠᨳᩥᨶᩅᨣ᩠ᨣᩮᩤ ᨸᨮᨾᩮᩣ.
</Paragraph>