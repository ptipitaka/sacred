---
title: "1.1.2.4.3 ᨸᨲ᩠ᨲᩅᨣ᩠ᨣ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="164" book="pari">

<Paragraph number="374" book="pari">
ᩋᨲᩥᩁᩮᨠᨸᨲ᩠ᨲᩴ ᨴᩈᩣᩉᩴ ᩋᨲᩥᨠ᩠ᨠᩣᨾᩮᨶ᩠ᨲᩮᩣ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (1)
</Paragraph>

<Paragraph number="375" book="pari">
ᩐᨶᨸᨬ᩠ᨧᨻᨶ᩠ᨵᨶᩮᨶ ᨸᨲ᩠ᨲᩮᨶ ᩋᨬ᩠ᨬᩴ ᨶᩅᩴ ᨸᨲ᩠ᨲᩴ ᨧᩮᨲᩣᨸᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨧᩮᨲᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨧᩮᨲᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (2)
</Paragraph>

<Paragraph number="376" book="pari">
ᨽᩮᩈᨩ᩠ᨩᩣᨶᩥ ᨸᨭᩥᨣ᩠ᨣᩉᩮᨲ᩠ᩅᩣ ᩈᨲ᩠ᨲᩣᩉᩴ ᩋᨲᩥᨠ᩠ᨠᩣᨾᩮᨶ᩠ᨲᩮᩣ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (3)
</Paragraph>

<Paragraph number="377" book="pari">
ᩋᨲᩥᩁᩮᨠᨾᩣᩈᩮ ᩈᩮᩈᩮ ᨣᩥᨾ᩠ᩉᩣᨶᩮ ᩅᩔᩥᨠᩈᩣᨭᩥᨠᨧᩦᩅᩁᩴ ᨸᩁᩥᨿᩮᩈᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᩁᩥᨿᩮᩈᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᩁᩥᨿᩥᨭ᩠ᨮᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (4)
</Paragraph>

<Paragraph number="378" book="pari">
ᨽᩥᨠ᩠ᨡᩩᩔ ᩈᩣᨾᩴ ᨧᩦᩅᩁᩴ ᨴᨲ᩠ᩅᩣ ᨠᩩᨸᩥᨲᩮᩣ ᩋᨶᨲ᩠ᨲᨾᨶᩮᩣ ᩋᨧ᩠ᨨᩥᨶ᩠ᨴᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᨧ᩠ᨨᩥᨶ᩠ᨴᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩋᨧ᩠ᨨᩥᨶ᩠ᨶᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (5)
</Paragraph>

<Paragraph number="379" book="pari">
ᩈᩣᨾᩴ ᩈᩩᨲ᩠ᨲᩴ ᩅᩥᨬ᩠ᨬᩣᨸᩮᨲ᩠ᩅᩣ ᨲᨶ᩠ᨲᩅᩤᨿᩮᩉᩥ ᨧᩦᩅᩁᩴ ᩅᩤᨿᩣᨸᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩅᩤᨿᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩅᩤᨿᩣᨸᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (6)
</Paragraph>

<Paragraph number="380" book="pari">
ᨸᩩᨻ᩠ᨻᩮ ᩋᨸ᩠ᨸᩅᩤᩁᩥᨲᩮᩣ ᩋᨬ᩠ᨬᩣᨲᨠᩔ ᨣᩉᨸᨲᩥᨠᩔ ᨲᨶ᩠ᨲᩅᩤᨿᩮ ᩏᨸᩈᩘᨠᨾᩥᨲ᩠ᩅᩣ ᨧᩦᩅᩁᩮ ᩅᩥᨠᨸ᩠ᨸᩴ ᩋᩣᨸᨩ᩠ᨩᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩅᩥᨠᨸ᩠ᨸᩴ ᩋᩣᨸᨩ᩠ᨩᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩅᩥᨠᨸ᩠ᨸᩴ ᩋᩣᨸᨶ᩠ᨶᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (7)
</Paragraph>

<Paragraph number="381" book="pari">
ᩋᨧ᩠ᨧᩮᨠᨧᩦᩅᩁᩴ ᨸᨭᩥᨣ᩠ᨣᩉᩮᨲ᩠ᩅᩣ ᨧᩦᩅᩁᨠᩣᩃᩈᨾᨿᩴ ᩋᨲᩥᨠ᩠ᨠᩣᨾᩮᨶ᩠ᨲᩮᩣ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (8)
</Paragraph>

<Paragraph number="382" book="pari">
ᨲᩥᨱ᩠ᨱᩴ ᨧᩦᩅᩁᩣᨶᩴ ᩋᨬ᩠ᨬᨲᩁᩴ ᨧᩦᩅᩁᩴ ᩋᨶ᩠ᨲᩁᨥᩁᩮ ᨶᩥᨠ᩠ᨡᩥᨸᩥᨲ᩠ᩅᩣ ᩋᨲᩥᩁᩮᨠᨨᩣᩁᨲ᩠ᨲᩴ ᩅᩥᨸ᩠ᨸᩅᩈᨶ᩠ᨲᩮᩣ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ. ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (9)
</Paragraph>

<Paragraph number="383" book="pari">
ᨩᩣᨶᩴ ᩈᩴᨥᩥᨠᩴ ᩃᩣᨽᩴ ᨸᩁᩥᨱᨲᩴ ᩋᨲ᩠ᨲᨶᩮᩣ ᨸᩁᩥᨱᩣᨾᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᩁᩥᨱᩣᨾᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᩁᩥᨱᩣᨾᩥᨲᩮ ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. (10)

</Paragraph>
</Division>

<Paragraph number="384" type="center" book="pari">
ᨸᨲ᩠ᨲᩅᨣ᩠ᨣᩮᩤ ᨲᨲᩥᨿᩮᩣ.

  
ᨲᩥᩴᩈ ᨶᩥᩔᨣ᩠ᨣᩥᨿᩣ ᨸᩣᨧᩥᨲ᩠ᨲᩥᨿᩣ ᨶᩥᨭ᩠ᨮᩥᨲᩣ.
</Paragraph>