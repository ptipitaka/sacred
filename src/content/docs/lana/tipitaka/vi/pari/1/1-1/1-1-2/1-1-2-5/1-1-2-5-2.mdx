---
title: "1.1.2.5.2 ᨽᩪᨲᨣᩤᨾᩅᨣ᩠ᨣ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="166" book="pari">

<Paragraph number="396" book="pari">
ᨽᩪᨲᨣᩤᨾᩴ ᨸᩣᨲᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᩣᨲᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᩉᩣᩁᩮ ᨸᩉᩣᩁᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (1)
</Paragraph>

<Paragraph number="397" book="pari">
ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᨶᩣᩁᩮᩣᨸᩥᨲᩮ ᩋᨬ᩠ᨬᩅᩤᨴᨠᩮ ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᩋᩣᩁᩮᩣᨸᩥᨲᩮ ᩋᨬ᩠ᨬᩅᩤᨴᨠᩮ ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (2)
</Paragraph>

<Paragraph number="398" book="pari">
ᨽᩥᨠ᩠ᨡᩩᩴ ᩏᨩ᩠ᨫᩣᨸᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩏᨩ᩠ᨫᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩏᨩ᩠ᨫᩣᨸᩥᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (3)
</Paragraph>

<Paragraph number="399" book="pari">
ᩈᩴᨥᩥᨠᩴ ᨾᨬ᩠ᨧᩴ ᩅᩤ ᨸᩦᨮᩴ ᩅᩤ ᨽᩥᩈᩥᩴ ᩅᩤ ᨠᩮᩣᨧ᩠ᨨᩴ ᩅᩤ ᩋᨩ᩠ᨫᩮᩣᨠᩣᩈᩮ ᩈᨶ᩠ᨳᩁᩥᨲ᩠ᩅᩣ ᩋᨶᩩᨴ᩠ᨵᩁᩥᨲ᩠ᩅᩣ ᩋᨶᩣᨸᩩᨧ᩠ᨨᩣ ᨸᨠ᩠ᨠᨾᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᨮᨾᩴ ᨸᩣᨴᩴ ᩃᩮᨯ᩠ᨯᩩᨸᩣᨲᩴ ᩋᨲᩥᨠ᩠ᨠᩣᨾᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᨴᩩᨲᩥᨿᩴ ᨸᩣᨴᩴ ᩋᨲᩥᨠ᩠ᨠᩣᨾᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (4)
</Paragraph>

<Paragraph number="400" book="pari">
ᩈᩴᨥᩥᨠᩮ ᩅᩥᩉᩣᩁᩮ ᩈᩮᨿ᩠ᨿᩴ ᩈᨶ᩠ᨳᩁᩥᨲ᩠ᩅᩣ ᩋᨶᩩᨴ᩠ᨵᩁᩥᨲ᩠ᩅᩣ ᩋᨶᩣᨸᩩᨧ᩠ᨨᩣ ᨸᨠ᩠ᨠᨾᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᨮᨾᩴ ᨸᩣᨴᩴ ᨸᩁᩥᨠ᩠ᨡᩮᨸᩴ ᩋᨲᩥᨠ᩠ᨠᩣᨾᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᨴᩩᨲᩥᨿᩴ ᨸᩣᨴᩴ ᩋᨲᩥᨠ᩠ᨠᩣᨾᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (5)
</Paragraph>

<Paragraph number="401" book="pari">
ᩈᩴᨥᩥᨠᩮ ᩅᩥᩉᩣᩁᩮ ᨩᩣᨶᩴ ᨸᩩᨻ᩠ᨻᩩᨸᨣᨲᩴ ᨽᩥᨠ᩠ᨡᩩᩴ ᩋᨶᩩᨸᨡᨩ᩠ᨩ ᩈᩮᨿ᩠ᨿᩴ ᨠᨸ᩠ᨸᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨶᩥᨸᨩ᩠ᨩᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨶᩥᨸᨶ᩠ᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (6)
</Paragraph>

<Paragraph number="402" book="pari">
ᨽᩥᨠ᩠ᨡᩩᩴ ᨠᩩᨸᩥᨲᩮᩣ ᩋᨶᨲ᩠ᨲᨾᨶᩮᩣ ᩈᩴᨥᩥᨠᩣ ᩅᩥᩉᩣᩁᩣ ᨶᩥᨠ᩠ᨠᨯ᩠ᨰᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨶᩥᨠ᩠ᨠᨯ᩠ᨰᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨶᩥᨠ᩠ᨠᨯ᩠ᨰᩥᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (7)
</Paragraph>

<Paragraph number="403" book="pari">
ᩈᩴᨥᩥᨠᩮ ᩅᩥᩉᩣᩁᩮ ᩏᨸᩁᩥᩅᩮᩉᩣᩈᨠᩩᨭᩥᨿᩣ ᩋᩣᩉᨧ᩠ᨧᨸᩣᨴᨠᩴ ᨾᨬ᩠ᨧᩴ ᩅᩤ ᨸᩦᨮᩴ ᩅᩤ ᩋᨽᩥᨶᩥᩈᩦᨴᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᨽᩥᨶᩥᩈᩦᨴᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩋᨽᩥᨶᩥᩈᩥᨶ᩠ᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (8)
</Paragraph>

<Paragraph number="404" book="pari">
ᨴ᩠ᩅᨲ᩠ᨲᩥᨸᩁᩥᨿᩣᨿᩮ ᩋᨵᩥᨭ᩠ᨮᩉᩥᨲ᩠ᩅᩣ ᨲᨲᩩᨲ᩠ᨲᩁᩥ ᩋᨵᩥᨭ᩠ᨮᩉᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᨵᩥᨭ᩠ᨮᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩋᨵᩥᨭ᩠ᨮᩥᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (9)
</Paragraph>

<Paragraph number="405" book="pari">
ᨩᩣᨶᩴ ᩈᨸ᩠ᨸᩣᨱᨠᩴ ᩏᨴᨠᩴ ᨲᩥᨱᩴ ᩅᩤ ᨾᨲ᩠ᨲᩥᨠᩴ ᩅᩤ ᩈᩥᨬ᩠ᨧᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩈᩥᨬ᩠ᨧᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩈᩥᨬ᩠ᨧᩥᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (10)

</Paragraph>
</Division>

<Paragraph number="406" type="center" book="pari">
ᨽᩪᨲᨣᩤᨾᩅᨣ᩠ᨣᩮᩤ ᨴᩩᨲᩥᨿᩮᩣ.
</Paragraph>