---
title: "1.1.2.5.1 ᨾᩩᩈᩣᩅᩤᨴᩅᨣ᩠ᨣ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="165" book="pari">

<Paragraph number="385" book="pari">
ᩈᨾ᩠ᨸᨩᩣᨶᨾᩩᩈᩣᩅᩤᨴᩴ ᨽᩣᩈᨶ᩠ᨲᩮᩣ ᨠᨲᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ? ᩈᨾ᩠ᨸᨩᩣᨶᨾᩩᩈᩣᩅᩤᨴᩴ ᨽᩣᩈᨶ᩠ᨲᩮᩣ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨸᩣᨸᩥᨧ᩠ᨨᩮᩣ ᩍᨧ᩠ᨨᩣᨸᨠᨲᩮᩣ ᩋᩈᨶ᩠ᨲᩴ ᩋᨽᩪᨲᩴ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩴ ᩏᩃᩖᨸᨲᩥ, ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ; ᨽᩥᨠ᩠ᨡᩩᩴ ᩋᨾᩪᩃᨠᩮᨶ ᨸᩣᩁᩣᨩᩥᨠᩮᨶ ᨵᨾ᩠ᨾᩮᨶ ᩋᨶᩩᨴ᩠ᨵᩴᩈᩮᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ; “ᨿᩮᩣ ᨲᩮ ᩅᩥᩉᩣᩁᩮ ᩅᩈᨲᩥ, ᩈᩮᩣ ᨽᩥᨠ᩠ᨡᩩ ᩋᩁᩉᩣ”ᨲᩥ ᨽᨱᨲᩥ, ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ; ᨶ ᨸᨭᩥᩅᩥᨩᩣᨶᨶ᩠ᨲᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ; ᩈᨾ᩠ᨸᨩᩣᨶᨾᩩᩈᩣᩅᩤᨴᩮ ᨸᩣᨧᩥᨲ᩠ᨲᩥᨿᩴ—  ᩈᨾ᩠ᨸᨩᩣᨶᨾᩩᩈᩣᩅᩤᨴᩴ ᨽᩣᩈᨶ᩠ᨲᩮᩣ ᩍᨾᩣ ᨸᨬ᩠ᨧ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. (1)
</Paragraph>

<Paragraph number="386" book="pari">
ᩒᨾᩈᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩏᨸᩈᨾ᩠ᨸᨶ᩠ᨶᩴ ᩒᨾᩈᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ; ᩋᨶᩩᨸᩈᨾ᩠ᨸᨶ᩠ᨶᩴ ᩒᨾᩈᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (2)
</Paragraph>

<Paragraph number="387" book="pari">
ᨸᩮᩈᩩᨬ᩠ᨬᩴ ᩏᨸᩈᩴᩉᩁᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ; ᩋᨶᩩᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (3)
</Paragraph>

<Paragraph number="388" book="pari">
ᩋᨶᩩᨸᩈᨾ᩠ᨸᨶ᩠ᨶᩴ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩅᩤᨧᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᨴᩮ ᨸᨴᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (4)
</Paragraph>

<Paragraph number="389" book="pari">
ᩋᨶᩩᨸᩈᨾ᩠ᨸᨶ᩠ᨶᩮᨶ ᩏᨲ᩠ᨲᩁᩥᨴᩥᩁᨲ᩠ᨲᨲᩥᩁᨲ᩠ᨲᩴ ᩈᩉᩈᩮᨿ᩠ᨿᩴ ᨠᨸ᩠ᨸᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨶᩥᨸᨩ᩠ᨩᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨶᩥᨸᨶ᩠ᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (5)
</Paragraph>

<Paragraph number="390" book="pari">
ᨾᩣᨲᩩᨣᩤᨾᩮᨶ ᩈᩉᩈᩮᨿ᩠ᨿᩴ ᨠᨸ᩠ᨸᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨶᩥᨸᨩ᩠ᨩᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨶᩥᨸᨶ᩠ᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (6)
</Paragraph>

<Paragraph number="391" book="pari">
ᨾᩣᨲᩩᨣᩤᨾᩔ ᩏᨲ᩠ᨲᩁᩥᨨᨸ᩠ᨸᨬ᩠ᨧᩅᩤᨧᩣᩉᩥ ᨵᨾ᩠ᨾᩴ ᨴᩮᩈᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨴᩮᩈᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᨴᩮ ᨸᨴᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (7)
</Paragraph>

<Paragraph number="392" book="pari">
ᩋᨶᩩᨸᩈᨾ᩠ᨸᨶ᩠ᨶᩔ ᩏᨲ᩠ᨲᩁᩥᨾᨶᩩᩔᨵᨾ᩠ᨾᩴ ᨽᩪᨲᩴ ᩋᩣᩁᩮᩣᨧᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᩣᩁᩮᩣᨧᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩋᩣᩁᩮᩣᨧᩥᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (8)
</Paragraph>

<Paragraph number="393" book="pari">
ᨽᩥᨠ᩠ᨡᩩᩔ ᨴᩩᨭ᩠ᨮᩩᩃᩖᩴ ᩋᩣᨸᨲ᩠ᨲᩥᩴ ᩋᨶᩩᨸᩈᨾ᩠ᨸᨶ᩠ᨶᩔ ᩋᩣᩁᩮᩣᨧᩮᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᩋᩣᩁᩮᩣᨧᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᩋᩣᩁᩮᩣᨧᩥᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (9)
</Paragraph>

<Paragraph number="394" book="pari">
ᨸᨳᩅᩥᩴ ᨡᨱᨶ᩠ᨲᩮᩣ ᨴ᩠ᩅᩮ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ. ᨡᨱᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ; ᨸᩉᩣᩁᩮ ᨸᩉᩣᩁᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. (10)

</Paragraph>
</Division>

<Paragraph number="395" type="center" book="pari">
ᨾᩩᩈᩣᩅᩤᨴᩅᨣ᩠ᨣᩮᩤ ᨸᨮᨾᩮᩣ.
</Paragraph>