---
title: "3.2.2 ᨴᩩᨲᩥᨿᨸᩣᩁᩣᨩᩥᨠᩈᨾᩩᨭ᩠ᨮᩣᨶ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="259" book="pari">

<Paragraph number="1093" type="verses" book="pari">
_ᩋᨴᩥᨶ᩠ᨶᩴ ᩅᩥᨣ᩠ᨣᩉᩩᨲ᩠ᨲᩁᩥ,_  
_ᨴᩩᨭ᩠ᨮᩩᩃᩖᩣ ᩋᨲ᩠ᨲᨠᩣᨾᩥᨶᩴ;_  
_ᩋᨾᩪᩃᩣ ᩋᨬ᩠ᨬᨽᩣᨣᩥᨿᩣ,_  
_ᩋᨶᩥᨿᨲᩣ ᨴᩩᨲᩥᨿᩥᨠᩣ._  

</Paragraph>

<Paragraph number="1094" type="verses" book="pari">
_ᩋᨧ᩠ᨨᩥᨶ᩠ᨴᩮ ᨸᩁᩥᨱᩣᨾᨶᩮ,_  
_ᨾᩩᩈᩣ ᩒᨾᩈᨸᩮᩈᩩᨱᩣ;_  
_ᨴᩩᨭ᩠ᨮᩩᩃᩖᩣ ᨸᨳᩅᩦᨡᨱᩮ,_  
_ᨽᩪᨲᩴ ᩋᨬ᩠ᨬᩣᨿ ᩏᨩ᩠ᨫᩣᨸᩮ._  

</Paragraph>

<Paragraph number="1095" type="verses" book="pari">
_ᨶᩥᨠ᩠ᨠᨯ᩠ᨰᨶᩴ ᩈᩥᨬ᩠ᨧᨶᨬ᩠ᨧ,_  
_ᩋᩣᨾᩥᩈᩉᩮᨲᩩ ᨽᩩᨲ᩠ᨲᩣᩅᩦ;_  
_ᩑᩉᩥ ᩋᨶᩣᨴᩁᩥ ᨽᩥᩴᩈᩣ,_  
_ᩋᨸᨶᩥᨵᩮ ᨧ ᨩᩦᩅᩥᨲᩴ._  

</Paragraph>

<Paragraph number="1096" type="verses" book="pari">
_ᨩᩣᨶᩴ ᩈᨸ᩠ᨸᩣᨱᨠᩴ ᨠᨾ᩠ᨾᩴ,_  
_ᩐᨶᩈᩴᩅᩤᩈᨶᩣᩈᨶᩣ;_  
_ᩈᩉᨵᨾ᩠ᨾᩥᨠᩅᩥᩃᩮᨡᩣ,_  
_ᨾᩮᩣᩉᩮᩣ ᩋᨾᩪᩃᨠᩮᨶ ᨧ._  

</Paragraph>

<Paragraph number="1097" type="verses" book="pari">
_ᨠᩩᨠ᩠ᨠᩩᨧ᩠ᨧᩴ ᨵᨾ᩠ᨾᩥᨠᩴ ᨧᩦᩅᩁᩴ ᨴᨲ᩠ᩅᩣ,_  
_ᨸᩁᩥᨱᩣᨾᩮᨿ᩠ᨿ ᨸᩩᨣ᩠ᨣᩃᩮ;_  
_ᨠᩥᩴ ᨲᩮ ᩋᨠᩣᩃᩴ ᩋᨧ᩠ᨨᩥᨶ᩠ᨴᩮ,_  
_ᨴᩩᨣ᩠ᨣᩉᩦ ᨶᩥᩁᨿᩮᨶ ᨧ._  

</Paragraph>

<Paragraph number="1098" type="verses" book="pari">
_ᨣᨱᩴ ᩅᩥᨽᩘᨣᩴ ᨴᩩᨻ᩠ᨻᩃᩴ,_  
_ᨠᨳᩥᨶᩣᨹᩣᩈᩩᨸᩔᨿᩴ;_  
_ᩋᨠ᩠ᨠᩮᩣᩈᨧᨱ᩠ᨯᩦ ᨾᨧ᩠ᨨᩁᩦ,_  
_ᨣᨻ᩠ᨽᩥᨶᩦ ᨧ ᨸᩣᨿᨶ᩠ᨲᩥᨿᩣ._  

</Paragraph>

<Paragraph number="1099" type="verses" book="pari">
_ᨴ᩠ᩅᩮᩅᩔᩴ ᩈᩥᨠ᩠ᨡᩣ ᩈᩴᨥᩮᨶ,_  
_ᨲᨿᩮᩣ ᨧᩮᩅ ᨣᩥᩉᩦᨣᨲᩣ;_  
_ᨠᩩᨾᩣᩁᩥᨽᩪᨲᩣ ᨲᩥᩔᩮᩣ ᨧ,_  
_ᩐᨶᨴ᩠ᩅᩤᨴᩈᩈᨾ᩠ᨾᨲᩣ._  

</Paragraph>

<Paragraph number="1100" type="verses" book="pari">
_ᩋᩃᩴ ᨲᩣᩅ ᩈᩮᩣᨠᩣᩅᩤᩈᩴ,_  
_ᨨᨶ᩠ᨴᩣ ᩋᨶᩩᩅᩔᩣ ᨧ ᨴ᩠ᩅᩮ;_  
_ᩈᩥᨠ᩠ᨡᩣᨸᨴᩤ ᩈᨲ᩠ᨲᨲᩥᨾᩮ,_  
_ᩈᨾᩩᨭ᩠ᨮᩣᨶᩣ ᨲᩥᨠᩣ ᨠᨲᩣ._  

</Paragraph>

<Paragraph number="1101" type="verses" book="pari">
_ᨠᩣᨿᨧᩥᨲ᩠ᨲᩮᨶ ᨶ ᩅᩤᨧᩣ,_  
_ᩅᩤᨧᩣᨧᩥᨲ᩠ᨲᩴ ᨶ ᨠᩣᨿᩥᨠᩴ;_  
_ᨲᩦᩉᩥ ᨴ᩠ᩅᩤᩁᩮᩉᩥ ᨩᩣᨿᨶ᩠ᨲᩥ,_  
_ᨸᩣᩁᩣᨩᩥᨠᩴ ᨴᩩᨲᩥᨿᩴ ᨿᨳᩣ._  


</Paragraph>
</Division>

<Paragraph number="1102" type="center" book="pari">
ᨴᩩᨲᩥᨿᨸᩣᩁᩣᨩᩥᨠᩈᨾᩩᨭ᩠ᨮᩣᨶᩴ ᨶᩥᨭ᩠ᨮᩥᨲᩴ.
</Paragraph>