---
title: "3.1 ᩈᨾᩩᨭ᩠ᨮᩣᨶᩔᩩᨴ᩠ᨴᩤᨶ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="257" book="pari">

<Paragraph number="1076" type="verses" book="pari">
_ᩋᨶᩥᨧ᩠ᨧᩣ ᩈᨻ᩠ᨻᩮ ᩈᩘᨡᩣᩁᩣ,_  
_ᨴᩩᨠ᩠ᨡᩣᨶᨲ᩠ᨲᩣ ᨧ ᩈᩘᨡᨲᩣ;_  
_ᨶᩥᨻ᩠ᨻᩣᨶᨬ᩠ᨧᩮᩅ ᨸᨬ᩠ᨬᨲ᩠ᨲᩥ,_  
_ᩋᨶᨲ᩠ᨲᩣ ᩍᨲᩥ ᨶᩥᨧ᩠ᨨᨿᩣ._  

</Paragraph>

<Paragraph number="1077" type="verses" book="pari">
_ᨻᩩᨴ᩠ᨵᨧᨶ᩠ᨴᩮ ᩋᨶᩩᨸ᩠ᨸᨶ᩠ᨶᩮ,_  
_ᨻᩩᨴ᩠ᨵᩤᨴᩥᨧ᩠ᨧᩮ ᩋᨶᩩᨣ᩠ᨣᨲᩮ;_  
_ᨲᩮᩈᩴ ᩈᨽᩣᨣᨵᨾ᩠ᨾᩣᨶᩴ,_  
_ᨶᩣᨾᨾᨲ᩠ᨲᩴ ᨶ ᨶᩣᨿᨲᩥ._  

</Paragraph>

<Paragraph number="1078" type="verses" book="pari">
_ᨴᩩᨠ᩠ᨠᩁᩴ ᩅᩥᩅᩥᨵᩴ ᨠᨲ᩠ᩅᩣ,_  
_ᨸᩪᩁᨿᩥᨲ᩠ᩅᩣᨶ ᨸᩣᩁᨾᩦ;_  
ᩏᨸ᩠ᨸᨩ᩠ᨩᨶ᩠ᨲᩥ ᨾᩉᩣᩅᩦᩁᩣ,_  
_ᨧᨠ᩠ᨡᩩᨽᩪᨲᩣ ᩈᨻᩕᩉ᩠ᨾᨠᩮ._  

</Paragraph>

<Paragraph number="1079" type="verses" book="pari">
_ᨲᩮ ᨴᩮᩈᨿᨶ᩠ᨲᩥ ᩈᨴ᩠ᨵᨾ᩠ᨾᩴ,_  
_ᨴᩩᨠ᩠ᨡᩉᩣᨶᩥᩴ ᩈᩩᨡᩣᩅᩉᩴ;_  
_ᩋᩘᨣᩦᩁᩈᩮᩣ ᩈᨠ᩠ᨿᨾᩩᨶᩥ,_  
_ᩈᨻ᩠ᨻᨽᩪᨲᩣᨶᩩᨠᨾ᩠ᨸᨠᩮᩣ._  

</Paragraph>

<Paragraph number="1080" type="verses" book="pari">
_ᩈᨻ᩠ᨻᩈᨲ᩠ᨲᩩᨲ᩠ᨲᨾᩮᩣ ᩈᩦᩉᩮᩣ,_  
_ᨸᩥᨭᨠᩮ ᨲᩦᨱᩥ ᨴᩮᩈᨿᩥ;_  
_ᩈᩩᨲ᩠ᨲᨶ᩠ᨲᨾᨽᩥᨵᨾ᩠ᨾᨬ᩠ᨧ,_  
_ᩅᩥᨶᨿᨬ᩠ᨧ ᨾᩉᩣᨣᩩᨱᩴ._  

</Paragraph>

<Paragraph number="1081" type="verses" book="pari">
_ᩑᩅᩴ ᨶᩦᨿᨲᩥ ᩈᨴ᩠ᨵᨾ᩠ᨾᩮᩣ,_  
_ᩅᩥᨶᨿᩮᩣ ᨿᨴᩥ ᨲᩥᨭ᩠ᨮᨲᩥ;_  
ᩏᨽᨲᩮᩣ ᨧ ᩅᩥᨽᩘᨣᩤᨶᩥ,_  
_ᨡᨶ᩠ᨵᨠᩣ ᨿᩣ ᨧ ᨾᩣᨲᩥᨠᩣ._  

</Paragraph>

<Paragraph number="1082" type="verses" book="pari">
_ᨾᩣᩃᩣ ᩈᩩᨲ᩠ᨲᨣᩩᨱᩮᨶᩮᩅ,_  
_ᨸᩁᩥᩅᩤᩁᩮᨶ ᨣᨶ᩠ᨳᩥᨲᩣ;_  
_ᨲᩔᩮᩅ ᨸᩁᩥᩅᩤᩁᩔ,_  
_ᩈᨾᩩᨭ᩠ᨮᩣᨶᩴ ᨶᩥᨿᨲᩮᩣ ᨠᨲᩴ._  

</Paragraph>

<Paragraph number="1083" type="verses" book="pari">
_ᩈᨾ᩠ᨽᩮᨴᩴ ᨶᩥᨴᩤᨶᨬ᩠ᨧᨬ᩠ᨬᩴ,_  
_ᩈᩩᨲ᩠ᨲᩮ ᨴᩥᩔᨶ᩠ᨲᩥ ᩏᨸᩁᩥ;_  
_ᨲᩈ᩠ᨾᩣ ᩈᩥᨠ᩠ᨡᩮ ᨸᩁᩥᩅᩤᩁᩴ,_  
_ᨵᨾ᩠ᨾᨠᩣᨾᩮᩣ ᩈᩩᨸᩮᩈᩃᩮᩣᨲᩥ._
</Paragraph>
</Division>