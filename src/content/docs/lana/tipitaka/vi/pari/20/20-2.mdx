---
title: "20.2 ᨸᩣᩁᩣᨩᩥᨠᩣᨴᩥᨸᨬ᩠ᩉᩣ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="480" book="pari">

<Paragraph number="2356" type="verses" book="pari">
ᩍᨲ᩠ᨳᩦ ᨧ ᩋᨻ᩠ᨽᨶ᩠ᨲᩁᩮ ᩈᩥᨿᩣ,_  
_ᨽᩥᨠ᩠ᨡᩩ ᨧ ᨻᩉᩥᨴ᩠ᨵᩤ ᩈᩥᨿᩣ;_  
_ᨨᩥᨴ᩠ᨴᩴ ᨲᩈ᩠ᨾᩥᩴ ᨥᩁᩮ ᨶᨲ᩠ᨳᩥ,_  
_ᨾᩮᨳᩩᨶᨵᨾ᩠ᨾᨸᨧ᩠ᨧᨿᩣ;_  
_ᨠᨳᩴ ᨸᩣᩁᩣᨩᩥᨠᩮᩣ ᩈᩥᨿᩣ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2357" type="verses" book="pari">
_ᨲᩮᩃᩴ ᨾᨵᩩᩴ ᨹᩣᨱᩥᨲᨬ᩠ᨧᩣᨸᩥ ᩈᨸ᩠ᨸᩥᩴ,_  
_ᩈᩣᨾᩴ ᨣᩉᩮᨲ᩠ᩅᩣᨶ ᨶᩥᨠ᩠ᨡᩥᨸᩮᨿ᩠ᨿ;_  
_ᩋᩅᩦᨲᩥᩅᨲ᩠ᨲᩮ ᩈᨲ᩠ᨲᩣᩉᩮ,_  
_ᩈᨲᩥ ᨸᨧ᩠ᨧᨿᩮ ᨸᩁᩥᨽᩩᨬ᩠ᨩᨶ᩠ᨲᩔ ᩋᩣᨸᨲ᩠ᨲᩥ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2358" type="verses" book="pari">
_ᨶᩥᩔᨣ᩠ᨣᩥᨿᩮᨶ ᩋᩣᨸᨲ᩠ᨲᩥ,_  
_ᩈᩩᨴ᩠ᨵᨠᩮᨶ ᨸᩣᨧᩥᨲ᩠ᨲᩥᨿᩴ;_  
_ᩋᩣᨸᨩ᩠ᨩᨶ᩠ᨲᩔ ᩑᨠᨲᩮᩣ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2359" type="verses" book="pari">
_ᨽᩥᨠ᩠ᨡᩪ ᩈᩥᨿᩣ ᩅᩦᩈᨲᩥᨿᩣ ᩈᨾᩣᨣᨲᩣ,_  
_ᨠᨾ᩠ᨾᩴ ᨠᩁᩮᨿ᩠ᨿᩩᩴ ᩈᨾᨣ᩠ᨣᩈᨬ᩠ᨬᩥᨶᩮᩣ;_  
_ᨽᩥᨠ᩠ᨡᩩ ᩈᩥᨿᩣ ᨴ᩠ᩅᩤᨴᩈᨿᩮᩣᨩᨶᩮ ᨮᩥᨲᩮᩣ,_  
_ᨠᨾ᩠ᨾᨬ᩠ᨧ ᨲᩴ ᨠᩩᨸ᩠ᨸᩮᨿ᩠ᨿ ᩅᨣ᩠ᨣᨸᨧ᩠ᨧᨿᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2360" type="verses" book="pari">
_ᨸᨴᩅᩦᨲᩥᩉᩣᩁᨾᨲ᩠ᨲᩮᨶ ᩅᩤᨧᩣᨿ ᨽᨱᩥᨲᩮᨶ ᨧ,_  
_ᩈᨻ᩠ᨻᩣᨶᩥ ᨣᩁᩩᨠᩣᨶᩥ ᩈᨸ᩠ᨸᨭᩥᨠᨾ᩠ᨾᩣᨶᩥ;_  
_ᨧᨲᩩᩈᨭ᩠ᨮᩥ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩮᨿ᩠ᨿ ᩑᨠᨲᩮᩣ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2361" type="verses" book="pari">
_ᨶᩥᩅᨲ᩠ᨳᩮᩣ ᩋᨶ᩠ᨲᩁᩅᩤᩈᨠᩮᨶ,_  
_ᨴᩥᨣᩩᨱᩴ ᩈᩘᨥᩣᨭᩥᩴ ᨸᩣᩁᩩᨲᩮᩣ;_  
_ᩈᨻ᩠ᨻᩣᨶᩥ ᨲᩣᨶᩥ ᨶᩥᩔᨣ᩠ᨣᩥᨿᩣᨶᩥ ᩉᩮᩣᨶ᩠ᨲᩥ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2362" type="verses" book="pari">
_ᨶ ᨧᩣᨸᩥ ᨬᨲ᩠ᨲᩥ ᨶ ᨧ ᨸᨶ ᨠᨾ᩠ᨾᩅᩤᨧᩣ,_  
_ᨶ ᨧᩮᩉᩥ ᨽᩥᨠ᩠ᨡᩪᨲᩥ ᨩᩥᨶᩮᩣ ᩋᩅᩮᩤᨧ;_  
_ᩈᩁᨱᨣᨾᨶᨾ᩠ᨸᩥ ᨶ ᨲᩔ ᩋᨲ᩠ᨳᩥ,_  
ᩏᨸᩈᨾ᩠ᨸᨴᩤ ᨧᩔ ᩋᨠᩩᨸ᩠ᨸᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2363" type="verses" book="pari">
ᩍᨲ᩠ᨳᩥᩴ ᩉᨶᩮ ᨶ ᨾᩣᨲᩁᩴ,_  
_ᨸᩩᩁᩥᩈᨬ᩠ᨧ ᨶ ᨸᩥᨲᩁᩴ ᩉᨶᩮ;_  
_ᩉᨶᩮᨿ᩠ᨿ ᩋᨶᩁᩥᨿᩴ ᨾᨶ᩠ᨴᩮᩣ,_  
_ᨲᩮᨶ ᨧᩣᨶᨶ᩠ᨲᩁᩴ ᨹᩩᩈᩮ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2364" type="verses" book="pari">
ᩍᨲ᩠ᨳᩥᩴ ᩉᨶᩮ ᨧ ᨾᩣᨲᩁᩴ,_  
_ᨸᩩᩁᩥᩈᨬ᩠ᨧ ᨸᩥᨲᩁᩴ ᩉᨶᩮ;_  
_ᨾᩣᨲᩁᩴ ᨸᩥᨲᩁᩴ ᩉᨶ᩠ᨲ᩠ᩅᩣ,_  
_ᨶ ᨲᩮᨶᩣᨶᨶ᩠ᨲᩁᩴ ᨹᩩᩈᩮ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2365" type="verses" book="pari">
_ᩋᨧᩮᩣᨴᨿᩥᨲ᩠ᩅᩣ ᩋᩔᩣᩁᨿᩥᨲ᩠ᩅᩣ,_  
_ᩋᩈᨾ᩠ᨾᩩᨡᩦᨽᩪᨲᩔ ᨠᩁᩮᨿ᩠ᨿ ᨠᨾ᩠ᨾᩴ;_  
_ᨠᨲᨬ᩠ᨧ ᨠᨾ᩠ᨾᩴ ᩈᩩᨠᨲᩴ ᨽᩅᩮᨿ᩠ᨿ,_  
_ᨠᩣᩁᨠᩮᩣ ᨧ ᩈᩴᨥᩮᩣ ᩋᨶᩣᨸᨲ᩠ᨲᩥᨠᩮᩣ ᩈᩥᨿᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2366" type="verses" book="pari">
_ᨧᩮᩣᨴᨿᩥᨲ᩠ᩅᩣ ᩈᩣᩁᨿᩥᨲ᩠ᩅᩣ,_  
_ᩈᨾ᩠ᨾᩩᨡᩦᨽᩪᨲᩔ ᨠᩁᩮᨿ᩠ᨿ ᨠᨾ᩠ᨾᩴ;_  
_ᨠᨲᨬ᩠ᨧ ᨠᨾ᩠ᨾᩴ ᩋᨠᨲᩴ ᨽᩅᩮᨿ᩠ᨿ,_  
_ᨠᩣᩁᨠᩮᩣ ᨧ ᩈᩴᨥᩮᩣ ᩈᩣᨸᨲ᩠ᨲᩥᨠᩮᩣ ᩈᩥᨿᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2367" type="verses" book="pari">
_ᨨᩥᨶ᩠ᨴᨶ᩠ᨲᩔ ᩋᩣᨸᨲ᩠ᨲᩥ,_  
_ᨨᩥᨶ᩠ᨴᨶ᩠ᨲᩔ ᩋᨶᩣᨸᨲ᩠ᨲᩥ;_  
_ᨨᩣᨴᩮᨶ᩠ᨲᩔ ᩋᩣᨸᨲ᩠ᨲᩥ,_  
_ᨨᩣᨴᩮᨶ᩠ᨲᩔ ᩋᨶᩣᨸᨲ᩠ᨲᩥ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2368" type="verses" book="pari">
_ᩈᨧ᩠ᨧᩴ ᨽᨱᨶ᩠ᨲᩮᩣ ᨣᩁᩩᨠᩴ,_  
_ᨾᩩᩈᩣ ᨧ ᩃᩉᩩ ᨽᩣᩈᨲᩮᩣ;_  
_ᨾᩩᩈᩣ ᨽᨱᨶ᩠ᨲᩮᩣ ᨣᩁᩩᨠᩴ,_  
_ᩈᨧ᩠ᨧᨬ᩠ᨧ ᩃᩉᩩ ᨽᩣᩈᨲᩮᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._
</Paragraph>
</Division>