---
title: "20.1 ᩋᩅᩥᨸ᩠ᨸᩅᩤᩈᨸᨬ᩠ᩉᩣ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="479" book="pari">

<Paragraph number="2342" type="verses" book="pari">
_ᩋᩈᩴᩅᩤᩈᩮᩣ ᨽᩥᨠ᩠ᨡᩪᩉᩥ ᨧ ᨽᩥᨠ᩠ᨡᩩᨶᩦᩉᩥ ᨧ,_  
_ᩈᨾ᩠ᨽᩮᩣᨣᩮᩤ ᩑᨠᨧ᩠ᨧᩮᩣ ᨲᩉᩥᩴ ᨶ ᩃᨻ᩠ᨽᨲᩥ;_  
_ᩋᩅᩥᨸ᩠ᨸᩅᩤᩈᩮᨶ ᩋᨶᩣᨸᨲ᩠ᨲᩥ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2343" type="verses" book="pari">
_ᩋᩅᩥᩔᨩ᩠ᨩᩥᨿᩴ ᩋᩅᩮᨽᩘᨣᩥᨿᩴ,_  
_ᨸᨬ᩠ᨧ ᩅᩩᨲ᩠ᨲᩣ ᨾᩉᩮᩈᩥᨶᩣ;_  
_ᩅᩥᩔᨩ᩠ᨩᨶ᩠ᨲᩔ ᨸᩁᩥᨽᩩᨬ᩠ᨩᨶ᩠ᨲᩔ ᩋᨶᩣᨸᨲ᩠ᨲᩥ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2344" type="verses" book="pari">
_ᨴᩈ ᨸᩩᨣ᩠ᨣᩃᩮ ᨶ ᩅᨴᩤᨾᩥ,_  
_ᩑᨠᩣᨴᩈ ᩅᩥᩅᨩ᩠ᨩᩥᨿ;_  
_ᩅᩩᨯ᩠ᨰᩴ ᩅᨶ᩠ᨴᨶ᩠ᨲᩔ ᩋᩣᨸᨲ᩠ᨲᩥ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2345" type="verses" book="pari">
_ᨶ ᩏᨠ᩠ᨡᩥᨲ᩠ᨲᨠᩮᩣ ᨶ ᨧ ᨸᨶ ᨸᩣᩁᩥᩅᩤᩈᩥᨠᩮᩣ,_  
_ᨶ ᩈᩴᨥᨽᩥᨶ᩠ᨶᩮᩣ ᨶ ᨧ ᨸᨶ ᨸᨠ᩠ᨡᩈᩘᨠᨶ᩠ᨲᩮᩣ;_  
_ᩈᨾᩣᨶᩈᩴᩅᩤᩈᨠᨽᩪᨾᩥᨿᩣ ᨮᩥᨲᩮᩣ,_  
_ᨠᨳᩴ ᨶᩩ ᩈᩥᨠ᩠ᨡᩣᨿ ᩋᩈᩣᨵᩤᩁᨱᩮᩣ ᩈᩥᨿᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2346" type="verses" book="pari">
ᩏᨸᩮᨲᩥ ᨵᨾ᩠ᨾᩴ ᨸᩁᩥᨸᩩᨧ᩠ᨨᨾᩣᨶᩮᩣ,_  
_ᨠᩩᩈᩃᩴ ᩋᨲ᩠ᨳᩪᨸᩈᨬ᩠ᩉᩥᨲᩴ;_  
_ᨶ ᨩᩦᩅᨲᩥ ᨶ ᨾᨲᩮᩣ ᨶ ᨶᩥᨻ᩠ᨻᩩᨲᩮᩣ,_  
_ᨲᩴ ᨸᩩᨣ᩠ᨣᩃᩴ ᨠᨲᨾᩴ ᩅᨴᨶ᩠ᨲᩥ ᨻᩩᨴ᩠ᨵᩤ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2347" type="verses" book="pari">
ᩏᨻ᩠ᨽᨠ᩠ᨡᨠᩮ ᨶ ᩅᨴᩤᨾᩥ,_  
_ᩋᨵᩮᩤ ᨶᩣᨽᩥᩴ ᩅᩥᩅᨩ᩠ᨩᩥᨿ;_  
_ᨾᩮᨳᩩᨶᨵᨾ᩠ᨾᨸᨧ᩠ᨧᨿᩣ,_  
_ᨠᨳᩴ ᨸᩣᩁᩣᨩᩥᨠᩮᩣ ᩈᩥᨿᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2348" type="verses" book="pari">
_ᨽᩥᨠ᩠ᨡᩩ ᩈᨬ᩠ᨬᩣᨧᩥᨠᩣᨿ ᨠᩩᨭᩥᩴ ᨠᩁᩮᩣᨲᩥ,_  
_ᩋᨴᩮᩈᩥᨲᩅᨲ᩠ᨳᩩᨠᩴ ᨸᨾᩣᨱᩣᨲᩥᨠ᩠ᨠᨶ᩠ᨲᩴ;_  
_ᩈᩣᩁᨾ᩠ᨽᩴ ᩋᨸᩁᩥᨠ᩠ᨠᨾᨶᩴ ᩋᨶᩣᨸᨲ᩠ᨲᩥ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2349" type="verses" book="pari">
_ᨽᩥᨠ᩠ᨡᩩ ᩈᨬ᩠ᨬᩣᨧᩥᨠᩣᨿ ᨠᩩᨭᩥᩴ ᨠᩁᩮᩣᨲᩥ,_  
_ᨴᩮᩈᩥᨲᩅᨲ᩠ᨳᩩᨠᩴ ᨸᨾᩣᨱᩥᨠᩴ;_  
_ᩋᨶᩣᩁᨾ᩠ᨽᩴ ᩈᨸᩁᩥᨠ᩠ᨠᨾᨶᩴ ᩋᩣᨸᨲ᩠ᨲᩥ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2350" type="verses" book="pari">
_ᨶ ᨠᩣᨿᩥᨠᩴ ᨠᩥᨬ᩠ᨧᩥ ᨸᨿᩮᩣᨣᨾᩣᨧᩁᩮ,_  
_ᨶ ᨧᩣᨸᩥ ᩅᩤᨧᩣᨿ ᨸᩁᩮ ᨽᨱᩮᨿ᩠ᨿ;_  
_ᩋᩣᨸᨩ᩠ᨩᩮᨿ᩠ᨿ ᨣᩁᩩᨠᩴ ᨨᩮᨩ᩠ᨩᩅᨲ᩠ᨳᩩᩴ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2351" type="verses" book="pari">
_ᨶ ᨠᩣᨿᩥᨠᩴ ᩅᩤᨧᩈᩥᨠᨬ᩠ᨧ ᨠᩥᨬ᩠ᨧᩥ,_  
_ᨾᨶᩈᩣᨸᩥ ᩈᨶ᩠ᨲᩮᩣ ᨶ ᨠᩁᩮᨿ᩠ᨿ ᨸᩣᨸᩴ;_  
_ᩈᩮᩣ ᨶᩣᩈᩥᨲᩮᩣ ᨠᩥᨶ᩠ᨲᩥ ᩈᩩᨶᩣᩈᩥᨲᩮᩣ ᨽᩅᩮ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2352" type="verses" book="pari">
_ᩋᨶᩣᩃᨸᨶ᩠ᨲᩮᩣ ᨾᨶᩩᨩᩮᨶ ᨠᩮᨶᨧᩥ,_  
_ᩅᩤᨧᩣᨣᩥᩁᩴ ᨶᩮᩣ ᨧ ᨸᩁᩮ ᨽᨱᩮᨿ᩠ᨿ;_  
_ᩋᩣᨸᨩ᩠ᨩᩮᨿ᩠ᨿ ᩅᩤᨧᩈᩥᨠᩴ ᨶ ᨠᩣᨿᩥᨠᩴ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2353" type="verses" book="pari">
_ᩈᩥᨠ᩠ᨡᩣᨸᨴᩤ ᨻᩩᨴ᩠ᨵᩅᩁᩮᨶ ᩅᨱ᩠ᨱᩥᨲᩣ,_  
_ᩈᩴᨥᩣᨴᩥᩈᩮᩈᩣ ᨧᨲᩩᩁᩮᩣ ᨽᩅᩮᨿ᩠ᨿᩩᩴ;_  
_ᩋᩣᨸᨩ᩠ᨩᩮᨿ᩠ᨿ ᩑᨠᨸᨿᩮᩣᨣᩮᨶ ᩈᨻ᩠ᨻᩮ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2354" book="pari">
ᩏᨽᩮᩣ ᩑᨠᨲᩮᩣ ᩏᨸᩈᨾ᩠ᨸᨶ᩠ᨶᩣ,_  
ᩏᨽᩥᨶ᩠ᨶᩴ ᩉᨲ᩠ᨳᨲᩮᩣ ᨧᩦᩅᩁᩴ ᨸᨭᩥᨣ᩠ᨣᨱ᩠ᩉᩮᨿ᩠ᨿ;_  
_ᩈᩥᨿᩣ ᩋᩣᨸᨲ᩠ᨲᩥᨿᩮᩣ ᨶᩣᨶᩣ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2355" type="verses" book="pari">
_ᨧᨲᩩᩁᩮᩣ ᨩᨶᩣ ᩈᩴᩅᩥᨵᩤᨿ,_  
_ᨣᩁᩩᨽᨱ᩠ᨯᩴ ᩋᩅᩤᩉᩁᩩᩴ;_  
_ᨲᨿᩮᩣ ᨸᩣᩁᩣᨩᩥᨠᩣ ᩑᨠᩮᩣ ᨶ ᨸᩣᩁᩣᨩᩥᨠᩮᩣ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._
</Paragraph>
</Division>