---
title: "20.3 ᨸᩣᨧᩥᨲ᩠ᨲᩥᨿᩣᨴᩥᨸᨬ᩠ᩉᩣ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="481" book="pari">

<Paragraph number="2369" type="verses" book="pari">
_ᩋᨵᩥᨭ᩠ᨮᩥᨲᩴ ᩁᨩᨶᩣᨿ ᩁᨲ᩠ᨲᩴ,_  
_ᨠᨸ᩠ᨸᨠᨲᨾ᩠ᨸᩥ ᩈᨶ᩠ᨲᩴ;_  
_ᨸᩁᩥᨽᩩᨬ᩠ᨩᨶ᩠ᨲᩔ ᩋᩣᨸᨲ᩠ᨲᩥ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2370" type="verses" book="pari">
_ᩋᨲ᩠ᨳᩘᨣᨲᩮ ᩈᩪᩁᩥᨿᩮ ᨽᩥᨠ᩠ᨡᩩ ᨾᩴᩈᩣᨶᩥ ᨡᩣᨴᨲᩥ,_  
_ᨶ ᩏᨾ᩠ᨾᨲ᩠ᨲᨠᩮᩣ ᨶ ᨧ ᨸᨶ ᨡᩥᨲ᩠ᨲᨧᩥᨲ᩠ᨲᩮᩣ;_  
_ᨶ ᨧᩣᨸᩥ ᩈᩮᩣ ᩅᩮᨴᨶᩣᨭ᩠ᨭᩮᩣ ᨽᩅᩮᨿ᩠ᨿ,_  
_ᨶ ᨧᩔ ᩉᩮᩣᨲᩥ ᩋᩣᨸᨲ᩠ᨲᩥ;_  
_ᩈᩮᩣ ᨧ ᨵᨾ᩠ᨾᩮᩣ ᩈᩩᨣᨲᩮᨶ ᨴᩮᩈᩥᨲᩮᩣ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2371" type="verses" book="pari">
_ᨶ ᩁᨲ᩠ᨲᨧᩥᨲ᩠ᨲᩮᩣ ᨶ ᨧ ᨸᨶ ᨳᩮᨿ᩠ᨿᨧᩥᨲ᩠ᨲᩮᩣ,_  
_ᨶ ᨧᩣᨸᩥ ᩈᩮᩣ ᨸᩁᩴ ᨾᩁᨱᩣᨿ ᨧᩮᨲᨿᩥ;_  
_ᩈᩃᩣᨠᩴ ᨴᩮᨶ᩠ᨲᩔ ᩉᩮᩣᨲᩥ ᨨᩮᨩ᩠ᨩᩴ,_  
_ᨸᨭᩥᨣ᩠ᨣᨱ᩠ᩉᨶ᩠ᨲᩔ ᨳᩩᩃᩖᨧ᩠ᨧᨿᩴ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2372" type="verses" book="pari">
_ᨶ ᨧᩣᨸᩥ ᩋᩣᩁᨬ᩠ᨬᨠᩴ ᩈᩣᩈᩘᨠᩈᨾ᩠ᨾᨲᩴ,_  
_ᨶ ᨧᩣᨸᩥ ᩈᩴᨥᩮᨶ ᩈᨾ᩠ᨾᩩᨲᩥ ᨴᩥᨶ᩠ᨶᩣ;_  
_ᨶ ᨧᩔ ᨠᨳᩥᨶᩴ ᩋᨲ᩠ᨳᨲᩴ ᨲᨲ᩠ᨳᩮᩅ,_  
_ᨧᩦᩅᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᨣᨧ᩠ᨨᩮᨿ᩠ᨿ ᩋᨯ᩠ᨰᨿᩮᩣᨩᨶᩴ;_  
_ᨲᨲ᩠ᨳᩮᩅ ᩋᩁᩩᨱᩴ ᩏᨣ᩠ᨣᨧ᩠ᨨᨶ᩠ᨲᩔ ᩋᨶᩣᨸᨲ᩠ᨲᩥ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2373" type="verses" book="pari">
_ᨠᩣᨿᩥᨠᩣᨶᩥ ᨶ ᩅᩤᨧᩈᩥᨠᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᩋᨸᩩᨻ᩠ᨻᩴ ᩋᨧᩁᩥᨾᩴ ᩋᩣᨸᨩ᩠ᨩᩮᨿ᩠ᨿ ᩑᨠᨲᩮᩣ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2374" type="verses" book="pari">
_ᩅᩤᨧᩈᩥᨠᩣᨶᩥ ᨶ ᨠᩣᨿᩥᨠᩣᨶᩥ,_  
_ᩈᨻ᩠ᨻᩣᨶᩥ ᨶᩣᨶᩣᩅᨲ᩠ᨳᩩᨠᩣᨶᩥ;_  
_ᩋᨸᩩᨻ᩠ᨻᩴ ᩋᨧᩁᩥᨾᩴ ᩋᩣᨸᨩ᩠ᨩᩮᨿ᩠ᨿ ᩑᨠᨲᩮᩣ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2375" type="verses" book="pari">
_ᨲᩥᩔᩥᨲ᩠ᨳᩥᨿᩮᩣ ᨾᩮᨳᩩᨶᩴ ᨲᩴ ᨶ ᩈᩮᩅᩮ,_  
_ᨲᨿᩮᩣ ᨸᩩᩁᩥᩈᩮ ᨲᨿᩮᩣ ᩋᨶᩁᩥᨿᨸᨱ᩠ᨯᨠᩮ;_  
_ᨶ ᨧᩣᨧᩁᩮ ᨾᩮᨳᩩᨶᩴ ᨻ᩠ᨿᨬ᩠ᨩᨶᩈ᩠ᨾᩥᩴ,_  
_ᨨᩮᨩ᩠ᨩᩴ ᩈᩥᨿᩣ ᨾᩮᨳᩩᨶᨵᨾ᩠ᨾᨸᨧ᩠ᨧᨿᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2376" type="verses" book="pari">
_ᨾᩣᨲᩁᩴ ᨧᩦᩅᩁᩴ ᨿᩣᨧᩮ,_  
_ᨶᩮᩣ ᨧ ᩈᩴᨥᩮ ᨸᩁᩥᨱᨲᩴ;_  
_ᨠᩮᨶᩔ ᩉᩮᩣᨲᩥ ᩋᩣᨸᨲ᩠ᨲᩥ,_  
_ᩋᨶᩣᨸᨲ᩠ᨲᩥ ᨧ ᨬᩣᨲᨠᩮ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2377" type="verses" book="pari">
_ᨠᩩᨴ᩠ᨵᩮᩤ ᩋᩣᩁᩣᨵᨠᩮᩣ ᩉᩮᩣᨲᩥ,_  
_ᨠᩩᨴ᩠ᨵᩮᩤ ᩉᩮᩣᨲᩥ ᨣᩁᩉᩥᨿᩮᩣ;_  
_ᩋᨳ ᨠᩮᩣ ᨶᩣᨾ ᩈᩮᩣ ᨵᨾ᩠ᨾᩮᩣ,_  
_ᨿᩮᨶ ᨠᩩᨴ᩠ᨵᩮᩤ ᨸᩈᩴᩈᩥᨿᩮᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2378" type="verses" book="pari">
_ᨲᩩᨭ᩠ᨮᩮᩣ ᩋᩣᩁᩣᨵᨠᩮᩣ ᩉᩮᩣᨲᩥ,_  
_ᨲᩩᨭ᩠ᨮᩮᩣ ᩉᩮᩣᨲᩥ ᨣᩁᩉᩥᨿᩮᩣ;_  
_ᩋᨳ ᨠᩮᩣ ᨶᩣᨾ ᩈᩮᩣ ᨵᨾ᩠ᨾᩮᩣ,_  
_ᨿᩮᨶ ᨲᩩᨭ᩠ᨮᩮᩣ ᨣᩁᩉᩥᨿᩮᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2379" type="verses" book="pari">
_ᩈᩴᨥᩣᨴᩥᩈᩮᩈᩴ ᨳᩩᩃᩖᨧ᩠ᨧᨿᩴ,_  
_ᨸᩣᨧᩥᨲ᩠ᨲᩥᨿᩴ ᨸᩣᨭᩥᨴᩮᩈᨶᩦᨿᩴ;_  
_ᨴᩩᨠ᩠ᨠᨭᩴ ᩋᩣᨸᨩ᩠ᨩᩮᨿ᩠ᨿ ᩑᨠᨲᩮᩣ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2380" book="pari">
ᩏᨽᩮᩣ ᨸᩁᩥᨸᩩᨱ᩠ᨱᩅᩦᩈᨲᩥᩅᩔᩣ,_  
ᩏᨽᩥᨶ᩠ᨶᩴ ᩑᨠᩩᨸᨩ᩠ᨫᩣᨿᩮᩣ;_  
_ᩑᨠᩣᨧᩁᩥᨿᩮᩣ ᩑᨠᩣ ᨠᨾ᩠ᨾᩅᩤᨧᩣ,_  
_ᩑᨠᩮᩣ ᩏᨸᩈᨾ᩠ᨸᨶ᩠ᨶᩮᩣ ᩑᨠᩮᩣ ᩋᨶᩩᨸᩈᨾ᩠ᨸᨶ᩠ᨶᩮᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2381" type="verses" book="pari">
_ᩋᨠᨸ᩠ᨸᨠᨲᩴ ᨶᩣᨸᩥ ᩁᨩᨶᩣᨿ ᩁᨲ᩠ᨲᩴ,_  
_ᨲᩮᨶ ᨶᩥᩅᨲ᩠ᨳᩮᩣ ᨿᩮᨶ ᨠᩣᨾᩴ ᩅᨩᩮᨿ᩠ᨿ;_  
_ᨶ ᨧᩔ ᩉᩮᩣᨲᩥ ᩋᩣᨸᨲ᩠ᨲᩥ,_  
_ᩈᩮᩣ ᨧ ᨵᨾ᩠ᨾᩮᩣ ᩈᩩᨣᨲᩮᨶ ᨴᩮᩈᩥᨲᩮᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2382" type="verses" book="pari">
_ᨶ ᨴᩮᨲᩥ ᨶ ᨸᨭᩥᨣ᩠ᨣᨱ᩠ᩉᩣᨲᩥ,_  
_ᨸᨭᩥᨣ᩠ᨣᩉᩮᩣ ᨲᩮᨶ ᨶ ᩅᩥᨩ᩠ᨩᨲᩥ;_  
_ᩋᩣᨸᨩ᩠ᨩᨲᩥ ᨣᩁᩩᨠᩴ ᨶ ᩃᩉᩩᨠᩴ,_  
_ᨲᨬ᩠ᨧ ᨸᩁᩥᨽᩮᩣᨣᨸᨧ᩠ᨧᨿᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2383" type="verses" book="pari">
_ᨶ ᨴᩮᨲᩥ ᨶ ᨸᨭᩥᨣ᩠ᨣᨱ᩠ᩉᩣᨲᩥ,_  
_ᨸᨭᩥᨣ᩠ᨣᩉᩮᩣ ᨲᩮᨶ ᨶ ᩅᩥᨩ᩠ᨩᨲᩥ;_  
_ᩋᩣᨸᨩ᩠ᨩᨲᩥ ᩃᩉᩩᨠᩴ ᨶ ᨣᩁᩩᨠᩴ,_  
_ᨲᨬ᩠ᨧ ᨸᩁᩥᨽᩮᩣᨣᨸᨧ᩠ᨧᨿᩣ;_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  

</Paragraph>

<Paragraph number="2384" type="verses" book="pari">
_ᩋᩣᨸᨩ᩠ᨩᨲᩥ ᨣᩁᩩᨠᩴ ᩈᩣᩅᩈᩮᩈᩴ,_  
_ᨨᩣᨴᩮᨲᩥ ᩋᨶᩣᨴᩁᩥᨿᩴ ᨸᨭᩥᨧ᩠ᨧ;_  
_ᨶ ᨽᩥᨠ᩠ᨡᩩᨶᩦ ᨶᩮᩣ ᨧ ᨹᩩᩈᩮᨿ᩠ᨿ ᩅᨩ᩠ᨩᩴ,_  
_ᨸᨬ᩠ᩉᩣ ᨾᩮᩈᩣ ᨠᩩᩈᩃᩮᩉᩥ ᨧᩥᨶ᩠ᨲᩥᨲᩣ._  


</Paragraph>
</Division>

<Paragraph number="2385" type="center" book="pari">
ᩈᩮᨴᨾᩮᩣᨧᨶᨣᩤᨳᩣ ᨶᩥᨭ᩠ᨮᩥᨲᩣ.



</Paragraph>

<Paragraph number="2386" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="2387" type="verses" book="pari">
_ᩋᩈᩴᩅᩤᩈᩮᩣ ᩋᩅᩥᩔᨩ᩠ᨩᩥ,_  
_ᨴᩈ ᨧ ᩋᨶᩩᨠ᩠ᨡᩥᨲ᩠ᨲᨠᩮᩣ;_  
ᩏᨸᩮᨲᩥ ᨵᨾ᩠ᨾᩴ ᩏᨻ᩠ᨽᨠ᩠ᨡᨠᩴ,_  
_ᨲᨲᩮᩣ ᩈᨬ᩠ᨬᩣᨧᩥᨠᩣ ᨧ ᨴ᩠ᩅᩮ._  

</Paragraph>

<Paragraph number="2388" type="verses" book="pari">
_ᨶ ᨠᩣᨿᩥᨠᨬ᩠ᨧ ᨣᩁᩩᨠᩴ,_  
_ᨶ ᨠᩣᨿᩥᨠᩴ ᨶ ᩅᩤᨧᩈᩥᨠᩴ;_  
_ᩋᨶᩣᩃᨸᨶ᩠ᨲᩮᩣ ᩈᩥᨠ᩠ᨡᩣ ᨧ,_  
ᩏᨽᩮᩣ ᨧ ᨧᨲᩩᩁᩮᩣ ᨩᨶᩣ._  

</Paragraph>

<Paragraph number="2389" type="verses" book="pari">
ᩍᨲ᩠ᨳᩦ ᨲᩮᩃᨬ᩠ᨧ ᨶᩥᩔᨣ᩠ᨣᩥ,_  
_ᨽᩥᨠ᩠ᨡᩩ ᨧ ᨸᨴᩅᩦᨲᩥᨿᩮᩣ;_  
_ᨶᩥᩅᨲ᩠ᨳᩮᩣ ᨧ ᨶ ᨧ ᨬᨲ᩠ᨲᩥ,_  
_ᨶ ᨾᩣᨲᩁᩴ ᨸᩥᨲᩁᩴ ᩉᨶᩮ._  

</Paragraph>

<Paragraph number="2390" type="verses" book="pari">
_ᩋᨧᩮᩣᨴᨿᩥᨲ᩠ᩅᩣ ᨧᩮᩣᨴᨿᩥᨲ᩠ᩅᩣ,_  
_ᨨᩥᨶ᩠ᨴᨶ᩠ᨲᩴ ᩈᨧ᩠ᨧᨾᩮᩅ ᨧ;_  
_ᩋᨵᩥᨭ᩠ᨮᩥᨲᨬ᩠ᨧᨲ᩠ᨳᩘᨣᨲᩮ,_  
_ᨶ ᩁᨲ᩠ᨲᩴ ᨶ ᨧᩣᩁᨬ᩠ᨬᨠᩴ._  

</Paragraph>

<Paragraph number="2391" type="verses" book="pari">
_ᨠᩣᨿᩥᨠᩣ ᩅᩤᨧᩈᩥᨠᩣ ᨧ,_  
_ᨲᩥᩔᩥᨲ᩠ᨳᩦ ᨧᩣᨸᩥ ᨾᩣᨲᩁᩴ;_  
_ᨠᩩᨴ᩠ᨵᩮᩤ ᩋᩣᩁᩣᨵᨠᩮᩣ ᨲᩩᨭ᩠ᨮᩮᩣ,_  
_ᩈᩴᨥᩣᨴᩥᩈᩮᩈᩣ ᨧ ᩏᨽᩮᩣ._  

</Paragraph>

<Paragraph number="2392" type="verses" book="pari">
_ᩋᨠᨸ᩠ᨸᨠᨲᩴ ᨶ ᨴᩮᨲᩥ,_  
_ᨶ ᨴᩮᨲᩣᨸᨩ᩠ᨩᨲᩦ ᨣᩁᩩᩴ;_  
_ᩈᩮᨴᨾᩮᩣᨧᨶᩥᨠᩣ ᨣᩤᨳᩣ,_  
_ᨸᨬ᩠ᩉᩣ ᩅᩥᨬ᩠ᨬᩪᩉᩥ ᩅᩥᨽᩣᩅᩥᨲᩣᨲᩥ._
</Paragraph>