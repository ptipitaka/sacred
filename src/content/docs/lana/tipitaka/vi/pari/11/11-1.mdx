---
title: "11.1 ᩏᨠ᩠ᨠᩮᩣᨭᨶᨽᩮᨴᩤᨴᩥ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="340" book="pari">

<Paragraph number="1699" book="pari">
ᨧᨲ᩠ᨲᩣᩁᩥ ᩋᨵᩥᨠᩁᨱᩣᨶᩥ. ᩅᩥᩅᩤᨴᩤᨵᩥᨠᩁᨱᩴ, ᩋᨶᩩᩅᩤᨴᩤᨵᩥᨠᩁᨱᩴ, ᩋᩣᨸᨲ᩠ᨲᩣᨵᩥᨠᩁᨱᩴ, ᨠᩥᨧ᩠ᨧᩣᨵᩥᨠᩁᨱᩴ—  ᩍᨾᩣᨶᩥ ᨧᨲ᩠ᨲᩣᩁᩥ ᩋᨵᩥᨠᩁᨱᩣᨶᩥ.
</Paragraph>

<Paragraph number="1700" book="pari">
ᩍᨾᩮᩈᩴ ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨠᨲᩥ ᩏᨠ᩠ᨠᩮᩣᨭᩣ? ᩍᨾᩮᩈᩴ ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᨴᩈ ᩏᨠ᩠ᨠᩮᩣᨭᩣ. ᩅᩥᩅᩤᨴᩤᨵᩥᨠᩁᨱᩔ ᨴ᩠ᩅᩮ ᩏᨠ᩠ᨠᩮᩣᨭᩣ, ᩋᨶᩩᩅᩤᨴᩤᨵᩥᨠᩁᨱᩔ ᨧᨲ᩠ᨲᩣᩁᩮᩣ ᩏᨠ᩠ᨠᩮᩣᨭᩣ, ᩋᩣᨸᨲ᩠ᨲᩣᨵᩥᨠᩁᨱᩔ ᨲᨿᩮᩣ ᩏᨠ᩠ᨠᩮᩣᨭᩣ, ᨠᩥᨧ᩠ᨧᩣᨵᩥᨠᩁᨱᩔ ᩑᨠᩮᩣ ᩏᨠ᩠ᨠᩮᩣᨭᩮᩣ—  ᩍᨾᩮᩈᩴ ᨧᨲᩩᨶ᩠ᨶᩴ ᩋᨵᩥᨠᩁᨱᩣᨶᩴ ᩍᨾᩮ ᨴᩈ ᩏᨠ᩠ᨠᩮᩣᨭᩣ.
</Paragraph>

<Paragraph number="1701" book="pari">
ᩅᩥᩅᩤᨴᩤᨵᩥᨠᩁᨱᩴ ᩏᨠ᩠ᨠᩮᩣᨭᩮᨶ᩠ᨲᩮᩣ ᨠᨲᩥ ᩈᨾᨳᩮ ᩏᨠ᩠ᨠᩮᩣᨭᩮᨲᩥ? ᩋᨶᩩᩅᩤᨴᩤᨵᩥᨠᩁᨱᩴ ᩏᨠ᩠ᨠᩮᩣᨭᩮᨶ᩠ᨲᩮᩣ ᨠᨲᩥ ᩈᨾᨳᩮ ᩏᨠ᩠ᨠᩮᩣᨭᩮᨲᩥ? ᩋᩣᨸᨲ᩠ᨲᩣᨵᩥᨠᩁᨱᩴ ᩏᨠ᩠ᨠᩮᩣᨭᩮᨶ᩠ᨲᩮᩣ ᨠᨲᩥ ᩈᨾᨳᩮ ᩏᨠ᩠ᨠᩮᩣᨭᩮᨲᩥ? ᨠᩥᨧ᩠ᨧᩣᨵᩥᨠᩁᨱᩴ ᩏᨠ᩠ᨠᩮᩣᨭᩮᨶ᩠ᨲᩮᩣ ᨠᨲᩥ ᩈᨾᨳᩮ ᩏᨠ᩠ᨠᩮᩣᨭᩮᨲᩥ?
</Paragraph>

<Paragraph number="1702" book="pari">
ᩅᩥᩅᩤᨴᩤᨵᩥᨠᩁᨱᩴ ᩏᨠ᩠ᨠᩮᩣᨭᩮᨶ᩠ᨲᩮᩣ ᨴ᩠ᩅᩮ ᩈᨾᨳᩮ ᩏᨠ᩠ᨠᩮᩣᨭᩮᨲᩥ. ᩋᨶᩩᩅᩤᨴᩤᨵᩥᨠᩁᨱᩴ ᩏᨠ᩠ᨠᩮᩣᨭᩮᨶ᩠ᨲᩮᩣ ᨧᨲ᩠ᨲᩣᩁᩮᩣ ᩈᨾᨳᩮ ᩏᨠ᩠ᨠᩮᩣᨭᩮᨲᩥ. ᩋᩣᨸᨲ᩠ᨲᩣᨵᩥᨠᩁᨱᩴ ᩏᨠ᩠ᨠᩮᩣᨭᩮᨶ᩠ᨲᩮᩣ ᨲᨿᩮᩣ ᩈᨾᨳᩮ ᩏᨠ᩠ᨠᩮᩣᨭᩮᨲᩥ. ᨠᩥᨧ᩠ᨧᩣᨵᩥᨠᩁᨱᩴ ᩏᨠ᩠ᨠᩮᩣᨭᩮᨶ᩠ᨲᩮᩣ ᩑᨠᩴ ᩈᨾᨳᩴ ᩏᨠ᩠ᨠᩮᩣᨭᩮᨲᩥ.
</Paragraph>

</Division>
<Division number="341" book="pari">

<Paragraph number="1703" book="pari">
ᨠᨲᩥ ᩏᨠ᩠ᨠᩮᩣᨭᩣ? ᨠᨲᩥᩉᩣᨠᩣᩁᩮᩉᩥ ᩏᨠ᩠ᨠᩮᩣᨭᨶᩴ ᨸᩈᩅᨲᩥ? ᨠᨲᩥᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨸᩩᨣ᩠ᨣᩃᩮᩣ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ? ᨠᨲᩥ ᨸᩩᨣ᩠ᨣᩃᩣ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨶ᩠ᨲᩣ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨶ᩠ᨲᩥ?
</Paragraph>

<Paragraph number="1704" book="pari">
ᨴ᩠ᩅᩤᨴᩈ ᩏᨠ᩠ᨠᩮᩣᨭᩣ. ᨴᩈᩉᩣᨠᩣᩁᩮᩉᩥ ᩏᨠ᩠ᨠᩮᩣᨭᨶᩴ ᨸᩈᩅᨲᩥ. ᨧᨲᩪᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨸᩩᨣ᩠ᨣᩃᩮᩣ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ. ᨧᨲ᩠ᨲᩣᩁᩮᩣ ᨸᩩᨣ᩠ᨣᩃᩣ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨶ᩠ᨲᩣ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨶ᩠ᨲᩥ?
</Paragraph>

<Paragraph number="1705" book="pari">
ᨠᨲᨾᩮ ᨴ᩠ᩅᩤᨴᩈ ᩏᨠ᩠ᨠᩮᩣᨭᩣ? ᩋᨠᨲᩴ ᨠᨾ᩠ᨾᩴ, ᨴᩩᨠ᩠ᨠᨭᩴ ᨠᨾ᩠ᨾᩴ, ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᩴ, ᩋᨶᩥᩉᨲᩴ, ᨴᩩᨶ᩠ᨶᩥᩉᨲᩴ, ᨸᩩᨶ ᨶᩥᩉᨶᩥᨲᨻ᩠ᨻᩴ, ᩋᩅᩥᨶᩥᨧ᩠ᨨᩥᨲᩴ, ᨴᩩᩅᩥᨶᩥᨧ᩠ᨨᩥᨲᩴ, ᨸᩩᨶ ᩅᩥᨶᩥᨧ᩠ᨨᩥᨲᨻ᩠ᨻᩴ, ᩋᩅᩪᨸᩈᨶ᩠ᨲᩴ, ᨴᩩᩅᩪᨸᩈᨶ᩠ᨲᩴ, ᨸᩩᨶ ᩅᩪᨸᩈᨾᩮᨲᨻ᩠ᨻᨶ᩠ᨲᩥ—  ᩍᨾᩮ ᨴ᩠ᩅᩤᨴᩈ ᩏᨠ᩠ᨠᩮᩣᨭᩣ.
</Paragraph>

<Paragraph number="1706" book="pari">
ᨠᨲᨾᩮᩉᩥ ᨴᩈᩉᩣᨠᩣᩁᩮᩉᩥ ᩏᨠ᩠ᨠᩮᩣᨭᨶᩴ ᨸᩈᩅᨲᩥ? ᨲᨲ᩠ᨳ ᨩᩣᨲᨠᩴ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ, ᨲᨲ᩠ᨳ ᨩᩣᨲᨠᩴ ᩅᩪᨸᩈᨶ᩠ᨲᩴ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ, ᩋᨶ᩠ᨲᩁᩣᨾᨣ᩠ᨣᩮ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ, ᩋᨶ᩠ᨲᩁᩣᨾᨣ᩠ᨣᩮ ᩅᩪᨸᩈᨶ᩠ᨲᩴ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ, ᨲᨲ᩠ᨳ ᨣᨲᩴ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ, ᨲᨲ᩠ᨳ ᨣᨲᩴ ᩅᩪᨸᩈᨶ᩠ᨲᩴ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ, ᩈᨲᩥᩅᩥᨶᨿᩴ ᩏᨠ᩠ᨠᩮᩣᨭᩮᨲᩥ, ᩋᨾᩪᩊ᩠ᩉᩅᩥᨶᨿᩴ ᩏᨠ᩠ᨠᩮᩣᨭᩮᨲᩥ, ᨲᩔᨸᩣᨸᩥᨿᩈᩥᨠᩴ ᩏᨠ᩠ᨠᩮᩣᨭᩮᨲᩥ, ᨲᩥᨱᩅᨲ᩠ᨳᩣᩁᨠᩴ ᩏᨠ᩠ᨠᩮᩣᨭᩮᨲᩥ—  ᩍᨾᩮᩉᩥ ᨴᩈᩉᩣᨠᩣᩁᩮᩉᩥ ᩏᨠ᩠ᨠᩮᩣᨭᨶᩴ ᨸᩈᩅᨲᩥ.
</Paragraph>

<Paragraph number="1707" book="pari">
ᨠᨲᨾᩮᩉᩥ ᨧᨲᩪᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨸᩩᨣ᩠ᨣᩃᩮᩣ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ? ᨨᨶ᩠ᨴᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ, ᨴᩮᩤᩈᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ, ᨾᩮᩣᩉᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ, ᨽᨿᩣᨣᨲᩥᩴ ᨣᨧ᩠ᨨᨶ᩠ᨲᩮᩣ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ—  ᩍᨾᩮᩉᩥ ᨧᨲᩪᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᨸᩩᨣ᩠ᨣᩃᩮᩣ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨲᩥ.
</Paragraph>

<Paragraph number="1708" book="pari">
ᨠᨲᨾᩮ ᨧᨲ᩠ᨲᩣᩁᩮᩣ ᨸᩩᨣ᩠ᨣᩃᩣ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨶ᩠ᨲᩣ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨶ᩠ᨲᩥ? ᨲᨴᩉᩩᨸᩈᨾ᩠ᨸᨶ᩠ᨶᩮᩣ ᩏᨠ᩠ᨠᩮᩣᨭᩮᨲᩥ ᩏᨠ᩠ᨠᩮᩣᨭᨶᨠᩴ ᨸᩣᨧᩥᨲ᩠ᨲᩥᨿᩴ, ᩋᩣᨣᨶ᩠ᨲᩩᨠᩮᩣ ᩏᨠ᩠ᨠᩮᩣᨭᩮᨲᩥ ᩏᨠ᩠ᨠᩮᩣᨭᨶᨠᩴ ᨸᩣᨧᩥᨲ᩠ᨲᩥᨿᩴ, ᨠᩣᩁᨠᩮᩣ ᩏᨠ᩠ᨠᩮᩣᨭᩮᨲᩥ ᩏᨠ᩠ᨠᩮᩣᨭᨶᨠᩴ ᨸᩣᨧᩥᨲ᩠ᨲᩥᨿᩴ, ᨨᨶ᩠ᨴᨴᩤᨿᨠᩮᩣ ᩏᨠ᩠ᨠᩮᩣᨭᩮᨲᩥ ᩏᨠ᩠ᨠᩮᩣᨭᨶᨠᩴ ᨸᩣᨧᩥᨲ᩠ᨲᩥᨿᩴ—  ᩍᨾᩮ ᨧᨲ᩠ᨲᩣᩁᩮᩣ ᨸᩩᨣ᩠ᨣᩃᩣ ᩋᨵᩥᨠᩁᨱᩴ ᩏᨠ᩠ᨠᩮᩣᨭᩮᨶ᩠ᨲᩣ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨶ᩠ᨲᩥ.
</Paragraph>
</Division>