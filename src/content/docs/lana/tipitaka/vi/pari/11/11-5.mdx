---
title: "11.5 ᩋᨵᩥᨠᩁᨱᩣᨵᩥᨸ᩠ᨸᩣᨿ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="348" book="pari">

<Paragraph number="1730" book="pari">
ᩅᩥᩅᩤᨴᩤᨵᩥᨠᩁᨱᩴ ᩉᩮᩣᨲᩥ ᩋᨶᩩᩅᩤᨴᩤᨵᩥᨠᩁᨱᩴ, ᩉᩮᩣᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ, ᩉᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ. ᩅᩥᩅᩤᨴᩤᨵᩥᨠᩁᨱᩴ ᨶ ᩉᩮᩣᨲᩥ ᩋᨶᩩᩅᩤᨴᩤᨵᩥᨠᩁᨱᩴ, ᨶ ᩉᩮᩣᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ, ᨶ ᩉᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ; ᩋᨸᩥ ᨧ, ᩅᩥᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᩉᩮᩣᨲᩥ ᩋᨶᩩᩅᩤᨴᩤᨵᩥᨠᩁᨱᩴ, ᩉᩮᩣᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ, ᩉᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ. ᨿᨳᩣ ᨠᨳᩴ ᩅᩥᨿ? ᩍᨵ ᨽᩥᨠ᩠ᨡᩪ ᩅᩥᩅᨴᨶ᩠ᨲᩥ—  ᨵᨾ᩠ᨾᩮᩣᨲᩥ ᩅᩤ ᩋᨵᨾ᩠ᨾᩮᩣᨲᩥ ᩅᩤ …ᨸᩮ…  ᨴᩩᨭ᩠ᨮᩩᩃᩖᩣᨸᨲ᩠ᨲᩦᨲᩥ ᩅᩤ ᩋᨴᩩᨭ᩠ᨮᩩᩃᩖᩣᨸᨲ᩠ᨲᩦᨲᩥ ᩅᩤ. ᨿᩴ ᨲᨲ᩠ᨳ ᨽᨱ᩠ᨯᨶᩴ ᨠᩃᩉᩮᩣ ᩅᩥᨣ᩠ᨣᩉᩮᩣ ᩅᩥᩅᩤᨴᩮᩤ ᨶᩣᨶᩣᩅᩤᨴᩮᩤ ᩋᨬ᩠ᨬᨳᩣᩅᩤᨴᩮᩤ ᩅᩥᨸᨧ᩠ᨧᨲᩣᨿ ᩅᩮᩤᩉᩣᩁᩮᩣ ᨾᩮᨵᨠᩴ, ᩍᨴᩴ ᩅᩩᨧ᩠ᨧᨲᩥ ᩅᩥᩅᩤᨴᩤᨵᩥᨠᩁᨱᩴ. ᩅᩥᩅᩤᨴᩤᨵᩥᨠᩁᨱᩮ ᩈᩴᨥᩮᩣ ᩅᩥᩅᨴᨲᩥ ᩅᩥᩅᩤᨴᩤᨵᩥᨠᩁᨱᩴ. ᩅᩥᩅᨴᨾᩣᨶᩮᩣ ᩋᨶᩩᩅᨴᨲᩥ ᩋᨶᩩᩅᩤᨴᩤᨵᩥᨠᩁᨱᩴ. ᩋᨶᩩᩅᨴᨾᩣᨶᩮᩣ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ. ᨲᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ. ᩑᩅᩴ ᩅᩥᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᩉᩮᩣᨲᩥ ᩋᨶᩩᩅᩤᨴᩤᨵᩥᨠᩁᨱᩴ, ᩉᩮᩣᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ, ᩉᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ. (1)
</Paragraph>

<Paragraph number="1731" book="pari">
ᩋᨶᩩᩅᩤᨴᩤᨵᩥᨠᩁᨱᩴ ᩉᩮᩣᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ, ᩉᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ, ᩉᩮᩣᨲᩥ ᩅᩥᩅᩤᨴᩤᨵᩥᨠᩁᨱᩴ. ᩋᨶᩩᩅᩤᨴᩤᨵᩥᨠᩁᨱᩴ ᨶ ᩉᩮᩣᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ, ᨶ ᩉᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ, ᨶ ᩉᩮᩣᨲᩥ ᩅᩥᩅᩤᨴᩤᨵᩥᨠᩁᨱᩴ; ᩋᨸᩥ ᨧ ᩋᨶᩩᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᩉᩮᩣᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ, ᩉᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ, ᩉᩮᩣᨲᩥ ᩅᩥᩅᩤᨴᩤᨵᩥᨠᩁᨱᩴ. ᨿᨳᩣ ᨠᨳᩴ ᩅᩥᨿ? ᩍᨵ ᨽᩥᨠ᩠ᨡᩪ ᨽᩥᨠ᩠ᨡᩩᩴ ᩋᨶᩩᩅᨴᨶ᩠ᨲᩥ ᩈᩦᩃᩅᩥᨸᨲ᩠ᨲᩥᨿᩣ ᩅᩤ ᩋᩣᨧᩣᩁᩅᩥᨸᨲ᩠ᨲᩥᨿᩣ ᩅᩤ ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᩅᩤ ᩋᩣᨩᩦᩅᩅᩥᨸᨲ᩠ᨲᩥᨿᩣ ᩅᩤ. ᨿᩮᩣ ᨲᨲ᩠ᨳ ᩋᨶᩩᩅᩤᨴᩮᩤ ᩋᨶᩩᩅᨴᨶᩣ ᩋᨶᩩᩃᩖᨸᨶᩣ ᩋᨶᩩᨽᨱᨶᩣ ᩋᨶᩩᩈᨾ᩠ᨸᩅᩘᨠᨲᩣ ᩋᨻ᩠ᨽᩩᩔᩉᨶᨲᩣ ᩋᨶᩩᨻᩃᨸ᩠ᨸᨴᩤᨶᩴ, ᩍᨴᩴ ᩅᩩᨧ᩠ᨧᨲᩥ ᩋᨶᩩᩅᩤᨴᩤᨵᩥᨠᩁᨱᩴ. ᩋᨶᩩᩅᩤᨴᩤᨵᩥᨠᩁᨱᩮ ᩈᩴᨥᩮᩣ ᩅᩥᩅᨴᨲᩥ, ᩅᩥᩅᩤᨴᩤᨵᩥᨠᩁᨱᩴ. ᩅᩥᩅᨴᨾᩣᨶᩮᩣ ᩋᨶᩩᩅᨴᨲᩥ, ᩋᨶᩩᩅᩤᨴᩤᨵᩥᨠᩁᨱᩴ. ᩋᨶᩩᩅᨴᨾᩣᨶᩮᩣ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ, ᩋᩣᨸᨲ᩠ᨲᩣᨵᩥᨠᩁᨱᩴ. ᨲᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ, ᨠᩥᨧ᩠ᨧᩣᨵᩥᨠᩁᨱᩴ. ᩑᩅᩴ ᩋᨶᩩᩅᩤᨴᩤᨵᩥᨠᩁᨱᨸᨧ᩠ᨧᨿᩣ ᩉᩮᩣᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ, ᩉᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ, ᩉᩮᩣᨲᩥ ᩅᩥᩅᩤᨴᩤᨵᩥᨠᩁᨱᩴ. (2)
</Paragraph>

<Paragraph number="1732" book="pari">
ᩋᩣᨸᨲ᩠ᨲᩣᨵᩥᨠᩁᨱᩴ ᩉᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ, ᩉᩮᩣᨲᩥ ᩅᩥᩅᩤᨴᩤᨵᩥᨠᩁᨱᩴ, ᩉᩮᩣᨲᩥ ᩋᨶᩩᩅᩤᨴᩤᨵᩥᨠᩁᨱᩴ. ᩋᩣᨸᨲ᩠ᨲᩣᨵᩥᨠᩁᨱᩴ ᨶ ᩉᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ, ᨶ ᩉᩮᩣᨲᩥ ᩅᩥᩅᩤᨴᩤᨵᩥᨠᩁᨱᩴ, ᨶ ᩉᩮᩣᨲᩥ ᩋᨶᩩᩅᩤᨴᩤᨵᩥᨠᩁᨱᩴ; ᩋᨸᩥ ᨧ ᩋᩣᨸᨲ᩠ᨲᩣᨵᩥᨠᩁᨱᨸᨧ᩠ᨧᨿᩣ ᩉᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ, ᩉᩮᩣᨲᩥ ᩅᩥᩅᩤᨴᩤᨵᩥᨠᩁᨱᩴ, ᩉᩮᩣᨲᩥ ᩋᨶᩩᩅᩤᨴᩤᨵᩥᨠᩁᨱᩴ. ᨿᨳᩣ ᨠᨳᩴ ᩅᩥᨿ? ᨸᨬ᩠ᨧᨸᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ ᩋᩣᨸᨲ᩠ᨲᩣᨵᩥᨠᩁᨱᩴ, ᩈᨲ᩠ᨲᨸᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ ᩋᩣᨸᨲ᩠ᨲᩣᨵᩥᨠᩁᨱᩴ, ᩍᨴᩴ ᩅᩩᨧ᩠ᨧᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ. ᩋᩣᨸᨲ᩠ᨲᩣᨵᩥᨠᩁᨱᩮ ᩈᩴᨥᩮᩣ ᩅᩥᩅᨴᨲᩥ ᩅᩥᩅᩤᨴᩤᨵᩥᨠᩁᨱᩴ. ᩅᩥᩅᨴᨾᩣᨶᩮᩣ ᩋᨶᩩᩅᨴᨲᩥ ᩋᨶᩩᩅᩤᨴᩤᨵᩥᨠᩁᨱᩴ. ᩋᨶᩩᩅᨴᨾᩣᨶᩮᩣ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ. ᨲᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ. ᩑᩅᩴ ᩋᩣᨸᨲ᩠ᨲᩣᨵᩥᨠᩁᨱᨸᨧ᩠ᨧᨿᩣ ᩉᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ, ᩉᩮᩣᨲᩥ ᩅᩥᩅᩤᨴᩤᨵᩥᨠᩁᨱᩴ, ᩉᩮᩣᨲᩥ ᩋᨶᩩᩅᩤᨴᩤᨵᩥᨠᩁᨱᩴ. (3)
</Paragraph>

<Paragraph number="1733" book="pari">
ᨠᩥᨧ᩠ᨧᩣᨵᩥᨠᩁᨱᩴ ᩉᩮᩣᨲᩥ ᩅᩥᩅᩤᨴᩤᨵᩥᨠᩁᨱᩴ, ᩉᩮᩣᨲᩥ ᩋᨶᩩᩅᩤᨴᩤᨵᩥᨠᩁᨱᩴ, ᩉᩮᩣᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ. ᨠᩥᨧ᩠ᨧᩣᨵᩥᨠᩁᨱᩴ ᨶ ᩉᩮᩣᨲᩥ ᩅᩥᩅᩤᨴᩤᨵᩥᨠᩁᨱᩴ, ᨶ ᩉᩮᩣᨲᩥ ᩋᨶᩩᩅᩤᨴᩤᨵᩥᨠᩁᨱᩴ, ᨶ ᩉᩮᩣᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ; ᩋᨸᩥ ᨧ ᨠᩥᨧ᩠ᨧᩣᨵᩥᨠᩁᨱᨸᨧ᩠ᨧᨿᩣ ᩉᩮᩣᨲᩥ ᩅᩥᩅᩤᨴᩤᨵᩥᨠᩁᨱᩴ, ᩉᩮᩣᨲᩥ ᩋᨶᩩᩅᩤᨴᩤᨵᩥᨠᩁᨱᩴ, ᩉᩮᩣᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ. ᨿᨳᩣ ᨠᨳᩴ ᩅᩥᨿ? ᨿᩣ ᩈᩴᨥᩔ ᨠᩥᨧ᩠ᨧᨿᨲᩣ ᨠᩁᨱᩦᨿᨲᩣ ᩋᨸᩃᩮᩣᨠᨶᨠᨾ᩠ᨾᩴ ᨬᨲ᩠ᨲᩥᨠᨾ᩠ᨾᩴ ᨬᨲ᩠ᨲᩥᨴᩩᨲᩥᨿᨠᨾ᩠ᨾᩴ ᨬᨲ᩠ᨲᩥᨧᨲᩩᨲ᩠ᨳᨠᨾ᩠ᨾᩴ, ᩍᨴᩴ ᩅᩩᨧ᩠ᨧᨲᩥ ᨠᩥᨧ᩠ᨧᩣᨵᩥᨠᩁᨱᩴ. ᨠᩥᨧ᩠ᨧᩣᨵᩥᨠᩁᨱᩮ ᩈᩴᨥᩮᩣ ᩅᩥᩅᨴᨲᩥ ᩅᩥᩅᩤᨴᩤᨵᩥᨠᩁᨱᩴ. ᩅᩥᩅᨴᨾᩣᨶᩮᩣ ᩋᨶᩩᩅᨴᨲᩥ ᩋᨶᩩᩅᩤᨴᩤᨵᩥᨠᩁᨱᩴ. ᩋᨶᩩᩅᨴᨾᩣᨶᩮᩣ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ. ᨲᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ ᨠᩥᨧ᩠ᨧᩣᨵᩥᨠᩁᨱᩴ. ᩑᩅᩴ ᨠᩥᨧ᩠ᨧᩣᨵᩥᨠᩁᨱᨸᨧ᩠ᨧᨿᩣ ᩉᩮᩣᨲᩥ ᩅᩥᩅᩤᨴᩤᨵᩥᨠᩁᨱᩴ, ᩉᩮᩣᨲᩥ ᩋᨶᩩᩅᩤᨴᩤᨵᩥᨠᩁᨱᩴ, ᩉᩮᩣᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ. (4)
</Paragraph>
</Division>