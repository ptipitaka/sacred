---
title: "11.10 ᩈᨲ᩠ᨲᩈᨾᨳᨶᩣᨶᨲ᩠ᨳᩣᨴᩥ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="354" book="pari">

<Paragraph number="1745" book="pari">
ᩈᨾ᩠ᨾᩩᨡᩣᩅᩥᨶᨿᩮᩣᨲᩥ ᩅᩤ ᩈᨲᩥᩅᩥᨶᨿᩮᩣᨲᩥ ᩅᩤ—  ᩍᨾᩮ ᨵᨾ᩠ᨾᩣ ᨶᩣᨶᨲ᩠ᨳᩣ ᨶᩣᨶᩣᨻ᩠ᨿᨬ᩠ᨩᨶᩣ, ᩏᨴᩤᩉᩩ ᩑᨠᨲ᩠ᨳᩣ ᨻ᩠ᨿᨬ᩠ᨩᨶᨾᩮᩅ ᨶᩣᨶᩴ? ᩈᨾ᩠ᨾᩩᨡᩣᩅᩥᨶᨿᩮᩣᨲᩥ ᩅᩤ ᩋᨾᩪᩊ᩠ᩉᩅᩥᨶᨿᩮᩣᨲᩥ ᩅᩤ …ᨸᩮ…  ᩈᨾ᩠ᨾᩩᨡᩣᩅᩥᨶᨿᩮᩣᨲᩥ ᩅᩤ ᨸᨭᩥᨬ᩠ᨬᩣᨲᨠᩁᨱᨶ᩠ᨲᩥ ᩅᩤ…  ᩈᨾ᩠ᨾᩩᨡᩣᩅᩥᨶᨿᩮᩣᨲᩥ ᩅᩤ ᨿᩮᨽᩩᨿ᩠ᨿᩈᩥᨠᩣᨲᩥ ᩅᩤ…  ᩈᨾ᩠ᨾᩩᨡᩣᩅᩥᨶᨿᩮᩣᨲᩥ ᩅᩤ ᨲᩔᨸᩣᨸᩥᨿᩈᩥᨠᩣᨲᩥ ᩅᩤ…  ᩈᨾ᩠ᨾᩩᨡᩣᩅᩥᨶᨿᩮᩣᨲᩥ ᩅᩤ ᨲᩥᨱᩅᨲ᩠ᨳᩣᩁᨠᩮᩣᨲᩥ ᩅᩤ—  ᩍᨾᩮ ᨵᨾ᩠ᨾᩣ ᨶᩣᨶᨲ᩠ᨳᩣ ᨶᩣᨶᩣᨻ᩠ᨿᨬ᩠ᨩᨶᩣ, ᩏᨴᩤᩉᩩ ᩑᨠᨲ᩠ᨳᩣ ᨻ᩠ᨿᨬ᩠ᨩᨶᨾᩮᩅ ᨶᩣᨶᩴ? ᩈᨾ᩠ᨾᩩᨡᩣᩅᩥᨶᨿᩮᩣᨲᩥ ᩅᩤ ᩈᨲᩥᩅᩥᨶᨿᩮᩣᨲᩥ ᩅᩤ—  ᩍᨾᩮ ᨵᨾ᩠ᨾᩣ ᨶᩣᨶᨲ᩠ᨳᩣ ᨧᩮᩅ ᨶᩣᨶᩣᨻ᩠ᨿᨬ᩠ᨩᨶᩣ ᨧ. ᩈᨾ᩠ᨾᩩᨡᩣᩅᩥᨶᨿᩮᩣᨲᩥ ᩅᩤ ᩋᨾᩪᩊ᩠ᩉᩅᩥᨶᨿᩮᩣᨲᩥ ᩅᩤ …ᨸᩮ…  ᩈᨾ᩠ᨾᩩᨡᩣᩅᩥᨶᨿᩮᩣᨲᩥ ᩅᩤ ᨸᨭᩥᨬ᩠ᨬᩣᨲᨠᩁᨱᨶ᩠ᨲᩥ ᩅᩤ…  ᩈᨾ᩠ᨾᩩᨡᩣᩅᩥᨶᨿᩮᩣᨲᩥ ᩅᩤ ᨿᩮᨽᩩᨿ᩠ᨿᩈᩥᨠᩣᨲᩥ ᩅᩤ…  ᩈᨾ᩠ᨾᩩᨡᩣᩅᩥᨶᨿᩮᩣᨲᩥ ᩅᩤ ᨲᩔᨸᩣᨸᩥᨿᩈᩥᨠᩣᨲᩥ ᩅᩤ…  ᩈᨾ᩠ᨾᩩᨡᩣᩅᩥᨶᨿᩮᩣᨲᩥ ᩅᩤ ᨲᩥᨱᩅᨲ᩠ᨳᩣᩁᨠᩮᩣᨲᩥ ᩅᩤ—  ᩍᨾᩮ ᨵᨾ᩠ᨾᩣ ᨶᩣᨶᨲ᩠ᨳᩣ ᨧᩮᩅ ᨶᩣᨶᩣᨻ᩠ᨿᨬ᩠ᨩᨶᩣ ᨧ.
</Paragraph>

</Division>
<Division number="355" book="pari">

<Paragraph number="1746" book="pari">
ᩅᩥᩅᩤᨴᩮᩤ ᩅᩥᩅᩤᨴᩤᨵᩥᨠᩁᨱᩴ, ᩅᩥᩅᩤᨴᩮᩤ ᨶᩮᩣ ᩋᨵᩥᨠᩁᨱᩴ, ᩋᨵᩥᨠᩁᨱᩴ ᨶᩮᩣ ᩅᩥᩅᩤᨴᩮᩤ, ᩋᨵᩥᨠᩁᨱᨬ᩠ᨧᩮᩅ ᩅᩥᩅᩤᨴᩮᩤ ᨧ? ᩈᩥᨿᩣ ᩅᩥᩅᩤᨴᩮᩤ ᩅᩥᩅᩤᨴᩤᨵᩥᨠᩁᨱᩴ, ᩈᩥᨿᩣ ᩅᩥᩅᩤᨴᩮᩤ ᨶᩮᩣ ᩋᨵᩥᨠᩁᨱᩴ, ᩈᩥᨿᩣ ᩋᨵᩥᨠᩁᨱᩴ ᨶᩮᩣ ᩅᩥᩅᩤᨴᩮᩤ, ᩈᩥᨿᩣ ᩋᨵᩥᨠᩁᨱᨬ᩠ᨧᩮᩅ ᩅᩥᩅᩤᨴᩮᩤ ᨧ.
</Paragraph>

<Paragraph number="1747" book="pari">
ᨲᨲ᩠ᨳ ᨠᨲᨾᩮᩣ ᩅᩥᩅᩤᨴᩮᩤ ᩅᩥᩅᩤᨴᩤᨵᩥᨠᩁᨱᩴ? ᩍᨵ ᨽᩥᨠ᩠ᨡᩪ ᩅᩥᩅᨴᨶ᩠ᨲᩥ ᨵᨾ᩠ᨾᩮᩣᨲᩥ ᩅᩤ ᩋᨵᨾ᩠ᨾᩮᩣᨲᩥ ᩅᩤ …ᨸᩮ…  ᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᩅᩤ ᩋᨴᩩᨭ᩠ᨮᩩᩃᩖᩣ ᩋᩣᨸᨲ᩠ᨲᩦᨲᩥ ᩅᩤ. ᨿᩴ ᨲᨲ᩠ᨳ ᨽᨱ᩠ᨯᨶᩴ, ᨠᩃᩉᩮᩣ, ᩅᩥᨣ᩠ᨣᩉᩮᩣ, ᩅᩥᩅᩤᨴᩮᩤ, ᨶᩣᨶᩣᩅᩤᨴᩮᩤ, ᩋᨬ᩠ᨬᨳᩣᩅᩤᨴᩮᩤ, ᩅᩥᨸᨧ᩠ᨧᨲᩣᨿ ᩅᩮᩤᩉᩣᩁᩮᩣ, ᨾᩮᨵᨠᩴ—  ᩋᨿᩴ ᩅᩥᩅᩤᨴᩮᩤ ᩅᩥᩅᩤᨴᩤᨵᩥᨠᩁᨱᩴ.
</Paragraph>

<Paragraph number="1748" book="pari">
ᨲᨲ᩠ᨳ ᨠᨲᨾᩮᩣ ᩅᩥᩅᩤᨴᩮᩤ ᨶᩮᩣ ᩋᨵᩥᨠᩁᨱᩴ? ᨾᩣᨲᩣᨸᩥ ᨸᩩᨲ᩠ᨲᩮᨶ ᩅᩥᩅᨴᨲᩥ, ᨸᩩᨲ᩠ᨲᩮᩣᨸᩥ ᨾᩣᨲᩁᩣ ᩅᩥᩅᨴᨲᩥ, ᨸᩥᨲᩣᨸᩥ ᨸᩩᨲ᩠ᨲᩮᨶ ᩅᩥᩅᨴᨲᩥ, ᨸᩩᨲ᩠ᨲᩮᩣᨸᩥ ᨸᩥᨲᩁᩣ ᩅᩥᩅᨴᨲᩥ, ᨽᩣᨲᩣᨸᩥ ᨽᩣᨲᩁᩣ ᩅᩥᩅᨴᨲᩥ, ᨽᩣᨲᩣᨸᩥ ᨽᨣᩥᨶᩥᨿᩣ ᩅᩥᩅᨴᨲᩥ, ᨽᨣᩥᨶᩦᨸᩥ ᨽᩣᨲᩁᩣ ᩅᩥᩅᨴᨲᩥ, ᩈᩉᩣᨿᩮᩣᨸᩥ ᩈᩉᩣᨿᩮᨶ ᩅᩥᩅᨴᨲᩥ—  ᩋᨿᩴ ᩅᩥᩅᩤᨴᩮᩤ ᨶᩮᩣ ᩋᨵᩥᨠᩁᨱᩴ.
</Paragraph>

<Paragraph number="1749" book="pari">
ᨲᨲ᩠ᨳ ᨠᨲᨾᩴ ᩋᨵᩥᨠᩁᨱᩴ ᨶᩮᩣ ᩅᩥᩅᩤᨴᩮᩤ? ᩋᨶᩩᩅᩤᨴᩤᨵᩥᨠᩁᨱᩴ, ᩋᩣᨸᨲ᩠ᨲᩣᨵᩥᨠᩁᨱᩴ, ᨠᩥᨧ᩠ᨧᩣᨵᩥᨠᩁᨱᩴ—  ᩍᨴᩴ ᩋᨵᩥᨠᩁᨱᩴ ᨶᩮᩣ ᩅᩥᩅᩤᨴᩮᩤ.
</Paragraph>

<Paragraph number="1750" book="pari">
ᨲᨲ᩠ᨳ ᨠᨲᨾᩴ ᩋᨵᩥᨠᩁᨱᨬ᩠ᨧᩮᩅ ᩅᩥᩅᩤᨴᩮᩤ ᨧ? ᩅᩥᩅᩤᨴᩤᨵᩥᨠᩁᨱᩴ ᩋᨵᩥᨠᩁᨱᨬ᩠ᨧᩮᩅ ᩅᩥᩅᩤᨴᩮᩤ ᨧ.
</Paragraph>

</Division>
<Division number="356" book="pari">

<Paragraph number="1751" book="pari">
ᩋᨶᩩᩅᩤᨴᩮᩤ ᩋᨶᩩᩅᩤᨴᩤᨵᩥᨠᩁᨱᩴ, ᩋᨶᩩᩅᩤᨴᩮᩤ ᨶᩮᩣ ᩋᨵᩥᨠᩁᨱᩴ, ᩋᨵᩥᨠᩁᨱᩴ ᨶᩮᩣ ᩋᨶᩩᩅᩤᨴᩮᩤ, ᩋᨵᩥᨠᩁᨱᨬ᩠ᨧᩮᩅ ᩋᨶᩩᩅᩤᨴᩮᩤ ᨧ? ᩈᩥᨿᩣ ᩋᨶᩩᩅᩤᨴᩮᩤ ᩋᨶᩩᩅᩤᨴᩤᨵᩥᨠᩁᨱᩴ, ᩈᩥᨿᩣ ᩋᨶᩩᩅᩤᨴᩮᩤ ᨶᩮᩣ ᩋᨵᩥᨠᩁᨱᩴ, ᩈᩥᨿᩣ ᩋᨵᩥᨠᩁᨱᩴ ᨶᩮᩣ ᩋᨶᩩᩅᩤᨴᩮᩤ, ᩈᩥᨿᩣ ᩋᨵᩥᨠᩁᨱᨬ᩠ᨧᩮᩅ ᩋᨶᩩᩅᩤᨴᩮᩤ ᨧ.
</Paragraph>

<Paragraph number="1752" book="pari">
ᨲᨲ᩠ᨳ ᨠᨲᨾᩮᩣ ᩋᨶᩩᩅᩤᨴᩮᩤ ᩋᨶᩩᩅᩤᨴᩤᨵᩥᨠᩁᨱᩴ? ᩍᨵ ᨽᩥᨠ᩠ᨡᩪ ᨽᩥᨠ᩠ᨡᩩᩴ ᩋᨶᩩᩅᨴᨶ᩠ᨲᩥ ᩈᩦᩃᩅᩥᨸᨲ᩠ᨲᩥᨿᩣ ᩅᩤ ᩋᩣᨧᩣᩁᩅᩥᨸᨲ᩠ᨲᩥᨿᩣ ᩅᩤ ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᩅᩤ ᩋᩣᨩᩦᩅᩅᩥᨸᨲ᩠ᨲᩥᨿᩣ ᩅᩤ. ᨿᩮᩣ ᨲᨲ᩠ᨳ ᩋᨶᩩᩅᩤᨴᩮᩤ, ᩋᨶᩩᩅᨴᨶᩣ ᩋᨶᩩᩃᩖᨸᨶᩣ ᩋᨶᩩᨽᨱᨶᩣ ᩋᨶᩩᩈᨾ᩠ᨸᩅᩘᨠᨲᩣ ᩋᨻ᩠ᨽᩩᩔᩉᨶᨲᩣ ᩋᨶᩩᨻᩃᨸ᩠ᨸᨴᩤᨶᩴ—  ᩋᨿᩴ ᩋᨶᩩᩅᩤᨴᩮᩤ ᩋᨶᩩᩅᩤᨴᩤᨵᩥᨠᩁᨱᩴ.
</Paragraph>

<Paragraph number="1753" book="pari">
ᨲᨲ᩠ᨳ ᨠᨲᨾᩮᩣ ᩋᨶᩩᩅᩤᨴᩮᩤ ᨶᩮᩣ ᩋᨵᩥᨠᩁᨱᩴ? ᨾᩣᨲᩣᨸᩥ ᨸᩩᨲ᩠ᨲᩴ ᩋᨶᩩᩅᨴᨲᩥ, ᨸᩩᨲ᩠ᨲᩮᩣᨸᩥ ᨾᩣᨲᩁᩴ ᩋᨶᩩᩅᨴᨲᩥ, ᨸᩥᨲᩣᨸᩥ ᨸᩩᨲ᩠ᨲᩴ ᩋᨶᩩᩅᨴᨲᩥ, ᨸᩩᨲ᩠ᨲᩮᩣᨸᩥ ᨸᩥᨲᩁᩴ ᩋᨶᩩᩅᨴᨲᩥ, ᨽᩣᨲᩣᨸᩥ ᨽᩣᨲᩁᩴ ᩋᨶᩩᩅᨴᨲᩥ, ᨽᩣᨲᩣᨸᩥ ᨽᨣᩥᨶᩥᩴ ᩋᨶᩩᩅᨴᨲᩥ, ᨽᨣᩥᨶᩦᨸᩥ ᨽᩣᨲᩁᩴ ᩋᨶᩩᩅᨴᨲᩥ, ᩈᩉᩣᨿᩮᩣᨸᩥ ᩈᩉᩣᨿᩴ ᩋᨶᩩᩅᨴᨲᩥ—  ᩋᨿᩴ ᩋᨶᩩᩅᩤᨴᩮᩤ ᨶᩮᩣ ᩋᨵᩥᨠᩁᨱᩴ.
</Paragraph>

<Paragraph number="1754" book="pari">
ᨲᨲ᩠ᨳ ᨠᨲᨾᩴ ᩋᨵᩥᨠᩁᨱᩴ ᨶᩮᩣ ᩋᨶᩩᩅᩤᨴᩮᩤ? ᩋᩣᨸᨲ᩠ᨲᩣᨵᩥᨠᩁᨱᩴ ᨠᩥᨧ᩠ᨧᩣᨵᩥᨠᩁᨱᩴ ᩅᩥᩅᩤᨴᩤᨵᩥᨠᩁᨱᩴ—  ᩍᨴᩴ ᩋᨵᩥᨠᩁᨱᩴ ᨶᩮᩣ ᩋᨶᩩᩅᩤᨴᩮᩤ.
</Paragraph>

<Paragraph number="1755" book="pari">
ᨲᨲ᩠ᨳ ᨠᨲᨾᩴ ᩋᨵᩥᨠᩁᨱᨬ᩠ᨧᩮᩅ ᩋᨶᩩᩅᩤᨴᩮᩤ ᨧ? ᩋᨶᩩᩅᩤᨴᩤᨵᩥᨠᩁᨱᩴ ᩋᨵᩥᨠᩁᨱᨬ᩠ᨧᩮᩅ ᩋᨶᩩᩅᩤᨴᩮᩤ ᨧ.
</Paragraph>

</Division>
<Division number="357" book="pari">

<Paragraph number="1756" book="pari">
ᩋᩣᨸᨲ᩠ᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ, ᩋᩣᨸᨲ᩠ᨲᩥ ᨶᩮᩣ ᩋᨵᩥᨠᩁᨱᩴ, ᩋᨵᩥᨠᩁᨱᩴ ᨶᩮᩣ ᩋᩣᨸᨲ᩠ᨲᩥ, ᩋᨵᩥᨠᩁᨱᨬ᩠ᨧᩮᩅ ᩋᩣᨸᨲ᩠ᨲᩥ ᨧ? ᩈᩥᨿᩣ ᩋᩣᨸᨲ᩠ᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ, ᩈᩥᨿᩣ ᩋᩣᨸᨲ᩠ᨲᩥ ᨶᩮᩣ ᩋᨵᩥᨠᩁᨱᩴ, ᩈᩥᨿᩣ ᩋᨵᩥᨠᩁᨱᩴ ᨶᩮᩣ ᩋᩣᨸᨲ᩠ᨲᩥ, ᩈᩥᨿᩣ ᩋᨵᩥᨠᩁᨱᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

<Paragraph number="1757" book="pari">
ᨲᨲ᩠ᨳ ᨠᨲᨾᩣ ᩋᩣᨸᨲ᩠ᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ? ᨸᨬ᩠ᨧᨸᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ ᩋᩣᨸᨲ᩠ᨲᩣᨵᩥᨠᩁᨱᩴ. ᩈᨲ᩠ᨲᨸᩥ ᩋᩣᨸᨲ᩠ᨲᩥᨠ᩠ᨡᨶ᩠ᨵᩣ ᩋᩣᨸᨲ᩠ᨲᩣᨵᩥᨠᩁᨱᩴ. ᩋᨿᩴ ᩋᩣᨸᨲ᩠ᨲᩥ ᩋᩣᨸᨲ᩠ᨲᩣᨵᩥᨠᩁᨱᩴ.
</Paragraph>

<Paragraph number="1758" book="pari">
ᨲᨲ᩠ᨳ ᨠᨲᨾᩣ ᩋᩣᨸᨲ᩠ᨲᩥ ᨶᩮᩣ ᩋᨵᩥᨠᩁᨱᩴ? ᩈᩮᩣᨲᩣᨸᨲ᩠ᨲᩥ ᩈᨾᩣᨸᨲ᩠ᨲᩥ—  ᩋᨿᩴ ᩋᩣᨸᨲ᩠ᨲᩥ ᨶᩮᩣ ᩋᨵᩥᨠᩁᨱᩴ.
</Paragraph>

<Paragraph number="1759" book="pari">
ᨲᨲ᩠ᨳ ᨠᨲᨾᩴ ᩋᨵᩥᨠᩁᨱᩴ ᨶᩮᩣ ᩋᩣᨸᨲ᩠ᨲᩥ? ᨠᩥᨧ᩠ᨧᩣᨵᩥᨠᩁᨱᩴ ᩅᩥᩅᩤᨴᩤᨵᩥᨠᩁᨱᩴ ᩋᨶᩩᩅᩤᨴᩤᨵᩥᨠᩁᨱᩴ—  ᩍᨴᩴ ᩋᨵᩥᨠᩁᨱᩴ ᨶᩮᩣ ᩋᩣᨸᨲ᩠ᨲᩥ.
</Paragraph>

<Paragraph number="1760" book="pari">
ᨲᨲ᩠ᨳ ᨠᨲᨾᩴ ᩋᨵᩥᨠᩁᨱᨬ᩠ᨧᩮᩅ ᩋᩣᨸᨲ᩠ᨲᩥ ᨧ? ᩋᩣᨸᨲ᩠ᨲᩣᨵᩥᨠᩁᨱᩴ ᩋᨵᩥᨠᩁᨱᨬ᩠ᨧᩮᩅ ᩋᩣᨸᨲ᩠ᨲᩥ ᨧ.
</Paragraph>

</Division>
<Division number="358" book="pari">

<Paragraph number="1761" book="pari">
ᨠᩥᨧ᩠ᨧᩴ ᨠᩥᨧ᩠ᨧᩣᨵᩥᨠᩁᨱᩴ, ᨠᩥᨧ᩠ᨧᩴ ᨶᩮᩣ ᩋᨵᩥᨠᩁᨱᩴ, ᩋᨵᩥᨠᩁᨱᩴ ᨶᩮᩣ ᨠᩥᨧ᩠ᨧᩴ, ᩋᨵᩥᨠᩁᨱᨬ᩠ᨧᩮᩅ ᨠᩥᨧ᩠ᨧᨬ᩠ᨧ? ᩈᩥᨿᩣ ᨠᩥᨧ᩠ᨧᩴ ᨠᩥᨧ᩠ᨧᩣᨵᩥᨠᩁᨱᩴ, ᩈᩥᨿᩣ ᨠᩥᨧ᩠ᨧᩴ ᨶᩮᩣ ᩋᨵᩥᨠᩁᨱᩴ, ᩈᩥᨿᩣ ᩋᨵᩥᨠᩁᨱᩴ ᨶᩮᩣ ᨠᩥᨧ᩠ᨧᩴ, ᩈᩥᨿᩣ ᩋᨵᩥᨠᩁᨱᨬ᩠ᨧᩮᩅ ᨠᩥᨧ᩠ᨧᨬ᩠ᨧ.
</Paragraph>

<Paragraph number="1762" book="pari">
ᨲᨲ᩠ᨳ ᨠᨲᨾᩴ ᨠᩥᨧ᩠ᨧᩴ ᨠᩥᨧ᩠ᨧᩣᨵᩥᨠᩁᨱᩴ? ᨿᩣ ᩈᩴᨥᩔ ᨠᩥᨧ᩠ᨧᨿᨲᩣ ᨠᩁᨱᩦᨿᨲᩣ ᩋᨸᩃᩮᩣᨠᨶᨠᨾ᩠ᨾᩴ ᨬᨲ᩠ᨲᩥᨠᨾ᩠ᨾᩴ ᨬᨲ᩠ᨲᩥᨴᩩᨲᩥᨿᨠᨾ᩠ᨾᩴ ᨬᨲ᩠ᨲᩥᨧᨲᩩᨲ᩠ᨳᨠᨾ᩠ᨾᩴ—  ᩍᨴᩴ ᨠᩥᨧ᩠ᨧᩴ ᨠᩥᨧ᩠ᨧᩣᨵᩥᨠᩁᨱᩴ.
</Paragraph>

<Paragraph number="1763" book="pari">
ᨲᨲ᩠ᨳ ᨠᨲᨾᩴ ᨠᩥᨧ᩠ᨧᩴ ᨶᩮᩣ ᩋᨵᩥᨠᩁᨱᩴ? ᩋᩣᨧᩁᩥᨿᨠᩥᨧ᩠ᨧᩴ ᩏᨸᨩ᩠ᨫᩣᨿᨠᩥᨧ᩠ᨧᩴ ᩈᨾᩣᨶᩩᨸᨩ᩠ᨫᩣᨿᨠᩥᨧ᩠ᨧᩴ ᩈᨾᩣᨶᩣᨧᩁᩥᨿᨠᩥᨧ᩠ᨧᩴ—  ᩍᨴᩴ ᨠᩥᨧ᩠ᨧᩴ ᨶᩮᩣ ᩋᨵᩥᨠᩁᨱᩴ.
</Paragraph>

<Paragraph number="1764" book="pari">
ᨲᨲ᩠ᨳ ᨠᨲᨾᩴ ᩋᨵᩥᨠᩁᨱᩴ ᨶᩮᩣ ᨠᩥᨧ᩠ᨧᩴ? ᩅᩥᩅᩤᨴᩤᨵᩥᨠᩁᨱᩴ ᩋᨶᩩᩅᩤᨴᩤᨵᩥᨠᩁᨱᩴ ᩋᩣᨸᨲ᩠ᨲᩣᨵᩥᨠᩁᨱᩴ—  ᩍᨴᩴ ᩋᨵᩥᨠᩁᨱᩴ ᨶᩮᩣ ᨠᩥᨧ᩠ᨧᩴ.
</Paragraph>

<Paragraph number="1765" book="pari">
ᨲᨲ᩠ᨳ ᨠᨲᨾᩴ ᩋᨵᩥᨠᩁᨱᨬ᩠ᨧᩮᩅ ᨠᩥᨧ᩠ᨧᨬ᩠ᨧ? ᨠᩥᨧ᩠ᨧᩣᨵᩥᨠᩁᨱᩴ ᩋᨵᩥᨠᩁᨱᨬ᩠ᨧᩮᩅ ᨠᩥᨧ᩠ᨧᩴ ᨧᩣᨲᩥ.

</Paragraph>
</Division>

<Paragraph number="1766" type="center" book="pari">
ᩋᨵᩥᨠᩁᨱᨽᩮᨴᩴ ᨶᩥᨭ᩠ᨮᩥᨲᩴ.



</Paragraph>

<Paragraph number="1767" type="center" book="pari">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1768" type="verses" book="pari">
_ᩋᨵᩥᨠᩁᨱᩴ ᩏᨠ᩠ᨠᩮᩣᨭᩣ,_  
_ᩋᩣᨠᩣᩁᩣ ᨸᩩᨣ᩠ᨣᩃᩮᨶ ᨧ;_  
_ᨶᩥᨴᩤᨶᩉᩮᨲᩩᨸᨧ᩠ᨧᨿᩣ,_  
_ᨾᩪᩃᩴ ᩈᨾᩩᨭ᩠ᨮᩣᨶᩮᨶ ᨧ._  

</Paragraph>

<Paragraph number="1769" type="verses" book="pari">
_ᩋᩣᨸᨲ᩠ᨲᩥ ᩉᩮᩣᨲᩥ ᨿᨲ᩠ᨳ ᨧ,_  
_ᩈᩴᩈᨭ᩠ᨮᩣ ᨶᩥᨴᩤᨶᩮᨶ ᨧ;_  
_ᩉᩮᨲᩩᨸᨧ᩠ᨧᨿᨾᩪᩃᩣᨶᩥ,_  
_ᩈᨾᩩᨭ᩠ᨮᩣᨶᩮᨶ ᨻ᩠ᨿᨬ᩠ᨩᨶᩣ;_  
_ᩅᩥᩅᩤᨴᩮᩤ ᩋᨵᩥᨠᩁᨱᨶ᩠ᨲᩥ,_  
_ᨽᩮᨴᩤᨵᩥᨠᩁᨱᩮ ᩍᨴᨶ᩠ᨲᩥ._
</Paragraph>