---
title: "6.2.5 ᩋᩣᩈᨶᨸ᩠ᨸᨭᩥᨻᩣᩉᨶᨸᨭᩥᨠ᩠ᨡᩮᨸ"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="313" book="cula">

<Paragraph number="1347" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨾᨶᩩᩔᩣ ᩈᩴᨥᩴ ᩏᨴ᩠ᨴᩥᩔ ᨾᨱ᩠ᨯᨸᩮ ᨸᨭᩥᨿᩣᨴᩮᨶ᩠ᨲᩥ, ᩈᨶ᩠ᨳᩁᩮ ᨸᨭᩥᨿᩣᨴᩮᨶ᩠ᨲᩥ, ᩒᨠᩣᩈᩮ ᨸᨭᩥᨿᩣᨴᩮᨶ᩠ᨲᩥ. ᨨᨻ᩠ᨻᨣ᩠ᨣᩥᨿᩣᨶᩴ ᨽᩥᨠ᩠ᨡᩪᨶᩴ ᩋᨶ᩠ᨲᩮᩅᩤᩈᩥᨠᩣ ᨽᩥᨠ᩠ᨡᩪ—  “ᩈᩴᨥᩥᨠᨬ᩠ᨬᩮᩅ ᨽᨣᩅᨲᩣ ᨿᨳᩣᩅᩩᨯ᩠ᨰᩴ ᩋᨶᩩᨬ᩠ᨬᩣᨲᩴ, ᨶᩮᩣ ᩏᨴ᩠ᨴᩥᩔᨠᨲᨶ᩺”ᨲᩥ ᨻᩩᨴ᩠ᨵᨸ᩠ᨸᨾᩩᨡᩔ ᩈᩴᨥᩔ ᨸᩩᩁᨲᩮᩣ ᨸᩩᩁᨲᩮᩣ ᨣᨶ᩠ᨲ᩠ᩅᩣ ᨾᨱ᩠ᨯᨸᩮᨸᩥ ᨸᩁᩥᨣ᩠ᨣᨱ᩠ᩉᨶ᩠ᨲᩥ, ᩈᨶ᩠ᨳᩁᩮᨸᩥ ᨸᩁᩥᨣ᩠ᨣᨱ᩠ᩉᨶ᩠ᨲᩥ, ᩒᨠᩣᩈᩮᨸᩥ ᨸᩁᩥᨣ᩠ᨣᨱ᩠ᩉᨶ᩠ᨲᩥ—  “ᩍᨴᩴ ᩋᨾ᩠ᩉᩣᨠᩴ ᩏᨸᨩ᩠ᨫᩣᨿᩣᨶᩴ ᨽᩅᩥᩔᨲᩥ, ᩍᨴᩴ ᩋᨾ᩠ᩉᩣᨠᩴ ᩋᩣᨧᩁᩥᨿᩣᨶᩴ ᨽᩅᩥᩔᨲᩥ, ᩍᨴᩴ ᩋᨾ᩠ᩉᩣᨠᩴ ᨽᩅᩥᩔᨲᩦ”ᨲᩥ. ᩋᨳ ᨡᩮᩣ ᩋᩣᨿᩈ᩠ᨾᩣ ᩈᩣᩁᩥᨸᩩᨲ᩠ᨲᩮᩣ ᨻᩩᨴ᩠ᨵᨸ᩠ᨸᨾᩩᨡᩔ ᩈᩴᨥᩔ ᨸᩥᨭ᩠ᨮᩥᨲᩮᩣ ᨸᩥᨭ᩠ᨮᩥᨲᩮᩣ ᨣᨶ᩠ᨲ᩠ᩅᩣ ᨾᨱ᩠ᨯᨸᩮᩈᩩ ᨸᩁᩥᨣ᩠ᨣᩉᩥᨲᩮᩈᩩ, ᩈᨶ᩠ᨳᩁᩮᩈᩩ ᨸᩁᩥᨣ᩠ᨣᩉᩥᨲᩮᩈᩩ, ᩒᨠᩣᩈᩮᩈᩩ ᨸᩁᩥᨣ᩠ᨣᩉᩥᨲᩮᩈᩩ, ᩒᨠᩣᩈᩴ ᩋᩃᨽᨾᩣᨶᩮᩣ ᩋᨬ᩠ᨬᨲᩁᩈ᩠ᨾᩥᩴ ᩁᩩᨠ᩠ᨡᨾᩪᩃᩮ ᨶᩥᩈᩦᨴᩥ. ᩋᨳ ᨡᩮᩣ ᨽᨣᩅᩤ ᩁᨲ᩠ᨲᩥᨿᩣ ᨸᨧ᩠ᨧᩪᩈᩈᨾᨿᩴ ᨸᨧ᩠ᨧᩩᨭ᩠ᨮᩣᨿ ᩏᨠ᩠ᨠᩣᩈᩥ. ᩋᩣᨿᩈ᩠ᨾᩣᨸᩥ ᩈᩣᩁᩥᨸᩩᨲ᩠ᨲᩮᩣ ᩏᨠ᩠ᨠᩣᩈᩥ. “ᨠᩮᩣ ᩑᨲ᩠ᨳᩣ”ᨲᩥ? “ᩋᩉᩴ, ᨽᨣᩅᩤ, ᩈᩣᩁᩥᨸᩩᨲ᩠ᨲᩮᩣ”ᨲᩥ. “ᨠᩥᩔ ᨲ᩠ᩅᩴ, ᩈᩣᩁᩥᨸᩩᨲ᩠ᨲ, ᩍᨵ ᨶᩥᩈᩥᨶ᩠ᨶᩮᩣ”ᨲᩥ? ᩋᨳ ᨡᩮᩣ ᩋᩣᨿᩈ᩠ᨾᩣ ᩈᩣᩁᩥᨸᩩᨲ᩠ᨲᩮᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨽᩥᨠ᩠ᨡᩩᩈᩴᨥᩴ ᩈᨶ᩠ᨶᩥᨸᩣᨲᩣᨸᩮᨲ᩠ᩅᩣ ᨽᩥᨠ᩠ᨡᩪ ᨸᨭᩥᨸᩩᨧ᩠ᨨᩥ—  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨨᨻ᩠ᨻᨣ᩠ᨣᩥᨿᩣᨶᩴ ᨽᩥᨠ᩠ᨡᩪᨶᩴ ᩋᨶ᩠ᨲᩮᩅᩤᩈᩥᨠᩣ ᨽᩥᨠ᩠ᨡᩪ—  ‘ᩈᩴᨥᩥᨠᨬ᩠ᨬᩮᩅ ᨽᨣᩅᨲᩣ ᨿᨳᩣᩅᩩᨯ᩠ᨰᩴ ᩋᨶᩩᨬ᩠ᨬᩣᨲᩴ, ᨶᩮᩣ ᩏᨴ᩠ᨴᩥᩔᨠᨲᨶ᩺’ᨲᩥ ᨻᩩᨴ᩠ᨵᨸ᩠ᨸᨾᩩᨡᩔ ᩈᩴᨥᩔ ᨸᩩᩁᨲᩮᩣ ᨸᩩᩁᨲᩮᩣ ᨣᨶ᩠ᨲ᩠ᩅᩣ ᨾᨱ᩠ᨯᨸᩮ ᨸᩁᩥᨣ᩠ᨣᨱ᩠ᩉᨶ᩠ᨲᩥ, ᩈᨶ᩠ᨳᩁᩮ ᨸᩁᩥᨣ᩠ᨣᨱ᩠ᩉᨶ᩠ᨲᩥ, ᩒᨠᩣᩈᩮ ᨸᩁᩥᨣ᩠ᨣᨱ᩠ᩉᨶ᩠ᨲᩥ—  ᩍᨴᩴ ᩋᨾ᩠ᩉᩣᨠᩴ ᩏᨸᨩ᩠ᨫᩣᨿᩣᨶᩴ ᨽᩅᩥᩔᨲᩥ, ᩍᨴᩴ ᩋᨾ᩠ᩉᩣᨠᩴ ᩋᩣᨧᩁᩥᨿᩣᨶᩴ ᨽᩅᩥᩔᨲᩥ, ᩍᨴᩴ ᩋᨾ᩠ᩉᩣᨠᩴ ᨽᩅᩥᩔᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ …ᨸᩮ…  ᩅᩥᨣᩁᩉᩥᨲ᩠ᩅᩣ …ᨸᩮ…  ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨶ, ᨽᩥᨠ᩠ᨡᩅᩮ, ᩏᨴ᩠ᨴᩥᩔᨠᨲᨾ᩠ᨸᩥ ᨿᨳᩣᩅᩩᨯ᩠ᨰᩴ ᨸᨭᩥᨻᩣᩉᩥᨲᨻ᩠ᨻᩴ. ᨿᩮᩣ ᨸᨭᩥᨻᩣᩉᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>
</Division>