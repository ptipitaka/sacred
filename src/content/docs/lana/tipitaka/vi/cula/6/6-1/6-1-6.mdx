---
title: "6.1.6 ᩏᨸᨭ᩠ᨮᩣᨶᩈᩣᩃᩣᩋᨶᩩᨩᩣᨶᨶ"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="301" book="cula">

<Paragraph number="1300" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᩋᨩ᩠ᨫᩮᩣᨠᩣᩈᩮ ᨽᨲ᩠ᨲᩅᩥᩔᨣ᩠ᨣᩴ ᨠᩁᩮᩣᨶ᩠ᨲᩣ ᩈᩦᨲᩮᨶᨸᩥ ᩏᨱ᩠ᩉᩮᨶᨸᩥ ᨠᩥᩃᨾᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩏᨸᨭ᩠ᨮᩣᨶᩈᩣᩃᨶ᩺”ᨲᩥ. ᩏᨸᨭ᩠ᨮᩣᨶᩈᩣᩃᩣ ᨶᩦᨧᩅᨲ᩠ᨳᩩᨠᩣ ᩉᩮᩣᨲᩥ, ᩏᨴᨠᩮᨶ ᩒᨲ᩠ᨳᩁᩥᨿ᩠ᨿᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩏᨧ᩠ᨧᩅᨲ᩠ᨳᩩᨠᩴ ᨠᩣᨲᩩᨶ᩺”ᨲᩥ. ᨧᨿᩮᩣ ᨸᩁᩥᨸᨲᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨧᩥᨶᩥᨲᩩᩴ ᨲᨿᩮᩣ ᨧᨿᩮ—  ᩍᨭ᩠ᨮᨠᩣᨧᨿᩴ, ᩈᩥᩃᩣᨧᨿᩴ, ᨴᩤᩁᩩᨧᨿᨶ᩺”ᨲᩥ. ᩋᩣᩁᩮᩣᩉᨶ᩠ᨲᩣ ᩅᩥᩉᨬ᩠ᨬᨶ᩠ᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨲᨿᩮᩣ ᩈᩮᩣᨸᩣᨶᩮ—  ᩍᨭ᩠ᨮᨠᩣᩈᩮᩣᨸᩣᨶᩴ, ᩈᩥᩃᩣᩈᩮᩣᨸᩣᨶᩴ, ᨴᩤᩁᩩᩈᩮᩣᨸᩣᨶᨶ᩺”ᨲᩥ. ᩋᩣᩁᩮᩣᩉᨶ᩠ᨲᩣ ᨸᩁᩥᨸᨲᨶ᩠ᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩋᩣᩃᨾ᩠ᨻᨶᨻᩣᩉᨶ᩺”ᨲᩥ. ᩏᨸᨭ᩠ᨮᩣᨶᩈᩣᩃᩣᨿ ᨲᩥᨱᨧᩩᨱ᩠ᨱᩴ ᨸᩁᩥᨸᨲᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩒᨣᩩᨾ᩠ᨹᩮᨲ᩠ᩅᩣ ᩏᩃᩖᩥᨲ᩠ᨲᩣᩅᩃᩥᨲ᩠ᨲᩴ ᨠᩣᨲᩩᩴ—  ᩈᩮᨲᩅᨱ᩠ᨱᩴ ᨠᩣᩊᩅᨱ᩠ᨱᩴ ᨣᩮᩁᩩᨠᨸᩁᩥᨠᨾ᩠ᨾᩴ ᨾᩣᩃᩣᨠᨾ᩠ᨾᩴ ᩃᨲᩣᨠᨾ᩠ᨾᩴ ᨾᨠᩁᨴᨶ᩠ᨲᨠᩴ ᨸᨬ᩠ᨧᨸᨭᩥᨠᩴ ᨧᩦᩅᩁᩅᩴᩈᩴ ᨧᩦᩅᩁᩁᨩ᩠ᨩᩩᨶ᩺”ᨲᩥ.
</Paragraph>

<Paragraph number="1301" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᩋᨩ᩠ᨫᩮᩣᨠᩣᩈᩮ ᨨᨾᩣᨿ ᨧᩦᩅᩁᩴ ᨸᨲ᩠ᨳᩁᨶ᩠ᨲᩥ. ᨧᩦᩅᩁᩴ ᨸᩴᩈᩩᨠᩥᨲᩴ ᩉᩮᩣᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩋᨩ᩠ᨫᩮᩣᨠᩣᩈᩮ ᨧᩦᩅᩁᩅᩴᩈᩴ ᨧᩦᩅᩁᩁᨩ᩠ᨩᩩᨶ᩺”ᨲᩥ. ᨸᩣᨶᩦᨿᩴ ᩒᨲᨸ᩠ᨸᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨸᩣᨶᩦᨿᩈᩣᩃᩴ ᨸᩣᨶᩦᨿᨾᨱ᩠ᨯᨸᨶ᩺”ᨲᩥ. ᨸᩣᨶᩦᨿᩈᩣᩃᩣ ᨶᩦᨧᩅᨲ᩠ᨳᩩᨠᩣ ᩉᩮᩣᨲᩥ, ᩏᨴᨠᩮᨶ ᩒᨲ᩠ᨳᩁᩥᨿ᩠ᨿᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩏᨧ᩠ᨧᩅᨲ᩠ᨳᩩᨠᩴ ᨠᩣᨲᩩᨶ᩺”ᨲᩥ. ᨧᨿᩮᩣ ᨸᩁᩥᨸᨲᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨧᩥᨶᩥᨲᩩᩴ ᨲᨿᩮᩣ ᨧᨿᩮ—  ᩍᨭ᩠ᨮᨠᩣᨧᨿᩴ, ᩈᩥᩃᩣᨧᨿᩴ, ᨴᩤᩁᩩᨧᨿᨶ᩺”ᨲᩥ. ᩋᩣᩁᩮᩣᩉᨶ᩠ᨲᩣ ᩅᩥᩉᨬ᩠ᨬᨶ᩠ᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨲᨿᩮᩣ ᩈᩮᩣᨸᩣᨶᩮ—  ᩍᨭ᩠ᨮᨠᩣᩈᩮᩣᨸᩣᨶᩴ, ᩈᩥᩃᩣᩈᩮᩣᨸᩣᨶᩴ, ᨴᩤᩁᩩᩈᩮᩣᨸᩣᨶᨶ᩺”ᨲᩥ. ᩋᩣᩁᩮᩣᩉᨶ᩠ᨲᩣ ᨸᩁᩥᨸᨲᨶ᩠ᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩋᩣᩃᨾ᩠ᨻᨶᨻᩣᩉᨶ᩺”ᨲᩥ. ᨸᩣᨶᩦᨿᩈᩣᩃᩣᨿ ᨲᩥᨱᨧᩩᨱ᩠ᨱᩴ ᨸᩁᩥᨸᨲᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩒᨣᩩᨾ᩠ᨹᩮᨲ᩠ᩅᩣ ᩏᩃᩖᩥᨲ᩠ᨲᩣᩅᩃᩥᨲ᩠ᨲᩴ ᨠᩣᨲᩩᩴ—  ᩈᩮᨲᩅᨱ᩠ᨱᩴ ᨠᩣᩊᩅᨱ᩠ᨱᩴ ᨣᩮᩁᩩᨠᨸᩁᩥᨠᨾ᩠ᨾᩴ ᨾᩣᩃᩣᨠᨾ᩠ᨾᩴ ᩃᨲᩣᨠᨾ᩠ᨾᩴ ᨾᨠᩁᨴᨶ᩠ᨲᨠᩴ ᨸᨬ᩠ᨧᨸᨭᩥᨠᩴ ᨧᩦᩅᩁᩅᩴᩈᩴ ᨧᩦᩅᩁᩁᨩ᩠ᨩᩩᨶ᩺”ᨲᩥ. ᨸᩣᨶᩦᨿᨽᩣᨩᨶᩴ ᨶ ᩈᩴᩅᩥᨩ᩠ᨩᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨸᩣᨶᩦᨿᩈᩘᨡᩴ ᨸᩣᨶᩦᨿᩈᩁᩣᩅᨠᨶ᩺”ᨲᩥ.
</Paragraph>
</Division>