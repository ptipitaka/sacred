---
title: "6.3.9 ᩈᩣᨭᩥᨿᨣ᩠ᨣᩤᩉᩣᨸᨠᩣᨴᩥᩈᨾ᩠ᨾᩩᨲᩥ"
tableOfContents: false
sidebar:
  order: 9
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="329" book="cula">

<Paragraph number="1445" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᩴᨥᩔ ᩈᩣᨭᩥᨿᨣ᩠ᨣᩤᩉᩣᨸᨠᩮᩣ ᨶ ᩉᩮᩣᨲᩥ …ᨸᩮ…  ᨸᨲ᩠ᨲᨣ᩠ᨣᩤᩉᩣᨸᨠᩮᩣ ᨶ ᩉᩮᩣᨲᩥ …ᨸᩮ…  ᩋᩣᩁᩣᨾᩥᨠᨸᩮᩈᨠᩮᩣ ᨶ ᩉᩮᩣᨲᩥ …ᨸᩮ…  ᩈᩣᨾᨱᩮᩁᨸᩮᩈᨠᩮᩣ ᨶ ᩉᩮᩣᨲᩥ. ᩈᩣᨾᨱᩮᩁᩣ ᩋᨸᩮᩈᩥᨿᨾᩣᨶᩣ ᨠᨾ᩠ᨾᩴ ᨶ ᨠᩁᩮᩣᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩴ ᨽᩥᨠ᩠ᨡᩩᩴ ᩈᩣᨾᨱᩮᩁᨸᩮᩈᨠᩴ ᩈᨾ᩠ᨾᨶ᩠ᨶᩥᨲᩩᩴ—  ᨿᩮᩣ ᨶ ᨨᨶ᩠ᨴᩣᨣᨲᩥᩴ ᨣᨧ᩠ᨨᩮᨿ᩠ᨿ, ᨶ ᨴᩮᩤᩈᩣᨣᨲᩥᩴ ᨣᨧ᩠ᨨᩮᨿ᩠ᨿ, ᨶ ᨾᩮᩣᩉᩣᨣᨲᩥᩴ ᨣᨧ᩠ᨨᩮᨿ᩠ᨿ, ᨶ ᨽᨿᩣᨣᨲᩥᩴ ᨣᨧ᩠ᨨᩮᨿ᩠ᨿ, ᨸᩮᩈᩥᨲᩣᨸᩮᩈᩥᨲᨬ᩠ᨧ ᨩᩣᨶᩮᨿ᩠ᨿ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨸᨮᨾᩴ ᨽᩥᨠ᩠ᨡᩩ ᨿᩣᨧᩥᨲᨻ᩠ᨻᩮᩣ, ᨿᩣᨧᩥᨲ᩠ᩅᩣ ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

<Paragraph number="1446" book="cula">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩴ ᨽᩥᨠ᩠ᨡᩩᩴ ᩈᩣᨾᨱᩮᩁᨸᩮᩈᨠᩴ ᩈᨾ᩠ᨾᨶ᩠ᨶᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="1447" book="cula">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩴ ᨽᩥᨠ᩠ᨡᩩᩴ ᩈᩣᨾᨱᩮᩁᨸᩮᩈᨠᩴ ᩈᨾ᩠ᨾᨶ᩠ᨶᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᩈᩣᨾᨱᩮᩁᨸᩮᩈᨠᩔ ᩈᨾ᩠ᨾᩩᨲᩥ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="1448" book="cula">
ᩈᨾ᩠ᨾᨲᩮᩣ ᩈᩴᨥᩮᨶ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᩈᩣᨾᨱᩮᩁᨸᩮᩈᨠᩮᩣ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’”ᨲᩥ.

</Paragraph>
</Division>

<Paragraph number="1449" type="center" book="cula">
ᨲᨲᩥᨿᨽᩣᨱᩅᩤᩁᩮᩣ ᨶᩥᨭ᩠ᨮᩥᨲᩮᩣ.

  
ᩈᩮᨶᩣᩈᨶᨠ᩠ᨡᨶ᩠ᨵᨠᩮᩣ ᨨᨭ᩠ᨮᩮᩣ.



</Paragraph>

<Paragraph number="1450" type="center" book="cula">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1451" type="verses" book="cula">
_ᩅᩥᩉᩣᩁᩴ ᨻᩩᨴ᩠ᨵᩈᩮᨭ᩠ᨮᩮᨶ,_  
_ᩋᨸᨬ᩠ᨬᨲ᩠ᨲᩴ ᨲᨴᩤ ᩋᩉᩩ;_  
_ᨲᩉᩴ ᨲᩉᩴ ᨶᩥᨠ᩠ᨡᨾᨶ᩠ᨲᩥ,_  
_ᩅᩤᩈᩣ ᨲᩮ ᨩᩥᨶᩈᩣᩅᨠᩣ._  

</Paragraph>

<Paragraph number="1452" type="verses" book="cula">
_ᩈᩮᨭ᩠ᨮᩦ ᨣᩉᨸᨲᩥ ᨴᩥᩈ᩠ᩅᩣ,_  
_ᨽᩥᨠ᩠ᨡᩪᨶᩴ ᩍᨴᨾᨻᩕᩅᩥ;_  
_ᨠᩣᩁᩣᨸᩮᨿ᩠ᨿᩴ ᩅᩈᩮᨿ᩠ᨿᩣᨳ,_  
_ᨸᨭᩥᨸᩩᨧ᩠ᨨᩥᩴᩈᩩ ᨶᩣᨿᨠᩴ._  

</Paragraph>

<Paragraph number="1453" type="verses" book="cula">
_ᩅᩥᩉᩣᩁᩴ ᩋᨯ᩠ᨰᨿᩮᩣᨣᨬ᩠ᨧ,_  
_ᨸᩣᩈᩣᨴᩴ ᩉᨾ᩠ᨾᩥᨿᩴ ᨣᩩᩉᩴ;_  
_ᨸᨬ᩠ᨧᩃᩮᨱᩴ ᩋᨶᩩᨬ᩠ᨬᩣᩈᩥ,_  
_ᩅᩥᩉᩣᩁᩮ ᩈᩮᨭ᩠ᨮᩥ ᨠᩣᩁᨿᩥ._  

</Paragraph>

<Paragraph number="1454" type="verses" book="cula">
_ᨩᨶᩮᩣ ᩅᩥᩉᩣᩁᩴ ᨠᩣᩁᩮᨲᩥ,_  
_ᩋᨠᩅᩤᨭᩴ ᩋᩈᩴᩅᩩᨲᩴ;_  
_ᨠᩅᩤᨭᩴ ᨸᩥᨭ᩠ᨮᩈᩘᨥᩣᨭᩴ,_  
ᩏᨴᩩᨠ᩠ᨡᩃᨬ᩠ᨧ ᩏᨲ᩠ᨲᩁᩥ._  

</Paragraph>

<Paragraph number="1455" type="verses" book="cula">
_ᩋᩣᩅᩥᨬ᩠ᨨᨶᨧ᩠ᨨᩥᨴ᩠ᨴᩴ ᩁᨩ᩠ᨩᩩᩴ,_  
_ᩅᨭ᩠ᨭᩥᨬ᩠ᨧ ᨠᨸᩥᩈᩦᩈᨠᩴ;_  
_ᩈᩪᨧᩥᨥᨭᩥᨲᩣᩊᨧ᩠ᨨᩥᨴ᩠ᨴᩴ,_  
_ᩃᩮᩣᩉᨠᨭ᩠ᨮᩅᩥᩈᩣᨱᨠᩴ._  

</Paragraph>

<Paragraph number="1456" type="verses" book="cula">
_ᨿᨶ᩠ᨲᨠᩴ ᩈᩪᨧᩥᨠᨬ᩠ᨧᩮᩅ,_  
_ᨨᨴᨶᩴ ᩏᩃᩖᩥᨲ᩠ᨲᩣᩅᩃᩥᨲ᩠ᨲᩴ;_  
_ᩅᩮᨴᩥᨩᩣᩃᩈᩃᩣᨠᨬ᩠ᨧ,_  
_ᨧᨠ᩠ᨠᩃᩥ ᩈᨶ᩠ᨳᩁᩮᨶ ᨧ._  

</Paragraph>

<Paragraph number="1457" type="verses" book="cula">
_ᨾᩥᨯ᩠ᨰᩥ ᨻᩥᨴᩃᨾᨬ᩠ᨧᨬ᩠ᨧ,_  
_ᩈᩮᩣᩈᩣᨶᩥᨠᨾᩈᩣᩁᨠᩮᩣ;_  
_ᨻᩩᨶ᩠ᨴᩥᨠᩩᩊᩥᩁᨸᩣᨴᨬ᩠ᨧ,_  
_ᩋᩣᩉᨧ᩠ᨧᩣᩈᨶ᩠ᨴᩥ ᩏᨧ᩠ᨧᨠᩮ._  

</Paragraph>

<Paragraph number="1458" type="verses" book="cula">
_ᩈᨲ᩠ᨲᩘᨣᩮᩤ ᨧ ᨽᨴ᩠ᨴᨸᩦᨮᩴ,_  
_ᨸᩦᨮᨠᩮᩊᨠᨸᩣᨴᨠᩴ;_  
_ᩋᩣᨾᩃᩣᨹᩃᨠᩣ ᨠᩮᩣᨧ᩠ᨨᩣ,_  
_ᨸᩃᩣᩃᨸᩦᨮᨾᩮᩅ ᨧ._  

</Paragraph>

<Paragraph number="1459" type="verses" book="cula">
ᩏᨧ᩠ᨧᩣᩉᩥᨸᨭᩥᨸᩣᨴᨠᩣ,_  
_ᩋᨭ᩠ᨮᩘᨣᩩᩃᩥ ᨧ ᨸᩣᨴᨠᩣ;_  
_ᩈᩩᨲ᩠ᨲᩴ ᩋᨭ᩠ᨮᨸᨴᩴ ᨧᩮᩣᩊᩴ,_  
_ᨲᩪᩃᩥᨠᩴ ᩋᨯ᩠ᨰᨠᩣᨿᩥᨠᩴ._  

</Paragraph>

<Paragraph number="1460" type="verses" book="cula">
_ᨣᩥᩁᨣ᩠ᨣᩮᩤ ᨽᩥᩈᩥᨿᩮᩣ ᨧᩣᨸᩥ,_  
_ᨴᩩᩔᩴ ᩈᩮᨶᩣᩈᨶᨾ᩠ᨸᩥ ᨧ;_  
_ᩒᨶᨴ᩠ᨵᩴ ᩉᩮᨭ᩠ᨮᩣ ᨸᨲᨲᩥ,_  
ᩏᨸ᩠ᨸᩣᨭᩮᨲ᩠ᩅᩣ ᩉᩁᨶ᩠ᨲᩥ ᨧ._  

</Paragraph>

<Paragraph number="1461" type="verses" book="cula">
_ᨽᨲ᩠ᨲᩥᨬ᩠ᨧ ᩉᨲ᩠ᨳᨽᨲ᩠ᨲᩥᨬ᩠ᨧ,_  
_ᩋᨶᩩᨬ᩠ᨬᩣᩈᩥ ᨲᨳᩣᨣᨲᩮᩣ;_  
_ᨲᩥᨲ᩠ᨳᩥᨿᩣ ᩅᩥᩉᩣᩁᩮ ᨧᩣᨸᩥ,_  
_ᨳᩩᩈᩴ ᩈᨱ᩠ᩉᨬ᩠ᨧ ᨾᨲ᩠ᨲᩥᨠᩣ._  

</Paragraph>

<Paragraph number="1462" book="cula">
ᩍᨠ᩠ᨠᩣᩈᩴ ᨸᩣᨱᩥᨠᩴ ᨠᩩᨱ᩠ᨯᩴ,_  
_ᩈᩣᩈᨸᩴ ᩈᩥᨲ᩠ᨳᨲᩮᩃᨠᩴ;_  
ᩏᩔᨶ᩠ᨶᩮ ᨸᨧ᩠ᨧᩩᨴ᩠ᨵᩁᩥᨲᩩᩴ,_  
_ᨹᩁᩩᩈᩴ ᨣᨱ᩠ᨯᩩᨾᨲ᩠ᨲᩥᨠᩴ._  

</Paragraph>

<Paragraph number="1463" type="verses" book="cula">
ᩍᨠ᩠ᨠᩣᩈᩴ ᨸᨭᩥᨽᩣᨶᨬ᩠ᨧ,_  
_ᨶᩦᨧᩣ ᨧᨿᩮᩣ ᨧ ᩋᩣᩁᩩᩉᩴ;_  
_ᨸᩁᩥᨸᨲᨶ᩠ᨲᩥ ᩋᩣᩊᨠᩣ,_  
_ᩋᨯ᩠ᨰᨠᩩᨭ᩠ᨭᩴ ᨲᨿᩮᩣ ᨸᩩᨶ._  

</Paragraph>

<Paragraph number="1464" type="verses" book="cula">
_ᨡᩩᨴ᩠ᨴᨠᩮ ᨠᩩᨭ᩠ᨭᨸᩣᨴᩮᩤ ᨧ,_  
_ᩒᩅᩔᨲᩥ ᩈᩁᩴ ᨡᩥᩃᩴ;_  
_ᨧᩦᩅᩁᩅᩴᩈᩴ ᩁᨩ᩠ᨩᩩᨬ᩠ᨧ,_  
_ᩋᩣᩊᩥᨶ᩠ᨴᩴ ᨠᩥᨭᩥᨠᩮᨶ ᨧ._  

</Paragraph>

<Paragraph number="1465" type="verses" book="cula">
_ᩋᩣᩃᨾ᩠ᨻᨶᩴ ᨲᩥᨱᨧᩩᨱ᩠ᨱᩴ,_  
_ᩉᩮᨭ᩠ᨮᩣᨾᨣ᩠ᨣᩮ ᨶᨿᩴ ᨠᩁᩮ;_  
_ᩋᨩ᩠ᨫᩮᩣᨠᩣᩈᩮ ᩒᨲᨸ᩠ᨸᨲᩥ,_  
_ᩈᩣᩃᩴ ᩉᩮᨭ᩠ᨮᩣ ᨧ ᨽᩣᨩᨶᩴ._  

</Paragraph>

<Paragraph number="1466" type="verses" book="cula">
_ᩅᩥᩉᩣᩁᩮᩣ ᨠᩮᩣᨭ᩠ᨮᨠᩮᩣ ᨧᩮᩅ,_  
_ᨸᩁᩥᩅᩮᨱᨣ᩠ᨣᩥᩈᩣᩃᨠᩴ;_  
_ᩋᩣᩁᩣᨾᩮ ᨧ ᨸᩩᨶ ᨠᩮᩣᨭ᩠ᨮᩮ,_  
_ᩉᩮᨭ᩠ᨮᨬ᩠ᨬᩮᩅ ᨶᨿᩴ ᨠᩁᩮ._  

</Paragraph>

<Paragraph number="1467" type="verses" book="cula">
_ᩈᩩᨵᩴ ᩋᨶᩣᨳᨸᩥᨱ᩠ᨯᩥ ᨧ,_  
_ᩈᨴ᩠ᨵᩮᩤ ᩈᩦᨲᩅᨶᩴ ᩋᨣᩤ;_  
_ᨴᩥᨭ᩠ᨮᨵᨾ᩠ᨾᩮᩣ ᨶᩥᨾᨶ᩠ᨲᩮᩈᩥ,_  
_ᩈᩉ ᩈᩴᨥᩮᨶ ᨶᩣᨿᨠᩴ._  

</Paragraph>

<Paragraph number="1468" type="verses" book="cula">
_ᩋᩣᨱᩣᨸᩮᩈᨶ᩠ᨲᩁᩣᨾᨣ᩠ᨣᩮ,_  
_ᩋᩣᩁᩣᨾᩴ ᨠᩣᩁᨿᩦ ᨣᨱᩮᩣ;_  
_ᩅᩮᩈᩣᩃᩥᨿᩴ ᨶᩅᨠᨾ᩠ᨾᩴ,_  
_ᨸᩩᩁᨲᩮᩣ ᨧ ᨸᩁᩥᨣ᩠ᨣᩉᩥ._  

</Paragraph>

<Paragraph number="1469" type="verses" book="cula">
_ᨠᩮᩣ ᩋᩁᩉᨲᩥ ᨽᨲ᩠ᨲᨣ᩠ᨣᩮ,_  
_ᨲᩥᨲ᩠ᨲᩥᩁᨬ᩠ᨧ ᩋᩅᨶ᩠ᨴᩥᨿᩣ;_  
_ᨸᩁᩥᨣ᩠ᨣᩉᩥᨲᨶ᩠ᨲᩁᨥᩁᩣ,_  
_ᨲᩪᩃᩮᩣ ᩈᩣᩅᨲ᩠ᨳᩥ ᩒᩈᩁᩥ._  

</Paragraph>

<Paragraph number="1470" type="verses" book="cula">
_ᨸᨲᩥᨭ᩠ᨮᩣᨸᩮᩈᩥ ᩋᩣᩁᩣᨾᩴ,_  
_ᨽᨲ᩠ᨲᨣ᩠ᨣᩮ ᨧ ᨠᩮᩣᩃᩣᩉᩃᩴ;_  
_ᨣᩥᩃᩣᨶᩣ ᩅᩁᩈᩮᨿ᩠ᨿᩣ ᨧ,_  
_ᩃᩮᩈᩣ ᩈᨲ᩠ᨲᩁᩈᩣ ᨲᩉᩥᩴ._  

</Paragraph>

<Paragraph number="1471" type="verses" book="cula">
_ᨠᩮᨶ ᨶᩩ ᨡᩮᩣ ᨠᨳᩴ ᨶᩩ ᨡᩮᩣ,_  
_ᩅᩥᩉᩣᩁᨣ᩠ᨣᩮᨶ ᨽᩣᨩᨿᩥ;_  
_ᨸᩁᩥᩅᩮᨱᩴ ᩋᨶᩩᨽᩣᨣᨬ᩠ᨧ,_  
_ᩋᨠᩣᨾᩣ ᨽᩣᨣᩴ ᨶᩮᩣ ᨴᨴᩮ._  

</Paragraph>

<Paragraph number="1472" type="verses" book="cula">
_ᨶᩥᩔᩦᨾᩴ ᩈᨻ᩠ᨻᨠᩣᩃᨬ᩠ᨧ,_  
_ᨣᩤᩉᩣ ᩈᩮᨶᩣᩈᨶᩮ ᨲᨿᩮᩣ;_  
ᩏᨸᨶᨶ᩠ᨴᩮᩣ ᨧ ᩅᨱ᩠ᨱᩮᩈᩥ,_  
_ᨮᩥᨲᨠᩣ ᩈᨾᨠᩣᩈᨶᩣ._  

</Paragraph>

<Paragraph number="1473" type="verses" book="cula">
_ᩈᨾᩣᨶᩣᩈᨶᩥᨠᩣ ᨽᩥᨶ᩠ᨴᩥᩴᩈᩩ,_  
_ᨲᩥᩅᨣ᩠ᨣᩤ ᨧ ᨴᩩᩅᨣ᩠ᨣᩥᨠᩴ;_  
_ᩋᩈᨾᩣᨶᩣᩈᨶᩥᨠᩣ ᨴᩦᨥᩴ,_  
_ᩈᩣᩊᩥᨶ᩠ᨴᩴ ᨸᩁᩥᨽᩩᨬ᩠ᨩᩥᨲᩩᩴ._  

</Paragraph>

<Paragraph number="1474" type="verses" book="cula">
_ᩋᨿ᩠ᨿᩥᨠᩣ ᨧ ᩋᩅᩥᨴᩪᩁᩮ,_  
_ᨽᩣᨩᩥᨲᨬ᩠ᨧ ᨠᩦᨭᩣᨣᩥᩁᩮ;_  
_ᩋᩣᩊᩅᩦ ᨸᩥᨱ᩠ᨯᨠᨠᩩᨭ᩠ᨭᩮᩉᩥ,_  
_ᨴ᩠ᩅᩤᩁᩋᨣ᩠ᨣᩊᩅᨭ᩠ᨭᩥᨠᩣ._  

</Paragraph>

<Paragraph number="1475" type="verses" book="cula">
_ᩋᩣᩃᩮᩣᨠᩈᩮᨲᨠᩣᩊᨬ᩠ᨧ,_  
_ᨣᩮᩁᩩᨨᩣᨴᨶᨻᨶ᩠ᨵᨶᩣ;_  
_ᨽᨱ᩠ᨯᩥᨡᨱ᩠ᨯᨸᩁᩥᨽᨱ᩠ᨯᩴ,_  
_ᩅᩦᩈ ᨲᩥᩴᩈᩣ ᨧ ᨠᩣᩃᩥᨠᩣ._  

</Paragraph>

<Paragraph number="1476" type="verses" book="cula">
_ᩒᩈᩥᨲᩮ ᩋᨠᨲᩴ ᩅᩥᨸ᩠ᨸᩴ,_  
_ᨡᩩᨴ᩠ᨴᩮ ᨨᨸ᩠ᨸᨬ᩠ᨧᩅᩔᩥᨠᩴ;_  
_ᩋᨯ᩠ᨰᨿᩮᩣᨣᩮ ᨧ ᩈᨲ᩠ᨲᨭ᩠ᨮ,_  
_ᨾᩉᩃᩖᩮ ᨴᩈ ᨴ᩠ᩅᩤᨴᩈ._  

</Paragraph>

<Paragraph number="1477" type="verses" book="cula">
_ᩈᨻ᩠ᨻᩴ ᩅᩥᩉᩣᩁᩴ ᩑᨠᩔ,_  
_ᩋᨬ᩠ᨬᩴ ᩅᩤᩈᩮᨶ᩠ᨲᩥ ᩈᩴᨥᩥᨠᩴ;_  
_ᨶᩥᩔᩦᨾᩴ ᩈᨻ᩠ᨻᨠᩣᩃᨬ᩠ᨧ,_  
_ᨸᨠ᩠ᨠᨾᩥ ᩅᩥᨻ᩠ᨽᨾᨶ᩠ᨲᩥ ᨧ._  

</Paragraph>

<Paragraph number="1478" type="verses" book="cula">
_ᨠᩣᩃᨬ᩠ᨧ ᩈᩣᨾᨱᩮᩁᨬ᩠ᨧ,_  
_ᩈᩥᨠ᩠ᨡᩣᨸᨧ᩠ᨧᨠ᩠ᨡᩋᨶ᩠ᨲᩥᨾᩴ;_  
ᩏᨾ᩠ᨾᨲ᩠ᨲᨡᩥᨲ᩠ᨲᨧᩥᨲ᩠ᨲᩣ ᨧ,_  
_ᩅᩮᨴᨶᩣᨸᨲ᩠ᨲᩥᨴᩔᨶᩣ._  

</Paragraph>

<Paragraph number="1479" type="verses" book="cula">
_ᩋᨸ᩠ᨸᨭᩥᨠᨾ᩠ᨾᨴᩥᨭ᩠ᨮᩥᨿᩣ,_  
_ᨸᨱ᩠ᨯᨠᩣ ᨳᩮᨿ᩠ᨿᨲᩥᨲ᩠ᨳᩥᨿᩣ;_  
_ᨲᩥᩁᨧ᩠ᨨᩣᨶᨾᩣᨲᩩᨸᩥᨲᩩ,_  
_ᩋᩁᩉᨶ᩠ᨲᩣ ᨧ ᨴᩪᩈᨠᩣ._  

</Paragraph>

<Paragraph number="1480" type="verses" book="cula">
_ᨽᩮᨴᨠᩣ ᩃᩮᩣᩉᩥᨲᩩᨸ᩠ᨸᩣᨴᩤ,_  
ᩏᨽᨲᩮᩣ ᨧᩣᨸᩥ ᨻ᩠ᨿᨬ᩠ᨩᨶᨠᩣ;_  
_ᨾᩣ ᩈᩴᨥᩔ ᨸᩁᩥᩉᩣᨿᩥ,_  
_ᨠᨾ᩠ᨾᩴ ᩋᨬ᩠ᨬᩔ ᨴᩤᨲᩅᩮ._  

</Paragraph>

<Paragraph number="1481" type="verses" book="cula">
_ᩅᩥᨸ᩠ᨸᨠᨲᩮ ᨧ ᩋᨬ᩠ᨬᩔ,_  
_ᨠᨲᩮ ᨲᩔᩮᩅ ᨸᨠ᩠ᨠᨾᩮ;_  
_ᩅᩥᨻ᩠ᨽᨾᨲᩥ ᨠᩣᩃᩘᨠᨲᩮᩣ,_  
_ᩈᩣᨾᨱᩮᩁᩮᩣ ᨧ ᨩᩣᨿᨲᩥ._  

</Paragraph>

<Paragraph number="1482" type="verses" book="cula">
_ᨸᨧ᩠ᨧᨠ᩠ᨡᩣᨲᩮᩣ ᨧ ᩈᩥᨠ᩠ᨡᩣᨿ,_  
_ᩋᨶ᩠ᨲᩥᨾᨩ᩠ᨫᩣᨸᨶ᩠ᨶᨠᩮᩣ ᨿᨴᩥ;_  
_ᩈᩴᨥᩮᩣᩅ ᩈᩣᨾᩥᨠᩮᩣ ᩉᩮᩣᨲᩥ,_  
ᩏᨾ᩠ᨾᨲ᩠ᨲᨡᩥᨲ᩠ᨲᩅᩮᨴᨶᩣ._  

</Paragraph>

<Paragraph number="1483" type="verses" book="cula">
_ᩋᨴᩔᨶᩣᨸ᩠ᨸᨭᩥᨠᨾ᩠ᨾᩮ,_  
_ᨴᩥᨭ᩠ᨮᩥ ᨲᩔᩮᩅ ᩉᩮᩣᨲᩥ ᨲᩴ;_  
_ᨸᨱ᩠ᨯᨠᩮᩣ ᨳᩮᨿ᩠ᨿᨲᩥᨲ᩠ᨳᩦ ᨧ,_  
_ᨲᩥᩁᨧ᩠ᨨᩣᨶᨾᩣᨲᩩᨸᩮᨲ᩠ᨲᩥᨠᩴ._  

</Paragraph>

<Paragraph number="1484" type="verses" book="cula">
_ᨥᩣᨲᨠᩮᩣ ᨴᩪᩈᨠᩮᩣ ᨧᩣᨸᩥ,_  
_ᨽᩮᨴᩃᩮᩣᩉᩥᨲᨻ᩠ᨿᨬ᩠ᨩᨶᩣ;_  
_ᨸᨭᩥᨩᩣᨶᩣᨲᩥ ᨿᨴᩥ ᩈᩮᩣ,_  
_ᩈᩴᨥᩮᩣᩅ ᩉᩮᩣᨲᩥ ᩈᩣᨾᩥᨠᩮᩣ._  

</Paragraph>

<Paragraph number="1485" type="verses" book="cula">
_ᩉᩁᨶ᩠ᨲᨬ᩠ᨬᨲᩕ ᨠᩩᨠ᩠ᨠᩩᨧ᩠ᨧᩴ,_  
ᩏᨶ᩠ᨴᩕᩥᨿᨲᩥ ᨧ ᨠᨾ᩠ᨻᩃᩴ;_  
_ᨴᩩᩔᨬ᩠ᨧ ᨧᨾ᩠ᨾᨧᨠ᩠ᨠᩃᩦ,_  
_ᨧᩮᩣᩊᨠᩴ ᩋᨠ᩠ᨠᨾᨶ᩠ᨲᩥ ᨧ._  

</Paragraph>

<Paragraph number="1486" type="verses" book="cula">
_ᩋᩃᩖᩣ ᩏᨸᩣᩉᨶᩣᨶᩥᨭ᩠ᨮᩩ,_  
_ᩃᩥᨡᨶ᩠ᨲᩥ ᩋᨸᩔᩮᨶ᩠ᨲᩥ ᨧ;_  
_ᩋᨸᩔᩮᨶᩴ ᩃᩥᨡᨲᩮᩅ,_  
_ᨵᩮᩤᨲᨸᨧ᩠ᨧᨲ᩠ᨳᩁᩮᨶ ᨧ._  

</Paragraph>

<Paragraph number="1487" type="verses" book="cula">
_ᩁᩣᨩᨣᩉᩮ ᨶ ᩈᨠ᩠ᨠᩮᩣᨶ᩠ᨲᩥ,_  
_ᩃᩣᨾᨠᩴ ᨽᨲ᩠ᨲᩩᨴ᩠ᨴᩮᩈᨠᩴ;_  
_ᨠᨳᩴ ᨶᩩ ᨡᩮᩣ ᨸᨬ᩠ᨬᩣᨸᨠᩴ,_  
_ᨽᨱ᩠ᨯᩣᨣᩤᩁᩥᨠᩈᨾ᩠ᨾᩩᨲᩥ._  

</Paragraph>

<Paragraph number="1488" type="verses" book="cula">
_ᨸᨭᩥᨣ᩠ᨣᩤᩉᨽᩣᨩᨠᩮᩣ ᨧᩣᨸᩥ,_  
_ᨿᩣᨣᩩ ᨧ ᨹᩃᨽᩣᨩᨠᩮᩣ;_  
_ᨡᨩ᩠ᨩᨠᨽᩣᨩᨠᩮᩣ ᨧᩮᩅ,_  
_ᩋᨸ᩠ᨸᨾᨲ᩠ᨲᨠᩅᩥᩔᨩ᩠ᨩᩮ._  

</Paragraph>

<Paragraph number="1489" type="verses" book="cula">
_ᩈᩣᨭᩥᨿᨣ᩠ᨣᩤᩉᩣᨸᨠᩮᩣ ᨧᩮᩅ,_  
_ᨲᨳᩮᩅ ᨸᨲ᩠ᨲᨣ᩠ᨣᩤᩉᨠᩮᩣ;_  
_ᩋᩣᩁᩣᨾᩥᨠᩈᩣᨾᨱᩮᩁ,_  
_ᨸᩮᩈᨠᩔ ᨧ ᩈᨾ᩠ᨾᩩᨲᩥ._  

</Paragraph>

<Paragraph number="1490" type="verses" book="cula">
_ᩈᨻ᩠ᨻᩣᨽᩥᨽᩪ ᩃᩮᩣᨠᩅᩥᨴᩪ,_  
_ᩉᩥᨲᨧᩥᨲ᩠ᨲᩮᩣ ᩅᩥᨶᩣᨿᨠᩮᩣ;_  
_ᩃᩮᨱᨲ᩠ᨳᨬ᩠ᨧ ᩈᩩᨡᨲ᩠ᨳᨬ᩠ᨧ,_  
_ᨫᩣᨿᩥᨲᩩᨬ᩠ᨧ ᩅᩥᨸᩔᩥᨲᩩᨶ᩠ᨲᩥ._  


</Paragraph>

<Paragraph number="1491" type="center" book="cula">
ᩈᩮᨶᩣᩈᨶᨠ᩠ᨡᨶ᩠ᨵᨠᩮᩣ ᨶᩥᨭ᩠ᨮᩥᨲᩮᩣ.
</Paragraph>