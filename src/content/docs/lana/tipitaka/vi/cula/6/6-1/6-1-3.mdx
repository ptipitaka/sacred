---
title: "6.1.3 ᩈᩮᨲᩅᨱ᩠ᨱᩣᨴᩥᩋᨶᩩᨩᩣᨶᨶ"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="298" book="cula">

<Paragraph number="1287" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨲᩥᨲ᩠ᨳᩥᨿᩣᨶᩴ ᩈᩮᨿ᩠ᨿᩣᨿᩮᩣ ᩈᩮᨲᩅᨱ᩠ᨱᩣ ᩉᩮᩣᨶ᩠ᨲᩥ, ᨠᩣᩊᩅᨱ᩠ᨱᨠᨲᩣ ᨽᩪᨾᩥ, ᨣᩮᩁᩩᨠᨸᩁᩥᨠᨾ᩠ᨾᨠᨲᩣ ᨽᩥᨲ᩠ᨲᩥ. ᨻᩉᩪ ᨾᨶᩩᩔᩣ ᩈᩮᨿ᩠ᨿᩣᨸᩮᨠ᩠ᨡᨠᩣ ᨣᨧ᩠ᨨᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩅᩥᩉᩣᩁᩮ ᩈᩮᨲᩅᨱ᩠ᨱᩴ ᨠᩣᩊᩅᨱ᩠ᨱᩴ ᨣᩮᩁᩩᨠᨸᩁᩥᨠᨾ᩠ᨾᨶ᩺”ᨲᩥ.
</Paragraph>

<Paragraph number="1288" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨹᩁᩩᩈᩣᨿ ᨽᩥᨲ᩠ᨲᩥᨿᩣ ᩈᩮᨲᩅᨱ᩠ᨱᩮᩣ ᨶ ᨶᩥᨸᨲᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨳᩩᩈᨸᩥᨱ᩠ᨯᩴ ᨴᨲ᩠ᩅᩣ ᨸᩣᨱᩥᨠᩣᨿ ᨸᨭᩥᨻᩣᩉᩮᨲ᩠ᩅᩣ ᩈᩮᨲᩅᨱ᩠ᨱᩴ ᨶᩥᨸᩣᨲᩮᨲᩩᨶ᩺”ᨲᩥ. ᩈᩮᨲᩅᨱ᩠ᨱᩮᩣ ᩋᨶᩥᨻᨶ᩠ᨵᨶᩦᨿᩮᩣ ᩉᩮᩣᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩈᨱ᩠ᩉᨾᨲ᩠ᨲᩥᨠᩴ ᨴᨲ᩠ᩅᩣ ᨸᩣᨱᩥᨠᩣᨿ ᨸᨭᩥᨻᩣᩉᩮᨲ᩠ᩅᩣ ᩈᩮᨲᩅᨱ᩠ᨱᩴ ᨶᩥᨸᩣᨲᩮᨲᩩᨶ᩺”ᨲᩥ. ᩈᩮᨲᩅᨱ᩠ᨱᩮᩣ ᩋᨶᩥᨻᨶ᩠ᨵᨶᩦᨿᩮᩣ ᩉᩮᩣᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩍᨠ᩠ᨠᩣᩈᩴ ᨸᩥᨭ᩠ᨮᨾᨴ᩠ᨴᨶ᩺”ᨲᩥ.
</Paragraph>

<Paragraph number="1289" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨹᩁᩩᩈᩣᨿ ᨽᩥᨲ᩠ᨲᩥᨿᩣ ᨣᩮᩁᩩᨠᩣ ᨶ ᨶᩥᨸᨲᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨳᩩᩈᨸᩥᨱ᩠ᨯᩴ ᨴᨲ᩠ᩅᩣ ᨸᩣᨱᩥᨠᩣᨿ ᨸᨭᩥᨻᩣᩉᩮᨲ᩠ᩅᩣ ᨣᩮᩁᩩᨠᩴ ᨶᩥᨸᩣᨲᩮᨲᩩᨶ᩺”ᨲᩥ. ᨣᩮᩁᩩᨠᩣ ᩋᨶᩥᨻᨶ᩠ᨵᨶᩦᨿᩣ ᩉᩮᩣᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨠᩩᨱ᩠ᨯᨠᨾᨲ᩠ᨲᩥᨠᩴ ᨴᨲ᩠ᩅᩣ ᨸᩣᨱᩥᨠᩣᨿ ᨸᨭᩥᨻᩣᩉᩮᨲ᩠ᩅᩣ ᨣᩮᩁᩩᨠᩴ ᨶᩥᨸᩣᨲᩮᨲᩩᨶ᩺”ᨲᩥ. ᨣᩮᩁᩩᨠᩣ ᩋᨶᩥᨻᨶ᩠ᨵᨶᩦᨿᩣ ᩉᩮᩣᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩈᩣᩈᨸᨠᩩᨭ᩠ᨭᩴ ᩈᩥᨲ᩠ᨳᨲᩮᩃᨠᨶ᩺”ᨲᩥ. ᩋᨧ᩠ᨧᩩᩔᨶ᩠ᨶᩴ ᩉᩮᩣᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨧᩮᩣᩊᨠᩮᨶ ᨸᨧ᩠ᨧᩩᨴ᩠ᨵᩁᩥᨲᩩᨶ᩺”ᨲᩥ.
</Paragraph>

<Paragraph number="1290" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨹᩁᩩᩈᩣᨿ ᨽᩪᨾᩥᨿᩣ ᨠᩣᩊᩅᨱ᩠ᨱᩮᩣ ᨶ ᨶᩥᨸᨲᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨳᩩᩈᨸᩥᨱ᩠ᨯᩴ ᨴᨲ᩠ᩅᩣ ᨸᩣᨱᩥᨠᩣᨿ ᨸᨭᩥᨻᩣᩉᩮᨲ᩠ᩅᩣ ᨠᩣᩊᩅᨱ᩠ᨱᩴ ᨶᩥᨸᩣᨲᩮᨲᩩᨶ᩺”ᨲᩥ. ᨠᩣᩊᩅᨱ᩠ᨱᩮᩣ ᩋᨶᩥᨻᨶ᩠ᨵᨶᩦᨿᩮᩣ ᩉᩮᩣᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨣᨱ᩠ᨯᩩᨾᨲ᩠ᨲᩥᨠᩴ ᨴᨲ᩠ᩅᩣ ᨸᩣᨱᩥᨠᩣᨿ ᨸᨭᩥᨻᩣᩉᩮᨲ᩠ᩅᩣ ᨠᩣᩊᩅᨱ᩠ᨱᩴ ᨶᩥᨸᩣᨲᩮᨲᩩᨶ᩺”ᨲᩥ. ᨠᩣᩊᩅᨱ᩠ᨱᩮᩣ ᩋᨶᩥᨻᨶ᩠ᨵᨶᩦᨿᩮᩣ ᩉᩮᩣᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩍᨠ᩠ᨠᩣᩈᩴ ᨠᩈᩣᩅᨶ᩺”ᨲᩥ.
</Paragraph>
</Division>