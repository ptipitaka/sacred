---
title: "6.1.8 ᩋᩣᩁᩣᨾᨸᩁᩥᨠ᩠ᨡᩮᨸᩋᨶᩩᨩᩣᨶᨶ"
tableOfContents: false
sidebar:
  order: 8
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="303" book="cula">

<Paragraph number="1305" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩁᩣᨾᩮᩣ ᩋᨸᩁᩥᨠ᩠ᨡᩥᨲ᩠ᨲᩮᩣ ᩉᩮᩣᨲᩥ. ᩋᨩᨠᩣᨸᩥ ᨸᩈᩩᨠᩣᨸᩥ ᩏᨸᩁᩮᩣᨸᩮ ᩅᩥᩉᩮᨮᩮᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨸᩁᩥᨠ᩠ᨡᩥᨸᩥᨲᩩᩴ ᨲᨿᩮᩣ ᩅᩤᨭᩮ—  ᩅᩮᩊᩩᩅᩤᨭᩴ, ᨠᨱ᩠ᨯᨠᩅᩤᨭᩴ, ᨸᩁᩥᨠ᩠ᨡᨶ᩺”ᨲᩥ. ᨠᩮᩣᨭ᩠ᨮᨠᩮᩣ ᨶ ᩉᩮᩣᨲᩥ. ᨲᨳᩮᩅ ᩋᨩᨠᩣᨸᩥ ᨸᩈᩩᨠᩣᨸᩥ ᩏᨸᩁᩮᩣᨸᩮ ᩅᩥᩉᩮᨮᩮᨶ᩠ᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨠᩮᩣᨭ᩠ᨮᨠᩴ ᩋᨸᩮᩈᩥᩴ ᨿᨾᨠᨠᩅᩤᨭᩴ ᨲᩮᩣᩁᨱᩴ ᨸᩃᩥᨥᨶ᩺”ᨲᩥ. ᨠᩮᩣᨭ᩠ᨮᨠᩮ ᨲᩥᨱᨧᩩᨱ᩠ᨱᩴ ᨸᩁᩥᨸᨲᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩒᨣᩩᨾ᩠ᨹᩮᨲ᩠ᩅᩣ ᩏᩃᩖᩥᨲ᩠ᨲᩣᩅᩃᩥᨲ᩠ᨲᩴ ᨠᩣᨲᩩᩴ—  ᩈᩮᨲᩅᨱ᩠ᨱᩴ ᨠᩣᩊᩅᨱ᩠ᨱᩴ ᨣᩮᩁᩩᨠᨸᩁᩥᨠᨾ᩠ᨾᩴ ᨾᩣᩃᩣᨠᨾ᩠ᨾᩴ ᩃᨲᩣᨠᨾ᩠ᨾᩴ ᨾᨠᩁᨴᨶ᩠ᨲᨠᩴ ᨸᨬ᩠ᨧᨸᨭᩥᨠᨶ᩺”ᨲᩥ. ᩋᩣᩁᩣᨾᩮᩣ ᨧᩥᨠ᩠ᨡᩃᩖᩮᩣ ᩉᩮᩣᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨾᩁᩩᨾ᩠ᨻᩴ ᩏᨸᨠᩥᩁᩥᨲᩩᨶ᩺”ᨲᩥ. ᨶ ᨸᩁᩥᨿᩣᨸᩩᨱᨶ᩠ᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨸᨴᩁᩈᩥᩃᩴ ᨶᩥᨠ᩠ᨡᩥᨸᩥᨲᩩᨶ᩺”ᨲᩥ. ᩏᨴᨠᩴ ᩈᨶ᩠ᨲᩥᨭ᩠ᨮᨲᩥ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩏᨴᨠᨶᩥᨴ᩠ᨵᨾᨶᨶ᩺”ᨲᩥ.
</Paragraph>

<Paragraph number="1306" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩁᩣᨩᩣ ᨾᩣᨣᨵᩮᩤ ᩈᩮᨶᩥᨿᩮᩣ ᨻᩥᨾ᩠ᨻᩥᩈᩣᩁᩮᩣ ᩈᩴᨥᩔ ᩋᨲ᩠ᨳᩣᨿ ᩈᩩᨵᩤᨾᨲ᩠ᨲᩥᨠᩣᩃᩮᨸᨶᩴ ᨸᩣᩈᩣᨴᩴ ᨠᩣᩁᩮᨲᩩᨠᩣᨾᩮᩣ ᩉᩮᩣᨲᩥ. ᩋᨳ ᨡᩮᩣ ᨽᩥᨠ᩠ᨡᩪᨶᩴ ᩑᨲᨴᩉᩮᩣᩈᩥ—  “ᨠᩥᩴ ᨶᩩ ᨡᩮᩣ ᨽᨣᩅᨲᩣ ᨨᨴᨶᩴ ᩋᨶᩩᨬ᩠ᨬᩣᨲᩴ, ᨠᩥᩴ ᩋᨶᨶᩩᨬ᩠ᨬᩣᨲᨶ᩺”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨸᨬ᩠ᨧ ᨨᨴᨶᩣᨶᩥ—  ᩍᨭ᩠ᨮᨠᩣᨨᨴᨶᩴ, ᩈᩥᩃᩣᨨᨴᨶᩴ, ᩈᩩᨵᩤᨨᨴᨶᩴ, ᨲᩥᨱᨧ᩠ᨨᨴᨶᩴ, ᨸᨱ᩠ᨱᨧ᩠ᨨᨴᨶᨶ᩺”ᨲᩥ.

</Paragraph>
</Division>

<Paragraph number="1307" type="center" book="cula">
ᨸᨮᨾᨽᩣᨱᩅᩤᩁᩮᩣ ᨶᩥᨭ᩠ᨮᩥᨲᩮᩣ.
</Paragraph>