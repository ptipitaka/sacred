---
title: "6.3.5 ᩈᩴᨥᨽᨲ᩠ᨲᩣᨴᩥᩋᨶᩩᨩᩣᨶᨶ"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="325" book="cula">

<Paragraph number="1430" book="cula">
ᩋᨳ ᨡᩮᩣ ᨽᨣᩅᩤ ᩋᩣᩊᩅᩥᨿᩴ ᨿᨳᩣᨽᩥᩁᨶ᩠ᨲᩴ ᩅᩥᩉᩁᩥᨲ᩠ᩅᩣ ᨿᩮᨶ ᩁᩣᨩᨣᩉᩴ ᨲᩮᨶ ᨧᩣᩁᩥᨠᩴ ᨸᨠ᩠ᨠᩣᨾᩥ. ᩋᨶᩩᨸᩩᨻ᩠ᨻᩮᨶ ᨧᩣᩁᩥᨠᩴ ᨧᩁᨾᩣᨶᩮᩣ ᨿᩮᨶ ᩁᩣᨩᨣᩉᩴ ᨲᨴᩅᩈᩁᩥ. ᨲᨲᩕ ᩈᩩᨴᩴ ᨽᨣᩅᩤ ᩁᩣᨩᨣᩉᩮ ᩅᩥᩉᩁᨲᩥ ᩅᩮᩊᩩᩅᨶᩮ ᨠᩃᨶ᩠ᨴᨠᨶᩥᩅᩤᨸᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩁᩣᨩᨣᩉᩴ ᨴᩩᨻ᩠ᨽᩥᨠ᩠ᨡᩴ ᩉᩮᩣᨲᩥ. ᨾᨶᩩᩔᩣ ᨶ ᩈᨠ᩠ᨠᩮᩣᨶ᩠ᨲᩥ ᩈᩴᨥᨽᨲ᩠ᨲᩴ ᨠᩣᨲᩩᩴ; ᩍᨧ᩠ᨨᨶ᩠ᨲᩥ ᩏᨴ᩠ᨴᩮᩈᨽᨲ᩠ᨲᩴ ᨶᩥᨾᨶ᩠ᨲᨶᩴ ᩈᩃᩣᨠᨽᨲ᩠ᨲᩴ ᨸᨠ᩠ᨡᩥᨠᩴ ᩏᨸᩮᩣᩈᨳᩥᨠᩴ ᨸᩣᨭᩥᨸᨴᩥᨠᩴ ᨠᩣᨲᩩᩴ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩈᩴᨥᨽᨲ᩠ᨲᩴ ᩏᨴ᩠ᨴᩮᩈᨽᨲ᩠ᨲᩴ ᨶᩥᨾᨶ᩠ᨲᨶᩴ ᩈᩃᩣᨠᨽᨲ᩠ᨲᩴ ᨸᨠ᩠ᨡᩥᨠᩴ ᩏᨸᩮᩣᩈᨳᩥᨠᩴ ᨸᩣᨭᩥᨸᨴᩥᨠᨶ᩺”ᨲᩥ.
</Paragraph>
</Division>