---
title: "1.5.6 ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᨲᩮᨧᨲ᩠ᨲᩣᩃᩦᩈᨠ"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="54" book="cula">

<Paragraph number="245" book="cula">
ᨸᨬ᩠ᨧᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨶ ᩏᨸᩈᨾ᩠ᨸᩣᨴᩮᨲᩥ, ᨶ ᨶᩥᩔᨿᩴ ᨴᩮᨲᩥ, ᨶ ᩈᩣᨾᨱᩮᩁᩴ ᩏᨸᨭ᩠ᨮᩣᨸᩮᨲᩥ, ᨶ ᨽᩥᨠ᩠ᨡᩩᨶᩮᩣᩅᩤᨴᨠᩈᨾ᩠ᨾᩩᨲᩥᩴ ᩈᩣᨴᩥᨿᨲᩥ, ᩈᨾ᩠ᨾᨲᩮᩣᨸᩥ ᨽᩥᨠ᩠ᨡᩩᨶᩥᨿᩮᩣ ᨶ ᩒᩅᨴᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. (5)
</Paragraph>

<Paragraph number="246" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨿᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᨶ ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᨲᩴ ᩉᩮᩣᨲᩥ ᨲᩴ ᩋᩣᨸᨲ᩠ᨲᩥᩴ ᨶ ᩋᩣᨸᨩ᩠ᨩᨲᩥ, ᩋᨬ᩠ᨬᩴ ᩅᩤ ᨲᩣᨴᩥᩈᩥᨠᩴ, ᨲᨲᩮᩣ ᩅᩤ ᨸᩣᨸᩥᨭ᩠ᨮᨲᩁᩴ; ᨠᨾ᩠ᨾᩴ ᨶ ᨣᩁᩉᨲᩥ, ᨠᨾ᩠ᨾᩥᨠᩮ ᨶ ᨣᩁᩉᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. (10)
</Paragraph>

<Paragraph number="247" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨶ ᨸᨠᨲᨲ᩠ᨲᩔ ᨽᩥᨠ᩠ᨡᩩᨶᩮᩣ ᩋᨽᩥᩅᩤᨴᨶᩴ, ᨸᨧ᩠ᨧᩩᨭ᩠ᨮᩣᨶᩴ, ᩋᨬ᩠ᨩᩃᩥᨠᨾ᩠ᨾᩴ, ᩈᩣᨾᩦᨧᩥᨠᨾ᩠ᨾᩴ, ᩋᩣᩈᨶᩣᨽᩥᩉᩣᩁᩴ ᩈᩣᨴᩥᨿᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. (15)
</Paragraph>

<Paragraph number="248" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨶ ᨸᨠᨲᨲ᩠ᨲᩔ ᨽᩥᨠ᩠ᨡᩩᨶᩮᩣ ᩈᩮᨿ᩠ᨿᩣᨽᩥᩉᩣᩁᩴ, ᨸᩣᨴᩮᩤᨴᨠᩴ ᨸᩣᨴᨸᩦᨮᩴ, ᨸᩣᨴᨠᨳᩃᩥᨠᩴ, ᨸᨲ᩠ᨲᨧᩦᩅᩁᨸ᩠ᨸᨭᩥᨣ᩠ᨣᩉᨱᩴ, ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᩴ ᩈᩣᨴᩥᨿᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. (20)
</Paragraph>

<Paragraph number="249" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨶ ᨸᨠᨲᨲ᩠ᨲᩴ ᨽᩥᨠ᩠ᨡᩩᩴ ᩈᩦᩃᩅᩥᨸᨲ᩠ᨲᩥᨿᩣ ᩋᨶᩩᨴ᩠ᨵᩴᩈᩮᨲᩥ, ᨶ ᩋᩣᨧᩣᩁᩅᩥᨸᨲ᩠ᨲᩥᨿᩣ ᩋᨶᩩᨴ᩠ᨵᩴᩈᩮᨲᩥ, ᨶ ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᩋᨶᩩᨴ᩠ᨵᩴᩈᩮᨲᩥ, ᨶ ᩋᩣᨩᩦᩅᩅᩥᨸᨲ᩠ᨲᩥᨿᩣ ᩋᨶᩩᨴ᩠ᨵᩴᩈᩮᨲᩥ, ᨶ ᨽᩥᨠ᩠ᨡᩩᩴ ᨽᩥᨠ᩠ᨡᩪᩉᩥ ᨽᩮᨴᩮᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. (25)
</Paragraph>

<Paragraph number="250" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨶ ᨣᩥᩉᩥᨴ᩠ᨵᨩᩴ ᨵᩤᩁᩮᨲᩥ, ᨶ ᨲᩥᨲ᩠ᨳᩥᨿᨴ᩠ᨵᨩᩴ ᨵᩤᩁᩮᨲᩥ, ᨶ ᨲᩥᨲ᩠ᨳᩥᨿᩮ ᩈᩮᩅᨲᩥ, ᨽᩥᨠ᩠ᨡᩪ ᩈᩮᩅᨲᩥ, ᨽᩥᨠ᩠ᨡᩩᩈᩥᨠ᩠ᨡᩣᨿ ᩈᩥᨠ᩠ᨡᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. (30)
</Paragraph>

<Paragraph number="251" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨶ ᨸᨠᨲᨲ᩠ᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩑᨠᨧ᩠ᨨᨶ᩠ᨶᩮ ᩋᩣᩅᩤᩈᩮ ᩅᩈᨲᩥ, ᨶ ᩑᨠᨧ᩠ᨨᨶ᩠ᨶᩮ ᩋᨶᩣᩅᩤᩈᩮ ᩅᩈᨲᩥ, ᨶ ᩑᨠᨧ᩠ᨨᨶ᩠ᨶᩮ ᩋᩣᩅᩤᩈᩮ ᩅᩤ ᩋᨶᩣᩅᩤᩈᩮ ᩅᩤ ᩅᩈᨲᩥ, ᨸᨠᨲᨲ᩠ᨲᩴ ᨽᩥᨠ᩠ᨡᩩᩴ ᨴᩥᩈ᩠ᩅᩣ ᩋᩣᩈᨶᩣ ᩅᩩᨭ᩠ᨮᩣᨲᩥ, ᨶ ᨸᨠᨲᨲ᩠ᨲᩴ ᨽᩥᨠ᩠ᨡᩩᩴ ᩋᩣᩈᩣᨴᩮᨲᩥ ᩋᨶ᩠ᨲᩮᩣ ᩅᩤ ᨻᩉᩥ ᩅᩤ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. (35)
</Paragraph>

<Paragraph number="252" book="cula">
ᩋᨭ᩠ᨮᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨶ ᨸᨠᨲᨲ᩠ᨲᩔ ᨽᩥᨠ᩠ᨡᩩᨶᩮᩣ ᩏᨸᩮᩣᩈᨳᩴ ᨮᨸᩮᨲᩥ, ᨶ ᨸᩅᩤᩁᨱᩴ ᨮᨸᩮᨲᩥ, ᨶ ᩈᩅᨧᨶᩦᨿᩴ ᨠᩁᩮᩣᨲᩥ, ᨶ ᩋᨶᩩᩅᩤᨴᩴ ᨸᨭ᩠ᨮᨸᩮᨲᩥ, ᨶ ᩒᨠᩣᩈᩴ ᨠᩣᩁᩮᨲᩥ, ᨶ ᨧᩮᩣᨴᩮᨲᩥ, ᨶ ᩈᩣᩁᩮᨲᩥ, ᨶ ᨽᩥᨠ᩠ᨡᩪᩉᩥ ᩈᨾ᩠ᨸᨿᩮᩣᨩᩮᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᩋᨭ᩠ᨮᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. (43)

</Paragraph>
</Division>

<Paragraph number="253" type="center" book="cula">
ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩮᨸᨶᩦᨿᨠᨾ᩠ᨾᩮ

  
ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᨲᩮᨧᨲ᩠ᨲᩣᩃᩦᩈᨠᩴ ᨶᩥᨭ᩠ᨮᩥᨲᩴ.


</Paragraph>

<Division number="55" book="cula">

<Paragraph number="254" book="cula">
ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨲᩮᨶ, ᨽᩥᨠ᩠ᨡᩅᩮ, ᨨᨶ᩠ᨶᩮᨶ ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩅᩩᨯ᩠ᨰᩣᨶᩴ ᨽᩥᨠ᩠ᨡᩪᨶᩴ ᨸᩣᨴᩮ ᩅᨶ᩠ᨴᩥᨲ᩠ᩅᩣ ᩏᨠ᩠ᨠᩩᨭᩥᨠᩴ ᨶᩥᩈᩦᨴᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  ‘ᩋᩉᩴ, ᨽᨶ᩠ᨲᩮ, ᩈᩴᨥᩮᨶ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᩣᨾᩥ, ᩃᩮᩣᨾᩴ ᨸᩣᨲᩮᨾᩥ, ᨶᩮᨲ᩠ᨳᩣᩁᩴ ᩅᨲ᩠ᨲᩣᨾᩥ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᩣᨾᩦ’ᨲᩥ. ᨴᩩᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩣ. ᨲᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

<Paragraph number="255" book="cula">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᨨᨶ᩠ᨶᩮᩣ ᨽᩥᨠ᩠ᨡᩩ ᩈᩴᨥᩮᨶ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᨨᨶ᩠ᨶᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="256" book="cula">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᨨᨶ᩠ᨶᩮᩣ ᨽᩥᨠ᩠ᨡᩩ ᩈᩴᨥᩮᨶ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᩈᩴᨥᩮᩣ ᨨᨶ᩠ᨶᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᨨᨶ᩠ᨶᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="257" book="cula">
ᨴᩩᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ…  ᨲᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ—  ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᨨᨶ᩠ᨶᩮᩣ ᨽᩥᨠ᩠ᨡᩩ ᩈᩴᨥᩮᨶ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᩈᩴᨥᩮᩣ ᨨᨶ᩠ᨶᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᨨᨶ᩠ᨶᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="258" book="cula">
ᨸᨭᩥᨸ᩠ᨸᩔᨴ᩠ᨵᩴ ᩈᩴᨥᩮᨶ ᨨᨶ᩠ᨶᩔ ᨽᩥᨠ᩠ᨡᩩᨶᩮᩣ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’”ᨲᩥ.

</Paragraph>
</Division>

<Paragraph number="259" type="center" book="cula">
ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨶᩥᨭ᩠ᨮᩥᨲᩴ ᨸᨬ᩠ᨧᨾᩴ.
</Paragraph>