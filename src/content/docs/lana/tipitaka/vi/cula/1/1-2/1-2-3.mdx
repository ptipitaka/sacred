---
title: "1.2.3 ᩋᩣᨠᩘᨡᨾᩣᨶᨨᨠ᩠ᨠ"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="15" book="cula">

<Paragraph number="93" book="cula">
ᨲᩦᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨶᩥᨿᩔᨠᨾ᩠ᨾᩴ ᨠᩁᩮᨿ᩠ᨿ. ᨽᨱ᩠ᨯᨶᨠᩣᩁᨠᩮᩣ ᩉᩮᩣᨲᩥ ᨠᩃᩉᨠᩣᩁᨠᩮᩣ ᩅᩥᩅᩤᨴᨠᩣᩁᨠᩮᩣ ᨽᩔᨠᩣᩁᨠᩮᩣ ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ; ᨻᩣᩃᩮᩣ ᩉᩮᩣᨲᩥ ᩋᨻ᩠ᨿᨲ᩠ᨲᩮᩣ ᩋᩣᨸᨲ᩠ᨲᩥᨻᩉᩩᩃᩮᩣ ᩋᨶᨸᨴᩤᨶᩮᩣ; ᨣᩥᩉᩥᩈᩴᩈᨭ᩠ᨮᩮᩣ ᩅᩥᩉᩁᨲᩥ ᩋᨶᨶᩩᩃᩮᩣᨾᩥᨠᩮᩉᩥ ᨣᩥᩉᩥᩈᩴᩈᨣ᩠ᨣᩮᩉᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨶᩥᨿᩔᨠᨾ᩠ᨾᩴ ᨠᩁᩮᨿ᩠ᨿ. (1)
</Paragraph>

<Paragraph number="94" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨶᩥᨿᩔᨠᨾ᩠ᨾᩴ ᨠᩁᩮᨿ᩠ᨿ. ᩋᨵᩥᩈᩦᩃᩮ ᩈᩦᩃᩅᩥᨸᨶ᩠ᨶᩮᩣ ᩉᩮᩣᨲᩥ, ᩋᨩ᩠ᨫᩣᨧᩣᩁᩮ ᩋᩣᨧᩣᩁᩅᩥᨸᨶ᩠ᨶᩮᩣ ᩉᩮᩣᨲᩥ, ᩋᨲᩥᨴᩥᨭ᩠ᨮᩥᨿᩣ ᨴᩥᨭ᩠ᨮᩥᩅᩥᨸᨶ᩠ᨶᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨶᩥᨿᩔᨠᨾ᩠ᨾᩴ ᨠᩁᩮᨿ᩠ᨿ. (2)
</Paragraph>

<Paragraph number="95" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨶᩥᨿᩔᨠᨾ᩠ᨾᩴ ᨠᩁᩮᨿ᩠ᨿ. ᨻᩩᨴ᩠ᨵᩔ ᩋᩅᨱ᩠ᨱᩴ ᨽᩣᩈᨲᩥ, ᨵᨾ᩠ᨾᩔ ᩋᩅᨱ᩠ᨱᩴ ᨽᩣᩈᨲᩥ, ᩈᩴᨥᩔ ᩋᩅᨱ᩠ᨱᩴ ᨽᩣᩈᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨶᩥᨿᩔᨠᨾ᩠ᨾᩴ ᨠᩁᩮᨿ᩠ᨿ. (3)
</Paragraph>

<Paragraph number="96" book="cula">
ᨲᩥᨱ᩠ᨱᩴ, ᨽᩥᨠ᩠ᨡᩅᩮ, ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨶᩥᨿᩔᨠᨾ᩠ᨾᩴ ᨠᩁᩮᨿ᩠ᨿ. ᩑᨠᩮᩣ ᨽᨱ᩠ᨯᨶᨠᩣᩁᨠᩮᩣ ᩉᩮᩣᨲᩥ ᨠᩃᩉᨠᩣᩁᨠᩮᩣ ᩅᩥᩅᩤᨴᨠᩣᩁᨠᩮᩣ ᨽᩔᨠᩣᩁᨠᩮᩣ ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ; ᩑᨠᩮᩣ ᨻᩣᩃᩮᩣ ᩉᩮᩣᨲᩥ, ᩋᨻ᩠ᨿᨲ᩠ᨲᩮᩣ ᩋᩣᨸᨲ᩠ᨲᩥᨻᩉᩩᩃᩮᩣ ᩋᨶᨸᨴᩤᨶᩮᩣ; ᩑᨠᩮᩣ ᨣᩥᩉᩥᩈᩴᩈᨭ᩠ᨮᩮᩣ ᩅᩥᩉᩁᨲᩥ ᩋᨶᨶᩩᩃᩮᩣᨾᩥᨠᩮᩉᩥ ᨣᩥᩉᩥᩈᩴᩈᨣ᩠ᨣᩮᩉᩥ—  ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨶᩥᨿᩔᨠᨾ᩠ᨾᩴ ᨠᩁᩮᨿ᩠ᨿ. (4)
</Paragraph>

<Paragraph number="97" book="cula">
ᩋᨸᩁᩮᩈᨾ᩠ᨸᩥ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨶᩥᨿᩔᨠᨾ᩠ᨾᩴ ᨠᩁᩮᨿ᩠ᨿ. ᩑᨠᩮᩣ ᩋᨵᩥᩈᩦᩃᩮ ᩈᩦᩃᩅᩥᨸᨶ᩠ᨶᩮᩣ ᩉᩮᩣᨲᩥ, ᩑᨠᩮᩣ ᩋᨩ᩠ᨫᩣᨧᩣᩁᩮ ᩋᩣᨧᩣᩁᩅᩥᨸᨶ᩠ᨶᩮᩣ ᩉᩮᩣᨲᩥ, ᩑᨠᩮᩣ ᩋᨲᩥᨴᩥᨭ᩠ᨮᩥᨿᩣ ᨴᩥᨭ᩠ᨮᩥᩅᩥᨸᨶ᩠ᨶᩮᩣ ᩉᩮᩣᨲᩥ—  ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨶᩥᨿᩔᨠᨾ᩠ᨾᩴ ᨠᩁᩮᨿ᩠ᨿ. (5)
</Paragraph>

<Paragraph number="98" book="cula">
ᩋᨸᩁᩮᩈᨾ᩠ᨸᩥ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨶᩥᨿᩔᨠᨾ᩠ᨾᩴ ᨠᩁᩮᨿ᩠ᨿ. ᩑᨠᩮᩣ ᨻᩩᨴ᩠ᨵᩔ ᩋᩅᨱ᩠ᨱᩴ ᨽᩣᩈᨲᩥ, ᩑᨠᩮᩣ ᨵᨾ᩠ᨾᩔ ᩋᩅᨱ᩠ᨱᩴ ᨽᩣᩈᨲᩥ, ᩑᨠᩮᩣ ᩈᩴᨥᩔ ᩋᩅᨱ᩠ᨱᩴ ᨽᩣᩈᨲᩥ—  ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨶᩥᨿᩔᨠᨾ᩠ᨾᩴ ᨠᩁᩮᨿ᩠ᨿ. (6)

</Paragraph>
</Division>

<Paragraph number="99" type="center" book="cula">
ᩋᩣᨠᩘᨡᨾᩣᨶᨨᨠ᩠ᨠᩴ ᨶᩥᨭ᩠ᨮᩥᨲᩴ.
</Paragraph>