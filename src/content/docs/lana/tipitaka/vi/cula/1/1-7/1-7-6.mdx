---
title: "1.7.6 ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᨲᩮᨧᨲ᩠ᨲᩣᩃᩦᩈᨠ"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="73" book="cula">

<Paragraph number="329" book="cula">
ᨸᨬ᩠ᨧᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨶ ᩏᨸᩈᨾ᩠ᨸᩣᨴᩮᨲᩥ, ᨶ ᨶᩥᩔᨿᩴ ᨴᩮᨲᩥ, ᨶ ᩈᩣᨾᨱᩮᩁᩴ ᩏᨸᨭ᩠ᨮᩣᨸᩮᨲᩥ, ᨶ ᨽᩥᨠ᩠ᨡᩩᨶᩮᩣᩅᩤᨴᨠᩈᨾ᩠ᨾᩩᨲᩥᩴ ᩈᩣᨴᩥᨿᨲᩥ, ᩈᨾ᩠ᨾᨲᩮᩣᨸᩥ ᨽᩥᨠ᩠ᨡᩩᨶᩥᨿᩮᩣ ᨶ ᩒᩅᨴᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ.
</Paragraph>

<Paragraph number="330" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨿᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᨶ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᨲᩴ ᩉᩮᩣᨲᩥ ᨲᩴ ᩋᩣᨸᨲ᩠ᨲᩥᩴ ᨶ ᩋᩣᨸᨩ᩠ᨩᨲᩥ, ᩋᨬ᩠ᨬᩴ ᩅᩤ ᨲᩣᨴᩥᩈᩥᨠᩴ, ᨲᨲᩮᩣ ᩅᩤ ᨸᩣᨸᩥᨭ᩠ᨮᨲᩁᩴ; ᨠᨾ᩠ᨾᩴ ᨶ ᨣᩁᩉᨲᩥ, ᨠᨾ᩠ᨾᩥᨠᩮ ᨶ ᨣᩁᩉᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ …ᨸᩮ… .
</Paragraph>

<Paragraph number="331" book="cula">
ᩋᨭ᩠ᨮᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨶ ᨸᨠᨲᨲ᩠ᨲᩔ ᨽᩥᨠ᩠ᨡᩩᨶᩮᩣ ᩏᨸᩮᩣᩈᨳᩴ ᨮᨸᩮᨲᩥ, ᨶ ᨸᩅᩤᩁᨱᩴ ᨮᨸᩮᨲᩥ, ᨶ ᩈᩅᨧᨶᩦᨿᩴ ᨠᩁᩮᩣᨲᩥ, ᨶ ᩋᨶᩩᩅᩤᨴᩴ ᨸᨭ᩠ᨮᨸᩮᨲᩥ, ᨶ ᩒᨠᩣᩈᩴ ᨠᩣᩁᩮᨲᩥ, ᨶ ᨧᩮᩣᨴᩮᨲᩥ, ᨶ ᩈᩣᩁᩮᨲᩥ, ᨶ ᨽᩥᨠ᩠ᨡᩪᩉᩥ ᩈᨾ᩠ᨸᨿᩮᩣᨩᩮᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᩋᨭ᩠ᨮᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ.

</Paragraph>
</Division>

<Paragraph number="332" book="cula">
ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩮᨸᨶᩦᨿᨠᨾ᩠ᨾᩮ

  
ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᨲᩮᨧᨲ᩠ᨲᩣᩃᩦᩈᨠᩴ ᨶᩥᨭ᩠ᨮᩥᨲᩴ.


</Paragraph>

<Division number="74" book="cula">

<Paragraph number="333" book="cula">
ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨲᩮᨶ, ᨽᩥᨠ᩠ᨡᩅᩮ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᨠᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩅᩩᨯ᩠ᨰᩣᨶᩴ ᨽᩥᨠ᩠ᨡᩪᨶᩴ ᨸᩣᨴᩮ ᩅᨶ᩠ᨴᩥᨲ᩠ᩅᩣ ᩏᨠ᩠ᨠᩩᨭᩥᨠᩴ ᨶᩥᩈᩦᨴᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  ‘ᩋᩉᩴ, ᨽᨶ᩠ᨲᩮ, ᩈᩴᨥᩮᨶ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᩣᨾᩥ, ᩃᩮᩣᨾᩴ ᨸᩣᨲᩮᨾᩥ, ᨶᩮᨲ᩠ᨳᩣᩁᩴ ᩅᨲ᩠ᨲᩣᨾᩥ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᩣᨾᩦ’ᨲᩥ. ᨴᩩᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩣ. ᨲᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

<Paragraph number="334" book="cula">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᩈᩴᨥᩮᨶ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="335" book="cula">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᩈᩴᨥᩮᨶ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="336" book="cula">
ᨴᩩᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ…  ᨲᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ—  ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᩈᩴᨥᩮᨶ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="337" book="cula">
ᨸᨭᩥᨸ᩠ᨸᩔᨴ᩠ᨵᩴ ᩈᩴᨥᩮᨶ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’”ᨲᩥ.

</Paragraph>
</Division>

<Paragraph number="338" book="cula">
ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨶᩥᨭ᩠ᨮᩥᨲᩴ ᩈᨲ᩠ᨲᨾᩴ.

  
ᨠᨾ᩠ᨾᨠ᩠ᨡᨶ᩠ᨵᨠᩮᩣ ᨸᨮᨾᩮᩣ.

  
ᩍᨾᨾ᩠ᩉᩥ ᨡᨶ᩠ᨵᨠᩮ ᩅᨲ᩠ᨳᩪ ᩈᨲ᩠ᨲ.



</Paragraph>

<Paragraph number="339" type="center" book="cula">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="340" type="verses" book="cula">
_ᨸᨱ᩠ᨯᩩᩃᩮᩣᩉᩥᨲᨠᩣ ᨽᩥᨠ᩠ᨡᩪ,_  
_ᩈᨿᩴ ᨽᨱ᩠ᨯᨶᨠᩣᩁᨠᩣ;_  
_ᨲᩣᨴᩥᩈᩮ ᩏᨸᩈᩘᨠᨾ᩠ᨾ,_  
ᩏᩔᩉᩥᩴᩈᩩ ᨧ ᨽᨱ᩠ᨯᨶᩮ._  

</Paragraph>

<Paragraph number="341" book="cula">
_ᩋᨶᩩᨸ᩠ᨸᨶ᩠ᨶᩣᨸᩥ ᨩᩣᨿᨶ᩠ᨲᩥ,_  
ᩏᨸ᩠ᨸᨶ᩠ᨶᩣᨶᩥᨸᩥ ᩅᨯ᩠ᨰᩁᩮ;_  
_ᩋᨸ᩠ᨸᩥᨧ᩠ᨨᩣ ᨸᩮᩈᩃᩣ ᨽᩥᨠ᩠ᨡᩪ,_  
ᩏᨩ᩠ᨫᩣᨿᨶ᩠ᨲᩥ ᨸᨴᩔᨲᩮᩣ._  

</Paragraph>

<Paragraph number="342" type="verses" book="cula">
_ᩈᨴ᩠ᨵᨾ᩠ᨾᨭ᩠ᨮᩥᨲᩥᨠᩮᩣ ᨻᩩᨴ᩠ᨵᩮᩤ,_  
_ᩈᨿᨾ᩠ᨽᩪ ᩋᨣ᩠ᨣᨸᩩᨣ᩠ᨣᩃᩮᩣ;_  
_ᩋᩣᨱᩣᨸᩮᩈᩥ ᨲᨩ᩠ᨩᨶᩦᨿ,_  
_ᨠᨾ᩠ᨾᩴ ᩈᩣᩅᨲ᩠ᨳᩥᨿᩴ ᨩᩥᨶᩮᩣ._  

</Paragraph>

<Paragraph number="343" type="verses" book="cula">
_ᩋᩈᨾ᩠ᨾᩩᨡᩣᨸ᩠ᨸᨭᩥᨸᩩᨧ᩠ᨨᩣᨸ᩺-_  
_ᨸᨭᩥᨬ᩠ᨬᩣᨿ ᨠᨲᨬ᩠ᨧ ᨿᩴ;_  
_ᩋᨶᩣᨸᨲ᩠ᨲᩥ ᩋᨴᩮᩈᨶᩮ,_  
_ᨴᩮᩈᩥᨲᩣᨿ ᨠᨲᨬ᩠ᨧ ᨿᩴ._  

</Paragraph>

<Paragraph number="344" type="verses" book="cula">
_ᩋᨧᩮᩣᨴᩮᨲ᩠ᩅᩣ ᩋᩈᩣᩁᩮᨲ᩠ᩅᩣ,_  
_ᩋᨶᩣᩁᩮᩣᨸᩮᨲ᩠ᩅᩣ ᨧ ᨿᩴ ᨠᨲᩴ;_  
_ᩋᩈᨾ᩠ᨾᩩᨡᩣ ᩋᨵᨾ᩠ᨾᩮᨶ,_  
_ᩅᨣ᩠ᨣᩮᨶ ᨧᩣᨸᩥ ᨿᩴ ᨠᨲᩴ._  

</Paragraph>

<Paragraph number="345" type="verses" book="cula">
_ᩋᨸ᩠ᨸᨭᩥᨸᩩᨧ᩠ᨨᩣ ᩋᨵᨾ᩠ᨾᩮᨶ,_  
_ᨸᩩᨶ ᩅᨣ᩠ᨣᩮᨶ ᨿᩴ ᨠᨲᩴ;_  
_ᩋᨸ᩠ᨸᨭᩥᨬ᩠ᨬᩣᨿ ᩋᨵᨾ᩠ᨾᩮᨶ,_  
_ᩅᨣ᩠ᨣᩮᨶ ᨧᩣᨸᩥ ᨿᩴ ᨠᨲᩴ._  

</Paragraph>

<Paragraph number="346" type="verses" book="cula">
_ᩋᨶᩣᨸᨲ᩠ᨲᩥ ᩋᨵᨾ᩠ᨾᩮᨶ,_  
_ᩅᨣ᩠ᨣᩮᨶ ᨧᩣᨸᩥ ᨿᩴ ᨠᨲᩴ;_  
_ᩋᨴᩮᩈᨶᩣᨣᩤᨾᩥᨶᩥᨿᩣ,_  
_ᩋᨵᨾ᩠ᨾᩅᨣ᩠ᨣᨾᩮᩅ ᨧ._  

</Paragraph>

<Paragraph number="347" type="verses" book="cula">
_ᨴᩮᩈᩥᨲᩣᨿ ᩋᨵᨾ᩠ᨾᩮᨶ,_  
_ᩅᨣ᩠ᨣᩮᨶᩣᨸᩥ ᨲᨳᩮᩅ ᨧ;_  
_ᩋᨧᩮᩣᨴᩮᨲ᩠ᩅᩣ ᩋᨵᨾ᩠ᨾᩮᨶ,_  
_ᩅᨣ᩠ᨣᩮᨶᩣᨸᩥ ᨲᨳᩮᩅ ᨧ._  

</Paragraph>

<Paragraph number="348" type="verses" book="cula">
_ᩋᩈᩣᩁᩮᨲ᩠ᩅᩣ ᩋᨵᨾ᩠ᨾᩮᨶ,_  
_ᩅᨣ᩠ᨣᩮᨶᩣᨸᩥ ᨲᨳᩮᩅ ᨧ;_  
_ᩋᨶᩣᩁᩮᩣᨸᩮᨲ᩠ᩅᩣ ᩋᨵᨾ᩠ᨾᩮᨶ,_  
_ᩅᨣ᩠ᨣᩮᨶᩣᨸᩥ ᨲᨳᩮᩅ ᨧ._  

</Paragraph>

<Paragraph number="349" type="verses" book="cula">
_ᨠᨱ᩠ᩉᩅᩤᩁᨶᨿᩮᨶᩮᩅ,_  
_ᩈᩩᨠ᩠ᨠᩅᩤᩁᩴ ᩅᩥᨩᩣᨶᩥᨿᩣ;_  
_ᩈᩴᨥᩮᩣ ᩋᩣᨠᩘᨡᨾᩣᨶᩮᩣ ᨧ,_  
_ᨿᩔ ᨲᨩ᩠ᨩᨶᩦᨿᩴ ᨠᩁᩮ._  

</Paragraph>

<Paragraph number="350" type="verses" book="cula">
_ᨽᨱ᩠ᨯᨶᩴ ᨻᩣᩃᩮᩣ ᩈᩴᩈᨭ᩠ᨮᩮᩣ,_  
_ᩋᨵᩥᩈᩦᩃᩮ ᩋᨩ᩠ᨫᩣᨧᩣᩁᩮ;_  
_ᩋᨲᩥᨴᩥᨭ᩠ᨮᩥᩅᩥᨸᨶ᩠ᨶᩔ,_  
_ᩈᩴᨥᩮᩣ ᨲᨩ᩠ᨩᨶᩦᨿᩴ ᨠᩁᩮ._  

</Paragraph>

<Paragraph number="351" type="verses" book="cula">
_ᨻᩩᨴ᩠ᨵᨵᨾ᩠ᨾᩔ ᩈᩴᨥᩔ,_  
_ᩋᩅᨱ᩠ᨱᩴ ᨿᩮᩣ ᨧ ᨽᩣᩈᨲᩥ;_  
_ᨲᩥᨱ᩠ᨱᨶ᩠ᨶᨾ᩠ᨸᩥ ᨧ ᨽᩥᨠ᩠ᨡᩪᨶᩴ,_  
_ᩈᩴᨥᩮᩣ ᨲᨩ᩠ᨩᨶᩥᨿᩴ ᨠᩁᩮ._  

</Paragraph>

<Paragraph number="352" type="verses" book="cula">
_ᨽᨱ᩠ᨯᨶᩴ ᨠᩣᩁᨠᩮᩣ ᩑᨠᩮᩣ,_  
_ᨻᩣᩃᩮᩣ ᩈᩴᩈᨣ᩠ᨣᨶᩥᩔᩥᨲᩮᩣ;_  
_ᩋᨵᩥᩈᩦᩃᩮ ᩋᨩ᩠ᨫᩣᨧᩣᩁᩮ,_  
_ᨲᨳᩮᩅ ᩋᨲᩥᨴᩥᨭ᩠ᨮᩥᨿᩣ._  

</Paragraph>

<Paragraph number="353" type="verses" book="cula">
_ᨻᩩᨴ᩠ᨵᨵᨾ᩠ᨾᩔ ᩈᩴᨥᩔ,_  
_ᩋᩅᨱ᩠ᨱᩴ ᨿᩮᩣ ᨧ ᨽᩣᩈᨲᩥ;_  
_ᨲᨩ᩠ᨩᨶᩦᨿᨠᨾ᩠ᨾᨠᨲᩮᩣ,_  
_ᩑᩅᩴ ᩈᨾ᩠ᨾᩣᨶᩩᩅᨲ᩠ᨲᨶᩣ._  

</Paragraph>

<Paragraph number="354" type="verses" book="cula">
ᩏᨸᩈᨾ᩠ᨸᨴᨶᩥᩔᨿᩣ,_  
_ᩈᩣᨾᨱᩮᩁᩴ ᩏᨸᨭ᩠ᨮᨶᩣ;_  
_ᩒᩅᩤᨴᩈᨾ᩠ᨾᨲᩮᨶᩣᨸᩥ,_  
_ᨶ ᨠᩁᩮ ᨲᨩ᩠ᨩᨶᩦᨠᨲᩮᩣ._  

</Paragraph>

<Paragraph number="355" type="verses" book="cula">
_ᨶᩣᨸᨩ᩠ᨩᩮ ᨲᨬ᩠ᨧ ᩋᩣᨸᨲ᩠ᨲᩥᩴ,_  
_ᨲᩣᨴᩥᩈᨬ᩠ᨧ ᨲᨲᩮᩣ ᨸᩁᩴ;_  
_ᨠᨾ᩠ᨾᨬ᩠ᨧ ᨠᨾ᩠ᨾᩥᨠᩮ ᨧᩣᨸᩥ,_  
_ᨶ ᨣᩁᩉᩮ ᨲᨳᩣᩅᩥᨵᩮᩤ._  

</Paragraph>

<Paragraph number="356" type="verses" book="cula">
ᩏᨸᩮᩣᩈᨳᩴ ᨸᩅᩤᩁᨱᩴ,_  
_ᨸᨠᨲᨲ᩠ᨲᩔ ᨶᨭ᩠ᨮᨸᩮ;_  
_ᩈᩅᨧᨶᩥᩴ ᩋᨶᩩᩅᩤᨴᩮᩤ,_  
_ᩒᨠᩣᩈᩮᩣ ᨧᩮᩣᨴᨶᩮᨶ ᨧ._  

</Paragraph>

<Paragraph number="357" type="verses" book="cula">
_ᩈᩣᩁᨱᩴ ᩈᨾ᩠ᨸᨿᩮᩣᨣᨬ᩠ᨧ,_  
_ᨶ ᨠᩁᩮᨿ᩠ᨿ ᨲᨳᩣᩅᩥᨵᩮᩤ;_  
ᩏᨸᩈᨾ᩠ᨸᨴᨶᩥᩔᨿᩣ,_  
_ᩈᩣᨾᨱᩮᩁᩴ ᩏᨸᨭ᩠ᨮᨶᩣ._  

</Paragraph>

<Paragraph number="358" type="verses" book="cula">
_ᩒᩅᩤᨴᩈᨾ᩠ᨾᨲᩮᨶᩣᨸᩥ,_  
_ᨸᨬ᩠ᨧᩉᩘᨣᩮᩉᩥ ᨶ ᩈᨾ᩠ᨾᨲᩥ;_  
_ᨲᨬ᩠ᨧᩣᨸᨩ᩠ᨩᨲᩥ ᩋᩣᨸᨲ᩠ᨲᩥᩴ,_  
_ᨲᩣᨴᩥᩈᨬ᩠ᨧ ᨲᨲᩮᩣ ᨸᩁᩴ._  

</Paragraph>

<Paragraph number="359" type="verses" book="cula">
_ᨠᨾ᩠ᨾᨬ᩠ᨧ ᨠᨾ᩠ᨾᩥᨠᩮ ᨧᩣᨸᩥ,_  
_ᨣᩁᩉᨶ᩠ᨲᩮᩣ ᨶ ᩈᨾ᩠ᨾᨲᩥ;_  
ᩏᨸᩮᩣᩈᨳᩴ ᨸᩅᩤᩁᨱᩴ,_  
_ᩈᩅᨧᨶᩦᨿᩣ ᨧ ᨶᩮᩣᩅᩤᨴᩮᩤ._  

</Paragraph>

<Paragraph number="360" type="verses" book="cula">
_ᩒᨠᩣᩈᩮᩣ ᨧᩮᩣᨴᨶᨬ᩠ᨧᩮᩅ,_  
_ᩈᩣᩁᨱᩣ ᩈᨾ᩠ᨸᨿᩮᩣᨩᨶᩣ;_  
ᩍᨾᩮᩉᨭ᩠ᨮᩘᨣᩮᩉᩥ ᨿᩮᩣ ᨿᩩᨲ᩠ᨲᩮᩣ,_  
_ᨲᨩ᩠ᨩᨶᩣᨶᩩᨸᩈᨾ᩠ᨾᨲᩥ._  

</Paragraph>

<Paragraph number="361" type="verses" book="cula">
_ᨠᨱ᩠ᩉᩅᩤᩁᨶᨿᩮᨶᩮᩅ,_  
_ᩈᩩᨠ᩠ᨠᩅᩤᩁᩴ ᩅᩥᨩᩣᨶᩥᨿᩣ;_  
_ᨻᩣᩃᩮᩣ ᩋᩣᨸᨲ᩠ᨲᩥᨻᩉᩩᩃᩮᩣ,_  
_ᩈᩴᩈᨭ᩠ᨮᩮᩣᨸᩥ ᨧ ᩈᩮᨿ᩠ᨿᩈᩮᩣ._  

</Paragraph>

<Paragraph number="362" type="verses" book="cula">
_ᨶᩥᨿᩔᨠᨾ᩠ᨾᩴ ᩈᨾ᩠ᨻᩩᨴ᩠ᨵᩮᩤ,_  
_ᩋᩣᨱᩣᨸᩮᩈᩥ ᨾᩉᩣᨾᩩᨶᩥ;_  
_ᨠᩦᨭᩣᨣᩥᩁᩥᩈ᩠ᨾᩥᩴ ᨴ᩠ᩅᩮ ᨽᩥᨠ᩠ᨡᩪ,_  
_ᩋᩔᨩᩥᨸᩩᨶᨻ᩠ᨻᩈᩩᨠᩣ._  

</Paragraph>

<Paragraph number="363" type="verses" book="cula">
_ᩋᨶᩣᨧᩣᩁᨬ᩠ᨧ ᩅᩥᩅᩥᨵᩴ,_  
_ᩋᩣᨧᩁᩥᩴᩈᩩ ᩋᩈᨬ᩠ᨬᨲᩣ;_  
_ᨸᨻ᩠ᨻᩣᨩᨶᩦᨿᩴ ᩈᨾ᩠ᨻᩩᨴ᩠ᨵᩮᩤ,_  
_ᨠᨾ᩠ᨾᩴ ᩈᩣᩅᨲ᩠ᨳᩥᨿᩴ ᨩᩥᨶᩮᩣ;_  
_ᨾᨧ᩠ᨨᩥᨠᩣᩈᨱ᩠ᨯᩮ ᩈᩩᨵᨾ᩠ᨾᩮᩣ,_  
_ᨧᩥᨲ᩠ᨲᩔᩣᩅᩤᩈᩥᨠᩮᩣ ᩋᩉᩩ._  

</Paragraph>

<Paragraph number="364" type="verses" book="cula">
_ᨩᩣᨲᩥᩅᩤᨴᩮᨶ ᨡᩩᩴᩈᩮᨲᩥ,_  
_ᩈᩩᨵᨾ᩠ᨾᩮᩣ ᨧᩥᨲ᩠ᨲᩩᨸᩣᩈᨠᩴ;_  
_ᨸᨭᩥᩈᩣᩁᨱᩦᨿᨠᨾ᩠ᨾᩴ,_  
_ᩋᩣᨱᩣᨸᩮᩈᩥ ᨲᨳᩣᨣᨲᩮᩣ._  

</Paragraph>

<Paragraph number="365" type="verses" book="cula">
_ᨠᩮᩣᩈᨾ᩠ᨻᩥᨿᩴ ᨨᨶ᩠ᨶᩴ ᨽᩥᨠ᩠ᨡᩩᩴ,_  
_ᨶᩥᨧ᩠ᨨᨶ᩠ᨲᩣᨸᨲ᩠ᨲᩥᩴ ᨸᩔᩥᨲᩩᩴ;_  
_ᩋᨴᩔᨶᩮ ᩏᨠ᩠ᨡᩥᨸᩥᨲᩩᩴ,_  
_ᩋᩣᨱᩣᨸᩮᩈᩥ ᨩᩥᨶᩩᨲ᩠ᨲᨾᩮᩣ._  

</Paragraph>

<Paragraph number="366" type="verses" book="cula">
_ᨨᨶ᩠ᨶᩮᩣ ᨲᩴᨿᩮᩅ ᩋᩣᨸᨲ᩠ᨲᩥᩴ,_  
_ᨸᨭᩥᨠᩣᨲᩩᩴ ᨶ ᩍᨧ᩠ᨨᨲᩥ;_  
ᩏᨠ᩠ᨡᩮᨸᨶᩣᨸ᩠ᨸᨭᩥᨠᨾ᩠ᨾᩮ,_  
_ᩋᩣᨱᩣᨸᩮᩈᩥ ᩅᩥᨶᩣᨿᨠᩮᩣ._  

</Paragraph>

<Paragraph number="367" type="verses" book="cula">
_ᨸᩣᨸᨴᩥᨭ᩠ᨮᩥ ᩋᩁᩥᨭ᩠ᨮᩔ,_  
_ᩋᩣᩈᩥ ᩋᨬ᩠ᨬᩣᨱᨶᩥᩔᩥᨲᩣ;_  
_ᨴᩥᨭ᩠ᨮᩥᨿᩣᨸ᩠ᨸᨭᩥᨶᩥᩔᨣ᩠ᨣᩮ,_  
ᩏᨠ᩠ᨡᩮᨸᩴ ᨩᩥᨶᨽᩣᩈᩥᨲᩴ._  

</Paragraph>

<Paragraph number="368" type="verses" book="cula">
_ᨶᩥᨿᩔᨠᨾ᩠ᨾᩴ ᨸᨻ᩠ᨻᨩ᩠ᨩᩴ,_  
_ᨲᨳᩮᩅ ᨸᨭᩥᩈᩣᩁᨱᩦ;_  
_ᩋᨴᩔᨶᩣᨸ᩠ᨸᨭᩥᨠᨾ᩠ᨾᩮ,_  
_ᩋᨶᩥᩔᨣ᩠ᨣᩮ ᨧ ᨴᩥᨭ᩠ᨮᩥᨿᩣ._  

</Paragraph>

<Paragraph number="369" type="verses" book="cula">
_ᨴᩅᩤᨶᩣᨧᩣᩁᩪᨸᨥᩣᨲᩥ,_  
_ᨾᩥᨧ᩠ᨨᩣᩋᩣᨩᩦᩅᨾᩮᩅ ᨧ;_  
_ᨸᨻ᩠ᨻᩣᨩᨶᩦᨿᨠᨾ᩠ᨾᨾ᩠ᩉᩥ,_  
_ᩋᨲᩥᩁᩮᨠᨸᨴᩤ ᩍᨾᩮ._  

</Paragraph>

<Paragraph number="370" type="verses" book="cula">
_ᩋᩃᩣᨽᩣᩅᨱ᩠ᨱᩣ ᨴ᩠ᩅᩮ ᨸᨬ᩠ᨧ,_  
_ᨴ᩠ᩅᩮ ᨸᨬ᩠ᨧᨠᩣᨲᩥ ᨶᩣᨾᨠᩣ;_  
_ᨸᨭᩥᩈᩣᩁᨱᩦᨿᨠᨾ᩠ᨾᨾ᩠ᩉᩥ,_  
_ᩋᨲᩥᩁᩮᨠᨸᨴᩤ ᩍᨾᩮ._  

</Paragraph>

<Paragraph number="371" type="verses" book="cula">
_ᨲᨩ᩠ᨩᨶᩦᨿᩴ ᨶᩥᨿᩔᨬ᩠ᨧ,_  
_ᨴᩩᩅᩮ ᨠᨾ᩠ᨾᩣᨸᩥ ᩈᩣᨴᩥᩈᩣ;_  
_ᨸᨻ᩠ᨻᨩ᩠ᨩᩣ ᨸᨭᩥᩈᩣᩁᩦ ᨧ,_  
_ᩋᨲ᩠ᨳᩥ ᨸᨴᩤᨲᩥᩁᩥᨲ᩠ᨲᨲᩣ._  

</Paragraph>

<Paragraph number="372" type="verses" book="cula">
_ᨲᨿᩮᩣ ᩏᨠ᩠ᨡᩮᨸᨶᩣ ᨠᨾ᩠ᨾᩣ,_  
_ᩈᨴᩥᩈᩣ ᨲᩮ ᩅᩥᨽᨲ᩠ᨲᩥᨲᩮᩣ;_  
_ᨲᨩ᩠ᨩᨶᩦᨿᨶᨿᩮᨶᩣᨸᩥ,_  
_ᩈᩮᩈᨠᨾ᩠ᨾᩴ ᩅᩥᨩᩣᨶᩥᨿᩣᨲᩥ._  


</Paragraph>

<Paragraph number="373" type="center" book="cula">
ᨠᨾ᩠ᨾᨠ᩠ᨡᨶ᩠ᨵᨠᩮᩣ ᨶᩥᨭ᩠ᨮᩥᨲᩮᩣ.
</Paragraph>