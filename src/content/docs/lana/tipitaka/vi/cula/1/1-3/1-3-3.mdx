---
title: "1.3.3 ᩋᩣᨠᩘᨡᨾᩣᨶᨧᩩᨴ᩠ᨴᩈᨠ"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="27" book="cula">

<Paragraph number="135" book="cula">
ᨲᩦᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᨽᨱ᩠ᨯᨶᨠᩣᩁᨠᩮᩣ ᩉᩮᩣᨲᩥ ᨠᩃᩉᨠᩣᩁᨠᩮᩣ ᩅᩥᩅᩤᨴᨠᩣᩁᨠᩮᩣ ᨽᩔᨠᩣᩁᨠᩮᩣ ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ; ᨻᩣᩃᩮᩣ ᩉᩮᩣᨲᩥ ᩋᨻ᩠ᨿᨲ᩠ᨲᩮᩣ ᩋᩣᨸᨲ᩠ᨲᩥᨻᩉᩩᩃᩮᩣ ᩋᨶᨸᨴᩤᨶᩮᩣ; ᨣᩥᩉᩥᩈᩴᩈᨭ᩠ᨮᩮᩣ ᩅᩥᩉᩁᨲᩥ ᩋᨶᨶᩩᩃᩮᩣᨾᩥᨠᩮᩉᩥ ᨣᩥᩉᩥᩈᩴᩈᨣ᩠ᨣᩮᩉᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (1)
</Paragraph>

<Paragraph number="136" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᩋᨵᩥᩈᩦᩃᩮ ᩈᩦᩃᩅᩥᨸᨶ᩠ᨶᩮᩣ ᩉᩮᩣᨲᩥ, ᩋᨩ᩠ᨫᩣᨧᩣᩁᩮ ᩋᩣᨧᩣᩁᩅᩥᨸᨶ᩠ᨶᩮᩣ ᩉᩮᩣᨲᩥ, ᩋᨲᩥᨴᩥᨭ᩠ᨮᩥᨿᩣ ᨴᩥᨭ᩠ᨮᩥᩅᩥᨸᨶ᩠ᨶᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (2)
</Paragraph>

<Paragraph number="137" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᨻᩩᨴ᩠ᨵᩔ ᩋᩅᨱ᩠ᨱᩴ ᨽᩣᩈᨲᩥ, ᨵᨾ᩠ᨾᩔ ᩋᩅᨱ᩠ᨱᩴ ᨽᩣᩈᨲᩥ, ᩈᩴᨥᩔ ᩋᩅᨱ᩠ᨱᩴ ᨽᩣᩈᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (3)
</Paragraph>

<Paragraph number="138" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᨠᩣᨿᩥᨠᩮᨶ ᨴᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩅᩤᨧᩈᩥᨠᩮᨶ ᨴᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨠᩣᨿᩥᨠᩅᩤᨧᩈᩥᨠᩮᨶ ᨴᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (4)
</Paragraph>

<Paragraph number="139" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᨠᩣᨿᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩅᩤᨧᩈᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨠᩣᨿᩥᨠᩅᩤᨧᩈᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (5)
</Paragraph>

<Paragraph number="140" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᨠᩣᨿᩥᨠᩮᨶ ᩏᨸᨥᩣᨲᩥᨠᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩅᩤᨧᩈᩥᨠᩮᨶ ᩏᨸᨥᩣᨲᩥᨠᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨠᩣᨿᩥᨠᩅᩤᨧᩈᩥᨠᩮᨶ ᩏᨸᨥᩣᨲᩥᨠᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (6)
</Paragraph>

<Paragraph number="141" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᨠᩣᨿᩥᨠᩮᨶ ᨾᩥᨧ᩠ᨨᩣᨩᩦᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩅᩤᨧᩈᩥᨠᩮᨶ ᨾᩥᨧ᩠ᨨᩣᨩᩦᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᨠᩣᨿᩥᨠᩅᩤᨧᩈᩥᨠᩮᨶ ᨾᩥᨧ᩠ᨨᩣᨩᩦᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ—  ᩍᨾᩮᩉᩥ, ᨡᩮᩣ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (7)
</Paragraph>

<Paragraph number="142" book="cula">
ᨲᩥᨱ᩠ᨱᩴ, ᨽᩥᨠ᩠ᨡᩅᩮ, ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᩑᨠᩮᩣ ᨽᨱ᩠ᨯᨶᨠᩣᩁᨠᩮᩣ ᩉᩮᩣᨲᩥ ᨠᩃᩉᨠᩣᩁᨠᩮᩣ ᩅᩥᩅᩤᨴᨠᩣᩁᨠᩮᩣ ᨽᩔᨠᩣᩁᨠᩮᩣ ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ; ᩑᨠᩮᩣ ᨻᩣᩃᩮᩣ ᩉᩮᩣᨲᩥ ᩋᨻ᩠ᨿᨲ᩠ᨲᩮᩣ ᩋᩣᨸᨲ᩠ᨲᩥᨻᩉᩩᩃᩮᩣ ᩋᨶᨸᨴᩤᨶᩮᩣ; ᩑᨠᩮᩣ ᨣᩥᩉᩥᩈᩴᩈᨭ᩠ᨮᩮᩣ ᩅᩥᩉᩁᨲᩥ ᩋᨶᨶᩩᩃᩮᩣᨾᩥᨠᩮᩉᩥ ᨣᩥᩉᩥᩈᩴᩈᨣ᩠ᨣᩮᩉᩥ—  ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (8)
</Paragraph>

<Paragraph number="143" book="cula">
ᩋᨸᩁᩮᩈᨾ᩠ᨸᩥ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᩑᨠᩮᩣ ᩋᨵᩥᩈᩦᩃᩮ ᩈᩦᩃᩅᩥᨸᨶ᩠ᨶᩮᩣ ᩉᩮᩣᨲᩥ, ᩑᨠᩮᩣ ᩋᨩ᩠ᨫᩣᨧᩣᩁᩮ ᩋᩣᨧᩣᩁᩅᩥᨸᨶ᩠ᨶᩮᩣ ᩉᩮᩣᨲᩥ, ᩑᨠᩮᩣ ᩋᨲᩥᨴᩥᨭ᩠ᨮᩥᨿᩣ ᨴᩥᨭ᩠ᨮᩥᩅᩥᨸᨶ᩠ᨶᩮᩣ ᩉᩮᩣᨲᩥ—  ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (9)
</Paragraph>

<Paragraph number="144" book="cula">
ᩋᨸᩁᩮᩈᨾ᩠ᨸᩥ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᩑᨠᩮᩣ ᨻᩩᨴ᩠ᨵᩔ ᩋᩅᨱ᩠ᨱᩴ ᨽᩣᩈᨲᩥ, ᩑᨠᩮᩣ ᨵᨾ᩠ᨾᩔ ᩋᩅᨱ᩠ᨱᩴ ᨽᩣᩈᨲᩥ, ᩑᨠᩮᩣ ᩈᩴᨥᩔ ᩋᩅᨱ᩠ᨱᩴ ᨽᩣᩈᨲᩥ—  ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (10)
</Paragraph>

<Paragraph number="145" book="cula">
ᩋᨸᩁᩮᩈᨾ᩠ᨸᩥ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᩑᨠᩮᩣ ᨠᩣᨿᩥᨠᩮᨶ ᨴᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩑᨠᩮᩣ ᩅᩤᨧᩈᩥᨠᩮᨶ ᨴᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩑᨠᩮᩣ ᨠᩣᨿᩥᨠᩅᩤᨧᩈᩥᨠᩮᨶ ᨴᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ—  ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (11)
</Paragraph>

<Paragraph number="146" book="cula">
ᩋᨸᩁᩮᩈᨾ᩠ᨸᩥ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᩑᨠᩮᩣ ᨠᩣᨿᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩑᨠᩮᩣ ᩅᩤᨧᩈᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩑᨠᩮᩣ ᨠᩣᨿᩥᨠᩅᩤᨧᩈᩥᨠᩮᨶ ᩋᨶᩣᨧᩣᩁᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ—  ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (12)
</Paragraph>

<Paragraph number="147" book="cula">
ᩋᨸᩁᩮᩈᨾ᩠ᨸᩥ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᩑᨠᩮᩣ ᨠᩣᨿᩥᨠᩮᨶ ᩏᨸᨥᩣᨲᩥᨠᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩑᨠᩮᩣ ᩅᩤᨧᩈᩥᨠᩮᨶ ᩏᨸᨥᩣᨲᩥᨠᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩑᨠᩮᩣ ᨠᩣᨿᩥᨠᩅᩤᨧᩈᩥᨠᩮᨶ ᩏᨸᨥᩣᨲᩥᨠᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ—  ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (13)
</Paragraph>

<Paragraph number="148" book="cula">
ᩋᨸᩁᩮᩈᨾ᩠ᨸᩥ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. ᩑᨠᩮᩣ ᨠᩣᨿᩥᨠᩮᨶ ᨾᩥᨧ᩠ᨨᩣᨩᩦᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩑᨠᩮᩣ ᩅᩤᨧᩈᩥᨠᩮᨶ ᨾᩥᨧ᩠ᨨᩣᨩᩦᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ, ᩑᨠᩮᩣ ᨠᩣᨿᩥᨠᩅᩤᨧᩈᩥᨠᩮᨶ ᨾᩥᨧ᩠ᨨᩣᨩᩦᩅᩮᨶ ᩈᨾᨶ᩠ᨶᩣᨣᨲᩮᩣ ᩉᩮᩣᨲᩥ—  ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᨲᩥᨱ᩠ᨱᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᨿ᩠ᨿ. (14)

</Paragraph>
</Division>

<Paragraph number="149" type="center" book="cula">
ᩋᩣᨠᩘᨡᨾᩣᨶᨧᩩᨴ᩠ᨴᩈᨠᩴ ᨶᩥᨭ᩠ᨮᩥᨲᩴ.
</Paragraph>