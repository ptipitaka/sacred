---
title: "1.5.1 ᩋᨵᨾ᩠ᨾᨠᨾ᩠ᨾᨴ᩠ᩅᩤᨴᩈᨠ"
tableOfContents: false
sidebar:
  order: 1
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="48" book="cula">

<Paragraph number="220" book="cula">
ᨲᩦᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩴ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᩋᨵᨾ᩠ᨾᨠᨾ᩠ᨾᨬ᩠ᨧ ᩉᩮᩣᨲᩥ, ᩋᩅᩥᨶᨿᨠᨾ᩠ᨾᨬ᩠ᨧ, ᨴᩩᩅᩪᨸᩈᨶ᩠ᨲᨬ᩠ᨧ. ᩋᩈᨾ᩠ᨾᩩᨡᩣ ᨠᨲᩴ ᩉᩮᩣᨲᩥ, ᩋᨸ᩠ᨸᨭᩥᨸᩩᨧ᩠ᨨᩣ ᨠᨲᩴ ᩉᩮᩣᨲᩥ, ᩋᨸ᩠ᨸᨭᩥᨬ᩠ᨬᩣᨿ ᨠᨲᩴ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩴ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᩋᨵᨾ᩠ᨾᨠᨾ᩠ᨾᨬ᩠ᨧ ᩉᩮᩣᨲᩥ, ᩋᩅᩥᨶᨿᨠᨾ᩠ᨾᨬ᩠ᨧ, ᨴᩩᩅᩪᨸᩈᨶ᩠ᨲᨬ᩠ᨧ.
</Paragraph>

<Paragraph number="221" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩴ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᩋᨵᨾ᩠ᨾᨠᨾ᩠ᨾᨬ᩠ᨧ ᩉᩮᩣᨲᩥ, ᩋᩅᩥᨶᨿᨠᨾ᩠ᨾᨬ᩠ᨧ, ᨴᩩᩅᩪᨸᩈᨶ᩠ᨲᨬ᩠ᨧ. ᩋᨶᩣᨸᨲ᩠ᨲᩥᨿᩣ ᨠᨲᩴ ᩉᩮᩣᨲᩥ, ᩋᨴᩮᩈᨶᩣᨣᩤᨾᩥᨶᩥᨿᩣ ᩋᩣᨸᨲ᩠ᨲᩥᨿᩣ ᨠᨲᩴ ᩉᩮᩣᨲᩥ, ᨴᩮᩈᩥᨲᩣᨿ ᩋᩣᨸᨲ᩠ᨲᩥᨿᩣ ᨠᨲᩴ ᩉᩮᩣᨲᩥ …ᨸᩮ…  ᩋᨧᩮᩣᨴᩮᨲ᩠ᩅᩣ ᨠᨲᩴ ᩉᩮᩣᨲᩥ, ᩋᩈᩣᩁᩮᨲ᩠ᩅᩣ ᨠᨲᩴ ᩉᩮᩣᨲᩥ, ᩋᩣᨸᨲ᩠ᨲᩥᩴ ᩋᨶᩣᩁᩮᩣᨸᩮᨲ᩠ᩅᩣ ᨠᨲᩴ ᩉᩮᩣᨲᩥ …ᨸᩮ…  ᩋᩈᨾ᩠ᨾᩩᨡᩣ ᨠᨲᩴ ᩉᩮᩣᨲᩥ, ᩋᨵᨾ᩠ᨾᩮᨶ ᨠᨲᩴ ᩉᩮᩣᨲᩥ, ᩅᨣ᩠ᨣᩮᨶ ᨠᨲᩴ ᩉᩮᩣᨲᩥ …ᨸᩮ…  ᩋᨸ᩠ᨸᨭᩥᨸᩩᨧ᩠ᨨᩣ ᨠᨲᩴ ᩉᩮᩣᨲᩥ, ᩋᨵᨾ᩠ᨾᩮᨶ ᨠᨲᩴ ᩉᩮᩣᨲᩥ, ᩅᨣ᩠ᨣᩮᨶ ᨠᨲᩴ ᩉᩮᩣᨲᩥ …ᨸᩮ…  ᩋᨸ᩠ᨸᨭᩥᨬ᩠ᨬᩣᨿ ᨠᨲᩴ ᩉᩮᩣᨲᩥ, ᩋᨵᨾ᩠ᨾᩮᨶ ᨠᨲᩴ ᩉᩮᩣᨲᩥ, ᩅᨣ᩠ᨣᩮᨶ ᨠᨲᩴ ᩉᩮᩣᨲᩥ …ᨸᩮ…  ᩋᨶᩣᨸᨲ᩠ᨲᩥᨿᩣ ᨠᨲᩴ ᩉᩮᩣᨲᩥ, ᩋᨵᨾ᩠ᨾᩮᨶ ᨠᨲᩴ ᩉᩮᩣᨲᩥ, ᩅᨣ᩠ᨣᩮᨶ ᨠᨲᩴ ᩉᩮᩣᨲᩥ …ᨸᩮ…  ᩋᨴᩮᩈᨶᩣᨣᩤᨾᩥᨶᩥᨿᩣ ᩋᩣᨸᨲ᩠ᨲᩥᨿᩣ ᨠᨲᩴ ᩉᩮᩣᨲᩥ, ᩋᨵᨾ᩠ᨾᩮᨶ ᨠᨲᩴ ᩉᩮᩣᨲᩥ, ᩅᨣ᩠ᨣᩮᨶ ᨠᨲᩴ ᩉᩮᩣᨲᩥ …ᨸᩮ…  ᨴᩮᩈᩥᨲᩣᨿ ᩋᩣᨸᨲ᩠ᨲᩥᨿᩣ ᨠᨲᩴ ᩉᩮᩣᨲᩥ, ᩋᨵᨾ᩠ᨾᩮᨶ ᨠᨲᩴ ᩉᩮᩣᨲᩥ, ᩅᨣ᩠ᨣᩮᨶ ᨠᨲᩴ ᩉᩮᩣᨲᩥ …ᨸᩮ…  ᩋᨧᩮᩣᨴᩮᨲ᩠ᩅᩣ ᨠᨲᩴ ᩉᩮᩣᨲᩥ, ᩋᨵᨾ᩠ᨾᩮᨶ ᨠᨲᩴ ᩉᩮᩣᨲᩥ, ᩅᨣ᩠ᨣᩮᨶ ᨠᨲᩴ ᩉᩮᩣᨲᩥ …ᨸᩮ…  ᩋᩈᩣᩁᩮᨲ᩠ᩅᩣ ᨠᨲᩴ ᩉᩮᩣᨲᩥ, ᩋᨵᨾ᩠ᨾᩮᨶ ᨠᨲᩴ ᩉᩮᩣᨲᩥ, ᩅᨣ᩠ᨣᩮᨶ ᨠᨲᩴ ᩉᩮᩣᨲᩥ …ᨸᩮ…  ᩋᩣᨸᨲ᩠ᨲᩥᩴ ᩋᨶᩣᩁᩮᩣᨸᩮᨲ᩠ᩅᩣ ᨠᨲᩴ ᩉᩮᩣᨲᩥ, ᩋᨵᨾ᩠ᨾᩮᨶ ᨠᨲᩴ ᩉᩮᩣᨲᩥ, ᩅᨣ᩠ᨣᩮᨶ ᨠᨲᩴ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨲᩦᩉᩘᨣᩮᩉᩥ ᩈᨾᨶ᩠ᨶᩣᨣᨲᩴ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ, ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᩋᨵᨾ᩠ᨾᨠᨾ᩠ᨾᨬ᩠ᨧ ᩉᩮᩣᨲᩥ, ᩋᩅᩥᨶᨿᨠᨾ᩠ᨾᨬ᩠ᨧ, ᨴᩩᩅᩪᨸᩈᨶ᩠ᨲᨬ᩠ᨧ.

</Paragraph>
</Division>

<Paragraph number="222" type="center" book="cula">
ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩮᨸᨶᩦᨿᨠᨾ᩠ᨾᩮ

  
ᩋᨵᨾ᩠ᨾᨠᨾ᩠ᨾᨴ᩠ᩅᩤᨴᩈᨠᩴ ᨶᩥᨭ᩠ᨮᩥᨲᩴ.
</Paragraph>