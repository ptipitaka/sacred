---
title: "1.2.4 ᩋᨭ᩠ᨮᩣᩁᩈᩅᨲ᩠ᨲ"
tableOfContents: false
sidebar:
  order: 4
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="16" book="cula">

<Paragraph number="100" book="cula">
ᨶᩥᨿᩔᨠᨾ᩠ᨾᨠᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩈᨾ᩠ᨾᩣ ᩅᨲ᩠ᨲᩥᨲᨻ᩠ᨻᩴ. ᨲᨲᩕᩣᨿᩴ ᩈᨾ᩠ᨾᩣᩅᨲ᩠ᨲᨶᩣ—  ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩴ, ᨶ ᨶᩥᩔᨿᩮᩣ ᨴᩤᨲᨻ᩠ᨻᩮᩣ, ᨶ ᩈᩣᨾᨱᩮᩁᩮᩣ ᩏᨸᨭ᩠ᨮᩣᨸᩮᨲᨻ᩠ᨻᩮᩣ, ᨶ ᨽᩥᨠ᩠ᨡᩩᨶᩮᩣᩅᩤᨴᨠᩈᨾ᩠ᨾᩩᨲᩥ ᩈᩣᨴᩥᨲᨻ᩠ᨻᩣ, ᩈᨾ᩠ᨾᨲᩮᨶᨸᩥ ᨽᩥᨠ᩠ᨡᩩᨶᩥᨿᩮᩣ ᨶ ᩒᩅᨴᩥᨲᨻ᩠ᨻᩣ. ᨿᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᨶ ᨶᩥᨿᩔᨠᨾ᩠ᨾᩴ ᨠᨲᩴ ᩉᩮᩣᨲᩥ ᩈᩣ ᩋᩣᨸᨲ᩠ᨲᩥ ᨶ ᩋᩣᨸᨩ᩠ᨩᩥᨲᨻ᩠ᨻᩣ, ᩋᨬ᩠ᨬᩣ ᩅᩤ ᨲᩣᨴᩥᩈᩥᨠᩣ, ᨲᨲᩮᩣ ᩅᩤ ᨸᩣᨸᩥᨭ᩠ᨮᨲᩁᩣ; ᨠᨾ᩠ᨾᩴ ᨶ ᨣᩁᩉᩥᨲᨻ᩠ᨻᩴ, ᨠᨾ᩠ᨾᩥᨠᩣ ᨶ ᨣᩁᩉᩥᨲᨻ᩠ᨻᩣ. ᨶ ᨸᨠᨲᨲ᩠ᨲᩔ ᨽᩥᨠ᩠ᨡᩩᨶᩮᩣ ᩏᨸᩮᩣᩈᨳᩮᩣ ᨮᨸᩮᨲᨻ᩠ᨻᩮᩣ, ᨶ ᨸᩅᩤᩁᨱᩣ ᨮᨸᩮᨲᨻ᩠ᨻᩣ, ᨶ ᩈᩅᨧᨶᩦᨿᩴ ᨠᩣᨲᨻ᩠ᨻᩴ, ᨶ ᩋᨶᩩᩅᩤᨴᩮᩤ ᨸᨭ᩠ᨮᨸᩮᨲᨻ᩠ᨻᩮᩣ, ᨶ ᩒᨠᩣᩈᩮᩣ ᨠᩣᩁᩣᨸᩮᨲᨻ᩠ᨻᩮᩣ, ᨶ ᨧᩮᩣᨴᩮᨲᨻ᩠ᨻᩮᩣ, ᨶ ᩈᩣᩁᩮᨲᨻ᩠ᨻᩮᩣ, ᨶ ᨽᩥᨠ᩠ᨡᩪᩉᩥ ᩈᨾ᩠ᨸᨿᩮᩣᨩᩮᨲᨻ᩠ᨻᨶ᩺”ᨲᩥ.

</Paragraph>
</Division>

<Paragraph number="101" type="center" book="cula">
ᨶᩥᨿᩔᨠᨾ᩠ᨾᩮ ᩋᨭ᩠ᨮᩣᩁᩈᩅᨲ᩠ᨲᩴ ᨶᩥᨭ᩠ᨮᩥᨲᩴ.


</Paragraph>

<Division number="17" book="cula">

<Paragraph number="102" book="cula">
ᩋᨳ ᨡᩮᩣ ᩈᩴᨥᩮᩣ ᩈᩮᨿ᩠ᨿᩈᨠᩔ ᨽᩥᨠ᩠ᨡᩩᨶᩮᩣ ᨶᩥᨿᩔᨠᨾ᩠ᨾᩴ ᩋᨠᩣᩈᩥ—  ᨶᩥᩔᩣᨿ ᨲᩮ ᩅᨲ᩠ᨳᨻ᩠ᨻᨶ᩠ᨲᩥ. ᩈᩮᩣ ᩈᩴᨥᩮᨶ ᨶᩥᨿᩔᨠᨾ᩠ᨾᨠᨲᩮᩣ ᨠᩃ᩠ᨿᩣᨱᨾᩥᨲ᩠ᨲᩮ ᩈᩮᩅᨾᩣᨶᩮᩣ ᨽᨩᨾᩣᨶᩮᩣ ᨸᨿᩥᩁᩩᨸᩣᩈᨾᩣᨶᩮᩣ ᩏᨴ᩠ᨴᩥᩈᩣᨸᩮᨶ᩠ᨲᩮᩣ ᨸᩁᩥᨸᩩᨧ᩠ᨨᨶ᩠ᨲᩮᩣ ᨻᩉᩩᩔᩩᨲᩮᩣ ᩉᩮᩣᨲᩥ, ᩋᩣᨣᨲᩣᨣᨾᩮᩣ ᨵᨾ᩠ᨾᨵᩁᩮᩣ ᩅᩥᨶᨿᨵᩁᩮᩣ ᨾᩣᨲᩥᨠᩣᨵᩁᩮᩣ ᨸᨱ᩠ᨯᩥᨲᩮᩣ ᩅᩥᨿᨲ᩠ᨲᩮᩣ ᨾᩮᨵᩤᩅᩦ ᩃᨩ᩠ᨩᩦ ᨠᩩᨠ᩠ᨠᩩᨧ᩠ᨧᨠᩮᩣ ᩈᩥᨠ᩠ᨡᩣᨠᩣᨾᩮᩣ. ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᨽᩥᨠ᩠ᨡᩪ ᩏᨸᩈᩘᨠᨾᩥᨲ᩠ᩅᩣ ᩑᩅᩴ ᩅᨴᩮᨲᩥ—  “ᩋᩉᩴ, ᩋᩣᩅᩩᩈᩮᩣ, ᩈᩴᨥᩮᨶ ᨶᩥᨿᩔᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᩣᨾᩥ, ᩃᩮᩣᨾᩴ ᨸᩣᨲᩮᨾᩥ, ᨶᩮᨲ᩠ᨳᩣᩁᩴ ᩅᨲ᩠ᨲᩣᨾᩥ. ᨠᨳᩴ ᨶᩩ ᨡᩮᩣ ᨾᨿᩣ ᨸᨭᩥᨸᨩ᩠ᨩᩥᨲᨻ᩠ᨻᨶ᩺”ᨲᩥ? ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ… . “ᨲᩮᨶ ᩉᩥ, ᨽᩥᨠ᩠ᨡᩅᩮ, ᩈᩴᨥᩮᩣ ᩈᩮᨿ᩠ᨿᩈᨠᩔ ᨽᩥᨠ᩠ᨡᩩᨶᩮᩣ ᨶᩥᨿᩔᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᩩ.
</Paragraph>
</Division>