---
title: "1.3.6 ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩋᨭ᩠ᨮᩣᩁᩈᨠ"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="31" book="cula">

<Paragraph number="158" book="cula">
ᨸᨬ᩠ᨧᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨶ ᩏᨸᩈᨾ᩠ᨸᩣᨴᩮᨲᩥ, ᨶ ᨶᩥᩔᨿᩴ ᨴᩮᨲᩥ, ᨶ ᩈᩣᨾᨱᩮᩁᩴ ᩏᨸᨭ᩠ᨮᩣᨸᩮᨲᩥ, ᨶ ᨽᩥᨠ᩠ᨡᩩᨶᩮᩣᩅᩤᨴᨠᩈᨾ᩠ᨾᩩᨲᩥᩴ ᩈᩣᨴᩥᨿᨲᩥ, ᩈᨾ᩠ᨾᨲᩮᩣᨸᩥ ᨽᩥᨠ᩠ᨡᩩᨶᩥᨿᩮᩣ ᨶ ᩒᩅᨴᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ.
</Paragraph>

<Paragraph number="159" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨿᩣᨿ ᩋᩣᨸᨲ᩠ᨲᩥᨿᩣ ᩈᩴᨥᩮᨶ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᨲᩴ ᩉᩮᩣᨲᩥ ᨲᩴ ᩋᩣᨸᨲ᩠ᨲᩥᩴ ᨶ ᩋᩣᨸᨩ᩠ᨩᨲᩥ, ᩋᨬ᩠ᨬᩴ ᩅᩤ ᨲᩣᨴᩥᩈᩥᨠᩴ, ᨲᨲᩮᩣ ᩅᩤ ᨸᩣᨸᩥᨭ᩠ᨮᨲᩁᩴ; ᨠᨾ᩠ᨾᩴ ᨶ ᨣᩁᩉᨲᩥ, ᨠᨾ᩠ᨾᩥᨠᩮ ᨶ ᨣᩁᩉᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ.
</Paragraph>

<Paragraph number="160" book="cula">
ᩋᨭ᩠ᨮᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨶ ᨸᨠᨲᨲ᩠ᨲᩔ ᨽᩥᨠ᩠ᨡᩩᨶᩮᩣ ᩏᨸᩮᩣᩈᨳᩴ ᨮᨸᩮᨲᩥ, ᨶ ᨸᩅᩤᩁᨱᩴ ᨮᨸᩮᨲᩥ, ᨶ ᩈᩅᨧᨶᩦᨿᩴ ᨠᩁᩮᩣᨲᩥ, ᨶ ᩋᨶᩩᩅᩤᨴᩴ ᨸᨭ᩠ᨮᨸᩮᨲᩥ, ᨶ ᩒᨠᩣᩈᩴ ᨠᩣᩁᩮᨲᩥ, ᨶ ᨧᩮᩣᨴᩮᨲᩥ, ᨶ ᩈᩣᩁᩮᨲᩥ, ᨶ ᨽᩥᨠ᩠ᨡᩪᩉᩥ ᩈᨾ᩠ᨸᨿᩮᩣᨩᩮᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᩋᨭ᩠ᨮᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ.

</Paragraph>
</Division>

<Paragraph number="161" type="center" book="cula">
ᨸᨻ᩠ᨻᩣᨩᨶᩦᨿᨠᨾ᩠ᨾᩮ ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩋᨭ᩠ᨮᩣᩁᩈᨠᩴ ᨶᩥᨭ᩠ᨮᩥᨲᩴ.


</Paragraph>

<Division number="32" book="cula">

<Paragraph number="162" book="cula">
ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨸᨭᩥᨸ᩠ᨸᩔᨾ᩠ᨽᩮᨲᨻ᩠ᨻᩴ. ᨲᩮᨶ, ᨽᩥᨠ᩠ᨡᩅᩮ, ᨸᨻ᩠ᨻᩣᨩᨶᩦᨿᨠᨾ᩠ᨾᨠᨲᩮᨶ ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩅᩩᨯ᩠ᨰᩣᨶᩴ ᨽᩥᨠ᩠ᨡᩪᨶᩴ ᨸᩣᨴᩮ ᩅᨶ᩠ᨴᩥᨲ᩠ᩅᩣ ᩏᨠ᩠ᨠᩩᨭᩥᨠᩴ ᨶᩥᩈᩦᨴᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  ‘ᩋᩉᩴ, ᨽᨶ᩠ᨲᩮ, ᩈᩴᨥᩮᨶ ᨸᨻ᩠ᨻᩣᨩᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᩣᨾᩥ, ᩃᩮᩣᨾᩴ ᨸᩣᨲᩮᨾᩥ, ᨶᩮᨲ᩠ᨳᩣᩁᩴ ᩅᨲ᩠ᨲᩣᨾᩥ, ᨸᨻ᩠ᨻᩣᨩᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᩣᨾᩦ’ᨲᩥ. ᨴᩩᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩣ. ᨲᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

<Paragraph number="163" book="cula">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᩈᩴᨥᩮᨶ ᨸᨻ᩠ᨻᩣᨩᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᨸᨻ᩠ᨻᩣᨩᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="164" book="cula">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᩈᩴᨥᩮᨶ ᨸᨻ᩠ᨻᩣᨩᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᨸᨻ᩠ᨻᩣᨩᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨸᨻ᩠ᨻᩣᨩᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="165" book="cula">
ᨴᩩᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ…  ᨲᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ. ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᩈᩴᨥᩮᨶ ᨸᨻ᩠ᨻᩣᨩᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᨸᨻ᩠ᨻᩣᨩᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨸᨻ᩠ᨻᩣᨩᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="166" book="cula">
ᨸᨭᩥᨸ᩠ᨸᩔᨴ᩠ᨵᩴ ᩈᩴᨥᩮᨶ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨸᨻ᩠ᨻᩣᨩᨶᩦᨿᨠᨾ᩠ᨾᩴ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’”ᨲᩥ.

</Paragraph>
</Division>

<Paragraph number="167" type="center" book="cula">
ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨶᩥᨭ᩠ᨮᩥᨲᩴ ᨲᨲᩥᨿᩴ.
</Paragraph>