---
title: "1.4.3 ᩋᩣᨠᩘᨡᨾᩣᨶᨧᨲᩩᨠ᩠ᨠ"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39" book="cula">

<Paragraph number="186" book="cula">
ᨸᨬ᩠ᨧᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᨿ᩠ᨿ. ᨣᩥᩉᩦᨶᩴ ᩋᩃᩣᨽᩣᨿ ᨸᩁᩥᩈᨠ᩠ᨠᨲᩥ, ᨣᩥᩉᩦᨶᩴ ᩋᨶᨲ᩠ᨳᩣᨿ ᨸᩁᩥᩈᨠ᩠ᨠᨲᩥ, ᨣᩥᩉᩦᨶᩴ ᩋᨶᩣᩅᩤᩈᩣᨿ ᨸᩁᩥᩈᨠ᩠ᨠᨲᩥ, ᨣᩥᩉᩦ ᩋᨠ᩠ᨠᩮᩣᩈᨲᩥ ᨸᩁᩥᨽᩣᩈᨲᩥ, ᨣᩥᩉᩦ ᨣᩥᩉᩦᩉᩥ ᨽᩮᨴᩮᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᨿ᩠ᨿ. (1)
</Paragraph>

<Paragraph number="187" book="cula">
ᩋᨸᩁᩮᩉᩥᨸᩥ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᨿ᩠ᨿ. ᨣᩥᩉᩦᨶᩴ ᨻᩩᨴ᩠ᨵᩔ ᩋᩅᨱ᩠ᨱᩴ ᨽᩣᩈᨲᩥ, ᨣᩥᩉᩦᨶᩴ ᨵᨾ᩠ᨾᩔ ᩋᩅᨱ᩠ᨱᩴ ᨽᩣᩈᨲᩥ, ᨣᩥᩉᩦᨶᩴ ᩈᩴᨥᩔ ᩋᩅᨱ᩠ᨱᩴ ᨽᩣᩈᨲᩥ, ᨣᩥᩉᩦ ᩉᩦᨶᩮᨶ ᨡᩩᩴᩈᩮᨲᩥ ᩉᩦᨶᩮᨶ ᩅᨾ᩠ᨽᩮᨲᩥ, ᨣᩥᩉᩦᨶᩴ ᨵᨾ᩠ᨾᩥᨠᩴ ᨸᨭᩥᩔᩅᩴ ᨶ ᩈᨧ᩠ᨧᩣᨸᩮᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩔ ᨽᩥᨠ᩠ᨡᩩᨶᩮᩣ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᨿ᩠ᨿ. (2)
</Paragraph>

<Paragraph number="188" book="cula">
ᨸᨬ᩠ᨧᨶ᩠ᨶᩴ, ᨽᩥᨠ᩠ᨡᩅᩮ, ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᨿ᩠ᨿ. ᩑᨠᩮᩣ ᨣᩥᩉᩦᨶᩴ ᩋᩃᩣᨽᩣᨿ ᨸᩁᩥᩈᨠ᩠ᨠᨲᩥ, ᩑᨠᩮᩣ ᨣᩥᩉᩦᨶᩴ ᩋᨶᨲ᩠ᨳᩣᨿ ᨸᩁᩥᩈᨠ᩠ᨠᨲᩥ, ᩑᨠᩮᩣ ᨣᩥᩉᩦᨶᩴ ᩋᨶᩣᩅᩤᩈᩣᨿ ᨸᩁᩥᩈᨠ᩠ᨠᨲᩥ, ᩑᨠᩮᩣ ᨣᩥᩉᩦ ᩋᨠ᩠ᨠᩮᩣᩈᨲᩥ ᨸᩁᩥᨽᩣᩈᨲᩥ, ᩑᨠᩮᩣ ᨣᩥᩉᩦ ᨣᩥᩉᩦᩉᩥ ᨽᩮᨴᩮᨲᩥ—  ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᨶ᩠ᨶᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᨿ᩠ᨿ. (3)
</Paragraph>

<Paragraph number="189" book="cula">
ᩋᨸᩁᩮᩈᨾ᩠ᨸᩥ, ᨽᩥᨠ᩠ᨡᩅᩮ, ᨸᨬ᩠ᨧᨶ᩠ᨶᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᨿ᩠ᨿ. ᩑᨠᩮᩣ ᨣᩥᩉᩦᨶᩴ ᨻᩩᨴ᩠ᨵᩔ ᩋᩅᨱ᩠ᨱᩴ ᨽᩣᩈᨲᩥ, ᩑᨠᩮᩣ ᨣᩥᩉᩦᨶᩴ ᨵᨾ᩠ᨾᩔ ᩋᩅᨱ᩠ᨱᩴ ᨽᩣᩈᨲᩥ, ᩑᨠᩮᩣ ᨣᩥᩉᩦᨶᩴ ᩈᩴᨥᩔ ᩋᩅᨱ᩠ᨱᩴ ᨽᩣᩈᨲᩥ, ᩑᨠᩮᩣ ᨣᩥᩉᩦ ᩉᩦᨶᩮᨶ ᨡᩩᩴᩈᩮᨲᩥ ᩉᩦᨶᩮᨶ ᩅᨾ᩠ᨽᩮᨲᩥ, ᩑᨠᩮᩣ ᨣᩥᩉᩦᨶᩴ ᨵᨾ᩠ᨾᩥᨠᩴ ᨸᨭᩥᩔᩅᩴ ᨶ ᩈᨧ᩠ᨧᩣᨸᩮᨲᩥ—  ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᨶ᩠ᨶᩴ ᨽᩥᨠ᩠ᨡᩪᨶᩴ, ᩋᩣᨠᩘᨡᨾᩣᨶᩮᩣ ᩈᩴᨥᩮᩣ, ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᨿ᩠ᨿ. (4)

</Paragraph>
</Division>

<Paragraph number="190" type="center" book="cula">
ᩋᩣᨠᩘᨡᨾᩣᨶᨧᨲᩩᨠ᩠ᨠᩴ ᨶᩥᨭ᩠ᨮᩥᨲᩴ.
</Paragraph>