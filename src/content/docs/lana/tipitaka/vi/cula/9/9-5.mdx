---
title: "9.5 ᨵᨾ᩠ᨾᩥᨠᩣᨵᨾ᩠ᨾᩥᨠᨸᩣᨲᩥᨾᩮᩣᨠ᩠ᨡᨭ᩠ᨮᨸᨶ"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="387" book="cula">

<Paragraph number="1883" book="cula">
ᩑᨠᩴ, ᨽᩥᨠ᩠ᨡᩅᩮ, ᩋᨵᨾ᩠ᨾᩥᨠᩴ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩴ, ᩑᨠᩴ ᨵᨾ᩠ᨾᩥᨠᩴ; ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩴ, ᨴ᩠ᩅᩮ ᩋᨵᨾ᩠ᨾᩥᨠᩣᨶᩥ; ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ, ᨴ᩠ᩅᩮ ᨵᨾ᩠ᨾᩥᨠᩣᨶᩥ; ᨲᩦᨱᩥ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ, ᨲᩦᨱᩥ ᨵᨾ᩠ᨾᩥᨠᩣᨶᩥ; ᨧᨲ᩠ᨲᩣᩁᩥ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ, ᨧᨲ᩠ᨲᩣᩁᩥ ᨵᨾ᩠ᨾᩥᨠᩣᨶᩥ; ᨸᨬ᩠ᨧ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ, ᨸᨬ᩠ᨧ ᨵᨾ᩠ᨾᩥᨠᩣᨶᩥ; ᨨ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ, ᨨ ᨵᨾ᩠ᨾᩥᨠᩣᨶᩥ; ᩈᨲ᩠ᨲ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ, ᩈᨲ᩠ᨲ ᨵᨾ᩠ᨾᩥᨠᩣᨶᩥ; ᩋᨭ᩠ᨮ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ, ᩋᨭ᩠ᨮ ᨵᨾ᩠ᨾᩥᨠᩣᨶᩥ; ᨶᩅ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ, ᨶᩅ ᨵᨾ᩠ᨾᩥᨠᩣᨶᩥ; ᨴᩈ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ, ᨴᩈ ᨵᨾ᩠ᨾᩥᨠᩣᨶᩥ.
</Paragraph>

<Paragraph number="1884" book="cula">
ᨠᨲᨾᩴ ᩑᨠᩴ ᩋᨵᨾ᩠ᨾᩥᨠᩴ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩴ? ᩋᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ—  ᩍᨴᩴ ᩑᨠᩴ ᩋᨵᨾ᩠ᨾᩥᨠᩴ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩴ. ᨠᨲᨾᩴ ᩑᨠᩴ ᨵᨾ᩠ᨾᩥᨠᩴ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩴ? ᩈᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ—  ᩍᨴᩴ ᩑᨠᩴ ᨵᨾ᩠ᨾᩥᨠᩴ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩴ.
</Paragraph>

<Paragraph number="1885" book="cula">
ᨠᨲᨾᩣᨶᩥ ᨴ᩠ᩅᩮ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩋᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩋᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ—  ᩍᨾᩣᨶᩥ ᨴ᩠ᩅᩮ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨠᨲᨾᩣᨶᩥ ᨴ᩠ᩅᩮ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩈᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩈᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ—  ᩍᨾᩣᨶᩥ ᨴ᩠ᩅᩮ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ.
</Paragraph>

<Paragraph number="1886" book="cula">
ᨠᨲᨾᩣᨶᩥ ᨲᩦᨱᩥ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩋᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩋᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩋᨾᩪᩃᩥᨠᩣᨿ ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ—  ᩍᨾᩣᨶᩥ ᨲᩦᨱᩥ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨠᨲᨾᩣᨶᩥ ᨲᩦᨱᩥ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩈᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩈᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩈᨾᩪᩃᩥᨠᩣᨿ ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ—  ᩍᨾᩣᨶᩥ ᨲᩦᨱᩥ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ.
</Paragraph>

<Paragraph number="1887" book="cula">
ᨠᨲᨾᩣᨶᩥ ᨧᨲ᩠ᨲᩣᩁᩥ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩋᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩋᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩋᨾᩪᩃᩥᨠᩣᨿ ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩋᨾᩪᩃᩥᨠᩣᨿ ᩋᩣᨩᩦᩅᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ—  ᩍᨾᩣᨶᩥ ᨧᨲ᩠ᨲᩣᩁᩥ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨠᨲᨾᩣᨶᩥ ᨧᨲ᩠ᨲᩣᩁᩥ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩈᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩈᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩈᨾᩪᩃᩥᨠᩣᨿ ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩈᨾᩪᩃᩥᨠᩣᨿ ᩋᩣᨩᩦᩅᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ—  ᩍᨾᩣᨶᩥ ᨧᨲ᩠ᨲᩣᩁᩥ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ.
</Paragraph>

<Paragraph number="1888" book="cula">
ᨠᨲᨾᩣᨶᩥ ᨸᨬ᩠ᨧ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩋᨾᩪᩃᨠᩮᨶ ᨸᩣᩁᩣᨩᩥᨠᩮᨶ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩋᨾᩪᩃᨠᩮᨶ ᩈᩴᨥᩣᨴᩥᩈᩮᩈᩮᨶ …ᨸᩮ…  ᩋᨾᩪᩃᨠᩮᨶ ᨸᩣᨧᩥᨲ᩠ᨲᩥᨿᩮᨶ…  ᩋᨾᩪᩃᨠᩮᨶ ᨸᩣᨭᩥᨴᩮᩈᨶᩦᨿᩮᨶ…  ᩋᨾᩪᩃᨠᩮᨶ ᨴᩩᨠ᩠ᨠᨭᩮᨶ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ—  ᩍᨾᩣᨶᩥ ᨸᨬ᩠ᨧ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨠᨲᨾᩣᨶᩥ ᨸᨬ᩠ᨧ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩈᨾᩪᩃᨠᩮᨶ ᨸᩣᩁᩣᨩᩥᨠᩮᨶ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩈᨾᩪᩃᨠᩮᨶ ᩈᩴᨥᩣᨴᩥᩈᩮᩈᩮᨶ …ᨸᩮ…  ᨸᩣᨧᩥᨲ᩠ᨲᩥᨿᩮᨶ…  ᨸᩣᨭᩥᨴᩮᩈᨶᩦᨿᩮᨶ…  ᨴᩩᨠ᩠ᨠᨭᩮᨶ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ—  ᩍᨾᩣᨶᩥ ᨸᨬ᩠ᨧ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ.
</Paragraph>

<Paragraph number="1889" book="cula">
ᨠᨲᨾᩣᨶᩥ ᨨ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩋᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ, ᩋᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᨠᨲᩣᨿ; ᩋᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ, ᩋᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᨠᨲᩣᨿ; ᩋᨾᩪᩃᩥᨠᩣᨿ ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ, ᩋᨾᩪᩃᩥᨠᩣᨿ ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᨠᨲᩣᨿ—  ᩍᨾᩣᨶᩥ ᨨ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨠᨲᨾᩣᨶᩥ ᨨ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩈᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ, ᩈᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᨠᨲᩣᨿ; ᩈᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ …ᨸᩮ…  ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ …ᨸᩮ…  ᨠᨲᩣᨿ—  ᩍᨾᩣᨶᩥ ᨨ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ.
</Paragraph>

<Paragraph number="1890" book="cula">
ᨠᨲᨾᩣᨶᩥ ᩈᨲ᩠ᨲ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩋᨾᩪᩃᨠᩮᨶ ᨸᩣᩁᩣᨩᩥᨠᩮᨶ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩋᨾᩪᩃᨠᩮᨶ ᩈᩴᨥᩣᨴᩥᩈᩮᩈᩮᨶ …ᨸᩮ…  ᨳᩩᩃᩖᨧ᩠ᨧᨿᩮᨶ ᨸᩣᨧᩥᨲ᩠ᨲᩥᨿᩮᨶ ᨸᩣᨭᩥᨴᩮᩈᨶᩦᨿᩮᨶ ᨴᩩᨠ᩠ᨠᨭᩮᨶ ᨴᩩᨻ᩠ᨽᩣᩈᩥᨲᩮᨶ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ—  ᩍᨾᩣᨶᩥ ᩈᨲ᩠ᨲ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨠᨲᨾᩣᨶᩥ ᩈᨲ᩠ᨲ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩈᨾᩪᩃᨠᩮᨶ ᨸᩣᩁᩣᨩᩥᨠᩮᨶ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ, ᩈᨾᩪᩃᨠᩮᨶ ᩈᩴᨥᩣᨴᩥᩈᩮᩈᩮᨶ …ᨸᩮ…  ᨳᩩᩃᩖᨧ᩠ᨧᨿᩮᨶ ᨸᩣᨧᩥᨲ᩠ᨲᩥᨿᩮᨶ ᨸᩣᨭᩥᨴᩮᩈᨶᩦᨿᩮᨶ ᨴᩩᨠ᩠ᨠᨭᩮᨶ ᨴᩩᨻ᩠ᨽᩣᩈᩥᨲᩮᨶ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ—  ᩍᨾᩣᨶᩥ ᩈᨲ᩠ᨲ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ.
</Paragraph>

<Paragraph number="1891" book="cula">
ᨠᨲᨾᩣᨶᩥ ᩋᨭ᩠ᨮ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩋᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ, ᩋᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᨠᨲᩣᨿ; ᩋᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ …ᨸᩮ…  ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ …ᨸᩮ…  ᩋᩣᨩᩦᩅᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ …ᨸᩮ…  ᨠᨲᩣᨿ—  ᩍᨾᩣᨶᩥ ᩋᨭ᩠ᨮ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨠᨲᨾᩣᨶᩥ ᩋᨭ᩠ᨮ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩈᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ, ᩈᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᨠᨲᩣᨿ; ᩈᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ …ᨸᩮ…  ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ …ᨸᩮ…  ᩋᩣᨩᩦᩅᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ …ᨸᩮ…  ᨠᨲᩣᨿ—  ᩍᨾᩣᨶᩥ ᩋᨭ᩠ᨮ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ.
</Paragraph>

<Paragraph number="1892" book="cula">
ᨠᨲᨾᩣᨶᩥ ᨶᩅ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩋᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ, ᩋᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᨠᨲᩣᨿ, ᩋᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᨠᨲᩣᨠᨲᩣᨿ; ᩋᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ …ᨸᩮ…  ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ …ᨸᩮ…  ᨠᨲᩣᨿ …ᨸᩮ…  ᨠᨲᩣᨠᨲᩣᨿ—  ᩍᨾᩣᨶᩥ ᨶᩅ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨠᨲᨾᩣᨶᩥ ᨶᩅ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᩈᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ, ᩈᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᨠᨲᩣᨿ, ᩈᨾᩪᩃᩥᨠᩣᨿ ᩈᩦᩃᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᨠᨲᩣᨠᨲᩣᨿ; ᩈᨾᩪᩃᩥᨠᩣᨿ ᩋᩣᨧᩣᩁᩅᩥᨸᨲ᩠ᨲᩥᨿᩣ …ᨸᩮ…  ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᨸᩣᨲᩥᨾᩮᩣᨠ᩠ᨡᩴ ᨮᨸᩮᨲᩥ ᩋᨠᨲᩣᨿ …ᨸᩮ…  ᨠᨲᩣᨿ …ᨸᩮ…  ᨠᨲᩣᨠᨲᩣᨿ—  ᩍᨾᩣᨶᩥ ᨶᩅ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ.
</Paragraph>

<Paragraph number="1893" book="cula">
ᨠᨲᨾᩣᨶᩥ ᨴᩈ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᨶ ᨸᩣᩁᩣᨩᩥᨠᩮᩣ ᨲᩔᩴ ᨸᩁᩥᩈᩣᨿᩴ ᨶᩥᩈᩥᨶ᩠ᨶᩮᩣ ᩉᩮᩣᨲᩥ, ᨶ ᨸᩣᩁᩣᨩᩥᨠᨠᨳᩣ ᩅᩥᨸ᩠ᨸᨠᨲᩣ ᩉᩮᩣᨲᩥ; ᨶ ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᩮᩣ ᨲᩔᩴ ᨸᩁᩥᩈᩣᨿᩴ ᨶᩥᩈᩥᨶ᩠ᨶᩮᩣ ᩉᩮᩣᨲᩥ, ᨶ ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᨳᩣ ᩅᩥᨸ᩠ᨸᨠᨲᩣ ᩉᩮᩣᨲᩥ; ᨵᨾ᩠ᨾᩥᨠᩴ ᩈᩣᨾᨣ᩠ᨣᩥᩴ ᩏᨸᩮᨲᩥ, ᨶ ᨵᨾ᩠ᨾᩥᨠᩴ ᩈᩣᨾᨣ᩠ᨣᩥᩴ ᨸᨧ᩠ᨧᩣᨴᩥᨿᨲᩥ, ᨶ ᨵᨾ᩠ᨾᩥᨠᩣᨿ ᩈᩣᨾᨣ᩠ᨣᩥᨿᩣ ᨸᨧ᩠ᨧᩣᨴᩤᨶᨠᨳᩣ ᩅᩥᨸ᩠ᨸᨠᨲᩣ ᩉᩮᩣᨲᩥ; ᨶ ᩈᩦᩃᩅᩥᨸᨲ᩠ᨲᩥᨿᩣ ᨴᩥᨭ᩠ᨮᩈᩩᨲᨸᩁᩥᩈᩘᨠᩥᨲᩮᩣ ᩉᩮᩣᨲᩥ, ᨶ ᩋᩣᨧᩣᩁᩅᩥᨸᨲ᩠ᨲᩥᨿᩣ ᨴᩥᨭ᩠ᨮᩈᩩᨲᨸᩁᩥᩈᩘᨠᩥᨲᩮᩣ ᩉᩮᩣᨲᩥ, ᨶ ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᨴᩥᨭ᩠ᨮᩈᩩᨲᨸᩁᩥᩈᩘᨠᩥᨲᩮᩣ ᩉᩮᩣᨲᩥ—  ᩍᨾᩣᨶᩥ ᨴᩈ ᩋᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ. ᨠᨲᨾᩣᨶᩥ ᨴᩈ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ? ᨸᩣᩁᩣᨩᩥᨠᩮᩣ ᨲᩔᩴ ᨸᩁᩥᩈᩣᨿᩴ ᨶᩥᩈᩥᨶ᩠ᨶᩮᩣ ᩉᩮᩣᨲᩥ, ᨸᩣᩁᩣᨩᩥᨠᨠᨳᩣ ᩅᩥᨸ᩠ᨸᨠᨲᩣ ᩉᩮᩣᨲᩥ; ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᩮᩣ ᨲᩔᩴ ᨸᩁᩥᩈᩣᨿᩴ ᨶᩥᩈᩥᨶ᩠ᨶᩮᩣ ᩉᩮᩣᨲᩥ, ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᨳᩣ ᩅᩥᨸ᩠ᨸᨠᨲᩣ ᩉᩮᩣᨲᩥ; ᨵᨾ᩠ᨾᩥᨠᩴ ᩈᩣᨾᨣ᩠ᨣᩥᩴ ᨶ ᩏᨸᩮᨲᩥ, ᨵᨾ᩠ᨾᩥᨠᩴ ᩈᩣᨾᨣ᩠ᨣᩥᩴ ᨸᨧ᩠ᨧᩣᨴᩥᨿᨲᩥ, ᨵᨾ᩠ᨾᩥᨠᩣᨿ ᩈᩣᨾᨣ᩠ᨣᩥᨿᩣ ᨸᨧ᩠ᨧᩣᨴᩤᨶᨠᨳᩣ ᩅᩥᨸ᩠ᨸᨠᨲᩣ ᩉᩮᩣᨲᩥ; ᩈᩦᩃᩅᩥᨸᨲ᩠ᨲᩥᨿᩣ ᨴᩥᨭ᩠ᨮᩈᩩᨲᨸᩁᩥᩈᩘᨠᩥᨲᩮᩣ ᩉᩮᩣᨲᩥ, ᩋᩣᨧᩣᩁᩅᩥᨸᨲ᩠ᨲᩥᨿᩣ ᨴᩥᨭ᩠ᨮᩈᩩᨲᨸᩁᩥᩈᩘᨠᩥᨲᩮᩣ ᩉᩮᩣᨲᩥ, ᨴᩥᨭ᩠ᨮᩥᩅᩥᨸᨲ᩠ᨲᩥᨿᩣ ᨴᩥᨭ᩠ᨮᩈᩩᨲᨸᩁᩥᩈᩘᨠᩥᨲᩮᩣ ᩉᩮᩣᨲᩥ—  ᩍᨾᩣᨶᩥ ᨴᩈ ᨵᨾ᩠ᨾᩥᨠᩣᨶᩥ ᨸᩣᨲᩥᨾᩮᩣᨠ᩠ᨡᨭ᩠ᨮᨸᨶᩣᨶᩥ.
</Paragraph>
</Division>