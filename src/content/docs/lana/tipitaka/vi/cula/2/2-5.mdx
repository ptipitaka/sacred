---
title: "2.5 ᩋᨻ᩠ᨽᩣᨶᩣᩁᩉᩅᨲ᩠ᨲ"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="95" book="cula">

<Paragraph number="474" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨻ᩠ᨽᩣᨶᩣᩁᩉᩣ ᨽᩥᨠ᩠ᨡᩪ ᩈᩣᨴᩥᨿᨶ᩠ᨲᩥ ᨸᨠᨲᨲ᩠ᨲᩣᨶᩴ ᨽᩥᨠ᩠ᨡᩪᨶᩴ ᩋᨽᩥᩅᩤᨴᨶᩴ ᨸᨧ᩠ᨧᩩᨭ᩠ᨮᩣᨶᩴ …ᨸᩮ…  ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨻ᩠ᨽᩣᨶᩣᩁᩉᩣ ᨽᩥᨠ᩠ᨡᩪ ᩈᩣᨴᩥᨿᩥᩔᨶ᩠ᨲᩥ ᨸᨠᨲᨲ᩠ᨲᩣᨶᩴ ᨽᩥᨠ᩠ᨡᩪᨶᩴ ᩋᨽᩥᩅᩤᨴᨶᩴ ᨸᨧ᩠ᨧᩩᨭ᩠ᨮᩣᨶᩴ …ᨸᩮ…  ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᨶ᩺”ᨲᩥ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ.
</Paragraph>

<Paragraph number="475" book="cula">
ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨽᩥᨠ᩠ᨡᩩᩈᩴᨥᩴ ᩈᨶ᩠ᨶᩥᨸᩣᨲᩣᨸᩮᨲ᩠ᩅᩣ ᨽᩥᨠ᩠ᨡᩪ ᨸᨭᩥᨸᩩᨧ᩠ᨨᩥ—  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩣ ᨽᩥᨠ᩠ᨡᩪ ᩈᩣᨴᩥᨿᨶ᩠ᨲᩥ ᨸᨠᨲᨲ᩠ᨲᩣᨶᩴ ᨽᩥᨠ᩠ᨡᩪᨶᩴ ᩋᨽᩥᩅᩤᨴᨶᩴ ᨸᨧ᩠ᨧᩩᨭ᩠ᨮᩣᨶᩴ …ᨸᩮ…  ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᨶ᩺”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ—  “ᩋᨶᨶᩩᨧ᩠ᨨᩅᩥᨠᩴ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩣ ᨽᩥᨠ᩠ᨡᩪ ᩈᩣᨴᩥᨿᩥᩔᨶ᩠ᨲᩥ ᨸᨠᨲᨲ᩠ᨲᩣᨶᩴ ᨽᩥᨠ᩠ᨡᩪᨶᩴ ᩋᨽᩥᩅᩤᨴᨶᩴ ᨸᨧ᩠ᨧᩩᨭ᩠ᨮᩣᨶᩴ …ᨸᩮ…  ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᩴ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩅᩥᨣᩁᩉᩥᨲ᩠ᩅᩣ …ᨸᩮ…  ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨶ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩮᨶ ᨽᩥᨠ᩠ᨡᩩᨶᩣ ᩈᩣᨴᩥᨲᨻ᩠ᨻᩴ ᨸᨠᨲᨲ᩠ᨲᩣᨶᩴ ᨽᩥᨠ᩠ᨡᩪᨶᩴ ᩋᨽᩥᩅᩤᨴᨶᩴ ᨸᨧ᩠ᨧᩩᨸᨭ᩠ᨮᩣᨶᩴ …ᨸᩮ…  ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᩴ. ᨿᩮᩣ ᩈᩣᨴᩥᨿᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩣᨶᩴ ᨽᩥᨠ᩠ᨡᩪᨶᩴ ᨾᩥᨳᩩ ᨿᨳᩣᩅᩩᨯ᩠ᨰᩴ ᩋᨽᩥᩅᩤᨴᨶᩴ ᨸᨧ᩠ᨧᩩᨭ᩠ᨮᩣᨶᩴ …ᨸᩮ…  ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᩴ. ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩣᨶᩴ ᨽᩥᨠ᩠ᨡᩪᨶᩴ ᨸᨬ᩠ᨧ ᨿᨳᩣᩅᩩᨯ᩠ᨰᩴ—  ᩏᨸᩮᩣᩈᨳᩴ, ᨸᩅᩤᩁᨱᩴ, ᩅᩔᩥᨠᩈᩣᨭᩥᨠᩴ, ᩒᨱᩮᩣᨩᨶᩴ, ᨽᨲ᩠ᨲᩴ. ᨲᩮᨶ ᩉᩥ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩣᨶᩴ ᨽᩥᨠ᩠ᨡᩪᨶᩴ ᩅᨲ᩠ᨲᩴ ᨸᨬ᩠ᨬᨸᩮᩔᩣᨾᩥ ᨿᨳᩣ ᩋᨻ᩠ᨽᩣᨶᩣᩁᩉᩮᩉᩥ ᨽᩥᨠ᩠ᨡᩪᩉᩥ ᩅᨲ᩠ᨲᩥᨲᨻ᩠ᨻᩴ.
</Paragraph>

</Division>
<Division number="96" book="cula">

<Paragraph number="476" book="cula">
ᩋᨻ᩠ᨽᩣᨶᩣᩁᩉᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩈᨾ᩠ᨾᩣ ᩅᨲ᩠ᨲᩥᨲᨻ᩠ᨻᩴ. ᨲᨲᩕᩣᨿᩴ ᩈᨾ᩠ᨾᩣᩅᨲ᩠ᨲᨶᩣ—
</Paragraph>

<Paragraph number="477" book="cula">
ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩴ …ᨸᩮ…  (ᨿᨳᩣ ᩉᩮᨭ᩠ᨮᩣ, ᨲᨳᩣ ᩅᩥᨲ᩠ᨳᩣᩁᩮᨲᨻ᩠ᨻᩴ) ᨶ ᨽᩥᨠ᩠ᨡᩪᩉᩥ ᩈᨾ᩠ᨸᨿᩮᩣᨩᩮᨲᨻ᩠ᨻᩴ.
</Paragraph>

<Paragraph number="478" book="cula">
ᨶ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩮᨶ ᨽᩥᨠ᩠ᨡᩩᨶᩣ ᨸᨠᨲᨲ᩠ᨲᩔ ᨽᩥᨠ᩠ᨡᩩᨶᩮᩣ ᨸᩩᩁᨲᩮᩣ ᨣᨶ᩠ᨲᨻ᩠ᨻᩴ, ᨶ ᨸᩩᩁᨲᩮᩣ ᨶᩥᩈᩦᨴᩥᨲᨻ᩠ᨻᩴ. ᨿᩮᩣ ᩉᩮᩣᨲᩥ ᩈᩴᨥᩔ ᩋᩣᩈᨶᨸᩁᩥᨿᨶ᩠ᨲᩮᩣ ᩈᩮᨿ᩠ᨿᩣᨸᩁᩥᨿᨶ᩠ᨲᩮᩣ ᩅᩥᩉᩣᩁᨸᩁᩥᨿᨶ᩠ᨲᩮᩣ ᩈᩮᩣ ᨲᩔ ᨸᨴᩤᨲᨻ᩠ᨻᩮᩣ. ᨲᩮᨶ ᨧ ᩈᩮᩣ ᩈᩣᨴᩥᨲᨻ᩠ᨻᩮᩣ.
</Paragraph>

<Paragraph number="479" book="cula">
ᨶ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩮᨶ ᨽᩥᨠ᩠ᨡᩩᨶᩣ ᨸᨠᨲᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᩩᩁᩮᩈᨾᨱᩮᨶ ᩅᩤ ᨸᨧ᩠ᨨᩣᩈᨾᨱᩮᨶ ᩅᩤ ᨠᩩᩃᩣᨶᩥ ᩏᨸᩈᩘᨠᨾᩥᨲᨻ᩠ᨻᩣᨶᩥ; ᨶ ᩋᩣᩁᨬ᩠ᨬᩥᨠᩘᨣᩴ ᩈᨾᩣᨴᩤᨲᨻ᩠ᨻᩴ; ᨶ ᨸᩥᨱ᩠ᨯᨸᩣᨲᩥᨠᩘᨣᩴ ᩈᨾᩣᨴᩤᨲᨻ᩠ᨻᩴ; ᨶ ᨧ ᨲᨸ᩠ᨸᨧ᩠ᨧᨿᩣ ᨸᩥᨱ᩠ᨯᨸᩣᨲᩮᩣ ᨶᩦᩉᩁᩣᨸᩮᨲᨻ᩠ᨻᩮᩣ—  ᨾᩣ ᨾᩴ ᨩᩣᨶᩥᩴᩈᩪᨲᩥ.
</Paragraph>

<Paragraph number="480" book="cula">
ᨶ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᩣᩅᩤᩈᩣ ᩋᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ, ᩋᨬ᩠ᨬᨲᩕ ᨸᨠᨲᨲ᩠ᨲᩮᨶ, ᩋᨬ᩠ᨬᨲᩕ ᩋᨶ᩠ᨲᩁᩣᨿᩣ.
</Paragraph>

<Paragraph number="481" book="cula">
ᨶ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᩣᩅᩤᩈᩣ ᩋᨽᩥᨠ᩠ᨡᩩᨠᩮᩣ ᩋᨶᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ, ᩋᨬ᩠ᨬᨲᩕ ᨸᨠᨲᨲ᩠ᨲᩮᨶ, ᩋᨬ᩠ᨬᨲᩕ ᩋᨶ᩠ᨲᩁᩣᨿᩣ …ᨸᩮ… . (ᨿᨳᩣ ᩉᩮᨭ᩠ᨮᩣ, ᨲᨳᩣ ᩅᩥᨲ᩠ᨳᩣᩁᩮᨲᨻ᩠ᨻᩣ.)
</Paragraph>

<Paragraph number="482" book="cula">
ᨣᨶ᩠ᨲᨻ᩠ᨻᩮᩣ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᩣᩅᩤᩈᩣ …ᨸᩮ…  ᩋᨶᩣᩅᩤᩈᩣ …ᨸᩮ…  ᩋᩣᩅᩤᩈᩣ ᩅᩤ ᩋᨶᩣᩅᩤᩈᩣ ᩅᩤ ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᨶᩣᩅᩤᩈᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᩅᩤ ᩋᨶᩣᩅᩤᩈᩮᩣ ᩅᩤ, ᨿᨲ᩠ᨳᩔᩩ ᨽᩥᨠ᩠ᨡᩪ ᩈᨾᩣᨶᩈᩴᩅᩤᩈᨠᩣ, ᨿᩴ ᨩᨬ᩠ᨬᩣ ᩈᨠ᩠ᨠᩮᩣᨾᩥ ᩋᨩ᩠ᨩᩮᩅ ᨣᨶ᩠ᨲᩩᨶ᩠ᨲᩥ.
</Paragraph>

<Paragraph number="483" book="cula">
ᨶ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩮᨶ ᨽᩥᨠ᩠ᨡᩩᨶᩣ ᨸᨠᨲᨲ᩠ᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩑᨠᨧ᩠ᨨᨶ᩠ᨶᩮ ᩋᩣᩅᩤᩈᩮ ᩅᨲ᩠ᨳᨻ᩠ᨻᩴ, ᨶ ᩑᨠᨧ᩠ᨨᨶ᩠ᨶᩮ ᩋᨶᩣᩅᩤᩈᩮ ᩅᨲ᩠ᨳᨻ᩠ᨻᩴ, ᨶ ᩑᨠᨧ᩠ᨨᨶ᩠ᨶᩮ ᩋᩣᩅᩤᩈᩮ ᩅᩤ ᩋᨶᩣᩅᩤᩈᩮ ᩅᩤ ᩅᨲ᩠ᨳᨻ᩠ᨻᩴ; ᨸᨠᨲᨲ᩠ᨲᩴ ᨽᩥᨠ᩠ᨡᩩᩴ ᨴᩥᩈ᩠ᩅᩣ ᩋᩣᩈᨶᩣ ᩅᩩᨭ᩠ᨮᩣᨲᨻ᩠ᨻᩴ, ᨸᨠᨲᨲ᩠ᨲᩮᩣ ᨽᩥᨠ᩠ᨡᩩ ᩋᩣᩈᨶᩮᨶ ᨶᩥᨾᨶ᩠ᨲᩮᨲᨻ᩠ᨻᩮᩣ; ᨶ ᨸᨠᨲᨲ᩠ᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩑᨠᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ, ᨶ ᨶᩦᨧᩮ ᩋᩣᩈᨶᩮ ᨶᩥᩈᩥᨶ᩠ᨶᩮ ᩏᨧ᩠ᨧᩮ ᩋᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ, ᨶ ᨨᨾᩣᨿᩴ ᨶᩥᩈᩥᨶ᩠ᨶᩮ ᩋᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ; ᨶ ᩑᨠᨧᩘᨠᨾᩮ ᨧᩘᨠᨾᩥᨲᨻ᩠ᨻᩴ, ᨶ ᨶᩦᨧᩮ ᨧᩘᨠᨾᩮ ᨧᩘᨠᨾᨶ᩠ᨲᩮ ᩏᨧ᩠ᨧᩮ ᨧᩘᨠᨾᩮ ᨧᩘᨠᨾᩥᨲᨻ᩠ᨻᩴ, ᨶ ᨨᨾᩣᨿᩴ ᨧᩘᨠᨾᨶ᩠ᨲᩮ ᨧᩘᨠᨾᩮ ᨧᩘᨠᨾᩥᨲᨻ᩠ᨻᩴ.
</Paragraph>

<Paragraph number="484" book="cula">
ᨶ, ᨽᩥᨠ᩠ᨡᩅᩮ, ᩋᨻ᩠ᨽᩣᨶᩣᩁᩉᩮᨶ ᨽᩥᨠ᩠ᨡᩩᨶᩣ ᨸᩣᩁᩥᩅᩤᩈᩥᨠᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ …ᨸᩮ…  ᨾᩪᩃᩣᨿᨸᨭᩥᨠᩔᨶᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ …ᨸᩮ…  ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ …ᨸᩮ…  ᨾᩣᨶᨲ᩠ᨲᨧᩣᩁᩥᨠᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ …ᨸᩮ…  ᩋᨻ᩠ᨽᩣᨶᩣᩁᩉᩮᨶ ᩅᩩᨯ᩠ᨰᨲᩁᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩑᨠᨧ᩠ᨨᨶ᩠ᨶᩮ ᩋᩣᩅᩤᩈᩮ ᩅᨲ᩠ᨳᨻ᩠ᨻᩴ, ᨶ ᩑᨠᨧ᩠ᨨᨶ᩠ᨶᩮ ᩋᨶᩣᩅᩤᩈᩮ ᩅᨲ᩠ᨳᨻ᩠ᨻᩴ; ᨶ ᩑᨠᨧ᩠ᨨᨶ᩠ᨶᩮ ᩋᩣᩅᩤᩈᩮ ᩅᩤ ᩋᨶᩣᩅᩤᩈᩮ ᩅᩤ ᩅᨲ᩠ᨳᨻ᩠ᨻᩴ; ᨶ ᩑᨠᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ, ᨶ ᨶᩦᨧᩮ ᩋᩣᩈᨶᩮ ᨶᩥᩈᩥᨶ᩠ᨶᩮ ᩏᨧ᩠ᨧᩮ ᩋᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ, ᨶ ᨨᨾᩣᨿᩴ ᨶᩥᩈᩥᨶ᩠ᨶᩮ ᩋᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ; ᨶ ᩑᨠᨧᩘᨠᨾᩮ ᨧᩘᨠᨾᩥᨲᨻ᩠ᨻᩴ, ᨶ ᨶᩦᨧᩮ ᨧᩘᨠᨾᩮ ᨧᩘᨠᨾᨶ᩠ᨲᩮ ᩏᨧ᩠ᨧᩮ ᨧᩘᨠᨾᩮ ᨧᩘᨠᨾᩥᨲᨻ᩠ᨻᩴ, ᨶ ᨨᨾᩣᨿᩴ ᨧᩘᨠᨾᨶ᩠ᨲᩮ ᨧᩘᨠᨾᩮ ᨧᩘᨠᨾᩥᨲᨻ᩠ᨻᩴ.
</Paragraph>

<Paragraph number="485" book="cula">
ᩋᨻ᩠ᨽᩣᨶᩣᩁᩉᨧᨲᩩᨲ᩠ᨳᩮᩣ ᨧᩮ, ᨽᩥᨠ᩠ᨡᩅᩮ, ᨸᩁᩥᩅᩤᩈᩴ ᨴᨴᩮᨿ᩠ᨿ, ᨾᩪᩃᩣᨿ ᨸᨭᩥᨠᩔᩮᨿ᩠ᨿ, ᨾᩣᨶᨲ᩠ᨲᩴ ᨴᨴᩮᨿ᩠ᨿ, ᨲᩴᩅᩦᩈᩮᩣ ᩋᨻ᩠ᨽᩮᨿ᩠ᨿ, ᩋᨠᨾ᩠ᨾᩴ, ᨶ ᨧ ᨠᩁᨱᩦᨿᨶ᩺”ᨲᩥ.

</Paragraph>
</Division>

<Paragraph number="486" book="cula">
ᩋᨻ᩠ᨽᩣᨶᩣᩁᩉᩅᨲ᩠ᨲᩴ ᨶᩥᨭ᩠ᨮᩥᨲᩴ.

  
ᨸᩣᩁᩥᩅᩤᩈᩥᨠᨠ᩠ᨡᨶ᩠ᨵᨠᩮᩣ ᨴᩩᨲᩥᨿᩮᩣ.

  
ᩍᨾᨾ᩠ᩉᩥ ᨡᨶ᩠ᨵᨠᩮ ᩅᨲ᩠ᨳᩪ ᨸᨬ᩠ᨧ.



</Paragraph>

<Paragraph number="487" type="center" book="cula">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="488" type="verses" book="cula">
_ᨸᩣᩁᩥᩅᩤᩈᩥᨠᩣ ᩈᩣᨴᩮᨶ᩠ᨲᩥ,_  
_ᨸᨠᨲᨲ᩠ᨲᩣᨶ ᨽᩥᨠ᩠ᨡᩩᨶᩴ;_  
_ᩋᨽᩥᩅᩤᨴᨶᩴ ᨸᨧ᩠ᨧᩩᨭ᩠ᨮᩣᨶᩴ,_  
_ᩋᨬ᩠ᨩᩃᩥᨬ᩠ᨧ ᩈᩣᨾᩦᨧᩥᨿᩴ._  

</Paragraph>

<Paragraph number="489" type="verses" book="cula">
_ᩋᩣᩈᨶᩴ ᩈᩮᨿ᩠ᨿᩣᨽᩥᩉᩣᩁᩴ,_  
_ᨸᩣᨴᩮᩤ ᨸᩦᨮᩴ ᨠᨳᩃᩥᨠᩴ;_  
_ᨸᨲ᩠ᨲᩴ ᨶᩉᩣᨶᩮ ᨸᩁᩥᨠᨾ᩠ᨾᩴ,_  
ᩏᨩ᩠ᨫᩣᨿᨶ᩠ᨲᩥ ᨧ ᨸᩮᩈᩃᩣ._  

</Paragraph>

<Paragraph number="490" type="verses" book="cula">
_ᨴᩩᨠ᩠ᨠᨭᩴ ᩈᩣᨴᩥᨿᨶ᩠ᨲᩔ,_  
_ᨾᩥᨳᩩ ᨸᨬ᩠ᨧ ᨿᨳᩣᩅᩩᨯ᩠ᨰᩴ;_  
ᩏᨸᩮᩣᩈᨳᩴ ᨸᩅᩤᩁᨱᩴ,_  
_ᩅᩔᩥᨠᩮᩣᨱᩮᩣᨩᨽᩮᩣᨩᨶᩴ._  

</Paragraph>

<Paragraph number="491" type="verses" book="cula">
_ᩈᨾ᩠ᨾᩣ ᨧ ᩅᨲ᩠ᨲᨶᩣ ᨲᨲ᩠ᨳ,_  
_ᨸᨠᨲᨲ᩠ᨲᩔ ᨣᨧ᩠ᨨᨶ᩠ᨲᩴ;_  
_ᨿᩮᩣ ᨧ ᩉᩮᩣᨲᩥ ᨸᩁᩥᨿᨶ᩠ᨲᩮᩣ,_  
_ᨸᩩᩁᩮ ᨸᨧ᩠ᨨᩣ ᨲᨳᩮᩅ ᨧ._  

</Paragraph>

<Paragraph number="492" type="verses" book="cula">
_ᩋᩣᩁᨬ᩠ᨬᨸᩥᨱ᩠ᨯᨶᩦᩉᩣᩁᩮᩣ,_  
_ᩋᩣᨣᨶ᩠ᨲᩩᨠᩮ ᩏᨸᩮᩣᩈᨳᩮ;_  
_ᨸᩅᩤᩁᨱᩣᨿ ᨴᩪᨲᩮᨶ,_  
_ᨣᨶ᩠ᨲᨻ᩠ᨻᩮᩣ ᨧ ᩈᨽᩥᨠ᩠ᨡᩩᨠᩮᩣ._  

</Paragraph>

<Paragraph number="493" type="verses" book="cula">
_ᩑᨠᨧ᩠ᨨᨶ᩠ᨶᩮ ᨧ ᩅᩩᨭ᩠ᨮᩣᨶᩴ,_  
_ᨲᨳᩮᩅ ᨧ ᨶᩥᨾᨶ᩠ᨲᨿᩮ;_  
_ᩋᩣᩈᨶᩮ ᨶᩦᨧᩮ ᨧᩘᨠᨾᩮ,_  
_ᨨᨾᩣᨿᩴ ᨧᩘᨠᨾᩮᨶ ᨧ._  

</Paragraph>

<Paragraph number="494" type="verses" book="cula">
_ᩅᩩᨯ᩠ᨰᨲᩁᩮᨶ ᩋᨠᨾ᩠ᨾᩴ,_  
_ᩁᨲ᩠ᨲᩥᨧ᩠ᨨᩮᨴᩤ ᨧ ᩈᩮᩣᨵᨶᩣ;_  
_ᨶᩥᨠ᩠ᨡᩥᨸᨶᩴ ᩈᨾᩣᨴᩤᨶᩴ,_  
_ᩅᨲ᩠ᨲᩴᩅ ᨸᩣᩁᩥᩅᩤᩈᩥᨠᩮ._  

</Paragraph>

<Paragraph number="495" type="verses" book="cula">
_ᨾᩪᩃᩣᨿ ᨾᩣᨶᨲ᩠ᨲᩣᩁᩉᩣ,_  
_ᨲᨳᩣ ᨾᩣᨶᨲ᩠ᨲᨧᩣᩁᩥᨠᩣ;_  
_ᩋᨻ᩠ᨽᩣᨶᩣᩁᩉᩮ ᨶᨿᩮᩣ ᨧᩣᨸᩥ,_  
_ᩈᨾ᩠ᨽᩮᨴᩴ ᨶᨿᨲᩮᩣ ᨸᩩᨶ._  

</Paragraph>

<Paragraph number="496" type="verses" book="cula">
_ᨸᩣᩁᩥᩅᩤᩈᩥᨠᩮᩈᩩ ᨲᨿᩮᩣ,_  
_ᨧᨲᩩ ᨾᩣᨶᨲ᩠ᨲᨧᩣᩁᩥᨠᩮ;_  
_ᨶ ᩈᨾᩮᨶ᩠ᨲᩥ ᩁᨲ᩠ᨲᩥᨧ᩠ᨨᩮᨴᩮᩈᩩ,_  
_ᨾᩣᨶᨲ᩠ᨲᩮᩈᩩ ᨧ ᨴᩮᩅᩈᩥ;_  
_ᨴ᩠ᩅᩮ ᨠᨾ᩠ᨾᩣ ᩈᨴᩥᩈᩣ ᩈᩮᩈᩣ,_  
_ᨲᨿᩮᩣ ᨠᨾ᩠ᨾᩣ ᩈᨾᩣᩈᨾᩣᨲᩥ._  


</Paragraph>

<Paragraph number="497" type="center" book="cula">
ᨸᩣᩁᩥᩅᩤᩈᩥᨠᨠ᩠ᨡᨶ᩠ᨵᨠᩴ ᨶᩥᨭ᩠ᨮᩥᨲᩴ.
</Paragraph>