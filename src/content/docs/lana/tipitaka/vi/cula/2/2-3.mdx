---
title: "2.3 ᨾᩣᨶᨲ᩠ᨲᩣᩁᩉᩅᨲ᩠ᨲ"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="88" book="cula">

<Paragraph number="428" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨾᩣᨶᨲ᩠ᨲᩣᩁᩉᩣ ᨽᩥᨠ᩠ᨡᩪ ᩈᩣᨴᩥᨿᨶ᩠ᨲᩥ ᨸᨠᨲᨲ᩠ᨲᩣᨶᩴ ᨽᩥᨠ᩠ᨡᩪᨶᩴ ᩋᨽᩥᩅᩤᨴᨶᩴ, ᨸᨧ᩠ᨧᩩᨭ᩠ᨮᩣᨶᩴ, ᩋᨬ᩠ᨩᩃᩥᨠᨾ᩠ᨾᩴ, ᩈᩣᨾᩦᨧᩥᨠᨾ᩠ᨾᩴ, ᩋᩣᩈᨶᩣᨽᩥᩉᩣᩁᩴ, ᩈᩮᨿ᩠ᨿᩣᨽᩥᩉᩣᩁᩴ, ᨸᩣᨴᩮᩤᨴᨠᩴ ᨸᩣᨴᨸᩦᨮᩴ, ᨸᩣᨴᨠᨳᩃᩥᨠᩴ, ᨸᨲ᩠ᨲᨧᩦᩅᩁᨸ᩠ᨸᨭᩥᨣ᩠ᨣᩉᨱᩴ, ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨾᩣᨶᨲ᩠ᨲᩣᩁᩉᩣ ᨽᩥᨠ᩠ᨡᩪ ᩈᩣᨴᩥᨿᩥᩔᨶ᩠ᨲᩥ ᨸᨠᨲᨲ᩠ᨲᩣᨶᩴ ᨽᩥᨠ᩠ᨡᩪᨶᩴ ᩋᨽᩥᩅᩤᨴᨶᩴ, ᨸᨧ᩠ᨧᩩᨭ᩠ᨮᩣᨶᩴ, ᩋᨬ᩠ᨩᩃᩥᨠᨾ᩠ᨾᩴ, ᩈᩣᨾᩦᨧᩥᨠᨾ᩠ᨾᩴ, ᩋᩣᩈᨶᩣᨽᩥᩉᩣᩁᩴ, ᩈᩮᨿ᩠ᨿᩣᨽᩥᩉᩣᩁᩴ, ᨸᩣᨴᩮᩤᨴᨠᩴ ᨸᩣᨴᨸᩦᨮᩴ, ᨸᩣᨴᨠᨳᩃᩥᨠᩴ, ᨸᨲ᩠ᨲᨧᩦᩅᩁᨸ᩠ᨸᨭᩥᨣ᩠ᨣᩉᨱᩴ, ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᨶ᩺”ᨲᩥ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩣ ᨽᩥᨠ᩠ᨡᩪ ᩈᩣᨴᩥᨿᨶ᩠ᨲᩥ ᨸᨠᨲᨲ᩠ᨲᩣᨶᩴ ᨽᩥᨠ᩠ᨡᩪᨶᩴ ᩋᨽᩥᩅᩤᨴᨶᩴ, ᨸᨧ᩠ᨧᩩᨭ᩠ᨮᩣᨶᩴ …ᨸᩮ…  ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᨶ᩺”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ—  “ᩋᨶᨶᩩᨧ᩠ᨨᩅᩥᨠᩴ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩣ ᨽᩥᨠ᩠ᨡᩪ ᩈᩣᨴᩥᨿᩥᩔᨶ᩠ᨲᩥ ᨸᨠᨲᨲ᩠ᨲᩣᨶᩴ ᨽᩥᨠ᩠ᨡᩪᨶᩴ ᩋᨽᩥᩅᩤᨴᨶᩴ …ᨸᩮ…  ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᩴ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩅᩥᨣᩁᩉᩥᨲ᩠ᩅᩣ …ᨸᩮ…  ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᩣᨴᩥᨲᨻ᩠ᨻᩴ ᨸᨠᨲᨲ᩠ᨲᩣᨶᩴ ᨽᩥᨠ᩠ᨡᩪᨶᩴ ᩋᨽᩥᩅᩤᨴᨶᩴ, ᨸᨧ᩠ᨧᩩᨭ᩠ᨮᩣᨶᩴ …ᨸᩮ…  ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᩴ. ᨿᩮᩣ ᩈᩣᨴᩥᨿᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩣᨶᩴ ᨽᩥᨠ᩠ᨡᩪᨶᩴ ᨾᩥᨳᩩ ᨿᨳᩣᩅᩩᨯ᩠ᨰᩴ ᩋᨽᩥᩅᩤᨴᨶᩴ, ᨸᨧ᩠ᨧᩩᨭ᩠ᨮᩣᨶᩴ …ᨸᩮ…  ᨶᩉᩣᨶᩮ ᨸᩥᨭ᩠ᨮᩥᨸᩁᩥᨠᨾ᩠ᨾᩴ. ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩣᨶᩴ ᨽᩥᨠ᩠ᨡᩪᨶᩴ ᨸᨬ᩠ᨧ ᨿᨳᩣᩅᩩᨯ᩠ᨰᩴ—  ᩏᨸᩮᩣᩈᨳᩴ, ᨸᩅᩤᩁᨱᩴ, ᩅᩔᩥᨠᩈᩣᨭᩥᨠᩴ, ᩒᨱᩮᩣᨩᨶᩴ, ᨽᨲ᩠ᨲᩴ. ᨲᩮᨶ ᩉᩥ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩣᨶᩴ ᨽᩥᨠ᩠ᨡᩪᨶᩴ ᩅᨲ᩠ᨲᩴ ᨸᨬ᩠ᨬᨸᩮᩔᩣᨾᩥ ᨿᨳᩣ ᨾᩣᨶᨲ᩠ᨲᩣᩁᩉᩮᩉᩥ ᨽᩥᨠ᩠ᨡᩪᩉᩥ ᩅᨲ᩠ᨲᩥᨲᨻ᩠ᨻᩴ.
</Paragraph>

</Division>
<Division number="89" book="cula">

<Paragraph number="429" book="cula">
ᨾᩣᨶᨲ᩠ᨲᩣᩁᩉᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩈᨾ᩠ᨾᩣ ᩅᨲ᩠ᨲᩥᨲᨻ᩠ᨻᩴ. ᨲᨲᩕᩣᨿᩴ ᩈᨾ᩠ᨾᩣᩅᨲ᩠ᨲᨶᩣ—
</Paragraph>

<Paragraph number="430" book="cula">
ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩴ …ᨸᩮ…  (ᨿᨳᩣ ᨾᩪᩃᩣᨿᨸᨭᩥᨠᩔᨶᩣ, ᨲᨳᩣ ᩅᩥᨲ᩠ᨳᩣᩁᩮᨲᨻ᩠ᨻᩴ.) ᨶ ᨽᩥᨠ᩠ᨡᩪᩉᩥ ᩈᨾ᩠ᨸᨿᩮᩣᨩᩮᨲᨻ᩠ᨻᩴ.
</Paragraph>

<Paragraph number="431" book="cula">
ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᨸᨠᨲᨲ᩠ᨲᩔ ᨽᩥᨠ᩠ᨡᩩᨶᩮᩣ ᨸᩩᩁᨲᩮᩣ ᨣᨶ᩠ᨲᨻ᩠ᨻᩴ, ᨶ ᨸᩩᩁᨲᩮᩣ ᨶᩥᩈᩦᨴᩥᨲᨻ᩠ᨻᩴ. ᨿᩮᩣ ᩉᩮᩣᨲᩥ ᩈᩴᨥᩔ ᩋᩣᩈᨶᨸᩁᩥᨿᨶ᩠ᨲᩮᩣ ᩈᩮᨿ᩠ᨿᩣᨸᩁᩥᨿᨶ᩠ᨲᩮᩣ ᩅᩥᩉᩣᩁᨸᩁᩥᨿᨶ᩠ᨲᩮᩣ ᩈᩮᩣ ᨲᩔ ᨸᨴᩤᨲᨻ᩠ᨻᩮᩣ. ᨲᩮᨶ ᨧ ᩈᩮᩣ ᩈᩣᨴᩥᨲᨻ᩠ᨻᩮᩣ.
</Paragraph>

<Paragraph number="432" book="cula">
ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᨸᨠᨲᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᩩᩁᩮᩈᨾᨱᩮᨶ ᩅᩤ ᨸᨧ᩠ᨨᩣᩈᨾᨱᩮᨶ ᩅᩤ ᨠᩩᩃᩣᨶᩥ ᩏᨸᩈᩘᨠᨾᩥᨲᨻ᩠ᨻᩣᨶᩥ, ᨶ ᩋᩣᩁᨬ᩠ᨬᩥᨠᩘᨣᩴ ᩈᨾᩣᨴᩤᨲᨻ᩠ᨻᩴ, ᨶ ᨸᩥᨱ᩠ᨯᨸᩣᨲᩥᨠᩘᨣᩴ ᩈᨾᩣᨴᩤᨲᨻ᩠ᨻᩴ, ᨶ ᨧ ᨲᨸ᩠ᨸᨧ᩠ᨧᨿᩣ ᨸᩥᨱ᩠ᨯᨸᩣᨲᩮᩣ ᨶᩦᩉᩁᩣᨸᩮᨲᨻ᩠ᨻᩮᩣ—  ᨾᩣ ᨾᩴ ᨩᩣᨶᩥᩴᩈᩪᨲᩥ.
</Paragraph>

<Paragraph number="433" book="cula">
ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᩣᩅᩤᩈᩣ ᩋᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ, ᩋᨬ᩠ᨬᨲᩕ ᨸᨠᨲᨲ᩠ᨲᩮᨶ, ᩋᨬ᩠ᨬᨲᩕ ᩋᨶ᩠ᨲᩁᩣᨿᩣ.
</Paragraph>

<Paragraph number="434" book="cula">
ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᩣᩅᩤᩈᩣ ᩋᨽᩥᨠ᩠ᨡᩩᨠᩮᩣ ᩋᨶᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ, ᩋᨬ᩠ᨬᨲᩕ ᨸᨠᨲᨲ᩠ᨲᩮᨶ, ᩋᨬ᩠ᨬᨲᩕ ᩋᨶ᩠ᨲᩁᩣᨿᩣ.
</Paragraph>

<Paragraph number="435" book="cula">
ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᩣᩅᩤᩈᩣ ᩋᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᩅᩤ ᩋᨶᩣᩅᩤᩈᩮᩣ ᩅᩤ ᨣᨶ᩠ᨲᨻ᩠ᨻᩮᩣ, ᩋᨬ᩠ᨬᨲᩕ ᨸᨠᨲᨲ᩠ᨲᩮᨶ, ᩋᨬ᩠ᨬᨲᩕ ᩋᨶ᩠ᨲᩁᩣᨿᩣ.
</Paragraph>

<Paragraph number="436" book="cula">
ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᨶᩣᩅᩤᩈᩣ ᩋᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ …ᨸᩮ…  ᩋᨽᩥᨠ᩠ᨡᩩᨠᩮᩣ ᩋᨶᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ …ᨸᩮ…  ᩋᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᩅᩤ ᩋᨶᩣᩅᩤᩈᩮᩣ ᩅᩤ ᨣᨶ᩠ᨲᨻ᩠ᨻᩮᩣ, ᩋᨬ᩠ᨬᨲᩕ ᨸᨠᨲᨲ᩠ᨲᩮᨶ, ᩋᨬ᩠ᨬᨲᩕ ᩋᨶ᩠ᨲᩁᩣᨿᩣ.
</Paragraph>

<Paragraph number="437" book="cula">
ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᩣᩅᩤᩈᩣ ᩅᩤ ᩋᨶᩣᩅᩤᩈᩣ ᩅᩤ ᩋᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ …ᨸᩮ…  ᩋᨽᩥᨠ᩠ᨡᩩᨠᩮᩣ ᩋᨶᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ …ᨸᩮ…  ᩋᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᩅᩤ ᩋᨶᩣᩅᩤᩈᩮᩣ ᩅᩤ ᨣᨶ᩠ᨲᨻ᩠ᨻᩮᩣ, ᩋᨬ᩠ᨬᨲᩕ ᨸᨠᨲᨲ᩠ᨲᩮᨶ, ᩋᨬ᩠ᨬᨲᩕ ᩋᨶ᩠ᨲᩁᩣᨿᩣ.
</Paragraph>

<Paragraph number="438" book="cula">
ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᩣᩅᩤᩈᩣ ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᨶᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᩅᩤ ᩋᨶᩣᩅᩤᩈᩮᩣ ᩅᩤ ᨣᨶ᩠ᨲᨻ᩠ᨻᩮᩣ, ᨿᨲ᩠ᨳᩔᩩ ᨽᩥᨠ᩠ᨡᩪ ᨶᩣᨶᩣᩈᩴᩅᩤᩈᨠᩣ, ᩋᨬ᩠ᨬᨲᩕ ᨸᨠᨲᨲ᩠ᨲᩮᨶ, ᩋᨬ᩠ᨬᨲᩕ ᩋᨶ᩠ᨲᩁᩣᨿᩣ.
</Paragraph>

<Paragraph number="439" book="cula">
ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᨶᩣᩅᩤᩈᩣ ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᨶᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᩅᩤ ᩋᨶᩣᩅᩤᩈᩮᩣ ᩅᩤ ᨣᨶ᩠ᨲᨻ᩠ᨻᩮᩣ, ᨿᨲ᩠ᨳᩔᩩ ᨽᩥᨠ᩠ᨡᩪ ᨶᩣᨶᩣᩈᩴᩅᩤᩈᨠᩣ, ᩋᨬ᩠ᨬᨲᩕ ᨸᨠᨲᨲ᩠ᨲᩮᨶ, ᩋᨬ᩠ᨬᨲᩕ ᩋᨶ᩠ᨲᩁᩣᨿᩣ.
</Paragraph>

<Paragraph number="440" book="cula">
ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᩣᩅᩤᩈᩣ ᩅᩤ ᩋᨶᩣᩅᩤᩈᩣ ᩅᩤ ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᨶᩣᩅᩤᩈᩮᩣ ᨣᨶ᩠ᨲᨻ᩠ᨻᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᩅᩤ ᩋᨶᩣᩅᩤᩈᩮᩣ ᩅᩤ ᨣᨶ᩠ᨲᨻ᩠ᨻᩮᩣ, ᨿᨲ᩠ᨳᩔᩩ ᨽᩥᨠ᩠ᨡᩪ ᨶᩣᨶᩣᩈᩴᩅᩤᩈᨠᩣ, ᩋᨬ᩠ᨬᨲᩕ ᨸᨠᨲᨲ᩠ᨲᩮᨶ, ᩋᨬ᩠ᨬᨲᩕ ᩋᨶ᩠ᨲᩁᩣᨿᩣ.
</Paragraph>

<Paragraph number="441" book="cula">
ᨣᨶ᩠ᨲᨻ᩠ᨻᩮᩣ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᩣᩅᩤᩈᩣ ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᨶᩣᩅᩤᩈᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᩅᩤ ᩋᨶᩣᩅᩤᩈᩮᩣ ᩅᩤ, ᨿᨲ᩠ᨳᩔᩩ ᨽᩥᨠ᩠ᨡᩪ ᩈᨾᩣᨶᩈᩴᩅᩤᩈᨠᩣ, ᨿᩴ ᨩᨬ᩠ᨬᩣ ᩈᨠ᩠ᨠᩮᩣᨾᩥ ᩋᨩ᩠ᨩᩮᩅ ᨣᨶ᩠ᨲᩩᨶ᩠ᨲᩥ.
</Paragraph>

<Paragraph number="442" book="cula">
ᨣᨶ᩠ᨲᨻ᩠ᨻᩮᩣ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᨶᩣᩅᩤᩈᩣ ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᨶᩣᩅᩤᩈᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᩅᩤ ᩋᨶᩣᩅᩤᩈᩮᩣ ᩅᩤ, ᨿᨲ᩠ᨳᩔᩩ ᨽᩥᨠ᩠ᨡᩪ ᩈᨾᩣᨶᩈᩴᩅᩤᩈᨠᩣ, ᨿᩴ ᨩᨬ᩠ᨬᩣ ᩈᨠ᩠ᨠᩮᩣᨾᩥ ᩋᨩ᩠ᨩᩮᩅ ᨣᨶ᩠ᨲᩩᨶ᩠ᨲᩥ.
</Paragraph>

<Paragraph number="443" book="cula">
ᨣᨶ᩠ᨲᨻ᩠ᨻᩮᩣ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨽᩥᨠ᩠ᨡᩩᨠᩣ ᩋᩣᩅᩤᩈᩣ ᩅᩤ ᩋᨶᩣᩅᩤᩈᩣ ᩅᩤ ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᨶᩣᩅᩤᩈᩮᩣ …ᨸᩮ…  ᩈᨽᩥᨠ᩠ᨡᩩᨠᩮᩣ ᩋᩣᩅᩤᩈᩮᩣ ᩅᩤ ᩋᨶᩣᩅᩤᩈᩮᩣ ᩅᩤ, ᨿᨲ᩠ᨳᩔᩩ ᨽᩥᨠ᩠ᨡᩪ ᩈᨾᩣᨶᩈᩴᩅᩤᩈᨠᩣ, ᨿᩴ ᨩᨬ᩠ᨬᩣ ᩈᨠ᩠ᨠᩮᩣᨾᩥ ᩋᨩ᩠ᨩᩮᩅ ᨣᨶ᩠ᨲᩩᨶ᩠ᨲᩥ.
</Paragraph>

<Paragraph number="444" book="cula">
ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᨸᨠᨲᨲ᩠ᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩑᨠᨧ᩠ᨨᨶ᩠ᨶᩮ ᩋᩣᩅᩤᩈᩮ ᩅᨲ᩠ᨳᨻ᩠ᨻᩴ, ᨶ ᩑᨠᨧ᩠ᨨᨶ᩠ᨶᩮ ᩋᨶᩣᩅᩤᩈᩮ ᩅᨲ᩠ᨳᨻ᩠ᨻᩴ, ᨶ ᩑᨠᨧ᩠ᨨᨶ᩠ᨶᩮ ᩋᩣᩅᩤᩈᩮ ᩅᩤ ᩋᨶᩣᩅᩤᩈᩮ ᩅᩤ ᩅᨲ᩠ᨳᨻ᩠ᨻᩴ. ᨸᨠᨲᨲ᩠ᨲᩴ ᨽᩥᨠ᩠ᨡᩩᩴ ᨴᩥᩈ᩠ᩅᩣ ᩋᩣᩈᨶᩣ ᩅᩩᨭ᩠ᨮᩣᨲᨻ᩠ᨻᩴ. ᨸᨠᨲᨲ᩠ᨲᩮᩣ ᨽᩥᨠ᩠ᨡᩩ ᩋᩣᩈᨶᩮᨶ ᨶᩥᨾᨶ᩠ᨲᩮᨲᨻ᩠ᨻᩮᩣ. ᨶ ᨸᨠᨲᨲ᩠ᨲᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩑᨠᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ, ᨶ ᨶᩦᨧᩮ ᩋᩣᩈᨶᩮ ᨶᩥᩈᩥᨶ᩠ᨶᩮ ᩏᨧ᩠ᨧᩮ ᩋᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ, ᨶ ᨨᨾᩣᨿᩴ ᨶᩥᩈᩥᨶ᩠ᨶᩮ ᩋᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ; ᨶ ᩑᨠᨧᩘᨠᨾᩮ ᨧᩘᨠᨾᩥᨲᨻ᩠ᨻᩴ, ᨶ ᨶᩦᨧᩮ ᨧᩘᨠᨾᩮ ᨧᩘᨠᨾᨶ᩠ᨲᩮ ᩏᨧ᩠ᨧᩮ ᨧᩘᨠᨾᩮ ᨧᩘᨠᨾᩥᨲᨻ᩠ᨻᩴ, ᨶ ᨨᨾᩣᨿᩴ ᨧᩘᨠᨾᨶ᩠ᨲᩮ ᨧᩘᨠᨾᩮ ᨧᩘᨠᨾᩥᨲᨻ᩠ᨻᩴ.
</Paragraph>

<Paragraph number="445" book="cula">
ᨶ, ᨽᩥᨠ᩠ᨡᩅᩮ, ᨾᩣᨶᨲ᩠ᨲᩣᩁᩉᩮᨶ ᨽᩥᨠ᩠ᨡᩩᨶᩣ ᨸᩣᩁᩥᩅᩤᩈᩥᨠᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ …ᨸᩮ…  ᨾᩪᩃᩣᨿᨸᨭᩥᨠᩔᨶᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ …ᨸᩮ…  ᨾᩣᨶᨲ᩠ᨲᩣᩁᩉᩮᨶ ᩅᩩᨯ᩠ᨰᨲᩁᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ …ᨸᩮ…  ᨾᩣᨶᨲ᩠ᨲᨧᩣᩁᩥᨠᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ …ᨸᩮ…  ᩋᨻ᩠ᨽᩣᨶᩣᩁᩉᩮᨶ ᨽᩥᨠ᩠ᨡᩩᨶᩣ ᩈᨴ᩠ᨵᩥᩴ ᩑᨠᨧ᩠ᨨᨶ᩠ᨶᩮ ᩋᩣᩅᩤᩈᩮ ᩅᨲ᩠ᨳᨻ᩠ᨻᩴ, ᨶ ᩑᨠᨧ᩠ᨨᨶ᩠ᨶᩮ ᩋᨶᩣᩅᩤᩈᩮ ᩅᨲ᩠ᨳᨻ᩠ᨻᩴ, ᨶ ᩑᨠᨧ᩠ᨨᨶ᩠ᨶᩮ ᩋᩣᩅᩤᩈᩮ ᩅᩤ ᩋᨶᩣᩅᩤᩈᩮ ᩅᩤ ᩅᨲ᩠ᨳᨻ᩠ᨻᩴ; ᨶ ᩑᨠᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ, ᨶ ᨶᩦᨧᩮ ᩋᩣᩈᨶᩮ ᨶᩥᩈᩥᨶ᩠ᨶᩮ ᩏᨧ᩠ᨧᩮ ᩋᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ, ᨶ ᨨᨾᩣᨿᩴ ᨶᩥᩈᩥᨶ᩠ᨶᩮ ᩋᩣᩈᨶᩮ ᨶᩥᩈᩦᨴᩥᨲᨻ᩠ᨻᩴ; ᨶ ᩑᨠᨧᩘᨠᨾᩮ ᨧᩘᨠᨾᩥᨲᨻ᩠ᨻᩴ, ᨶ ᨶᩦᨧᩮ ᨧᩘᨠᨾᩮ ᨧᩘᨠᨾᨶ᩠ᨲᩮ ᩏᨧ᩠ᨧᩮ ᨧᩘᨠᨾᩮ ᨧᩘᨠᨾᩥᨲᨻ᩠ᨻᩴ, ᨶ ᨨᨾᩣᨿᩴ ᨧᩘᨠᨾᨶ᩠ᨲᩮ ᨧᩘᨠᨾᩮ ᨧᩘᨠᨾᩥᨲᨻ᩠ᨻᩴ.
</Paragraph>

<Paragraph number="446" book="cula">
ᨾᩣᨶᨲ᩠ᨲᩣᩁᩉᨧᨲᩩᨲ᩠ᨳᩮᩣ ᨧᩮ, ᨽᩥᨠ᩠ᨡᩅᩮ, ᨸᩁᩥᩅᩤᩈᩴ ᨴᨴᩮᨿ᩠ᨿ, ᨾᩪᩃᩣᨿ ᨸᨭᩥᨠᩔᩮᨿ᩠ᨿ, ᨾᩣᨶᨲ᩠ᨲᩴ ᨴᨴᩮᨿ᩠ᨿ, ᨲᩴᩅᩦᩈᩮᩣ ᩋᨻ᩠ᨽᩮᨿ᩠ᨿ, ᩋᨠᨾ᩠ᨾᩴ, ᨶ ᨧ ᨠᩁᨱᩦᨿᨶ᩺”ᨲᩥ.

</Paragraph>
</Division>

<Paragraph number="447" type="center" book="cula">
ᨾᩣᨶᨲ᩠ᨲᩣᩁᩉᩅᨲ᩠ᨲᩴ ᨶᩥᨭ᩠ᨮᩥᨲᩴ.
</Paragraph>