---
title: "3.1.3 ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᨸᩁᩥᩅᩤᩈ"
tableOfContents: false
sidebar:
  order: 14
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="102" book="cula">

<Paragraph number="514" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᩏᨴᩤᨿᩦ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ ᩉᩮᩣᨲᩥ ᩈᨬ᩠ᨧᩮᨲᨶᩥᨠᩴ ᩈᩩᨠ᩠ᨠᩅᩥᩔᨭ᩠ᨮᩥᩴ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩴ. ᩈᩮᩣ ᨽᩥᨠ᩠ᨡᩪᨶᩴ ᩋᩣᩁᩮᩣᨧᩮᩈᩥ—  “ᩋᩉᩴ, ᩋᩣᩅᩩᩈᩮᩣ, ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᩴ ᩈᨬ᩠ᨧᩮᨲᨶᩥᨠᩴ ᩈᩩᨠ᩠ᨠᩅᩥᩔᨭ᩠ᨮᩥᩴ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩴ. ᨠᨳᩴ ᨶᩩ ᨡᩮᩣ ᨾᨿᩣ ᨸᨭᩥᨸᨩ᩠ᨩᩥᨲᨻ᩠ᨻᨶ᩺”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨲᩮᨶ ᩉᩥ, ᨽᩥᨠ᩠ᨡᩅᩮ, ᩈᩴᨥᩮᩣ ᩏᨴᩤᨿᩥᩔ ᨽᩥᨠ᩠ᨡᩩᨶᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣᨿ ᩑᨠᩣᩉᨸᩁᩥᩅᩤᩈᩴ ᨴᩮᨲᩩ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨴᩤᨲᨻ᩠ᨻᩮᩣ—
</Paragraph>

<Paragraph number="515" book="cula">
ᨲᩮᨶ, ᨽᩥᨠ᩠ᨡᩅᩮ, ᩏᨴᩤᨿᩥᨶᩣ ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩅᩩᨯ᩠ᨰᩣᨶᩴ ᨽᩥᨠ᩠ᨡᩪᨶᩴ ᨸᩣᨴᩮ ᩅᨶ᩠ᨴᩥᨲ᩠ᩅᩣ ᩏᨠ᩠ᨠᩩᨭᩥᨠᩴ ᨶᩥᩈᩦᨴᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  ‘ᩋᩉᩴ, ᨽᨶ᩠ᨲᩮ, ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᩴ ᩈᨬ᩠ᨧᩮᨲᨶᩥᨠᩴ ᩈᩩᨠ᩠ᨠᩅᩥᩔᨭ᩠ᨮᩥᩴ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩴ. ᩈᩮᩣᩉᩴ, ᨽᨶ᩠ᨲᩮ, ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣᨿ ᩑᨠᩣᩉᨸᩁᩥᩅᩤᩈᩴ ᨿᩣᨧᩣᨾᩦ’ᨲᩥ. ᨴᩩᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩮᩣ. ᨲᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩮᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="103" book="cula">

<Paragraph number="516" book="cula">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩏᨴᩤᨿᩦ ᨽᩥᨠ᩠ᨡᩩ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥ ᩈᨬ᩠ᨧᩮᨲᨶᩥᨠᩴ ᩈᩩᨠ᩠ᨠᩅᩥᩔᨭ᩠ᨮᩥᩴ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩴ. ᩈᩮᩣ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣᨿ ᩑᨠᩣᩉᨸᩁᩥᩅᩤᩈᩴ ᨿᩣᨧᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩏᨴᩤᨿᩥᩔ ᨽᩥᨠ᩠ᨡᩩᨶᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣᨿ ᩑᨠᩣᩉᨸᩁᩥᩅᩤᩈᩴ ᨴᨴᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="517" book="cula">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩏᨴᩤᨿᩦ ᨽᩥᨠ᩠ᨡᩩ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥ ᩈᨬ᩠ᨧᩮᨲᨶᩥᨠᩴ ᩈᩩᨠ᩠ᨠᩅᩥᩔᨭ᩠ᨮᩥᩴ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩴ. ᩈᩮᩣ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣᨿ ᩑᨠᩣᩉᨸᩁᩥᩅᩤᩈᩴ ᨿᩣᨧᨲᩥ. ᩈᩴᨥᩮᩣ ᩏᨴᩤᨿᩥᩔ ᨽᩥᨠ᩠ᨡᩩᨶᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣᨿ ᩑᨠᩣᩉᨸᩁᩥᩅᩤᩈᩴ ᨴᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩏᨴᩤᨿᩥᩔ ᨽᩥᨠ᩠ᨡᩩᨶᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣᨿ ᩑᨠᩣᩉᨸᩁᩥᩅᩤᩈᩔ ᨴᩤᨶᩴ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="518" book="cula">
ᨴᩩᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ…  ᨲᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ… .
</Paragraph>

<Paragraph number="519" book="cula">
ᨴᩥᨶ᩠ᨶᩮᩣ ᩈᩴᨥᩮᨶ ᩏᨴᩤᨿᩥᩔ ᨽᩥᨠ᩠ᨡᩩᨶᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣᨿ ᩑᨠᩣᩉᨸᩁᩥᩅᩤᩈᩮᩣ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’”ᨲᩥ.
</Paragraph>
</Division>