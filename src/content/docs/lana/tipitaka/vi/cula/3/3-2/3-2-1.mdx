---
title: "3.2.1 ᩋᨣ᩠ᨥᩈᨾᩮᩣᨵᩤᨶᨸᩁᩥᩅᩤᩈ"
tableOfContents: false
sidebar:
  order: 1
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="134" book="cula">

<Paragraph number="615" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨶ᩠ᨶᩮᩣ ᩉᩮᩣᨲᩥ—  ᩑᨠᩣ ᩋᩣᨸᨲ᩠ᨲᩥ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᨴ᩠ᩅᩦᩉᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᨲᩦᩉᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᨧᨲᩪᩉᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᨸᨬ᩠ᨧᩣᩉᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᨨᩣᩉᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᩈᨲ᩠ᨲᩣᩉᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᩋᨭ᩠ᨮᩣᩉᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᨶᩅᩤᩉᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ. ᩈᩮᩣ ᨽᩥᨠ᩠ᨡᩪᨶᩴ ᩋᩣᩁᩮᩣᨧᩮᩈᩥ—  “ᩋᩉᩴ, ᩋᩣᩅᩩᩈᩮᩣ, ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ—  ᩑᨠᩣ ᩋᩣᨸᨲ᩠ᨲᩥ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣ …ᨸᩮ…  ᩑᨠᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ. ᨠᨳᩴ ᨶᩩ ᨡᩮᩣ ᨾᨿᩣ ᨸᨭᩥᨸᨩ᩠ᨩᩥᨲᨻ᩠ᨻᨶ᩺”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨲᩮᨶ ᩉᩥ, ᨽᩥᨠ᩠ᨡᩅᩮ, ᩈᩴᨥᩮᩣ ᨲᩔ ᨽᩥᨠ᩠ᨡᩩᨶᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᨿᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ ᨲᩔᩣ ᩋᨣ᩠ᨥᩮᨶ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩩ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨴᩤᨲᨻ᩠ᨻᩮᩣ—
</Paragraph>

<Paragraph number="616" book="cula">
ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ …ᨸᩮ…  ᩑᩅᨾᩔ ᩅᨧᨶᩦᨿᩮᩣ—  ‘ᩋᩉᩴ, ᨽᨶ᩠ᨲᩮ, ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ—  ᩑᨠᩣ ᩋᩣᨸᨲ᩠ᨲᩥ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣ …ᨸᩮ…  ᩑᨠᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ. ᩈᩮᩣᩉᩴ, ᨽᨶ᩠ᨲᩮ, ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᨿᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ ᨲᩔᩣ ᩋᨣ᩠ᨥᩮᨶ ᩈᨾᩮᩣᨵᩤᨶᨸᩁᩥᩅᩤᩈᩴ ᨿᩣᨧᩣᨾᩦ’ᨲᩥ. ᨴᩩᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩮᩣ. ᨲᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩮᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="135" book="cula">

<Paragraph number="617" book="cula">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥ—  ᩑᨠᩣ ᩋᩣᨸᨲ᩠ᨲᩥ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣ …ᨸᩮ…  ᩑᨠᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᨿᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ ᨲᩔᩣ ᩋᨣ᩠ᨥᩮᨶ ᩈᨾᩮᩣᨵᩤᨶᨸᩁᩥᩅᩤᩈᩴ ᨿᩣᨧᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᨿᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ ᨲᩔᩣ ᩋᨣ᩠ᨥᩮᨶ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᨴᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="618" book="cula">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥ—  ᩑᨠᩣ ᩋᩣᨸᨲ᩠ᨲᩥ ᩑᨠᩣᩉᨸ᩠ᨸᨭᩥᨧ᩠ᨨᨶ᩠ᨶᩣ …ᨸᩮ…  ᩑᨠᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᨿᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ ᨲᩔᩣ ᩋᨣ᩠ᨥᩮᨶ ᩈᨾᩮᩣᨵᩤᨶᨸᩁᩥᩅᩤᩈᩴ ᨿᩣᨧᨲᩥ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᨿᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ ᨲᩔᩣ ᩋᨣ᩠ᨥᩮᨶ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᨿᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ; ᨲᩔᩣ ᩋᨣ᩠ᨥᩮᨶ ᩈᨾᩮᩣᨵᩤᨶᨸᩁᩥᩅᩤᩈᩔ ᨴᩤᨶᩴ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="619" book="cula">
ᨴᩩᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ…  ᨲᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ… .
</Paragraph>

<Paragraph number="620" book="cula">
ᨴᩥᨶ᩠ᨶᩮᩣ ᩈᩴᨥᩮᨶ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᨿᩣ ᩋᩣᨸᨲ᩠ᨲᩥ ᨴᩈᩣᩉᨸ᩠ᨸᨭᩥᨧ᩠ᨨᨶ᩠ᨶᩣ ᨲᩔᩣ ᩋᨣ᩠ᨥᩮᨶ ᩈᨾᩮᩣᨵᩤᨶᨸᩁᩥᩅᩤᩈᩮᩣ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’”ᨲᩥ.
</Paragraph>
</Division>