---
title: "3.2.3 ᨴ᩠ᩅᩮᨾᩣᩈᨸᩁᩥᩅᩤᩈ"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="138" book="cula">

<Paragraph number="627" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨶ᩠ᨶᩮᩣ ᩉᩮᩣᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᩑᨲᨴᩉᩮᩣᩈᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥ. ᨲᩔ ᩈᩴᨥᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᩈᩮᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  ‘ᨿᨶ᩠ᨶᩪᨶᩣᩉᩴ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’”ᨲᩥ.
</Paragraph>

<Paragraph number="628" book="cula">
ᩈᩮᩣ ᨽᩥᨠ᩠ᨡᩪᨶᩴ ᩋᩣᩁᩮᩣᨧᩮᩈᩥ—  “ᩋᩉᩴ, ᩋᩣᩅᩩᩈᩮᩣ, ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᩈᩮᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”’ᨲᩥ. ᩈᩮᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  ‘ᨿᨶ᩠ᨶᩪᨶᩣᩉᩴ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᨠᨳᩴ ᨶᩩ ᨡᩮᩣ ᨾᨿᩣ ᨸᨭᩥᨸᨩ᩠ᨩᩥᨲᨻ᩠ᨻᨶ᩺”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨲᩮᨶ ᩉᩥ, ᨽᩥᨠ᩠ᨡᩅᩮ, ᩈᩴᨥᩮᩣ ᨲᩔ ᨽᩥᨠ᩠ᨡᩩᨶᩮᩣ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩩ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨴᩤᨲᨻ᩠ᨻᩮᩣ—
</Paragraph>

<Paragraph number="629" book="cula">
ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ, ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ, ᩅᩩᨯ᩠ᨰᩣᨶᩴ ᨽᩥᨠ᩠ᨡᩪᨶᩴ ᨸᩣᨴᩮ ᩅᨶ᩠ᨴᩥᨲ᩠ᩅᩣ, ᩏᨠ᩠ᨠᩩᨭᩥᨠᩴ ᨶᩥᩈᩦᨴᩥᨲ᩠ᩅᩣ, ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ, ᩑᩅᨾᩔ ᩅᨧᨶᩦᨿᩮᩣ—  ‘ᩋᩉᩴ, ᨽᨶ᩠ᨲᩮ, ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᨿᨶ᩠ᨶᩪᨶᩣᩉᩴ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣᩉᩴ, ᨽᨶ᩠ᨲᩮ, ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩣᨾᩦ’ᨲᩥ.
</Paragraph>

<Paragraph number="630" book="cula">
ᨴᩩᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩮᩣ. ᨲᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩮᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="139" book="cula">

<Paragraph number="631" book="cula">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᩑᨲᨴᩉᩮᩣᩈᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥ. ᨲᩔ ᩈᩴᨥᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᨿᨶ᩠ᨶᩪᨶᩣᩉᩴ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᨴᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="632" book="cula">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᩑᨲᨴᩉᩮᩣᩈᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥ. ᨲᩔ ᩈᩴᨥᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᨿᨶ᩠ᨶᩪᨶᩣᩉᩴ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩔ ᨴᩤᨶᩴ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="633" book="cula">
ᨴᩩᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ…  ᨲᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ… .
</Paragraph>

<Paragraph number="634" book="cula">
ᨴᩥᨶ᩠ᨶᩮᩣ ᩈᩴᨥᩮᨶ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩮᩣ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’ᨲᩥ. ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᨲᨴᩩᨸᩣᨴᩤᨿ ᨴ᩠ᩅᩮ ᨾᩣᩈᩣ ᨸᩁᩥᩅᩈᩥᨲᨻ᩠ᨻᩣ.
</Paragraph>
</Division>