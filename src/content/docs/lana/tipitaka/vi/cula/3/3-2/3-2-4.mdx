---
title: "3.2.4 ᨴ᩠ᩅᩮᨾᩣᩈᩣᨸᩁᩥᩅᩈᩥᨲᨻ᩠ᨻᩅᩥᨵᩥ"
tableOfContents: false
sidebar:
  order: 4
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="140" book="cula">

<Paragraph number="635" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᩑᩅᩴ ᩉᩮᩣᨲᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᩈᩮᩣ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᨲᩔ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣᩉᩴ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᨿᨶ᩠ᨶᩪᨶᩣᩉᩴ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”’ᨲᩥ. ᩈᩮᩣ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᨲᨴᩩᨸᩣᨴᩤᨿ ᨴ᩠ᩅᩮ ᨾᩣᩈᩣ ᨸᩁᩥᩅᩈᩥᨲᨻ᩠ᨻᩣ.
</Paragraph>

</Division>
<Division number="141" book="cula">

<Paragraph number="636" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᩑᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩣᨲᩥ. ᩈᩮᩣ ᩈᩴᨥᩴ ᨿᩴ ᩋᩣᨸᨲ᩠ᨲᩥᩴ ᨩᩣᨶᩣᨲᩥ, ᨲᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᩈᩮᩣ ᨸᩁᩥᩅᩈᨶ᩠ᨲᩮᩣ ᩍᨲᩁᨾ᩠ᨸᩥ ᩋᩣᨸᨲ᩠ᨲᩥᩴ ᨩᩣᨶᩣᨲᩥ. ᨲᩔ ᩑᩅᩴ ᩉᩮᩣᨲᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩴ ᩋᩣᨸᨲ᩠ᨲᩥᩴ ᨩᩣᨶᩥᩴ, ᩑᨠᩴ ᩋᩣᨸᨲ᩠ᨲᩥᩴ ᨶ ᨩᩣᨶᩥᩴ. ᩈᩮᩣᩉᩴ ᩈᩴᨥᩴ ᨿᩴ ᩋᩣᨸᨲ᩠ᨲᩥᩴ ᨩᩣᨶᩥᩴ ᨲᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨲᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᩈᩮᩣᩉᩴ ᨸᩁᩥᩅᩈᨶ᩠ᨲᩮᩣ ᩍᨲᩁᨾ᩠ᨸᩥ ᩋᩣᨸᨲ᩠ᨲᩥᩴ ᨩᩣᨶᩣᨾᩥ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᩈᩮᩣ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᨲᨴᩩᨸᩣᨴᩤᨿ ᨴ᩠ᩅᩮ ᨾᩣᩈᩣ ᨸᩁᩥᩅᩈᩥᨲᨻ᩠ᨻᩣ.
</Paragraph>

</Division>
<Division number="142" book="cula">

<Paragraph number="637" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩴ ᩋᩣᨸᨲ᩠ᨲᩥᩴ ᩈᩁᨲᩥ, ᩑᨠᩴ ᩋᩣᨸᨲ᩠ᨲᩥᩴ ᨶᩔᩁᨲᩥ. ᩈᩮᩣ ᩈᩴᨥᩴ ᨿᩴ ᩋᩣᨸᨲ᩠ᨲᩥᩴ ᩈᩁᨲᩥ, ᨲᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᩈᩮᩣ ᨸᩁᩥᩅᩈᨶ᩠ᨲᩮᩣ ᩍᨲᩁᨾ᩠ᨸᩥ ᩋᩣᨸᨲ᩠ᨲᩥᩴ ᩈᩁᨲᩥ. ᨲᩔ ᩑᩅᩴ ᩉᩮᩣᨲᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩴ ᩋᩣᨸᨲ᩠ᨲᩥᩴ ᩈᩁᩥᩴ, ᩑᨠᩴ ᩋᩣᨸᨲ᩠ᨲᩥᩴ ᨶᩔᩁᩥᩴ. ᩈᩮᩣᩉᩴ ᩈᩴᨥᩴ ᨿᩴ ᩋᩣᨸᨲ᩠ᨲᩥᩴ ᩈᩁᩥᩴ, ᨲᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨲᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᩈᩮᩣᩉᩴ ᨸᩁᩥᩅᩈᨶ᩠ᨲᩮᩣ ᩍᨲᩁᨾ᩠ᨸᩥ ᩋᩣᨸᨲ᩠ᨲᩥᩴ ᩈᩁᩣᨾᩥ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᩈᩮᩣ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᨲᨴᩩᨸᩣᨴᩤᨿ ᨴ᩠ᩅᩮ ᨾᩣᩈᩣ ᨸᩁᩥᩅᩈᩥᨲᨻ᩠ᨻᩣ.
</Paragraph>

</Division>
<Division number="143" book="cula">

<Paragraph number="638" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩣᨿ ᩋᩣᨸᨲ᩠ᨲᩥᨿᩣ ᨶᩥᨻ᩠ᨻᩮᨾᨲᩥᨠᩮᩣ, ᩑᨠᩣᨿ ᩋᩣᨸᨲ᩠ᨲᩥᨿᩣ ᩅᩮᨾᨲᩥᨠᩮᩣ. ᩈᩮᩣ ᩈᩴᨥᩴ ᨿᩣᨿ ᩋᩣᨸᨲ᩠ᨲᩥᨿᩣ ᨶᩥᨻ᩠ᨻᩮᨾᨲᩥᨠᩮᩣ, ᨲᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᩈᩮᩣ ᨸᩁᩥᩅᩈᨶ᩠ᨲᩮᩣ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨶᩥᨻ᩠ᨻᩮᨾᨲᩥᨠᩮᩣ ᩉᩮᩣᨲᩥ. ᨲᩔ ᩑᩅᩴ ᩉᩮᩣᨲᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩣᨿ ᩋᩣᨸᨲ᩠ᨲᩥᨿᩣ ᨶᩥᨻ᩠ᨻᩮᨾᨲᩥᨠᩮᩣ, ᩑᨠᩣᨿ ᩋᩣᨸᨲ᩠ᨲᩥᨿᩣ ᩅᩮᨾᨲᩥᨠᩮᩣ. ᩈᩮᩣᩉᩴ ᩈᩴᨥᩴ ᨿᩣᨿ ᩋᩣᨸᨲ᩠ᨲᩥᨿᩣ ᨶᩥᨻ᩠ᨻᩮᨾᨲᩥᨠᩮᩣ ᨲᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨲᩔᩣ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᩈᩮᩣᩉᩴ ᨸᩁᩥᩅᩈᨶ᩠ᨲᩮᩣ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨶᩥᨻ᩠ᨻᩮᨾᨲᩥᨠᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᩈᩮᩣ ᩈᩴᨥᩴ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᩍᨲᩁᩥᩔᩣᨸᩥ ᩋᩣᨸᨲ᩠ᨲᩥᨿᩣ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᨲᨴᩩᨸᩣᨴᩤᨿ ᨴ᩠ᩅᩮ ᨾᩣᩈᩣ ᨸᩁᩥᩅᩈᩥᨲᨻ᩠ᨻᩣ.
</Paragraph>

</Division>
<Division number="144" book="cula">

<Paragraph number="639" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩣ ᩋᩣᨸᨲ᩠ᨲᩥ ᨩᩣᨶᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᩋᨩᩣᨶᨸ᩠ᨸᨭᩥᨧ᩠ᨨᨶ᩠ᨶᩣ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᨲᩔ ᨸᩁᩥᩅᩈᨶ᩠ᨲᩔ ᩋᨬ᩠ᨬᩮᩣ ᨽᩥᨠ᩠ᨡᩩ ᩋᩣᨣᨧ᩠ᨨᨲᩥ ᨻᩉᩩᩔᩩᨲᩮᩣ ᩋᩣᨣᨲᩣᨣᨾᩮᩣ ᨵᨾ᩠ᨾᨵᩁᩮᩣ ᩅᩥᨶᨿᨵᩁᩮᩣ ᨾᩣᨲᩥᨠᩣᨵᩁᩮᩣ ᨸᨱ᩠ᨯᩥᨲᩮᩣ ᩅᩥᨿᨲ᩠ᨲᩮᩣ ᨾᩮᨵᩤᩅᩦ ᩃᨩ᩠ᨩᩦ ᨠᩩᨠ᩠ᨠᩩᨧ᩠ᨧᨠᩮᩣ ᩈᩥᨠ᩠ᨡᩣᨠᩣᨾᩮᩣ. ᩈᩮᩣ ᩑᩅᩴ ᩅᨴᩮᨲᩥ—  ‘ᨠᩥᩴ ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨶ᩠ᨶᩮᩣ? ᨠᩥᩔᩣᨿᩴ ᨽᩥᨠ᩠ᨡᩩ ᨸᩁᩥᩅᩈᨲᩦ’ᨲᩥ? ᨲᩮ ᩑᩅᩴ ᩅᨴᩮᨶ᩠ᨲᩥ—  ‘ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩣ ᩋᩣᨸᨲ᩠ᨲᩥ ᨩᩣᨶᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᩋᨩᩣᨶᨸ᩠ᨸᨭᩥᨧ᩠ᨨᨶ᩠ᨶᩣ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩣᨿᩮᩣ ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨶ᩠ᨶᩮᩣ, ᨲᩣᩈᩣᨿᩴ ᨽᩥᨠ᩠ᨡᩩ ᨸᩁᩥᩅᩈᨲᩦ’ᨲᩥ. ᩈᩮᩣ ᩑᩅᩴ ᩅᨴᩮᨲᩥ—  ‘ᨿᩣᨿᩴ, ᩋᩣᩅᩩᩈᩮᩣ, ᩋᩣᨸᨲ᩠ᨲᩥ ᨩᩣᨶᨸ᩠ᨸᨭᩥᨧ᩠ᨨᨶ᩠ᨶᩣ, ᨵᨾ᩠ᨾᩥᨠᩴ ᨲᩔᩣ ᩋᩣᨸᨲ᩠ᨲᩥᨿᩣ ᨸᩁᩥᩅᩤᩈᨴᩤᨶᩴ; ᨵᨾ᩠ᨾᨲ᩠ᨲᩣ ᩁᩩᩉᨲᩥ. ᨿᩣ ᨧ ᨡ᩠ᩅᩣᨿᩴ, ᩋᩣᩅᩩᩈᩮᩣ, ᩋᩣᨸᨲ᩠ᨲᩥ ᩋᨩᩣᨶᨸ᩠ᨸᨭᩥᨧ᩠ᨨᨶ᩠ᨶᩣ, ᩋᨵᨾ᩠ᨾᩥᨠᩴ ᨲᩔᩣ ᩋᩣᨸᨲ᩠ᨲᩥᨿᩣ ᨸᩁᩥᩅᩤᩈᨴᩤᨶᩴ; ᩋᨵᨾ᩠ᨾᨲ᩠ᨲᩣ ᨶ ᩁᩩᩉᨲᩥ. ᩑᨠᩥᩔᩣ, ᩋᩣᩅᩩᩈᩮᩣ, ᩋᩣᨸᨲ᩠ᨲᩥᨿᩣ ᨽᩥᨠ᩠ᨡᩩ ᨾᩣᨶᨲ᩠ᨲᩣᩁᩉᩮᩣ’ᨲᩥ.
</Paragraph>

</Division>
<Division number="145" book="cula">

<Paragraph number="640" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩣ ᩋᩣᨸᨲ᩠ᨲᩥ ᩈᩁᨾᩣᨶᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᩋᩔᩁᨾᩣᨶᨸ᩠ᨸᨭᩥᨧ᩠ᨨᨶ᩠ᨶᩣ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᨲᩔ ᨸᩁᩥᩅᩈᨶ᩠ᨲᩔ ᩋᨬ᩠ᨬᩮᩣ ᨽᩥᨠ᩠ᨡᩩ ᩋᩣᨣᨧ᩠ᨨᨲᩥ ᨻᩉᩩᩔᩩᨲᩮᩣ ᩋᩣᨣᨲᩣᨣᨾᩮᩣ ᨵᨾ᩠ᨾᨵᩁᩮᩣ ᩅᩥᨶᨿᨵᩁᩮᩣ ᨾᩣᨲᩥᨠᩣᨵᩁᩮᩣ ᨸᨱ᩠ᨯᩥᨲᩮᩣ ᩅᩥᨿᨲ᩠ᨲᩮᩣ ᨾᩮᨵᩤᩅᩦ ᩃᨩ᩠ᨩᩦ ᨠᩩᨠ᩠ᨠᩩᨧ᩠ᨧᨠᩮᩣ ᩈᩥᨠ᩠ᨡᩣᨠᩣᨾᩮᩣ. ᩈᩮᩣ ᩑᩅᩴ ᩅᨴᩮᨲᩥ—  ‘ᨠᩥᩴ ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨶ᩠ᨶᩮᩣ? ᨠᩥᩔᩣᨿᩴ ᨽᩥᨠ᩠ᨡᩩ ᨸᩁᩥᩅᩈᨲᩦ’ᨲᩥ? ᨲᩮ ᩑᩅᩴ ᩅᨴᩮᨶ᩠ᨲᩥ—  ‘ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩣ ᩋᩣᨸᨲ᩠ᨲᩥ ᩈᩁᨾᩣᨶᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᩋᩔᩁᨾᩣᨶᨸ᩠ᨸᨭᩥᨧ᩠ᨨᨶ᩠ᨶᩣ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥ. ᨲᩔ ᩈᩴᨥᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩣᨿᩮᩣ ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨶ᩠ᨶᩮᩣ; ᨲᩣᩈᩣᨿᩴ ᨽᩥᨠ᩠ᨡᩩ ᨸᩁᩥᩅᩈᨲᩦ’ᨲᩥ. ᩈᩮᩣ ᩑᩅᩴ ᩅᨴᩮᨲᩥ—  ‘ᨿᩣᨿᩴ, ᩋᩣᩅᩩᩈᩮᩣ, ᩋᩣᨸᨲ᩠ᨲᩥ ᩈᩁᨾᩣᨶᨸ᩠ᨸᨭᩥᨧ᩠ᨨᨶ᩠ᨶᩣ ᨵᨾ᩠ᨾᩥᨠᩴ ᨲᩔᩣ ᩋᩣᨸᨲ᩠ᨲᩥᨿᩣ ᨸᩁᩥᩅᩤᩈᨴᩤᨶᩴ; ᨵᨾ᩠ᨾᨲ᩠ᨲᩣ ᩁᩩᩉᨲᩥ. ᨿᩣ ᨧ ᨡ᩠ᩅᩣᨿᩴ, ᩋᩣᩅᩩᩈᩮᩣ, ᩋᩣᨸᨲ᩠ᨲᩥ ᩋᩔᩁᨾᩣᨶᨸ᩠ᨸᨭᩥᨧ᩠ᨨᨶ᩠ᨶᩣ, ᩋᨵᨾ᩠ᨾᩥᨠᩴ ᨲᩔᩣ ᩋᩣᨸᨲ᩠ᨲᩥᨿᩣ ᨸᩁᩥᩅᩤᩈᨴᩤᨶᩴ; ᩋᨵᨾ᩠ᨾᨲ᩠ᨲᩣ ᨶ ᩁᩩᩉᨲᩥ. ᩑᨠᩥᩔᩣ, ᩋᩣᩅᩩᩈᩮᩣ, ᩋᩣᨸᨲ᩠ᨲᩥᨿᩣ ᨽᩥᨠ᩠ᨡᩩ ᨾᩣᨶᨲ᩠ᨲᩣᩁᩉᩮᩣ’ᨲᩥ.
</Paragraph>

</Division>
<Division number="146" book="cula">

<Paragraph number="641" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩣ ᩋᩣᨸᨲ᩠ᨲᩥ ᨶᩥᨻ᩠ᨻᩮᨾᨲᩥᨠᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᩅᩮᨾᨲᩥᨠᨸ᩠ᨸᨭᩥᨧ᩠ᨨᨶ᩠ᨶᩣ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᨲᩔ ᨸᩁᩥᩅᩈᨶ᩠ᨲᩔ ᩋᨬ᩠ᨬᩮᩣ ᨽᩥᨠ᩠ᨡᩩ ᩋᩣᨣᨧ᩠ᨨᨲᩥ ᨻᩉᩩᩔᩩᨲᩮᩣ ᩋᩣᨣᨲᩣᨣᨾᩮᩣ ᨵᨾ᩠ᨾᨵᩁᩮᩣ ᩅᩥᨶᨿᨵᩁᩮᩣ ᨾᩣᨲᩥᨠᩣᨵᩁᩮᩣ ᨸᨱ᩠ᨯᩥᨲᩮᩣ ᩅᩥᨿᨲ᩠ᨲᩮᩣ ᨾᩮᨵᩤᩅᩦ ᩃᨩ᩠ᨩᩦ ᨠᩩᨠ᩠ᨠᩩᨧ᩠ᨧᨠᩮᩣ ᩈᩥᨠ᩠ᨡᩣᨠᩣᨾᩮᩣ. ᩈᩮᩣ ᩑᩅᩴ ᩅᨴᩮᨲᩥ—  ‘ᨠᩥᩴ ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨶ᩠ᨶᩮᩣ? ᨠᩥᩔᩣᨿᩴ ᨽᩥᨠ᩠ᨡᩩ ᨸᩁᩥᩅᩈᨲᩦ’ᨲᩥ? ᨲᩮ ᩑᩅᩴ ᩅᨴᩮᨶ᩠ᨲᩥ—  ‘ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩣ ᩋᩣᨸᨲ᩠ᨲᩥ ᨶᩥᨻ᩠ᨻᩮᨾᨲᩥᨠᨸ᩠ᨸᨭᩥᨧ᩠ᨨᨶ᩠ᨶᩣ, ᩑᨠᩣ ᩋᩣᨸᨲ᩠ᨲᩥ ᩅᩮᨾᨲᩥᨠᨸ᩠ᨸᨭᩥᨧ᩠ᨨᨶ᩠ᨶᩣ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥ. ᨲᩔ ᩈᩴᨥᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩣᨿᩮᩣ ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨶ᩠ᨶᩮᩣ; ᨲᩣᩈᩣᨿᩴ ᨽᩥᨠ᩠ᨡᩩ ᨸᩁᩥᩅᩈᨲᩦ’ᨲᩥ. ᩈᩮᩣ ᩑᩅᩴ ᩅᨴᩮᨲᩥ—  ‘ᨿᩣᨿᩴ, ᩋᩣᩅᩩᩈᩮᩣ, ᩋᩣᨸᨲ᩠ᨲᩥ ᨶᩥᨻ᩠ᨻᩮᨾᨲᩥᨠᨸ᩠ᨸᨭᩥᨧ᩠ᨨᨶ᩠ᨶᩣ, ᨵᨾ᩠ᨾᩥᨠᩴ ᨲᩔᩣ ᩋᩣᨸᨲ᩠ᨲᩥᨿᩣ ᨸᩁᩥᩅᩤᩈᨴᩤᨶᩴ; ᨵᨾ᩠ᨾᨲ᩠ᨲᩣ ᩁᩩᩉᨲᩥ. ᨿᩣ ᨧ ᨡ᩠ᩅᩣᨿᩴ, ᩋᩣᩅᩩᩈᩮᩣ, ᩋᩣᨸᨲ᩠ᨲᩥ ᩅᩮᨾᨲᩥᨠᨸ᩠ᨸᨭᩥᨧ᩠ᨨᨶ᩠ᨶᩣ ᩋᨵᨾ᩠ᨾᩥᨠᩴ ᨲᩔᩣ ᩋᩣᨸᨲ᩠ᨲᩥᨿᩣ ᨸᩁᩥᩅᩤᩈᨴᩤᨶᩴ; ᩋᨵᨾ᩠ᨾᨲ᩠ᨲᩣ ᨶ ᩁᩩᩉᨲᩥ. ᩑᨠᩥᩔᩣ, ᩋᩣᩅᩩᩈᩮᩣ, ᩋᩣᨸᨲ᩠ᨲᩥᨿᩣ ᨽᩥᨠ᩠ᨡᩩ ᨾᩣᨶᨲ᩠ᨲᩣᩁᩉᩮᩣ’”ᨲᩥ.
</Paragraph>

</Division>
<Division number="147" book="cula">

<Paragraph number="642" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨶ᩠ᨶᩮᩣ ᩉᩮᩣᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᩑᨲᨴᩉᩮᩣᩈᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᩈᩮᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ.
</Paragraph>

<Paragraph number="643" book="cula">
ᩈᩮᩣ ᨽᩥᨠ᩠ᨡᩪᨶᩴ ᩋᩣᩁᩮᩣᨧᩮᩈᩥ—  “ᩋᩉᩴ ᨡᩮᩣ, ᩋᩣᩅᩩᩈᩮᩣ, ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᩈᩮᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”’ᨲᩥ. ᩈᩮᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  ‘ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᨠᨳᩴ ᨶᩩ ᨡᩮᩣ ᨾᨿᩣ ᨸᨭᩥᨸᨩ᩠ᨩᩥᨲᨻ᩠ᨻᨶ᩺”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨲᩮᨶ ᩉᩥ, ᨽᩥᨠ᩠ᨡᩅᩮ, ᩈᩴᨥᩮᩣ ᨲᩔ ᨽᩥᨠ᩠ᨡᩩᨶᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨴᩮᨲᩩ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨴᩤᨲᨻ᩠ᨻᩮᩣ—
</Paragraph>

<Paragraph number="644" book="cula">
ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ …ᨸᩮ…  ᩑᩅᨾᩔ ᩅᨧᨶᩦᨿᩮᩣ—  ‘ᩋᩉᩴ, ᨽᨶ᩠ᨲᩮ, ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣᩉᩴ, ᨽᨶ᩠ᨲᩮ, ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩣᨾᩦ’ᨲᩥ. ᨴᩩᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩮᩣ. ᨲᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩮᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="148" book="cula">

<Paragraph number="645" book="cula">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᩑᨲᨴᩉᩮᩣᩈᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ—  “ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ. “ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨴᨴᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="646" book="cula">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩮᩣ ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᩑᨲᨴᩉᩮᩣᩈᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᨲᩥ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨴᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩔ ᨴᩤᨶᩴ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="647" book="cula">
ᨴᩩᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ…  ᨲᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ… .
</Paragraph>

<Paragraph number="648" book="cula">
ᨴᩥᨶ᩠ᨶᩮᩣ ᩈᩴᨥᩮᨶ ᩍᨲ᩠ᨳᨶ᩠ᨶᩣᨾᩔ ᨽᩥᨠ᩠ᨡᩩᨶᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩮᩣ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’ᨲᩥ.
</Paragraph>

<Paragraph number="649" book="cula">
ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᨸᩩᩁᩥᨾᩴ ᩏᨸᩣᨴᩤᨿ ᨴ᩠ᩅᩮ ᨾᩣᩈᩣ ᨸᩁᩥᩅᩈᩥᨲᨻ᩠ᨻᩣ.
</Paragraph>

</Division>
<Division number="149" book="cula">

<Paragraph number="650" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᩑᩅᩴ ᩉᩮᩣᨲᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨴᩮᨲᩥ. ᨲᩔ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨲᩔ ᨾᩮ ᩑᨲᨴᩉᩮᩣᩈᩥ—  “ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩑᨠᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩔ ᨾᩮ ᨸᩁᩥᩅᩈᨶ᩠ᨲᩔ ᩃᨩ᩠ᨩᩦᨵᨾ᩠ᨾᩮᩣ ᩒᨠ᩠ᨠᨾᩥ—  “ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺”ᨲᩥ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨴᩮᨲᩥ. ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᨸᩩᩁᩥᨾᩴ ᩏᨸᩣᨴᩤᨿ ᨴ᩠ᩅᩮ ᨾᩣᩈᩣ ᨸᩁᩥᩅᩈᩥᨲᨻ᩠ᨻᩣ.
</Paragraph>

</Division>
<Division number="150" book="cula">

<Paragraph number="651" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩴ ᨾᩣᩈᩴ ᨩᩣᨶᩣᨲᩥ, ᩑᨠᩴ ᨾᩣᩈᩴ ᨶ ᨩᩣᨶᩣᨲᩥ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨿᩴ ᨾᩣᩈᩴ ᨩᩣᨶᩣᨲᩥ ᨲᩴ ᨾᩣᩈᩴ ᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨿᩴ ᨾᩣᩈᩴ ᨩᩣᨶᩣᨲᩥ ᨲᩴ ᨾᩣᩈᩴ ᨸᩁᩥᩅᩤᩈᩴ ᨴᩮᨲᩥ. ᩈᩮᩣ ᨸᩁᩥᩅᩈᨶ᩠ᨲᩮᩣ ᩍᨲᩁᨾ᩠ᨸᩥ ᨾᩣᩈᩴ ᨩᩣᨶᩣᨲᩥ. ᨲᩔ ᩑᩅᩴ ᩉᩮᩣᨲᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩴ ᨾᩣᩈᩴ ᨩᩣᨶᩥᩴ, ᩑᨠᩴ ᨾᩣᩈᩴ ᨶ ᨩᩣᨶᩥᩴ. ᩈᩮᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨿᩴ ᨾᩣᩈᩴ ᨩᩣᨶᩥᩴ ᨲᩴ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨿᩴ ᨾᩣᩈᩴ ᨩᩣᨶᩥᩴ ᨲᩴ ᨾᩣᩈᩴ ᨸᩁᩥᩅᩤᩈᩴ ᩋᨴᩤᩈᩥ. ᩈᩮᩣᩉᩴ ᨸᩁᩥᩅᩈᨶ᩠ᨲᩮᩣ ᩍᨲᩁᨾ᩠ᨸᩥ ᨾᩣᩈᩴ ᨩᩣᨶᩣᨾᩥ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨴᩮᨲᩥ. ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᨸᩩᩁᩥᨾᩴ ᩏᨸᩣᨴᩤᨿ ᨴ᩠ᩅᩮ ᨾᩣᩈᩣ ᨸᩁᩥᩅᩈᩥᨲᨻ᩠ᨻᩣ.
</Paragraph>

</Division>
<Division number="151" book="cula">

<Paragraph number="652" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩴ ᨾᩣᩈᩴ ᩈᩁᨲᩥ, ᩑᨠᩴ ᨾᩣᩈᩴ ᨶᩔᩁᨲᩥ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨿᩴ ᨾᩣᩈᩴ ᩈᩁᨲᩥ ᨲᩴ ᨾᩣᩈᩴ ᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨿᩴ ᨾᩣᩈᩴ ᩈᩁᨲᩥ ᨲᩴ ᨾᩣᩈᩴ ᨸᩁᩥᩅᩤᩈᩴ ᨴᩮᨲᩥ. ᩈᩮᩣ ᨸᩁᩥᩅᩈᨶ᩠ᨲᩮᩣ ᩍᨲᩁᨾ᩠ᨸᩥ ᨾᩣᩈᩴ ᩈᩁᨲᩥ. ᨲᩔ ᩑᩅᩴ ᩉᩮᩣᨲᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩴ ᨾᩣᩈᩴ ᩈᩁᩥᩴ, ᩑᨠᩴ ᨾᩣᩈᩴ ᨶᩔᩁᩥᩴ. ᩈᩮᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨿᩴ ᨾᩣᩈᩴ ᩈᩁᩥᩴ ᨲᩴ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨿᩴ ᨾᩣᩈᩴ ᩈᩁᩥᩴ ᨲᩴ ᨾᩣᩈᩴ ᨸᩁᩥᩅᩤᩈᩴ ᩋᨴᩤᩈᩥ. ᩈᩮᩣᩉᩴ ᨸᩁᩥᩅᩈᨶ᩠ᨲᩮᩣ ᩍᨲᩁᨾ᩠ᨸᩥ ᨾᩣᩈᩴ ᩈᩁᩣᨾᩥ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨴᩮᨲᩥ. ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᨸᩩᩁᩥᨾᩴ ᩏᨸᩣᨴᩤᨿ ᨴ᩠ᩅᩮ ᨾᩣᩈᩣ ᨸᩁᩥᩅᩈᩥᨲᨻ᩠ᨻᩣ.
</Paragraph>

</Division>
<Division number="152" book="cula">

<Paragraph number="653" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩴ ᨾᩣᩈᩴ ᨶᩥᨻ᩠ᨻᩮᨾᨲᩥᨠᩮᩣ, ᩑᨠᩴ ᨾᩣᩈᩴ ᩅᩮᨾᨲᩥᨠᩮᩣ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨿᩴ ᨾᩣᩈᩴ ᨶᩥᨻ᩠ᨻᩮᨾᨲᩥᨠᩮᩣ ᨲᩴ ᨾᩣᩈᩴ ᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨿᩴ ᨾᩣᩈᩴ ᨶᩥᨻ᩠ᨻᩮᨾᨲᩥᨠᩮᩣ ᨲᩴ ᨾᩣᩈᩴ ᨸᩁᩥᩅᩤᩈᩴ ᨴᩮᨲᩥ. ᩈᩮᩣ ᨸᩁᩥᩅᩈᨶ᩠ᨲᩮᩣ ᩍᨲᩁᨾ᩠ᨸᩥ ᨾᩣᩈᩴ ᨶᩥᨻ᩠ᨻᩮᨾᨲᩥᨠᩮᩣ ᩉᩮᩣᨲᩥ. ᨲᩔ ᩑᩅᩴ ᩉᩮᩣᨲᩥ—  ‘ᩋᩉᩴ ᨡᩮᩣ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩴ ᨾᩣᩈᩴ ᨶᩥᨻ᩠ᨻᩮᨾᨲᩥᨠᩮᩣ, ᩑᨠᩴ ᨾᩣᩈᩴ ᩅᩮᨾᨲᩥᨠᩮᩣ. ᩈᩮᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨿᩴ ᨾᩣᩈᩴ ᨶᩥᨻ᩠ᨻᩮᨾᨲᩥᨠᩮᩣ ᨲᩴ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩥᩴ. ᨲᩔ ᨾᩮ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᩣᨶ᩠ᨶᩣᨶᩴ ᨿᩴ ᨾᩣᩈᩴ ᨶᩥᨻ᩠ᨻᩮᨾᨲᩥᨠᩮᩣ ᨲᩴ ᨾᩣᩈᩴ ᨸᩁᩥᩅᩤᩈᩴ ᩋᨴᩤᩈᩥ. ᩈᩮᩣᩉᩴ ᨸᩁᩥᩅᩈᨶ᩠ᨲᩮᩣ ᩍᨲᩁᨾ᩠ᨸᩥ ᨾᩣᩈᩴ ᨶᩥᨻ᩠ᨻᩮᨾᨲᩥᨠᩮᩣ. ᨿᨶ᩠ᨶᩪᨶᩣᩉᩴ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᩮᨿ᩠ᨿᨶ᩺’ᨲᩥ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᩍᨲᩁᨾ᩠ᨸᩥ ᨾᩣᩈᩴ ᨸᩁᩥᩅᩤᩈᩴ ᨴᩮᨲᩥ. ᨲᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᨸᩩᩁᩥᨾᩴ ᩏᨸᩣᨴᩤᨿ ᨴ᩠ᩅᩮ ᨾᩣᩈᩣ ᨸᩁᩥᩅᩈᩥᨲᨻ᩠ᨻᩣ.
</Paragraph>

</Division>
<Division number="153" book="cula">

<Paragraph number="654" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩮᩣ ᨾᩣᩈᩮᩣ ᨩᩣᨶᨸ᩠ᨸᨭᩥᨧ᩠ᨨᨶ᩠ᨶᩮᩣ, ᩑᨠᩮᩣ ᨾᩣᩈᩮᩣ ᩋᨩᩣᨶᨸ᩠ᨸᨭᩥᨧ᩠ᨨᨶ᩠ᨶᩮᩣ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᨲᩔ ᨸᩁᩥᩅᩈᨶ᩠ᨲᩔ ᩋᨬ᩠ᨬᩮᩣ ᨽᩥᨠ᩠ᨡᩩ ᩋᩣᨣᨧ᩠ᨨᨲᩥ ᨻᩉᩩᩔᩩᨲᩮᩣ ᩋᩣᨣᨲᩣᨣᨾᩮᩣ ᨵᨾ᩠ᨾᨵᩁᩮᩣ ᩅᩥᨶᨿᨵᩁᩮᩣ ᨾᩣᨲᩥᨠᩣᨵᩁᩮᩣ ᨸᨱ᩠ᨯᩥᨲᩮᩣ ᩅᩥᨿᨲ᩠ᨲᩮᩣ ᨾᩮᨵᩤᩅᩦ ᩃᨩ᩠ᨩᩦ ᨠᩩᨠ᩠ᨠᩩᨧ᩠ᨧᨠᩮᩣ ᩈᩥᨠ᩠ᨡᩣᨠᩣᨾᩮᩣ. ᩈᩮᩣ ᩑᩅᩴ ᩅᨴᩮᨲᩥ—  ‘ᨠᩥᩴ ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨶ᩠ᨶᩮᩣ? ᨠᩥᩔᩣᨿᩴ ᨽᩥᨠ᩠ᨡᩩ ᨸᩁᩥᩅᩈᨲᩦ’ᨲᩥ? ᨲᩮ ᩑᩅᩴ ᩅᨴᩮᨶ᩠ᨲᩥ—  ‘ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᩑᨠᩮᩣ ᨾᩣᩈᩮᩣ ᨩᩣᨶᨸ᩠ᨸᨭᩥᨧ᩠ᨨᨶ᩠ᨶᩮᩣ, ᩑᨠᩮᩣ ᨾᩣᩈᩮᩣ ᩋᨩᩣᨶᨸ᩠ᨸᨭᩥᨧ᩠ᨨᨶ᩠ᨶᩮᩣ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩣᨿᩮᩣ ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨶ᩠ᨶᩮᩣ ᨲᩣᩈᩣᨿᩴ ᨽᩥᨠ᩠ᨡᩩ ᨸᩁᩥᩅᩈᨲᩦ’ᨲᩥ. ᩈᩮᩣ ᩑᩅᩴ ᩅᨴᩮᨲᩥ—  ‘ᨿ᩠ᩅᩣᨿᩴ, ᩋᩣᩅᩩᩈᩮᩣ, ᨾᩣᩈᩮᩣ ᨩᩣᨶᨸ᩠ᨸᨭᩥᨧ᩠ᨨᨶ᩠ᨶᩮᩣ ᨵᨾ᩠ᨾᩥᨠᩴ ᨲᩔ ᨾᩣᩈᩔ ᨸᩁᩥᩅᩤᩈᨴᩤᨶᩴ; ᨵᨾ᩠ᨾᨲ᩠ᨲᩣ ᩁᩩᩉᨲᩥ. ᨿᩮᩣ ᨧ ᨡ᩠ᩅᩣᨿᩴ, ᩋᩣᩅᩩᩈᩮᩣ, ᨾᩣᩈᩮᩣ ᩋᨩᩣᨶᨸ᩠ᨸᨭᩥᨧ᩠ᨨᨶ᩠ᨶᩮᩣ ᩋᨵᨾ᩠ᨾᩥᨠᩴ ᨲᩔ ᨾᩣᩈᩔ ᨸᩁᩥᩅᩤᩈᨴᩤᨶᩴ; ᩋᨵᨾ᩠ᨾᨲ᩠ᨲᩣ ᨶ ᩁᩩᩉᨲᩥ. ᩑᨠᩔ, ᩋᩣᩅᩩᩈᩮᩣ, ᨾᩣᩈᩔ ᨽᩥᨠ᩠ᨡᩩ ᨾᩣᨶᨲ᩠ᨲᩣᩁᩉᩮᩣ’ᨲᩥ.
</Paragraph>

</Division>
<Division number="154" book="cula">

<Paragraph number="655" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩮᩣ ᨾᩣᩈᩮᩣ ᩈᩁᨾᩣᨶᨸ᩠ᨸᨭᩥᨧ᩠ᨨᨶ᩠ᨶᩮᩣ, ᩑᨠᩮᩣ ᨾᩣᩈᩮᩣ ᩋᩔᩁᨾᩣᨶᨸ᩠ᨸᨭᩥᨧ᩠ᨨᨶ᩠ᨶᩮᩣ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᨲᩔ ᨸᩁᩥᩅᩈᨶ᩠ᨲᩔ ᩋᨬ᩠ᨬᩮᩣ ᨽᩥᨠ᩠ᨡᩩ ᩋᩣᨣᨧ᩠ᨨᨲᩥ ᨻᩉᩩᩔᩩᨲᩮᩣ ᩋᩣᨣᨲᩣᨣᨾᩮᩣ ᨵᨾ᩠ᨾᨵᩁᩮᩣ ᩅᩥᨶᨿᨵᩁᩮᩣ ᨾᩣᨲᩥᨠᩣᨵᩁᩮᩣ ᨸᨱ᩠ᨯᩥᨲᩮᩣ ᩅᩥᨿᨲ᩠ᨲᩮᩣ ᨾᩮᨵᩤᩅᩦ ᩃᨩ᩠ᨩᩦ ᨠᩩᨠ᩠ᨠᩩᨧ᩠ᨧᨠᩮᩣ ᩈᩥᨠ᩠ᨡᩣᨠᩣᨾᩮᩣ. ᩈᩮᩣ ᩑᩅᩴ ᩅᨴᩮᨲᩥ—  ‘ᨠᩥᩴ ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨶ᩠ᨶᩮᩣ? ᨠᩥᩔᩣᨿᩴ ᨽᩥᨠ᩠ᨡᩩ ᨸᩁᩥᩅᩈᨲᩦ’ᨲᩥ? ᨲᩮ ᩑᩅᩴ ᩅᨴᩮᨶ᩠ᨲᩥ—  ‘ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩮᩣ ᨾᩣᩈᩮᩣ ᩈᩁᨾᩣᨶᨸ᩠ᨸᨭᩥᨧ᩠ᨨᨶ᩠ᨶᩮᩣ, ᩑᨠᩮᩣ ᨾᩣᩈᩮᩣ ᩋᩔᩁᨾᩣᨶᨸ᩠ᨸᨭᩥᨧ᩠ᨨᨶ᩠ᨶᩮᩣ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩣᨿᩮᩣ ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨶ᩠ᨶᩮᩣ ᨲᩣᩈᩣᨿᩴ ᨽᩥᨠ᩠ᨡᩩ ᨸᩁᩥᩅᩈᨲᩦ’ᨲᩥ. ᩈᩮᩣ ᩑᩅᩴ ᩅᨴᩮᨲᩥ—  ‘ᨿ᩠ᩅᩣᨿᩴ, ᩋᩣᩅᩩᩈᩮᩣ, ᨾᩣᩈᩮᩣ ᩈᩁᨾᩣᨶᨸ᩠ᨸᨭᩥᨧ᩠ᨨᨶ᩠ᨶᩮᩣ ᨵᨾ᩠ᨾᩥᨠᩴ ᨲᩔ ᨾᩣᩈᩔ ᨸᩁᩥᩅᩤᩈᨴᩤᨶᩴ; ᨵᨾ᩠ᨾᨲ᩠ᨲᩣ ᩁᩩᩉᨲᩥ. ᨿᩮᩣ ᨧ ᨡ᩠ᩅᩣᨿᩴ, ᩋᩣᩅᩩᩈᩮᩣ, ᨾᩣᩈᩮᩣ ᩋᩔᩁᨾᩣᨶᨸ᩠ᨸᨭᩥᨧ᩠ᨨᨶ᩠ᨶᩮᩣ ᩋᨵᨾ᩠ᨾᩥᨠᩴ ᨲᩔ ᨾᩣᩈᩔ ᨸᩁᩥᩅᩤᩈᨴᩤᨶᩴ; ᩋᨵᨾ᩠ᨾᨲ᩠ᨲᩣ ᨶ ᩁᩩᩉᨲᩥ. ᩑᨠᩔ, ᩋᩣᩅᩩᩈᩮᩣ, ᨾᩣᩈᩔ ᨽᩥᨠ᩠ᨡᩩ ᨾᩣᨶᨲ᩠ᨲᩣᩁᩉᩮᩣ’ᨲᩥ.
</Paragraph>

</Division>
<Division number="155" book="cula">

<Paragraph number="656" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩮᩣ ᨾᩣᩈᩮᩣ ᨶᩥᨻ᩠ᨻᩮᨾᨲᩥᨠᨸ᩠ᨸᨭᩥᨧ᩠ᨨᨶ᩠ᨶᩮᩣ, ᩑᨠᩮᩣ ᨾᩣᩈᩮᩣ ᩅᩮᨾᨲᩥᨠᨸ᩠ᨸᨭᩥᨧ᩠ᨨᨶ᩠ᨶᩮᩣ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨴᩮᨲᩥ. ᨲᩔ ᨸᩁᩥᩅᩈᨶ᩠ᨲᩔ ᩋᨬ᩠ᨬᩮᩣ ᨽᩥᨠ᩠ᨡᩩ ᩋᩣᨣᨧ᩠ᨨᨲᩥ ᨻᩉᩩᩔᩩᨲᩮᩣ ᩋᩣᨣᨲᩣᨣᨾᩮᩣ ᨵᨾ᩠ᨾᨵᩁᩮᩣ ᩅᩥᨶᨿᨵᩁᩮᩣ ᨾᩣᨲᩥᨠᩣᨵᩁᩮᩣ ᨸᨱ᩠ᨯᩥᨲᩮᩣ ᩅᩥᨿᨲ᩠ᨲᩮᩣ ᨾᩮᨵᩤᩅᩦ ᩃᨩ᩠ᨩᩦ ᨠᩩᨠ᩠ᨠᩩᨧ᩠ᨧᨠᩮᩣ ᩈᩥᨠ᩠ᨡᩣᨠᩣᨾᩮᩣ. ᩈᩮᩣ ᩑᩅᩴ ᩅᨴᩮᨲᩥ—  ‘ᨠᩥᩴ ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨶ᩠ᨶᩮᩣ? ᨠᩥᩔᩣᨿᩴ ᨽᩥᨠ᩠ᨡᩩ ᨸᩁᩥᩅᩈᨲᩦ’ᨲᩥ? ᨲᩮ ᩑᩅᩴ ᩅᨴᩮᨶ᩠ᨲᩥ—  ‘ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᨴ᩠ᩅᩮ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᩥ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ; ᩑᨠᩮᩣ ᨾᩣᩈᩮᩣ ᨶᩥᨻ᩠ᨻᩮᨾᨲᩥᨠᨸ᩠ᨸᨭᩥᨧ᩠ᨨᨶ᩠ᨶᩮᩣ, ᩑᨠᩮᩣ ᨾᩣᩈᩮᩣ ᩅᩮᨾᨲᩥᨠᨸ᩠ᨸᨭᩥᨧ᩠ᨨᨶ᩠ᨶᩮᩣ. ᩈᩮᩣ ᩈᩴᨥᩴ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᨿᩣᨧᩥ. ᨲᩔ ᩈᩴᨥᩮᩣ ᨴ᩠ᩅᩥᨶ᩠ᨶᩴ ᩋᩣᨸᨲ᩠ᨲᩦᨶᩴ ᨴ᩠ᩅᩮᨾᩣᩈᨸ᩠ᨸᨭᩥᨧ᩠ᨨᨶ᩠ᨶᩣᨶᩴ ᨴ᩠ᩅᩮᨾᩣᩈᨸᩁᩥᩅᩤᩈᩴ ᩋᨴᩤᩈᩥ. ᨲᩣᨿᩮᩣ ᩋᨿᩴ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨶ᩠ᨶᩮᩣ ᨲᩣᩈᩣᨿᩴ ᨽᩥᨠ᩠ᨡᩩ ᨸᩁᩥᩅᩈᨲᩦ’ᨲᩥ. ᩈᩮᩣ ᩑᩅᩴ ᩅᨴᩮᨲᩥ—  ‘ᨿ᩠ᩅᩣᨿᩴ, ᩋᩣᩅᩩᩈᩮᩣ, ᨾᩣᩈᩮᩣ ᨶᩥᨻ᩠ᨻᩮᨾᨲᩥᨠᨸ᩠ᨸᨭᩥᨧ᩠ᨨᨶ᩠ᨶᩮᩣ ᨵᨾ᩠ᨾᩥᨠᩴ ᨲᩔ ᨾᩣᩈᩔ ᨸᩁᩥᩅᩤᩈᨴᩤᨶᩴ; ᨵᨾ᩠ᨾᨲ᩠ᨲᩣ ᩁᩩᩉᨲᩥ. ᨿᩮᩣ ᨧ ᨡ᩠ᩅᩣᨿᩴ, ᩋᩣᩅᩩᩈᩮᩣ, ᨾᩣᩈᩮᩣ ᩅᩮᨾᨲᩥᨠᨸ᩠ᨸᨭᩥᨧ᩠ᨨᨶ᩠ᨶᩮᩣ ᩋᨵᨾ᩠ᨾᩥᨠᩴ ᨲᩔ ᨾᩣᩈᩔ ᨸᩁᩥᩅᩤᩈᨴᩤᨶᩴ; ᩋᨵᨾ᩠ᨾᨲ᩠ᨲᩣ ᨶ ᩁᩩᩉᨲᩥ. ᩑᨠᩔ, ᩋᩣᩅᩩᩈᩮᩣ, ᨾᩣᩈᩔ ᨽᩥᨠ᩠ᨡᩩ ᨾᩣᨶᨲ᩠ᨲᩣᩁᩉᩮᩣ’”ᨲᩥ.
</Paragraph>
</Division>