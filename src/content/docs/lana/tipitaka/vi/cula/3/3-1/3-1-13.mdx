---
title: "3.1.13 ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᨸᩁᩥᩅᩤᩈ"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="121" book="cula">

<Paragraph number="572" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᩏᨴᩤᨿᩦ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ ᩉᩮᩣᨲᩥ ᩈᨬ᩠ᨧᩮᨲᨶᩥᨠᩴ ᩈᩩᨠ᩠ᨠᩅᩥᩔᨭ᩠ᨮᩥᩴ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩴ. ᩈᩮᩣ ᨽᩥᨠ᩠ᨡᩪᨶᩴ ᩋᩣᩁᩮᩣᨧᩮᩈᩥ—  “ᩋᩉᩴ, ᩋᩣᩅᩩᩈᩮᩣ, ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᩴ ᩈᨬ᩠ᨧᩮᨲᨶᩥᨠᩴ ᩈᩩᨠ᩠ᨠᩅᩥᩔᨭ᩠ᨮᩥᩴ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩴ. ᨠᨳᩴ ᨶᩩ ᨡᩮᩣ ᨾᨿᩣ ᨸᨭᩥᨸᨩ᩠ᨩᩥᨲᨻ᩠ᨻᨶ᩺”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨲᩮᨶ ᩉᩥ, ᨽᩥᨠ᩠ᨡᩅᩮ, ᩈᩴᨥᩮᩣ ᩏᨴᩤᨿᩥᩔ ᨽᩥᨠ᩠ᨡᩩᨶᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩣᨿ ᨸᨠ᩠ᨡᨸᩁᩥᩅᩤᩈᩴ ᨴᩮᨲᩩ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨴᩤᨲᨻ᩠ᨻᩮᩣ—
</Paragraph>

<Paragraph number="573" book="cula">
ᨲᩮᨶ, ᨽᩥᨠ᩠ᨡᩅᩮ, ᩏᨴᩤᨿᩥᨶᩣ ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ …ᨸᩮ…  ᩑᩅᨾᩔ ᩅᨧᨶᩦᨿᩮᩣ—  ‘ᩋᩉᩴ, ᨽᨶ᩠ᨲᩮ, ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᩴ ᩈᨬ᩠ᨧᩮᨲᨶᩥᨠᩴ ᩈᩩᨠ᩠ᨠᩅᩥᩔᨭ᩠ᨮᩥᩴ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩴ. ᩈᩮᩣᩉᩴ, ᨽᨶ᩠ᨲᩮ, ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩣᨿ ᨸᨠ᩠ᨡᨸᩁᩥᩅᩤᩈᩴ ᨿᩣᨧᩣᨾᩦ’ᨲᩥ. ᨴᩩᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩮᩣ. ᨲᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩮᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="122" book="cula">

<Paragraph number="574" book="cula">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩏᨴᩤᨿᩦ ᨽᩥᨠ᩠ᨡᩩ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥ ᩈᨬ᩠ᨧᩮᨲᨶᩥᨠᩴ ᩈᩩᨠ᩠ᨠᩅᩥᩔᨭ᩠ᨮᩥᩴ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩴ. ᩈᩮᩣ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩣᨿ ᨸᨠ᩠ᨡᨸᩁᩥᩅᩤᩈᩴ ᨿᩣᨧᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩏᨴᩤᨿᩥᩔ ᨽᩥᨠ᩠ᨡᩩᨶᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩣᨿ ᨸᨠ᩠ᨡᨸᩁᩥᩅᩤᩈᩴ ᨴᨴᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="575" book="cula">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩏᨴᩤᨿᩦ ᨽᩥᨠ᩠ᨡᩩ ᩑᨠᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥ ᩈᨬ᩠ᨧᩮᨲᨶᩥᨠᩴ ᩈᩩᨠ᩠ᨠᩅᩥᩔᨭ᩠ᨮᩥᩴ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩴ. ᩈᩮᩣ ᩈᩴᨥᩴ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩣᨿ ᨸᨠ᩠ᨡᨸᩁᩥᩅᩤᩈᩴ ᨿᩣᨧᨲᩥ. ᩈᩴᨥᩮᩣ ᩏᨴᩤᨿᩥᩔ ᨽᩥᨠ᩠ᨡᩩᨶᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩣᨿ ᨸᨠ᩠ᨡᨸᩁᩥᩅᩤᩈᩴ ᨴᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩏᨴᩤᨿᩥᩔ ᨽᩥᨠ᩠ᨡᩩᨶᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩣᨿ ᨸᨠ᩠ᨡᨸᩁᩥᩅᩤᩈᩔ ᨴᩤᨶᩴ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="576" book="cula">
ᨴᩩᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ…  ᨲᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ… .
</Paragraph>

<Paragraph number="577" book="cula">
ᨴᩥᨶ᩠ᨶᩮᩣ ᩈᩴᨥᩮᨶ ᩏᨴᩤᨿᩥᩔ ᨽᩥᨠ᩠ᨡᩩᨶᩮᩣ ᩑᨠᩥᩔᩣ ᩋᩣᨸᨲ᩠ᨲᩥᨿᩣ ᩈᨬ᩠ᨧᩮᨲᨶᩥᨠᩣᨿ ᩈᩩᨠ᩠ᨠᩅᩥᩔᨭ᩠ᨮᩥᨿᩣ ᨸᨠ᩠ᨡᨸ᩠ᨸᨭᩥᨧ᩠ᨨᨶ᩠ᨶᩣᨿ ᨸᨠ᩠ᨡᨸᩁᩥᩅᩤᩈᩮᩣ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’”ᨲᩥ.
</Paragraph>
</Division>