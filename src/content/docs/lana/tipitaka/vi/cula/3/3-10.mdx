---
title: "3.10 ᨴᩩᨲᩥᨿᨶᩅᨠ"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="183" book="cula">

<Paragraph number="764" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨸᩁᩥᨾᩣᨱᨾ᩠ᨸᩥ ᩋᨸᩁᩥᨾᩣᨱᨾ᩠ᨸᩥ …ᨸᩮ…  ᩅᩅᨲ᩠ᨳᩥᨲᨾ᩠ᨸᩥ ᩈᨾ᩠ᨽᩥᨶ᩠ᨶᨾ᩠ᨸᩥ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᩈᨾᩮᩣᨵᩤᨶᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ, ᩈᩮᩣ ᨸᩁᩥᩅᩈᨶ᩠ᨲᩮᩣ ᩋᨶ᩠ᨲᩁᩣ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨸᩁᩥᨾᩣᨱᩣ ᩋᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᩈᩮᩣ ᩈᩴᨥᩴ ᩋᨶ᩠ᨲᩁᩣᩋᩣᨸᨲ᩠ᨲᩦᨶᩴ ᨾᩪᩃᩣᨿᨸᨭᩥᨠᩔᨶᩴ ᨿᩣᨧᨲᩥ. ᨲᩴ ᩈᩴᨥᩮᩣ ᩋᨶ᩠ᨲᩁᩣᩋᩣᨸᨲ᩠ᨲᩦᨶᩴ ᨾᩪᩃᩣᨿ ᨸᨭᩥᨠᩔᨲᩥ ᩋᨵᨾ᩠ᨾᩥᨠᩮᨶ ᨠᨾ᩠ᨾᩮᨶ ᨠᩩᨸ᩠ᨸᩮᨶ ᩋᨭ᩠ᨮᩣᨶᩣᩁᩉᩮᨶ, ᩋᨵᨾ᩠ᨾᩮᨶ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ; ᨵᨾ᩠ᨾᩮᨶ ᨾᩣᨶᨲ᩠ᨲᩴ ᨴᩮᨲᩥ, ᨵᨾ᩠ᨾᩮᨶ ᩋᨻ᩠ᨽᩮᨲᩥ. ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩋᩅᩥᩈᩩᨴ᩠ᨵᩮᩤ ᨲᩣᩉᩥ ᩋᩣᨸᨲ᩠ᨲᩦᩉᩥ. (1)
</Paragraph>

<Paragraph number="765" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨸᩁᩥᨾᩣᨱᨾ᩠ᨸᩥ ᩋᨸᩁᩥᨾᩣᨱᨾ᩠ᨸᩥ …ᨸᩮ…  ᩅᩅᨲ᩠ᨳᩥᨲᨾ᩠ᨸᩥ ᩈᨾ᩠ᨽᩥᨶ᩠ᨶᨾ᩠ᨸᩥ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᩈᨾᩮᩣᨵᩤᨶᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ. ᩈᩮᩣ ᨸᩁᩥᩅᩈᨶ᩠ᨲᩮᩣ ᩋᨶ᩠ᨲᩁᩣ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨸᩁᩥᨾᩣᨱᩣ ᨸᨭᩥᨧ᩠ᨨᨶ᩠ᨶᩣᨿᩮᩣ. ᩈᩮᩣ ᩈᩴᨥᩴ ᩋᨶ᩠ᨲᩁᩣᩋᩣᨸᨲ᩠ᨲᩦᨶᩴ ᨾᩪᩃᩣᨿᨸᨭᩥᨠᩔᨶᩴ ᨿᩣᨧᨲᩥ. ᨲᩴ ᩈᩴᨥᩮᩣ ᩋᨶ᩠ᨲᩁᩣᩋᩣᨸᨲ᩠ᨲᩦᨶᩴ ᨾᩪᩃᩣᨿ ᨸᨭᩥᨠᩔᨲᩥ ᩋᨵᨾ᩠ᨾᩥᨠᩮᨶ ᨠᨾ᩠ᨾᩮᨶ ᨠᩩᨸ᩠ᨸᩮᨶ ᩋᨭ᩠ᨮᩣᨶᩣᩁᩉᩮᨶ, ᩋᨵᨾ᩠ᨾᩮᨶ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ; ᨵᨾ᩠ᨾᩮᨶ ᨾᩣᨶᨲ᩠ᨲᩴ ᨴᩮᨲᩥ, ᨵᨾ᩠ᨾᩮᨶ ᩋᨻ᩠ᨽᩮᨲᩥ. ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩋᩅᩥᩈᩩᨴ᩠ᨵᩮᩤ ᨲᩣᩉᩥ ᩋᩣᨸᨲ᩠ᨲᩦᩉᩥ. (2)
</Paragraph>

<Paragraph number="766" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨸᩁᩥᨾᩣᨱᨾ᩠ᨸᩥ ᩋᨸᩁᩥᨾᩣᨱᨾ᩠ᨸᩥ …ᨸᩮ…  ᩅᩅᨲ᩠ᨳᩥᨲᨾ᩠ᨸᩥ ᩈᨾ᩠ᨽᩥᨶ᩠ᨶᨾ᩠ᨸᩥ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᩈᨾᩮᩣᨵᩤᨶᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ. ᩈᩮᩣ ᨸᩁᩥᩅᩈᨶ᩠ᨲᩮᩣ ᩋᨶ᩠ᨲᩁᩣ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨸᩁᩥᨾᩣᨱᩣ ᨸᨭᩥᨧ᩠ᨨᨶ᩠ᨶᩣᨿᩮᩣᨸᩥ ᩋᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣᨸᩥ. ᩈᩮᩣ ᩈᩴᨥᩴ ᩋᨶ᩠ᨲᩁᩣᩋᩣᨸᨲ᩠ᨲᩦᨶᩴ ᨾᩪᩃᩣᨿᨸᨭᩥᨠᩔᨶᩴ ᨿᩣᨧᨲᩥ. ᨲᩴ ᩈᩴᨥᩮᩣ ᩋᨶ᩠ᨲᩁᩣᩋᩣᨸᨲ᩠ᨲᩦᨶᩴ ᨾᩪᩃᩣᨿ ᨸᨭᩥᨠᩔᨲᩥ ᩋᨵᨾ᩠ᨾᩥᨠᩮᨶ ᨠᨾ᩠ᨾᩮᨶ ᨠᩩᨸ᩠ᨸᩮᨶ ᩋᨭ᩠ᨮᩣᨶᩣᩁᩉᩮᨶ, ᩋᨵᨾ᩠ᨾᩮᨶ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ; ᨵᨾ᩠ᨾᩮᨶ ᨾᩣᨶᨲ᩠ᨲᩴ ᨴᩮᨲᩥ, ᨵᨾ᩠ᨾᩮᨶ ᩋᨻ᩠ᨽᩮᨲᩥ. ᩈᩮᩣ ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩋᩅᩥᩈᩩᨴ᩠ᨵᩮᩤ ᨲᩣᩉᩥ ᩋᩣᨸᨲ᩠ᨲᩦᩉᩥ. (3)
</Paragraph>

<Paragraph number="767" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨸᩁᩥᨾᩣᨱᨾ᩠ᨸᩥ ᩋᨸᩁᩥᨾᩣᨱᨾ᩠ᨸᩥ, ᩑᨠᨶᩣᨾᨾ᩠ᨸᩥ ᨶᩣᨶᩣᨶᩣᨾᨾ᩠ᨸᩥ, ᩈᨽᩣᨣᨾ᩠ᨸᩥ ᩅᩥᩈᨽᩣᨣᨾ᩠ᨸᩥ, ᩅᩅᨲ᩠ᨳᩥᨲᨾ᩠ᨸᩥ ᩈᨾ᩠ᨽᩥᨶ᩠ᨶᨾ᩠ᨸᩥ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᩈᨾᩮᩣᨵᩤᨶᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ. ᩈᩮᩣ ᨸᩁᩥᩅᩈᨶ᩠ᨲᩮᩣ ᩋᨶ᩠ᨲᩁᩣ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᩋᨸᩁᩥᨾᩣᨱᩣ ᩋᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ …ᨸᩮ…  ᩋᨸᩁᩥᨾᩣᨱᩣ ᨸᨭᩥᨧ᩠ᨨᨶ᩠ᨶᩣᨿᩮᩣ …ᨸᩮ…  ᩋᨸᩁᩥᨾᩣᨱᩣ ᨸᨭᩥᨧ᩠ᨨᨶ᩠ᨶᩣᨿᩮᩣᨸᩥ ᩋᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣᨸᩥ …ᨸᩮ…  ᨸᩁᩥᨾᩣᨱᩣᨿᩮᩣᨸᩥ ᩋᨸᩁᩥᨾᩣᨱᩣᨿᩮᩣᨸᩥ ᩋᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣ. ᩈᩮᩣ ᩈᩴᨥᩴ ᩋᨶ᩠ᨲᩁᩣᩋᩣᨸᨲ᩠ᨲᩦᨶᩴ ᨾᩪᩃᩣᨿᨸᨭᩥᨠᩔᨶᩴ ᨿᩣᨧᨲᩥ. ᨲᩴ ᩈᩴᨥᩮᩣ ᩋᨶ᩠ᨲᩁᩣᩋᩣᨸᨲ᩠ᨲᩦᨶᩴ ᨾᩪᩃᩣᨿ ᨸᨭᩥᨠᩔᨲᩥ ᩋᨵᨾ᩠ᨾᩥᨠᩮᨶ ᨠᨾ᩠ᨾᩮᨶ ᨠᩩᨸ᩠ᨸᩮᨶ ᩋᨭ᩠ᨮᩣᨶᩣᩁᩉᩮᨶ, ᩋᨵᨾ᩠ᨾᩮᨶ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ; ᨵᨾ᩠ᨾᩮᨶ ᨾᩣᨶᨲ᩠ᨲᩴ ᨴᩮᨲᩥ, ᨵᨾ᩠ᨾᩮᨶ ᩋᨻ᩠ᨽᩮᨲᩥ. ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩋᩅᩥᩈᩩᨴ᩠ᨵᩮᩤ ᨲᩣᩉᩥ ᩋᩣᨸᨲ᩠ᨲᩦᩉᩥ. (4–7)
</Paragraph>

<Paragraph number="768" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨸᩁᩥᨾᩣᨱᨾ᩠ᨸᩥ ᩋᨸᩁᩥᨾᩣᨱᨾ᩠ᨸᩥ …ᨸᩮ…  ᩅᩅᨲ᩠ᨳᩥᨲᨾ᩠ᨸᩥ ᩈᨾ᩠ᨽᩥᨶ᩠ᨶᨾ᩠ᨸᩥ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᩈᨾᩮᩣᨵᩤᨶᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ. ᩈᩮᩣ ᨸᩁᩥᩅᩈᨶ᩠ᨲᩮᩣ ᩋᨶ᩠ᨲᩁᩣ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨸᩁᩥᨾᩣᨱᩣᨿᩮᩣᨸᩥ ᩋᨸᩁᩥᨾᩣᨱᩣᨿᩮᩣᨸᩥ ᨸᨭᩥᨧ᩠ᨨᨶ᩠ᨶᩣᨿᩮᩣ. ᩈᩮᩣ ᩈᩴᨥᩴ ᩋᨶ᩠ᨲᩁᩣᩋᩣᨸᨲ᩠ᨲᩦᨶᩴ ᨾᩪᩃᩣᨿᨸᨭᩥᨠᩔᨶᩴ ᨿᩣᨧᨲᩥ. ᨲᩴ ᩈᩴᨥᩮᩣ ᩋᨶ᩠ᨲᩁᩣᩋᩣᨸᨲ᩠ᨲᩦᨶᩴ ᨾᩪᩃᩣᨿ ᨸᨭᩥᨠᩔᨲᩥ ᩋᨵᨾ᩠ᨾᩥᨠᩮᨶ ᨠᨾ᩠ᨾᩮᨶ ᨠᩩᨸ᩠ᨸᩮᨶ ᩋᨭ᩠ᨮᩣᨶᩣᩁᩉᩮᨶ, ᩋᨵᨾ᩠ᨾᩮᨶ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ, ᨵᨾ᩠ᨾᩮᨶ ᨾᩣᨶᨲ᩠ᨲᩴ ᨴᩮᨲᩥ, ᨵᨾ᩠ᨾᩮᨶ ᩋᨻ᩠ᨽᩮᨲᩥ. ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩋᩅᩥᩈᩩᨴ᩠ᨵᩮᩤ ᨲᩣᩉᩥ ᩋᩣᨸᨲ᩠ᨲᩦᩉᩥ. (8)
</Paragraph>

<Paragraph number="769" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨸᩁᩥᨾᩣᨱᨾ᩠ᨸᩥ ᩋᨸᩁᩥᨾᩣᨱᨾ᩠ᨸᩥ …ᨸᩮ…  ᩅᩅᨲ᩠ᨳᩥᨲᨾ᩠ᨸᩥ ᩈᨾ᩠ᨽᩥᨶ᩠ᨶᨾ᩠ᨸᩥ. ᩈᩮᩣ ᩈᩴᨥᩴ ᨲᩣᩈᩴ ᩋᩣᨸᨲ᩠ᨲᩦᨶᩴ ᩈᨾᩮᩣᨵᩤᨶᨸᩁᩥᩅᩤᩈᩴ ᨿᩣᨧᨲᩥ. ᨲᩔ ᩈᩴᨥᩮᩣ ᨲᩣᩈᩴ ᩋᩣᨸᨲ᩠ᨲᩦᨶᩴ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ. ᩈᩮᩣ ᨸᩁᩥᩅᩈᨶ᩠ᨲᩮᩣ ᩋᨶ᩠ᨲᩁᩣ ᩈᨾ᩠ᨻᩉᩩᩃᩣ ᩈᩴᨥᩣᨴᩥᩈᩮᩈᩣ ᩋᩣᨸᨲ᩠ᨲᩥᨿᩮᩣ ᩋᩣᨸᨩ᩠ᨩᨲᩥ ᨸᩁᩥᨾᩣᨱᩣᨿᩮᩣᨸᩥ ᩋᨸᩁᩥᨾᩣᨱᩣᨿᩮᩣᨸᩥ ᨸᨭᩥᨧ᩠ᨨᨶ᩠ᨶᩣᨿᩮᩣᨸᩥ ᩋᨸ᩠ᨸᨭᩥᨧ᩠ᨨᨶ᩠ᨶᩣᨿᩮᩣᨸᩥ. ᩈᩮᩣ ᩈᩴᨥᩴ ᩋᨶ᩠ᨲᩁᩣᩋᩣᨸᨲ᩠ᨲᩦᨶᩴ ᨾᩪᩃᩣᨿᨸᨭᩥᨠᩔᨶᩴ ᨿᩣᨧᨲᩥ. ᨲᩴ ᩈᩴᨥᩮᩣ ᩋᨶ᩠ᨲᩁᩣᩋᩣᨸᨲ᩠ᨲᩦᨶᩴ ᨾᩪᩃᩣᨿ ᨸᨭᩥᨠᩔᨲᩥ ᩋᨵᨾ᩠ᨾᩥᨠᩮᨶ ᨠᨾ᩠ᨾᩮᨶ ᨠᩩᨸ᩠ᨸᩮᨶ ᩋᨭ᩠ᨮᩣᨶᩣᩁᩉᩮᨶ, ᩋᨵᨾ᩠ᨾᩮᨶ ᩈᨾᩮᩣᨵᩤᨶᨸᩁᩥᩅᩤᩈᩴ ᨴᩮᨲᩥ; ᨵᨾ᩠ᨾᩮᨶ ᨾᩣᨶᨲ᩠ᨲᩴ ᨴᩮᨲᩥ, ᨵᨾ᩠ᨾᩮᨶ ᩋᨻ᩠ᨽᩮᨲᩥ. ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩋᩅᩥᩈᩩᨴ᩠ᨵᩮᩤ ᨲᩣᩉᩥ ᩋᩣᨸᨲ᩠ᨲᩦᩉᩥ. (9)

</Paragraph>
</Division>

<Paragraph number="770" type="center" book="cula">
ᨴᩩᨲᩥᨿᨶᩅᨠᩴ ᨶᩥᨭ᩠ᨮᩥᨲᩴ.
</Paragraph>