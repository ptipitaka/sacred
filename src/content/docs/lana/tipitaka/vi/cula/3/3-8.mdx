---
title: "3.8 ᨴ᩠ᩅᩮᨽᩥᨠ᩠ᨡᩩᩅᩤᩁᩑᨠᩣᨴᩈᨠ"
tableOfContents: false
sidebar:
  order: 10
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="181" book="cula">

<Paragraph number="745" book="cula">
ᨴ᩠ᩅᩮ ᨽᩥᨠ᩠ᨡᩪ ᩈᩴᨥᩣᨴᩥᩈᩮᩈᩴ ᩋᩣᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᩈᩴᨥᩣᨴᩥᩈᩮᩈᩮ ᩈᩴᨥᩣᨴᩥᩈᩮᩈᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᩑᨠᩮᩣ ᨨᩣᨴᩮᨲᩥ, ᩑᨠᩮᩣ ᨶᨧ᩠ᨨᩣᨴᩮᨲᩥ. ᨿᩮᩣ ᨨᩣᨴᩮᨲᩥ ᩈᩮᩣ ᨴᩩᨠ᩠ᨠᨭᩴ ᨴᩮᩈᩣᨸᩮᨲᨻ᩠ᨻᩮᩣ. ᨿᨳᩣᨸᨭᩥᨧ᩠ᨨᨶ᩠ᨶᩮ ᨧᩔ ᨸᩁᩥᩅᩤᩈᩴ ᨴᨲ᩠ᩅᩣ ᩏᨽᩥᨶ᩠ᨶᨾ᩠ᨸᩥ ᨾᩣᨶᨲ᩠ᨲᩴ ᨴᩤᨲᨻ᩠ᨻᩴ. (1)
</Paragraph>

<Paragraph number="746" book="cula">
ᨴ᩠ᩅᩮ ᨽᩥᨠ᩠ᨡᩪ ᩈᩴᨥᩣᨴᩥᩈᩮᩈᩴ ᩋᩣᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᩈᩴᨥᩣᨴᩥᩈᩮᩈᩮ ᩅᩮᨾᨲᩥᨠᩣ ᩉᩮᩣᨶ᩠ᨲᩥ. ᩑᨠᩮᩣ ᨨᩣᨴᩮᨲᩥ, ᩑᨠᩮᩣ ᨶᨧ᩠ᨨᩣᨴᩮᨲᩥ. ᨿᩮᩣ ᨨᩣᨴᩮᨲᩥ ᩈᩮᩣ ᨴᩩᨠ᩠ᨠᨭᩴ ᨴᩮᩈᩣᨸᩮᨲᨻ᩠ᨻᩮᩣ. ᨿᨳᩣᨸᨭᩥᨧ᩠ᨨᨶ᩠ᨶᩮ ᨧᩔ ᨸᩁᩥᩅᩤᩈᩴ ᨴᨲ᩠ᩅᩣ ᩏᨽᩥᨶ᩠ᨶᨾ᩠ᨸᩥ ᨾᩣᨶᨲ᩠ᨲᩴ ᨴᩤᨲᨻ᩠ᨻᩴ. (2)
</Paragraph>

<Paragraph number="747" book="cula">
ᨴ᩠ᩅᩮ ᨽᩥᨠ᩠ᨡᩪ ᩈᩴᨥᩣᨴᩥᩈᩮᩈᩴ ᩋᩣᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᩈᩴᨥᩣᨴᩥᩈᩮᩈᩮ ᨾᩥᩔᨠᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᩑᨠᩮᩣ ᨨᩣᨴᩮᨲᩥ, ᩑᨠᩮᩣ ᨶᨧ᩠ᨨᩣᨴᩮᨲᩥ. ᨿᩮᩣ ᨨᩣᨴᩮᨲᩥ ᩈᩮᩣ ᨴᩩᨠ᩠ᨠᨭᩴ ᨴᩮᩈᩣᨸᩮᨲᨻ᩠ᨻᩮᩣ. ᨿᨳᩣᨸᨭᩥᨧ᩠ᨨᨶ᩠ᨶᩮ ᨧᩔ ᨸᩁᩥᩅᩤᩈᩴ ᨴᨲ᩠ᩅᩣ ᩏᨽᩥᨶ᩠ᨶᨾ᩠ᨸᩥ ᨾᩣᨶᨲ᩠ᨲᩴ ᨴᩤᨲᨻ᩠ᨻᩴ. (3)
</Paragraph>

<Paragraph number="748" book="cula">
ᨴ᩠ᩅᩮ ᨽᩥᨠ᩠ᨡᩪ ᨾᩥᩔᨠᩴ ᩋᩣᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᨾᩥᩔᨠᩮ ᩈᩴᨥᩣᨴᩥᩈᩮᩈᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᩑᨠᩮᩣ ᨨᩣᨴᩮᨲᩥ, ᩑᨠᩮᩣ ᨶᨧ᩠ᨨᩣᨴᩮᨲᩥ. ᨿᩮᩣ ᨨᩣᨴᩮᨲᩥ ᩈᩮᩣ ᨴᩩᨠ᩠ᨠᨭᩴ ᨴᩮᩈᩣᨸᩮᨲᨻ᩠ᨻᩮᩣ. ᨿᨳᩣᨸᨭᩥᨧ᩠ᨨᨶ᩠ᨶᩮ ᨧᩔ ᨸᩁᩥᩅᩤᩈᩴ ᨴᨲ᩠ᩅᩣ ᩏᨽᩥᨶ᩠ᨶᨾ᩠ᨸᩥ ᨾᩣᨶᨲ᩠ᨲᩴ ᨴᩤᨲᨻ᩠ᨻᩴ. (4)
</Paragraph>

<Paragraph number="749" book="cula">
ᨴ᩠ᩅᩮ ᨽᩥᨠ᩠ᨡᩪ ᨾᩥᩔᨠᩴ ᩋᩣᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᨾᩥᩔᨠᩮ ᨾᩥᩔᨠᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᩑᨠᩮᩣ ᨨᩣᨴᩮᨲᩥ, ᩑᨠᩮᩣ ᨶᨧ᩠ᨨᩣᨴᩮᨲᩥ. ᨿᩮᩣ ᨨᩣᨴᩮᨲᩥ ᩈᩮᩣ ᨴᩩᨠ᩠ᨠᨭᩴ ᨴᩮᩈᩣᨸᩮᨲᨻ᩠ᨻᩮᩣ. ᨿᨳᩣᨸᨭᩥᨧ᩠ᨨᨶ᩠ᨶᩮ ᨧᩔ ᨸᩁᩥᩅᩤᩈᩴ ᨴᨲ᩠ᩅᩣ ᩏᨽᩥᨶ᩠ᨶᨾ᩠ᨸᩥ ᨾᩣᨶᨲ᩠ᨲᩴ ᨴᩤᨲᨻ᩠ᨻᩴ. (5)
</Paragraph>

<Paragraph number="750" book="cula">
ᨴ᩠ᩅᩮ ᨽᩥᨠ᩠ᨡᩪ ᩈᩩᨴ᩠ᨵᨠᩴ ᩋᩣᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᩈᩩᨴ᩠ᨵᨠᩮ ᩈᩴᨥᩣᨴᩥᩈᩮᩈᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᩑᨠᩮᩣ ᨨᩣᨴᩮᨲᩥ, ᩑᨠᩮᩣ ᨶᨧ᩠ᨨᩣᨴᩮᨲᩥ. ᨿᩮᩣ ᨨᩣᨴᩮᨲᩥ ᩈᩮᩣ ᨴᩩᨠ᩠ᨠᨭᩴ ᨴᩮᩈᩣᨸᩮᨲᨻ᩠ᨻᩮᩣ. ᩏᨽᩮᩣᨸᩥ ᨿᨳᩣᨵᨾ᩠ᨾᩴ ᨠᩣᩁᩣᨸᩮᨲᨻ᩠ᨻᩣ. (6)
</Paragraph>

<Paragraph number="751" book="cula">
ᨴ᩠ᩅᩮ ᨽᩥᨠ᩠ᨡᩪ ᩈᩩᨴ᩠ᨵᨠᩴ ᩋᩣᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᩈᩩᨴ᩠ᨵᨠᩮ ᩈᩩᨴ᩠ᨵᨠᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᩑᨠᩮᩣ ᨨᩣᨴᩮᨲᩥ, ᩑᨠᩮᩣ ᨶᨧ᩠ᨨᩣᨴᩮᨲᩥ. ᨿᩮᩣ ᨨᩣᨴᩮᨲᩥ ᩈᩮᩣ ᨴᩩᨠ᩠ᨠᨭᩴ ᨴᩮᩈᩣᨸᩮᨲᨻ᩠ᨻᩮᩣ. ᩏᨽᩮᩣᨸᩥ ᨿᨳᩣᨵᨾ᩠ᨾᩴ ᨠᩣᩁᩣᨸᩮᨲᨻ᩠ᨻᩣ. (7)
</Paragraph>

<Paragraph number="752" book="cula">
ᨴ᩠ᩅᩮ ᨽᩥᨠ᩠ᨡᩪ ᩈᩴᨥᩣᨴᩥᩈᩮᩈᩴ ᩋᩣᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᩈᩴᨥᩣᨴᩥᩈᩮᩈᩮ ᩈᩴᨥᩣᨴᩥᩈᩮᩈᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᩑᨠᩔ ᩉᩮᩣᨲᩥ ᩋᩣᩁᩮᩣᨧᩮᩔᩣᨾᩦᨲᩥ, ᩑᨠᩔ ᩉᩮᩣᨲᩥ ᨶ ᩋᩣᩁᩮᩣᨧᩮᩔᩣᨾᩦᨲᩥ. ᩈᩮᩣ ᨸᨮᨾᨾ᩠ᨸᩥ ᨿᩣᨾᩴ ᨨᩣᨴᩮᨲᩥ, ᨴᩩᨲᩥᨿᨾ᩠ᨸᩥ ᨿᩣᨾᩴ ᨨᩣᨴᩮᨲᩥ, ᨲᨲᩥᨿᨾ᩠ᨸᩥ ᨿᩣᨾᩴ ᨨᩣᨴᩮᨲᩥ—  ᩏᨭ᩠ᨮᩥᨲᩮ ᩋᩁᩩᨱᩮ ᨨᨶ᩠ᨶᩣ ᩉᩮᩣᨲᩥ ᩋᩣᨸᨲ᩠ᨲᩥ. ᨿᩮᩣ ᨨᩣᨴᩮᨲᩥ ᩈᩮᩣ ᨴᩩᨠ᩠ᨠᨭᩴ ᨴᩮᩈᩣᨸᩮᨲᨻ᩠ᨻᩮᩣ. ᨿᨳᩣᨸᨭᩥᨧ᩠ᨨᨶ᩠ᨶᩮ ᨧᩔ ᨸᩁᩥᩅᩤᩈᩴ ᨴᨲ᩠ᩅᩣ ᩏᨽᩥᨶ᩠ᨶᨾ᩠ᨸᩥ ᨾᩣᨶᨲ᩠ᨲᩴ ᨴᩤᨲᨻ᩠ᨻᩴ. (8)
</Paragraph>

<Paragraph number="753" book="cula">
ᨴ᩠ᩅᩮ ᨽᩥᨠ᩠ᨡᩪ ᩈᩴᨥᩣᨴᩥᩈᩮᩈᩴ ᩋᩣᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᩈᩴᨥᩣᨴᩥᩈᩮᩈᩮ ᩈᩴᨥᩣᨴᩥᩈᩮᩈᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᨲᩮ ᨣᨧ᩠ᨨᨶ᩠ᨲᩥ ᩋᩣᩁᩮᩣᨧᩮᩔᩣᨾᩣᨲᩥ. ᩑᨠᩔ ᩋᨶ᩠ᨲᩁᩣᨾᨣ᩠ᨣᩮ ᨾᨠ᩠ᨡᨵᨾ᩠ᨾᩮᩣ ᩏᨸ᩠ᨸᨩ᩠ᨩᨲᩥ ᨶ ᩋᩣᩁᩮᩣᨧᩮᩔᩣᨾᩦᨲᩥ. ᩈᩮᩣ ᨸᨮᨾᨾ᩠ᨸᩥ ᨿᩣᨾᩴ ᨨᩣᨴᩮᨲᩥ, ᨴᩩᨲᩥᨿᨾ᩠ᨸᩥ ᨿᩣᨾᩴ ᨨᩣᨴᩮᨲᩥ, ᨲᨲᩥᨿᨾ᩠ᨸᩥ ᨿᩣᨾᩴ ᨨᩣᨴᩮᨲᩥ—  ᩏᨭ᩠ᨮᩥᨲᩮ ᩋᩁᩩᨱᩮ ᨨᨶ᩠ᨶᩣ ᩉᩮᩣᨲᩥ ᩋᩣᨸᨲ᩠ᨲᩥ. ᨿᩮᩣ ᨨᩣᨴᩮᨲᩥ ᩈᩮᩣ ᨴᩩᨠ᩠ᨠᨭᩴ ᨴᩮᩈᩣᨸᩮᨲᨻ᩠ᨻᩮᩣ. ᨿᨳᩣᨸᨭᩥᨧ᩠ᨨᨶ᩠ᨶᩮ ᨧᩔ ᨸᩁᩥᩅᩤᩈᩴ ᨴᨲ᩠ᩅᩣ ᩏᨽᩥᨶ᩠ᨶᨾ᩠ᨸᩥ ᨾᩣᨶᨲ᩠ᨲᩴ ᨴᩤᨲᨻ᩠ᨻᩴ. (9)
</Paragraph>

<Paragraph number="754" book="cula">
ᨴ᩠ᩅᩮ ᨽᩥᨠ᩠ᨡᩪ ᩈᩴᨥᩣᨴᩥᩈᩮᩈᩴ ᩋᩣᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᩈᩴᨥᩣᨴᩥᩈᩮᩈᩮ ᩈᩴᨥᩣᨴᩥᩈᩮᩈᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᨲᩮ ᩏᨾ᩠ᨾᨲ᩠ᨲᨠᩣ ᩉᩮᩣᨶ᩠ᨲᩥ. ᨲᩮ ᨸᨧ᩠ᨨᩣ ᩋᨶᩩᨾ᩠ᨾᨲ᩠ᨲᨠᩣ ᩉᩩᨲ᩠ᩅᩣ ᩑᨠᩮᩣ ᨨᩣᨴᩮᨲᩥ, ᩑᨠᩮᩣ ᨶᨧ᩠ᨨᩣᨴᩮᨲᩥ. ᨿᩮᩣ ᨨᩣᨴᩮᨲᩥ ᩈᩮᩣ ᨴᩩᨠ᩠ᨠᨭᩴ ᨴᩮᩈᩣᨸᩮᨲᨻ᩠ᨻᩮᩣ. ᨿᨳᩣᨸᨭᩥᨧ᩠ᨨᨶ᩠ᨶᩮ ᨧᩔ ᨸᩁᩥᩅᩤᩈᩴ ᨴᨲ᩠ᩅᩣ ᩏᨽᩥᨶ᩠ᨶᨾ᩠ᨸᩥ ᨾᩣᨶᨲ᩠ᨲᩴ ᨴᩤᨲᨻ᩠ᨻᩴ. (10)
</Paragraph>

<Paragraph number="755" book="cula">
ᨴ᩠ᩅᩮ ᨽᩥᨠ᩠ᨡᩪ ᩈᩴᨥᩣᨴᩥᩈᩮᩈᩴ ᩋᩣᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᨸᩣᨲᩥᨾᩮᩣᨠ᩠ᨡᩮ ᩏᨴ᩠ᨴᩥᩔᨾᩣᨶᩮ ᩑᩅᩴ ᩅᨴᨶ᩠ᨲᩥ—  ‘ᩍᨴᩤᨶᩮᩅ ᨡᩮᩣ ᨾᨿᩴ ᨩᩣᨶᩣᨾ—  ᩋᨿᨾ᩠ᨸᩥ ᨠᩥᩁ ᨵᨾ᩠ᨾᩮᩣ ᩈᩩᨲ᩠ᨲᩣᨣᨲᩮᩣ ᩈᩩᨲ᩠ᨲᨸᩁᩥᨿᩣᨸᨶ᩠ᨶᩮᩣ ᩋᨶ᩠ᩅᨴ᩠ᨵᨾᩣᩈᩴ ᩏᨴ᩠ᨴᩮᩈᩴ ᩋᩣᨣᨧ᩠ᨨᨲᩦ’ᨲᩥ. ᨲᩮ ᩈᩴᨥᩣᨴᩥᩈᩮᩈᩮ ᩈᩴᨥᩣᨴᩥᩈᩮᩈᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᩑᨠᩮᩣ ᨨᩣᨴᩮᨲᩥ, ᩑᨠᩮᩣ ᨶᨧ᩠ᨨᩣᨴᩮᨲᩥ. ᨿᩮᩣ ᨨᩣᨴᩮᨲᩥ ᩈᩮᩣ ᨴᩩᨠ᩠ᨠᨭᩴ ᨴᩮᩈᩣᨸᩮᨲᨻ᩠ᨻᩮᩣ. ᨿᨳᩣᨸᨭᩥᨧ᩠ᨨᨶ᩠ᨶᩮ ᨧᩔ ᨸᩁᩥᩅᩤᩈᩴ ᨴᨲ᩠ᩅᩣ ᩏᨽᩥᨶ᩠ᨶᨾ᩠ᨸᩥ ᨾᩣᨶᨲ᩠ᨲᩴ ᨴᩤᨲᨻ᩠ᨻᩴ. (11)

</Paragraph>
</Division>

<Paragraph number="756" type="center" book="cula">
ᨴ᩠ᩅᩮᨽᩥᨠ᩠ᨡᩩᩅᩤᩁᩑᨠᩣᨴᩈᨠᩴ ᨶᩥᨭ᩠ᨮᩥᨲᩴ.
</Paragraph>