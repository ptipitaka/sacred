---
title: "4.3 ᩋᨾᩪᩊ᩠ᩉᩅᩥᨶᨿ"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="196" book="cula">

<Paragraph number="827" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨣᨣ᩠ᨣᩮᩤ ᨽᩥᨠ᩠ᨡᩩ ᩏᨾ᩠ᨾᨲ᩠ᨲᨠᩮᩣ ᩉᩮᩣᨲᩥ, ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᩉᩮᩣᨲᩥ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨽᩥᨠ᩠ᨡᩪ ᨣᨣ᩠ᨣᩴ ᨽᩥᨠ᩠ᨡᩩᩴ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᩋᨩ᩠ᨫᩣᨧᩥᨱ᩠ᨱᩮᨶ ᩋᩣᨸᨲ᩠ᨲᩥᨿᩣ ᨧᩮᩣᨴᩮᨶ᩠ᨲᩥ—  “ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ”ᨲᩥ? ᩈᩮᩣ ᩑᩅᩴ ᩅᨴᩮᨲᩥ—  “ᩋᩉᩴ ᨡᩮᩣ, ᩋᩣᩅᩩᩈᩮᩣ, ᩏᨾ᩠ᨾᨲ᩠ᨲᨠᩮᩣ ᩋᩉᩮᩣᩈᩥᩴ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᨾᩮ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨶᩣᩉᩴ ᨲᩴ ᩈᩁᩣᨾᩥ. ᨾᩪᩊ᩠ᩉᩮᨶ ᨾᩮ ᩑᨲᩴ ᨠᨲᨶ᩺”ᨲᩥ. ᩑᩅᨾ᩠ᨸᩥ ᨶᩴ ᩅᩩᨧ᩠ᨧᨾᩣᨶᩣ ᨧᩮᩣᨴᩮᨶ᩠ᨲᩮᩅ—  “ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ”ᨲᩥ? ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩪ ᨣᨣ᩠ᨣᩴ ᨽᩥᨠ᩠ᨡᩩᩴ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᩋᨩ᩠ᨫᩣᨧᩥᨱ᩠ᨱᩮᨶ ᩋᩣᨸᨲ᩠ᨲᩥᨿᩣ ᨧᩮᩣᨴᩮᩔᨶ᩠ᨲᩥ—  ‘ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ’ᨲᩥ. ᩈᩮᩣ ᩑᩅᩴ ᩅᨴᩮᨲᩥ—  ‘ᩋᩉᩴ ᨡᩮᩣ, ᩋᩣᩅᩩᩈᩮᩣ, ᩏᨾ᩠ᨾᨲ᩠ᨲᨠᩮᩣ ᩋᩉᩮᩣᩈᩥᩴ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᨾᩮ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨶᩣᩉᩴ ᨲᩴ ᩈᩁᩣᨾᩥ. ᨾᩪᩊ᩠ᩉᩮᨶ ᨾᩮ ᩑᨲᩴ ᨠᨲᨶ᩺’ᨲᩥ. ᩑᩅᨾ᩠ᨸᩥ ᨶᩴ ᩅᩩᨧ᩠ᨧᨾᩣᨶᩣ ᨧᩮᩣᨴᩮᨶ᩠ᨲᩮᩅ—  ‘ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ’”ᨲᩥ? ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ …ᨸᩮ…  ᩈᨧ᩠ᨧᩴ, ᨽᨣᩅᩤ”ᨲᩥ …ᨸᩮ…  ᩅᩥᨣᩁᩉᩥᨲ᩠ᩅᩣ …ᨸᩮ…  ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—
</Paragraph>

<Paragraph number="828" book="cula">
“ᨲᩮᨶ ᩉᩥ, ᨽᩥᨠ᩠ᨡᩅᩮ, ᩈᩴᨥᩮᩣ ᨣᨣ᩠ᨣᩔ ᨽᩥᨠ᩠ᨡᩩᨶᩮᩣ ᩋᨾᩪᩊ᩠ᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩩ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨴᩤᨲᨻ᩠ᨻᩮᩣ—  ᨲᩮᨶ, ᨽᩥᨠ᩠ᨡᩅᩮ, ᨣᨣ᩠ᨣᩮᨶ ᨽᩥᨠ᩠ᨡᩩᨶᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ, ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ, ᩅᩩᨯ᩠ᨰᩣᨶᩴ ᨽᩥᨠ᩠ᨡᩪᨶᩴ ᨸᩣᨴᩮ ᩅᨶ᩠ᨴᩥᨲ᩠ᩅᩣ, ᩏᨠ᩠ᨠᩩᨭᩥᨠᩴ ᨶᩥᩈᩦᨴᩥᨲ᩠ᩅᩣ, ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ, ᩑᩅᨾᩔ ᩅᨧᨶᩦᨿᩮᩣ—  ‘ᩋᩉᩴ, ᨽᨶ᩠ᨲᩮ, ᩏᨾ᩠ᨾᨲ᩠ᨲᨠᩮᩣ ᩋᩉᩮᩣᩈᩥᩴ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᨾᩮ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨾᩴ ᨽᩥᨠ᩠ᨡᩪ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᩋᨩ᩠ᨫᩣᨧᩥᨱ᩠ᨱᩮᨶ ᩋᩣᨸᨲ᩠ᨲᩥᨿᩣ ᨧᩮᩣᨴᩮᨶ᩠ᨲᩥ—  “ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ”ᨲᩥ? ᨲ᩠ᨿᩣᩉᩴ ᩑᩅᩴ ᩅᨴᩤᨾᩥ—  “ᩋᩉᩴ ᨡᩮᩣ, ᩋᩣᩅᩩᩈᩮᩣ, ᩏᨾ᩠ᨾᨲ᩠ᨲᨠᩮᩣ ᩋᩉᩮᩣᩈᩥᩴ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᨾᩮ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨶᩣᩉᩴ ᨲᩴ ᩈᩁᩣᨾᩥ. ᨾᩪᩊ᩠ᩉᩮᨶ ᨾᩮ ᩑᨲᩴ ᨠᨲᨶ᩺”ᨲᩥ. ᩑᩅᨾ᩠ᨸᩥ ᨾᩴ ᩅᩩᨧ᩠ᨧᨾᩣᨶᩣ ᨧᩮᩣᨴᩮᨶ᩠ᨲᩮᩅ—  “ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ”ᨲᩥ? ᩈᩮᩣᩉᩴ, ᨽᨶ᩠ᨲᩮ, ᩋᨾᩪᩊ᩠ᩉᩮᩣ ᩈᩴᨥᩴ ᩋᨾᩪᩊ᩠ᩉᩅᩥᨶᨿᩴ ᨿᩣᨧᩣᨾᩦ’ᨲᩥ. ᨴᩩᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩮᩣ. ᨲᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩮᩣ—  ‘ᩋᩉᩴ, ᨽᨶ᩠ᨲᩮ, ᩏᨾ᩠ᨾᨲ᩠ᨲᨠᩮᩣ ᩋᩉᩮᩣᩈᩥᩴ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᨾᩮ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨾᩴ ᨽᩥᨠ᩠ᨡᩪ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᩋᨩ᩠ᨫᩣᨧᩥᨱ᩠ᨱᩮᨶ ᩋᩣᨸᨲ᩠ᨲᩥᨿᩣ ᨧᩮᩣᨴᩮᨶ᩠ᨲᩥ—  “ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ”ᨲᩥ? ᨲ᩠ᨿᩣᩉᩴ ᩑᩅᩴ ᩅᨴᩤᨾᩥ—  “ᩋᩉᩴ ᨡᩮᩣ, ᩋᩣᩅᩩᩈᩮᩣ, ᩏᨾ᩠ᨾᨲ᩠ᨲᨠᩮᩣ ᩋᩉᩮᩣᩈᩥᩴ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᨾᩮ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨶᩣᩉᩴ ᨲᩴ ᩈᩁᩣᨾᩥ ᨾᩪᩊ᩠ᩉᩮᨶ ᨾᩮ ᩑᨲᩴ ᨠᨲᨶ᩺”ᨲᩥ. ᩑᩅᨾ᩠ᨸᩥ ᨾᩴ ᩅᩩᨧ᩠ᨧᨾᩣᨶᩣ ᨧᩮᩣᨴᩮᨶ᩠ᨲᩮᩅ—  “ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ”ᨲᩥ? ᩈᩮᩣᩉᩴ ᩋᨾᩪᩊ᩠ᩉᩮᩣ ᨲᨲᩥᨿᨾ᩠ᨸᩥ, ᨽᨶ᩠ᨲᩮ, ᩈᩴᨥᩴ ᩋᨾᩪᩊ᩠ᩉᩅᩥᨶᨿᩴ ᨿᩣᨧᩣᨾᩦ’ᨲᩥ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="197" book="cula">

<Paragraph number="829" book="cula">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᨣᨣ᩠ᨣᩮᩤ ᨽᩥᨠ᩠ᨡᩩ ᩏᨾ᩠ᨾᨲ᩠ᨲᨠᩮᩣ ᩋᩉᩮᩣᩈᩥ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨽᩥᨠ᩠ᨡᩪ ᨣᨣ᩠ᨣᩴ ᨽᩥᨠ᩠ᨡᩩᩴ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᩋᨩ᩠ᨫᩣᨧᩥᨱ᩠ᨱᩮᨶ ᩋᩣᨸᨲ᩠ᨲᩥᨿᩣ ᨧᩮᩣᨴᩮᨶ᩠ᨲᩥ—  “ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ”ᨲᩥ? ᩈᩮᩣ ᩑᩅᩴ ᩅᨴᩮᨲᩥ—  “ᩋᩉᩴ ᨡᩮᩣ, ᩋᩣᩅᩩᩈᩮᩣ, ᩏᨾ᩠ᨾᨲ᩠ᨲᨠᩮᩣ ᩋᩉᩮᩣᩈᩥᩴ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᨾᩮ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨶᩣᩉᩴ ᨲᩴ ᩈᩁᩣᨾᩥ, ᨾᩪᩊ᩠ᩉᩮᨶ ᨾᩮ ᩑᨲᩴ ᨠᨲᨶ᩺”ᨲᩥ. ᩑᩅᨾ᩠ᨸᩥ ᨶᩴ ᩅᩩᨧ᩠ᨧᨾᩣᨶᩣ ᨧᩮᩣᨴᩮᨶ᩠ᨲᩮᩅ—  “ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ”ᨲᩥ? ᩈᩮᩣ ᩋᨾᩪᩊ᩠ᩉᩮᩣ ᩈᩴᨥᩴ ᩋᨾᩪᩊ᩠ᩉᩅᩥᨶᨿᩴ ᨿᩣᨧᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᨣᨣ᩠ᨣᩔ ᨽᩥᨠ᩠ᨡᩩᨶᩮᩣ ᩋᨾᩪᩊ᩠ᩉᩔ ᩋᨾᩪᩊ᩠ᩉᩅᩥᨶᨿᩴ ᨴᨴᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="830" book="cula">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᨣᨣ᩠ᨣᩮᩤ ᨽᩥᨠ᩠ᨡᩩ ᩏᨾ᩠ᨾᨲ᩠ᨲᨠᩮᩣ ᩋᩉᩮᩣᩈᩥ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨽᩥᨠ᩠ᨡᩪ ᨣᨣ᩠ᨣᩴ ᨽᩥᨠ᩠ᨡᩩᩴ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᩋᨩ᩠ᨫᩣᨧᩥᨱ᩠ᨱᩮᨶ ᩋᩣᨸᨲ᩠ᨲᩥᨿᩣ ᨧᩮᩣᨴᩮᨶ᩠ᨲᩥ—  “ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ”ᨲᩥ? ᩈᩮᩣ ᩑᩅᩴ ᩅᨴᩮᨲᩥ—  “ᩋᩉᩴ ᨡᩮᩣ, ᩋᩣᩅᩩᩈᩮᩣ, ᩏᨾ᩠ᨾᨲ᩠ᨲᨠᩮᩣ ᩋᩉᩮᩣᩈᩥᩴ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᨾᩮ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨶᩣᩉᩴ ᨲᩴ ᩈᩁᩣᨾᩥ ᨾᩪᩊ᩠ᩉᩮᨶ ᨾᩮ ᩑᨲᩴ ᨠᨲᨶ᩺”ᨲᩥ. ᩑᩅᨾ᩠ᨸᩥ ᨶᩴ ᩅᩩᨧ᩠ᨧᨾᩣᨶᩣ ᨧᩮᩣᨴᩮᨶ᩠ᨲᩮᩅ—  “ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ”ᨲᩥ? ᩈᩮᩣ ᩋᨾᩪᩊ᩠ᩉᩮᩣ ᩈᩴᨥᩴ ᩋᨾᩪᩊ᩠ᩉᩅᩥᨶᨿᩴ ᨿᩣᨧᨲᩥ. ᩈᩴᨥᩮᩣ ᨣᨣ᩠ᨣᩔ ᨽᩥᨠ᩠ᨡᩩᨶᩮᩣ ᩋᨾᩪᩊ᩠ᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᨣᨣ᩠ᨣᩔ ᨽᩥᨠ᩠ᨡᩩᨶᩮᩣ ᩋᨾᩪᩊ᩠ᩉᩔ ᩋᨾᩪᩊ᩠ᩉᩅᩥᨶᨿᩔ ᨴᩤᨶᩴ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="831" book="cula">
ᨴᩩᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ…  ᨲᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ… .
</Paragraph>

<Paragraph number="832" book="cula">
ᨴᩥᨶ᩠ᨶᩮᩣ ᩈᩴᨥᩮᨶ ᨣᨣ᩠ᨣᩔ ᨽᩥᨠ᩠ᨡᩩᨶᩮᩣ ᩋᨾᩪᩊ᩠ᩉᩔ ᩋᨾᩪᩊ᩠ᩉᩅᩥᨶᨿᩮᩣ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’ᨲᩥ.
</Paragraph>

</Division>
<Division number="198" book="cula">

<Paragraph number="833" book="cula">
ᨲᩦᨱᩥᨾᩣᨶᩥ, ᨽᩥᨠ᩠ᨡᩅᩮ, ᩋᨵᨾ᩠ᨾᩥᨠᩣᨶᩥ ᩋᨾᩪᩊ᩠ᩉᩅᩥᨶᨿᩔ ᨴᩤᨶᩣᨶᩥ, ᨲᩦᨱᩥ ᨵᨾ᩠ᨾᩥᨠᩣᨶᩥ. ᨠᨲᨾᩣᨶᩥ ᨲᩦᨱᩥ ᩋᨵᨾ᩠ᨾᩥᨠᩣᨶᩥ ᩋᨾᩪᩊ᩠ᩉᩅᩥᨶᨿᩔ ᨴᩤᨶᩣᨶᩥ?
</Paragraph>

<Paragraph number="834" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ ᩉᩮᩣᨲᩥ. ᨲᨾᩮᨶᩴ ᨧᩮᩣᨴᩮᨲᩥ ᩈᩴᨥᩮᩣ ᩅᩤ, ᩈᨾ᩠ᨻᩉᩩᩃᩣ ᩅᩤ, ᩑᨠᨸᩩᨣ᩠ᨣᩃᩮᩣ ᩅᩤ—  ‘ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ’ᨲᩥ? ᩈᩮᩣ ᩈᩁᨾᩣᨶᩮᩣᩅ ᩑᩅᩴ ᩅᨴᩮᨲᩥ—  ‘ᨶ ᨡᩮᩣ ᩋᩉᩴ, ᩋᩣᩅᩩᩈᩮᩣ, ᩈᩁᩣᨾᩥ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ’ᨲᩥ. ᨲᩔ ᩈᩴᨥᩮᩣ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ. ᩋᨵᨾ᩠ᨾᩥᨠᩴ ᩋᨾᩪᩊ᩠ᩉᩅᩥᨶᨿᩔ ᨴᩤᨶᩴ.
</Paragraph>

<Paragraph number="835" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ ᩉᩮᩣᨲᩥ. ᨲᨾᩮᨶᩴ ᨧᩮᩣᨴᩮᨲᩥ ᩈᩴᨥᩮᩣ ᩅᩤ, ᩈᨾ᩠ᨻᩉᩩᩃᩣ ᩅᩤ, ᩑᨠᨸᩩᨣ᩠ᨣᩃᩮᩣ ᩅᩤ—  ‘ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ’ᨲᩥ? ᩈᩮᩣ ᩈᩁᨾᩣᨶᩮᩣᩅ ᩑᩅᩴ ᩅᨴᩮᨲᩥ—  ‘ᩈᩁᩣᨾᩥ ᨡᩮᩣ ᩋᩉᩴ, ᩋᩣᩅᩩᩈᩮᩣ, ᨿᨳᩣᩈᩩᨸᩥᨶᨶ᩠ᨲᩮᨶᩣ’ᨲᩥ. ᨲᩔ ᩈᩴᨥᩮᩣ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ. ᩋᨵᨾ᩠ᨾᩥᨠᩴ ᩋᨾᩪᩊ᩠ᩉᩅᩥᨶᨿᩔ ᨴᩤᨶᩴ.
</Paragraph>

<Paragraph number="836" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ ᩉᩮᩣᨲᩥ. ᨲᨾᩮᨶᩴ ᨧᩮᩣᨴᩮᨲᩥ ᩈᩴᨥᩮᩣ ᩅᩤ, ᩈᨾ᩠ᨻᩉᩩᩃᩣ ᩅᩤ, ᩑᨠᨸᩩᨣ᩠ᨣᩃᩮᩣ ᩅᩤ—  ‘ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ’ᨲᩥ? ᩈᩮᩣ ᩋᨶᩩᨾ᩠ᨾᨲ᩠ᨲᨠᩮᩣ ᩏᨾ᩠ᨾᨲ᩠ᨲᨠᩣᩃᨿᩴ ᨠᩁᩮᩣᨲᩥ—  ‘ᩋᩉᨾ᩠ᨸᩥ ᨡᩮᩣ ᩑᩅᩴ ᨠᩁᩮᩣᨾᩥ. ᨲᩩᨾ᩠ᩉᩮᨸᩥ ᩑᩅᩴ ᨠᩁᩮᩣᨳ. ᨾᨿ᩠ᩉᨾ᩠ᨸᩥ ᩑᨲᩴ ᨠᨸ᩠ᨸᨲᩥ. ᨲᩩᨾ᩠ᩉᩣᨠᨾ᩠ᨸᩮᨲᩴ ᨠᨸ᩠ᨸᨲᩦ’ᨲᩥ. ᨲᩔ ᩈᩴᨥᩮᩣ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ. ᩋᨵᨾ᩠ᨾᩥᨠᩴ ᩋᨾᩪᩊ᩠ᩉᩅᩥᨶᨿᩔ ᨴᩤᨶᩴ. ᩍᨾᩣᨶᩥ ᨲᩦᨱᩥ ᩋᨵᨾ᩠ᨾᩥᨠᩣᨶᩥ ᩋᨾᩪᩊ᩠ᩉᩅᩥᨶᨿᩔ ᨴᩤᨶᩣᨶᩥ.
</Paragraph>

</Division>
<Division number="199" book="cula">

<Paragraph number="837" book="cula">
ᨠᨲᨾᩣᨶᩥ ᨲᩦᨱᩥ ᨵᨾ᩠ᨾᩥᨠᩣᨶᩥ ᩋᨾᩪᩊ᩠ᩉᩅᩥᨶᨿᩔ ᨴᩤᨶᩣᨶᩥ?
</Paragraph>

<Paragraph number="838" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩏᨾ᩠ᨾᨲ᩠ᨲᨠᩮᩣ ᩉᩮᩣᨲᩥ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᩉᩮᩣᨲᩥ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨲᨾᩮᨶᩴ ᨧᩮᩣᨴᩮᨲᩥ ᩈᩴᨥᩮᩣ ᩅᩤ, ᩈᨾ᩠ᨻᩉᩩᩃᩣ ᩅᩤ, ᩑᨠᨸᩩᨣ᩠ᨣᩃᩮᩣ ᩅᩤ—  ‘ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ’ᨲᩥ? ᩈᩮᩣ ᩋᩔᩁᨾᩣᨶᩮᩣᩅ ᩑᩅᩴ ᩅᨴᩮᨲᩥ—  ‘ᨶ ᨡᩮᩣ ᩋᩉᩴ, ᩋᩣᩅᩩᩈᩮᩣ, ᩈᩁᩣᨾᩥ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ’ᨲᩥ. ᨲᩔ ᩈᩴᨥᩮᩣ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ. ᨵᨾ᩠ᨾᩥᨠᩴ ᩋᨾᩪᩊ᩠ᩉᩅᩥᨶᨿᩔ ᨴᩤᨶᩴ.
</Paragraph>

<Paragraph number="839" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩏᨾ᩠ᨾᨲ᩠ᨲᨠᩮᩣ ᩉᩮᩣᨲᩥ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᩉᩮᩣᨲᩥ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨲᨾᩮᨶᩴ ᨧᩮᩣᨴᩮᨲᩥ ᩈᩴᨥᩮᩣ ᩅᩤ, ᩈᨾ᩠ᨻᩉᩩᩃᩣ ᩅᩤ, ᩑᨠᨸᩩᨣ᩠ᨣᩃᩮᩣ ᩅᩤ—  ‘ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ’ᨲᩥ? ᩈᩮᩣ ᩋᩔᩁᨾᩣᨶᩮᩣᩅ ᩑᩅᩴ ᩅᨴᩮᨲᩥ—  ‘ᩈᩁᩣᨾᩥ ᨡᩮᩣ ᩋᩉᩴ, ᩋᩣᩅᩩᩈᩮᩣ, ᨿᨳᩣᩈᩩᨸᩥᨶᨶ᩠ᨲᩮᨶᩣ’ᨲᩥ. ᨲᩔ ᩈᩴᨥᩮᩣ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ. ᨵᨾ᩠ᨾᩥᨠᩴ ᩋᨾᩪᩊ᩠ᩉᩅᩥᨶᨿᩔ ᨴᩤᨶᩴ.
</Paragraph>

<Paragraph number="840" book="cula">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩏᨾ᩠ᨾᨲ᩠ᨲᨠᩮᩣ ᩉᩮᩣᨲᩥ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᩣ. ᨲᩮᨶ ᩏᨾ᩠ᨾᨲ᩠ᨲᨠᩮᨶ ᨧᩥᨲ᩠ᨲᩅᩥᨸᩁᩥᨿᩣᩈᨠᨲᩮᨶ ᨻᩉᩩᩴ ᩋᩔᩣᨾᨱᨠᩴ ᩋᨩ᩠ᨫᩣᨧᩥᨱ᩠ᨱᩴ ᩉᩮᩣᨲᩥ ᨽᩣᩈᩥᨲᨸᩁᩥᨠ᩠ᨠᨶ᩠ᨲᩴ. ᨲᨾᩮᨶᩴ ᨧᩮᩣᨴᩮᨲᩥ ᩈᩴᨥᩮᩣ ᩅᩤ, ᩈᨾ᩠ᨻᩉᩩᩃᩣ ᩅᩤ, ᩑᨠᨸᩩᨣ᩠ᨣᩃᩮᩣ ᩅᩤ—  ‘ᩈᩁᨲᩣᨿᩈ᩠ᨾᩣ ᩑᩅᩁᩪᨸᩥᩴ ᩋᩣᨸᨲ᩠ᨲᩥᩴ ᩋᩣᨸᨩ᩠ᨩᩥᨲᩣ’ᨲᩥ? ᩈᩮᩣ ᩏᨾ᩠ᨾᨲ᩠ᨲᨠᩮᩣ ᩏᨾ᩠ᨾᨲ᩠ᨲᨠᩣᩃᨿᩴ ᨠᩁᩮᩣᨲᩥ—  ‘ᩋᩉᨾ᩠ᨸᩥ ᩑᩅᩴ ᨠᩁᩮᩣᨾᩥ. ᨲᩩᨾ᩠ᩉᩮᨸᩥ ᩑᩅᩴ ᨠᩁᩮᩣᨳ. ᨾᨿ᩠ᩉᨾ᩠ᨸᩥ ᩑᨲᩴ ᨠᨸ᩠ᨸᨲᩥ. ᨲᩩᨾ᩠ᩉᩣᨠᨾ᩠ᨸᩮᨲᩴ ᨠᨸ᩠ᨸᨲᩦ’ᨲᩥ. ᨲᩔ ᩈᩴᨥᩮᩣ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ. ᨵᨾ᩠ᨾᩥᨠᩴ ᩋᨾᩪᩊ᩠ᩉᩅᩥᨶᨿᩔ ᨴᩤᨶᩴ. ᩍᨾᩣᨶᩥ ᨲᩦᨱᩥ ᨵᨾ᩠ᨾᩥᨠᩣᨶᩥ ᩋᨾᩪᩊ᩠ᩉᩅᩥᨶᨿᩔ ᨴᩤᨶᩣᨶᩦ”ᨲᩥ.
</Paragraph>
</Division>