---
title: "4.6 ᨲᩔᨸᩣᨸᩥᨿᩈᩥᨠᩣ"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="205" book="cula">

<Paragraph number="855" book="cula">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩏᨸᩅᩤᩊᩮᩣ ᨽᩥᨠ᩠ᨡᩩ ᩈᩴᨥᨾᨩ᩠ᨫᩮ ᩋᩣᨸᨲ᩠ᨲᩥᨿᩣ ᩋᨶᩩᨿᩩᨬ᩠ᨩᩥᨿᨾᩣᨶᩮᩣ ᩋᩅᨩᩣᨶᩥᨲ᩠ᩅᩣ ᨸᨭᩥᨩᩣᨶᩣᨲᩥ, ᨸᨭᩥᨩᩣᨶᩥᨲ᩠ᩅᩣ ᩋᩅᨩᩣᨶᩣᨲᩥ, ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᨲᩥ, ᩈᨾ᩠ᨸᨩᩣᨶᨾᩩᩈᩣ ᨽᩣᩈᨲᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩏᨸᩅᩤᩊᩮᩣ ᨽᩥᨠ᩠ᨡᩩ ᩈᩴᨥᨾᨩ᩠ᨫᩮ ᩋᩣᨸᨲ᩠ᨲᩥᨿᩣ ᩋᨶᩩᨿᩩᨬ᩠ᨩᩥᨿᨾᩣᨶᩮᩣ ᩋᩅᨩᩣᨶᩥᨲ᩠ᩅᩣ ᨸᨭᩥᨩᩣᨶᩥᩔᨲᩥ, ᨸᨭᩥᨩᩣᨶᩥᨲ᩠ᩅᩣ ᩋᩅᨩᩣᨶᩥᩔᨲᩥ, ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᩥᩔᨲᩥ, ᩈᨾ᩠ᨸᨩᩣᨶᨾᩩᩈᩣ ᨽᩣᩈᩥᩔᨲᩦ”ᨲᩥ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ …ᨸᩮ…  “ᩈᨧ᩠ᨧᩴ, ᨽᨣᩅᩤ”ᨲᩥ …ᨸᩮ…  ᩅᩥᨣᩁᩉᩥᨲ᩠ᩅᩣ …ᨸᩮ…  ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨲᩮᨶ ᩉᩥ, ᨽᩥᨠ᩠ᨡᩅᩮ, ᩈᩴᨥᩮᩣ ᩏᨸᩅᩤᩊᩔ ᨽᩥᨠ᩠ᨡᩩᨶᩮᩣ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩩ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨠᩣᨲᨻ᩠ᨻᩴ. ᨸᨮᨾᩴ ᩏᨸᩅᩤᩊᩮᩣ ᨽᩥᨠ᩠ᨡᩩ ᨧᩮᩣᨴᩮᨲᨻ᩠ᨻᩮᩣ, ᨧᩮᩣᨴᩮᨲ᩠ᩅᩣ ᩈᩣᩁᩮᨲᨻ᩠ᨻᩮᩣ, ᩈᩣᩁᩮᨲ᩠ᩅᩣ ᩋᩣᨸᨲ᩠ᨲᩥᩴ ᩋᩣᩁᩮᩣᨸᩮᨲᨻ᩠ᨻᩮᩣ, ᩋᩣᨸᨲ᩠ᨲᩥᩴ ᩋᩣᩁᩮᩣᨸᩮᨲ᩠ᩅᩣ ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—


</Paragraph>

</Division>
<Division number="206" book="cula">

<Paragraph number="856" book="cula">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩏᨸᩅᩤᩊᩮᩣ ᨽᩥᨠ᩠ᨡᩩ ᩈᩴᨥᨾᨩ᩠ᨫᩮ ᩋᩣᨸᨲ᩠ᨲᩥᨿᩣ ᩋᨶᩩᨿᩩᨬ᩠ᨩᩥᨿᨾᩣᨶᩮᩣ ᩋᩅᨩᩣᨶᩥᨲ᩠ᩅᩣ ᨸᨭᩥᨩᩣᨶᩣᨲᩥ, ᨸᨭᩥᨩᩣᨶᩥᨲ᩠ᩅᩣ ᩋᩅᨩᩣᨶᩣᨲᩥ, ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᨲᩥ, ᩈᨾ᩠ᨸᨩᩣᨶᨾᩩᩈᩣ ᨽᩣᩈᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩏᨸᩅᩤᩊᩔ ᨽᩥᨠ᩠ᨡᩩᨶᩮᩣ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᨿ᩠ᨿ. ᩑᩈᩣ ᨬᨲ᩠ᨲᩥ.


</Paragraph>

<Paragraph number="857" book="cula">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩋᨿᩴ ᩏᨸᩅᩤᩊᩮᩣ ᨽᩥᨠ᩠ᨡᩩ ᩈᩴᨥᨾᨩ᩠ᨫᩮ ᩋᩣᨸᨲ᩠ᨲᩥᨿᩣ ᩋᨶᩩᨿᩩᨬ᩠ᨩᩥᨿᨾᩣᨶᩮᩣ ᩋᩅᨩᩣᨶᩥᨲ᩠ᩅᩣ ᨸᨭᩥᨩᩣᨶᩣᨲᩥ, ᨸᨭᩥᨩᩣᨶᩥᨲ᩠ᩅᩣ ᩋᩅᨩᩣᨶᩣᨲᩥ, ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᨲᩥ, ᩈᨾ᩠ᨸᨩᩣᨶᨾᩩᩈᩣ ᨽᩣᩈᨲᩥ. ᩈᩴᨥᩮᩣ ᩏᨸᩅᩤᩊᩔ ᨽᩥᨠ᩠ᨡᩩᨶᩮᩣ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩏᨸᩅᩤᩊᩔ ᨽᩥᨠ᩠ᨡᩩᨶᩮᩣ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩔ ᨠᩁᨱᩴ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.


</Paragraph>

<Paragraph number="858" book="cula">
ᨴᩩᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ…  ᨲᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ… .


</Paragraph>

<Paragraph number="859" book="cula">
ᨠᨲᩴ ᩈᩴᨥᩮᨶ ᩏᨸᩅᩤᩊᩔ ᨽᩥᨠ᩠ᨡᩩᨶᩮᩣ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’ᨲᩥ.


</Paragraph>

</Division>
<Division number="207" book="cula">

<Paragraph number="860" book="cula">
ᨸᨬ᩠ᨧᩥᨾᩣᨶᩥ, ᨽᩥᨠ᩠ᨡᩅᩮ, ᨵᨾ᩠ᨾᩥᨠᩣᨶᩥ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩔ ᨠᩁᨱᩣᨶᩥ. ᩋᩈᩩᨧᩥ ᨧ ᩉᩮᩣᨲᩥ, ᩋᩃᨩ᩠ᨩᩦ ᨧ, ᩈᩣᨶᩩᩅᩤᨴᩮᩤ ᨧ, ᨲᩔ ᩈᩴᨥᩮᩣ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ ᨵᨾ᩠ᨾᩮᨶ, ᩈᨾᨣ᩠ᨣᩮᨶ—  ᩍᨾᩣᨶᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧ ᨵᨾ᩠ᨾᩥᨠᩣᨶᩥ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩔ ᨠᩁᨱᩣᨶᩥ.

</Paragraph>
</Division>

<TableOfContents book="cula" section="4.6">
* [4.6.1 ᩋᨵᨾ᩠ᨾᨠᨾ᩠ᨾᨴ᩠ᩅᩤᨴᩈᨠ](4-6/4-6-1)
* [4.6.2 ᨵᨾ᩠ᨾᨠᨾ᩠ᨾᨴ᩠ᩅᩤᨴᩈᨠ](4-6/4-6-2)
* [4.6.3 ᩋᩣᨠᩘᨡᨾᩣᨶᨨᨠ᩠ᨠ](4-6/4-6-3)
* [4.6.4 ᩋᨭ᩠ᨮᩣᩁᩈᩅᨲ᩠ᨲ](4-6/4-6-4)
</TableOfContents>