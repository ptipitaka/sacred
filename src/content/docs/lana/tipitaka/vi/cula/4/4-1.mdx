---
title: "4.1 ᩈᨾ᩠ᨾᩩᨡᩣᩅᩥᨶᨿ"
tableOfContents: false
sidebar:
  order: 1
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="185" book="cula">

<Paragraph number="785" book="cula">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩋᩈᨾ᩠ᨾᩩᨡᩦᨽᩪᨲᩣᨶᩴ ᨽᩥᨠ᩠ᨡᩪᨶᩴ ᨠᨾ᩠ᨾᩣᨶᩥ ᨠᩁᩮᩣᨶ᩠ᨲᩥ—  ᨲᨩ᩠ᨩᨶᩦᨿᨾ᩠ᨸᩥ, ᨶᩥᨿᩔᨾ᩠ᨸᩥ, ᨸᨻ᩠ᨻᩣᨩᨶᩦᨿᨾ᩠ᨸᩥ, ᨸᨭᩥᩈᩣᩁᨱᩦᨿᨾ᩠ᨸᩥ, ᩏᨠ᩠ᨡᩮᨸᨶᩦᨿᨾ᩠ᨸᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩋᩈᨾ᩠ᨾᩩᨡᩦᨽᩪᨲᩣᨶᩴ ᨽᩥᨠ᩠ᨡᩪᨶᩴ ᨠᨾ᩠ᨾᩣᨶᩥ ᨠᩁᩥᩔᨶ᩠ᨲᩥ—  ᨲᨩ᩠ᨩᨶᩦᨿᨾ᩠ᨸᩥ, ᨶᩥᨿᩔᨾ᩠ᨸᩥ, ᨸᨻ᩠ᨻᩣᨩᨶᩦᨿᨾ᩠ᨸᩥ, ᨸᨭᩥᩈᩣᩁᨱᩦᨿᨾ᩠ᨸᩥ, ᩏᨠ᩠ᨡᩮᨸᨶᩦᨿᨾ᩠ᨸᩦ”ᨲᩥ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩋᩈᨾ᩠ᨾᩩᨡᩦᨽᩪᨲᩣᨶᩴ ᨽᩥᨠ᩠ᨡᩪᨶᩴ ᨠᨾ᩠ᨾᩣᨶᩥ ᨠᩁᩮᩣᨶ᩠ᨲᩥ—  ᨲᨩ᩠ᨩᨶᩦᨿᨾ᩠ᨸᩥ, ᨶᩥᨿᩔᨾ᩠ᨸᩥ, ᨸᨻ᩠ᨻᩣᨩᨶᩦᨿᨾ᩠ᨸᩥ, ᨸᨭᩥᩈᩣᩁᨱᩦᨿᨾ᩠ᨸᩥ, ᩏᨠ᩠ᨡᩮᨸᨶᩦᨿᨾ᩠ᨸᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ—  “ᩋᨶᨶᩩᨧ᩠ᨨᩅᩥᨠᩴ, ᨽᩥᨠ᩠ᨡᩅᩮ, ᨲᩮᩈᩴ ᨾᩮᩣᨥᨸᩩᩁᩥᩈᩣᨶᩴ ᩋᨶᨶᩩᩃᩮᩣᨾᩥᨠᩴ ᩋᨸ᩠ᨸᨲᩥᩁᩪᨸᩴ ᩋᩔᩣᨾᨱᨠᩴ ᩋᨠᨸ᩠ᨸᩥᨿᩴ ᩋᨠᩁᨱᩦᨿᩴ. ᨠᨳᨬ᩠ᩉᩥ ᨶᩣᨾ ᨲᩮ, ᨽᩥᨠ᩠ᨡᩅᩮ, ᨾᩮᩣᨥᨸᩩᩁᩥᩈᩣ ᩋᩈᨾ᩠ᨾᩩᨡᩦᨽᩪᨲᩣᨶᩴ ᨽᩥᨠ᩠ᨡᩪᨶᩴ ᨠᨾ᩠ᨾᩣᨶᩥ ᨠᩁᩥᩔᨶ᩠ᨲᩥ—  ᨲᨩ᩠ᨩᨶᩦᨿᨾ᩠ᨸᩥ, ᨶᩥᨿᩔᨾ᩠ᨸᩥ, ᨸᨻ᩠ᨻᩣᨩᨶᩦᨿᨾ᩠ᨸᩥ, ᨸᨭᩥᩈᩣᩁᨱᩦᨿᨾ᩠ᨸᩥ, ᩏᨠ᩠ᨡᩮᨸᨶᩦᨿᨾ᩠ᨸᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩅᩥᨣᩁᩉᩥᨲ᩠ᩅᩣ …ᨸᩮ…  ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨶ, ᨽᩥᨠ᩠ᨡᩅᩮ, ᩋᩈᨾ᩠ᨾᩩᨡᩦᨽᩪᨲᩣᨶᩴ ᨽᩥᨠ᩠ᨡᩪᨶᩴ ᨠᨾ᩠ᨾᩴ ᨠᩣᨲᨻ᩠ᨻᩴ—  ᨲᨩ᩠ᨩᨶᩦᨿᩴ ᩅᩤ, ᨶᩥᨿᩔᩴ ᩅᩤ, ᨸᨻ᩠ᨻᩣᨩᨶᩦᨿᩴ ᩅᩤ, ᨸᨭᩥᩈᩣᩁᨱᩦᨿᩴ ᩅᩤ, ᩏᨠ᩠ᨡᩮᨸᨶᩦᨿᩴ ᩅᩤ. ᨿᩮᩣ ᨠᩁᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.


</Paragraph>

</Division>
<Division number="186" book="cula">

<Paragraph number="786" book="cula">
ᩋᨵᨾ᩠ᨾᩅᩤᨴᩦ ᨸᩩᨣ᩠ᨣᩃᩮᩣ ᩋᨵᨾ᩠ᨾᩅᩤᨴᩦ ᩈᨾ᩠ᨻᩉᩩᩃᩣ ᩋᨵᨾ᩠ᨾᩅᩤᨴᩦ ᩈᩴᨥᩮᩣ. ᨵᨾ᩠ᨾᩅᩤᨴᩦ ᨸᩩᨣ᩠ᨣᩃᩮᩣ ᨵᨾ᩠ᨾᩅᩤᨴᩦ ᩈᨾ᩠ᨻᩉᩩᩃᩣ ᨵᨾ᩠ᨾᩅᩤᨴᩦ ᩈᩴᨥᩮᩣ.

</Paragraph>
</Division>

<TableOfContents book="cula" section="4.1">
* [4.1.1 ᨠᨱ᩠ᩉᨸᨠ᩠ᨡᨶᩅᨠ](4-1/4-1-1)
* [4.1.2 ᩈᩩᨠ᩠ᨠᨸᨠ᩠ᨡᨶᩅᨠ](4-1/4-1-2)
</TableOfContents>