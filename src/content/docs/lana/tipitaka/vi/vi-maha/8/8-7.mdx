---
title: "8.7 ᩈᩥᩅᩮᨿ᩠ᨿᨠᨴᩩᩔᨿᩩᨣᨠᨳᩣ"
tableOfContents: false
sidebar:
  order: 29
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="335" book="vi-maha">

<Paragraph number="1583" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩁᨬ᩠ᨬᩮᩣ ᨸᨩ᩠ᨩᩮᩣᨲᩔ ᩈᩥᩅᩮᨿ᩠ᨿᨠᩴ ᨴᩩᩔᨿᩩᨣᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ—  ᨻᩉᩪᨶᩴ ᨴᩩᩔᩣᨶᩴ ᨻᩉᩪᨶᩴ ᨴᩩᩔᨿᩩᨣᩤᨶᩴ ᨻᩉᩪᨶᩴ ᨴᩩᩔᨿᩩᨣᩈᨲᩣᨶᩴ ᨻᩉᩪᨶᩴ ᨴᩩᩔᨿᩩᨣᩈᩉᩔᩣᨶᩴ ᨻᩉᩪᨶᩴ ᨴᩩᩔᨿᩩᨣᩈᨲᩈᩉᩔᩣᨶᩴ ᩋᨣ᩠ᨣᨬ᩠ᨧ ᩈᩮᨭ᩠ᨮᨬ᩠ᨧ ᨾᩮᩣᨠ᩠ᨡᨬ᩠ᨧ ᩏᨲ᩠ᨲᨾᨬ᩠ᨧ ᨸᩅᩁᨬ᩠ᨧ. ᩋᨳ ᨡᩮᩣ ᩁᩣᨩᩣ ᨸᨩ᩠ᨩᩮᩣᨲᩮᩣ ᨲᩴ ᩈᩥᩅᩮᨿ᩠ᨿᨠᩴ ᨴᩩᩔᨿᩩᨣᩴ ᨩᩦᩅᨠᩔ ᨠᩮᩣᨾᩣᩁᨽᨧ᩠ᨧᩔ ᨸᩣᩉᩮᩈᩥ. ᩋᨳ ᨡᩮᩣ ᨩᩦᩅᨠᩔ ᨠᩮᩣᨾᩣᩁᨽᨧ᩠ᨧᩔ ᩑᨲᨴᩉᩮᩣᩈᩥ—  “ᩍᨴᩴ ᨡᩮᩣ ᨾᩮ ᩈᩥᩅᩮᨿ᩠ᨿᨠᩴ ᨴᩩᩔᨿᩩᨣᩴ ᩁᨬ᩠ᨬᩣ ᨸᨩ᩠ᨩᩮᩣᨲᩮᨶ ᨸᩉᩥᨲᩴ—  ᨻᩉᩪᨶᩴ ᨴᩩᩔᩣᨶᩴ ᨻᩉᩪᨶᩴ ᨴᩩᩔᨿᩩᨣᩤᨶᩴ ᨻᩉᩪᨶᩴ ᨴᩩᩔᨿᩩᨣᩈᨲᩣᨶᩴ ᨻᩉᩪᨶᩴ ᨴᩩᩔᨿᩩᨣᩈᩉᩔᩣᨶᩴ ᨻᩉᩪᨶᩴ ᨴᩩᩔᨿᩩᨣᩈᨲᩈᩉᩔᩣᨶᩴ ᩋᨣ᩠ᨣᨬ᩠ᨧ ᩈᩮᨭ᩠ᨮᨬ᩠ᨧ ᨾᩮᩣᨠ᩠ᨡᨬ᩠ᨧ ᩏᨲ᩠ᨲᨾᨬ᩠ᨧ ᨸᩅᩁᨬ᩠ᨧ. ᨶᨿᩥᨴᩴ ᩋᨬ᩠ᨬᩮᩣ ᨠᩮᩣᨧᩥ ᨸᨧ᩠ᨧᩣᩁᩉᨲᩥ ᩋᨬ᩠ᨬᨲᩕ ᨲᩮᨶ ᨽᨣᩅᨲᩣ ᩋᩁᩉᨲᩣ ᩈᨾ᩠ᨾᩣᩈᨾ᩠ᨻᩩᨴ᩠ᨵᩮᨶ, ᩁᨬ᩠ᨬᩣ ᩅᩤ ᨾᩣᨣᨵᩮᨶ ᩈᩮᨶᩥᨿᩮᨶ ᨻᩥᨾ᩠ᨻᩥᩈᩣᩁᩮᨶᩣ”ᨲᩥ.
</Paragraph>
</Division>