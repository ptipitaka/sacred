---
title: "8.31 ᩋᨭ᩠ᨮᨧᩦᩅᩁᨾᩣᨲᩥᨠᩣ"
tableOfContents: false
sidebar:
  order: 25
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="379" book="vi-maha">

<Paragraph number="1746" book="vi-maha">
ᩋᨭ᩠ᨮᩥᨾᩣ, ᨽᩥᨠ᩠ᨡᩅᩮ, ᨾᩣᨲᩥᨠᩣ ᨧᩦᩅᩁᩔ ᩏᨸ᩠ᨸᩣᨴᩤᨿ—  ᩈᩦᨾᩣᨿ ᨴᩮᨲᩥ, ᨠᨲᩥᨠᩣᨿ ᨴᩮᨲᩥ, ᨽᩥᨠ᩠ᨡᩣᨸᨬ᩠ᨬᨲ᩠ᨲᩥᨿᩣ ᨴᩮᨲᩥ, ᩈᩴᨥᩔ ᨴᩮᨲᩥ, ᩏᨽᨲᩮᩣᩈᩴᨥᩔ ᨴᩮᨲᩥ, ᩅᩔᩴᩅᩩᨭ᩠ᨮᩈᩴᨥᩔ ᨴᩮᨲᩥ, ᩋᩣᨴᩥᩔ ᨴᩮᨲᩥ, ᨸᩩᨣ᩠ᨣᩃᩔ ᨴᩮᨲᩥ.
</Paragraph>

<Paragraph number="1747" book="vi-maha">
ᩈᩦᨾᩣᨿ ᨴᩮᨲᩥ—  ᨿᩣᩅᨲᩥᨠᩣ ᨽᩥᨠ᩠ᨡᩪ ᩋᨶ᩠ᨲᩮᩣᩈᩦᨾᨣᨲᩣ ᨲᩮᩉᩥ ᨽᩣᨩᩮᨲᨻ᩠ᨻᩴ. ᨠᨲᩥᨠᩣᨿ ᨴᩮᨲᩥ—  ᩈᨾ᩠ᨻᩉᩩᩃᩣ ᩋᩣᩅᩤᩈᩣ ᩈᨾᩣᨶᩃᩣᨽᩣ ᩉᩮᩣᨶ᩠ᨲᩥ ᩑᨠᩈ᩠ᨾᩥᩴ ᩋᩣᩅᩤᩈᩮ ᨴᩥᨶ᩠ᨶᩮ ᩈᨻ᩠ᨻᨲ᩠ᨳ ᨴᩥᨶ᩠ᨶᩴ ᩉᩮᩣᨲᩥ. ᨽᩥᨠ᩠ᨡᩣᨸᨬ᩠ᨬᨲ᩠ᨲᩥᨿᩣ ᨴᩮᨲᩥ, ᨿᨲ᩠ᨳ ᩈᩴᨥᩔ ᨵᩩᩅᨠᩣᩁᩣ ᨠᩁᩥᨿ᩠ᨿᨶ᩠ᨲᩥ, ᨲᨲ᩠ᨳ ᨴᩮᨲᩥ. ᩈᩴᨥᩔ ᨴᩮᨲᩥ, ᩈᨾ᩠ᨾᩩᨡᩦᨽᩪᨲᩮᨶ ᩈᩴᨥᩮᨶ ᨽᩣᨩᩮᨲᨻ᩠ᨻᩴ. ᩏᨽᨲᩮᩣᩈᩴᨥᩔ ᨴᩮᨲᩥ, ᨻᩉᩩᨠᩣᨸᩥ ᨽᩥᨠ᩠ᨡᩪ ᩉᩮᩣᨶ᩠ᨲᩥ, ᩑᨠᩣ ᨽᩥᨠ᩠ᨡᩩᨶᩦ ᩉᩮᩣᨲᩥ, ᩏᨸᨯ᩠ᨰᩴ ᨴᩤᨲᨻ᩠ᨻᩴ, ᨻᩉᩩᨠᩣᨸᩥ ᨽᩥᨠ᩠ᨡᩩᨶᩥᨿᩮᩣ ᩉᩮᩣᨶ᩠ᨲᩥ, ᩑᨠᩮᩣ ᨽᩥᨠ᩠ᨡᩩ ᩉᩮᩣᨲᩥ, ᩏᨸᨯ᩠ᨰᩴ ᨴᩤᨲᨻ᩠ᨻᩴ. ᩅᩔᩴᩅᩩᨭ᩠ᨮᩈᩴᨥᩔ ᨴᩮᨲᩥ, ᨿᩣᩅᨲᩥᨠᩣ ᨽᩥᨠ᩠ᨡᩪ ᨲᩈ᩠ᨾᩥᩴ ᩋᩣᩅᩤᩈᩮ ᩅᩔᩴᩅᩩᨭ᩠ᨮᩣ, ᨲᩮᩉᩥ ᨽᩣᨩᩮᨲᨻ᩠ᨻᩴ. ᩋᩣᨴᩥᩔ ᨴᩮᨲᩥ, ᨿᩣᨣᩩᨿᩣ ᩅᩤ ᨽᨲ᩠ᨲᩮ ᩅᩤ ᨡᩣᨴᨶᩦᨿᩮ ᩅᩤ ᨧᩦᩅᩁᩮ ᩅᩤ ᩈᩮᨶᩣᩈᨶᩮ ᩅᩤ ᨽᩮᩈᨩ᩠ᨩᩮ ᩅᩤ. ᨸᩩᨣ᩠ᨣᩃᩔ ᨴᩮᨲᩥ—  ‘ᩍᨾᩴ ᨧᩦᩅᩁᩴ ᩍᨲ᩠ᨳᨶ᩠ᨶᩣᨾᩔ ᨴᨾ᩠ᨾᩦ’”ᨲᩥ.

</Paragraph>
</Division>

<Paragraph number="1748" type="center" book="vi-maha">
ᨧᩦᩅᩁᨠ᩠ᨡᨶ᩠ᨵᨠᩮᩣ ᩋᨭ᩠ᨮᨾᩮᩣ.



</Paragraph>

<Paragraph number="1749" type="center" book="vi-maha">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1750" type="verses" book="vi-maha">
_ᩁᩣᨩᨣᩉᨠᩮᩣ ᨶᩮᨣᨾᩮᩣ,_  
_ᨴᩥᩈ᩠ᩅᩣ ᩅᩮᩈᩣᩃᩥᨿᩴ ᨣᨱᩥᩴ;_  
_ᨸᩩᨶ ᩁᩣᨩᨣᩉᩴ ᨣᨶ᩠ᨲ᩠ᩅᩣ,_  
_ᩁᨬ᩠ᨬᩮᩣ ᨲᩴ ᨸᨭᩥᩅᩮᨴᨿᩥ._  

</Paragraph>

<Paragraph number="1751" type="verses" book="vi-maha">
_ᨸᩩᨲ᩠ᨲᩮᩣ ᩈᩣᩃᩅᨲᩥᨠᩣᨿ,_  
_ᩋᨽᨿᩔ ᩉᩥ ᩋᨲᩕᨩᩮᩣ;_  
_ᨩᩦᩅᨲᩦᨲᩥ ᨠᩩᨾᩣᩁᩮᨶ,_  
_ᩈᩘᨡᩣᨲᩮᩣ ᨩᩦᩅᨠᩮᩣ ᩍᨲᩥ._  

</Paragraph>

<Paragraph number="1752" type="verses" book="vi-maha">
_ᩈᩮᩣ ᩉᩥ ᨲᨠ᩠ᨠᩈᩦᩃᩴ ᨣᨶ᩠ᨲ᩠ᩅᩣ,_  
ᩏᨣ᩠ᨣᩉᩮᨲ᩠ᩅᩣ ᨾᩉᩣᨽᩥᩈᩮᩣ;_  
_ᩈᨲ᩠ᨲᩅᩔᩥᨠᩋᩣᨻᩣᨵᩴ,_  
_ᨶᨲ᩠ᨳᩩᨠᨾ᩠ᨾᩮᨶ ᨶᩣᩈᨿᩥ._  

</Paragraph>

<Paragraph number="1753" type="verses" book="vi-maha">
_ᩁᨬ᩠ᨬᩮᩣ ᨽᨣᨶ᩠ᨴᩃᩣᨻᩣᨵᩴ,_  
_ᩋᩣᩃᩮᨸᩮᨶ ᩋᨸᩣᨠᨯ᩠ᨰᩥ;_  
_ᨾᨾᨬ᩠ᨧ ᩍᨲ᩠ᨳᩣᨣᩤᩁᨬ᩠ᨧ,_  
_ᨻᩩᨴ᩠ᨵᩈᩴᨥᩴ ᨧᩩᨸᨭ᩠ᨮᩉᩥ._  

</Paragraph>

<Paragraph number="1754" type="verses" book="vi-maha">
_ᩁᩣᨩᨣᩉᨠᩮᩣ ᨧ ᩈᩮᨭ᩠ᨮᩥ,_  
_ᩋᨶ᩠ᨲᨣᨱ᩠ᨮᩥ ᨲᩥᨠᩥᨧ᩠ᨨᩥᨲᩴ;_  
_ᨸᨩ᩠ᨩᩮᩣᨲᩔ ᨾᩉᩣᩁᩮᩣᨣᩴ,_  
_ᨥᨲᨸᩣᨶᩮᨶ ᨶᩣᩈᨿᩥ._  

</Paragraph>

<Paragraph number="1755" type="verses" book="vi-maha">
_ᩋᨵᩥᨠᩣᩁᨬ᩠ᨧ ᩈᩥᩅᩮᨿ᩠ᨿᩴ,_  
_ᩋᨽᩥᩈᨶ᩠ᨶᩴ ᩈᩥᨶᩮᩉᨲᩥ;_  
_ᨲᩦᩉᩥ ᩏᨸ᩠ᨸᩃᩉᨲ᩠ᨳᩮᩉᩥ,_  
_ᩈᨾᨲ᩠ᨲᩥᩴᩈᩅᩥᩁᩮᨧᨶᩴ._  

</Paragraph>

<Paragraph number="1756" type="verses" book="vi-maha">
_ᨸᨠᨲᨲ᩠ᨲᩴ ᩅᩁᩴ ᨿᩣᨧᩥ,_  
_ᩈᩥᩅᩮᨿ᩠ᨿᨬ᩠ᨧ ᨸᨭᩥᨣ᩠ᨣᩉᩥ;_  
_ᨧᩦᩅᩁᨬ᩠ᨧ ᨣᩥᩉᩥᨴᩤᨶᩴ,_  
_ᩋᨶᩩᨬ᩠ᨬᩣᩈᩥ ᨲᨳᩣᨣᨲᩮᩣ._  

</Paragraph>

<Paragraph number="1757" type="verses" book="vi-maha">
_ᩁᩣᨩᨣᩉᩮ ᨩᨶᨸᨴᩮ,_  
_ᨻᩉᩩᩴ ᩏᨸ᩠ᨸᨩ᩠ᨩᩥ ᨧᩦᩅᩁᩴ;_  
_ᨸᩣᩅᩤᩁᩮᩣ ᨠᩮᩣᩈᩥᨿᨬ᩠ᨧᩮᩅ,_  
_ᨠᩮᩣᨩᩅᩮᩤ ᩋᨯ᩠ᨰᨠᩣᩈᩥᨠᩴ._  

</Paragraph>

<Paragraph number="1758" type="verses" book="vi-maha">
ᩏᨧ᩠ᨧᩣᩅᨧᩣ ᨧ ᩈᨶ᩠ᨲᩩᨭ᩠ᨮᩥ,_  
_ᨶᩣᨣᨾᩮᩈᩣᨣᨾᩮᩈᩩᩴ ᨧ;_  
_ᨸᨮᨾᩴ ᨸᨧ᩠ᨨᩣ ᩈᨴᩥᩈᩣ,_  
_ᨠᨲᩥᨠᩣ ᨧ ᨸᨭᩥᩉᩁᩩᩴ._  

</Paragraph>

<Paragraph number="1759" type="verses" book="vi-maha">
_ᨽᨱ᩠ᨯᩣᨣᩤᩁᩴ ᩋᨣᩩᨲ᩠ᨲᨬ᩠ᨧ,_  
_ᩅᩩᨭ᩠ᨮᩣᨸᩮᨶ᩠ᨲᩥ ᨲᨳᩮᩅ ᨧ;_  
ᩏᩔᨶ᩠ᨶᩴ ᨠᩮᩣᩃᩣᩉᩃᨬ᩠ᨧ,_  
_ᨠᨳᩴ ᨽᩣᨩᩮ ᨠᨳᩴ ᨴᨴᩮ._  

</Paragraph>

<Paragraph number="1760" type="verses" book="vi-maha">
_ᩈᨠᩣᨲᩥᩁᩮᨠᨽᩣᨣᩮᨶ,_  
_ᨸᨭᩥᩅᩦᩈᩮᩣ ᨠᨳᩴ ᨴᨴᩮ;_  
_ᨨᨠᨱᩮᨶ ᩈᩦᨲᩩᨴᨠᩣ,_  
ᩏᨲ᩠ᨲᩁᩥᨲᩩ ᨶ ᨩᩣᨶᩁᩮ._  

</Paragraph>

<Paragraph number="1761" type="verses" book="vi-maha">
_ᩒᩁᩮᩣᨸᩮᨶ᩠ᨲᩣ ᨽᩣᨩᨶᨬ᩠ᨧ,_  
_ᨸᩣᨲᩥᨿᩣ ᨧ ᨨᨾᩣᨿ ᨧ;_  
ᩏᨸᨧᩥᨠᩣ ᨾᨩ᩠ᨫᩮ ᨩᩦᩁᨶ᩠ᨲᩥ,_  
_ᩑᨠᨲᩮᩣ ᨸᨲ᩠ᨳᩥᨶ᩠ᨶᩮᨶ ᨧ._  

</Paragraph>

<Paragraph number="1762" type="verses" book="vi-maha">
_ᨹᩁᩩᩈᩣᨧ᩠ᨨᩥᨶ᩠ᨶᨧ᩠ᨨᩥᨻᨶ᩠ᨵᩣ,_  
_ᩋᨴ᩠ᨴᩈᩣᩈᩥ ᩏᨻ᩠ᨽᨱ᩠ᨯᩥᨲᩮ;_  
_ᩅᩦᨾᩴᩈᩥᨲ᩠ᩅᩣ ᩈᨠ᩠ᨿᨾᩩᨶᩥ,_  
_ᩋᨶᩩᨬ᩠ᨬᩣᩈᩥ ᨲᩥᨧᩦᩅᩁᩴ._  

</Paragraph>

<Paragraph number="1763" type="verses" book="vi-maha">
_ᩋᨬ᩠ᨬᩮᨶ ᩋᨲᩥᩁᩮᨠᩮᨶ,_  
ᩏᨸ᩠ᨸᨩ᩠ᨩᩥ ᨨᩥᨴ᩠ᨴᨾᩮᩅ ᨧ;_  
_ᨧᩣᨲᩩᨴ᩠ᨴᩦᨸᩮᩣ ᩅᩁᩴ ᨿᩣᨧᩥ,_  
_ᨴᩤᨲᩩᩴ ᩅᩔᩥᨠᩈᩣᨭᩥᨠᩴ._  

</Paragraph>

<Paragraph number="1764" type="verses" book="vi-maha">
_ᩋᩣᨣᨶ᩠ᨲᩩᨣᨾᩥᨣᩥᩃᩣᨶᩴ,_  
ᩏᨸᨭ᩠ᨮᩣᨠᨬ᩠ᨧ ᨽᩮᩈᨩ᩠ᨩᩴ;_  
_ᨵᩩᩅᩴ ᩏᨴᨠᩈᩣᨭᩥᨬ᩠ᨧ,_  
_ᨸᨱᩦᨲᩴ ᩋᨲᩥᨡᩩᨴ᩠ᨴᨠᩴ._  

</Paragraph>

<Paragraph number="1765" type="verses" book="vi-maha">
_ᨳᩩᩃᩖᨠᨧ᩠ᨨᩩᨾᩩᨡᩴ ᨡᩮᩣᨾᩴ,_  
_ᨸᩁᩥᨸᩩᨱ᩠ᨱᩴ ᩋᨵᩥᨭ᩠ᨮᩣᨶᩴ;_  
_ᨸᨧ᩠ᨨᩥᨾᩴ ᨠᨲᩮᩣ ᨣᩁᩩᨠᩮᩣ,_  
_ᩅᩥᨠᨱ᩠ᨱᩮᩣ ᩈᩩᨲ᩠ᨲᨾᩮᩣᨠᩥᩁᩥ._  

</Paragraph>

<Paragraph number="1766" type="verses" book="vi-maha">
_ᩃᩩᨩ᩠ᨩᨶ᩠ᨲᩥ ᨶᨸ᩠ᨸᩉᩮᩣᨶ᩠ᨲᩥ,_  
_ᨧ ᩋᨶ᩠ᩅᩣᨵᩥᨠᩴ ᨻᩉᩪᨶᩥ ᨧ;_  
_ᩋᨶ᩠ᨵᩅᨶᩮ ᩋᩔᨲᩥᨿᩣ,_  
_ᩑᨠᩮᩣ ᩅᩔᩴ ᩏᨲᩩᨾ᩠ᩉᩥ ᨧ._  

</Paragraph>

<Paragraph number="1767" book="vi-maha">
_ᨴ᩠ᩅᩮ ᨽᩣᨲᩩᨠᩣ ᩁᩣᨩᨣᩉᩮ,_  
ᩏᨸᨶᨶ᩠ᨴᩮᩣ ᨸᩩᨶ ᨴ᩠ᩅᩥᩈᩩ;_  
_ᨠᩩᨧ᩠ᨨᩥᩅᩥᨠᩣᩁᩮᩣ ᨣᩥᩃᩣᨶᩮᩣ,_  
ᩏᨽᩮᩣ ᨧᩮᩅ ᨣᩥᩃᩣᨶᨠᩣ._  

</Paragraph>

<Paragraph number="1768" type="verses" book="vi-maha">
_ᨶᨣ᩠ᨣᩤ ᨠᩩᩈᩣ ᩅᩤᨠᨧᩦᩁᩴ,_  
_ᨹᩃᨠᩮᩣ ᨠᩮᩈᨠᨾ᩠ᨻᩃᩴ;_  
_ᩅᩤᩊᩮᩫᩣᩃᩪᨠᨸᨠ᩠ᨡᨬ᩠ᨧ,_  
_ᩋᨩᩥᨶᩴ ᩋᨠ᩠ᨠᨶᩣᩊᨠᩴ._  

</Paragraph>

<Paragraph number="1769" type="verses" book="vi-maha">
_ᨸᩮᩣᨲ᩠ᨳᨠᩴ ᨶᩦᩃᨸᩦᨲᨬ᩠ᨧ,_  
_ᩃᩮᩣᩉᩥᨲᩴ ᨾᨬ᩠ᨩᩥᨭ᩠ᨮᩮᨶ ᨧ;_  
_ᨠᨱ᩠ᩉᩣ ᨾᩉᩣᩁᩘᨣᨶᩣᨾ,_  
_ᩋᨧ᩠ᨨᩥᨶ᩠ᨶᨴᩈᩥᨠᩣ ᨲᨳᩣ._  

</Paragraph>

<Paragraph number="1770" type="verses" book="vi-maha">
_ᨴᩦᨥᨸᩩᨸ᩠ᨹᨹᨱᨴᩈᩣ,_  
_ᨠᨬ᩠ᨧᩩᨲᩥᩁᩦᨭᩅᩮᨮᨶᩴ;_  
_ᩋᨶᩩᨸ᩠ᨸᨶ᩠ᨶᩮ ᨸᨠ᩠ᨠᨾᨲᩥ,_  
_ᩈᩴᨥᩮᩣ ᨽᩥᨩ᩠ᨩᨲᩥ ᨲᩣᩅᨴᩮ._  

</Paragraph>

<Paragraph number="1771" type="verses" book="vi-maha">
_ᨸᨠ᩠ᨡᩮ ᨴᨴᨶ᩠ᨲᩥ ᩈᩴᨥᩔ,_  
_ᩋᩣᨿᩈ᩠ᨾᩣ ᩁᩮᩅᨲᩮᩣ ᨸᩉᩥ;_  
_ᩅᩥᩔᩣᩈᨣᩤᩉᩣᨵᩥᨭ᩠ᨮᩣᨲᩥ,_  
_ᩋᨭ᩠ᨮ ᨧᩦᩅᩁᨾᩣᨲᩥᨠᩣᨲᩥ._  


</Paragraph>

<Paragraph number="1772" type="center" book="vi-maha">
ᩍᨾᨾ᩠ᩉᩥ ᨡᨶ᩠ᨵᨠᩮ ᩅᨲ᩠ᨳᩪ ᨨᨶ᩠ᨶᩅᩩᨲᩥ.



</Paragraph>

<Paragraph number="1773" type="center" book="vi-maha">
ᨧᩦᩅᩁᨠ᩠ᨡᨶ᩠ᨵᨠᩮᩣ ᨶᩥᨭ᩠ᨮᩥᨲᩮᩣ.
</Paragraph>