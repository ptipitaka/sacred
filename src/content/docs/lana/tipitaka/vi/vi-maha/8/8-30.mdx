---
title: "8.30 ᨴᩩᨣ᩠ᨣᩉᩥᨲᩈᩩᨣ᩠ᨣᩉᩥᨲᩣᨴᩥᨠᨳᩣ"
tableOfContents: false
sidebar:
  order: 24
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="377" book="vi-maha">

<Paragraph number="1735" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᩁᩮᩅᨲᩮᩣ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᩉᨲ᩠ᨳᩮ ᩋᩣᨿᩈ᩠ᨾᨲᩮᩣ ᩈᩣᩁᩥᨸᩩᨲ᩠ᨲᩔ ᨧᩦᩅᩁᩴ ᨸᩣᩉᩮᩈᩥ—  “ᩍᨾᩴ ᨧᩦᩅᩁᩴ ᨳᩮᩁᩔ ᨴᩮᩉᩦ”ᨲᩥ. ᩋᨳ ᨡᩮᩣ ᩈᩮᩣ ᨽᩥᨠ᩠ᨡᩩ ᩋᨶ᩠ᨲᩁᩣᨾᨣ᩠ᨣᩮ ᩋᩣᨿᩈ᩠ᨾᨲᩮᩣ ᩁᩮᩅᨲᩔ ᩅᩥᩔᩣᩈᩣ ᨲᩴ ᨧᩦᩅᩁᩴ ᩋᨣ᩠ᨣᩉᩮᩈᩥ. ᩋᨳ ᨡᩮᩣ ᩋᩣᨿᩈ᩠ᨾᩣ ᩁᩮᩅᨲᩮᩣ ᩋᩣᨿᩈ᩠ᨾᨲᩣ ᩈᩣᩁᩥᨸᩩᨲ᩠ᨲᩮᨶ ᩈᨾᩣᨣᨶ᩠ᨲ᩠ᩅᩣ ᨸᩩᨧ᩠ᨨᩥ—  “ᩋᩉᩴ, ᨽᨶ᩠ᨲᩮ, ᨳᩮᩁᩔ ᨧᩦᩅᩁᩴ ᨸᩣᩉᩮᩈᩥᩴ. ᩈᨾ᩠ᨸᨲ᩠ᨲᩴ ᨲᩴ ᨧᩦᩅᩁᨶ᩺”ᨲᩥ? “ᨶᩣᩉᩴ ᨲᩴ, ᩋᩣᩅᩩᩈᩮᩣ, ᨧᩦᩅᩁᩴ ᨸᩔᩣᨾᩦ”ᨲᩥ. ᩋᨳ ᨡᩮᩣ ᩋᩣᨿᩈ᩠ᨾᩣ ᩁᩮᩅᨲᩮᩣ ᨲᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᩋᩉᩴ, ᩋᩣᩅᩩᩈᩮᩣ, ᩋᩣᨿᩈ᩠ᨾᨲᩮᩣ ᩉᨲ᩠ᨳᩮ ᨳᩮᩁᩔ ᨧᩦᩅᩁᩴ ᨸᩣᩉᩮᩈᩥᩴ. ᨠᩉᩴ ᨲᩴ ᨧᩦᩅᩁᨶ᩺”ᨲᩥ? “ᩋᩉᩴ, ᨽᨶ᩠ᨲᩮ, ᩋᩣᨿᩈ᩠ᨾᨲᩮᩣ ᩅᩥᩔᩣᩈᩣ ᨲᩴ ᨧᩦᩅᩁᩴ ᩋᨣ᩠ᨣᩉᩮᩈᩥᨶ᩺”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ.
</Paragraph>

</Division>
<Division number="378" book="vi-maha">

<Paragraph number="1736" book="vi-maha">
“ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᩥᨠ᩠ᨡᩩᩔ ᩉᨲ᩠ᨳᩮ ᨧᩦᩅᩁᩴ ᨸᩉᩥᨱᨲᩥ—  ‘ᩍᨾᩴ ᨧᩦᩅᩁᩴ ᩍᨲ᩠ᨳᨶ᩠ᨶᩣᨾᩔ ᨴᩮᩉᩦ’ᨲᩥ. ᩈᩮᩣ ᩋᨶ᩠ᨲᩁᩣᨾᨣ᩠ᨣᩮ ᨿᩮᩣ ᨸᩉᩥᨱᨲᩥ ᨲᩔ ᩅᩥᩔᩣᩈᩣ ᨣᨱ᩠ᩉᩣᨲᩥ. ᩈᩩᨣ᩠ᨣᩉᩥᨲᩴ. ᨿᩔ ᨸᩉᩥᨿ᩠ᨿᨲᩥ ᨲᩔ ᩅᩥᩔᩣᩈᩣ ᨣᨱ᩠ᩉᩣᨲᩥ. ᨴᩩᨣ᩠ᨣᩉᩥᨲᩴ.
</Paragraph>

<Paragraph number="1737" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᩥᨠ᩠ᨡᩩᩔ ᩉᨲ᩠ᨳᩮ ᨧᩦᩅᩁᩴ ᨸᩉᩥᨱᨲᩥ—  ‘ᩍᨾᩴ ᨧᩦᩅᩁᩴ ᩍᨲ᩠ᨳᨶ᩠ᨶᩣᨾᩔ ᨴᩮᩉᩦ’ᨲᩥ. ᩈᩮᩣ ᩋᨶ᩠ᨲᩁᩣᨾᨣ᩠ᨣᩮ ᨿᩔ ᨸᩉᩥᨿ᩠ᨿᨲᩥ ᨲᩔ ᩅᩥᩔᩣᩈᩣ ᨣᨱ᩠ᩉᩣᨲᩥ. ᨴᩩᨣ᩠ᨣᩉᩥᨲᩴ. ᨿᩮᩣ ᨸᩉᩥᨱᨲᩥ ᨲᩔ ᩅᩥᩔᩣᩈᩣ ᨣᨱ᩠ᩉᩣᨲᩥ. ᩈᩩᨣ᩠ᨣᩉᩥᨲᩴ.
</Paragraph>

<Paragraph number="1738" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᩥᨠ᩠ᨡᩩᩔ ᩉᨲ᩠ᨳᩮ ᨧᩦᩅᩁᩴ ᨸᩉᩥᨱᨲᩥ—  ‘ᩍᨾᩴ ᨧᩦᩅᩁᩴ ᩍᨲ᩠ᨳᨶ᩠ᨶᩣᨾᩔ ᨴᩮᩉᩦ’ᨲᩥ. ᩈᩮᩣ ᩋᨶ᩠ᨲᩁᩣᨾᨣ᩠ᨣᩮ ᩈᩩᨱᩣᨲᩥ—  ‘ᨿᩮᩣ ᨸᩉᩥᨱᨲᩥ ᩈᩮᩣ ᨠᩣᩃᩘᨠᨲᩮᩣ’ᨲᩥ. ᨲᩔ ᨾᨲᨠᨧᩦᩅᩁᩴ ᩋᨵᩥᨭ᩠ᨮᩣᨲᩥ. ᩈ᩠ᩅᩣᨵᩥᨭ᩠ᨮᩥᨲᩴ. ᨿᩔ ᨸᩉᩥᨿ᩠ᨿᨲᩥ ᨲᩔ ᩅᩥᩔᩣᩈᩣ ᨣᨱ᩠ᩉᩣᨲᩥ. ᨴᩩᨣ᩠ᨣᩉᩥᨲᩴ.
</Paragraph>

<Paragraph number="1739" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᩥᨠ᩠ᨡᩩᩔ ᩉᨲ᩠ᨳᩮ ᨧᩦᩅᩁᩴ ᨸᩉᩥᨱᨲᩥ—  ‘ᩍᨾᩴ ᨧᩦᩅᩁᩴ ᩍᨲ᩠ᨳᨶ᩠ᨶᩣᨾᩔ ᨴᩮᩉᩦ’ᨲᩥ. ᩈᩮᩣ ᩋᨶ᩠ᨲᩁᩣᨾᨣ᩠ᨣᩮ ᩈᩩᨱᩣᨲᩥ—  ‘ᨿᩔ ᨸᩉᩥᨿ᩠ᨿᨲᩥ ᩈᩮᩣ ᨠᩣᩃᩘᨠᨲᩮᩣ’ᨲᩥ. ᨲᩔ ᨾᨲᨠᨧᩦᩅᩁᩴ ᩋᨵᩥᨭ᩠ᨮᩣᨲᩥ. ᨴ᩠ᩅᩤᨵᩥᨭ᩠ᨮᩥᨲᩴ. ᨿᩮᩣ ᨸᩉᩥᨱᨲᩥ ᨲᩔ ᩅᩥᩔᩣᩈᩣ ᨣᨱ᩠ᩉᩣᨲᩥ. ᩈᩩᨣ᩠ᨣᩉᩥᨲᩴ.
</Paragraph>

<Paragraph number="1740" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᩥᨠ᩠ᨡᩩᩔ ᩉᨲ᩠ᨳᩮ ᨧᩦᩅᩁᩴ ᨸᩉᩥᨱᨲᩥ—  ‘ᩍᨾᩴ ᨧᩦᩅᩁᩴ ᩍᨲ᩠ᨳᨶ᩠ᨶᩣᨾᩔ ᨴᩮᩉᩦ’ᨲᩥ. ᩈᩮᩣ ᩋᨶ᩠ᨲᩁᩣᨾᨣ᩠ᨣᩮ ᩈᩩᨱᩣᨲᩥ—  ‘ᩏᨽᩮᩣ ᨠᩣᩃᩘᨠᨲᩣ’ᨲᩥ. ᨿᩮᩣ ᨸᩉᩥᨱᨲᩥ ᨲᩔ ᨾᨲᨠᨧᩦᩅᩁᩴ ᩋᨵᩥᨭ᩠ᨮᩣᨲᩥ. ᩈ᩠ᩅᩣᨵᩥᨭ᩠ᨮᩥᨲᩴ. ᨿᩔ ᨸᩉᩥᨿ᩠ᨿᨲᩥ ᨲᩔ ᨾᨲᨠᨧᩦᩅᩁᩴ ᩋᨵᩥᨭ᩠ᨮᩣᨲᩥ. ᨴ᩠ᩅᩤᨵᩥᨭ᩠ᨮᩥᨲᩴ.
</Paragraph>

<Paragraph number="1741" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᩥᨠ᩠ᨡᩩᩔ ᩉᨲ᩠ᨳᩮ ᨧᩦᩅᩁᩴ ᨸᩉᩥᨱᨲᩥ—  ‘ᩍᨾᩴ ᨧᩦᩅᩁᩴ ᩍᨲ᩠ᨳᨶ᩠ᨶᩣᨾᩔ ᨴᨾ᩠ᨾᩦ’ᨲᩥ. ᩈᩮᩣ ᩋᨶ᩠ᨲᩁᩣᨾᨣ᩠ᨣᩮ ᨿᩮᩣ ᨸᩉᩥᨱᨲᩥ ᨲᩔ ᩅᩥᩔᩣᩈᩣ ᨣᨱ᩠ᩉᩣᨲᩥ. ᨴᩩᨣ᩠ᨣᩉᩥᨲᩴ. ᨿᩔ ᨸᩉᩥᨿ᩠ᨿᨲᩥ ᨲᩔ ᩅᩥᩔᩣᩈᩣ ᨣᨱ᩠ᩉᩣᨲᩥ. ᩈᩩᨣ᩠ᨣᩉᩥᨲᩴ.
</Paragraph>

<Paragraph number="1742" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᩥᨠ᩠ᨡᩩᩔ ᩉᨲ᩠ᨳᩮ ᨧᩦᩅᩁᩴ ᨸᩉᩥᨱᨲᩥ—  ‘ᩍᨾᩴ ᨧᩦᩅᩁᩴ ᩍᨲ᩠ᨳᨶ᩠ᨶᩣᨾᩔ ᨴᨾ᩠ᨾᩦ’ᨲᩥ. ᩈᩮᩣ ᩋᨶ᩠ᨲᩁᩣᨾᨣ᩠ᨣᩮ ᨿᩔ ᨸᩉᩥᨿ᩠ᨿᨲᩥ ᨲᩔ ᩅᩥᩔᩣᩈᩣ ᨣᨱ᩠ᩉᩣᨲᩥ. ᩈᩩᨣ᩠ᨣᩉᩥᨲᩴ. ᨿᩮᩣ ᨸᩉᩥᨱᨲᩥ ᨲᩔ ᩅᩥᩔᩣᩈᩣ ᨣᨱ᩠ᩉᩣᨲᩥ. ᨴᩩᨣ᩠ᨣᩉᩥᨲᩴ.
</Paragraph>

<Paragraph number="1743" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᩥᨠ᩠ᨡᩩᩔ ᩉᨲ᩠ᨳᩮ ᨧᩦᩅᩁᩴ ᨸᩉᩥᨱᨲᩥ—  ‘ᩍᨾᩴ ᨧᩦᩅᩁᩴ ᩍᨲ᩠ᨳᨶ᩠ᨶᩣᨾᩔ ᨴᨾ᩠ᨾᩦ’ᨲᩥ. ᩈᩮᩣ ᩋᨶ᩠ᨲᩁᩣᨾᨣ᩠ᨣᩮ ᩈᩩᨱᩣᨲᩥ—  ‘ᨿᩮᩣ ᨸᩉᩥᨱᨲᩥ ᩈᩮᩣ ᨠᩣᩃᩘᨠᨲᩮᩣ’ᨲᩥ. ᨲᩔ ᨾᨲᨠᨧᩦᩅᩁᩴ ᩋᨵᩥᨭ᩠ᨮᩣᨲᩥ. ᨴ᩠ᩅᩤᨵᩥᨭ᩠ᨮᩥᨲᩴ. ᨿᩔ ᨸᩉᩥᨿ᩠ᨿᨲᩥ ᨲᩔ ᩅᩥᩔᩣᩈᩣ ᨣᨱ᩠ᩉᩣᨲᩥ. ᩈᩩᨣ᩠ᨣᩉᩥᨲᩴ.
</Paragraph>

<Paragraph number="1744" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᩥᨠ᩠ᨡᩩᩔ ᩉᨲ᩠ᨳᩮ ᨧᩦᩅᩁᩴ ᨸᩉᩥᨱᨲᩥ—  ‘ᩍᨾᩴ ᨧᩦᩅᩁᩴ ᩍᨲ᩠ᨳᨶ᩠ᨶᩣᨾᩔ ᨴᨾ᩠ᨾᩦ’ᨲᩥ. ᩈᩮᩣ ᩋᨶ᩠ᨲᩁᩣᨾᨣ᩠ᨣᩮ ᩈᩩᨱᩣᨲᩥ—  ‘ᨿᩔ ᨸᩉᩥᨿ᩠ᨿᨲᩥ ᩈᩮᩣ ᨠᩣᩃᩘᨠᨲᩮᩣ’ᨲᩥ. ᨲᩔ ᨾᨲᨠᨧᩦᩅᩁᩴ ᩋᨵᩥᨭ᩠ᨮᩣᨲᩥ. ᩈ᩠ᩅᩣᨵᩥᨭ᩠ᨮᩥᨲᩴ. ᨿᩮᩣ ᨸᩉᩥᨱᨲᩥ ᨲᩔ ᩅᩥᩔᩣᩈᩣ ᨣᨱ᩠ᩉᩣᨲᩥ. ᨴᩩᨣ᩠ᨣᩉᩥᨲᩴ.
</Paragraph>

<Paragraph number="1745" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᩥᨠ᩠ᨡᩩᩔ ᩉᨲ᩠ᨳᩮ ᨧᩦᩅᩁᩴ ᨸᩉᩥᨱᨲᩥ—  ‘ᩍᨾᩴ ᨧᩦᩅᩁᩴ ᩍᨲ᩠ᨳᨶ᩠ᨶᩣᨾᩔ ᨴᨾ᩠ᨾᩦ’ᨲᩥ. ᩈᩮᩣ ᩋᨶ᩠ᨲᩁᩣᨾᨣ᩠ᨣᩮ ᩈᩩᨱᩣᨲᩥ ‘ᩏᨽᩮᩣ ᨠᩣᩃᩘᨠᨲᩣ’ᨲᩥ. ᨿᩮᩣ ᨸᩉᩥᨱᨲᩥ ᨲᩔ ᨾᨲᨠᨧᩦᩅᩁᩴ ᩋᨵᩥᨭ᩠ᨮᩣᨲᩥ. ᨴ᩠ᩅᩤᨵᩥᨭ᩠ᨮᩥᨲᩴ. ᨿᩔ ᨸᩉᩥᨿ᩠ᨿᨲᩥ ᨲᩔ ᨾᨲᨠᨧᩦᩅᩁᩴ ᩋᨵᩥᨭ᩠ᨮᩣᨲᩥ. ᩈ᩠ᩅᩣᨵᩥᨭ᩠ᨮᩥᨲᩴ.
</Paragraph>
</Division>