---
title: "8.28 ᩅᩔᩴᩅᩩᨭ᩠ᨮᩣᨶᩴᩋᨶᩩᨸ᩠ᨸᨶ᩠ᨶᨧᩦᩅᩁᨠᨳᩣ"
tableOfContents: false
sidebar:
  order: 21
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="373" book="vi-maha">

<Paragraph number="1721" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩅᩔᩴᩅᩩᨭ᩠ᨮᩣ ᨽᩥᨠ᩠ᨡᩪ ᩋᨶᩩᨸ᩠ᨸᨶ᩠ᨶᩮ ᨧᩦᩅᩁᩮ ᨸᨠ᩠ᨠᨾᨶ᩠ᨲᩥᨸᩥ, ᩅᩥᨻ᩠ᨽᨾᨶ᩠ᨲᩥᨸᩥ, ᨠᩣᩃᨾ᩠ᨸᩥ ᨠᩁᩮᩣᨶ᩠ᨲᩥ, ᩈᩣᨾᨱᩮᩁᩣᨸᩥ ᨸᨭᩥᨩᩣᨶᨶ᩠ᨲᩥ, ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᩋᨶ᩠ᨲᩥᨾᩅᨲ᩠ᨳᩩᩴ ᩋᨩ᩠ᨫᩣᨸᨶ᩠ᨶᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᩏᨾ᩠ᨾᨲ᩠ᨲᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᨡᩥᨲ᩠ᨲᨧᩥᨲ᩠ᨲᩣᨸᩥ ᨸᨭᩥᨩᩣᨶᨶ᩠ᨲᩥ, ᩅᩮᨴᨶᩣᨭ᩠ᨭᩣᨸᩥ ᨸᨭᩥᨩᩣᨶᨶ᩠ᨲᩥ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᩋᩣᨸᨲ᩠ᨲᩥᨿᩣ ᩋᨸ᩠ᨸᨭᩥᨠᨾ᩠ᨾᩮ ᩏᨠ᩠ᨡᩥᨲ᩠ᨲᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩥᨲ᩠ᨲᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᨸᨱ᩠ᨯᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᨳᩮᨿ᩠ᨿᩈᩴᩅᩤᩈᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᨲᩥᩁᨧ᩠ᨨᩣᨶᨣᨲᩣᨸᩥ ᨸᨭᩥᨩᩣᨶᨶ᩠ᨲᩥ, ᨾᩣᨲᩩᨥᩣᨲᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᨸᩥᨲᩩᨥᩣᨲᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᩋᩁᩉᨶ᩠ᨲᨥᩣᨲᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᨽᩥᨠ᩠ᨡᩩᨶᩥᨴᩪᩈᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᩈᩴᨥᨽᩮᨴᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᩃᩮᩣᩉᩥᨲᩩᨸ᩠ᨸᩣᨴᨠᩣᨸᩥ ᨸᨭᩥᨩᩣᨶᨶ᩠ᨲᩥ, ᩏᨽᨲᩮᩣᨻ᩠ᨿᨬ᩠ᨩᨶᨠᩣᨸᩥ ᨸᨭᩥᨩᩣᨶᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ.
</Paragraph>

</Division>
<Division number="374" book="vi-maha">

<Paragraph number="1722" book="vi-maha">
“ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩮᩣ ᨽᩥᨠ᩠ᨡᩩ ᩋᨶᩩᨸ᩠ᨸᨶ᩠ᨶᩮ ᨧᩦᩅᩁᩮ ᨸᨠ᩠ᨠᨾᨲᩥ, ᩈᨶ᩠ᨲᩮ ᨸᨲᩥᩁᩪᨸᩮ ᨣᩤᩉᨠᩮ ᨴᩤᨲᨻ᩠ᨻᩴ.
</Paragraph>

<Paragraph number="1723" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩮᩣ ᨽᩥᨠ᩠ᨡᩩ ᩋᨶᩩᨸ᩠ᨸᨶ᩠ᨶᩮ ᨧᩦᩅᩁᩮ ᩅᩥᨻ᩠ᨽᨾᨲᩥ, ᨠᩣᩃᩴ ᨠᩁᩮᩣᨲᩥ, ᩈᩣᨾᨱᩮᩁᩮᩣ ᨸᨭᩥᨩᩣᨶᩣᨲᩥ, ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᩮᩣ ᨸᨭᩥᨩᩣᨶᩣᨲᩥ, ᩋᨶ᩠ᨲᩥᨾᩅᨲ᩠ᨳᩩᩴ ᩋᨩ᩠ᨫᩣᨸᨶ᩠ᨶᨠᩮᩣ ᨸᨭᩥᨩᩣᨶᩣᨲᩥ, ᩈᩴᨥᩮᩣ ᩈᩣᨾᩦ.
</Paragraph>

<Paragraph number="1724" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩮᩣ ᨽᩥᨠ᩠ᨡᩩ ᩋᨶᩩᨸ᩠ᨸᨶ᩠ᨶᩮ ᨧᩦᩅᩁᩮ ᩏᨾ᩠ᨾᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ, ᨡᩥᨲ᩠ᨲᨧᩥᨲ᩠ᨲᩮᩣ ᨸᨭᩥᨩᩣᨶᩣᨲᩥ, ᩅᩮᨴᨶᩣᨭ᩠ᨭᩮᩣ ᨸᨭᩥᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩋᨸ᩠ᨸᨭᩥᨠᨾ᩠ᨾᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ, ᩈᨶ᩠ᨲᩮ ᨸᨲᩥᩁᩪᨸᩮ ᨣᩤᩉᨠᩮ ᨴᩤᨲᨻ᩠ᨻᩴ.
</Paragraph>

<Paragraph number="1725" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩮᩣ ᨽᩥᨠ᩠ᨡᩩ ᩋᨶᩩᨸ᩠ᨸᨶ᩠ᨶᩮ ᨧᩦᩅᩁᩮ ᨸᨱ᩠ᨯᨠᩮᩣ ᨸᨭᩥᨩᩣᨶᩣᨲᩥ, ᨳᩮᨿ᩠ᨿᩈᩴᩅᩤᩈᨠᩮᩣ ᨸᨭᩥᨩᩣᨶᩣᨲᩥ, ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩮᩣ ᨸᨭᩥᨩᩣᨶᩣᨲᩥ, ᨲᩥᩁᨧ᩠ᨨᩣᨶᨣᨲᩮᩣ ᨸᨭᩥᨩᩣᨶᩣᨲᩥ, ᨾᩣᨲᩩᨥᩣᨲᨠᩮᩣ ᨸᨭᩥᨩᩣᨶᩣᨲᩥ, ᨸᩥᨲᩩᨥᩣᨲᨠᩮᩣ ᨸᨭᩥᨩᩣᨶᩣᨲᩥ, ᩋᩁᩉᨶ᩠ᨲᨥᩣᨲᨠᩮᩣ ᨸᨭᩥᨩᩣᨶᩣᨲᩥ, ᨽᩥᨠ᩠ᨡᩩᨶᩥᨴᩪᩈᨠᩮᩣ ᨸᨭᩥᨩᩣᨶᩣᨲᩥ, ᩈᩴᨥᨽᩮᨴᨠᩮᩣ ᨸᨭᩥᨩᩣᨶᩣᨲᩥ, ᩃᩮᩣᩉᩥᨲᩩᨸ᩠ᨸᩣᨴᨠᩮᩣ ᨸᨭᩥᨩᩣᨶᩣᨲᩥ, ᩏᨽᨲᩮᩣᨻ᩠ᨿᨬ᩠ᨩᨶᨠᩮᩣ ᨸᨭᩥᨩᩣᨶᩣᨲᩥ, ᩈᩴᨥᩮᩣ ᩈᩣᨾᩦ.
</Paragraph>

</Division>
<Division number="375" book="vi-maha">

<Paragraph number="1726" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩮᩣ ᨽᩥᨠ᩠ᨡᩩ ᩏᨸ᩠ᨸᨶ᩠ᨶᩮ ᨧᩦᩅᩁᩮ ᩋᨽᩣᨩᩥᨲᩮ ᨸᨠ᩠ᨠᨾᨲᩥ, ᩈᨶ᩠ᨲᩮ ᨸᨲᩥᩁᩪᨸᩮ ᨣᩤᩉᨠᩮ ᨴᩤᨲᨻ᩠ᨻᩴ.
</Paragraph>

<Paragraph number="1727" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩮᩣ ᨽᩥᨠ᩠ᨡᩩ ᩏᨸ᩠ᨸᨶ᩠ᨶᩮ ᨧᩦᩅᩁᩮ ᩋᨽᩣᨩᩥᨲᩮ ᩅᩥᨻ᩠ᨽᨾᨲᩥ, ᨠᩣᩃᩴ ᨠᩁᩮᩣᨲᩥ, ᩈᩣᨾᨱᩮᩁᩮᩣ ᨸᨭᩥᨩᩣᨶᩣᨲᩥ, ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᩮᩣ ᨸᨭᩥᨩᩣᨶᩣᨲᩥ, ᩋᨶ᩠ᨲᩥᨾᩅᨲ᩠ᨳᩩᩴ ᩋᨩ᩠ᨫᩣᨸᨶ᩠ᨶᨠᩮᩣ ᨸᨭᩥᨩᩣᨶᩣᨲᩥ, ᩈᩴᨥᩮᩣ ᩈᩣᨾᩦ.
</Paragraph>

<Paragraph number="1728" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩮᩣ ᨽᩥᨠ᩠ᨡᩩ ᩏᨸ᩠ᨸᨶ᩠ᨶᩮ ᨧᩦᩅᩁᩮ ᩋᨽᩣᨩᩥᨲᩮ ᩏᨾ᩠ᨾᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ. ᨡᩥᨲ᩠ᨲᨧᩥᨲ᩠ᨲᩮᩣ ᨸᨭᩥᨩᩣᨶᩣᨲᩥ, ᩅᩮᨴᨶᩣᨭ᩠ᨭᩮᩣ ᨸᨭᩥᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ, ᩋᩣᨸᨲ᩠ᨲᩥᨿᩣ ᩋᨸ᩠ᨸᨭᩥᨠᨾ᩠ᨾᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ, ᩈᨶ᩠ᨲᩮ ᨸᨲᩥᩁᩪᨸᩮ ᨣᩤᩉᨠᩮ ᨴᩤᨲᨻ᩠ᨻᩴ.
</Paragraph>

<Paragraph number="1729" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩮᩣ ᨽᩥᨠ᩠ᨡᩩ ᩏᨸ᩠ᨸᨶ᩠ᨶᩮ ᨧᩦᩅᩁᩮ ᩋᨽᩣᨩᩥᨲᩮ ᨸᨱ᩠ᨯᨠᩮᩣ ᨸᨭᩥᨩᩣᨶᩣᨲᩥ, ᨳᩮᨿ᩠ᨿᩈᩴᩅᩤᩈᨠᩮᩣ ᨸᨭᩥᨩᩣᨶᩣᨲᩥ, ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩮᩣ ᨸᨭᩥᨩᩣᨶᩣᨲᩥ, ᨲᩥᩁᨧ᩠ᨨᩣᨶᨣᨲᩮᩣ ᨸᨭᩥᨩᩣᨶᩣᨲᩥ, ᨾᩣᨲᩩᨥᩣᨲᨠᩮᩣ ᨸᨭᩥᨩᩣᨶᩣᨲᩥ, ᨸᩥᨲᩩᨥᩣᨲᨠᩮᩣ ᨸᨭᩥᨩᩣᨶᩣᨲᩥ, ᩋᩁᩉᨶ᩠ᨲᨥᩣᨲᨠᩮᩣ ᨸᨭᩥᨩᩣᨶᩣᨲᩥ, ᨽᩥᨠ᩠ᨡᩩᨶᩥᨴᩪᩈᨠᩮᩣ ᨸᨭᩥᨩᩣᨶᩣᨲᩥ, ᩈᩴᨥᨽᩮᨴᨠᩮᩣ ᨸᨭᩥᨩᩣᨶᩣᨲᩥ, ᩃᩮᩣᩉᩥᨲᩩᨸ᩠ᨸᩣᨴᨠᩮᩣ ᨸᨭᩥᨩᩣᨶᩣᨲᩥ, ᩏᨽᨲᩮᩣᨻ᩠ᨿᨬ᩠ᨩᨶᨠᩮᩣ ᨸᨭᩥᨩᩣᨶᩣᨲᩥ, ᩈᩴᨥᩮᩣ ᩈᩣᨾᩦ.
</Paragraph>
</Division>