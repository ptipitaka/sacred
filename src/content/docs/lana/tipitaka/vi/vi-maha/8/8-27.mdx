---
title: "8.27 ᩈᨻ᩠ᨻᨶᩦᩃᨠᩣᨴᩥᨸᨭᩥᨠ᩠ᨡᩮᨸᨠᨳᩣ"
tableOfContents: false
sidebar:
  order: 20
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="372" book="vi-maha">

<Paragraph number="1720" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩈᨻ᩠ᨻᨶᩦᩃᨠᩣᨶᩥ ᨧᩦᩅᩁᩣᨶᩥ ᨵᩤᩁᩮᨶ᩠ᨲᩥ …ᨸᩮ…  ᩈᨻ᩠ᨻᨸᩦᨲᨠᩣᨶᩥ ᨧᩦᩅᩁᩣᨶᩥ ᨵᩤᩁᩮᨶ᩠ᨲᩥ …ᨸᩮ…  ᩈᨻ᩠ᨻᩃᩮᩣᩉᩥᨲᨠᩣᨶᩥ ᨧᩦᩅᩁᩣᨶᩥ ᨵᩤᩁᩮᨶ᩠ᨲᩥ …ᨸᩮ…  ᩈᨻ᩠ᨻᨾᨬ᩠ᨩᩥᨭ᩠ᨮᨠᩣᨶᩥ ᨧᩦᩅᩁᩣᨶᩥ ᨵᩤᩁᩮᨶ᩠ᨲᩥ …ᨸᩮ…  ᩈᨻ᩠ᨻᨠᨱ᩠ᩉᩣᨶᩥ ᨧᩦᩅᩁᩣᨶᩥ ᨵᩤᩁᩮᨶ᩠ᨲᩥ …ᨸᩮ…  ᩈᨻ᩠ᨻᨾᩉᩣᩁᩘᨣᩁᨲ᩠ᨲᩣᨶᩥ ᨧᩦᩅᩁᩣᨶᩥ ᨵᩤᩁᩮᨶ᩠ᨲᩥ …ᨸᩮ…  ᩈᨻ᩠ᨻᨾᩉᩣᨶᩣᨾᩁᨲ᩠ᨲᩣᨶᩥ ᨧᩦᩅᩁᩣᨶᩥ ᨵᩤᩁᩮᨶ᩠ᨲᩥ …ᨸᩮ…  ᩋᨧ᩠ᨨᩥᨶ᩠ᨶᨴᩈᩣᨶᩥ ᨧᩦᩅᩁᩣᨶᩥ ᨵᩤᩁᩮᨶ᩠ᨲᩥ …ᨸᩮ…  ᨴᩦᨥᨴᩈᩣᨶᩥ ᨧᩦᩅᩁᩣᨶᩥ ᨵᩤᩁᩮᨶ᩠ᨲᩥ …ᨸᩮ…  ᨸᩩᨸ᩠ᨹᨴᩈᩣᨶᩥ ᨧᩦᩅᩁᩣᨶᩥ ᨵᩤᩁᩮᨶ᩠ᨲᩥ …ᨸᩮ…  ᨹᨱᨴᩈᩣᨶᩥ ᨧᩦᩅᩁᩣᨶᩥ ᨵᩤᩁᩮᨶ᩠ᨲᩥ …ᨸᩮ…  ᨠᨬ᩠ᨧᩩᨠᩴ ᨵᩤᩁᩮᨶ᩠ᨲᩥ …ᨸᩮ…  ᨲᩥᩁᩦᨭᨠᩴ ᨵᩤᩁᩮᨶ᩠ᨲᩥ …ᨸᩮ…  ᩅᩮᨮᨶᩴ ᨵᩤᩁᩮᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᩅᩮᨮᨶᩴ ᨵᩤᩁᩮᩔᨶ᩠ᨲᩥ, ᩈᩮᨿ᩠ᨿᨳᩣᨸᩥ ᨣᩥᩉᩦ ᨠᩣᨾᨽᩮᩣᨣᩥᨶᩮᩣ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩈᨻ᩠ᨻᨶᩦᩃᨠᩣᨶᩥ ᨧᩦᩅᩁᩣᨶᩥ ᨵᩤᩁᩮᨲᨻ᩠ᨻᩣᨶᩥ, ᨶ ᩈᨻ᩠ᨻᨸᩦᨲᨠᩣᨶᩥ ᨧᩦᩅᩁᩣᨶᩥ ᨵᩤᩁᩮᨲᨻ᩠ᨻᩣᨶᩥ, ᨶ ᩈᨻ᩠ᨻᩃᩮᩣᩉᩥᨲᨠᩣᨶᩥ ᨧᩦᩅᩁᩣᨶᩥ ᨵᩤᩁᩮᨲᨻ᩠ᨻᩣᨶᩥ, ᨶ ᩈᨻ᩠ᨻᨾᨬ᩠ᨩᩥᨭ᩠ᨮᨠᩣᨶᩥ ᨧᩦᩅᩁᩣᨶᩥ ᨵᩤᩁᩮᨲᨻ᩠ᨻᩣᨶᩥ, ᨶ ᩈᨻ᩠ᨻᨠᨱ᩠ᩉᩣᨶᩥ ᨧᩦᩅᩁᩣᨶᩥ ᨵᩤᩁᩮᨲᨻ᩠ᨻᩣᨶᩥ, ᨶ ᩈᨻ᩠ᨻᨾᩉᩣᩁᩘᨣᩁᨲ᩠ᨲᩣᨶᩥ ᨧᩦᩅᩁᩣᨶᩥ ᨵᩤᩁᩮᨲᨻ᩠ᨻᩣᨶᩥ, ᨶ ᩈᨻ᩠ᨻᨾᩉᩣᨶᩣᨾᩁᨲ᩠ᨲᩣᨶᩥ ᨧᩦᩅᩁᩣᨶᩥ ᨵᩤᩁᩮᨲᨻ᩠ᨻᩣᨶᩥ, ᨶ ᩋᨧ᩠ᨨᩥᨶ᩠ᨶᨴᩈᩣᨶᩥ ᨧᩦᩅᩁᩣᨶᩥ ᨵᩤᩁᩮᨲᨻ᩠ᨻᩣᨶᩥ, ᨶ ᨴᩦᨥᨴᩈᩣᨶᩥ ᨧᩦᩅᩁᩣᨶᩥ ᨵᩤᩁᩮᨲᨻ᩠ᨻᩣᨶᩥ, ᨶ ᨸᩩᨸ᩠ᨹᨴᩈᩣᨶᩥ ᨧᩦᩅᩁᩣᨶᩥ ᨵᩤᩁᩮᨲᨻ᩠ᨻᩣᨶᩥ, ᨶ ᨹᨱᨴᩈᩣᨶᩥ ᨧᩦᩅᩁᩣᨶᩥ ᨵᩤᩁᩮᨲᨻ᩠ᨻᩣᨶᩥ, ᨶ ᨠᨬ᩠ᨧᩩᨠᩴ ᨵᩤᩁᩮᨲᨻ᩠ᨻᩴ, ᨶ ᨲᩥᩁᩦᨭᨠᩴ ᨵᩤᩁᩮᨲᨻ᩠ᨻᩴ, ᨶ ᩅᩮᨮᨶᩴ ᨵᩤᩁᩮᨲᨻ᩠ᨻᩴ. ᨿᩮᩣ ᨵᩤᩁᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>
</Division>