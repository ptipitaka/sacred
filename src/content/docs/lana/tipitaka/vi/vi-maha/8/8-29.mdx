---
title: "8.29 ᩈᩴᨥᩮᨽᩥᨶ᩠ᨶᩮᨧᩦᩅᩁᩩᨸ᩠ᨸᩣᨴᨠᨳᩣ"
tableOfContents: false
sidebar:
  order: 22
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="376" book="vi-maha">

<Paragraph number="1730" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩣᨶᩴ ᨽᩥᨠ᩠ᨡᩪᨶᩴ ᩋᨶᩩᨸ᩠ᨸᨶ᩠ᨶᩮ ᨧᩦᩅᩁᩮ ᩈᩴᨥᩮᩣ ᨽᩥᨩ᩠ᨩᨲᩥ. ᨲᨲ᩠ᨳ ᨾᨶᩩᩔᩣ ᩑᨠᩈ᩠ᨾᩥᩴ ᨸᨠ᩠ᨡᩮ ᩏᨴᨠᩴ ᨴᩮᨶ᩠ᨲᩥ, ᩑᨠᩈ᩠ᨾᩥᩴ ᨸᨠ᩠ᨡᩮ ᨧᩦᩅᩁᩴ ᨴᩮᨶ᩠ᨲᩥ—  ᩈᩴᨥᩔ ᨴᩮᨾᩣᨲᩥ. ᩈᩴᨥᩔᩮᩅᩮᨲᩴ.
</Paragraph>

<Paragraph number="1731" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩣᨶᩴ ᨽᩥᨠ᩠ᨡᩪᨶᩴ ᩋᨶᩩᨸ᩠ᨸᨶ᩠ᨶᩮ ᨧᩦᩅᩁᩮ ᩈᩴᨥᩮᩣ ᨽᩥᨩ᩠ᨩᨲᩥ. ᨲᨲ᩠ᨳ ᨾᨶᩩᩔᩣ ᩑᨠᩈ᩠ᨾᩥᩴ ᨸᨠ᩠ᨡᩮ ᩏᨴᨠᩴ ᨴᩮᨶ᩠ᨲᩥ, ᨲᩈ᩠ᨾᩥᩴᨿᩮᩅ ᨸᨠ᩠ᨡᩮ ᨧᩦᩅᩁᩴ ᨴᩮᨶ᩠ᨲᩥ—  ᩈᩴᨥᩔ ᨴᩮᨾᩣᨲᩥ. ᩈᩴᨥᩔᩮᩅᩮᨲᩴ.
</Paragraph>

<Paragraph number="1732" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩣᨶᩴ ᨽᩥᨠ᩠ᨡᩪᨶᩴ ᩋᨶᩩᨸ᩠ᨸᨶ᩠ᨶᩮ ᨧᩦᩅᩁᩮ ᩈᩴᨥᩮᩣ ᨽᩥᨩ᩠ᨩᨲᩥ. ᨲᨲ᩠ᨳ ᨾᨶᩩᩔᩣ ᩑᨠᩈ᩠ᨾᩥᩴ ᨸᨠ᩠ᨡᩮ ᩏᨴᨠᩴ ᨴᩮᨶ᩠ᨲᩥ, ᩑᨠᩈ᩠ᨾᩥᩴ ᨸᨠ᩠ᨡᩮ ᨧᩦᩅᩁᩴ ᨴᩮᨶ᩠ᨲᩥ—  ᨸᨠ᩠ᨡᩔ ᨴᩮᨾᩣᨲᩥ. ᨸᨠ᩠ᨡᩔᩮᩅᩮᨲᩴ.
</Paragraph>

<Paragraph number="1733" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩣᨶᩴ ᨽᩥᨠ᩠ᨡᩪᨶᩴ ᩋᨶᩩᨸ᩠ᨸᨶ᩠ᨶᩮ ᨧᩦᩅᩁᩮ ᩈᩴᨥᩮᩣ ᨽᩥᨩ᩠ᨩᨲᩥ. ᨲᨲ᩠ᨳ ᨾᨶᩩᩔᩣ ᩑᨠᩈ᩠ᨾᩥᩴ ᨸᨠ᩠ᨡᩮ ᩏᨴᨠᩴ ᨴᩮᨶ᩠ᨲᩥ, ᨲᩈ᩠ᨾᩥᩴᨿᩮᩅ ᨸᨠ᩠ᨡᩮ ᨧᩦᩅᩁᩴ ᨴᩮᨶ᩠ᨲᩥ—  ᨸᨠ᩠ᨡᩔ ᨴᩮᨾᩣᨲᩥ. ᨸᨠ᩠ᨡᩔᩮᩅᩮᨲᩴ.
</Paragraph>

<Paragraph number="1734" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩅᩔᩴᩅᩩᨭ᩠ᨮᩣᨶᩴ ᨽᩥᨠ᩠ᨡᩪᨶᩴ ᩏᨸ᩠ᨸᨶ᩠ᨶᩮ ᨧᩦᩅᩁᩮ ᩋᨽᩣᨩᩥᨲᩮ ᩈᩴᨥᩮᩣ ᨽᩥᨩ᩠ᨩᨲᩥ. ᩈᨻ᩠ᨻᩮᩈᩴ ᩈᨾᨠᩴ ᨽᩣᨩᩮᨲᨻ᩠ᨻᨶ᩺”ᨲᩥ.
</Paragraph>
</Division>