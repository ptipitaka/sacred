---
title: "8.11 ᨸᩴᩈᩩᨠᩪᩃᨸᩁᩥᨿᩮᩈᨶᨠᨳᩣ"
tableOfContents: false
sidebar:
  order: 3
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="341" book="vi-maha">

<Paragraph number="1597" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨾ᩠ᨻᩉᩩᩃᩣ ᨽᩥᨠ᩠ᨡᩪ ᨠᩮᩣᩈᩃᩮᩈᩩ ᨩᨶᨸᨴᩮ ᩋᨴ᩠ᨵᩤᨶᨾᨣ᩠ᨣᨸ᩠ᨸᨭᩥᨸᨶ᩠ᨶᩣ ᩉᩮᩣᨶ᩠ᨲᩥ. ᩑᨠᨧ᩠ᨧᩮ ᨽᩥᨠ᩠ᨡᩪ ᩈᩩᩈᩣᨶᩴ ᩒᨠ᩠ᨠᨾᩥᩴᩈᩩ ᨸᩴᩈᩩᨠᩪᩃᩣᨿ, ᩑᨠᨧ᩠ᨧᩮ ᨽᩥᨠ᩠ᨡᩪ ᨶᩣᨣᨾᩮᩈᩩᩴ. ᨿᩮ ᨲᩮ ᨽᩥᨠ᩠ᨡᩪ ᩈᩩᩈᩣᨶᩴ ᩒᨠ᩠ᨠᨾᩥᩴᩈᩩ ᨸᩴᩈᩩᨠᩪᩃᩣᨿ ᨲᩮ ᨸᩴᩈᩩᨠᩪᩃᩣᨶᩥ ᩃᨽᩥᩴᩈᩩ. ᨿᩮ ᨲᩮ ᨽᩥᨠ᩠ᨡᩪ ᨶᩣᨣᨾᩮᩈᩩᩴ ᨲᩮ ᩑᩅᨾᩣᩉᩴᩈᩩ—  “ᩋᨾ᩠ᩉᩣᨠᨾ᩠ᨸᩥ, ᩋᩣᩅᩩᩈᩮᩣ, ᨽᩣᨣᩴ ᨴᩮᨳᩣ”ᨲᩥ. ᨲᩮ ᩑᩅᨾᩣᩉᩴᩈᩩ—  “ᨶ ᨾᨿᩴ, ᩋᩣᩅᩩᩈᩮᩣ, ᨲᩩᨾ᩠ᩉᩣᨠᩴ ᨽᩣᨣᩴ ᨴᩔᩣᨾ. ᨠᩥᩔ ᨲᩩᨾ᩠ᩉᩮ ᨶᩣᨣᨾᩥᨲ᩠ᨳᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨶᩣᨣᨾᩮᨶ᩠ᨲᩣᨶᩴ ᨶᩣᨠᩣᨾᩣ ᨽᩣᨣᩴ ᨴᩤᨲᩩᨶ᩺”ᨲᩥ.
</Paragraph>

<Paragraph number="1598" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨾ᩠ᨻᩉᩩᩃᩣ ᨽᩥᨠ᩠ᨡᩪ ᨠᩮᩣᩈᩃᩮᩈᩩ ᨩᨶᨸᨴᩮ ᩋᨴ᩠ᨵᩤᨶᨾᨣ᩠ᨣᨸ᩠ᨸᨭᩥᨸᨶ᩠ᨶᩣ ᩉᩮᩣᨶ᩠ᨲᩥ. ᩑᨠᨧ᩠ᨧᩮ ᨽᩥᨠ᩠ᨡᩪ ᩈᩩᩈᩣᨶᩴ ᩒᨠ᩠ᨠᨾᩥᩴᩈᩩ ᨸᩴᩈᩩᨠᩪᩃᩣᨿ, ᩑᨠᨧ᩠ᨧᩮ ᨽᩥᨠ᩠ᨡᩪ ᩋᩣᨣᨾᩮᩈᩩᩴ. ᨿᩮ ᨲᩮ ᨽᩥᨠ᩠ᨡᩪ ᩈᩩᩈᩣᨶᩴ ᩒᨠ᩠ᨠᨾᩥᩴᩈᩩ ᨸᩴᩈᩩᨠᩪᩃᩣᨿ ᨲᩮ ᨸᩴᩈᩩᨠᩪᩃᩣᨶᩥ ᩃᨽᩥᩴᩈᩩ. ᨿᩮ ᨲᩮ ᨽᩥᨠ᩠ᨡᩪ ᩋᩣᨣᨾᩮᩈᩩᩴ ᨲᩮ ᩑᩅᨾᩣᩉᩴᩈᩩ—  “ᩋᨾ᩠ᩉᩣᨠᨾ᩠ᨸᩥ, ᩋᩣᩅᩩᩈᩮᩣ, ᨽᩣᨣᩴ ᨴᩮᨳᩣ”ᨲᩥ. ᨲᩮ ᩑᩅᨾᩣᩉᩴᩈᩩ—  “ᨶ ᨾᨿᩴ, ᩋᩣᩅᩩᩈᩮᩣ, ᨲᩩᨾ᩠ᩉᩣᨠᩴ ᨽᩣᨣᩴ ᨴᩔᩣᨾ. ᨠᩥᩔ ᨲᩩᨾ᩠ᩉᩮ ᨶ ᩒᨠ᩠ᨠᨾᩥᨲ᩠ᨳᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩋᩣᨣᨾᩮᨶ᩠ᨲᩣᨶᩴ ᩋᨠᩣᨾᩣ ᨽᩣᨣᩴ ᨴᩤᨲᩩᨶ᩺”ᨲᩥ.
</Paragraph>

<Paragraph number="1599" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨾ᩠ᨻᩉᩩᩃᩣ ᨽᩥᨠ᩠ᨡᩪ ᨠᩮᩣᩈᩃᩮᩈᩩ ᨩᨶᨸᨴᩮ ᩋᨴ᩠ᨵᩤᨶᨾᨣ᩠ᨣᨸ᩠ᨸᨭᩥᨸᨶ᩠ᨶᩣ ᩉᩮᩣᨶ᩠ᨲᩥ. ᩑᨠᨧ᩠ᨧᩮ ᨽᩥᨠ᩠ᨡᩪ ᨸᨮᨾᩴ ᩈᩩᩈᩣᨶᩴ ᩒᨠ᩠ᨠᨾᩥᩴᩈᩩ ᨸᩴᩈᩩᨠᩪᩃᩣᨿ, ᩑᨠᨧ᩠ᨧᩮ ᨽᩥᨠ᩠ᨡᩪ ᨸᨧ᩠ᨨᩣ ᩒᨠ᩠ᨠᨾᩥᩴᩈᩩ. ᨿᩮ ᨲᩮ ᨽᩥᨠ᩠ᨡᩪ ᨸᨮᨾᩴ ᩈᩩᩈᩣᨶᩴ ᩒᨠ᩠ᨠᨾᩥᩴᩈᩩ ᨸᩴᩈᩩᨠᩪᩃᩣᨿ ᨲᩮ ᨸᩴᩈᩩᨠᩪᩃᩣᨶᩥ ᩃᨽᩥᩴᩈᩩ. ᨿᩮ ᨲᩮ ᨽᩥᨠ᩠ᨡᩪ ᨸᨧ᩠ᨨᩣ ᩒᨠ᩠ᨠᨾᩥᩴᩈᩩ ᨲᩮ ᨶ ᩃᨽᩥᩴᩈᩩ. ᨲᩮ ᩑᩅᨾᩣᩉᩴᩈᩩ—  “ᩋᨾ᩠ᩉᩣᨠᨾ᩠ᨸᩥ, ᩋᩣᩅᩩᩈᩮᩣ, ᨽᩣᨣᩴ ᨴᩮᨳᩣ”ᨲᩥ. ᨲᩮ ᩑᩅᨾᩣᩉᩴᩈᩩ—  “ᨶ ᨾᨿᩴ, ᩋᩣᩅᩩᩈᩮᩣ, ᨲᩩᨾ᩠ᩉᩣᨠᩴ ᨽᩣᨣᩴ ᨴᩔᩣᨾ. ᨠᩥᩔ ᨲᩩᨾ᩠ᩉᩮ ᨸᨧ᩠ᨨᩣ ᩒᨠ᩠ᨠᨾᩥᨲ᩠ᨳᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨸᨧ᩠ᨨᩣ ᩒᨠ᩠ᨠᨶ᩠ᨲᩣᨶᩴ ᨶᩣᨠᩣᨾᩣ ᨽᩣᨣᩴ ᨴᩤᨲᩩᨶ᩺”ᨲᩥ.
</Paragraph>

<Paragraph number="1600" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨾ᩠ᨻᩉᩩᩃᩣ ᨽᩥᨠ᩠ᨡᩪ ᨠᩮᩣᩈᩃᩮᩈᩩ ᨩᨶᨸᨴᩮ ᩋᨴ᩠ᨵᩤᨶᨾᨣ᩠ᨣᨸ᩠ᨸᨭᩥᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᩈᨴᩥᩈᩣ ᩈᩩᩈᩣᨶᩴ ᩒᨠ᩠ᨠᨾᩥᩴᩈᩩ ᨸᩴᩈᩩᨠᩪᩃᩣᨿ. ᩑᨠᨧ᩠ᨧᩮ ᨽᩥᨠ᩠ᨡᩪ ᨸᩴᩈᩩᨠᩪᩃᩣᨶᩥ ᩃᨽᩥᩴᩈᩩ, ᩑᨠᨧ᩠ᨧᩮ ᨽᩥᨠ᩠ᨡᩪ ᨶ ᩃᨽᩥᩴᩈᩩ. ᨿᩮ ᨲᩮ ᨽᩥᨠ᩠ᨡᩪ ᨶ ᩃᨽᩥᩴᩈᩩ, ᨲᩮ ᩑᩅᨾᩣᩉᩴᩈᩩ—  “ᩋᨾ᩠ᩉᩣᨠᨾ᩠ᨸᩥ, ᩋᩣᩅᩩᩈᩮᩣ, ᨽᩣᨣᩴ ᨴᩮᨳᩣ”ᨲᩥ. ᨲᩮ ᩑᩅᨾᩣᩉᩴᩈᩩ—  “ᨶ ᨾᨿᩴ, ᩋᩣᩅᩩᩈᩮᩣ, ᨲᩩᨾ᩠ᩉᩣᨠᩴ ᨽᩣᨣᩴ ᨴᩔᩣᨾ. ᨠᩥᩔ ᨲᩩᨾ᩠ᩉᩮ ᨶ ᩃᨽᩥᨲ᩠ᨳᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩈᨴᩥᩈᩣᨶᩴ ᩒᨠ᩠ᨠᨶ᩠ᨲᩣᨶᩴ ᩋᨠᩣᨾᩣ ᨽᩣᨣᩴ ᨴᩤᨲᩩᨶ᩺”ᨲᩥ.
</Paragraph>

<Paragraph number="1601" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨾ᩠ᨻᩉᩩᩃᩣ ᨽᩥᨠ᩠ᨡᩪ ᨠᩮᩣᩈᩃᩮᩈᩩ ᨩᨶᨸᨴᩮ ᩋᨴ᩠ᨵᩤᨶᨾᨣ᩠ᨣᨸ᩠ᨸᨭᩥᨸᨶ᩠ᨶᩣ ᩉᩮᩣᨶ᩠ᨲᩥ. ᨲᩮ ᨠᨲᩥᨠᩴ ᨠᨲ᩠ᩅᩣ ᩈᩩᩈᩣᨶᩴ ᩒᨠ᩠ᨠᨾᩥᩴᩈᩩ ᨸᩴᩈᩩᨠᩪᩃᩣᨿ. ᩑᨠᨧ᩠ᨧᩮ ᨽᩥᨠ᩠ᨡᩪ ᨸᩴᩈᩩᨠᩪᩃᩣᨶᩥ ᩃᨽᩥᩴᩈᩩ, ᩑᨠᨧ᩠ᨧᩮ ᨽᩥᨠ᩠ᨡᩪ ᨶ ᩃᨽᩥᩴᩈᩩ. ᨿᩮ ᨲᩮ ᨽᩥᨠ᩠ᨡᩪ ᨶ ᩃᨽᩥᩴᩈᩩ ᨲᩮ ᩑᩅᨾᩣᩉᩴᩈᩩ—  “ᩋᨾ᩠ᩉᩣᨠᨾ᩠ᨸᩥ, ᩋᩣᩅᩩᩈᩮᩣ, ᨽᩣᨣᩴ ᨴᩮᨳᩣ”ᨲᩥ. ᨲᩮ ᩑᩅᨾᩣᩉᩴᩈᩩ—  “ᨶ ᨾᨿᩴ, ᩋᩣᩅᩩᩈᩮᩣ, ᨲᩩᨾ᩠ᩉᩣᨠᩴ ᨽᩣᨣᩴ ᨴᩔᩣᨾ. ᨠᩥᩔ ᨲᩩᨾ᩠ᩉᩮ ᨶ ᩃᨽᩥᨲ᩠ᨳᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨠᨲᩥᨠᩴ ᨠᨲ᩠ᩅᩣ ᩒᨠ᩠ᨠᨶ᩠ᨲᩣᨶᩴ ᩋᨠᩣᨾᩣ ᨽᩣᨣᩴ ᨴᩤᨲᩩᨶ᩺”ᨲᩥ.
</Paragraph>
</Division>