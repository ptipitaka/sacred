---
title: "4.2 ᨸᩅᩤᩁᨱᩣᨽᩮᨴ"
tableOfContents: false
sidebar:
  order: 12
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="212" book="vi-maha">

<Paragraph number="963" book="vi-maha">
ᩋᨳ ᨡᩮᩣ ᨽᩥᨠ᩠ᨡᩪᨶᩴ ᩑᨲᨴᩉᩮᩣᩈᩥ—  “ᨠᨲᩥ ᨶᩩ ᨡᩮᩣ ᨸᩅᩤᩁᨱᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨴ᩠ᩅᩮᨾᩣ, ᨽᩥᨠ᩠ᨡᩅᩮ, ᨸᩅᩤᩁᨱᩣ—  ᨧᩣᨲᩩᨴ᩠ᨴᩈᩥᨠᩣ ᨧ ᨸᨶ᩠ᨶᩁᩈᩥᨠᩣ ᨧ. ᩍᨾᩣ ᨡᩮᩣ, ᨽᩥᨠ᩠ᨡᩅᩮ, ᨴ᩠ᩅᩮ ᨸᩅᩤᩁᨱᩣ”ᨲᩥ.
</Paragraph>

<Paragraph number="964" book="vi-maha">
ᩋᨳ ᨡᩮᩣ ᨽᩥᨠ᩠ᨡᩪᨶᩴ ᩑᨲᨴᩉᩮᩣᩈᩥ—  “ᨠᨲᩥ ᨶᩩ ᨡᩮᩣ ᨸᩅᩤᩁᨱᨠᨾ᩠ᨾᩣᨶᩦ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨧᨲ᩠ᨲᩣᩁᩥᨾᩣᨶᩥ, ᨽᩥᨠ᩠ᨡᩅᩮ, ᨸᩅᩤᩁᨱᨠᨾ᩠ᨾᩣᨶᩥ—  ᩋᨵᨾ᩠ᨾᩮᨶ ᩅᨣ᩠ᨣᩴ ᨸᩅᩤᩁᨱᨠᨾ᩠ᨾᩴ, ᩋᨵᨾ᩠ᨾᩮᨶ ᩈᨾᨣ᩠ᨣᩴ ᨸᩅᩤᩁᨱᨠᨾ᩠ᨾᩴ, ᨵᨾ᩠ᨾᩮᨶ ᩅᨣ᩠ᨣᩴ ᨸᩅᩤᩁᨱᨠᨾ᩠ᨾᩴ, ᨵᨾ᩠ᨾᩮᨶ ᩈᨾᨣ᩠ᨣᩴ ᨸᩅᩤᩁᨱᨠᨾ᩠ᨾᩴ. ᨲᨲᩕ, ᨽᩥᨠ᩠ᨡᩅᩮ, ᨿᨴᩥᨴᩴ ᩋᨵᨾ᩠ᨾᩮᨶ ᩅᨣ᩠ᨣᩴ ᨸᩅᩤᩁᨱᨠᨾ᩠ᨾᩴ, ᨶ, ᨽᩥᨠ᩠ᨡᩅᩮ, ᩑᩅᩁᩪᨸᩴ ᨸᩅᩤᩁᨱᨠᨾ᩠ᨾᩴ ᨠᩣᨲᨻ᩠ᨻᩴ; ᨶ ᨧ ᨾᨿᩣ ᩑᩅᩁᩪᨸᩴ ᨸᩅᩤᩁᨱᨠᨾ᩠ᨾᩴ ᩋᨶᩩᨬ᩠ᨬᩣᨲᩴ. ᨲᨲᩕ, ᨽᩥᨠ᩠ᨡᩅᩮ, ᨿᨴᩥᨴᩴ ᩋᨵᨾ᩠ᨾᩮᨶ ᩈᨾᨣ᩠ᨣᩴ ᨸᩅᩤᩁᨱᨠᨾ᩠ᨾᩴ, ᨶ, ᨽᩥᨠ᩠ᨡᩅᩮ, ᩑᩅᩁᩪᨸᩴ ᨸᩅᩤᩁᨱᨠᨾ᩠ᨾᩴ ᨠᩣᨲᨻ᩠ᨻᩴ; ᨶ ᨧ ᨾᨿᩣ ᩑᩅᩁᩪᨸᩴ ᨸᩅᩤᩁᨱᨠᨾ᩠ᨾᩴ ᩋᨶᩩᨬ᩠ᨬᩣᨲᩴ. ᨲᨲᩕ, ᨽᩥᨠ᩠ᨡᩅᩮ, ᨿᨴᩥᨴᩴ ᨵᨾ᩠ᨾᩮᨶ ᩅᨣ᩠ᨣᩴ ᨸᩅᩤᩁᨱᨠᨾ᩠ᨾᩴ, ᨶ, ᨽᩥᨠ᩠ᨡᩅᩮ, ᩑᩅᩁᩪᨸᩴ ᨸᩅᩤᩁᨱᨠᨾ᩠ᨾᩴ ᨠᩣᨲᨻ᩠ᨻᩴ; ᨶ ᨧ ᨾᨿᩣ ᩑᩅᩁᩪᨸᩴ ᨸᩅᩤᩁᨱᨠᨾ᩠ᨾᩴ ᩋᨶᩩᨬ᩠ᨬᩣᨲᩴ. ᨲᨲᩕ, ᨽᩥᨠ᩠ᨡᩅᩮ, ᨿᨴᩥᨴᩴ ᨵᨾ᩠ᨾᩮᨶ ᩈᨾᨣ᩠ᨣᩴ ᨸᩅᩤᩁᨱᨠᨾ᩠ᨾᩴ, ᩑᩅᩁᩪᨸᩴ, ᨽᩥᨠ᩠ᨡᩅᩮ, ᨸᩅᩤᩁᨱᨠᨾ᩠ᨾᩴ ᨠᩣᨲᨻ᩠ᨻᩴ; ᩑᩅᩁᩪᨸᨬ᩠ᨧ ᨾᨿᩣ ᨸᩅᩤᩁᨱᨠᨾ᩠ᨾᩴ ᩋᨶᩩᨬ᩠ᨬᩣᨲᩴ. ᨲᩈ᩠ᨾᩣᨲᩥᩉ, ᨽᩥᨠ᩠ᨡᩅᩮ, ᩑᩅᩁᩪᨸᩴ ᨸᩅᩤᩁᨱᨠᨾ᩠ᨾᩴ ᨠᩁᩥᩔᩣᨾ ᨿᨴᩥᨴᩴ ᨵᨾ᩠ᨾᩮᨶ ᩈᨾᨣ᩠ᨣᨶ᩠ᨲᩥ, ᩑᩅᨬ᩠ᩉᩥ ᩅᩮᩤ, ᨽᩥᨠ᩠ᨡᩅᩮ, ᩈᩥᨠ᩠ᨡᩥᨲᨻ᩠ᨻᨶ᩺”ᨲᩥ.
</Paragraph>
</Division>