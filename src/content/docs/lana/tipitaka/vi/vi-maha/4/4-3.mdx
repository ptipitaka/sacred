---
title: "4.3 ᨸᩅᩤᩁᨱᩣᨴᩤᨶᩣᨶᩩᨩᩣᨶᨶ"
tableOfContents: false
sidebar:
  order: 20
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="213" book="vi-maha">

<Paragraph number="965" book="vi-maha">
ᩋᨳ ᨡᩮᩣ ᨽᨣᩅᩤ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩈᨶ᩠ᨶᩥᨸᨲᨳ, ᨽᩥᨠ᩠ᨡᩅᩮ. ᩈᩴᨥᩮᩣ ᨸᩅᩤᩁᩮᩔᨲᩦ”ᨲᩥ. ᩑᩅᩴ ᩅᩩᨲ᩠ᨲᩮ, ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨽᨣᩅᨶ᩠ᨲᩴ ᩑᨲᨴᩅᩮᩤᨧ—  “ᩋᨲ᩠ᨳᩥ, ᨽᨶ᩠ᨲᩮ, ᨽᩥᨠ᩠ᨡᩩ ᨣᩥᩃᩣᨶᩮᩣ, ᩈᩮᩣ ᩋᨶᩣᨣᨲᩮᩣ”ᨲᩥ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨣᩥᩃᩣᨶᩮᨶ ᨽᩥᨠ᩠ᨡᩩᨶᩣ ᨸᩅᩤᩁᨱᩴ ᨴᩤᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨴᩤᨲᨻ᩠ᨻᩣ—  ᨲᩮᨶ ᨣᩥᩃᩣᨶᩮᨶ ᨽᩥᨠ᩠ᨡᩩᨶᩣ ᩑᨠᩴ ᨽᩥᨠ᩠ᨡᩩᩴ ᩏᨸᩈᩘᨠᨾᩥᨲ᩠ᩅᩣ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᩏᨠ᩠ᨠᩩᨭᩥᨠᩴ ᨶᩥᩈᩦᨴᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  ‘ᨸᩅᩤᩁᨱᩴ ᨴᨾ᩠ᨾᩥ, ᨸᩅᩤᩁᨱᩴ ᨾᩮ ᩉᩁ, ᨸᩅᩤᩁᨱᩴ ᨾᩮ ᩋᩣᩁᩮᩣᨧᩮᩉᩥ, ᨾᨾᨲ᩠ᨳᩣᨿ ᨸᩅᩤᩁᩮᩉᩦ’ᨲᩥ ᨠᩣᨿᩮᨶ ᩅᩥᨬ᩠ᨬᩣᨸᩮᨲᩥ, ᩅᩤᨧᩣᨿ ᩅᩥᨬ᩠ᨬᩣᨸᩮᨲᩥ, ᨠᩣᨿᩮᨶ ᩅᩤᨧᩣᨿ ᩅᩥᨬ᩠ᨬᩣᨸᩮᨲᩥ, ᨴᩥᨶ᩠ᨶᩣ ᩉᩮᩣᨲᩥ ᨸᩅᩤᩁᨱᩣ; ᨶ ᨠᩣᨿᩮᨶ ᩅᩥᨬ᩠ᨬᩣᨸᩮᨲᩥ, ᨶ ᩅᩤᨧᩣᨿ ᩅᩥᨬ᩠ᨬᩣᨸᩮᨲᩥ, ᨶ ᨠᩣᨿᩮᨶ ᩅᩤᨧᩣᨿ ᩅᩥᨬ᩠ᨬᩣᨸᩮᨲᩥ, ᨶ ᨴᩥᨶ᩠ᨶᩣ ᩉᩮᩣᨲᩥ ᨸᩅᩤᩁᨱᩣ. ᩑᩅᨬ᩠ᨧᩮᨲᩴ ᩃᨽᩮᨳ, ᩍᨧ᩠ᨧᩮᨲᩴ ᨠᩩᩈᩃᩴ. ᨶᩮᩣ ᨧᩮ ᩃᨽᩮᨳ, ᩈᩮᩣ, ᨽᩥᨠ᩠ᨡᩅᩮ, ᨣᩥᩃᩣᨶᩮᩣ ᨽᩥᨠ᩠ᨡᩩ ᨾᨬ᩠ᨧᩮᨶ ᩅᩤ ᨸᩦᨮᩮᨶ ᩅᩤ ᩈᩴᨥᨾᨩ᩠ᨫᩮ ᩋᩣᨶᩮᨲ᩠ᩅᩣ ᨸᩅᩤᩁᩮᨲᨻ᩠ᨻᩴ. ᩈᨧᩮ, ᨽᩥᨠ᩠ᨡᩅᩮ, ᨣᩥᩃᩣᨶᩩᨸᨭ᩠ᨮᩣᨠᩣᨶᩴ ᨽᩥᨠ᩠ᨡᩪᨶᩴ ᩑᨲᨴᩉᩮᩣᩈᩥ—  ‘ᩈᨧᩮ ᨡᩮᩣ ᨾᨿᩴ ᨣᩥᩃᩣᨶᩴ ᨮᩣᨶᩣ ᨧᩣᩅᩮᩔᩣᨾ, ᩋᩣᨻᩣᨵᩮᩤ ᩅᩤ ᩋᨽᩥᩅᨯ᩠ᨰᩥᩔᨲᩥ, ᨠᩣᩃᩴᨠᩥᩁᩥᨿᩣ ᩅᩤ ᨽᩅᩥᩔᨲᩦ’ᨲᩥ ᨶ, ᨽᩥᨠ᩠ᨡᩅᩮ, ᨣᩥᩃᩣᨶᩮᩣ ᨽᩥᨠ᩠ᨡᩩ ᨮᩣᨶᩣ ᨧᩣᩅᩮᨲᨻ᩠ᨻᩮᩣ. ᩈᩴᨥᩮᨶ ᨲᨲ᩠ᨳ ᨣᨶ᩠ᨲ᩠ᩅᩣ ᨸᩅᩤᩁᩮᨲᨻ᩠ᨻᩴ; ᨶ ᨲ᩠ᩅᩮᩅ ᩅᨣ᩠ᨣᩮᨶ ᩈᩴᨥᩮᨶ ᨸᩅᩤᩁᩮᨲᨻ᩠ᨻᩴ. ᨸᩅᩤᩁᩮᨿ᩠ᨿ ᨧᩮ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="966" book="vi-maha">
ᨸᩅᩤᩁᨱᩉᩣᩁᨠᩮᩣ ᨧᩮ, ᨽᩥᨠ᩠ᨡᩅᩮ, ᨴᩥᨶ᩠ᨶᩣᨿ ᨸᩅᩤᩁᨱᩣᨿ ᨲᨲ᩠ᨳᩮᩅ ᨸᨠ᩠ᨠᨾᨲᩥ, ᩋᨬ᩠ᨬᩔ ᨴᩤᨲᨻ᩠ᨻᩣ ᨸᩅᩤᩁᨱᩣ. ᨸᩅᩤᩁᨱᩉᩣᩁᨠᩮᩣ ᨧᩮ, ᨽᩥᨠ᩠ᨡᩅᩮ, ᨴᩥᨶ᩠ᨶᩣᨿ ᨸᩅᩤᩁᨱᩣᨿ ᨲᨲ᩠ᨳᩮᩅ ᩅᩥᨻ᩠ᨽᨾᨲᩥ …ᨸᩮ…  ᨠᩣᩃᩴ ᨠᩁᩮᩣᨲᩥ…  ᩈᩣᨾᨱᩮᩁᩮᩣ ᨸᨭᩥᨩᩣᨶᩣᨲᩥ…  ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᩮᩣ ᨸᨭᩥᨩᩣᨶᩣᨲᩥ…  ᩋᨶ᩠ᨲᩥᨾᩅᨲ᩠ᨳᩩᩴ ᩋᨩ᩠ᨫᩣᨸᨶ᩠ᨶᨠᩮᩣ ᨸᨭᩥᨩᩣᨶᩣᨲᩥ…  ᩏᨾ᩠ᨾᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᨡᩥᨲ᩠ᨲᨧᩥᨲ᩠ᨲᩮᩣ ᨸᨭᩥᨩᩣᨶᩣᨲᩥ…  ᩅᩮᨴᨶᩣᨭ᩠ᨭᩮᩣ ᨸᨭᩥᨩᩣᨶᩣᨲᩥ…  ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᩋᩣᨸᨲ᩠ᨲᩥᨿᩣ ᩋᨸ᩠ᨸᨭᩥᨠᨾ᩠ᨾᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᨸᨱ᩠ᨯᨠᩮᩣ ᨸᨭᩥᨩᩣᨶᩣᨲᩥ…  ᨳᩮᨿ᩠ᨿᩈᩴᩅᩤᩈᨠᩮᩣ ᨸᨭᩥᨩᩣᨶᩣᨲᩥ…  ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᨲᩥᩁᨧ᩠ᨨᩣᨶᨣᨲᩮᩣ ᨸᨭᩥᨩᩣᨶᩣᨲᩥ…  ᨾᩣᨲᩩᨥᩣᨲᨠᩮᩣ ᨸᨭᩥᨩᩣᨶᩣᨲᩥ…  ᨸᩥᨲᩩᨥᩣᨲᨠᩮᩣ ᨸᨭᩥᨩᩣᨶᩣᨲᩥ…  ᩋᩁᩉᨶ᩠ᨲᨥᩣᨲᨠᩮᩣ ᨸᨭᩥᨩᩣᨶᩣᨲᩥ…  ᨽᩥᨠ᩠ᨡᩩᨶᩥᨴᩪᩈᨠᩮᩣ ᨸᨭᩥᨩᩣᨶᩣᨲᩥ…  ᩈᩴᨥᨽᩮᨴᨠᩮᩣ ᨸᨭᩥᨩᩣᨶᩣᨲᩥ…  ᩃᩮᩣᩉᩥᨲᩩᨸ᩠ᨸᩣᨴᨠᩮᩣ ᨸᨭᩥᨩᩣᨶᩣᨲᩥ…  ᩏᨽᨲᩮᩣᨻ᩠ᨿᨬ᩠ᨩᨶᨠᩮᩣ ᨸᨭᩥᨩᩣᨶᩣᨲᩥ, ᩋᨬ᩠ᨬᩔ ᨴᩤᨲᨻ᩠ᨻᩣ ᨸᩅᩤᩁᨱᩣ.
</Paragraph>

<Paragraph number="967" book="vi-maha">
ᨸᩅᩤᩁᨱᩉᩣᩁᨠᩮᩣ ᨧᩮ, ᨽᩥᨠ᩠ᨡᩅᩮ, ᨴᩥᨶ᩠ᨶᩣᨿ ᨸᩅᩤᩁᨱᩣᨿ ᩋᨶ᩠ᨲᩁᩣᨾᨣ᩠ᨣᩮ ᨸᨠ᩠ᨠᨾᨲᩥ, ᩋᨶᩣᩉᨭᩣ ᩉᩮᩣᨲᩥ ᨸᩅᩤᩁᨱᩣ. ᨸᩅᩤᩁᨱᩉᩣᩁᨠᩮᩣ ᨧᩮ, ᨽᩥᨠ᩠ᨡᩅᩮ, ᨴᩥᨶ᩠ᨶᩣᨿ ᨸᩅᩤᩁᨱᩣᨿ ᩋᨶ᩠ᨲᩁᩣᨾᨣ᩠ᨣᩮ ᩅᩥᨻ᩠ᨽᨾᨲᩥ …ᨸᩮ…  ᨠᩣᩃᩴ ᨠᩁᩮᩣᨲᩥ…  ᩈᩣᨾᨱᩮᩁᩮᩣ ᨸᨭᩥᨩᩣᨶᩣᨲᩥ…  ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᩮᩣ ᨸᨭᩥᨩᩣᨶᩣᨲᩥ…  ᩋᨶ᩠ᨲᩥᨾᩅᨲ᩠ᨳᩩᩴ ᩋᨩ᩠ᨫᩣᨸᨶ᩠ᨶᨠᩮᩣ ᨸᨭᩥᨩᩣᨶᩣᨲᩥ…  ᩏᨾ᩠ᨾᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᨡᩥᨲ᩠ᨲᨧᩥᨲ᩠ᨲᩮᩣ ᨸᨭᩥᨩᩣᨶᩣᨲᩥ…  ᩅᩮᨴᨶᩣᨭ᩠ᨭᩮᩣ ᨸᨭᩥᨩᩣᨶᩣᨲᩥ…  ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᩋᩣᨸᨲ᩠ᨲᩥᨿᩣ ᩋᨸ᩠ᨸᨭᩥᨠᨾ᩠ᨾᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᨸᨱ᩠ᨯᨠᩮᩣ ᨸᨭᩥᨩᩣᨶᩣᨲᩥ…  ᨳᩮᨿ᩠ᨿᩈᩴᩅᩤᩈᨠᩮᩣ ᨸᨭᩥᨩᩣᨶᩣᨲᩥ…  ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᨲᩥᩁᨧ᩠ᨨᩣᨶᨣᨲᩮᩣ ᨸᨭᩥᨩᩣᨶᩣᨲᩥ…  ᨾᩣᨲᩩᨥᩣᨲᨠᩮᩣ ᨸᨭᩥᨩᩣᨶᩣᨲᩥ…  ᨸᩥᨲᩩᨥᩣᨲᨠᩮᩣ ᨸᨭᩥᨩᩣᨶᩣᨲᩥ…  ᩋᩁᩉᨶ᩠ᨲᨥᩣᨲᨠᩮᩣ ᨸᨭᩥᨩᩣᨶᩣᨲᩥ…  ᨽᩥᨠ᩠ᨡᩩᨶᩥᨴᩪᩈᨠᩮᩣ ᨸᨭᩥᨩᩣᨶᩣᨲᩥ…  ᩈᩴᨥᨽᩮᨴᨠᩮᩣ ᨸᨭᩥᨩᩣᨶᩣᨲᩥ…  ᩃᩮᩣᩉᩥᨲᩩᨸ᩠ᨸᩣᨴᨠᩮᩣ ᨸᨭᩥᨩᩣᨶᩣᨲᩥ…  ᩏᨽᨲᩮᩣᨻ᩠ᨿᨬ᩠ᨩᨶᨠᩮᩣ ᨸᨭᩥᨩᩣᨶᩣᨲᩥ, ᩋᨶᩣᩉᨭᩣ ᩉᩮᩣᨲᩥ ᨸᩅᩤᩁᨱᩣ.
</Paragraph>

<Paragraph number="968" book="vi-maha">
ᨸᩅᩤᩁᨱᩉᩣᩁᨠᩮᩣ ᨧᩮ, ᨽᩥᨠ᩠ᨡᩅᩮ, ᨴᩥᨶ᩠ᨶᩣᨿ ᨸᩅᩤᩁᨱᩣᨿ ᩈᩴᨥᨸ᩠ᨸᨲ᩠ᨲᩮᩣ ᨸᨠ᩠ᨠᨾᨲᩥ, ᩋᩣᩉᨭᩣ ᩉᩮᩣᨲᩥ ᨸᩅᩤᩁᨱᩣ. ᨸᩅᩤᩁᨱᩉᩣᩁᨠᩮᩣ ᨧᩮ, ᨽᩥᨠ᩠ᨡᩅᩮ, ᨴᩥᨶ᩠ᨶᩣᨿ ᨸᩅᩤᩁᨱᩣᨿ ᩈᩴᨥᨸ᩠ᨸᨲ᩠ᨲᩮᩣ ᩅᩥᨻ᩠ᨽᨾᨲᩥ …ᨸᩮ…  ᨠᩣᩃᩴ ᨠᩁᩮᩣᨲᩥ…  ᩈᩣᨾᨱᩮᩁᩮᩣ ᨸᨭᩥᨩᩣᨶᩣᨲᩥ…  ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᩮᩣ ᨸᨭᩥᨩᩣᨶᩣᨲᩥ…  ᩋᨶ᩠ᨲᩥᨾᩅᨲ᩠ᨳᩩᩴ ᩋᨩ᩠ᨫᩣᨸᨶ᩠ᨶᨠᩮᩣ ᨸᨭᩥᨩᩣᨶᩣᨲᩥ…  ᩏᨾ᩠ᨾᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᨡᩥᨲ᩠ᨲᨧᩥᨲ᩠ᨲᩮᩣ ᨸᨭᩥᨩᩣᨶᩣᨲᩥ…  ᩅᩮᨴᨶᩣᨭ᩠ᨭᩮᩣ ᨸᨭᩥᨩᩣᨶᩣᨲᩥ…  ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᩋᩣᨸᨲ᩠ᨲᩥᨿᩣ ᩋᨸ᩠ᨸᨭᩥᨠᨾ᩠ᨾᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩥᨲ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᨸᨱ᩠ᨯᨠᩮᩣ ᨸᨭᩥᨩᩣᨶᩣᨲᩥ…  ᨳᩮᨿ᩠ᨿᩈᩴᩅᩤᩈᨠᩮᩣ ᨸᨭᩥᨩᩣᨶᩣᨲᩥ…  ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩮᩣ ᨸᨭᩥᨩᩣᨶᩣᨲᩥ…  ᨲᩥᩁᨧ᩠ᨨᩣᨶᨣᨲᩮᩣ ᨸᨭᩥᨩᩣᨶᩣᨲᩥ…  ᨾᩣᨲᩩᨥᩣᨲᨠᩮᩣ ᨸᨭᩥᨩᩣᨶᩣᨲᩥ…  ᨸᩥᨲᩩᨥᩣᨲᨠᩮᩣ ᨸᨭᩥᨩᩣᨶᩣᨲᩥ…  ᩋᩁᩉᨶ᩠ᨲᨥᩣᨲᨠᩮᩣ ᨸᨭᩥᨩᩣᨶᩣᨲᩥ…  ᨽᩥᨠ᩠ᨡᩩᨶᩥᨴᩪᩈᨠᩮᩣ ᨸᨭᩥᨩᩣᨶᩣᨲᩥ…  ᩈᩴᨥᨽᩮᨴᨠᩮᩣ ᨸᨭᩥᨩᩣᨶᩣᨲᩥ…  ᩃᩮᩣᩉᩥᨲᩩᨸ᩠ᨸᩣᨴᨠᩮᩣ ᨸᨭᩥᨩᩣᨶᩣᨲᩥ…  ᩏᨽᨲᩮᩣᨻ᩠ᨿᨬ᩠ᨩᨶᨠᩮᩣ ᨸᨭᩥᨩᩣᨶᩣᨲᩥ, ᩋᩣᩉᨭᩣ ᩉᩮᩣᨲᩥ ᨸᩅᩤᩁᨱᩣ.
</Paragraph>

<Paragraph number="969" book="vi-maha">
ᨸᩅᩤᩁᨱᩉᩣᩁᨠᩮᩣ ᨧᩮ, ᨽᩥᨠ᩠ᨡᩅᩮ, ᨴᩥᨶ᩠ᨶᩣᨿ ᨸᩅᩤᩁᨱᩣᨿ ᩈᩴᨥᨸ᩠ᨸᨲ᩠ᨲᩮᩣ ᩈᩩᨲ᩠ᨲᩮᩣ ᨶᩣᩁᩮᩣᨧᩮᨲᩥ, ᩋᩣᩉᨭᩣ ᩉᩮᩣᨲᩥ ᨸᩅᩤᩁᨱᩣ. ᨸᩅᩤᩁᨱᩉᩣᩁᨠᩔ ᩋᨶᩣᨸᨲ᩠ᨲᩥ. ᨸᩅᩤᩁᨱᩉᩣᩁᨠᩮᩣ ᨧᩮ, ᨽᩥᨠ᩠ᨡᩅᩮ, ᨴᩥᨶ᩠ᨶᩣᨿ ᨸᩅᩤᩁᨱᩣᨿ ᩈᩴᨥᨸ᩠ᨸᨲ᩠ᨲᩮᩣ ᨸᨾᨲ᩠ᨲᩮᩣ ᨶᩣᩁᩮᩣᨧᩮᨲᩥ …ᨸᩮ…  ᩈᨾᩣᨸᨶ᩠ᨶᩮᩣ ᨶᩣᩁᩮᩣᨧᩮᨲᩥ, ᩋᩣᩉᨭᩣ ᩉᩮᩣᨲᩥ ᨸᩅᩤᩁᨱᩣ. ᨸᩅᩤᩁᨱᩉᩣᩁᨠᩔ ᩋᨶᩣᨸᨲ᩠ᨲᩥ.
</Paragraph>

<Paragraph number="970" book="vi-maha">
ᨸᩅᩤᩁᨱᩉᩣᩁᨠᩮᩣ ᨧᩮ, ᨽᩥᨠ᩠ᨡᩅᩮ, ᨴᩥᨶ᩠ᨶᩣᨿ ᨸᩅᩤᩁᨱᩣᨿ ᩈᩴᨥᨸ᩠ᨸᨲ᩠ᨲᩮᩣ ᩈᨬ᩠ᨧᩥᨧ᩠ᨧ ᨶᩣᩁᩮᩣᨧᩮᨲᩥ, ᩋᩣᩉᨭᩣ ᩉᩮᩣᨲᩥ ᨸᩅᩤᩁᨱᩣ. ᨸᩅᩤᩁᨱᩉᩣᩁᨠᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨲᨴᩉᩩ ᨸᩅᩤᩁᨱᩣᨿ ᨸᩅᩤᩁᨱᩴ ᨴᩮᨶ᩠ᨲᩮᨶ ᨨᨶ᩠ᨴᨾ᩠ᨸᩥ ᨴᩤᨲᩩᩴ, ᩈᨶ᩠ᨲᩥ ᩈᩴᨥᩔ ᨠᩁᨱᩦᨿᨶ᩺”ᨲᩥ.
</Paragraph>
</Division>