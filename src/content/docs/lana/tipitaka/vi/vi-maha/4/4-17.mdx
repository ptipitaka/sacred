---
title: "4.17 ᨶᩣᨶᩣᩈᩴᩅᩤᩈᨠᩣᨴᩦᩉᩥᨸᩅᩤᩁᨱᩣ"
tableOfContents: false
sidebar:
  order: 9
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="230" book="vi-maha">

<Paragraph number="1057" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᩣᨣᨶ᩠ᨲᩩᨠᩣ ᨽᩥᨠ᩠ᨡᩪ ᨸᩔᨶ᩠ᨲᩥ ᩋᩣᩅᩤᩈᩥᨠᩮ ᨽᩥᨠ᩠ᨡᩪ ᨶᩣᨶᩣᩈᩴᩅᩤᩈᨠᩮ. ᨲᩮ ᩈᨾᩣᨶᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᨶ᩠ᨲᩥ, ᩈᨾᩣᨶᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᩥᨲ᩠ᩅᩣ ᨶ ᨸᩩᨧ᩠ᨨᨶ᩠ᨲᩥ, ᩋᨸᩩᨧ᩠ᨨᩥᨲ᩠ᩅᩣ ᩑᨠᨲᩮᩣ ᨸᩅᩤᩁᩮᨶ᩠ᨲᩥ. ᩋᨶᩣᨸᨲ᩠ᨲᩥ. ᨲᩮ ᨸᩩᨧ᩠ᨨᨶ᩠ᨲᩥ, ᨸᩩᨧ᩠ᨨᩥᨲ᩠ᩅᩣ ᨶᩣᨽᩥᩅᩥᨲᩁᨶ᩠ᨲᩥ, ᩋᨶᨽᩥᩅᩥᨲᩁᩥᨲ᩠ᩅᩣ ᩑᨠᨲᩮᩣ ᨸᩅᩤᩁᩮᨶ᩠ᨲᩥ. ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩮ ᨸᩩᨧ᩠ᨨᨶ᩠ᨲᩥ, ᨸᩩᨧ᩠ᨨᩥᨲ᩠ᩅᩣ ᨶᩣᨽᩥᩅᩥᨲᩁᨶ᩠ᨲᩥ, ᩋᨶᨽᩥᩅᩥᨲᩁᩥᨲ᩠ᩅᩣ ᨸᩣᨭᩮᨠ᩠ᨠᩴ ᨸᩅᩤᩁᩮᨶ᩠ᨲᩥ. ᩋᨶᩣᨸᨲ᩠ᨲᩥ.
</Paragraph>

<Paragraph number="1058" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᩣᨣᨶ᩠ᨲᩩᨠᩣ ᨽᩥᨠ᩠ᨡᩪ ᨸᩔᨶ᩠ᨲᩥ ᩋᩣᩅᩤᩈᩥᨠᩮ ᨽᩥᨠ᩠ᨡᩪ ᩈᨾᩣᨶᩈᩴᩅᩤᩈᨠᩮ. ᨲᩮ ᨶᩣᨶᩣᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᨶ᩠ᨲᩥ, ᨶᩣᨶᩣᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᩥᨲ᩠ᩅᩣ ᨶ ᨸᩩᨧ᩠ᨨᨶ᩠ᨲᩥ, ᩋᨸᩩᨧ᩠ᨨᩥᨲ᩠ᩅᩣ ᩑᨠᨲᩮᩣ ᨸᩅᩤᩁᩮᨶ᩠ᨲᩥ. ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩮ ᨸᩩᨧ᩠ᨨᨶ᩠ᨲᩥ, ᨸᩩᨧ᩠ᨨᩥᨲ᩠ᩅᩣ ᩋᨽᩥᩅᩥᨲᩁᨶ᩠ᨲᩥ, ᩋᨽᩥᩅᩥᨲᩁᩥᨲ᩠ᩅᩣ ᨸᩣᨭᩮᨠ᩠ᨠᩴ ᨸᩅᩤᩁᩮᨶ᩠ᨲᩥ. ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩮ ᨸᩩᨧ᩠ᨨᨶ᩠ᨲᩥ, ᨸᩩᨧ᩠ᨨᩥᨲ᩠ᩅᩣ ᩋᨽᩥᩅᩥᨲᩁᨶ᩠ᨲᩥ, ᩋᨽᩥᩅᩥᨲᩁᩥᨲ᩠ᩅᩣ ᩑᨠᨲᩮᩣ ᨸᩅᩤᩁᩮᨶ᩠ᨲᩥ. ᩋᨶᩣᨸᨲ᩠ᨲᩥ.
</Paragraph>

<Paragraph number="1059" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᨸᩔᨶ᩠ᨲᩥ ᩋᩣᨣᨶ᩠ᨲᩩᨠᩮ ᨽᩥᨠ᩠ᨡᩪ ᨶᩣᨶᩣᩈᩴᩅᩤᩈᨠᩮ. ᨲᩮ ᩈᨾᩣᨶᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᨶ᩠ᨲᩥ, ᩈᨾᩣᨶᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᩥᨲ᩠ᩅᩣ ᨶ ᨸᩩᨧ᩠ᨨᨶ᩠ᨲᩥ, ᩋᨸᩩᨧ᩠ᨨᩥᨲ᩠ᩅᩣ ᩑᨠᨲᩮᩣ ᨸᩅᩤᩁᩮᨶ᩠ᨲᩥ. ᩋᨶᩣᨸᨲ᩠ᨲᩥ. ᨲᩮ ᨸᩩᨧ᩠ᨨᨶ᩠ᨲᩥ, ᨸᩩᨧ᩠ᨨᩥᨲ᩠ᩅᩣ ᨶᩣᨽᩥᩅᩥᨲᩁᨶ᩠ᨲᩥ, ᩋᨶᨽᩥᩅᩥᨲᩁᩥᨲ᩠ᩅᩣ ᩑᨠᨲᩮᩣ ᨸᩅᩤᩁᩮᨶ᩠ᨲᩥ. ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩮ ᨸᩩᨧ᩠ᨨᨶ᩠ᨲᩥ, ᨸᩩᨧ᩠ᨨᩥᨲ᩠ᩅᩣ ᨶᩣᨽᩥᩅᩥᨲᩁᨶ᩠ᨲᩥ, ᩋᨶᨽᩥᩅᩥᨲᩁᩥᨲ᩠ᩅᩣ ᨸᩣᨭᩮᨠ᩠ᨠᩴ ᨸᩅᩤᩁᩮᨶ᩠ᨲᩥ. ᩋᨶᩣᨸᨲ᩠ᨲᩥ.
</Paragraph>

<Paragraph number="1060" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᨸᩔᨶ᩠ᨲᩥ ᩋᩣᨣᨶ᩠ᨲᩩᨠᩮ ᨽᩥᨠ᩠ᨡᩪ ᩈᨾᩣᨶᩈᩴᩅᩤᩈᨠᩮ. ᨲᩮ ᨶᩣᨶᩣᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᨶ᩠ᨲᩥ, ᨶᩣᨶᩣᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᩥᨲ᩠ᩅᩣ ᨶ ᨸᩩᨧ᩠ᨨᨶ᩠ᨲᩥ, ᩋᨸᩩᨧ᩠ᨨᩥᨲ᩠ᩅᩣ ᩑᨠᨲᩮᩣ ᨸᩅᩤᩁᩮᨶ᩠ᨲᩥ. ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩮ ᨸᩩᨧ᩠ᨨᨶ᩠ᨲᩥ, ᨸᩩᨧ᩠ᨨᩥᨲ᩠ᩅᩣ ᩋᨽᩥᩅᩥᨲᩁᨶ᩠ᨲᩥ, ᩋᨽᩥᩅᩥᨲᩁᩥᨲ᩠ᩅᩣ ᨸᩣᨭᩮᨠ᩠ᨠᩴ ᨸᩅᩤᩁᩮᨶ᩠ᨲᩥ. ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩮ ᨸᩩᨧ᩠ᨨᨶ᩠ᨲᩥ, ᨸᩩᨧ᩠ᨨᩥᨲ᩠ᩅᩣ ᩋᨽᩥᩅᩥᨲᩁᨶ᩠ᨲᩥ, ᩋᨽᩥᩅᩥᨲᩁᩥᨲ᩠ᩅᩣ ᩑᨠᨲᩮᩣ ᨸᩅᩤᩁᩮᨶ᩠ᨲᩥ. ᩋᨶᩣᨸᨲ᩠ᨲᩥ.
</Paragraph>
</Division>