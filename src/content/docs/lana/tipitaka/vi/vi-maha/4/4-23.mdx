---
title: "4.23 ᨳᩩᩃᩖᨧ᩠ᨧᨿᩅᨲ᩠ᨳᩩᨠᩣᨴᩥ"
tableOfContents: false
sidebar:
  order: 16
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="238" book="vi-maha">

<Paragraph number="1098" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨲᨴᩉᩩ ᨸᩅᩤᩁᨱᩣᨿ ᨳᩩᩃᩖᨧ᩠ᨧᨿᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ. ᩑᨠᨧ᩠ᨧᩮ ᨽᩥᨠ᩠ᨡᩪ ᨳᩩᩃᩖᨧ᩠ᨧᨿᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ, ᩑᨠᨧ᩠ᨧᩮ ᨽᩥᨠ᩠ᨡᩪ ᩈᩴᨥᩣᨴᩥᩈᩮᩈᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᨿᩮ ᨲᩮ, ᨽᩥᨠ᩠ᨡᩅᩮ, ᨽᩥᨠ᩠ᨡᩪ ᨳᩩᩃᩖᨧ᩠ᨧᨿᨴᩥᨭ᩠ᨮᩥᨶᩮᩣ, ᨲᩮᩉᩥ ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩑᨠᨾᨶ᩠ᨲᩴ ᩋᨸᨶᩮᨲ᩠ᩅᩣ ᨿᨳᩣᨵᨾ᩠ᨾᩴ ᨠᩣᩁᩣᨸᩮᨲ᩠ᩅᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  ‘ᨿᩴ ᨡᩮᩣ ᩈᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ, ᩈᩣᩔ ᨿᨳᩣᨵᨾ᩠ᨾᩴ ᨸᨭᩥᨠᨲᩣ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᨸᩅᩤᩁᩮᨿ᩠ᨿᩣ’ᨲᩥ.
</Paragraph>

<Paragraph number="1099" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨲᨴᩉᩩ ᨸᩅᩤᩁᨱᩣᨿ ᨳᩩᩃᩖᨧ᩠ᨧᨿᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ. ᩑᨠᨧ᩠ᨧᩮ ᨽᩥᨠ᩠ᨡᩪ ᨳᩩᩃᩖᨧ᩠ᨧᨿᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ, ᩑᨠᨧ᩠ᨧᩮ ᨽᩥᨠ᩠ᨡᩪ ᨸᩣᨧᩥᨲ᩠ᨲᩥᨿᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ …ᨸᩮ…  ᩑᨠᨧ᩠ᨧᩮ ᨽᩥᨠ᩠ᨡᩪ ᨳᩩᩃᩖᨧ᩠ᨧᨿᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ, ᩑᨠᨧ᩠ᨧᩮ ᨽᩥᨠ᩠ᨡᩪ ᨸᩣᨭᩥᨴᩮᩈᨶᩦᨿᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ…  ᩑᨠᨧ᩠ᨧᩮ ᨽᩥᨠ᩠ᨡᩪ ᨳᩩᩃᩖᨧ᩠ᨧᨿᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ, ᩑᨠᨧ᩠ᨧᩮ ᨽᩥᨠ᩠ᨡᩪ ᨴᩩᨠ᩠ᨠᨭᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ…  ᩑᨠᨧ᩠ᨧᩮ ᨽᩥᨠ᩠ᨡᩪ ᨳᩩᩃᩖᨧ᩠ᨧᨿᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ, ᩑᨠᨧ᩠ᨧᩮ ᨽᩥᨠ᩠ᨡᩪ ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᨿᩮ ᨲᩮ, ᨽᩥᨠ᩠ᨡᩅᩮ, ᨽᩥᨠ᩠ᨡᩪ ᨳᩩᩃᩖᨧ᩠ᨧᨿᨴᩥᨭ᩠ᨮᩥᨶᩮᩣ, ᨲᩮᩉᩥ ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩑᨠᨾᨶ᩠ᨲᩴ ᩋᨸᨶᩮᨲ᩠ᩅᩣ ᨿᨳᩣᨵᨾ᩠ᨾᩴ ᨠᩣᩁᩣᨸᩮᨲ᩠ᩅᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  ‘ᨿᩴ ᨡᩮᩣ ᩈᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ, ᩈᩣᩔ ᨿᨳᩣᨵᨾ᩠ᨾᩴ ᨸᨭᩥᨠᨲᩣ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᨸᩅᩤᩁᩮᨿ᩠ᨿᩣ’ᨲᩥ.
</Paragraph>

<Paragraph number="1100" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨲᨴᩉᩩ ᨸᩅᩤᩁᨱᩣᨿ ᨸᩣᨧᩥᨲ᩠ᨲᩥᨿᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ …ᨸᩮ…  ᨸᩣᨭᩥᨴᩮᩈᨶᩦᨿᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ…  ᨴᩩᨠ᩠ᨠᨭᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ…  ᨴᩩᨻ᩠ᨽᩣᩈᩥᨲᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ. ᩑᨠᨧ᩠ᨧᩮ ᨽᩥᨠ᩠ᨡᩪ ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ, ᩑᨠᨧ᩠ᨧᩮ ᨽᩥᨠ᩠ᨡᩪ ᩈᩴᨥᩣᨴᩥᩈᩮᩈᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᨿᩮ ᨲᩮ, ᨽᩥᨠ᩠ᨡᩅᩮ, ᨽᩥᨠ᩠ᨡᩪ ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥᨶᩮᩣ, ᨲᩮᩉᩥ ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩑᨠᨾᨶ᩠ᨲᩴ ᩋᨸᨶᩮᨲ᩠ᩅᩣ ᨿᨳᩣᨵᨾ᩠ᨾᩴ ᨠᩣᩁᩣᨸᩮᨲ᩠ᩅᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  ‘ᨿᩴ ᨡᩮᩣ ᩈᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ, ᩈᩣᩔ ᨿᨳᩣᨵᨾ᩠ᨾᩴ ᨸᨭᩥᨠᨲᩣ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᨸᩅᩤᩁᩮᨿ᩠ᨿᩣ’ᨲᩥ.
</Paragraph>

<Paragraph number="1101" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨲᨴᩉᩩ ᨸᩅᩤᩁᨱᩣᨿ ᨴᩩᨻ᩠ᨽᩣᩈᩥᨲᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ. ᩑᨠᨧ᩠ᨧᩮ ᨽᩥᨠ᩠ᨡᩪ ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ, ᩑᨠᨧ᩠ᨧᩮ ᨽᩥᨠ᩠ᨡᩪ ᨳᩩᩃᩖᨧ᩠ᨧᨿᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ …ᨸᩮ…  ᩑᨠᨧ᩠ᨧᩮ ᨽᩥᨠ᩠ᨡᩪ ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ, ᩑᨠᨧ᩠ᨧᩮ ᨽᩥᨠ᩠ᨡᩪ ᨸᩣᨧᩥᨲ᩠ᨲᩥᨿᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ…  ᩑᨠᨧ᩠ᨧᩮ ᨽᩥᨠ᩠ᨡᩪ ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ, ᩑᨠᨧ᩠ᨧᩮ ᨽᩥᨠ᩠ᨡᩪ ᨸᩣᨭᩥᨴᩮᩈᨶᩦᨿᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ…  ᩑᨠᨧ᩠ᨧᩮ ᨽᩥᨠ᩠ᨡᩪ ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ, ᩑᨠᨧ᩠ᨧᩮ ᨽᩥᨠ᩠ᨡᩪ ᨴᩩᨠ᩠ᨠᨭᨴᩥᨭ᩠ᨮᩥᨶᩮᩣ ᩉᩮᩣᨶ᩠ᨲᩥ. ᨿᩮ ᨲᩮ, ᨽᩥᨠ᩠ᨡᩅᩮ, ᨽᩥᨠ᩠ᨡᩪ ᨴᩩᨻ᩠ᨽᩣᩈᩥᨲᨴᩥᨭ᩠ᨮᩥᨶᩮᩣ, ᨲᩮᩉᩥ ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩑᨠᨾᨶ᩠ᨲᩴ ᩋᨸᨶᩮᨲ᩠ᩅᩣ ᨿᨳᩣᨵᨾ᩠ᨾᩴ ᨠᩣᩁᩣᨸᩮᨲ᩠ᩅᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  ‘ᨿᩴ ᨡᩮᩣ ᩈᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩋᩣᨸᨲ᩠ᨲᩥᩴ ᩋᩣᨸᨶ᩠ᨶᩮᩣ, ᩈᩣᩔ ᨿᨳᩣᨵᨾ᩠ᨾᩴ ᨸᨭᩥᨠᨲᩣ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᨸᩅᩤᩁᩮᨿ᩠ᨿᩣ’ᨲᩥ.
</Paragraph>
</Division>