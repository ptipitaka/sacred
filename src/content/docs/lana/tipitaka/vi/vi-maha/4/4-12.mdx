---
title: "4.12 ᨠᩩᨠ᩠ᨠᩩᨧ᩠ᨧᨸᨠᨲᨸᨶ᩠ᨶᩁᩈᨠ"
tableOfContents: false
sidebar:
  order: 4
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="225" book="vi-maha">

<Paragraph number="1026" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᨬ᩠ᨬᨲᩁᩈ᩠ᨾᩥᩴ ᩋᩣᩅᩤᩈᩮ ᨲᨴᩉᩩ ᨸᩅᩤᩁᨱᩣᨿ ᩈᨾ᩠ᨻᩉᩩᩃᩣ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩈᨶ᩠ᨶᩥᨸᨲᨶ᩠ᨲᩥ, ᨸᨬ᩠ᨧ ᩅᩤ ᩋᨲᩥᩁᩮᨠᩣ ᩅᩤ. ᨲᩮ ᨩᩣᨶᨶ᩠ᨲᩥ—  ‘ᩋᨲ᩠ᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᨶᩣᨣᨲᩣ’ᨲᩥ. ᨲᩮ ‘ᨠᨸ᩠ᨸᨲᩮᩅ ᩋᨾ᩠ᩉᩣᨠᩴ ᨸᩅᩤᩁᩮᨲᩩᩴ, ᨶᩣᨾ᩠ᩉᩣᨠᩴ ᨶ ᨠᨸ᩠ᨸᨲᩦ’ᨲᩥ—  ᨠᩩᨠ᩠ᨠᩩᨧ᩠ᨧᨸᨠᨲᩣ ᨸᩅᩤᩁᩮᨶ᩠ᨲᩥ. ᨲᩮᩉᩥ ᨸᩅᩤᩁᩥᨿᨾᩣᨶᩮ ᩋᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᩣᨣᨧ᩠ᨨᨶ᩠ᨲᩥ ᨻᩉᩩᨲᩁᩣ. ᨲᩮᩉᩥ, ᨽᩥᨠ᩠ᨡᩅᩮ, ᨽᩥᨠ᩠ᨡᩪᩉᩥ ᨸᩩᨶ ᨸᩅᩤᩁᩮᨲᨻ᩠ᨻᩴ. ᨸᩅᩤᩁᩥᨲᩣᨶᩴ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (1)
</Paragraph>

<Paragraph number="1027" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᨬ᩠ᨬᨲᩁᩈ᩠ᨾᩥᩴ ᩋᩣᩅᩤᩈᩮ ᨲᨴᩉᩩ ᨸᩅᩤᩁᨱᩣᨿ ᩈᨾ᩠ᨻᩉᩩᩃᩣ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩈᨶ᩠ᨶᩥᨸᨲᨶ᩠ᨲᩥ, ᨸᨬ᩠ᨧ ᩅᩤ ᩋᨲᩥᩁᩮᨠᩣ ᩅᩤ. ᨲᩮ ᨩᩣᨶᨶ᩠ᨲᩥ—  ‘ᩋᨲ᩠ᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᨶᩣᨣᨲᩣ’ᨲᩥ. ᨲᩮ ‘ᨠᨸ᩠ᨸᨲᩮᩅ ᩋᨾ᩠ᩉᩣᨠᩴ ᨸᩅᩤᩁᩮᨲᩩᩴ, ᨶᩣᨾ᩠ᩉᩣᨠᩴ ᨶ ᨠᨸ᩠ᨸᨲᩦ’ᨲᩥ—  ᨠᩩᨠ᩠ᨠᩩᨧ᩠ᨧᨸᨠᨲᩣ ᨸᩅᩤᩁᩮᨶ᩠ᨲᩥ. ᨲᩮᩉᩥ ᨸᩅᩤᩁᩥᨿᨾᩣᨶᩮ ᩋᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᩣᨣᨧ᩠ᨨᨶ᩠ᨲᩥ ᩈᨾᩈᨾᩣ. ᨸᩅᩤᩁᩥᨲᩣ ᩈᩩᨸ᩠ᨸᩅᩤᩁᩥᨲᩣ, ᩋᩅᩈᩮᩈᩮᩉᩥ ᨸᩅᩤᩁᩮᨲᨻ᩠ᨻᩴ. ᨸᩅᩤᩁᩥᨲᩣᨶᩴ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (2)
</Paragraph>

<Paragraph number="1028" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᨬ᩠ᨬᨲᩁᩈ᩠ᨾᩥᩴ ᩋᩣᩅᩤᩈᩮ ᨲᨴᩉᩩ ᨸᩅᩤᩁᨱᩣᨿ ᩈᨾ᩠ᨻᩉᩩᩃᩣ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩈᨶ᩠ᨶᩥᨸᨲᨶ᩠ᨲᩥ, ᨸᨬ᩠ᨧ ᩅᩤ ᩋᨲᩥᩁᩮᨠᩣ ᩅᩤ. ᨲᩮ ᨩᩣᨶᨶ᩠ᨲᩥ—  ‘ᩋᨲ᩠ᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᨶᩣᨣᨲᩣ’ᨲᩥ. ᨲᩮ ‘ᨠᨸ᩠ᨸᨲᩮᩅ ᩋᨾ᩠ᩉᩣᨠᩴ ᨸᩅᩤᩁᩮᨲᩩᩴ, ᨶᩣᨾ᩠ᩉᩣᨠᩴ ᨶ ᨠᨸ᩠ᨸᨲᩦ’ᨲᩥ—  ᨠᩩᨠ᩠ᨠᩩᨧ᩠ᨧᨸᨠᨲᩣ ᨸᩅᩤᩁᩮᨶ᩠ᨲᩥ. ᨲᩮᩉᩥ ᨸᩅᩤᩁᩥᨿᨾᩣᨶᩮ ᩋᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᩣᨣᨧ᩠ᨨᨶ᩠ᨲᩥ ᨳᩮᩣᨠᨲᩁᩣ. ᨸᩅᩤᩁᩥᨲᩣ ᩈᩩᨸ᩠ᨸᩅᩤᩁᩥᨲᩣ, ᩋᩅᩈᩮᩈᩮᩉᩥ ᨸᩅᩤᩁᩮᨲᨻ᩠ᨻᩴ. ᨸᩅᩤᩁᩥᨲᩣᨶᩴ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (3)
</Paragraph>

<Paragraph number="1029" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᨬ᩠ᨬᨲᩁᩈ᩠ᨾᩥᩴ ᩋᩣᩅᩤᩈᩮ ᨲᨴᩉᩩ ᨸᩅᩤᩁᨱᩣᨿ ᩈᨾ᩠ᨻᩉᩩᩃᩣ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩈᨶ᩠ᨶᩥᨸᨲᨶ᩠ᨲᩥ, ᨸᨬ᩠ᨧ ᩅᩤ ᩋᨲᩥᩁᩮᨠᩣ ᩅᩤ. ᨲᩮ ᨩᩣᨶᨶ᩠ᨲᩥ—  ‘ᩋᨲ᩠ᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᨶᩣᨣᨲᩣ’ᨲᩥ. ᨲᩮ ‘ᨠᨸ᩠ᨸᨲᩮᩅ ᩋᨾ᩠ᩉᩣᨠᩴ ᨸᩅᩤᩁᩮᨲᩩᩴ, ᨶᩣᨾ᩠ᩉᩣᨠᩴ ᨶ ᨠᨸ᩠ᨸᨲᩦ’ᨲᩥ—  ᨠᩩᨠ᩠ᨠᩩᨧ᩠ᨧᨸᨠᨲᩣ ᨸᩅᩤᩁᩮᨶ᩠ᨲᩥ. ᨲᩮᩉᩥ ᨸᩅᩤᩁᩥᨲᨾᨲ᩠ᨲᩮ …ᨸᩮ…  ᩋᩅᩩᨭ᩠ᨮᩥᨲᩣᨿ ᨸᩁᩥᩈᩣᨿ …ᨸᩮ…  ᩑᨠᨧ᩠ᨧᩣᨿ ᩅᩩᨭ᩠ᨮᩥᨲᩣᨿ ᨸᩁᩥᩈᩣᨿ …ᨸᩮ…  ᩈᨻ᩠ᨻᩣᨿ ᩅᩩᨭ᩠ᨮᩥᨲᩣᨿ ᨸᩁᩥᩈᩣᨿ, ᩋᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᩣᨣᨧ᩠ᨨᨶ᩠ᨲᩥ ᨻᩉᩩᨲᩁᩣ …ᨸᩮ…  ᩈᨾᩈᨾᩣ …ᨸᩮ…  ᨳᩮᩣᨠᨲᩁᩣ. ᨸᩅᩤᩁᩥᨲᩣ ᩈᩩᨸ᩠ᨸᩅᩤᩁᩥᨲᩣ, ᨲᩮᩈᩴ ᩈᨶ᩠ᨲᩥᨠᩮ ᨸᩅᩤᩁᩮᨲᨻ᩠ᨻᩴ. ᨸᩅᩤᩁᩥᨲᩣᨶᩴ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (4–15)

</Paragraph>
</Division>

<Paragraph number="1030" type="center" book="vi-maha">
ᨠᩩᨠ᩠ᨠᩩᨧ᩠ᨧᨸᨠᨲᨸᨶ᩠ᨶᩁᩈᨠᩴ ᨶᩥᨭ᩠ᨮᩥᨲᩴ.
</Paragraph>