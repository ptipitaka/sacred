---
title: "9.8 ᩏᨸᩣᩃᩥᨸᩩᨧ᩠ᨨᩣᨠᨳᩣ"
tableOfContents: false
sidebar:
  order: 35
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="400" book="vi-maha">

<Paragraph number="1829" book="vi-maha">
ᩋᨳ ᨡᩮᩣ ᩋᩣᨿᩈ᩠ᨾᩣ ᩏᨸᩣᩃᩥ ᨿᩮᨶ ᨽᨣᩅᩤ ᨲᩮᨶᩩᨸᩈᩘᨠᨾᩥ, ᩏᨸᩈᩘᨠᨾᩥᨲ᩠ᩅᩣ ᨽᨣᩅᨶ᩠ᨲᩴ ᩋᨽᩥᩅᩤᨴᩮᨲ᩠ᩅᩣ ᩑᨠᨾᨶ᩠ᨲᩴ ᨶᩥᩈᩦᨴᩥ. ᩑᨠᨾᨶ᩠ᨲᩴ ᨶᩥᩈᩥᨶ᩠ᨶᩮᩣ ᨡᩮᩣ ᩋᩣᨿᩈ᩠ᨾᩣ ᩏᨸᩣᩃᩥ ᨽᨣᩅᨶ᩠ᨲᩴ ᩑᨲᨴᩅᩮᩤᨧ—  “ᨿᩮᩣ ᨶᩩ ᨡᩮᩣ, ᨽᨶ᩠ᨲᩮ, ᩈᨾᨣ᩠ᨣᩮᩤ ᩈᩴᨥᩮᩣ ᩈᨾ᩠ᨾᩩᨡᩣᨠᩁᨱᩦᨿᩴ ᨠᨾ᩠ᨾᩴ ᩋᩈᨾ᩠ᨾᩩᨡᩣ ᨠᩁᩮᩣᨲᩥ, ᨵᨾ᩠ᨾᨠᨾ᩠ᨾᩴ ᨶᩩ ᨡᩮᩣ ᨲᩴ, ᨽᨶ᩠ᨲᩮ, ᩅᩥᨶᨿᨠᨾ᩠ᨾᨶ᩺”ᨲᩥ? “ᩋᨵᨾ᩠ᨾᨠᨾ᩠ᨾᩴ ᨲᩴ, ᩏᨸᩣᩃᩥ, ᩋᩅᩥᨶᨿᨠᨾ᩠ᨾᨶ᩺”ᨲᩥ. “ᨿᩮᩣ ᨶᩩ ᨡᩮᩣ, ᨽᨶ᩠ᨲᩮ, ᩈᨾᨣ᩠ᨣᩮᩤ ᩈᩴᨥᩮᩣ ᨸᨭᩥᨸᩩᨧ᩠ᨨᩣᨠᩁᨱᩦᨿᩴ ᨠᨾ᩠ᨾᩴ ᩋᨸ᩠ᨸᨭᩥᨸᩩᨧ᩠ᨨᩣ ᨠᩁᩮᩣᨲᩥ …ᨸᩮ…  ᨸᨭᩥᨬ᩠ᨬᩣᨿᨠᩁᨱᩦᨿᩴ ᨠᨾ᩠ᨾᩴ ᩋᨸ᩠ᨸᨭᩥᨬ᩠ᨬᩣᨿ ᨠᩁᩮᩣᨲᩥ…  ᩈᨲᩥᩅᩥᨶᨿᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ…  ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨲᨩ᩠ᨩᨶᩦᨿᨠᨾ᩠ᨾᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ…  ᨶᩥᨿᩔᨠᨾ᩠ᨾᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨸᨻ᩠ᨻᩣᨩᨶᩦᨿᨠᨾ᩠ᨾᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ…  ᨸᨭᩥᩈᩣᩁᨱᩦᨿᨠᨾ᩠ᨾᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᩏᨠ᩠ᨡᩮᨸᨶᩦᨿᨠᨾ᩠ᨾᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ…  ᨸᩁᩥᩅᩤᩈᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ…  ᨾᩪᩃᩣᨿᨸᨭᩥᨠᩔᨶᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ…  ᨾᩣᨶᨲ᩠ᨲᩣᩁᩉᩴ ᩋᨻ᩠ᨽᩮᨲᩥ…  ᩋᨻ᩠ᨽᩣᨶᩣᩁᩉᩴ ᩏᨸᩈᨾ᩠ᨸᩣᨴᩮᨲᩥ, ᨵᨾ᩠ᨾᨠᨾ᩠ᨾᩴ ᨶᩩ ᨡᩮᩣ ᨲᩴ, ᨽᨶ᩠ᨲᩮ, ᩅᩥᨶᨿᨠᨾ᩠ᨾᨶ᩺”ᨲᩥ? “ᩋᨵᨾ᩠ᨾᨠᨾ᩠ᨾᩴ ᨲᩴ, ᩏᨸᩣᩃᩥ, ᩋᩅᩥᨶᨿᨠᨾ᩠ᨾᩴ.
</Paragraph>

<Paragraph number="1830" book="vi-maha">
ᨿᩮᩣ ᨡᩮᩣ, ᩏᨸᩣᩃᩥ, ᩈᨾᨣ᩠ᨣᩮᩤ ᩈᩴᨥᩮᩣ ᩈᨾ᩠ᨾᩩᨡᩣᨠᩁᨱᩦᨿᩴ ᨠᨾ᩠ᨾᩴ ᩋᩈᨾ᩠ᨾᩩᨡᩣ ᨠᩁᩮᩣᨲᩥ, ᩑᩅᩴ ᨡᩮᩣ, ᩏᨸᩣᩃᩥ, ᩋᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩋᩅᩥᨶᨿᨠᨾ᩠ᨾᩴ, ᩑᩅᨬ᩠ᨧ ᨸᨶ ᩈᩴᨥᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩥ. ᨿᩮᩣ ᨡᩮᩣ, ᩏᨸᩣᩃᩥ, ᩈᨾᨣ᩠ᨣᩮᩤ ᩈᩴᨥᩮᩣ ᨸᨭᩥᨸᩩᨧ᩠ᨨᩣᨠᩁᨱᩦᨿᩴ ᨠᨾ᩠ᨾᩴ ᩋᨸ᩠ᨸᨭᩥᨸᩩᨧ᩠ᨨᩣ ᨠᩁᩮᩣᨲᩥ …ᨸᩮ…  ᨸᨭᩥᨬ᩠ᨬᩣᨿᨠᩁᨱᩦᨿᩴ ᨠᨾ᩠ᨾᩴ ᩋᨸ᩠ᨸᨭᩥᨬ᩠ᨬᩣᨿ ᨠᩁᩮᩣᨲᩥ…  ᩈᨲᩥᩅᩥᨶᨿᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ…  ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨲᨩ᩠ᨩᨶᩦᨿᨠᨾ᩠ᨾᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ…  ᨶᩥᨿᩔᨠᨾ᩠ᨾᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨸᨻ᩠ᨻᩣᨩᨶᩦᨿᨠᨾ᩠ᨾᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ…  ᨸᨭᩥᩈᩣᩁᨱᩦᨿᨠᨾ᩠ᨾᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᩏᨠ᩠ᨡᩮᨸᨶᩦᨿᨠᨾ᩠ᨾᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ…  ᨸᩁᩥᩅᩤᩈᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ…  ᨾᩪᩃᩣᨿᨸᨭᩥᨠᩔᨶᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ…  ᨾᩣᨶᨲ᩠ᨲᩣᩁᩉᩴ ᩋᨻ᩠ᨽᩮᨲᩥ…  ᩋᨻ᩠ᨽᩣᨶᩣᩁᩉᩴ ᩏᨸᩈᨾ᩠ᨸᩣᨴᩮᨲᩥ, ᩑᩅᩴ ᨡᩮᩣ, ᩏᨸᩣᩃᩥ, ᩋᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩋᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩦ”ᨲᩥ.
</Paragraph>

</Division>
<Division number="401" book="vi-maha">

<Paragraph number="1831" book="vi-maha">
“ᨿᩮᩣ ᨶᩩ ᨡᩮᩣ, ᨽᨶ᩠ᨲᩮ, ᩈᨾᨣ᩠ᨣᩮᩤ ᩈᩴᨥᩮᩣ ᩈᨾ᩠ᨾᩩᨡᩣᨠᩁᨱᩦᨿᩴ ᨠᨾ᩠ᨾᩴ ᩈᨾ᩠ᨾᩩᨡᩣ ᨠᩁᩮᩣᨲᩥ, ᨵᨾ᩠ᨾᨠᨾ᩠ᨾᩴ ᨶᩩ ᨡᩮᩣ ᨲᩴ, ᨽᨶ᩠ᨲᩮ, ᩅᩥᨶᨿᨠᨾ᩠ᨾᨶ᩺”ᨲᩥ? “ᨵᨾ᩠ᨾᨠᨾ᩠ᨾᩴ ᨲᩴ, ᩏᨸᩣᩃᩥ, ᩅᩥᨶᨿᨠᨾ᩠ᨾᨶ᩺”ᨲᩥ. “ᨿᩮᩣ ᨶᩩ ᨡᩮᩣ, ᨽᨶ᩠ᨲᩮ, ᩈᨾᨣ᩠ᨣᩮᩤ ᩈᩴᨥᩮᩣ ᨸᨭᩥᨸᩩᨧ᩠ᨨᩣᨠᩁᨱᩦᨿᩴ ᨠᨾ᩠ᨾᩴ ᨸᨭᩥᨸᩩᨧ᩠ᨨᩣ ᨠᩁᩮᩣᨲᩥ …ᨸᩮ…  ᨸᨭᩥᨬ᩠ᨬᩣᨿᨠᩁᨱᩦᨿᩴ ᨠᨾ᩠ᨾᩴ ᨸᨭᩥᨬ᩠ᨬᩣᨿ ᨠᩁᩮᩣᨲᩥ…  ᩈᨲᩥᩅᩥᨶᨿᩣᩁᩉᩔ ᩈᨲᩥᩅᩥᨶᨿᩴ ᨴᩮᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ…  ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ…  ᨲᨩ᩠ᨩᨶᩦᨿᨠᨾ᩠ᨾᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨶᩥᨿᩔᨠᨾ᩠ᨾᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ…  ᨸᨻ᩠ᨻᩣᨩᨶᩦᨿᨠᨾ᩠ᨾᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨸᨭᩥᩈᩣᩁᨱᩦᨿᨠᨾ᩠ᨾᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ…  ᩏᨠ᩠ᨡᩮᨸᨶᩦᨿᨠᨾ᩠ᨾᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨸᩁᩥᩅᩤᩈᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ ᨾᩪᩃᩣᨿᨸᨭᩥᨠᩔᨶᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ…  ᨾᩣᨶᨲ᩠ᨲᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ…  ᩋᨻ᩠ᨽᩣᨶᩣᩁᩉᩴ ᩋᨻ᩠ᨽᩮᨲᩥ…  ᩏᨸᩈᨾ᩠ᨸᨴᩤᩁᩉᩴ ᩏᨸᩈᨾ᩠ᨸᩣᨴᩮᨲᩥ, ᨵᨾ᩠ᨾᨠᨾ᩠ᨾᩴ ᨶᩩ ᨡᩮᩣ ᨲᩴ, ᨽᨶ᩠ᨲᩮ, ᩅᩥᨶᨿᨠᨾ᩠ᨾᨶ᩺”ᨲᩥ? “ᨵᨾ᩠ᨾᨠᨾ᩠ᨾᩴ ᨲᩴ, ᩏᨸᩣᩃᩥ, ᩅᩥᨶᨿᨠᨾ᩠ᨾᩴ.
</Paragraph>

<Paragraph number="1832" book="vi-maha">
ᨿᩮᩣ ᨡᩮᩣ, ᩏᨸᩣᩃᩥ, ᩈᨾᨣ᩠ᨣᩮᩤ ᩈᩴᨥᩮᩣ ᩈᨾ᩠ᨾᩩᨡᩣᨠᩁᨱᩦᨿᩴ ᨠᨾ᩠ᨾᩴ ᩈᨾ᩠ᨾᩩᨡᩣ ᨠᩁᩮᩣᨲᩥ, ᩑᩅᩴ ᨡᩮᩣ, ᩏᨸᩣᩃᩥ, ᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩋᨶᨲᩥᩈᩣᩁᩮᩣ ᩉᩮᩣᨲᩥ. ᨿᩮᩣ ᨡᩮᩣ, ᩏᨸᩣᩃᩥ, ᩈᨾᨣ᩠ᨣᩮᩤ ᩈᩴᨥᩮᩣ ᨸᨭᩥᨸᩩᨧ᩠ᨨᩣᨠᩁᨱᩦᨿᩴ ᨠᨾ᩠ᨾᩴ ᨸᨭᩥᨸᩩᨧ᩠ᨨᩣ ᨠᩁᩮᩣᨲᩥ…  ᨸᨭᩥᨬ᩠ᨬᩣᨿᨠᩁᨱᩦᨿᩴ ᨠᨾ᩠ᨾᩴ ᨸᨭᩥᨬ᩠ᨬᩣᨿ ᨠᩁᩮᩣᨲᩥ…  ᩈᨲᩥᩅᩥᨶᨿᩣᩁᩉᩔ ᩈᨲᩥᩅᩥᨶᨿᩴ ᨴᩮᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ…  ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ…  ᨲᨩ᩠ᨩᨶᩦᨿᨠᨾ᩠ᨾᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨶᩥᨿᩔᨠᨾ᩠ᨾᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ…  ᨸᨻ᩠ᨻᩣᨩᨶᩦᨿᨠᨾ᩠ᨾᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨸᨭᩥᩈᩣᩁᨱᩦᨿᨠᨾ᩠ᨾᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ…  ᩏᨠ᩠ᨡᩮᨸᨶᩦᨿᨠᨾ᩠ᨾᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨸᩁᩥᩅᩤᩈᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ…  ᨾᩪᩃᩣᨿᨸᨭᩥᨠᩔᨶᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ…  ᨾᩣᨶᨲ᩠ᨲᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ…  ᩋᨻ᩠ᨽᩣᨶᩣᩁᩉᩴ ᩋᨻ᩠ᨽᩮᨲᩥ…  ᩏᨸᩈᨾ᩠ᨸᨴᩤᩁᩉᩴ ᩏᨸᩈᨾ᩠ᨸᩣᨴᩮᨲᩥ, ᩑᩅᩴ ᨡᩮᩣ, ᩏᨸᩣᩃᩥ, ᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩋᨶᨲᩥᩈᩣᩁᩮᩣ ᩉᩮᩣᨲᩦ”ᨲᩥ.
</Paragraph>

</Division>
<Division number="402" book="vi-maha">

<Paragraph number="1833" book="vi-maha">
“ᨿᩮᩣ ᨶᩩ ᨡᩮᩣ, ᨽᨶ᩠ᨲᩮ, ᩈᨾᨣ᩠ᨣᩮᩤ ᩈᩴᨥᩮᩣ ᩈᨲᩥᩅᩥᨶᨿᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ, ᩋᨾᩪᩊ᩠ᩉᩅᩥᨶᨿᩣᩁᩉᩔ ᩈᨲᩥᩅᩥᨶᨿᩴ ᨴᩮᨲᩥ, ᨵᨾ᩠ᨾᨠᨾ᩠ᨾᩴ ᨶᩩ ᨡᩮᩣ ᨲᩴ, ᨽᨶ᩠ᨲᩮ, ᩅᩥᨶᨿᨠᨾ᩠ᨾᨶ᩺”ᨲᩥ? “ᩋᨵᨾ᩠ᨾᨠᨾ᩠ᨾᩴ ᨲᩴ, ᩏᨸᩣᩃᩥ, ᩋᩅᩥᨶᨿᨠᨾ᩠ᨾᨶ᩺”ᨲᩥ. “ᨿᩮᩣ ᨶᩩ ᨡᩮᩣ, ᨽᨶ᩠ᨲᩮ, ᩈᨾᨣ᩠ᨣᩮᩤ ᩈᩴᨥᩮᩣ ᩋᨾᩪᩊ᩠ᩉᩅᩥᨶᨿᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ, ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ …ᨸᩮ…  ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ, ᨲᨩ᩠ᨩᨶᩦᨿᨠᨾ᩠ᨾᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ…  ᨲᨩ᩠ᨩᨶᩦᨿᨠᨾ᩠ᨾᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ, ᨶᩥᨿᩔᨠᨾ᩠ᨾᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨶᩥᨿᩔᨠᨾ᩠ᨾᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ, ᨸᨻ᩠ᨻᩣᨩᨶᩦᨿᨠᨾ᩠ᨾᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ…  ᨸᨻ᩠ᨻᩣᨩᨶᩦᨿᨠᨾ᩠ᨾᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ, ᨸᨭᩥᩈᩣᩁᨱᩦᨿᨠᨾ᩠ᨾᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨸᨭᩥᩈᩣᩁᨱᩦᨿᨠᨾ᩠ᨾᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ, ᩏᨠ᩠ᨡᩮᨸᨶᩦᨿᨠᨾ᩠ᨾᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ…  ᩏᨠ᩠ᨡᩮᨸᨶᩦᨿᨠᨾ᩠ᨾᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ, ᨸᩁᩥᩅᩤᩈᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨸᩁᩥᩅᩤᩈᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ, ᨾᩪᩃᩣᨿᨸᨭᩥᨠᩔᨶᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ…  ᨾᩪᩃᩣᨿᨸᨭᩥᨠᩔᨶᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ, ᨾᩣᨶᨲ᩠ᨲᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ…  ᨾᩣᨶᨲ᩠ᨲᩣᩁᩉᩴ ᩋᨻ᩠ᨽᩮᨲᩥ, ᩋᨻ᩠ᨽᩣᨶᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ…  ᩋᨻ᩠ᨽᩣᨶᩣᩁᩉᩴ ᩏᨸᩈᨾ᩠ᨸᩣᨴᩮᨲᩥ, ᩏᨸᩈᨾ᩠ᨸᨴᩤᩁᩉᩴ ᩋᨻ᩠ᨽᩮᨲᩥ, ᨵᨾ᩠ᨾᨠᨾ᩠ᨾᩴ ᨶᩩ ᨡᩮᩣ ᨲᩴ, ᨽᨶ᩠ᨲᩮ, ᩅᩥᨶᨿᨠᨾ᩠ᨾᨶ᩺”ᨲᩥ? “ᩋᨵᨾ᩠ᨾᨠᨾ᩠ᨾᩴ ᨲᩴ, ᩏᨸᩣᩃᩥ, ᩋᩅᩥᨶᨿᨠᨾ᩠ᨾᩴ.
</Paragraph>

<Paragraph number="1834" book="vi-maha">
ᨿᩮᩣ ᨡᩮᩣ, ᩏᨸᩣᩃᩥ, ᩈᨾᨣ᩠ᨣᩮᩤ ᩈᩴᨥᩮᩣ ᩈᨲᩥᩅᩥᨶᨿᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ, ᩋᨾᩪᩊ᩠ᩉᩅᩥᨶᨿᩣᩁᩉᩔ ᩈᨲᩥᩅᩥᨶᨿᩴ ᨴᩮᨲᩥ, ᩑᩅᩴ ᨡᩮᩣ, ᩏᨸᩣᩃᩥ, ᩋᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩋᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩥ. ᨿᩮᩣ ᨡᩮᩣ, ᩏᨸᩣᩃᩥ, ᩈᨾᨣ᩠ᨣᩮᩤ ᩈᩴᨥᩮᩣ ᩋᨾᩪᩊ᩠ᩉᩅᩥᨶᨿᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ, ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ …ᨸᩮ…  ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ, ᨲᨩ᩠ᨩᨶᩦᨿᨠᨾ᩠ᨾᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ…  ᨲᨩ᩠ᨩᨶᩦᨿᨠᨾ᩠ᨾᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ, ᨶᩥᨿᩔᨠᨾ᩠ᨾᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨶᩥᨿᩔᨠᨾ᩠ᨾᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ, ᨸᨻ᩠ᨻᩣᨩᨶᩦᨿᨠᨾ᩠ᨾᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ…  ᨸᨻ᩠ᨻᩣᨩᨶᩦᨿᨠᨾ᩠ᨾᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ, ᨸᨭᩥᩈᩣᩁᨱᩦᨿᨠᨾ᩠ᨾᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨸᨭᩥᩈᩣᩁᨱᩦᨿᨠᨾ᩠ᨾᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ, ᩏᨠ᩠ᨡᩮᨸᨶᩦᨿᨠᨾ᩠ᨾᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ…  ᩏᨠ᩠ᨡᩮᨸᨶᩦᨿᨠᨾ᩠ᨾᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ, ᨸᩁᩥᩅᩤᩈᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᨸᩁᩥᩅᩤᩈᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ, ᨾᩪᩃᩣᨿᨸᨭᩥᨠᩔᨶᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ…  ᨾᩪᩃᩣᨿᨸᨭᩥᨠᩔᨶᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ, ᨾᩣᨶᨲ᩠ᨲᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ—  ᨾᩣᨶᨲ᩠ᨲᩣᩁᩉᩴ ᩋᨻ᩠ᨽᩮᨲᩥ, ᩋᨻ᩠ᨽᩣᨶᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ…  ᩋᨻ᩠ᨽᩣᨶᩣᩁᩉᩴ ᩏᨸᩈᨾ᩠ᨸᩣᨴᩮᨲᩥ, ᩏᨸᩈᨾ᩠ᨸᨴᩤᩁᩉᩴ ᩋᨻ᩠ᨽᩮᨲᩥ, ᩑᩅᩴ ᨡᩮᩣ, ᩏᨸᩣᩃᩥ, ᩋᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩋᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩦ”ᨲᩥ.
</Paragraph>

</Division>
<Division number="403" book="vi-maha">

<Paragraph number="1835" book="vi-maha">
“ᨿᩮᩣ ᨶᩩ ᨡᩮᩣ, ᨽᨶ᩠ᨲᩮ, ᩈᨾᨣ᩠ᨣᩮᩤ ᩈᩴᨥᩮᩣ ᩈᨲᩥᩅᩥᨶᨿᩣᩁᩉᩔ ᩈᨲᩥᩅᩥᨶᨿᩴ ᨴᩮᨲᩥ, ᩋᨾᩪᩊ᩠ᩉᩅᩥᨶᨿᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ, ᨵᨾ᩠ᨾᨠᨾ᩠ᨾᩴ ᨶᩩ ᨡᩮᩣ ᨲᩴ, ᨽᨶ᩠ᨲᩮ, ᩅᩥᨶᨿᨠᨾ᩠ᨾᨶ᩺”ᨲᩥ? “ᨵᨾ᩠ᨾᨠᨾ᩠ᨾᩴ ᨲᩴ, ᩏᨸᩣᩃᩥ, ᩅᩥᨶᨿᨠᨾ᩠ᨾᨶ᩺”ᨲᩥ. “ᨿᩮᩣ ᨶᩩ ᨡᩮᩣ, ᨽᨶ᩠ᨲᩮ, ᩈᨾᨣ᩠ᨣᩮᩤ ᩈᩴᨥᩮᩣ ᩋᨾᩪᩊ᩠ᩉᩅᩥᨶᨿᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ …ᨸᩮ…  ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᨲᨩ᩠ᨩᨶᩦᨿᨠᨾ᩠ᨾᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᨶᩥᨿᩔᨠᨾ᩠ᨾᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᨸᨻ᩠ᨻᩣᨩᨶᩦᨿᨠᨾ᩠ᨾᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᨸᨭᩥᩈᩣᩁᨱᩦᨿᨠᨾ᩠ᨾᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᩏᨠ᩠ᨡᩮᨸᨶᩦᨿᨠᨾ᩠ᨾᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᨸᩁᩥᩅᩤᩈᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ …ᨸᩮ…  ᨾᩪᩃᩣᨿᨸᨭᩥᨠᩔᨶᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ …ᨸᩮ…  ᨾᩣᨶᨲ᩠ᨲᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ …ᨸᩮ…  ᩋᨻ᩠ᨽᩣᨶᩣᩁᩉᩴ ᩋᨻ᩠ᨽᩮᨲᩥ, ᩏᨸᩈᨾ᩠ᨸᨴᩤᩁᩉᩴ ᩏᨸᩈᨾ᩠ᨸᩣᨴᩮᨲᩥ, ᨵᨾ᩠ᨾᨠᨾ᩠ᨾᩴ ᨶᩩ ᨡᩮᩣ ᨲᩴ, ᨽᨶ᩠ᨲᩮ, ᩅᩥᨶᨿᨠᨾ᩠ᨾᨶ᩺”ᨲᩥ? “ᨵᨾ᩠ᨾᨠᨾ᩠ᨾᩴ ᨲᩴ, ᩏᨸᩣᩃᩥ, ᩅᩥᨶᨿᨠᨾ᩠ᨾᩴ.
</Paragraph>

<Paragraph number="1836" book="vi-maha">
ᨿᩮᩣ ᨡᩮᩣ, ᩏᨸᩣᩃᩥ, ᩈᨾᨣ᩠ᨣᩮᩤ ᩈᩴᨥᩮᩣ ᩈᨲᩥᩅᩥᨶᨿᩣᩁᩉᩔ ᩈᨲᩥᩅᩥᨶᨿᩴ ᨴᩮᨲᩥ, ᩋᨾᩪᩊ᩠ᩉᩅᩥᨶᨿᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ, ᩑᩅᩴ ᨡᩮᩣ, ᩏᨸᩣᩃᩥ, ᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩋᨶᨲᩥᩈᩣᩁᩮᩣ ᩉᩮᩣᨲᩥ. ᨿᩮᩣ ᨡᩮᩣ, ᩏᨸᩣᩃᩥ, ᩈᨾᨣ᩠ᨣᩮᩤ ᩈᩴᨥᩮᩣ ᩋᨾᩪᩊ᩠ᩉᩅᩥᨶᨿᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ …ᨸᩮ…  ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᨲᨩ᩠ᨩᨶᩦᨿᨠᨾ᩠ᨾᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᨶᩥᨿᩔᨠᨾ᩠ᨾᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᨸᨻ᩠ᨻᩣᨩᨶᩦᨿᨠᨾ᩠ᨾᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᨸᨭᩥᩈᩣᩁᨱᩦᨿᨠᨾ᩠ᨾᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᩏᨠ᩠ᨡᩮᨸᨶᩦᨿᨠᨾ᩠ᨾᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᨸᩁᩥᩅᩤᩈᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ …ᨸᩮ…  ᨾᩪᩃᩣᨿᨸᨭᩥᨠᩔᨶᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ …ᨸᩮ…  ᨾᩣᨶᨲ᩠ᨲᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ …ᨸᩮ…  ᩋᨻ᩠ᨽᩣᨶᩣᩁᩉᩴ ᩋᨻ᩠ᨽᩮᨲᩥ, ᩏᨸᩈᨾ᩠ᨸᨴᩤᩁᩉᩴ ᩏᨸᩈᨾ᩠ᨸᩣᨴᩮᨲᩥ, ᩑᩅᩴ ᨡᩮᩣ, ᩏᨸᩣᩃᩥ, ᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩋᨶᨲᩥᩈᩣᩁᩮᩣ ᩉᩮᩣᨲᩦ”ᨲᩥ.
</Paragraph>

</Division>
<Division number="404" book="vi-maha">

<Paragraph number="1837" book="vi-maha">
ᩋᨳ ᨡᩮᩣ ᨽᨣᩅᩤ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨿᩮᩣ ᨡᩮᩣ, ᨽᩥᨠ᩠ᨡᩅᩮ, ᩈᨾᨣ᩠ᨣᩮᩤ ᩈᩴᨥᩮᩣ ᩈᨲᩥᩅᩥᨶᨿᩣᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ, ᩑᩅᩴ ᨡᩮᩣ, ᨽᩥᨠ᩠ᨡᩅᩮ, ᩋᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩋᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩥ. ᨿᩮᩣ ᨡᩮᩣ, ᨽᩥᨠ᩠ᨡᩅᩮ, ᩈᨾᨣ᩠ᨣᩮᩤ ᩈᩴᨥᩮᩣ ᩈᨲᩥᩅᩥᨶᨿᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᩈᨲᩥᩅᩥᨶᨿᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᩈᨲᩥᩅᩥᨶᨿᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ…  ᩈᨲᩥᩅᩥᨶᨿᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᩈᨲᩥᩅᩥᨶᨿᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ…  ᩈᨲᩥᩅᩥᨶᨿᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᩈᨲᩥᩅᩥᨶᨿᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ…  ᩈᨲᩥᩅᩥᨶᨿᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ…  ᩈᨲᩥᩅᩥᨶᨿᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ…  ᩈᨲᩥᩅᩥᨶᨿᩣᩁᩉᩴ ᩋᨻ᩠ᨽᩮᨲᩥ…  ᩈᨲᩥᩅᩥᨶᨿᩣᩁᩉᩴ ᩏᨸᩈᨾ᩠ᨸᩣᨴᩮᨲᩥ, ᩑᩅᩴ ᨡᩮᩣ, ᨽᩥᨠ᩠ᨡᩅᩮ, ᩋᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩋᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩥ.
</Paragraph>

</Division>
<Division number="405" book="vi-maha">

<Paragraph number="1838" book="vi-maha">
ᨿᩮᩣ ᨡᩮᩣ, ᨽᩥᨠ᩠ᨡᩅᩮ, ᩈᨾᨣ᩠ᨣᩮᩤ ᩈᩴᨥᩮᩣ ᩋᨾᩪᩊ᩠ᩉᩅᩥᨶᨿᩣᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ, ᩑᩅᩴ ᨡᩮᩣ, ᨽᩥᨠ᩠ᨡᩅᩮ, ᩋᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩋᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩥ. ᨿᩮᩣ ᨡᩮᩣ, ᨽᩥᨠ᩠ᨡᩅᩮ, ᩈᨾᨣ᩠ᨣᩮᩤ ᩈᩴᨥᩮᩣ ᩋᨾᩪᩊ᩠ᩉᩅᩥᨶᨿᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᩋᨾᩪᩊ᩠ᩉᩅᩥᨶᨿᩣᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩔ ᨸᩁᩥᩅᩤᩈᩴ ᨴᩮᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩔ ᨾᩣᨶᨲ᩠ᨲᩴ ᨴᩮᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩴ ᩋᨻ᩠ᨽᩮᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩴ ᩏᨸᩈᨾ᩠ᨸᩣᨴᩮᨲᩥ…  ᩋᨾᩪᩊ᩠ᩉᩅᩥᨶᨿᩣᩁᩉᩔ ᩈᨲᩥᩅᩥᨶᨿᩴ ᨴᩮᨲᩥ, ᩑᩅᩴ ᨡᩮᩣ, ᨽᩥᨠ᩠ᨡᩅᩮ, ᩋᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩋᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩥ.
</Paragraph>

</Division>
<Division number="406" book="vi-maha">

<Paragraph number="1839" book="vi-maha">
ᨿᩮᩣ ᨡᩮᩣ, ᨽᩥᨠ᩠ᨡᩅᩮ, ᩈᨾᨣ᩠ᨣᩮᩤ ᩈᩴᨥᩮᩣ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩣᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ …ᨸᩮ…  ᨲᨩ᩠ᨩᨶᩦᨿᨠᨾ᩠ᨾᩣᩁᩉᩔ…  ᨶᩥᨿᩔᨠᨾ᩠ᨾᩣᩁᩉᩔ…  ᨸᨻ᩠ᨻᩣᨩᨶᩦᨿᨠᨾ᩠ᨾᩣᩁᩉᩔ…  ᨸᨭᩥᩈᩣᩁᨱᩦᨿᨠᨾ᩠ᨾᩣᩁᩉᩔ…  ᩏᨠ᩠ᨡᩮᨸᨶᩦᨿᨠᨾ᩠ᨾᩣᩁᩉᩔ…  ᨸᩁᩥᩅᩤᩈᩣᩁᩉᩴ…  ᨾᩪᩃᩣᨿᨸᨭᩥᨠᩔᨶᩣᩁᩉᩔ…  ᨾᩣᨶᨲ᩠ᨲᩣᩁᩉᩴ…  ᩋᨻ᩠ᨽᩣᨶᩣᩁᩉᩴ…  ᩏᨸᩈᨾ᩠ᨸᨴᩤᩁᩉᩔ ᩈᨲᩥᩅᩥᨶᨿᩴ ᨴᩮᨲᩥ, ᩑᩅᩴ ᨡᩮᩣ, ᨽᩥᨠ᩠ᨡᩅᩮ, ᩋᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩋᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩥ. ᨿᩮᩣ ᨡᩮᩣ, ᨽᩥᨠ᩠ᨡᩅᩮ, ᩈᨾᨣ᩠ᨣᩮᩤ ᩈᩴᨥᩮᩣ ᩏᨸᩈᨾ᩠ᨸᨴᩤᩁᩉᩔ ᩋᨾᩪᩊ᩠ᩉᩅᩥᨶᨿᩴ ᨴᩮᨲᩥ …ᨸᩮ…  ᩏᨸᩈᨾ᩠ᨸᨴᩤᩁᩉᩔ ᨲᩔᨸᩣᨸᩥᨿᩈᩥᨠᩣᨠᨾ᩠ᨾᩴ ᨠᩁᩮᩣᨲᩥ…  ᩏᨸᩈᨾ᩠ᨸᨴᩤᩁᩉᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᩏᨸᩈᨾ᩠ᨸᨴᩤᩁᩉᩔ ᨶᩥᨿᩔᨠᨾ᩠ᨾᩴ ᨠᩁᩮᩣᨲᩥ…  ᩏᨸᩈᨾ᩠ᨸᨴᩤᩁᩉᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᩏᨸᩈᨾ᩠ᨸᨴᩤᩁᩉᩔ ᨸᨭᩥᩈᩣᩁᨱᩦᨿᨠᨾ᩠ᨾᩴ ᨠᩁᩮᩣᨲᩥ…  ᩏᨸᩈᨾ᩠ᨸᨴᩤᩁᩉᩔ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨠᩁᩮᩣᨲᩥ…  ᩏᨸᩈᨾ᩠ᨸᨴᩤᩁᩉᩔ ᨸᩁᩥᩅᩤᩈᩴ ᨴᩮᨲᩥ…  ᩏᨸᩈᨾ᩠ᨸᨴᩤᩁᩉᩴ ᨾᩪᩃᩣᨿ ᨸᨭᩥᨠᩔᨲᩥ…  ᩏᨸᩈᨾ᩠ᨸᨴᩤᩁᩉᩔ ᨾᩣᨶᨲ᩠ᨲᩴ ᨴᩮᨲᩥ…  ᩏᨸᩈᨾ᩠ᨸᨴᩤᩁᩉᩴ ᩋᨻ᩠ᨽᩮᨲᩥ, ᩑᩅᩴ ᨡᩮᩣ, ᨽᩥᨠ᩠ᨡᩅᩮ, ᩋᨵᨾ᩠ᨾᨠᨾ᩠ᨾᩴ ᩉᩮᩣᨲᩥ ᩋᩅᩥᨶᨿᨠᨾ᩠ᨾᩴ. ᩑᩅᨬ᩠ᨧ ᨸᨶ ᩈᩴᨥᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩦ”ᨲᩥ.

</Paragraph>
</Division>

<Paragraph number="1840" type="center" book="vi-maha">
ᩏᨸᩣᩃᩥᨸᩩᨧ᩠ᨨᩣᨽᩣᨱᩅᩤᩁᩮᩣ ᨶᩥᨭ᩠ᨮᩥᨲᩮᩣ ᨴᩩᨲᩥᨿᩮᩣ.
</Paragraph>