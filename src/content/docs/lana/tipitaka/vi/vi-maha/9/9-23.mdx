---
title: "9.23 ᨲᨩ᩠ᨩᨶᩦᨿᨠᨾ᩠ᨾᩅᩥᩅᩤᨴᨠᨳᩣ"
tableOfContents: false
sidebar:
  order: 16
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="429" book="vi-maha">

<Paragraph number="1875" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᨱ᩠ᨯᨶᨠᩣᩁᨠᩮᩣ ᩉᩮᩣᨲᩥ ᨠᩃᩉᨠᩣᩁᨠᩮᩣ ᩅᩥᩅᩤᨴᨠᩣᩁᨠᩮᩣ ᨽᩔᨠᩣᩁᨠᩮᩣ ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ. ᨲᨲᩕ ᨧᩮ ᨽᩥᨠ᩠ᨡᩪᨶᩴ ᩑᩅᩴ ᩉᩮᩣᨲᩥ—  ‘ᩋᨿᩴ ᨡᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᨽᨱ᩠ᨯᨶᨠᩣᩁᨠᩮᩣ …ᨸᩮ…  ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ. ᩉᨶ᩠ᨴᩔ ᨾᨿᩴ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨾᩣ’ᨲᩥ. ᨲᩮ ᨲᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨶ᩠ᨲᩥ—  ᩋᨵᨾ᩠ᨾᩮᨶ ᩅᨣ᩠ᨣᩤ. ᨲᨲᩕᨭ᩠ᨮᩮᩣ ᩈᩴᨥᩮᩣ ᩅᩥᩅᨴᨲᩥ—  ‘ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ, ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᩴ, ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ. ᨲᨲᩕ, ᨽᩥᨠ᩠ᨡᩅᩮ, ᨿᩮ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᨶ᩺’ᨲᩥ, ᨿᩮ ᨧ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ, ᩍᨾᩮ ᨲᨲ᩠ᨳ ᨽᩥᨠ᩠ᨡᩪ ᨵᨾ᩠ᨾᩅᩤᨴᩥᨶᩮᩣ.
</Paragraph>

</Division>
<Division number="430" book="vi-maha">

<Paragraph number="1876" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᨱ᩠ᨯᨶᨠᩣᩁᨠᩮᩣ ᩉᩮᩣᨲᩥ …ᨸᩮ…  ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ. ᨲᨲᩕ ᨧᩮ ᨽᩥᨠ᩠ᨡᩪᨶᩴ ᩑᩅᩴ ᩉᩮᩣᨲᩥ—  ‘ᩋᨿᩴ ᨡᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᨽᨱ᩠ᨯᨶᨠᩣᩁᨠᩮᩣ …ᨸᩮ…  ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ. ᩉᨶ᩠ᨴᩔ ᨾᨿᩴ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨾᩣ’ᨲᩥ. ᨲᩮ ᨲᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨶ᩠ᨲᩥ—  ᩋᨵᨾ᩠ᨾᩮᨶ ᩈᨾᨣ᩠ᨣᩤ. ᨲᨲᩕᨭ᩠ᨮᩮᩣ ᩈᩴᨥᩮᩣ ᩅᩥᩅᨴᨲᩥ—  ‘ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ, ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᩴ, ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ. ᨲᨲᩕ, ᨽᩥᨠ᩠ᨡᩅᩮ, ᨿᩮ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᨶ᩺’ᨲᩥ, ᨿᩮ ᨧ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ, ᩍᨾᩮ ᨲᨲ᩠ᨳ ᨽᩥᨠ᩠ᨡᩪ ᨵᨾ᩠ᨾᩅᩤᨴᩥᨶᩮᩣ.
</Paragraph>

</Division>
<Division number="431" book="vi-maha">

<Paragraph number="1877" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᨱ᩠ᨯᨶᨠᩣᩁᨠᩮᩣ ᩉᩮᩣᨲᩥ …ᨸᩮ…  ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ. ᨲᨲᩕ ᨧᩮ ᨽᩥᨠ᩠ᨡᩪᨶᩴ ᩑᩅᩴ ᩉᩮᩣᨲᩥ—  ‘ᩋᨿᩴ ᨡᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᨽᨱ᩠ᨯᨶᨠᩣᩁᨠᩮᩣ …ᨸᩮ…  ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ ᩉᨶ᩠ᨴᩔ ᨾᨿᩴ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨾᩣ’ᨲᩥ. ᨲᩮ ᨲᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨶ᩠ᨲᩥ—  ᨵᨾ᩠ᨾᩮᨶ ᩅᨣ᩠ᨣᩤ. ᨲᨲᩕᨭ᩠ᨮᩮᩣ ᩈᩴᨥᩮᩣ ᩅᩥᩅᨴᨲᩥ—  ‘ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ, ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᩴ, ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ. ᨲᨲᩕ, ᨽᩥᨠ᩠ᨡᩅᩮ, ᨿᩮ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᨶ᩺’ᨲᩥ, ᨿᩮ ᨧ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ, ᩍᨾᩮ ᨲᨲ᩠ᨳ ᨽᩥᨠ᩠ᨡᩪ ᨵᨾ᩠ᨾᩅᩤᨴᩥᨶᩮᩣ.
</Paragraph>

</Division>
<Division number="432" book="vi-maha">

<Paragraph number="1878" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᨱ᩠ᨯᨶᨠᩣᩁᨠᩮᩣ ᩉᩮᩣᨲᩥ …ᨸᩮ…  ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ. ᨲᨲᩕ ᨧᩮ ᨽᩥᨠ᩠ᨡᩪᨶᩴ ᩑᩅᩴ ᩉᩮᩣᨲᩥ—  ‘ᩋᨿᩴ ᨡᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᨽᨱ᩠ᨯᨶᨠᩣᩁᨠᩮᩣ …ᨸᩮ…  ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ. ᩉᨶ᩠ᨴᩔ ᨾᨿᩴ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨾᩣ’ᨲᩥ. ᨲᩮ ᨲᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨶ᩠ᨲᩥ—  ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᩤ. ᨲᨲᩕᨭ᩠ᨮᩮᩣ ᩈᩴᨥᩮᩣ ᩅᩥᩅᨴᨲᩥ—  ‘ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ, ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᩴ, ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ. ᨲᨲᩕ, ᨽᩥᨠ᩠ᨡᩅᩮ, ᨿᩮ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᨶ᩺’ᨲᩥ, ᨿᩮ ᨧ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ, ᩍᨾᩮ ᨲᨲ᩠ᨳ ᨽᩥᨠ᩠ᨡᩪ ᨵᨾ᩠ᨾᩅᩤᨴᩥᨶᩮᩣ.
</Paragraph>

</Division>
<Division number="433" book="vi-maha">

<Paragraph number="1879" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨽᨱ᩠ᨯᨶᨠᩣᩁᨠᩮᩣ ᩉᩮᩣᨲᩥ …ᨸᩮ…  ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ. ᨲᨲᩕ ᨧᩮ ᨽᩥᨠ᩠ᨡᩪᨶᩴ ᩑᩅᩴ ᩉᩮᩣᨲᩥ—  ‘ᩋᨿᩴ ᨡᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᨽᨱ᩠ᨯᨶᨠᩣᩁᨠᩮᩣ ᩉᩮᩣᨲᩥ …ᨸᩮ…  ᩈᩴᨥᩮ ᩋᨵᩥᨠᩁᨱᨠᩣᩁᨠᩮᩣ. ᩉᨶ᩠ᨴᩔ ᨾᨿᩴ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨾᩣ’ᨲᩥ. ᨲᩮ ᨲᩔ ᨲᨩ᩠ᨩᨶᩦᨿᨠᨾ᩠ᨾᩴ ᨠᩁᩮᩣᨶ᩠ᨲᩥ—  ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᩤ. ᨲᨲᩕᨭ᩠ᨮᩮᩣ ᩈᩴᨥᩮᩣ ᩅᩥᩅᨴᨲᩥ—  ‘ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ, ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᩴ, ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ. ᨲᨲᩕ, ᨽᩥᨠ᩠ᨡᩅᩮ, ᨿᩮ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᨶ᩺’ᨲᩥ, ᨿᩮ ᨧ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ, ᩍᨾᩮ ᨲᨲ᩠ᨳ ᨽᩥᨠ᩠ᨡᩪ ᨵᨾ᩠ᨾᩅᩤᨴᩥᨶᩮᩣ.
</Paragraph>
</Division>