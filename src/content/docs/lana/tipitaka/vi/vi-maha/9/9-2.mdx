---
title: "9.2 ᩋᨵᨾ᩠ᨾᩮᨶᩅᨣ᩠ᨣᩤᨴᩥᨠᨾ᩠ᨾᨠᨳᩣ"
tableOfContents: false
sidebar:
  order: 12
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="382" book="vi-maha">

<Paragraph number="1781" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨧᨾ᩠ᨸᩣᨿᩴ ᨽᩥᨠ᩠ᨡᩪ ᩑᩅᩁᩪᨸᩣᨶᩥ ᨠᨾ᩠ᨾᩣᨶᩥ ᨠᩁᩮᩣᨶ᩠ᨲᩥ—  ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ ᨠᩁᩮᩣᨶ᩠ᨲᩥ, ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ ᨠᩁᩮᩣᨶ᩠ᨲᩥ; ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ ᨠᩁᩮᩣᨶ᩠ᨲᩥ, ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᨠᨾ᩠ᨾᩴ ᨠᩁᩮᩣᨶ᩠ᨲᩥ; ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᩴ ᨠᩁᩮᩣᨶ᩠ᨲᩥ; ᩑᨠᩮᩣᨸᩥ ᩑᨠᩴ ᩏᨠ᩠ᨡᩥᨸᨲᩥ, ᩑᨠᩮᩣᨸᩥ ᨴ᩠ᩅᩮ ᩏᨠ᩠ᨡᩥᨸᨲᩥ, ᩑᨠᩮᩣᨸᩥ ᩈᨾ᩠ᨻᩉᩩᩃᩮ ᩏᨠ᩠ᨡᩥᨸᨲᩥ, ᩑᨠᩮᩣᨸᩥ ᩈᩴᨥᩴ ᩏᨠ᩠ᨡᩥᨸᨲᩥ; ᨴ᩠ᩅᩮᨸᩥ ᩑᨠᩴ ᩏᨠ᩠ᨡᩥᨸᨶ᩠ᨲᩥ, ᨴ᩠ᩅᩮᨸᩥ ᨴ᩠ᩅᩮ ᩏᨠ᩠ᨡᩥᨸᨶ᩠ᨲᩥ, ᨴ᩠ᩅᩮᨸᩥ ᩈᨾ᩠ᨻᩉᩩᩃᩮ ᩏᨠ᩠ᨡᩥᨸᨶ᩠ᨲᩥ, ᨴ᩠ᩅᩮᨸᩥ ᩈᩴᨥᩴ ᩏᨠ᩠ᨡᩥᨸᨶ᩠ᨲᩥ; ᩈᨾ᩠ᨻᩉᩩᩃᩣᨸᩥ ᩑᨠᩴ ᩏᨠ᩠ᨡᩥᨸᨶ᩠ᨲᩥ; ᩈᨾ᩠ᨻᩉᩩᩃᩣᨸᩥ ᨴ᩠ᩅᩮ ᩏᨠ᩠ᨡᩥᨸᨶ᩠ᨲᩥ, ᩈᨾ᩠ᨻᩉᩩᩃᩣᨸᩥ ᩈᨾ᩠ᨻᩉᩩᩃᩮ ᩏᨠ᩠ᨡᩥᨸᨶ᩠ᨲᩥ, ᩈᨾ᩠ᨻᩉᩩᩃᩣᨸᩥ ᩈᩴᨥᩴ ᩏᨠ᩠ᨡᩥᨸᨶ᩠ᨲᩥ; ᩈᩴᨥᩮᩣᨸᩥ ᩈᩴᨥᩴ ᩏᨠ᩠ᨡᩥᨸᨲᩥ.
</Paragraph>

<Paragraph number="1782" book="vi-maha">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨧᨾ᩠ᨸᩣᨿᩴ ᨽᩥᨠ᩠ᨡᩪ ᩑᩅᩁᩪᨸᩣᨶᩥ ᨠᨾ᩠ᨾᩣᨶᩥ ᨠᩁᩥᩔᨶ᩠ᨲᩥ—  ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ ᨠᩁᩥᩔᨶ᩠ᨲᩥ, ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ ᨠᩁᩥᩔᨶ᩠ᨲᩥ, ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ ᨠᩁᩥᩔᨶ᩠ᨲᩥ, ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᨠᨾ᩠ᨾᩴ ᨠᩁᩥᩔᨶ᩠ᨲᩥ, ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᩴ ᨠᩁᩥᩔᨶ᩠ᨲᩥ, ᩑᨠᩮᩣᨸᩥ ᩑᨠᩴ ᩏᨠ᩠ᨡᩥᨸᩥᩔᨲᩥ, ᩑᨠᩮᩣᨸᩥ ᨴ᩠ᩅᩮ ᩏᨠ᩠ᨡᩥᨸᩥᩔᨲᩥ, ᩑᨠᩮᩣᨸᩥ ᩈᨾ᩠ᨻᩉᩩᩃᩮ ᩏᨠ᩠ᨡᩥᨸᩥᩔᨲᩥ, ᩑᨠᩮᩣᨸᩥ ᩈᩴᨥᩴ ᩏᨠ᩠ᨡᩥᨸᩥᩔᨲᩥ, ᨴ᩠ᩅᩮᨸᩥ ᩑᨠᩴ ᩏᨠ᩠ᨡᩥᨸᩥᩔᨶ᩠ᨲᩥ, ᨴ᩠ᩅᩮᨸᩥ ᨴ᩠ᩅᩮ ᩏᨠ᩠ᨡᩥᨸᩥᩔᨶ᩠ᨲᩥ, ᨴ᩠ᩅᩮᨸᩥ ᩈᨾ᩠ᨻᩉᩩᩃᩮ ᩏᨠ᩠ᨡᩥᨸᩥᩔᨶ᩠ᨲᩥ, ᨴ᩠ᩅᩮᨸᩥ ᩈᩴᨥᩴ ᩏᨠ᩠ᨡᩥᨸᩥᩔᨶ᩠ᨲᩥ, ᩈᨾ᩠ᨻᩉᩩᩃᩣᨸᩥ ᩑᨠᩴ ᩏᨠ᩠ᨡᩥᨸᩥᩔᨶ᩠ᨲᩥ, ᩈᨾ᩠ᨻᩉᩩᩃᩣᨸᩥ ᨴ᩠ᩅᩮ ᩏᨠ᩠ᨡᩥᨸᩥᩔᨶ᩠ᨲᩥ, ᩈᨾ᩠ᨻᩉᩩᩃᩣᨸᩥ ᩈᨾ᩠ᨻᩉᩩᩃᩮ ᩏᨠ᩠ᨡᩥᨸᩥᩔᨶ᩠ᨲᩥ, ᩈᨾ᩠ᨻᩉᩩᩃᩣᨸᩥ ᩈᩴᨥᩴ ᩏᨠ᩠ᨡᩥᨸᩥᩔᨶ᩠ᨲᩥ, ᩈᩴᨥᩮᩣᨸᩥ ᩈᩴᨥᩴ ᩏᨠ᩠ᨡᩥᨸᩥᩔᨲᩦ”ᨲᩥ.
</Paragraph>

<Paragraph number="1783" book="vi-maha">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨧᨾ᩠ᨸᩣᨿᩴ ᨽᩥᨠ᩠ᨡᩪ ᩑᩅᩁᩪᨸᩣᨶᩥ ᨠᨾ᩠ᨾᩣᨶᩥ ᨠᩁᩮᩣᨶ᩠ᨲᩥ—  ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ ᨠᩁᩮᩣᨶ᩠ᨲᩥ …ᨸᩮ…  ᩈᩴᨥᩮᩣᨸᩥ ᩈᩴᨥᩴ ᩏᨠ᩠ᨡᩥᨸᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ—  “ᩋᨶᨶᩩᨧ᩠ᨨᩅᩥᨠᩴ, ᨽᩥᨠ᩠ᨡᩅᩮ, ᨲᩮᩈᩴ ᨾᩮᩣᨥᨸᩩᩁᩥᩈᩣᨶᩴ ᩋᨶᨶᩩᩃᩮᩣᨾᩥᨠᩴ ᩋᨸ᩠ᨸᨲᩥᩁᩪᨸᩴ ᩋᩔᩣᨾᨱᨠᩴ ᩋᨠᨸ᩠ᨸᩥᨿᩴ ᩋᨠᩁᨱᩦᨿᩴ. ᨠᨳᨬ᩠ᩉᩥ ᨶᩣᨾ ᨲᩮ, ᨽᩥᨠ᩠ᨡᩅᩮ, ᨾᩮᩣᨥᨸᩩᩁᩥᩈᩣ ᩑᩅᩁᩪᨸᩣᨶᩥ ᨠᨾ᩠ᨾᩣᨶᩥ ᨠᩁᩥᩔᨶ᩠ᨲᩥ—  ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ ᨠᩁᩥᩔᨶ᩠ᨲᩥ …ᨸᩮ…  ᩈᩴᨥᩮᩣᨸᩥ ᩈᩴᨥᩴ ᩏᨠ᩠ᨡᩥᨸᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩅᩥᨣᩁᩉᩥᨲ᩠ᩅᩣ …ᨸᩮ…  ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—
</Paragraph>

</Division>
<Division number="383" book="vi-maha">

<Paragraph number="1784" book="vi-maha">
“ᩋᨵᨾ᩠ᨾᩮᨶ ᨧᩮ, ᨽᩥᨠ᩠ᨡᩅᩮ, ᩅᨣ᩠ᨣᨠᨾ᩠ᨾᩴ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ, ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ, ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ; ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᨠᨾ᩠ᨾᩴ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᩴ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ; ᩑᨠᩮᩣᨸᩥ ᩑᨠᩴ ᩏᨠ᩠ᨡᩥᨸᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ, ᩑᨠᩮᩣᨸᩥ ᨴ᩠ᩅᩮ ᩏᨠ᩠ᨡᩥᨸᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ, ᩑᨠᩮᩣᨸᩥ ᩈᨾ᩠ᨻᩉᩩᩃᩮ ᩏᨠ᩠ᨡᩥᨸᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ, ᩑᨠᩮᩣᨸᩥ ᩈᩴᨥᩴ ᩏᨠ᩠ᨡᩥᨸᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ; ᨴ᩠ᩅᩮᨸᩥ ᩑᨠᩴ ᩏᨠ᩠ᨡᩥᨸᨶ᩠ᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ, ᨴ᩠ᩅᩮᨸᩥ ᨴ᩠ᩅᩮ ᩏᨠ᩠ᨡᩥᨸᨶ᩠ᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ, ᨴ᩠ᩅᩮᨸᩥ ᩈᨾ᩠ᨻᩉᩩᩃᩮ ᩏᨠ᩠ᨡᩥᨸᨶ᩠ᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ, ᨴ᩠ᩅᩮᨸᩥ ᩈᩴᨥᩴ ᩏᨠ᩠ᨡᩥᨸᨶ᩠ᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ; ᩈᨾ᩠ᨻᩉᩩᩃᩣᨸᩥ ᩑᨠᩴ ᩏᨠ᩠ᨡᩥᨸᨶ᩠ᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ, ᩈᨾ᩠ᨻᩉᩩᩃᩣᨸᩥ ᨴ᩠ᩅᩮ ᩏᨠ᩠ᨡᩥᨸᨶ᩠ᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ, ᩈᨾ᩠ᨻᩉᩩᩃᩣᨸᩥ ᩈᨾ᩠ᨻᩉᩩᩃᩮ ᩏᨠ᩠ᨡᩥᨸᨶ᩠ᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ, ᩈᨾ᩠ᨻᩉᩩᩃᩣᨸᩥ ᩈᩴᨥᩴ ᩏᨠ᩠ᨡᩥᨸᨶ᩠ᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ; ᩈᩴᨥᩮᩣᨸᩥ ᩈᩴᨥᩴ ᩏᨠ᩠ᨡᩥᨸᨲᩥ ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ.
</Paragraph>

</Division>
<Division number="384" book="vi-maha">

<Paragraph number="1785" book="vi-maha">
ᨧᨲ᩠ᨲᩣᩁᩥᨾᩣᨶᩥ, ᨽᩥᨠ᩠ᨡᩅᩮ, ᨠᨾ᩠ᨾᩣᨶᩥ—  ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ, ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ. ᨲᨲᩕ, ᨽᩥᨠ᩠ᨡᩅᩮ, ᨿᨴᩥᨴᩴ ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᩍᨴᩴ, ᨽᩥᨠ᩠ᨡᩅᩮ, ᨠᨾ᩠ᨾᩴ ᩋᨵᨾ᩠ᨾᨲ᩠ᨲᩣ ᩅᨣ᩠ᨣᨲ᩠ᨲᩣ ᨠᩩᨸ᩠ᨸᩴ ᩋᨭ᩠ᨮᩣᨶᩣᩁᩉᩴ; ᨶ, ᨽᩥᨠ᩠ᨡᩅᩮ, ᩑᩅᩁᩪᨸᩴ ᨠᨾ᩠ᨾᩴ ᨠᩣᨲᨻ᩠ᨻᩴ, ᨶ ᨧ ᨾᨿᩣ ᩑᩅᩁᩪᨸᩴ ᨠᨾ᩠ᨾᩴ ᩋᨶᩩᨬ᩠ᨬᩣᨲᩴ. ᨲᨲᩕ, ᨽᩥᨠ᩠ᨡᩅᩮ, ᨿᨴᩥᨴᩴ ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ, ᩍᨴᩴ, ᨽᩥᨠ᩠ᨡᩅᩮ, ᨠᨾ᩠ᨾᩴ ᩋᨵᨾ᩠ᨾᨲ᩠ᨲᩣ ᨠᩩᨸ᩠ᨸᩴ ᩋᨭ᩠ᨮᩣᨶᩣᩁᩉᩴ; ᨶ, ᨽᩥᨠ᩠ᨡᩅᩮ, ᩑᩅᩁᩪᨸᩴ ᨠᨾ᩠ᨾᩴ ᨠᩣᨲᨻ᩠ᨻᩴ, ᨶ ᨧ ᨾᨿᩣ ᩑᩅᩁᩪᨸᩴ ᨠᨾ᩠ᨾᩴ ᩋᨶᩩᨬ᩠ᨬᩣᨲᩴ. ᨲᨲᩕ, ᨽᩥᨠ᩠ᨡᩅᩮ, ᨿᨴᩥᨴᩴ ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᩍᨴᩴ, ᨽᩥᨠ᩠ᨡᩅᩮ, ᨠᨾ᩠ᨾᩴ ᩅᨣ᩠ᨣᨲ᩠ᨲᩣ ᨠᩩᨸ᩠ᨸᩴ ᩋᨭ᩠ᨮᩣᨶᩣᩁᩉᩴ; ᨶ, ᨽᩥᨠ᩠ᨡᩅᩮ, ᩑᩅᩁᩪᨸᩴ ᨠᨾ᩠ᨾᩴ ᨠᩣᨲᨻ᩠ᨻᩴ, ᨶ ᨧ ᨾᨿᩣ ᩑᩅᩁᩪᨸᩴ ᨠᨾ᩠ᨾᩴ ᩋᨶᩩᨬ᩠ᨬᩣᨲᩴ. ᨲᨲᩕ, ᨽᩥᨠ᩠ᨡᩅᩮ, ᨿᨴᩥᨴᩴ ᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ, ᩍᨴᩴ, ᨽᩥᨠ᩠ᨡᩅᩮ, ᨠᨾ᩠ᨾᩴ ᨵᨾ᩠ᨾᨲ᩠ᨲᩣ ᩈᨾᨣ᩠ᨣᨲ᩠ᨲᩣ ᩋᨠᩩᨸ᩠ᨸᩴ ᨮᩣᨶᩣᩁᩉᩴ; ᩑᩅᩁᩪᨸᩴ, ᨽᩥᨠ᩠ᨡᩅᩮ, ᨠᨾ᩠ᨾᩴ ᨠᩣᨲᨻ᩠ᨻᩴ, ᩑᩅᩁᩪᨸᨬ᩠ᨧ ᨾᨿᩣ ᨠᨾ᩠ᨾᩴ ᩋᨶᩩᨬ᩠ᨬᩣᨲᩴ. ᨲᩈ᩠ᨾᩣᨲᩥᩉ, ᨽᩥᨠ᩠ᨡᩅᩮ, ᩑᩅᩁᩪᨸᩴ ᨠᨾ᩠ᨾᩴ ᨠᩁᩥᩔᩣᨾ ᨿᨴᩥᨴᩴ ᨵᨾ᩠ᨾᩮᨶ ᩈᨾᨣ᩠ᨣᨶ᩠ᨲᩥ—  ᩑᩅᨬ᩠ᩉᩥ ᩅᩮᩤ, ᨽᩥᨠ᩠ᨡᩅᩮ, ᩈᩥᨠ᩠ᨡᩥᨲᨻ᩠ᨻᨶ᩺”ᨲᩥ.
</Paragraph>
</Division>