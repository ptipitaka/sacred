---
title: "9.18 ᨸᨻ᩠ᨻᩣᨩᨶᩦᨿᨠᨾ᩠ᨾᨸᨭᩥᨸ᩠ᨸᩔᨴ᩠ᨵᩥᨠᨳᩣ"
tableOfContents: false
sidebar:
  order: 10
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="424" book="vi-maha">

<Paragraph number="1865" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩈᩴᨥᩮᨶ ᨸᨻ᩠ᨻᩣᨩᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᨸᨻ᩠ᨻᩣᨩᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᨲᨲᩕ ᨧᩮ ᨽᩥᨠ᩠ᨡᩪᨶᩴ ᩑᩅᩴ ᩉᩮᩣᨲᩥ—  ‘ᩋᨿᩴ ᨡᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩈᩴᨥᩮᨶ ᨸᨻ᩠ᨻᩣᨩᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᨸᨻ᩠ᨻᩣᨩᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᩉᨶ᩠ᨴᩔ ᨾᨿᩴ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨾᩣ’ᨲᩥ. ᨲᩮ ᨲᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨶ᩠ᨲᩥ—  ᩋᨵᨾ᩠ᨾᩮᨶ ᩅᨣ᩠ᨣᩤ. ᩈᩮᩣ ᨲᨾ᩠ᩉᩣ ᩋᩣᩅᩤᩈᩣ ᩋᨬ᩠ᨬᩴ ᩋᩣᩅᩤᩈᩴ ᨣᨧ᩠ᨨᨲᩥ. ᨲᨲ᩠ᨳᨸᩥ ᨽᩥᨠ᩠ᨡᩪᨶᩴ ᩑᩅᩴ ᩉᩮᩣᨲᩥ—  ‘ᩍᨾᩔ ᨡᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩᨶᩮᩣ ᩈᩴᨥᩮᨶ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨴ᩠ᨵᩴ ᩋᨵᨾ᩠ᨾᩮᨶ ᩅᨣ᩠ᨣᩮᩉᩥ. ᩉᨶ᩠ᨴᩔ ᨾᨿᩴ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨾᩣ’ᨲᩥ. ᨲᩮ ᨲᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨶ᩠ᨲᩥ—  ᩋᨵᨾ᩠ᨾᩮᨶ ᩈᨾᨣ᩠ᨣᩤ …ᨸᩮ…  ᨵᨾ᩠ᨾᩮᨶ ᩅᨣ᩠ᨣᩤ…  ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᩤ…  ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᩤ …ᨸᩮ… .

</Paragraph>
</Division>

<Paragraph number="1866" type="center" book="vi-maha">
ᨧᨠ᩠ᨠᩴ ᨠᩣᨲᨻ᩠ᨻᩴ.
</Paragraph>