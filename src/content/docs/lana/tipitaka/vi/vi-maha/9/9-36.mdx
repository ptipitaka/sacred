---
title: "9.36 ᩋᨸ᩠ᨸᨭᩥᨶᩥᩔᨣ᩠ᨣᩮᩏᨠ᩠ᨡᩮᨸᨶᩦᨿᨠᨾ᩠ᨾᨸᨭᩥᨸ᩠ᨸᩔᨴ᩠ᨵᩥᨠᨳᩣ"
tableOfContents: false
sidebar:
  order: 30
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="450" book="vi-maha">

<Paragraph number="1896" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩈᩴᨥᩮᨶ ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩮᨸᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᨲᨲᩕ ᨧᩮ ᨽᩥᨠ᩠ᨡᩪᨶᩴ ᩑᩅᩴ ᩉᩮᩣᨲᩥ—  ‘ᩋᨿᩴ ᨡᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᩈᩴᨥᩮᨶ ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩮᨸᨶᩦᨿᨠᨾ᩠ᨾᨠᨲᩮᩣ ᩈᨾ᩠ᨾᩣ ᩅᨲ᩠ᨲᨲᩥ, ᩃᩮᩣᨾᩴ ᨸᩣᨲᩮᨲᩥ, ᨶᩮᨲ᩠ᨳᩣᩁᩴ ᩅᨲ᩠ᨲᨲᩥ, ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩮᨸᨶᩦᨿᩔ ᨠᨾ᩠ᨾᩔ ᨸᨭᩥᨸ᩠ᨸᩔᨴ᩠ᨵᩥᩴ ᨿᩣᨧᨲᩥ. ᩉᨶ᩠ᨴᩔ ᨾᨿᩴ ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨾᩣ’ᨲᩥ. ᨲᩮ ᨲᩔ ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩮᨸᨶᩦᨿᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨶ᩠ᨲᩥ—  ᩋᨵᨾ᩠ᨾᩮᨶ ᩅᨣ᩠ᨣᩤ …ᨸᩮ…  ᩋᨵᨾ᩠ᨾᩮᨶ ᩈᨾᨣ᩠ᨣᩤ…  ᨵᨾ᩠ᨾᩮᨶ ᩅᨣ᩠ᨣᩤ…  ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᩤ…  ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᩤ. ᨲᨲᩕᨭ᩠ᨮᩮᩣ ᩈᩴᨥᩮᩣ ᩅᩥᩅᨴᨲᩥ—  ‘ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ, ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᩴ, ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ. ᨲᨲᩕ, ᨽᩥᨠ᩠ᨡᩅᩮ, ᨿᩮ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᨶ᩺’ᨲᩥ, ᨿᩮ ᨧ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ, ᩍᨾᩮ ᨲᨲ᩠ᨳ ᨽᩥᨠ᩠ᨡᩪ ᨵᨾ᩠ᨾᩅᩤᨴᩥᨶᩮᩣ. ᩍᨾᩮᨸᩥ ᨸᨬ᩠ᨧ ᩅᩤᩁᩣ ᩈᩴᨡᩥᨲ᩠ᨲᩣ”.

</Paragraph>
</Division>

<Paragraph number="1897" type="center" book="vi-maha">
ᨧᨾ᩠ᨸᩮᨿ᩠ᨿᨠ᩠ᨡᨶ᩠ᨵᨠᩮᩣ ᨶᩅᨾᩮᩣ.



</Paragraph>

<Paragraph number="1898" type="center" book="vi-maha">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1899" type="verses" book="vi-maha">
_ᨧᨾ᩠ᨸᩣᨿᩴ ᨽᨣᩅᩤ ᩋᩣᩈᩥ,_  
_ᩅᨲ᩠ᨳᩩ ᩅᩤᩈᨽᨣᩤᨾᨠᩮ;_  
_ᩋᩣᨣᨶ᩠ᨲᩩᨠᩣᨶᨾᩩᩔᩩᨠ᩠ᨠᩴ,_  
_ᩋᨠᩣᩈᩥ ᩍᨧ᩠ᨨᩥᨲᨻ᩠ᨻᨠᩮ._  

</Paragraph>

<Paragraph number="1900" book="vi-maha">
_ᨸᨠᨲᨬ᩠ᨬᩩᨶᩮᩣᨲᩥ ᨬᨲ᩠ᩅᩣ,_  
ᩏᩔᩩᨠ᩠ᨠᩴ ᨶ ᨠᩁᩦ ᨲᨴᩤ;_  
ᩏᨠ᩠ᨡᩥᨲ᩠ᨲᩮᩣ ᨶ ᨠᩁᩮᩣᨲᩦᨲᩥ,_  
_ᩈᩣᨣᨾᩣ ᨩᩥᨶᩈᨶ᩠ᨲᩥᨠᩮ._  

</Paragraph>

<Paragraph number="1901" type="verses" book="vi-maha">
_ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ,_  
_ᩈᨾᨣ᩠ᨣᩴ ᩋᨵᨾ᩠ᨾᩮᨶ ᨧ;_  
_ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᨬ᩠ᨧ,_  
_ᨸᨲᩥᩁᩪᨸᨠᩮᨶ ᩅᨣ᩠ᨣᩥᨠᩴ._  

</Paragraph>

<Paragraph number="1902" type="verses" book="vi-maha">
_ᨸᨲᩥᩁᩪᨸᨠᩮᨶ ᩈᨾᨣ᩠ᨣᩴ,_  
_ᩑᨠᩮᩣ ᩏᨠ᩠ᨡᩥᨸᨲᩮᨠᨠᩴ;_  
_ᩑᨠᩮᩣ ᨧ ᨴ᩠ᩅᩮ ᩈᨾ᩠ᨻᩉᩩᩃᩮ,_  
_ᩈᩴᨥᩴ ᩏᨠ᩠ᨡᩥᨸᨲᩮᨠᨠᩮᩣ._  

</Paragraph>

<Paragraph number="1903" type="verses" book="vi-maha">
_ᨴᩩᩅᩮᨸᩥ ᩈᨾ᩠ᨻᩉᩩᩃᩣᨸᩥ,_  
_ᩈᩴᨥᩮᩣ ᩈᩴᨥᨬ᩠ᨧ ᩏᨠ᩠ᨡᩥᨸᩥ;_  
_ᩈᨻ᩠ᨻᨬ᩠ᨬᩩᨸᩅᩁᩮᩣ ᩈᩩᨲ᩠ᩅᩣ,_  
_ᩋᨵᨾ᩠ᨾᨶ᩠ᨲᩥ ᨸᨭᩥᨠ᩠ᨡᩥᨸᩥ._  

</Paragraph>

<Paragraph number="1904" type="verses" book="vi-maha">
_ᨬᨲ᩠ᨲᩥᩅᩥᨸᨶ᩠ᨶᩴ ᨿᩴ ᨠᨾ᩠ᨾᩴ,_  
_ᩈᨾ᩠ᨸᨶ᩠ᨶᩴ ᩋᨶᩩᩈᩣᩅᨶᩴ;_  
_ᩋᨶᩩᩔᩣᩅᨶᩅᩥᨸᨶ᩠ᨶᩴ,_  
_ᩈᨾ᩠ᨸᨶ᩠ᨶᩴ ᨬᨲ᩠ᨲᩥᨿᩣ ᨧ ᨿᩴ._  

</Paragraph>

<Paragraph number="1905" type="verses" book="vi-maha">
ᩏᨽᨿᩮᨶ ᩅᩥᨸᨶ᩠ᨶᨬ᩠ᨧ,_  
_ᩋᨬ᩠ᨬᨲᩕ ᨵᨾ᩠ᨾᨾᩮᩅ ᨧ;_  
_ᩅᩥᨶᨿᩣ ᩈᨲ᩠ᨳᩩ ᨸᨭᩥᨠᩩᨭ᩠ᨮᩴ,_  
_ᨠᩩᨸ᩠ᨸᩴ ᩋᨭ᩠ᨮᩣᨶᩣᩁᩉᩥᨠᩴ._  

</Paragraph>

<Paragraph number="1906" type="verses" book="vi-maha">
_ᩋᨵᨾ᩠ᨾᩅᨣ᩠ᨣᩴ ᩈᨾᨣ᩠ᨣᩴ,_  
_ᨵᨾ᩠ᨾ ᨸᨲᩥᩁᩪᨸᩣᨶᩥ ᨿᩮ ᨴᩩᩅᩮ;_  
_ᨵᨾ᩠ᨾᩮᨶᩮᩅ ᨧ ᩈᩣᨾᨣ᩠ᨣᩥᩴ,_  
_ᩋᨶᩩᨬ᩠ᨬᩣᩈᩥ ᨲᨳᩣᨣᨲᩮᩣ._  

</Paragraph>

<Paragraph number="1907" type="verses" book="vi-maha">
_ᨧᨲᩩᩅᨣ᩠ᨣᩮᩤ ᨸᨬ᩠ᨧᩅᨣ᩠ᨣᩮᩤ,_  
_ᨴᩈᩅᨣ᩠ᨣᩮᩤ ᨧ ᩅᩦᩈᨲᩥ;_  
_ᨸᩁᩮᩣᩅᩦᩈᨲᩥᩅᨣ᩠ᨣᩮᩤ ᨧ,_  
_ᩈᩴᨥᩮᩣ ᨸᨬ᩠ᨧᩅᩥᨵᩮᩤ ᨲᨳᩣ._  

</Paragraph>

<Paragraph number="1908" type="verses" book="vi-maha">
_ᨮᨸᩮᨲ᩠ᩅᩣ ᩏᨸᩈᨾ᩠ᨸᨴᩴ,_  
_ᨿᨬ᩠ᨧ ᨠᨾ᩠ᨾᩴ ᨸᩅᩤᩁᨱᩴ;_  
_ᩋᨻ᩠ᨽᩣᨶᨠᨾ᩠ᨾᩮᨶ ᩈᩉ,_  
_ᨧᨲᩩᩅᨣ᩠ᨣᩮᩉᩥ ᨠᨾ᩠ᨾᩥᨠᩮᩣ._  

</Paragraph>

<Paragraph number="1909" type="verses" book="vi-maha">
_ᨴᩩᩅᩮ ᨠᨾ᩠ᨾᩮ ᨮᨸᩮᨲ᩠ᩅᩣᨶ,_  
_ᨾᨩ᩠ᨫᨴᩮᩈᩪᨸᩈᨾ᩠ᨸᨴᩴ;_  
_ᩋᨻ᩠ᨽᩣᨶᩴ ᨸᨬ᩠ᨧᩅᨣ᩠ᨣᩥᨠᩮᩣ,_  
_ᩈᨻ᩠ᨻᨠᨾ᩠ᨾᩮᩈᩩ ᨠᨾ᩠ᨾᩥᨠᩮᩣ._  

</Paragraph>

<Paragraph number="1910" type="verses" book="vi-maha">
_ᩋᨻ᩠ᨽᩣᨶᩮᨠᩴ ᨮᨸᩮᨲ᩠ᩅᩣᨶ,_  
_ᨿᩮ ᨽᩥᨠ᩠ᨡᩪ ᨴᩈᩅᨣ᩠ᨣᩥᨠᩣ;_  
_ᩈᨻ᩠ᨻᨠᨾ᩠ᨾᨠᩁᩮᩣ ᩈᩴᨥᩮᩣ,_  
_ᩅᩦᩈᩮᩣ ᩈᨻ᩠ᨻᨲ᩠ᨳ ᨠᨾ᩠ᨾᩥᨠᩮᩣ._  

</Paragraph>

<Paragraph number="1911" type="verses" book="vi-maha">
_ᨽᩥᨠ᩠ᨡᩩᨶᩦ ᩈᩥᨠ᩠ᨡᨾᩣᨶᩣ ᨧ,_  
_ᩈᩣᨾᨱᩮᩁᩮᩣ ᩈᩣᨾᨱᩮᩁᩦ;_  
_ᨸᨧ᩠ᨧᨠ᩠ᨡᩣᨲᨶ᩠ᨲᩥᨾᩅᨲ᩠ᨳᩪ,_  
ᩏᨠ᩠ᨡᩥᨲ᩠ᨲᩣᨸᨲ᩠ᨲᩥᨴᩔᨶᩮ._  

</Paragraph>

<Paragraph number="1912" type="verses" book="vi-maha">
_ᩋᨸ᩠ᨸᨭᩥᨠᨾ᩠ᨾᩮ ᨴᩥᨭ᩠ᨮᩥᨿᩣ,_  
_ᨸᨱ᩠ᨯᨠᩮᩣ ᨳᩮᨿ᩠ᨿᩈᩴᩅᩤᩈᨠᩴ;_  
_ᨲᩥᨲ᩠ᨳᩥᨿᩣ ᨲᩥᩁᨧ᩠ᨨᩣᨶᨣᨲᩴ,_  
_ᨾᩣᨲᩩ ᨸᩥᨲᩩ ᨧ ᨥᩣᨲᨠᩴ._  

</Paragraph>

<Paragraph number="1913" type="verses" book="vi-maha">
_ᩋᩁᩉᩴ ᨽᩥᨠ᩠ᨡᩩᨶᩦᨴᩪᩈᩥ,_  
_ᨽᩮᨴᨠᩴ ᩃᩮᩣᩉᩥᨲᩩᨸ᩠ᨸᩣᨴᩴ;_  
_ᨻ᩠ᨿᨬ᩠ᨩᨶᩴ ᨶᩣᨶᩣᩈᩴᩅᩤᩈᩴ,_  
_ᨶᩣᨶᩣᩈᩦᨾᩣᨿ ᩍᨴ᩠ᨵᩥᨿᩣ._  

</Paragraph>

<Paragraph number="1914" type="verses" book="vi-maha">
_ᨿᩔ ᩈᩴᨥᩮᩣ ᨠᩁᩮ ᨠᨾ᩠ᨾᩴ,_  
_ᩉᩮᩣᨶ᩠ᨲᩮᨲᩮ ᨧᨲᩩᩅᩦᩈᨲᩥ;_  
_ᩈᨾ᩠ᨻᩩᨴ᩠ᨵᩮᨶ ᨸᨭᩥᨠ᩠ᨡᩥᨲ᩠ᨲᩣ,_  
_ᨶ ᩉᩮᨲᩮ ᨣᨱᨸᩪᩁᨠᩣ._  

</Paragraph>

<Paragraph number="1915" type="verses" book="vi-maha">
_ᨸᩣᩁᩥᩅᩤᩈᩥᨠᨧᨲᩩᨲ᩠ᨳᩮᩣ,_  
_ᨸᩁᩥᩅᩤᩈᩴ ᨴᨴᩮᨿ᩠ᨿ ᩅᩤ;_  
_ᨾᩪᩃᩣ ᨾᩣᨶᨲ᩠ᨲᨾᨻ᩠ᨽᩮᨿ᩠ᨿ,_  
_ᩋᨠᨾ᩠ᨾᩴ ᨶ ᨧ ᨠᩁᨱᩴ._  

</Paragraph>

<Paragraph number="1916" type="verses" book="vi-maha">
_ᨾᩪᩃᩣ ᩋᩁᩉᨾᩣᨶᨲ᩠ᨲᩣ,_  
_ᩋᨻ᩠ᨽᩣᨶᩣᩁᩉᨾᩮᩅ ᨧ;_  
_ᨶ ᨠᨾ᩠ᨾᨠᩣᩁᨠᩣ ᨸᨬ᩠ᨧ,_  
_ᩈᨾ᩠ᨻᩩᨴ᩠ᨵᩮᨶ ᨸᨠᩣᩈᩥᨲᩣ._  

</Paragraph>

<Paragraph number="1917" type="verses" book="vi-maha">
_ᨽᩥᨠ᩠ᨡᩩᨶᩦ ᩈᩥᨠ᩠ᨡᨾᩣᨶᩣ ᨧ,_  
_ᩈᩣᨾᨱᩮᩁᩮᩣ ᩈᩣᨾᨱᩮᩁᩥᨠᩣ;_  
_ᨸᨧ᩠ᨧᨠ᩠ᨡᨶ᩠ᨲᩥᨾᩮᩫᩣᨾ᩠ᨾᨲ᩠ᨲᩣ,_  
_ᨡᩥᨲ᩠ᨲᩣᩅᩮᨴᨶᨴᩔᨶᩮ._  

</Paragraph>

<Paragraph number="1918" type="verses" book="vi-maha">
_ᩋᨸ᩠ᨸᨭᩥᨠᨾ᩠ᨾᩮ ᨴᩥᨭ᩠ᨮᩥᨿᩣ,_  
_ᨸᨱ᩠ᨯᨠᩣᨸᩥ ᨧ ᨻ᩠ᨿᨬ᩠ᨩᨶᩣ;_  
_ᨶᩣᨶᩣᩈᩴᩅᩤᩈᨠᩣ ᩈᩦᨾᩣ,_  
_ᩅᩮᩉᩣᩈᩴ ᨿᩔ ᨠᨾ᩠ᨾ ᨧ._  

</Paragraph>

<Paragraph number="1919" type="verses" book="vi-maha">
_ᩋᨭ᩠ᨮᩣᩁᩈᨶ᩠ᨶᨾᩮᨲᩮᩈᩴ,_  
_ᨸᨭᩥᨠ᩠ᨠᩮᩣᩈᩴ ᨶ ᩁᩩᩉᨲᩥ;_  
_ᨽᩥᨠ᩠ᨡᩩᩔ ᨸᨠᨲᨲ᩠ᨲᩔ,_  
_ᩁᩩᩉᨲᩥ ᨸᨭᩥᨠ᩠ᨠᩮᩣᩈᨶᩣ._  

</Paragraph>

<Paragraph number="1920" type="verses" book="vi-maha">
_ᩈᩩᨴ᩠ᨵᩔ ᨴᩩᨶ᩠ᨶᩥᩈᩣᩁᩥᨲᩮᩣ,_  
_ᨻᩣᩃᩮᩣ ᩉᩥ ᩈᩩᨶᩥᩔᩣᩁᩥᨲᩮᩣ;_  
_ᨸᨱ᩠ᨯᨠᩮᩣ ᨳᩮᨿ᩠ᨿᩈᩴᩅᩤᩈᩮᩣ,_  
_ᨸᨠ᩠ᨠᨶ᩠ᨲᩮᩣ ᨲᩥᩁᨧ᩠ᨨᩣᨶᨣᨲᩮᩣ._  

</Paragraph>

<Paragraph number="1921" type="verses" book="vi-maha">
_ᨾᩣᨲᩩ ᨸᩥᨲᩩ ᩋᩁᩉᨶ᩠ᨲ,_  
_ᨴᩪᩈᨠᩮᩣ ᩈᩴᨥᨽᩮᨴᨠᩮᩣ;_  
_ᩃᩮᩣᩉᩥᨲᩩᨸ᩠ᨸᩣᨴᨠᩮᩣ ᨧᩮᩅ,_  
ᩏᨽᨲᩮᩣᨻ᩠ᨿᨬ᩠ᨩᨶᩮᩣ ᨧ ᨿᩮᩣ._  

</Paragraph>

<Paragraph number="1922" type="verses" book="vi-maha">
_ᩑᨠᩣᨴᩈᨶ᩠ᨶᩴ ᩑᨲᩮᩈᩴ,_  
_ᩒᩈᩣᩁᨱᩴ ᨶ ᨿᩩᨩ᩠ᨩᨲᩥ;_  
_ᩉᨲ᩠ᨳᨸᩣᨴᩴ ᨲᨴᩩᨽᨿᩴ,_  
_ᨠᨱ᩠ᨱᨶᩣᩈᩴ ᨲᨴᩪᨽᨿᩴ._  

</Paragraph>

<Paragraph number="1923" type="verses" book="vi-maha">
_ᩋᩘᨣᩩᩃᩥ ᩋᩊᨠᨱ᩠ᨯᩁᩴ,_  
_ᨹᨱᩴ ᨡᩩᨩ᩠ᨩᩮᩣ ᨧ ᩅᩤᨾᨶᩮᩣ;_  
_ᨣᨱ᩠ᨯᩦ ᩃᨠ᩠ᨡᨱᨠᩈᩣ ᨧ,_  
_ᩃᩥᨡᩥᨲᨠᩮᩣ ᨧ ᩈᩦᨸᨴᩦ._  

</Paragraph>

<Paragraph number="1924" type="verses" book="vi-maha">
_ᨸᩣᨸᩣ ᨸᩁᩥᩈᨠᩣᨱᩮᩣ ᨧ,_  
_ᨠᩩᨱᩦ ᨡᨬ᩠ᨩᩮᩣ ᩉᨲᩮᩣᨸᩥ ᨧ;_  
ᩍᩁᩥᨿᩣᨸᨳᨴᩩᨻ᩠ᨻᩃᩮᩣ,_  
_ᩋᨶ᩠ᨵᩮᩣ ᨾᩪᨣᩮᩤ ᨧ ᨻᨵᩥᩁᩮᩣ._  

</Paragraph>

<Paragraph number="1925" type="verses" book="vi-maha">
_ᩋᨶ᩠ᨵᨾᩪᨣᨶ᩠ᨵᨻᨵᩥᩁᩮᩣ,_  
_ᨾᩪᨣᨻᨵᩥᩁᨾᩮᩅ ᨧ;_  
_ᩋᨶ᩠ᨵᨾᩪᨣᨻᨵᩥᩁᩮᩣ ᨧ,_  
_ᨴ᩠ᩅᨲ᩠ᨲᩥᩴᩈᩮᨲᩮ ᩋᨶᩪᨶᨠᩣ._  

</Paragraph>

<Paragraph number="1926" type="verses" book="vi-maha">
_ᨲᩮᩈᩴ ᩒᩈᩣᩁᨱᩴ ᩉᩮᩣᨲᩥ,_  
_ᩈᨾ᩠ᨻᩩᨴ᩠ᨵᩮᨶ ᨸᨠᩣᩈᩥᨲᩴ;_  
_ᨴᨭ᩠ᨮᨻ᩠ᨻᩣ ᨸᨭᩥᨠᩣᨲᨻ᩠ᨻᩣ,_  
_ᨶᩥᩔᨩ᩠ᨩᩮᨲᩣ ᨶ ᩅᩥᨩ᩠ᨩᨲᩥ._  

</Paragraph>

<Paragraph number="1927" type="verses" book="vi-maha">
_ᨲᩔ ᩏᨠ᩠ᨡᩮᨸᨶᩣ ᨠᨾ᩠ᨾᩣ,_  
_ᩈᨲ᩠ᨲ ᩉᩮᩣᨶ᩠ᨲᩥ ᩋᨵᨾ᩠ᨾᩥᨠᩣ;_  
_ᩋᩣᨸᨶ᩠ᨶᩴ ᩋᨶᩩᩅᨲ᩠ᨲᨶ᩠ᨲᩴ,_  
_ᩈᨲ᩠ᨲ ᨲᩮᨸᩥ ᩋᨵᨾ᩠ᨾᩥᨠᩣ._  

</Paragraph>

<Paragraph number="1928" type="verses" book="vi-maha">
_ᩋᩣᨸᨶ᩠ᨶᩴ ᨶᩣᨶᩩᩅᨲ᩠ᨲᨶ᩠ᨲᩴ,_  
_ᩈᨲ᩠ᨲ ᨠᨾ᩠ᨾᩣ ᩈᩩᨵᨾ᩠ᨾᩥᨠᩣ;_  
_ᩈᨾ᩠ᨾᩩᨡᩣ ᨸᨭᩥᨸᩩᨧ᩠ᨨᩣ ᨧ,_  
_ᨸᨭᩥᨬ᩠ᨬᩣᨿ ᨧ ᨠᩣᩁᨱᩣ._  

</Paragraph>

<Paragraph number="1929" type="verses" book="vi-maha">
_ᩈᨲᩥ ᩋᨾᩪᩊ᩠ᩉᨸᩣᨸᩥᨠᩣ,_  
_ᨲᨩ᩠ᨩᨶᩦᨶᩥᨿᩔᩮᨶ ᨧ;_  
_ᨸᨻ᩠ᨻᩣᨩᨶᩦᨿ ᨸᨭᩥᩈᩣᩁᩮᩣ,_  
ᩏᨠ᩠ᨡᩮᨸᨸᩁᩥᩅᩤᩈ ᨧ._  

</Paragraph>

<Paragraph number="1930" type="verses" book="vi-maha">
_ᨾᩪᩃᩣ ᨾᩣᨶᨲ᩠ᨲᩋᨻ᩠ᨽᩣᨶᩣ,_  
_ᨲᨳᩮᩅ ᩏᨸᩈᨾ᩠ᨸᨴᩤ;_  
_ᩋᨬ᩠ᨬᩴ ᨠᩁᩮᨿ᩠ᨿ ᩋᨬ᩠ᨬᩔ,_  
_ᩈᩮᩣᩊᩈᩮᨲᩮ ᩋᨵᨾ᩠ᨾᩥᨠᩣ._  

</Paragraph>

<Paragraph number="1931" type="verses" book="vi-maha">
_ᨲᩴ ᨲᩴ ᨠᩁᩮᨿ᩠ᨿ ᨲᩴ ᨲᩔ,_  
_ᩈᩮᩣᩊᩈᩮᨲᩮ ᩈᩩᨵᨾ᩠ᨾᩥᨠᩣ;_  
_ᨸᨧ᩠ᨧᩣᩁᩮᩣᨸᩮᨿ᩠ᨿ ᩋᨬ᩠ᨬᨬ᩠ᨬᩴ,_  
_ᩈᩮᩣᩊᩈᩮᨲᩮ ᩋᨵᨾ᩠ᨾᩥᨠᩣ._  

</Paragraph>

<Paragraph number="1932" type="verses" book="vi-maha">
_ᨴ᩠ᩅᩮ ᨴ᩠ᩅᩮ ᨲᨾ᩠ᨾᩪᩃᨠᩴ ᨲᩔ,_  
_ᨲᩮᨸᩥ ᩈᩮᩣᩊᩈ ᨵᨾ᩠ᨾᩥᨠᩣ;_  
_ᩑᨠᩮᨠᨾᩪᩃᨠᩴ ᨧᨠ᩠ᨠᩴ,_  
_“ᩋᨵᨾ᩠ᨾᨶ᩺”ᨲᩥ ᨩᩥᨶᩮᩣᨻᩕᩅᩥ._  

</Paragraph>

<Paragraph number="1933" type="verses" book="vi-maha">
_ᩋᨠᩣᩈᩥ ᨲᨩ᩠ᨩᨶᩦᨿᩴ ᨠᨾ᩠ᨾᩴ,_  
_ᩈᩴᨥᩮᩣ ᨽᨱ᩠ᨯᨶᨠᩣᩁᨠᩮᩣ;_  
_ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ,_  
_ᩋᨬ᩠ᨬᩴ ᩋᩣᩅᩤᩈᩴ ᨣᨧ᩠ᨨᩥ ᩈᩮᩣ._  

</Paragraph>

<Paragraph number="1934" type="verses" book="vi-maha">
_ᨲᨲ᩠ᨳᩣᨵᨾ᩠ᨾᩮᨶ ᩈᨾᨣ᩠ᨣᩤ,_  
_ᨲᩔ ᨲᨩ᩠ᨩᨶᩦᨿᩴ ᨠᩁᩩᩴ;_  
_ᩋᨬ᩠ᨬᨲ᩠ᨳ ᩅᨣ᩠ᨣᩤᨵᨾ᩠ᨾᩮᨶ,_  
_ᨲᩔ ᨲᨩ᩠ᨩᨶᩦᨿᩴ ᨠᩁᩩᩴ._  

</Paragraph>

<Paragraph number="1935" type="verses" book="vi-maha">
_ᨸᨲᩥᩁᩪᨸᩮᨶ ᩅᨣ᩠ᨣᩤᨸᩥ,_  
_ᩈᨾᨣ᩠ᨣᩤᨸᩥ ᨲᨳᩣ ᨠᩁᩩᩴ;_  
_ᩋᨵᨾ᩠ᨾᩮᨶ ᩈᨾᨣ᩠ᨣᩤ ᨧ,_  
_ᨵᨾ᩠ᨾᩮᨶ ᩅᨣ᩠ᨣᨾᩮᩅ ᨧ._  

</Paragraph>

<Paragraph number="1936" type="verses" book="vi-maha">
_ᨸᨲᩥᩁᩪᨸᨠᩮᨶ ᩅᨣ᩠ᨣᩤ ᨧ,_  
_ᩈᨾᨣ᩠ᨣᩤ ᨧ ᩍᨾᩮ ᨸᨴᩤ;_  
_ᩑᨠᩮᨠᨾᩪᩃᨠᩴ ᨠᨲ᩠ᩅᩣ,_  
_ᨧᨠ᩠ᨠᩴ ᨻᨶ᩠ᨵᩮ ᩅᩥᨧᨠ᩠ᨡᨱᩮᩣ._  

</Paragraph>

<Paragraph number="1937" type="verses" book="vi-maha">
_ᨻᩣᩃᩣ ᨻ᩠ᨿᨲ᩠ᨲᩔ ᨶᩥᨿᩔᩴ,_  
_ᨸᨻ᩠ᨻᩣᨩᩮ ᨠᩩᩃᨴᩪᩈᨠᩴ;_  
_ᨸᨭᩥᩈᩣᩁᨱᩦᨿᩴ ᨠᨾ᩠ᨾᩴ,_  
_ᨠᩁᩮ ᩋᨠ᩠ᨠᩮᩣᩈᨠᩔ ᨧ._  

</Paragraph>

<Paragraph number="1938" type="verses" book="vi-maha">
_ᩋᨴᩔᨶᩣᨸ᩠ᨸᨭᩥᨠᨾ᩠ᨾᩮ,_  
_ᨿᩮᩣ ᨧ ᨴᩥᨭ᩠ᨮᩥᩴ ᨶ ᨶᩥᩔᨩ᩠ᨩᩮ;_  
_ᨲᩮᩈᩴ ᩏᨠ᩠ᨡᩮᨸᨶᩦᨿᨠᨾ᩠ᨾᩴ,_  
_ᩈᨲ᩠ᨳᩅᩤᩉᩮᨶ ᨽᩣᩈᩥᨲᩴ._  

</Paragraph>

<Paragraph number="1939" type="verses" book="vi-maha">
ᩏᨸᩁᩥ ᨶᨿᨠᨾ᩠ᨾᩣᨶᩴ,_  
_ᨸᨬ᩠ᨬᩮᩣ ᨲᨩ᩠ᨩᨶᩦᨿᩴ ᨶᨿᩮ;_  
_ᨲᩮᩈᩴᨿᩮᩅ ᩋᨶᩩᩃᩮᩣᨾᩴ,_  
_ᩈᨾ᩠ᨾᩣ ᩅᨲ᩠ᨲᨲᩥ ᨿᩣᨧᩥᨲᩮ._  

</Paragraph>

<Paragraph number="1940" type="verses" book="vi-maha">
_ᨸᩔᨴ᩠ᨵᩥ ᨲᩮᩈᩴ ᨠᨾ᩠ᨾᩣᨶᩴ,_  
_ᩉᩮᨭ᩠ᨮᩣ ᨠᨾ᩠ᨾᨶᨿᩮᨶ ᨧ;_  
_ᨲᩈ᩠ᨾᩥᩴ ᨲᩈ᩠ᨾᩥᩴ ᨲᩩ ᨠᨾ᩠ᨾᩮᩈᩩ,_  
_ᨲᨲᩕᨭ᩠ᨮᩮᩣ ᨧ ᩅᩥᩅᨴᨲᩥ._  

</Paragraph>

<Paragraph number="1941" type="verses" book="vi-maha">
_ᩋᨠᨲᩴ ᨴᩩᨠ᩠ᨠᨭᨬ᩠ᨧᩮᩅ,_  
_ᨸᩩᨶᨠᩣᨲᨻ᩠ᨻᨠᨶ᩠ᨲᩥ ᨧ;_  
_ᨠᨾ᩠ᨾᩮ ᨸᩔᨴ᩠ᨵᩥᨿᩣ ᨧᩣᨸᩥ,_  
_ᨲᩮ ᨽᩥᨠ᩠ᨡᩪ ᨵᨾ᩠ᨾᩅᩤᨴᩥᨶᩮᩣ._  

</Paragraph>

<Paragraph number="1942" type="verses" book="vi-maha">
_ᩅᩥᨸᨲ᩠ᨲᩥᨻ᩠ᨿᩣᨵᩥᨲᩮ ᨴᩥᩈ᩠ᩅᩣ,_  
_ᨠᨾ᩠ᨾᨸ᩠ᨸᨲ᩠ᨲᩮ ᨾᩉᩣᨾᩩᨶᩥ;_  
_ᨸᨭᩥᨸ᩠ᨸᩔᨴ᩠ᨵᩥᨾᨠ᩠ᨡᩣᩈᩥ,_  
_ᩈᩃᩖᨠᨲ᩠ᨲᩮᩣᩅ ᩒᩈᨵᨶ᩠ᨲᩥ._  


</Paragraph>

<Paragraph number="1943" type="center" book="vi-maha">
ᩍᨾᨾ᩠ᩉᩥ ᨡᨶ᩠ᨵᨠᩮ ᩅᨲ᩠ᨳᩪᨶᩥ ᨨᨲ᩠ᨲᩥᩴᩈᩣᨲᩥ.



</Paragraph>

<Paragraph number="1944" type="center" book="vi-maha">
ᨧᨾ᩠ᨸᩮᨿ᩠ᨿᨠ᩠ᨡᨶ᩠ᨵᨠᩮᩣ ᨶᩥᨭ᩠ᨮᩥᨲᩮᩣ.
</Paragraph>