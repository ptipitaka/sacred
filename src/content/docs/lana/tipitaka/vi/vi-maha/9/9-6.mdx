---
title: "9.6 ᨴ᩠ᩅᩮᨶᩥᩔᩣᩁᨱᩣᨴᩥᨠᨳᩣ"
tableOfContents: false
sidebar:
  order: 33
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="395" book="vi-maha">

<Paragraph number="1809" book="vi-maha">
ᨴ᩠ᩅᩮᨾᩣ, ᨽᩥᨠ᩠ᨡᩅᩮ, ᨶᩥᩔᩣᩁᨱᩣ. ᩋᨲ᩠ᨳᩥ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩮᩣ ᩋᨸ᩠ᨸᨲ᩠ᨲᩮᩣ ᨶᩥᩔᩣᩁᨱᩴ. ᨲᨬ᩠ᨧᩮ ᩈᩴᨥᩮᩣ ᨶᩥᩔᩣᩁᩮᨲᩥ, ᩑᨠᨧ᩠ᨧᩮᩣ ᩈᩩᨶᩥᩔᩣᩁᩥᨲᩮᩣ, ᩑᨠᨧ᩠ᨧᩮᩣ ᨴᩩᨶ᩠ᨶᩥᩔᩣᩁᩥᨲᩮᩣ. ᨠᨲᨾᩮᩣ ᨧ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩮᩣ ᩋᨸ᩠ᨸᨲ᩠ᨲᩮᩣ ᨶᩥᩔᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᨶᩥᩔᩣᩁᩮᨲᩥ—  ᨴᩩᨶ᩠ᨶᩥᩔᩣᩁᩥᨲᩮᩣ? ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩈᩩᨴ᩠ᨵᩮᩤ ᩉᩮᩣᨲᩥ ᩋᨶᩣᨸᨲ᩠ᨲᩥᨠᩮᩣ. ᨲᨬ᩠ᨧᩮ ᩈᩴᨥᩮᩣ ᨶᩥᩔᩣᩁᩮᨲᩥ—  ᨴᩩᨶ᩠ᨶᩥᩔᩣᩁᩥᨲᩮᩣ. ᩋᨿᩴ ᩅᩩᨧ᩠ᨧᨲᩥ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩮᩣ ᩋᨸ᩠ᨸᨲ᩠ᨲᩮᩣ ᨶᩥᩔᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᨶᩥᩔᩣᩁᩮᨲᩥ—  ᨴᩩᨶ᩠ᨶᩥᩔᩣᩁᩥᨲᩮᩣ.
</Paragraph>

<Paragraph number="1810" book="vi-maha">
ᨠᨲᨾᩮᩣ ᨧ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩮᩣ ᩋᨸ᩠ᨸᨲ᩠ᨲᩮᩣ ᨶᩥᩔᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᨶᩥᩔᩣᩁᩮᨲᩥ—  ᩈᩩᨶᩥᩔᩣᩁᩥᨲᩮᩣ? ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨻᩣᩃᩮᩣ ᩉᩮᩣᨲᩥ ᩋᨻ᩠ᨿᨲ᩠ᨲᩮᩣ ᩋᩣᨸᨲ᩠ᨲᩥᨻᩉᩩᩃᩮᩣ ᩋᨶᨸᨴᩤᨶᩮᩣ, ᨣᩥᩉᩥᩈᩴᩈᨭ᩠ᨮᩮᩣ ᩅᩥᩉᩁᨲᩥ ᩋᨶᨶᩩᩃᩮᩣᨾᩥᨠᩮᩉᩥ ᨣᩥᩉᩥᩈᩴᩈᨣ᩠ᨣᩮᩉᩥ, ᨲᨬ᩠ᨧᩮ ᩈᩴᨥᩮᩣ ᨶᩥᩔᩣᩁᩮᨲᩥ—  ᩈᩩᨶᩥᩔᩣᩁᩥᨲᩮᩣ. ᩋᨿᩴ ᩅᩩᨧ᩠ᨧᨲᩥ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩮᩣ ᩋᨸ᩠ᨸᨲ᩠ᨲᩮᩣ ᨶᩥᩔᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᨶᩥᩔᩣᩁᩮᨲᩥ—  ᩈᩩᨶᩥᩔᩣᩁᩥᨲᩮᩣ.
</Paragraph>

</Division>
<Division number="396" book="vi-maha">

<Paragraph number="1811" book="vi-maha">
ᨴ᩠ᩅᩮᨾᩣ, ᨽᩥᨠ᩠ᨡᩅᩮ, ᩒᩈᩣᩁᨱᩣ. ᩋᨲ᩠ᨳᩥ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩮᩣ ᩋᨸ᩠ᨸᨲ᩠ᨲᩮᩣ ᩒᩈᩣᩁᨱᩴ ᨲᨬ᩠ᨧᩮ ᩈᩴᨥᩮᩣ ᩒᩈᩣᩁᩮᨲᩥ, ᩑᨠᨧ᩠ᨧᩮᩣ ᩈᩮᩣᩈᩣᩁᩥᨲᩮᩣ, ᩑᨠᨧ᩠ᨧᩮᩣ ᨴᩮᩤᩈᩣᩁᩥᨲᩮᩣ. ᨠᨲᨾᩮᩣ ᨧ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩮᩣ ᩋᨸ᩠ᨸᨲ᩠ᨲᩮᩣ ᩒᩈᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᩒᩈᩣᩁᩮᨲᩥ—  ᨴᩮᩤᩈᩣᩁᩥᨲᩮᩣ? ᨸᨱ᩠ᨯᨠᩮᩣ, ᨽᩥᨠ᩠ᨡᩅᩮ, ᩋᨸ᩠ᨸᨲ᩠ᨲᩮᩣ ᩒᩈᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᩒᩈᩣᩁᩮᨲᩥ—  ᨴᩮᩤᩈᩣᩁᩥᨲᩮᩣ. ᨳᩮᨿ᩠ᨿᩈᩴᩅᩤᩈᨠᩮᩣ, ᨽᩥᨠ᩠ᨡᩅᩮ, ᩋᨸ᩠ᨸᨲ᩠ᨲᩮᩣ ᩒᩈᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᩒᩈᩣᩁᩮᨲᩥ—  ᨴᩮᩤᩈᩣᩁᩥᨲᩮᩣ. ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩮᩣ, ᨽᩥᨠ᩠ᨡᩅᩮ …ᨸᩮ…  ᨲᩥᩁᨧ᩠ᨨᩣᨶᨣᨲᩮᩣ, ᨽᩥᨠ᩠ᨡᩅᩮ…  ᨾᩣᨲᩩᨥᩣᨲᨠᩮᩣ, ᨽᩥᨠ᩠ᨡᩅᩮ…  ᨸᩥᨲᩩᨥᩣᨲᨠᩮᩣ, ᨽᩥᨠ᩠ᨡᩅᩮ…  ᩋᩁᩉᨶ᩠ᨲᨥᩣᨲᨠᩮᩣ, ᨽᩥᨠ᩠ᨡᩅᩮ…  ᨽᩥᨠ᩠ᨡᩩᨶᩥᨴᩪᩈᨠᩮᩣ, ᨽᩥᨠ᩠ᨡᩅᩮ…  ᩈᩴᨥᨽᩮᨴᨠᩮᩣ, ᨽᩥᨠ᩠ᨡᩅᩮ…  ᩃᩮᩣᩉᩥᨲᩩᨸ᩠ᨸᩣᨴᨠᩮᩣ, ᨽᩥᨠ᩠ᨡᩅᩮ…  ᩏᨽᨲᩮᩣᨻ᩠ᨿᨬ᩠ᨩᨶᨠᩮᩣ, ᨽᩥᨠ᩠ᨡᩅᩮ, ᩋᨸ᩠ᨸᨲ᩠ᨲᩮᩣ, ᩒᩈᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᩒᩈᩣᩁᩮᨲᩥ—  ᨴᩮᩤᩈᩣᩁᩥᨲᩮᩣ. ᩋᨿᩴ ᩅᩩᨧ᩠ᨧᨲᩥ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩮᩣ ᩋᨸ᩠ᨸᨲ᩠ᨲᩮᩣ ᩒᩈᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᩒᩈᩣᩁᩮᨲᩥ—  ᨴᩮᩤᩈᩣᩁᩥᨲᩮᩣ. ᩍᨾᩮ ᩅᩩᨧ᩠ᨧᨶ᩠ᨲᩥ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩣ ᩋᨸ᩠ᨸᨲ᩠ᨲᩣ ᩒᩈᩣᩁᨱᩴ, ᨲᩮ ᨧᩮ ᩈᩴᨥᩮᩣ ᩒᩈᩣᩁᩮᨲᩥ—  ᨴᩮᩤᩈᩣᩁᩥᨲᩣ.
</Paragraph>

<Paragraph number="1812" book="vi-maha">
ᨠᨲᨾᩮᩣ ᨧ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩮᩣ ᩋᨸ᩠ᨸᨲ᩠ᨲᩮᩣ ᩒᩈᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᩒᩈᩣᩁᩮᨲᩥ—  ᩈᩮᩣᩈᩣᩁᩥᨲᩮᩣ? ᩉᨲ᩠ᨳᨧ᩠ᨨᩥᨶ᩠ᨶᩮᩣ, ᨽᩥᨠ᩠ᨡᩅᩮ, ᩋᨸ᩠ᨸᨲ᩠ᨲᩮᩣ ᩒᩈᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᩒᩈᩣᩁᩮᨲᩥ, ᩈᩮᩣᩈᩣᩁᩥᨲᩮᩣ. ᨸᩣᨴᨧ᩠ᨨᩥᨶ᩠ᨶᩮᩣ, ᨽᩥᨠ᩠ᨡᩅᩮ …ᨸᩮ…  ᩉᨲ᩠ᨳᨸᩣᨴᨧ᩠ᨨᩥᨶ᩠ᨶᩮᩣ, ᨽᩥᨠ᩠ᨡᩅᩮ…  ᨠᨱ᩠ᨱᨧ᩠ᨨᩥᨶ᩠ᨶᩮᩣ, ᨽᩥᨠ᩠ᨡᩅᩮ…  ᨶᩣᩈᨧ᩠ᨨᩥᨶ᩠ᨶᩮᩣ, ᨽᩥᨠ᩠ᨡᩅᩮ…  ᨠᨱ᩠ᨱᨶᩣᩈᨧ᩠ᨨᩥᨶ᩠ᨶᩮᩣ, ᨽᩥᨠ᩠ᨡᩅᩮ…  ᩋᩘᨣᩩᩃᩥᨧ᩠ᨨᩥᨶ᩠ᨶᩮᩣ, ᨽᩥᨠ᩠ᨡᩅᩮ…  ᩋᩊᨧ᩠ᨨᩥᨶ᩠ᨶᩮᩣ, ᨽᩥᨠ᩠ᨡᩅᩮ…  ᨠᨱ᩠ᨯᩁᨧ᩠ᨨᩥᨶ᩠ᨶᩮᩣ, ᨽᩥᨠ᩠ᨡᩅᩮ…  ᨹᨱᩉᨲ᩠ᨳᨠᩮᩣ, ᨽᩥᨠ᩠ᨡᩅᩮ…  ᨡᩩᨩ᩠ᨩᩮᩣ, ᨽᩥᨠ᩠ᨡᩅᩮ…  ᩅᩤᨾᨶᩮᩣ, ᨽᩥᨠ᩠ᨡᩅᩮ…  ᨣᩃᨣᨱ᩠ᨯᩦ, ᨽᩥᨠ᩠ᨡᩅᩮ…  ᩃᨠ᩠ᨡᨱᩣᩉᨲᩮᩣ, ᨽᩥᨠ᩠ᨡᩅᩮ…  ᨠᩈᩣᩉᨲᩮᩣ, ᨽᩥᨠ᩠ᨡᩅᩮ…  ᩃᩥᨡᩥᨲᨠᩮᩣ, ᨽᩥᨠ᩠ᨡᩅᩮ…  ᩈᩦᨸᨴᩥᨠᩮᩣ, ᨽᩥᨠ᩠ᨡᩅᩮ…  ᨸᩣᨸᩁᩮᩣᨣᩦ, ᨽᩥᨠ᩠ᨡᩅᩮ…  ᨸᩁᩥᩈᨴᩪᩈᨠᩮᩣ, ᨽᩥᨠ᩠ᨡᩅᩮ…  ᨠᩣᨱᩮᩣ, ᨽᩥᨠ᩠ᨡᩅᩮ…  ᨠᩩᨱᩦ, ᨽᩥᨠ᩠ᨡᩅᩮ…  ᨡᨬ᩠ᨩᩮᩣ, ᨽᩥᨠ᩠ᨡᩅᩮ…  ᨸᨠ᩠ᨡᩉᨲᩮᩣ, ᨽᩥᨠ᩠ᨡᩅᩮ…  ᨨᩥᨶ᩠ᨶᩥᩁᩥᨿᩣᨸᨳᩮᩣ, ᨽᩥᨠ᩠ᨡᩅᩮ…  ᨩᩁᩣᨴᩩᨻ᩠ᨻᩃᩮᩣ, ᨽᩥᨠ᩠ᨡᩅᩮ…  ᩋᨶ᩠ᨵᩮᩣ, ᨽᩥᨠ᩠ᨡᩅᩮ…  ᨾᩪᨣᩮᩤ, ᨽᩥᨠ᩠ᨡᩅᩮ…  ᨻᨵᩥᩁᩮᩣ, ᨽᩥᨠ᩠ᨡᩅᩮ…  ᩋᨶ᩠ᨵᨾᩪᨣᩮᩤ, ᨽᩥᨠ᩠ᨡᩅᩮ…  ᩋᨶ᩠ᨵᨻᨵᩥᩁᩮᩣ, ᨽᩥᨠ᩠ᨡᩅᩮ…  ᨾᩪᨣᨻᨵᩥᩁᩮᩣ, ᨽᩥᨠ᩠ᨡᩅᩮ…  ᩋᨶ᩠ᨵᨾᩪᨣᨻᨵᩥᩁᩮᩣ, ᨽᩥᨠ᩠ᨡᩅᩮ, ᩋᨸ᩠ᨸᨲ᩠ᨲᩮᩣ ᩒᩈᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᩒᩈᩣᩁᩮᨲᩥ—  ᩈᩮᩣᩈᩣᩁᩥᨲᩮᩣ. ᩋᨿᩴ ᩅᩩᨧ᩠ᨧᨲᩥ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩮᩣ ᩋᨸ᩠ᨸᨲ᩠ᨲᩮᩣ ᩒᩈᩣᩁᨱᩴ, ᨲᨬ᩠ᨧᩮ ᩈᩴᨥᩮᩣ ᩒᩈᩣᩁᩮᨲᩥ—  ᩈᩮᩣᩈᩣᩁᩥᨲᩮᩣ. ᩍᨾᩮ ᩅᩩᨧ᩠ᨧᨶ᩠ᨲᩥ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩣ ᩋᨸ᩠ᨸᨲ᩠ᨲᩣ ᩒᩈᩣᩁᨱᩴ, ᨲᩮ ᨧᩮ ᩈᩴᨥᩮᩣ ᩒᩈᩣᩁᩮᨲᩥ—  ᩈᩮᩣᩈᩣᩁᩥᨲᩣ.

</Paragraph>
</Division>

<Paragraph number="1813" type="center" book="vi-maha">
ᩅᩤᩈᨽᨣᩤᨾᨽᩣᨱᩅᩤᩁᩮᩣ ᨶᩥᨭ᩠ᨮᩥᨲᩮᩣ ᨸᨮᨾᩮᩣ.
</Paragraph>