---
title: "9.4 ᨧᨲᩩᩅᨣ᩠ᨣᨠᩁᨱᩣᨴᩥᨠᨳᩣ"
tableOfContents: false
sidebar:
  order: 31
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="388" book="vi-maha">

<Paragraph number="1797" book="vi-maha">
ᨸᨬ᩠ᨧ ᩈᩴᨥᩣ—  ᨧᨲᩩᩅᨣ᩠ᨣᩮᩤ ᨽᩥᨠ᩠ᨡᩩᩈᩴᨥᩮᩣ ᨸᨬ᩠ᨧᩅᨣ᩠ᨣᩮᩤ ᨽᩥᨠ᩠ᨡᩩᩈᩴᨥᩮᩣ, ᨴᩈᩅᨣ᩠ᨣᩮᩤ ᨽᩥᨠ᩠ᨡᩩᩈᩴᨥᩮᩣ, ᩅᩦᩈᨲᩥᩅᨣ᩠ᨣᩮᩤ ᨽᩥᨠ᩠ᨡᩩᩈᩴᨥᩮᩣ, ᩋᨲᩥᩁᩮᨠᩅᩦᩈᨲᩥᩅᨣ᩠ᨣᩮᩤ ᨽᩥᨠ᩠ᨡᩩᩈᩴᨥᩮᩣ. ᨲᨲᩕ, ᨽᩥᨠ᩠ᨡᩅᩮ, ᨿ᩠ᩅᩣᨿᩴ ᨧᨲᩩᩅᨣ᩠ᨣᩮᩤ ᨽᩥᨠ᩠ᨡᩩᩈᩴᨥᩮᩣ, ᨮᨸᩮᨲ᩠ᩅᩣ ᨲᩦᨱᩥ ᨠᨾ᩠ᨾᩣᨶᩥ—  ᩏᨸᩈᨾ᩠ᨸᨴᩴ ᨸᩅᩤᩁᨱᩴ ᩋᨻ᩠ᨽᩣᨶᩴ, ᨵᨾ᩠ᨾᩮᨶ ᩈᨾᨣ᩠ᨣᩮᩤ ᩈᨻ᩠ᨻᨠᨾ᩠ᨾᩮᩈᩩ ᨠᨾ᩠ᨾᨸ᩠ᨸᨲ᩠ᨲᩮᩣ. ᨲᨲᩕ, ᨽᩥᨠ᩠ᨡᩅᩮ, ᨿ᩠ᩅᩣᨿᩴ ᨸᨬ᩠ᨧᩅᨣ᩠ᨣᩮᩤ ᨽᩥᨠ᩠ᨡᩩᩈᩴᨥᩮᩣ, ᨮᨸᩮᨲ᩠ᩅᩣ ᨴ᩠ᩅᩮ ᨠᨾ᩠ᨾᩣᨶᩥ—  ᨾᨩ᩠ᨫᩥᨾᩮᩈᩩ ᨩᨶᨸᨴᩮᩈᩩ ᩏᨸᩈᨾ᩠ᨸᨴᩴ ᩋᨻ᩠ᨽᩣᨶᩴ, ᨵᨾ᩠ᨾᩮᨶ ᩈᨾᨣ᩠ᨣᩮᩤ ᩈᨻ᩠ᨻᨠᨾ᩠ᨾᩮᩈᩩ ᨠᨾ᩠ᨾᨸ᩠ᨸᨲ᩠ᨲᩮᩣ. ᨲᨲᩕ, ᨽᩥᨠ᩠ᨡᩅᩮ, ᨿ᩠ᩅᩣᨿᩴ ᨴᩈᩅᨣ᩠ᨣᩮᩤ ᨽᩥᨠ᩠ᨡᩩᩈᩴᨥᩮᩣ, ᨮᨸᩮᨲ᩠ᩅᩣ ᩑᨠᩴ ᨠᨾ᩠ᨾᩴ—  ᩋᨻ᩠ᨽᩣᨶᩴ, ᨵᨾ᩠ᨾᩮᨶ ᩈᨾᨣ᩠ᨣᩮᩤ ᩈᨻ᩠ᨻᨠᨾ᩠ᨾᩮᩈᩩ ᨠᨾ᩠ᨾᨸ᩠ᨸᨲ᩠ᨲᩮᩣ. ᨲᨲᩕ, ᨽᩥᨠ᩠ᨡᩅᩮ, ᨿ᩠ᩅᩣᨿᩴ ᩅᩦᩈᨲᩥᩅᨣ᩠ᨣᩮᩤ ᨽᩥᨠ᩠ᨡᩩᩈᩴᨥᩮᩣ ᨵᨾ᩠ᨾᩮᨶ ᩈᨾᨣ᩠ᨣᩮᩤ ᩈᨻ᩠ᨻᨠᨾ᩠ᨾᩮᩈᩩ ᨠᨾ᩠ᨾᨸ᩠ᨸᨲ᩠ᨲᩮᩣ. ᨲᨲᩕ, ᨽᩥᨠ᩠ᨡᩅᩮ, ᨿ᩠ᩅᩣᨿᩴ ᩋᨲᩥᩁᩮᨠᩅᩦᩈᨲᩥᩅᨣ᩠ᨣᩮᩤ ᨽᩥᨠ᩠ᨡᩩᩈᩴᨥᩮᩣ ᨵᨾ᩠ᨾᩮᨶ ᩈᨾᨣ᩠ᨣᩮᩤ ᩈᨻ᩠ᨻᨠᨾ᩠ᨾᩮᩈᩩ ᨠᨾ᩠ᨾᨸ᩠ᨸᨲ᩠ᨲᩮᩣ.
</Paragraph>

</Division>
<Division number="389" book="vi-maha">

<Paragraph number="1798" book="vi-maha">
ᨧᨲᩩᩅᨣ᩠ᨣᨠᩁᨱᨬ᩠ᨧᩮ, ᨽᩥᨠ᩠ᨡᩅᩮ, ᨠᨾ᩠ᨾᩴ ᨽᩥᨠ᩠ᨡᩩᨶᩥᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ—  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨧᨲᩩᩅᨣ᩠ᨣᨠᩁᨱᨬ᩠ᨧᩮ, ᨽᩥᨠ᩠ᨡᩅᩮ, ᨠᨾ᩠ᨾᩴ ᩈᩥᨠ᩠ᨡᨾᩣᨶᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ …ᨸᩮ… . ᩈᩣᨾᨱᩮᩁᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᩈᩣᨾᨱᩮᩁᩥᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᩋᨶ᩠ᨲᩥᨾᩅᨲ᩠ᨳᩩᩴ ᩋᨩ᩠ᨫᩣᨸᨶ᩠ᨶᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᩋᩣᨸᨲ᩠ᨲᩥᨿᩣ ᩋᨸ᩠ᨸᨭᩥᨠᨾ᩠ᨾᩮ ᩏᨠ᩠ᨡᩥᨲ᩠ᨲᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩥᨲ᩠ᨲᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨸᨱ᩠ᨯᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨳᩮᨿ᩠ᨿᩈᩴᩅᩤᩈᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨲᩥᩁᨧ᩠ᨨᩣᨶᨣᨲᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨾᩣᨲᩩᨥᩣᨲᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨸᩥᨲᩩᨥᩣᨲᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᩋᩁᩉᨶ᩠ᨲᨥᩣᨲᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨽᩥᨠ᩠ᨡᩩᨶᩥᨴᩪᩈᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᩈᩴᨥᨽᩮᨴᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᩃᩮᩣᩉᩥᨲᩩᨸ᩠ᨸᩣᨴᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᩏᨽᨲᩮᩣᨻ᩠ᨿᨬ᩠ᨩᨶᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨶᩣᨶᩣᩈᩴᩅᩤᩈᨠᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨶᩣᨶᩣᩈᩦᨾᩣᨿ ᨮᩥᨲᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᩍᨴ᩠ᨵᩥᨿᩣ ᩅᩮᩉᩣᩈᩮ ᨮᩥᨲᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ, ᨲᩴᨧᨲᩩᨲ᩠ᨳᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ.

</Paragraph>
</Division>

<Paragraph number="1799" type="center" book="vi-maha">
ᨧᨲᩩᩅᨣ᩠ᨣᨠᩁᨱᩴ.


</Paragraph>

<Division number="390" book="vi-maha">

<Paragraph number="1800" book="vi-maha">
ᨸᨬ᩠ᨧᩅᨣ᩠ᨣᨠᩁᨱᨬ᩠ᨧᩮ, ᨽᩥᨠ᩠ᨡᩅᩮ, ᨠᨾ᩠ᨾᩴ ᨽᩥᨠ᩠ᨡᩩᨶᩥᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨸᨬ᩠ᨧᩅᨣ᩠ᨣᨠᩁᨱᨬ᩠ᨧᩮ, ᨽᩥᨠ᩠ᨡᩅᩮ, ᨠᨾ᩠ᨾᩴ ᩈᩥᨠ᩠ᨡᨾᩣᨶᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ …ᨸᩮ… . ᩈᩣᨾᨱᩮᩁᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩈᩣᨾᨱᩮᩁᩥᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨶ᩠ᨲᩥᨾᩅᨲ᩠ᨳᩩᩴ ᩋᨩ᩠ᨫᩣᨸᨶ᩠ᨶᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᩣᨸᨲ᩠ᨲᩥᨿᩣ ᩋᨸ᩠ᨸᨭᩥᨠᨾ᩠ᨾᩮ ᩏᨠ᩠ᨡᩥᨲ᩠ᨲᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩥᨲ᩠ᨲᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨸᨱ᩠ᨯᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨳᩮᨿ᩠ᨿᩈᩴᩅᩤᩈᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨲᩥᩁᨧ᩠ᨨᩣᨶᨣᨲᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨾᩣᨲᩩᨥᩣᨲᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨸᩥᨲᩩᨥᩣᨲᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᩁᩉᨶ᩠ᨲᨥᩣᨲᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨽᩥᨠ᩠ᨡᩩᨶᩥᨴᩪᩈᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩈᩴᨥᨽᩮᨴᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩃᩮᩣᩉᩥᨲᩩᨸ᩠ᨸᩣᨴᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩏᨽᨲᩮᩣᨻ᩠ᨿᨬ᩠ᨩᨶᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨶᩣᨶᩣᩈᩴᩅᩤᩈᨠᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨶᩣᨶᩣᩈᩦᨾᩣᨿ ᨮᩥᨲᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩍᨴ᩠ᨵᩥᨿᩣ ᩅᩮᩉᩣᩈᩮ ᨮᩥᨲᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ, ᨲᩴᨸᨬ᩠ᨧᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ—  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ.

</Paragraph>
</Division>

<Paragraph number="1801" type="center" book="vi-maha">
ᨸᨬ᩠ᨧᩅᨣ᩠ᨣᨠᩁᨱᩴ.


</Paragraph>

<Division number="391" book="vi-maha">

<Paragraph number="1802" book="vi-maha">
ᨴᩈᩅᨣ᩠ᨣᨠᩁᨱᨬ᩠ᨧᩮ, ᨽᩥᨠ᩠ᨡᩅᩮ, ᨠᨾ᩠ᨾᩴ ᨽᩥᨠ᩠ᨡᩩᨶᩥᨴᩈᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ, ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨴᩈᩅᨣ᩠ᨣᨠᩁᨱᨬ᩠ᨧᩮ, ᨽᩥᨠ᩠ᨡᩅᩮ, ᨠᨾ᩠ᨾᩴ ᩈᩥᨠ᩠ᨡᨾᩣᨶᨴᩈᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ, ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ …ᨸᩮ… . ᨴᩈᩅᨣ᩠ᨣᨠᩁᨱᨬ᩠ᨧᩮ, ᨽᩥᨠ᩠ᨡᩅᩮ, ᨠᨾ᩠ᨾᩴ ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ, ᨲᩴᨴᩈᨾᩮᩣ ᨠᨾ᩠ᨾᩴ ᨠᩁᩮᨿ᩠ᨿ—  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ.

</Paragraph>
</Division>

<Paragraph number="1803" type="center" book="vi-maha">
ᨴᩈᩅᨣ᩠ᨣᨠᩁᨱᩴ.


</Paragraph>

<Division number="392" book="vi-maha">

<Paragraph number="1804" book="vi-maha">
ᩅᩦᩈᨲᩥᩅᨣ᩠ᨣᨠᩁᨱᨬ᩠ᨧᩮ, ᨽᩥᨠ᩠ᨡᩅᩮ, ᨠᨾ᩠ᨾᩴ ᨽᩥᨠ᩠ᨡᩩᨶᩥᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ—  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᩅᩦᩈᨲᩥᩅᨣ᩠ᨣᨠᩁᨱᨬ᩠ᨧᩮ, ᨽᩥᨠ᩠ᨡᩅᩮ, ᨠᨾ᩠ᨾᩴ ᩈᩥᨠ᩠ᨡᨾᩣᨶᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ …ᨸᩮ…  ᩈᩣᨾᨱᩮᩁᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩈᩣᨾᨱᩮᩁᩥᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩈᩥᨠ᩠ᨡᩴ ᨸᨧ᩠ᨧᨠ᩠ᨡᩣᨲᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᨶ᩠ᨲᩥᨾᩅᨲ᩠ᨳᩩᩴ ᩋᨩ᩠ᨫᩣᨸᨶ᩠ᨶᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᩣᨸᨲ᩠ᨲᩥᨿᩣ ᩋᨸ᩠ᨸᨭᩥᨠᨾ᩠ᨾᩮ ᩏᨠ᩠ᨡᩥᨲ᩠ᨲᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩥᨲ᩠ᨲᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨸᨱ᩠ᨯᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨳᩮᨿ᩠ᨿᩈᩴᩅᩤᩈᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨲᩥᩁᨧ᩠ᨨᩣᨶᨣᨲᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨾᩣᨲᩩᨥᩣᨲᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨸᩥᨲᩩᨥᩣᨲᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩋᩁᩉᨶ᩠ᨲᨥᩣᨲᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨽᩥᨠ᩠ᨡᩩᨶᩥᨴᩪᩈᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩈᩴᨥᨽᩮᨴᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩃᩮᩣᩉᩥᨲᩩᨸ᩠ᨸᩣᨴᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩏᨽᨲᩮᩣᨻ᩠ᨿᨬ᩠ᨩᨶᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨶᩣᨶᩣᩈᩴᩅᩤᩈᨠᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨶᩣᨶᩣᩈᩦᨾᩣᨿ ᨮᩥᨲᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᩍᨴ᩠ᨵᩥᨿᩣ ᩅᩮᩉᩣᩈᩮ ᨮᩥᨲᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ…  ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ, ᨲᩴᩅᩦᩈᩮᩣ ᨠᨾ᩠ᨾᩴ ᨠᩁᩮᨿ᩠ᨿ—  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ.

</Paragraph>
</Division>

<Paragraph number="1805" type="center" book="vi-maha">
ᩅᩦᩈᨲᩥᩅᨣ᩠ᨣᨠᩁᨱᩴ.
</Paragraph>