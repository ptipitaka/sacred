---
title: "9.5 ᨸᩣᩁᩥᩅᩤᩈᩥᨠᩣᨴᩥᨠᨳᩣ"
tableOfContents: false
sidebar:
  order: 32
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="393" book="vi-maha">

<Paragraph number="1806" book="vi-maha">
ᨸᩣᩁᩥᩅᩤᩈᩥᨠᨧᨲᩩᨲ᩠ᨳᩮᩣ ᨧᩮ, ᨽᩥᨠ᩠ᨡᩅᩮ, ᨸᩁᩥᩅᩤᩈᩴ ᨴᨴᩮᨿ᩠ᨿ, ᨾᩪᩃᩣᨿ ᨸᨭᩥᨠᩔᩮᨿ᩠ᨿ, ᨾᩣᨶᨲ᩠ᨲᩴ ᨴᨴᩮᨿ᩠ᨿ, ᨲᩴᩅᩦᩈᩮᩣ ᩋᨻ᩠ᨽᩮᨿ᩠ᨿ—  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨾᩪᩃᩣᨿᨸᨭᩥᨠᩔᨶᩣᩁᩉᨧᨲᩩᨲ᩠ᨳᩮᩣ ᨧᩮ, ᨽᩥᨠ᩠ᨡᩅᩮ, ᨸᩁᩥᩅᩤᩈᩴ ᨴᨴᩮᨿ᩠ᨿ, ᨾᩪᩃᩣᨿ ᨸᨭᩥᨠᩔᩮᨿ᩠ᨿ, ᨾᩣᨶᨲ᩠ᨲᩴ ᨴᨴᩮᨿ᩠ᨿ, ᨲᩴᩅᩦᩈᩮᩣ ᩋᨻ᩠ᨽᩮᨿ᩠ᨿ—  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨾᩣᨶᨲ᩠ᨲᩣᩁᩉᨧᨲᩩᨲ᩠ᨳᩮᩣ ᨧᩮ, ᨽᩥᨠ᩠ᨡᩅᩮ, ᨸᩁᩥᩅᩤᩈᩴ ᨴᨴᩮᨿ᩠ᨿ, ᨾᩪᩃᩣᨿ ᨸᨭᩥᨠᩔᩮᨿ᩠ᨿ, ᨾᩣᨶᨲ᩠ᨲᩴ ᨴᨴᩮᨿ᩠ᨿ, ᨲᩴᩅᩦᩈᩮᩣ ᩋᨻ᩠ᨽᩮᨿ᩠ᨿ—  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᨾᩣᨶᨲ᩠ᨲᨧᩣᩁᩥᨠᨧᨲᩩᨲ᩠ᨳᩮᩣ ᨧᩮ, ᨽᩥᨠ᩠ᨡᩅᩮ, ᨸᩁᩥᩅᩤᩈᩴ ᨴᨴᩮᨿ᩠ᨿ, ᨾᩪᩃᩣᨿ ᨸᨭᩥᨠᩔᩮᨿ᩠ᨿ, ᨾᩣᨶᨲ᩠ᨲᩴ ᨴᨴᩮᨿ᩠ᨿ, ᨲᩴᩅᩦᩈᩮᩣ ᩋᨻ᩠ᨽᩮᨿ᩠ᨿ—  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ. ᩋᨻ᩠ᨽᩣᨶᩣᩁᩉᨧᨲᩩᨲ᩠ᨳᩮᩣ ᨧᩮ, ᨽᩥᨠ᩠ᨡᩅᩮ, ᨸᩁᩥᩅᩤᩈᩴ ᨴᨴᩮᨿ᩠ᨿ, ᨾᩪᩃᩣᨿ ᨸᨭᩥᨠᩔᩮᨿ᩠ᨿ, ᨾᩣᨶᨲ᩠ᨲᩴ ᨴᨴᩮᨿ᩠ᨿ, ᨲᩴᩅᩦᩈᩮᩣ ᩋᨻ᩠ᨽᩮᨿ᩠ᨿ—  ᩋᨠᨾ᩠ᨾᩴ ᨶ ᨧ ᨠᩁᨱᩦᨿᩴ.
</Paragraph>

</Division>
<Division number="394" book="vi-maha">

<Paragraph number="1807" book="vi-maha">
ᩑᨠᨧ᩠ᨧᩔ, ᨽᩥᨠ᩠ᨡᩅᩮ, ᩈᩴᨥᨾᨩ᩠ᨫᩮ ᨸᨭᩥᨠ᩠ᨠᩮᩣᩈᨶᩣ ᩁᩩᩉᨲᩥ, ᩑᨠᨧ᩠ᨧᩔ ᨶ ᩁᩩᩉᨲᩥ. ᨠᩔ ᨧ, ᨽᩥᨠ᩠ᨡᩅᩮ, ᩈᩴᨥᨾᨩ᩠ᨫᩮ ᨸᨭᩥᨠ᩠ᨠᩮᩣᩈᨶᩣ ᨶ ᩁᩩᩉᨲᩥ? ᨽᩥᨠ᩠ᨡᩩᨶᩥᨿᩣ, ᨽᩥᨠ᩠ᨡᩅᩮ, ᩈᩴᨥᨾᨩ᩠ᨫᩮ ᨸᨭᩥᨠ᩠ᨠᩮᩣᩈᨶᩣ ᨶ ᩁᩩᩉᨲᩥ. ᩈᩥᨠ᩠ᨡᨾᩣᨶᩣᨿ, ᨽᩥᨠ᩠ᨡᩅᩮ …ᨸᩮ…  ᩈᩣᨾᨱᩮᩁᩔ, ᨽᩥᨠ᩠ᨡᩅᩮ…  ᩈᩣᨾᨱᩮᩁᩥᨿᩣ, ᨽᩥᨠ᩠ᨡᩅᩮ…  ᩈᩥᨠ᩠ᨡᩣᨸᨧ᩠ᨧᨠ᩠ᨡᩣᨲᨠᩔ, ᨽᩥᨠ᩠ᨡᩅᩮ…  ᩋᨶ᩠ᨲᩥᨾᩅᨲ᩠ᨳᩩᩴ ᩋᨩ᩠ᨫᩣᨸᨶ᩠ᨶᨠᩔ, ᨽᩥᨠ᩠ᨡᩅᩮ…  ᩏᨾ᩠ᨾᨲ᩠ᨲᨠᩔ, ᨽᩥᨠ᩠ᨡᩅᩮ…  ᨡᩥᨲ᩠ᨲᨧᩥᨲ᩠ᨲᩔ, ᨽᩥᨠ᩠ᨡᩅᩮ…  ᩅᩮᨴᨶᩣᨭ᩠ᨭᩔ, ᨽᩥᨠ᩠ᨡᩅᩮ…  ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᩔ, ᨽᩥᨠ᩠ᨡᩅᩮ…  ᩋᩣᨸᨲ᩠ᨲᩥᨿᩣ ᩋᨸ᩠ᨸᨭᩥᨠᨾ᩠ᨾᩮ ᩏᨠ᩠ᨡᩥᨲ᩠ᨲᨠᩔ, ᨽᩥᨠ᩠ᨡᩅᩮ…  ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩥᨲ᩠ᨲᨠᩔ, ᨽᩥᨠ᩠ᨡᩅᩮ…  ᨸᨱ᩠ᨯᨠᩔ, ᨽᩥᨠ᩠ᨡᩅᩮ…  ᨳᩮᨿ᩠ᨿᩈᩴᩅᩤᩈᨠᩔ, ᨽᩥᨠ᩠ᨡᩅᩮ…  ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩔ, ᨽᩥᨠ᩠ᨡᩅᩮ…  ᨲᩥᩁᨧ᩠ᨨᩣᨶᨣᨲᩔ, ᨽᩥᨠ᩠ᨡᩅᩮ…  ᨾᩣᨲᩩᨥᩣᨲᨠᩔ, ᨽᩥᨠ᩠ᨡᩅᩮ…  ᨸᩥᨲᩩᨥᩣᨲᨠᩔ, ᨽᩥᨠ᩠ᨡᩅᩮ…  ᩋᩁᩉᨶ᩠ᨲᨥᩣᨲᨠᩔ, ᨽᩥᨠ᩠ᨡᩅᩮ…  ᨽᩥᨠ᩠ᨡᩩᨶᩥᨴᩪᩈᨠᩔ, ᨽᩥᨠ᩠ᨡᩅᩮ…  ᩈᩴᨥᨽᩮᨴᨠᩔ, ᨽᩥᨠ᩠ᨡᩅᩮ…  ᩃᩮᩣᩉᩥᨲᩩᨸ᩠ᨸᩣᨴᨠᩔ, ᨽᩥᨠ᩠ᨡᩅᩮ…  ᩏᨽᨲᩮᩣᨻ᩠ᨿᨬ᩠ᨩᨶᨠᩔ, ᨽᩥᨠ᩠ᨡᩅᩮ…  ᨶᩣᨶᩣᩈᩴᩅᩤᩈᨠᩔ, ᨽᩥᨠ᩠ᨡᩅᩮ…  ᨶᩣᨶᩣᩈᩦᨾᩣᨿ ᨮᩥᨲᩔ, ᨽᩥᨠ᩠ᨡᩅᩮ…  ᩍᨴ᩠ᨵᩥᨿᩣ ᩅᩮᩉᩣᩈᩮ ᨮᩥᨲᩔ, ᨽᩥᨠ᩠ᨡᩅᩮ, ᨿᩔ ᩈᩴᨥᩮᩣ ᨠᨾ᩠ᨾᩴ ᨠᩁᩮᩣᨲᩥ, ᨲᩔ ᨧ, ᨽᩥᨠ᩠ᨡᩅᩮ, ᩈᩴᨥᨾᨩ᩠ᨫᩮ ᨸᨭᩥᨠ᩠ᨠᩮᩣᩈᨶᩣ ᨶ ᩁᩩᩉᨲᩥ. ᩍᨾᩮᩈᩴ ᨡᩮᩣ, ᨽᩥᨠ᩠ᨡᩅᩮ, ᩈᩴᨥᨾᨩ᩠ᨫᩮ ᨸᨭᩥᨠ᩠ᨠᩮᩣᩈᨶᩣ ᨶ ᩁᩩᩉᨲᩥ.
</Paragraph>

<Paragraph number="1808" book="vi-maha">
ᨠᩔ ᨧ, ᨽᩥᨠ᩠ᨡᩅᩮ, ᩈᩴᨥᨾᨩ᩠ᨫᩮ ᨸᨭᩥᨠ᩠ᨠᩮᩣᩈᨶᩣ ᩁᩩᩉᨲᩥ? ᨽᩥᨠ᩠ᨡᩩᩔ, ᨽᩥᨠ᩠ᨡᩅᩮ, ᨸᨠᨲᨲ᩠ᨲᩔ ᩈᨾᩣᨶᩈᩴᩅᩤᩈᨠᩔ ᩈᨾᩣᨶᩈᩦᨾᩣᨿ ᨮᩥᨲᩔ ᩋᨶ᩠ᨲᨾᩈᩮᩣ ᩋᩣᨶᨶ᩠ᨲᩁᩥᨠᩔᩣᨸᩥ ᨽᩥᨠ᩠ᨡᩩᨶᩮᩣ ᩅᩥᨬ᩠ᨬᩣᨸᩮᨶ᩠ᨲᩔ ᩈᩴᨥᨾᨩ᩠ᨫᩮ ᨸᨭᩥᨠ᩠ᨠᩮᩣᩈᨶᩣ ᩁᩩᩉᨲᩥ. ᩍᨾᩔ, ᨽᩥᨠ᩠ᨡᩅᩮ, ᩈᩴᨥᨾᨩ᩠ᨫᩮ ᨸᨭᩥᨠ᩠ᨠᩮᩣᩈᨶᩣ ᩁᩩᩉᨲᩥ.
</Paragraph>
</Division>