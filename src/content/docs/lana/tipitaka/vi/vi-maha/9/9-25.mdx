---
title: "9.25 ᨸᨻ᩠ᨻᩣᨩᨶᩦᨿᨠᨾ᩠ᨾᩅᩥᩅᩤᨴᨠᨳᩣ"
tableOfContents: false
sidebar:
  order: 18
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="435" book="vi-maha">

<Paragraph number="1881" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨠᩩᩃᨴᩪᩈᨠᩮᩣ ᩉᩮᩣᨲᩥ ᨸᩣᨸᩈᨾᩣᨧᩣᩁᩮᩣ. ᨲᨲᩕ ᨧᩮ ᨽᩥᨠ᩠ᨡᩪᨶᩴ ᩑᩅᩴ ᩉᩮᩣᨲᩥ—  ‘ᩋᨿᩴ ᨡᩮᩣ, ᩋᩣᩅᩩᩈᩮᩣ, ᨽᩥᨠ᩠ᨡᩩ ᨠᩩᩃᨴᩪᩈᨠᩮᩣ ᨸᩣᨸᩈᨾᩣᨧᩣᩁᩮᩣ. ᩉᨶ᩠ᨴᩔ ᨾᨿᩴ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨾᩣ’ᨲᩥ. ᨲᩮ ᨲᩔ ᨸᨻ᩠ᨻᩣᨩᨶᩦᨿᨠᨾ᩠ᨾᩴ ᨠᩁᩮᩣᨶ᩠ᨲᩥ—  ᩋᨵᨾ᩠ᨾᩮᨶ ᩅᨣ᩠ᨣᩤ …ᨸᩮ…  ᩋᨵᨾ᩠ᨾᩮᨶ ᩈᨾᨣ᩠ᨣᩤ…  ᨵᨾ᩠ᨾᩮᨶ ᩅᨣ᩠ᨣᩤ…  ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᩤ…  ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᩤ. ᨲᨲᩕᨭ᩠ᨮᩮᩣ ᩈᩴᨥᩮᩣ ᩅᩥᩅᨴᨲᩥ—  ‘ᩋᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᩋᨵᨾ᩠ᨾᩮᨶ ᩈᨾᨣ᩠ᨣᨠᨾ᩠ᨾᩴ, ᨵᨾ᩠ᨾᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩅᨣ᩠ᨣᨠᨾ᩠ᨾᩴ, ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᩴ, ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ. ᨲᨲᩕ, ᨽᩥᨠ᩠ᨡᩅᩮ, ᨿᩮ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᨵᨾ᩠ᨾᨸᨲᩥᩁᩪᨸᨠᩮᨶ ᩈᨾᨣ᩠ᨣᨠᨾ᩠ᨾᨶ᩺’ᨲᩥ ᨿᩮ ᨧ ᨲᩮ ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  ‘ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᨶ᩺’ᨲᩥ, ᩍᨾᩮ ᨲᨲ᩠ᨳ ᨽᩥᨠ᩠ᨡᩪ ᨵᨾ᩠ᨾᩅᩤᨴᩥᨶᩮᩣ. ᩍᨾᩮ ᨸᨬ᩠ᨧ ᩅᩤᩁᩣ ᩈᩴᨡᩥᨲ᩠ᨲᩣ.
</Paragraph>
</Division>