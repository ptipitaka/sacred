---
title: "1.29 ᨠᩣᩁᨽᩮᨴᨠᨧᩮᩣᩁᩅᨲ᩠ᨳᩩ"
tableOfContents: false
sidebar:
  order: 22
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="92" book="vi-maha">

<Paragraph number="430" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩁᨬ᩠ᨬᩣ ᨾᩣᨣᨵᩮᨶ ᩈᩮᨶᩥᨿᩮᨶ ᨻᩥᨾ᩠ᨻᩥᩈᩣᩁᩮᨶ ᩋᨶᩩᨬ᩠ᨬᩣᨲᩴ ᩉᩮᩣᨲᩥ—  “ᨿᩮ ᩈᨾᨱᩮᩈᩩ ᩈᨠ᩠ᨿᨸᩩᨲ᩠ᨲᩥᨿᩮᩈᩩ ᨸᨻ᩠ᨻᨩᨶ᩠ᨲᩥ, ᨶ ᨲᩮ ᩃᨻ᩠ᨽᩣ ᨠᩥᨬ᩠ᨧᩥ ᨠᩣᨲᩩᩴ; ᩈ᩠ᩅᩣᨠ᩠ᨡᩣᨲᩮᩣ ᨵᨾ᩠ᨾᩮᩣ, ᨧᩁᨶ᩠ᨲᩩ ᨻᩕᩉ᩠ᨾᨧᩁᩥᨿᩴ ᩈᨾ᩠ᨾᩣ ᨴᩩᨠ᩠ᨡᩔ ᩋᨶ᩠ᨲᨠᩥᩁᩥᨿᩣᨿᩣ”ᨲᩥ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨸᩩᩁᩥᩈᩮᩣ ᨧᩮᩣᩁᩥᨠᩴ ᨠᨲ᩠ᩅᩣ ᨠᩣᩁᩣᨿ ᨻᨴ᩠ᨵᩮᩤ ᩉᩮᩣᨲᩥ. ᩈᩮᩣ ᨠᩣᩁᩴ ᨽᩥᨶ᩠ᨴᩥᨲ᩠ᩅᩣ ᨸᩃᩣᨿᩥᨲ᩠ᩅᩣ ᨽᩥᨠ᩠ᨡᩪᩈᩩ ᨸᨻ᩠ᨻᨩᩥᨲᩮᩣ ᩉᩮᩣᨲᩥ. ᨾᨶᩩᩔᩣ ᨸᩔᩥᨲ᩠ᩅᩣ ᩑᩅᨾᩣᩉᩴᩈᩩ—  “ᩋᨿᩴ ᩈᩮᩣ ᨠᩣᩁᨽᩮᨴᨠᩮᩣ ᨧᩮᩣᩁᩮᩣ. ᩉᨶ᩠ᨴ ᨶᩴ ᨶᩮᨾᩣ”ᨲᩥ. ᩑᨠᨧ᩠ᨧᩮ ᩑᩅᨾᩣᩉᩴᩈᩩ—  “ᨾᩣᨿ᩠ᨿᩮᩣ, ᩑᩅᩴ ᩋᩅᨧᩩᨲ᩠ᨳ. ᩋᨶᩩᨬ᩠ᨬᩣᨲᩴ ᩁᨬ᩠ᨬᩣ ᨾᩣᨣᨵᩮᨶ ᩈᩮᨶᩥᨿᩮᨶ ᨻᩥᨾ᩠ᨻᩥᩈᩣᩁᩮᨶ—  ‘ᨿᩮ ᩈᨾᨱᩮᩈᩩ ᩈᨠ᩠ᨿᨸᩩᨲ᩠ᨲᩥᨿᩮᩈᩩ ᨸᨻ᩠ᨻᨩᨶ᩠ᨲᩥ, ᨶ ᨲᩮ ᩃᨻ᩠ᨽᩣ ᨠᩥᨬ᩠ᨧᩥ ᨠᩣᨲᩩᩴ; ᩈ᩠ᩅᩣᨠ᩠ᨡᩣᨲᩮᩣ ᨵᨾ᩠ᨾᩮᩣ, ᨧᩁᨶ᩠ᨲᩩ ᨻᩕᩉ᩠ᨾᨧᩁᩥᨿᩴ ᩈᨾ᩠ᨾᩣ ᨴᩩᨠ᩠ᨡᩔ ᩋᨶ᩠ᨲᨠᩥᩁᩥᨿᩣᨿᩣ’”ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᩋᨽᨿᩪᩅᩁᩣ ᩍᨾᩮ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ, ᨶᨿᩥᨾᩮ ᩃᨻ᩠ᨽᩣ ᨠᩥᨬ᩠ᨧᩥ ᨠᩣᨲᩩᩴ. ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᨠᩣᩁᨽᩮᨴᨠᩴ ᨧᩮᩣᩁᩴ ᨸᨻ᩠ᨻᩣᨩᩮᩔᨶ᩠ᨲᩦ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᨠᩣᩁᨽᩮᨴᨠᩮᩣ ᨧᩮᩣᩁᩮᩣ ᨸᨻ᩠ᨻᩣᨩᩮᨲᨻ᩠ᨻᩮᩣ. ᨿᩮᩣ ᨸᨻ᩠ᨻᩣᨩᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>
</Division>