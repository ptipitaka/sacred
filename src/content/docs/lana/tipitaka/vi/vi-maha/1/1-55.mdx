---
title: "1.55 ᩋᨶᩩᨸᨩ᩠ᨫᩣᨿᨠᩣᨴᩥᩅᨲ᩠ᨳᩩ"
tableOfContents: false
sidebar:
  order: 51
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="117" book="vi-maha">

<Paragraph number="491" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᩋᨶᩩᨸᨩ᩠ᨫᩣᨿᨠᩴ ᩏᨸᩈᨾ᩠ᨸᩣᨴᩮᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩋᨶᩩᨸᨩ᩠ᨫᩣᨿᨠᩮᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᨿᩮᩣ ᩏᨸᩈᨾ᩠ᨸᩣᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (12)
</Paragraph>

<Paragraph number="492" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᩈᩴᨥᩮᨶ ᩏᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩈᩴᨥᩮᨶ ᩏᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᨿᩮᩣ ᩏᨸᩈᨾ᩠ᨸᩣᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (13)
</Paragraph>

<Paragraph number="493" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨣᨱᩮᨶ ᩏᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᨣᨱᩮᨶ ᩏᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᨿᩮᩣ ᩏᨸᩈᨾ᩠ᨸᩣᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (14)
</Paragraph>

<Paragraph number="494" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨸᨱ᩠ᨯᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ …ᨸᩮ…  ᨳᩮᨿ᩠ᨿᩈᩴᩅᩤᩈᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ …ᨸᩮ…  ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ …ᨸᩮ…  ᨲᩥᩁᨧ᩠ᨨᩣᨶᨣᨲᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ …ᨸᩮ…  ᨾᩣᨲᩩᨥᩣᨲᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ …ᨸᩮ…  ᨸᩥᨲᩩᨥᩣᨲᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ …ᨸᩮ…  ᩋᩁᩉᨶ᩠ᨲᨥᩣᨲᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ …ᨸᩮ…  ᨽᩥᨠ᩠ᨡᩩᨶᩥᨴᩪᩈᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ …ᨸᩮ…  ᩈᩴᨥᨽᩮᨴᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ …ᨸᩮ…  ᩃᩮᩣᩉᩥᨲᩩᨸ᩠ᨸᩣᨴᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ …ᨸᩮ…  ᩏᨽᨲᩮᩣᨻ᩠ᨿᨬ᩠ᨩᨶᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᨸᨱ᩠ᨯᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ …ᨸᩮ…  ᨶ, ᨽᩥᨠ᩠ᨡᩅᩮ, ᨳᩮᨿ᩠ᨿᩈᩴᩅᩤᩈᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ …ᨸᩮ…  ᨶ, ᨽᩥᨠ᩠ᨡᩅᩮ, ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ …ᨸᩮ…  ᨶ, ᨽᩥᨠ᩠ᨡᩅᩮ, ᨲᩥᩁᨧ᩠ᨨᩣᨶᨣᨲᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ …ᨸᩮ…  ᨶ, ᨽᩥᨠ᩠ᨡᩅᩮ, ᨾᩣᨲᩩᨥᩣᨲᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ …ᨸᩮ…  ᨶ, ᨽᩥᨠ᩠ᨡᩅᩮ, ᨸᩥᨲᩩᨥᩣᨲᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ …ᨸᩮ…  ᨶ, ᨽᩥᨠ᩠ᨡᩅᩮ, ᩋᩁᩉᨶ᩠ᨲᨥᩣᨲᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ …ᨸᩮ…  ᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨴᩪᩈᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ …ᨸᩮ…  ᨶ, ᨽᩥᨠ᩠ᨡᩅᩮ, ᩈᩴᨥᨽᩮᨴᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ …ᨸᩮ…  ᨶ, ᨽᩥᨠ᩠ᨡᩅᩮ, ᩃᩮᩣᩉᩥᨲᩩᨸ᩠ᨸᩣᨴᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ …ᨸᩮ…  ᨶ, ᨽᩥᨠ᩠ᨡᩅᩮ, ᩏᨽᨲᩮᩣᨻ᩠ᨿᨬ᩠ᨩᨶᨠᩩᨸᨩ᩠ᨫᩣᨿᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᨿᩮᩣ ᩏᨸᩈᨾ᩠ᨸᩣᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (15)
</Paragraph>
</Division>