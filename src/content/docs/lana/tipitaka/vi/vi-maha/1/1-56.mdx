---
title: "1.56 ᩋᨸᨲ᩠ᨲᨠᩣᨴᩥᩅᨲ᩠ᨳᩩ"
tableOfContents: false
sidebar:
  order: 52
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="118" book="vi-maha">

<Paragraph number="495" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᩋᨸᨲ᩠ᨲᨠᩴ ᩏᨸᩈᨾ᩠ᨸᩣᨴᩮᨶ᩠ᨲᩥ. ᩉᨲ᩠ᨳᩮᩈᩩ ᨸᩥᨱ᩠ᨯᩣᨿ ᨧᩁᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᩈᩮᨿ᩠ᨿᨳᩣᨸᩥ ᨲᩥᨲ᩠ᨳᩥᨿᩣ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩋᨸᨲ᩠ᨲᨠᩮᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᨿᩮᩣ ᩏᨸᩈᨾ᩠ᨸᩣᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (16)
</Paragraph>

<Paragraph number="496" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᩋᨧᩦᩅᩁᨠᩴ ᩏᨸᩈᨾ᩠ᨸᩣᨴᩮᨶ᩠ᨲᩥ. ᨶᨣ᩠ᨣᩤ ᨸᩥᨱ᩠ᨯᩣᨿ ᨧᩁᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᩈᩮᨿ᩠ᨿᨳᩣᨸᩥ ᨲᩥᨲ᩠ᨳᩥᨿᩣ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩋᨧᩦᩅᩁᨠᩮᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᨿᩮᩣ ᩏᨸᩈᨾ᩠ᨸᩣᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (17)
</Paragraph>

<Paragraph number="497" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᩋᨸᨲ᩠ᨲᨧᩦᩅᩁᨠᩴ ᩏᨸᩈᨾ᩠ᨸᩣᨴᩮᨶ᩠ᨲᩥ. ᨶᨣ᩠ᨣᩤ ᩉᨲ᩠ᨳᩮᩈᩩ ᨸᩥᨱ᩠ᨯᩣᨿ ᨧᩁᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᩈᩮᨿ᩠ᨿᨳᩣᨸᩥ ᨲᩥᨲ᩠ᨳᩥᨿᩣ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩋᨸᨲ᩠ᨲᨧᩦᩅᩁᨠᩮᩣ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᨿᩮᩣ ᩏᨸᩈᨾ᩠ᨸᩣᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (18)
</Paragraph>

<Paragraph number="498" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨿᩣᨧᩥᨲᨠᩮᨶ ᨸᨲ᩠ᨲᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ. ᩏᨸᩈᨾ᩠ᨸᨶ᩠ᨶᩮ ᨸᨲ᩠ᨲᩴ ᨸᨭᩥᩉᩁᨶ᩠ᨲᩥ. ᩉᨲ᩠ᨳᩮᩈᩩ ᨸᩥᨱ᩠ᨯᩣᨿ ᨧᩁᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᩈᩮᨿ᩠ᨿᨳᩣᨸᩥ ᨲᩥᨲ᩠ᨳᩥᨿᩣ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᨿᩣᨧᩥᨲᨠᩮᨶ ᨸᨲ᩠ᨲᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᨿᩮᩣ ᩏᨸᩈᨾ᩠ᨸᩣᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (19)
</Paragraph>

<Paragraph number="499" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨿᩣᨧᩥᨲᨠᩮᨶ ᨧᩦᩅᩁᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ. ᩏᨸᩈᨾ᩠ᨸᨶ᩠ᨶᩮ ᨧᩦᩅᩁᩴ ᨸᨭᩥᩉᩁᨶ᩠ᨲᩥ. ᨶᨣ᩠ᨣᩤ ᨸᩥᨱ᩠ᨯᩣᨿ ᨧᩁᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᩈᩮᨿ᩠ᨿᨳᩣᨸᩥ ᨲᩥᨲ᩠ᨳᩥᨿᩣ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᨿᩣᨧᩥᨲᨠᩮᨶ ᨧᩦᩅᩁᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᨿᩮᩣ ᩏᨸᩈᨾ᩠ᨸᩣᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (20)
</Paragraph>

<Paragraph number="500" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨿᩣᨧᩥᨲᨠᩮᨶ ᨸᨲ᩠ᨲᨧᩦᩅᩁᩮᨶ ᩏᨸᩈᨾ᩠ᨸᩣᨴᩮᨶ᩠ᨲᩥ. ᩏᨸᩈᨾ᩠ᨸᨶ᩠ᨶᩮ ᨸᨲ᩠ᨲᨧᩦᩅᩁᩴ ᨸᨭᩥᩉᩁᨶ᩠ᨲᩥ. ᨶᨣ᩠ᨣᩤ ᩉᨲ᩠ᨳᩮᩈᩩ ᨸᩥᨱ᩠ᨯᩣᨿ ᨧᩁᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᩈᩮᨿ᩠ᨿᨳᩣᨸᩥ ᨲᩥᨲ᩠ᨳᩥᨿᩣ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᨿᩣᨧᩥᨲᨠᩮᨶ ᨸᨲ᩠ᨲᨧᩦᩅᩁᩮᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᨿᩮᩣ ᩏᨸᩈᨾ᩠ᨸᩣᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. (21)

</Paragraph>
</Division>

<Paragraph number="501" type="center" book="vi-maha">
ᨶᩮᩫᩣᨸᩈᨾ᩠ᨸᩣᨴᩮᨲᨻ᩠ᨻᩮᨠᩅᩦᩈᨲᩥᩅᩤᩁᩮᩣ ᨶᩥᨭ᩠ᨮᩥᨲᩮᩣ.
</Paragraph>