---
title: "1.8 ᨾᩣᩁᨠᨳᩣ"
tableOfContents: false
sidebar:
  order: 65
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="32" book="vi-maha">

<Paragraph number="131" book="vi-maha">
ᩋᨳ ᨡᩮᩣ ᨽᨣᩅᩤ ᨲᩮ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨾᩩᨲ᩠ᨲᩣᩉᩴ, ᨽᩥᨠ᩠ᨡᩅᩮ, ᩈᨻ᩠ᨻᨸᩣᩈᩮᩉᩥ, ᨿᩮ ᨴᩥᨻ᩠ᨻᩣ ᨿᩮ ᨧ ᨾᩣᨶᩩᩈᩣ. ᨲᩩᨾ᩠ᩉᩮᨸᩥ, ᨽᩥᨠ᩠ᨡᩅᩮ, ᨾᩩᨲ᩠ᨲᩣ ᩈᨻ᩠ᨻᨸᩣᩈᩮᩉᩥ, ᨿᩮ ᨴᩥᨻ᩠ᨻᩣ ᨿᩮ ᨧ ᨾᩣᨶᩩᩈᩣ. ᨧᩁᨳ, ᨽᩥᨠ᩠ᨡᩅᩮ, ᨧᩣᩁᩥᨠᩴ ᨻᩉᩩᨩᨶᩉᩥᨲᩣᨿ ᨻᩉᩩᨩᨶᩈᩩᨡᩣᨿ ᩃᩮᩣᨠᩣᨶᩩᨠᨾ᩠ᨸᩣᨿ ᩋᨲ᩠ᨳᩣᨿ ᩉᩥᨲᩣᨿ ᩈᩩᨡᩣᨿ ᨴᩮᩅᨾᨶᩩᩔᩣᨶᩴ. ᨾᩣ ᩑᨠᩮᨶ ᨴ᩠ᩅᩮ ᩋᨣᨾᩥᨲ᩠ᨳ. ᨴᩮᩈᩮᨳ, ᨽᩥᨠ᩠ᨡᩅᩮ, ᨵᨾ᩠ᨾᩴ ᩋᩣᨴᩥᨠᩃ᩠ᨿᩣᨱᩴ ᨾᨩ᩠ᨫᩮᨠᩃ᩠ᨿᩣᨱᩴ ᨸᩁᩥᨿᩮᩣᩈᩣᨶᨠᩃ᩠ᨿᩣᨱᩴ ᩈᩣᨲ᩠ᨳᩴ ᩈᨻ᩠ᨿᨬ᩠ᨩᨶᩴ ᨠᩮᩅᩃᨸᩁᩥᨸᩩᨱ᩠ᨱᩴ ᨸᩁᩥᩈᩩᨴ᩠ᨵᩴ ᨻᩕᩉ᩠ᨾᨧᩁᩥᨿᩴ ᨸᨠᩣᩈᩮᨳ. ᩈᨶ᩠ᨲᩥ ᩈᨲ᩠ᨲᩣ ᩋᨸ᩠ᨸᩁᨩᨠ᩠ᨡᨩᩣᨲᩥᨠᩣ, ᩋᩔᩅᨶᨲᩣ ᨵᨾ᩠ᨾᩔ ᨸᩁᩥᩉᩣᨿᨶ᩠ᨲᩥ, ᨽᩅᩥᩔᨶ᩠ᨲᩥ ᨵᨾ᩠ᨾᩔ ᩋᨬ᩠ᨬᩣᨲᩣᩁᩮᩣ. ᩋᩉᨾ᩠ᨸᩥ, ᨽᩥᨠ᩠ᨡᩅᩮ, ᨿᩮᨶ ᩏᩁᩩᩅᩮᩃᩣ ᩈᩮᨶᩣᨶᩥᨣᨾᩮᩣ ᨲᩮᨶᩩᨸᩈᩘᨠᨾᩥᩔᩣᨾᩥ ᨵᨾ᩠ᨾᨴᩮᩈᨶᩣᨿᩣ”ᨲᩥ.
</Paragraph>

</Division>
<Division number="33" book="vi-maha">

<Paragraph number="132" book="vi-maha">
ᩋᨳ ᨡᩮᩣ ᨾᩣᩁᩮᩣ ᨸᩣᨸᩥᨾᩣ ᨿᩮᨶ ᨽᨣᩅᩤ ᨲᩮᨶᩩᨸᩈᩘᨠᨾᩥ, ᩏᨸᩈᩘᨠᨾᩥᨲ᩠ᩅᩣ ᨽᨣᩅᨶ᩠ᨲᩴ ᨣᩤᨳᩣᨿ ᩋᨩ᩠ᨫᨽᩣᩈᩥ—
</Paragraph>

<Paragraph number="133" type="verses" book="vi-maha">
_“ᨻᨴ᩠ᨵᩮᩤᩈᩥ ᩈᨻ᩠ᨻᨸᩣᩈᩮᩉᩥ,_  
_ᨿᩮ ᨴᩥᨻ᩠ᨻᩣ ᨿᩮ ᨧ ᨾᩣᨶᩩᩈᩣ;_  
_ᨾᩉᩣᨻᨶ᩠ᨵᨶᨻᨴ᩠ᨵᩮᩤᩈᩥ,_  
_ᨶ ᨾᩮ ᩈᨾᨱ ᨾᩮᩣᨠ᩠ᨡᩈᩦ”ᨲᩥ._  

</Paragraph>

<Paragraph number="134" type="verses" book="vi-maha">
_“ᨾᩩᨲ᩠ᨲᩣᩉᩴ ᩈᨻ᩠ᨻᨸᩣᩈᩮᩉᩥ,_  
_ᨿᩮ ᨴᩥᨻ᩠ᨻᩣ ᨿᩮ ᨧ ᨾᩣᨶᩩᩈᩣ;_  
_ᨾᩉᩣᨻᨶ᩠ᨵᨶᨾᩩᨲ᩠ᨲᩮᩣᨾ᩠ᩉᩥ,_  
_ᨶᩥᩉᨲᩮᩣ ᨲ᩠ᩅᨾᩈᩥ ᩋᨶ᩠ᨲᨠᩣ”ᨲᩥ._  

</Paragraph>

<Paragraph number="135" type="verses" book="vi-maha">
_“ᩋᨶ᩠ᨲᩃᩥᨠ᩠ᨡᨧᩁᩮᩣ ᨸᩣᩈᩮᩣ,_  
_ᨿ᩠ᩅᩣᨿᩴ ᨧᩁᨲᩥ ᨾᩣᨶᩈᩮᩣ;_  
_ᨲᩮᨶ ᨲᩴ ᨻᩣᨵᨿᩥᩔᩣᨾᩥ,_  
_ᨶ ᨾᩮ ᩈᨾᨱ ᨾᩮᩣᨠ᩠ᨡᩈᩦ”ᨲᩥ._  

</Paragraph>

<Paragraph number="136" type="verses" book="vi-maha">
_“ᩁᩪᨸᩣ ᩈᨴ᩠ᨴᩤ ᩁᩈᩣ ᨣᨶ᩠ᨵᩣ,_  
_ᨹᩮᩣᨭ᩠ᨮᨻ᩠ᨻᩣ ᨧ ᨾᨶᩮᩣᩁᨾᩣ;_  
_ᩑᨲ᩠ᨳ ᨾᩮ ᩅᩥᨣᨲᩮᩣ ᨨᨶ᩠ᨴᩮᩣ,_  
_ᨶᩥᩉᨲᩮᩣ ᨲ᩠ᩅᨾᩈᩥ ᩋᨶ᩠ᨲᨠᩣ”ᨲᩥ._  

</Paragraph>

<Paragraph number="137" book="vi-maha">
ᩋᨳ ᨡᩮᩣ ᨾᩣᩁᩮᩣ ᨸᩣᨸᩥᨾᩣ—  “ᨩᩣᨶᩣᨲᩥ ᨾᩴ ᨽᨣᩅᩤ, ᨩᩣᨶᩣᨲᩥ ᨾᩴ ᩈᩩᨣᨲᩮᩣ”ᨲᩥ ᨴᩩᨠ᩠ᨡᩦ ᨴᩩᨾ᩠ᨾᨶᩮᩣ ᨲᨲ᩠ᨳᩮᩅᨶ᩠ᨲᩁᨵᩤᨿᩦᨲᩥ.

</Paragraph>
</Division>

<Paragraph number="138" type="center" book="vi-maha">
ᨾᩣᩁᨠᨳᩣ ᨶᩥᨭ᩠ᨮᩥᨲᩣ.
</Paragraph>