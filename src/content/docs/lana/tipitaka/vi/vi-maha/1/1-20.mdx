---
title: "1.20 ᨸᨱᩣᨾᨶᩣᨡᨾᩣᨸᨶᩣ"
tableOfContents: false
sidebar:
  order: 13
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="80" book="vi-maha">

<Paragraph number="352" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨶ᩠ᨲᩮᩅᩤᩈᩥᨠᩣ ᩋᩣᨧᩁᩥᨿᩮᩈᩩ ᨶ ᩈᨾ᩠ᨾᩣ ᩅᨲ᩠ᨲᨶ᩠ᨲᩥ …ᨸᩮ…  ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᨶ, ᨽᩥᨠ᩠ᨡᩅᩮ, ᩋᨶ᩠ᨲᩮᩅᩤᩈᩥᨠᩮᨶ ᩋᩣᨧᩁᩥᨿᨾ᩠ᩉᩥ ᨶ ᩈᨾ᩠ᨾᩣ ᩅᨲ᩠ᨲᩥᨲᨻ᩠ᨻᩴ. ᨿᩮᩣ ᨶ ᩈᨾ᩠ᨾᩣ ᩅᨲ᩠ᨲᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ. ᨶᩮᩅ ᩈᨾ᩠ᨾᩣ ᩅᨲ᩠ᨲᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩋᩈᨾ᩠ᨾᩣᩅᨲ᩠ᨲᨶ᩠ᨲᩴ ᨸᨱᩣᨾᩮᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨸᨱᩣᨾᩮᨲᨻ᩠ᨻᩮᩣ—  ᨸᨱᩣᨾᩮᨾᩥ ᨲᨶ᩠ᨲᩥ ᩅᩤ, ᨾᩣᨿᩥᨵ ᨸᨭᩥᨠ᩠ᨠᨾᩦᨲᩥ ᩅᩤ, ᨶᩦᩉᩁ ᨲᩮ ᨸᨲ᩠ᨲᨧᩦᩅᩁᨶ᩠ᨲᩥ ᩅᩤ, ᨶᩣᩉᩴ ᨲᨿᩣ ᩏᨸᨭ᩠ᨮᩣᨲᨻ᩠ᨻᩮᩣᨲᩥ ᩅᩤ. ᨠᩣᨿᩮᨶ ᩅᩥᨬ᩠ᨬᩣᨸᩮᨲᩥ, ᩅᩤᨧᩣᨿ ᩅᩥᨬ᩠ᨬᩣᨸᩮᨲᩥ, ᨠᩣᨿᩮᨶ ᩅᩤᨧᩣᨿ ᩅᩥᨬ᩠ᨬᩣᨸᩮᨲᩥ, ᨸᨱᩣᨾᩥᨲᩮᩣ ᩉᩮᩣᨲᩥ ᩋᨶ᩠ᨲᩮᩅᩤᩈᩥᨠᩮᩣ; ᨶ ᨠᩣᨿᩮᨶ ᩅᩥᨬ᩠ᨬᩣᨸᩮᨲᩥ, ᨶ ᩅᩤᨧᩣᨿ ᩅᩥᨬ᩠ᨬᩣᨸᩮᨲᩥ, ᨶ ᨠᩣᨿᩮᨶ ᩅᩤᨧᩣᨿ ᩅᩥᨬ᩠ᨬᩣᨸᩮᨲᩥ, ᨶ ᨸᨱᩣᨾᩥᨲᩮᩣ ᩉᩮᩣᨲᩥ ᩋᨶ᩠ᨲᩮᩅᩤᩈᩥᨠᩮᩣ”ᨲᩥ.
</Paragraph>

<Paragraph number="353" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨶ᩠ᨲᩮᩅᩤᩈᩥᨠᩣ ᨸᨱᩣᨾᩥᨲᩣ ᨶ ᨡᨾᩣᨸᩮᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨡᨾᩣᨸᩮᨲᩩᨶ᩺”ᨲᩥ. ᨶᩮᩅ ᨡᨾᩣᨸᩮᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᨸᨱᩣᨾᩥᨲᩮᨶ ᨶ ᨡᨾᩣᨸᩮᨲᨻ᩠ᨻᩮᩣ. ᨿᩮᩣ ᨶ ᨡᨾᩣᨸᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>

<Paragraph number="354" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨧᩁᩥᨿᩣ ᨡᨾᩣᨸᩥᨿᨾᩣᨶᩣ ᨶ ᨡᨾᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨡᨾᩥᨲᩩᨶ᩺”ᨲᩥ. ᨶᩮᩅ ᨡᨾᨶ᩠ᨲᩥ. ᩋᨶ᩠ᨲᩮᩅᩤᩈᩥᨠᩣ ᨸᨠ᩠ᨠᨾᨶ᩠ᨲᩥᨸᩥ ᩅᩥᨻ᩠ᨽᨾᨶ᩠ᨲᩥᨸᩥ ᨲᩥᨲ᩠ᨳᩥᨿᩮᩈᩩᨸᩥ ᩈᩘᨠᨾᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᨡᨾᩣᨸᩥᨿᨾᩣᨶᩮᨶ ᨶ ᨡᨾᩥᨲᨻ᩠ᨻᩴ. ᨿᩮᩣ ᨶ ᨡᨾᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>

<Paragraph number="355" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨧᩁᩥᨿᩣ ᩈᨾ᩠ᨾᩣᩅᨲ᩠ᨲᨶ᩠ᨲᩴ ᨸᨱᩣᨾᩮᨶ᩠ᨲᩥ, ᩋᩈᨾ᩠ᨾᩣᩅᨲ᩠ᨲᨶ᩠ᨲᩴ ᨶ ᨸᨱᩣᨾᩮᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩈᨾ᩠ᨾᩣᩅᨲ᩠ᨲᨶ᩠ᨲᩮᩣ ᨸᨱᩣᨾᩮᨲᨻ᩠ᨻᩮᩣ. ᨿᩮᩣ ᨸᨱᩣᨾᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶ ᨧ, ᨽᩥᨠ᩠ᨡᩅᩮ, ᩋᩈᨾ᩠ᨾᩣᩅᨲ᩠ᨲᨶ᩠ᨲᩮᩣ ᨶ ᨸᨱᩣᨾᩮᨲᨻ᩠ᨻᩮᩣ. ᨿᩮᩣ ᨶ ᨸᨱᩣᨾᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣᨲᩥ.
</Paragraph>

</Division>
<Division number="81" book="vi-maha">

<Paragraph number="356" book="vi-maha">
ᨸᨬ᩠ᨧᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩋᨶ᩠ᨲᩮᩅᩤᩈᩥᨠᩮᩣ ᨸᨱᩣᨾᩮᨲᨻ᩠ᨻᩮᩣ. ᩋᩣᨧᩁᩥᨿᨾ᩠ᩉᩥ ᨶᩣᨵᩥᨾᨲ᩠ᨲᩴ ᨸᩮᨾᩴ ᩉᩮᩣᨲᩥ, ᨶᩣᨵᩥᨾᨲ᩠ᨲᩮᩣ ᨸᩈᩣᨴᩮᩤ ᩉᩮᩣᨲᩥ, ᨶᩣᨵᩥᨾᨲ᩠ᨲᩣ ᩉᩥᩁᩦ ᩉᩮᩣᨲᩥ, ᨶᩣᨵᩥᨾᨲ᩠ᨲᩮᩣ ᨣᩤᩁᩅᩮᩤ ᩉᩮᩣᨲᩥ, ᨶᩣᨵᩥᨾᨲ᩠ᨲᩣ ᨽᩣᩅᨶᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩋᨶ᩠ᨲᩮᩅᩤᩈᩥᨠᩮᩣ ᨸᨱᩣᨾᩮᨲᨻ᩠ᨻᩮᩣ.
</Paragraph>

<Paragraph number="357" book="vi-maha">
ᨸᨬ᩠ᨧᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩋᨶ᩠ᨲᩮᩅᩤᩈᩥᨠᩮᩣ ᨶ ᨸᨱᩣᨾᩮᨲᨻ᩠ᨻᩮᩣ. ᩋᩣᨧᩁᩥᨿᨾ᩠ᩉᩥ ᩋᨵᩥᨾᨲ᩠ᨲᩴ ᨸᩮᨾᩴ ᩉᩮᩣᨲᩥ, ᩋᨵᩥᨾᨲ᩠ᨲᩮᩣ ᨸᩈᩣᨴᩮᩤ ᩉᩮᩣᨲᩥ, ᩋᨵᩥᨾᨲ᩠ᨲᩣ ᩉᩥᩁᩦ ᩉᩮᩣᨲᩥ, ᩋᨵᩥᨾᨲ᩠ᨲᩮᩣ ᨣᩤᩁᩅᩮᩤ ᩉᩮᩣᨲᩥ, ᩋᨵᩥᨾᨲ᩠ᨲᩣ ᨽᩣᩅᨶᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩋᨶ᩠ᨲᩮᩅᩤᩈᩥᨠᩮᩣ ᨶ ᨸᨱᩣᨾᩮᨲᨻ᩠ᨻᩮᩣ.
</Paragraph>

<Paragraph number="358" book="vi-maha">
ᨸᨬ᩠ᨧᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩋᨶ᩠ᨲᩮᩅᩤᩈᩥᨠᩮᩣ ᩋᩃᩴ ᨸᨱᩣᨾᩮᨲᩩᩴ. ᩋᩣᨧᩁᩥᨿᨾ᩠ᩉᩥ ᨶᩣᨵᩥᨾᨲ᩠ᨲᩴ ᨸᩮᨾᩴ ᩉᩮᩣᨲᩥ, ᨶᩣᨵᩥᨾᨲ᩠ᨲᩮᩣ ᨸᩈᩣᨴᩮᩤ ᩉᩮᩣᨲᩥ, ᨶᩣᨵᩥᨾᨲ᩠ᨲᩣ ᩉᩥᩁᩦ ᩉᩮᩣᨲᩥ, ᨶᩣᨵᩥᨾᨲ᩠ᨲᩮᩣ ᨣᩤᩁᩅᩮᩤ ᩉᩮᩣᨲᩥ, ᨶᩣᨵᩥᨾᨲ᩠ᨲᩣ ᨽᩣᩅᨶᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩋᨶ᩠ᨲᩮᩅᩤᩈᩥᨠᩮᩣ ᩋᩃᩴ ᨸᨱᩣᨾᩮᨲᩩᩴ.
</Paragraph>

<Paragraph number="359" book="vi-maha">
ᨸᨬ᩠ᨧᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩋᨶ᩠ᨲᩮᩅᩤᩈᩥᨠᩮᩣ ᨶᩣᩃᩴ ᨸᨱᩣᨾᩮᨲᩩᩴ. ᩋᩣᨧᩁᩥᨿᨾ᩠ᩉᩥ ᩋᨵᩥᨾᨲ᩠ᨲᩴ ᨸᩮᨾᩴ ᩉᩮᩣᨲᩥ, ᩋᨵᩥᨾᨲ᩠ᨲᩮᩣ ᨸᩈᩣᨴᩮᩤ ᩉᩮᩣᨲᩥ, ᩋᨵᩥᨾᨲ᩠ᨲᩣ ᩉᩥᩁᩦ ᩉᩮᩣᨲᩥ, ᩋᨵᩥᨾᨲ᩠ᨲᩮᩣ ᨣᩤᩁᩅᩮᩤ ᩉᩮᩣᨲᩥ, ᩋᨵᩥᨾᨲ᩠ᨲᩣ ᨽᩣᩅᨶᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩮᩣ ᩋᨶ᩠ᨲᩮᩅᩤᩈᩥᨠᩮᩣ ᨶᩣᩃᩴ ᨸᨱᩣᨾᩮᨲᩩᩴ.
</Paragraph>

<Paragraph number="360" book="vi-maha">
ᨸᨬ᩠ᨧᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩴ ᩋᨶ᩠ᨲᩮᩅᩤᩈᩥᨠᩴ ᩋᨸ᩠ᨸᨱᩣᨾᩮᨶ᩠ᨲᩮᩣ ᩋᩣᨧᩁᩥᨿᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩥ, ᨸᨱᩣᨾᩮᨶ᩠ᨲᩮᩣ ᩋᨶᨲᩥᩈᩣᩁᩮᩣ ᩉᩮᩣᨲᩥ. ᩋᩣᨧᩁᩥᨿᨾ᩠ᩉᩥ ᨶᩣᨵᩥᨾᨲ᩠ᨲᩴ ᨸᩮᨾᩴ ᩉᩮᩣᨲᩥ, ᨶᩣᨵᩥᨾᨲ᩠ᨲᩮᩣ ᨸᩈᩣᨴᩮᩤ ᩉᩮᩣᨲᩥ, ᨶᩣᨵᩥᨾᨲ᩠ᨲᩣ ᩉᩥᩁᩦ ᩉᩮᩣᨲᩥ, ᨶᩣᨵᩥᨾᨲ᩠ᨲᩮᩣ ᨣᩤᩁᩅᩮᩤ ᩉᩮᩣᨲᩥ, ᨶᩣᨵᩥᨾᨲ᩠ᨲᩣ ᨽᩣᩅᨶᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩴ ᩋᨶ᩠ᨲᩮᩅᩤᩈᩥᨠᩴ ᩋᨸ᩠ᨸᨱᩣᨾᩮᨶ᩠ᨲᩮᩣ ᩋᩣᨧᩁᩥᨿᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩥ, ᨸᨱᩣᨾᩮᨶ᩠ᨲᩮᩣ ᩋᨶᨲᩥᩈᩣᩁᩮᩣ ᩉᩮᩣᨲᩥ.
</Paragraph>

<Paragraph number="361" book="vi-maha">
ᨸᨬ᩠ᨧᩉᩥ, ᨽᩥᨠ᩠ᨡᩅᩮ, ᩋᩘᨣᩮᩉᩥ ᩈᨾᨶ᩠ᨶᩣᨣᨲᩴ ᩋᨶ᩠ᨲᩮᩅᩤᩈᩥᨠᩴ ᨸᨱᩣᨾᩮᨶ᩠ᨲᩮᩣ ᩋᩣᨧᩁᩥᨿᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩥ, ᩋᨸ᩠ᨸᨱᩣᨾᩮᨶ᩠ᨲᩮᩣ ᩋᨶᨲᩥᩈᩣᩁᩮᩣ ᩉᩮᩣᨲᩥ. ᩋᩣᨧᩁᩥᨿᨾ᩠ᩉᩥ ᩋᨵᩥᨾᨲ᩠ᨲᩴ ᨸᩮᨾᩴ ᩉᩮᩣᨲᩥ, ᩋᨵᩥᨾᨲ᩠ᨲᩮᩣ ᨸᩈᩣᨴᩮᩤ ᩉᩮᩣᨲᩥ, ᩋᨵᩥᨾᨲ᩠ᨲᩣ ᩉᩥᩁᩦ ᩉᩮᩣᨲᩥ, ᩋᨵᩥᨾᨲ᩠ᨲᩮᩣ ᨣᩤᩁᩅᩮᩤ ᩉᩮᩣᨲᩥ, ᩋᨵᩥᨾᨲ᩠ᨲᩣ ᨽᩣᩅᨶᩣ ᩉᩮᩣᨲᩥ—  ᩍᨾᩮᩉᩥ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧᩉᩘᨣᩮᩉᩥ ᩈᨾᨶ᩠ᨶᩣᨣᨲᩴ ᩋᨶ᩠ᨲᩮᩅᩤᩈᩥᨠᩴ ᨸᨱᩣᨾᩮᨶ᩠ᨲᩮᩣ ᩋᩣᨧᩁᩥᨿᩮᩣ ᩈᩣᨲᩥᩈᩣᩁᩮᩣ ᩉᩮᩣᨲᩥ, ᩋᨸ᩠ᨸᨱᩣᨾᩮᨶ᩠ᨲᩮᩣ ᩋᨶᨲᩥᩈᩣᩁᩮᩣ ᩉᩮᩣᨲᩦ”ᨲᩥ.

</Paragraph>
</Division>

<Paragraph number="362" type="center" book="vi-maha">
ᨸᨱᩣᨾᨶᩣ ᨡᨾᩣᨸᨶᩣ ᨶᩥᨭ᩠ᨮᩥᨲᩣ.
</Paragraph>