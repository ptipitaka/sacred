---
title: "1.22 ᨶᩥᩔᨿᨸᨭᩥᨸ᩠ᨸᩔᨴ᩠ᨵᩥᨠᨳᩣ"
tableOfContents: false
sidebar:
  order: 15
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="83" book="vi-maha">

<Paragraph number="365" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᩋᩣᨧᩁᩥᨿᩩᨸᨩ᩠ᨫᩣᨿᩮᩈᩩ ᨸᨠ᩠ᨠᨶ᩠ᨲᩮᩈᩩᨸᩥ ᩅᩥᨻ᩠ᨽᨶ᩠ᨲᩮᩈᩩᨸᩥ ᨠᩣᩃᩘᨠᨲᩮᩈᩩᨸᩥ ᨸᨠ᩠ᨡᩈᩘᨠᨶ᩠ᨲᩮᩈᩩᨸᩥ ᨶᩥᩔᨿᨸᨭᩥᨸ᩠ᨸᩔᨴ᩠ᨵᩥᨿᩮᩣ ᨶ ᨩᩣᨶᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ.
</Paragraph>

<Paragraph number="366" book="vi-maha">
“ᨸᨬ᩠ᨧᩥᨾᩣ, ᨽᩥᨠ᩠ᨡᩅᩮ, ᨶᩥᩔᨿᨸᨭᩥᨸ᩠ᨸᩔᨴ᩠ᨵᩥᨿᩮᩣ ᩏᨸᨩ᩠ᨫᩣᨿᨾ᩠ᩉᩣ—  ᩏᨸᨩ᩠ᨫᩣᨿᩮᩣ ᨸᨠ᩠ᨠᨶ᩠ᨲᩮᩣ ᩅᩤ ᩉᩮᩣᨲᩥ, ᩅᩥᨻ᩠ᨽᨶ᩠ᨲᩮᩣ ᩅᩤ, ᨠᩣᩃᩘᨠᨲᩮᩣ ᩅᩤ, ᨸᨠ᩠ᨡᩈᩘᨠᨶ᩠ᨲᩮᩣ ᩅᩤ, ᩋᩣᨱᨲ᩠ᨲᩥᨿᩮᩅ ᨸᨬ᩠ᨧᨾᩦ. ᩍᨾᩣ ᨡᩮᩣ, ᨽᩥᨠ᩠ᨡᩅᩮ, ᨸᨬ᩠ᨧ ᨶᩥᩔᨿᨸᨭᩥᨸ᩠ᨸᩔᨴ᩠ᨵᩥᨿᩮᩣ ᩏᨸᨩ᩠ᨫᩣᨿᨾ᩠ᩉᩣ.
</Paragraph>

<Paragraph number="367" book="vi-maha">
ᨨᨿᩥᨾᩣ, ᨽᩥᨠ᩠ᨡᩅᩮ, ᨶᩥᩔᨿᨸᨭᩥᨸ᩠ᨸᩔᨴ᩠ᨵᩥᨿᩮᩣ ᩋᩣᨧᩁᩥᨿᨾ᩠ᩉᩣ—  ᩋᩣᨧᩁᩥᨿᩮᩣ ᨸᨠ᩠ᨠᨶ᩠ᨲᩮᩣ ᩅᩤ ᩉᩮᩣᨲᩥ, ᩅᩥᨻ᩠ᨽᨶ᩠ᨲᩮᩣ ᩅᩤ, ᨠᩣᩃᩘᨠᨲᩮᩣ ᩅᩤ, ᨸᨠ᩠ᨡᩈᩘᨠᨶ᩠ᨲᩮᩣ ᩅᩤ, ᩋᩣᨱᨲ᩠ᨲᩥᨿᩮᩅ ᨸᨬ᩠ᨧᨾᩦ, ᩏᨸᨩ᩠ᨫᩣᨿᩮᨶ ᩅᩤ ᩈᨾᩮᩣᨵᩤᨶᨣᨲᩮᩣ ᩉᩮᩣᨲᩥ. ᩍᨾᩣ ᨡᩮᩣ, ᨽᩥᨠ᩠ᨡᩅᩮ, ᨨ ᨶᩥᩔᨿᨸᨭᩥᨸ᩠ᨸᩔᨴ᩠ᨵᩥᨿᩮᩣ ᩋᩣᨧᩁᩥᨿᨾ᩠ᩉᩣ.

</Paragraph>
</Division>

<Paragraph number="368" type="center" book="vi-maha">
ᨶᩥᩔᨿᨸᨭᩥᨸ᩠ᨸᩔᨴ᩠ᨵᩥᨠᨳᩣ ᨶᩥᨭ᩠ᨮᩥᨲᩣ.
</Paragraph>