---
title: "1.50 ᨾᩣᨲᩩᨥᩣᨲᨠᩅᨲ᩠ᨳᩩ"
tableOfContents: false
sidebar:
  order: 46
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="112" book="vi-maha">

<Paragraph number="486" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨾᩣᨱᩅᨠᩮᩣ ᨾᩣᨲᩁᩴ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩥ. ᩈᩮᩣ ᨲᩮᨶ ᨸᩣᨸᨠᩮᨶ ᨠᨾ᩠ᨾᩮᨶ ᩋᨭ᩠ᨭᩦᨿᨲᩥ ᩉᩁᩣᨿᨲᩥ ᨩᩥᨣᩩᨧ᩠ᨨᨲᩥ. ᩋᨳ ᨡᩮᩣ ᨲᩔ ᨾᩣᨱᩅᨠᩔ ᩑᨲᨴᩉᩮᩣᩈᩥ—  “ᨠᩮᨶ ᨶᩩ ᨡᩮᩣ ᩋᩉᩴ ᩏᨸᩣᨿᩮᨶ ᩍᨾᩔ ᨸᩣᨸᨠᩔ ᨠᨾ᩠ᨾᩔ ᨶᩥᨠ᩠ᨡᨶ᩠ᨲᩥᩴ ᨠᩁᩮᨿ᩠ᨿᨶ᩺”ᨲᩥ? ᩋᨳ ᨡᩮᩣ ᨲᩔ ᨾᩣᨱᩅᨠᩔ ᩑᨲᨴᩉᩮᩣᩈᩥ—  “ᩍᨾᩮ ᨡᩮᩣ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᨵᨾ᩠ᨾᨧᩣᩁᩥᨶᩮᩣ ᩈᨾᨧᩣᩁᩥᨶᩮᩣ ᨻᩕᩉ᩠ᨾᨧᩣᩁᩥᨶᩮᩣ ᩈᨧ᩠ᨧᩅᩤᨴᩥᨶᩮᩣ ᩈᩦᩃᩅᨶ᩠ᨲᩮᩣ ᨠᩃ᩠ᨿᩣᨱᨵᨾ᩠ᨾᩣ. ᩈᨧᩮ ᨡᩮᩣ ᩋᩉᩴ ᩈᨾᨱᩮᩈᩩ ᩈᨠ᩠ᨿᨸᩩᨲ᩠ᨲᩥᨿᩮᩈᩩ ᨸᨻ᩠ᨻᨩᩮᨿ᩠ᨿᩴ, ᩑᩅᩤᩉᩴ ᩍᨾᩔ ᨸᩣᨸᨠᩔ ᨠᨾ᩠ᨾᩔ ᨶᩥᨠ᩠ᨡᨶ᩠ᨲᩥᩴ ᨠᩁᩮᨿ᩠ᨿᨶ᩺”ᨲᩥ. ᩋᨳ ᨡᩮᩣ ᩈᩮᩣ ᨾᩣᨱᩅᨠᩮᩣ ᨽᩥᨠ᩠ᨡᩪ ᩏᨸᩈᩘᨠᨾᩥᨲ᩠ᩅᩣ ᨸᨻ᩠ᨻᨩ᩠ᨩᩴ ᨿᩣᨧᩥ. ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᩏᨸᩣᩃᩥᩴ ᩑᨲᨴᩅᩮᩤᨧᩩᩴ—  “ᨸᩩᨻ᩠ᨻᩮᨸᩥ ᨡᩮᩣ, ᩋᩣᩅᩩᩈᩮᩣ ᩏᨸᩣᩃᩥ, ᨶᩣᨣᩮᩤ ᨾᩣᨱᩅᨠᩅᨱ᩠ᨱᩮᨶ ᨽᩥᨠ᩠ᨡᩪᩈᩩ ᨸᨻ᩠ᨻᨩᩥᨲᩮᩣ. ᩍᩘᨥᩣᩅᩩᩈᩮᩣ ᩏᨸᩣᩃᩥ, ᩍᨾᩴ ᨾᩣᨱᩅᨠᩴ ᩋᨶᩩᨿᩩᨬ᩠ᨩᩣᩉᩦ”ᨲᩥ. ᩋᨳ ᨡᩮᩣ ᩈᩮᩣ ᨾᩣᨱᩅᨠᩮᩣ ᩋᩣᨿᩈ᩠ᨾᨲᩣ ᩏᨸᩣᩃᩥᨶᩣ ᩋᨶᩩᨿᩩᨬ᩠ᨩᩦᨿᨾᩣᨶᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᩋᩣᨿᩈ᩠ᨾᩣ ᩏᨸᩣᩃᩥ ᨽᩥᨠ᩠ᨡᩪᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᨾᩣᨲᩩᨥᩣᨲᨠᩮᩣ, ᨽᩥᨠ᩠ᨡᩅᩮ, ᩋᨶᩩᨸᩈᨾ᩠ᨸᨶ᩠ᨶᩮᩣ ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ, ᩏᨸᩈᨾ᩠ᨸᨶ᩠ᨶᩮᩣ ᨶᩣᩈᩮᨲᨻ᩠ᨻᩮᩣ”ᨲᩥ. (5)
</Paragraph>
</Division>