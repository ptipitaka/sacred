---
title: "1.66 ᩋᩣᨸᨲ᩠ᨲᩥᨿᩣᩋᨴᩔᨶᩮᩏᨠ᩠ᨡᩥᨲ᩠ᨲᨠᩅᨲ᩠ᨳᩩ"
tableOfContents: false
sidebar:
  order: 63
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="130" book="vi-maha">

<Paragraph number="545" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᩮᩣ ᩅᩥᨻ᩠ᨽᨾᩥ. ᩈᩮᩣ ᨸᩩᨶ ᨸᨧ᩠ᨧᩣᨣᨶ᩠ᨲ᩠ᩅᩣ ᨽᩥᨠ᩠ᨡᩪ ᩏᨸᩈᨾ᩠ᨸᨴᩴ ᨿᩣᨧᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ.
</Paragraph>

<Paragraph number="546" book="vi-maha">
“ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᩮᩣ ᩅᩥᨻ᩠ᨽᨾᨲᩥ. ᩈᩮᩣ ᨸᩩᨶ ᨸᨧ᩠ᨧᩣᨣᨶ᩠ᨲ᩠ᩅᩣ ᨽᩥᨠ᩠ᨡᩪ ᩏᨸᩈᨾ᩠ᨸᨴᩴ ᨿᩣᨧᨲᩥ. ᩈᩮᩣ ᩑᩅᨾᩔ ᩅᨧᨶᩦᨿᩮᩣ—  ‘ᨸᩔᩥᩔᩈᩥ ᨲᩴ ᩋᩣᨸᨲ᩠ᨲᩥᨶ᩺’ᨲᩥ? ᩈᨧᩣᩉᩴ ᨸᩔᩥᩔᩣᨾᩦᨲᩥ, ᨸᨻ᩠ᨻᩣᨩᩮᨲᨻ᩠ᨻᩮᩣ. ᩈᨧᩣᩉᩴ ᨶ ᨸᩔᩥᩔᩣᨾᩦᨲᩥ, ᨶ ᨸᨻ᩠ᨻᩣᨩᩮᨲᨻ᩠ᨻᩮᩣ. ᨸᨻ᩠ᨻᩣᨩᩮᨲ᩠ᩅᩣ ᩅᨲ᩠ᨲᨻ᩠ᨻᩮᩣ—  ‘ᨸᩔᩥᩔᩈᩥ ᨲᩴ ᩋᩣᨸᨲ᩠ᨲᩥᨶ᩺’ᨲᩥ? ᩈᨧᩣᩉᩴ ᨸᩔᩥᩔᩣᨾᩦᨲᩥ, ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᩈᨧᩣᩉᩴ ᨶ ᨸᩔᩥᩔᩣᨾᩦᨲᩥ, ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᩏᨸᩈᨾ᩠ᨸᩣᨴᩮᨲ᩠ᩅᩣ ᩅᨲ᩠ᨲᨻ᩠ᨻᩮᩣ—  ‘ᨸᩔᩥᩔᩈᩥ ᨲᩴ ᩋᩣᨸᨲ᩠ᨲᩥᨶ᩺’ᨲᩥ? ᩈᨧᩣᩉᩴ ᨸᩔᩥᩔᩣᨾᩦᨲᩥ, ᩒᩈᩣᩁᩮᨲᨻ᩠ᨻᩮᩣ. ᩈᨧᩣᩉᩴ ᨶ ᨸᩔᩥᩔᩣᨾᩦᨲᩥ, ᨶ ᩒᩈᩣᩁᩮᨲᨻ᩠ᨻᩮᩣ. ᩒᩈᩣᩁᩮᨲ᩠ᩅᩣ ᩅᨲ᩠ᨲᨻ᩠ᨻᩮᩣ—  ‘ᨸᩔᩈᩥ ᨲᩴ ᩋᩣᨸᨲ᩠ᨲᩥᨶ᩺’ᨲᩥ? ᩈᨧᩮ ᨸᩔᨲᩥ, ᩍᨧ᩠ᨧᩮᨲᩴ ᨠᩩᩈᩃᩴ. ᨶᩮᩣ ᨧᩮ ᨸᩔᨲᩥ, ᩃᨻ᩠ᨽᨾᩣᨶᩣᨿ ᩈᩣᨾᨣ᩠ᨣᩥᨿᩣ ᨸᩩᨶ ᩏᨠ᩠ᨡᩥᨸᩥᨲᨻ᩠ᨻᩮᩣ. ᩋᩃᨻ᩠ᨽᨾᩣᨶᩣᨿ ᩈᩣᨾᨣ᩠ᨣᩥᨿᩣ ᩋᨶᩣᨸᨲ᩠ᨲᩥ ᩈᨾ᩠ᨽᩮᩣᨣᩮ ᩈᩴᩅᩤᩈᩮ.
</Paragraph>

<Paragraph number="547" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩋᩣᨸᨲ᩠ᨲᩥᨿᩣ ᩋᨸ᩠ᨸᨭᩥᨠᨾ᩠ᨾᩮ ᩏᨠ᩠ᨡᩥᨲ᩠ᨲᨠᩮᩣ ᩅᩥᨻ᩠ᨽᨾᨲᩥ. ᩈᩮᩣ ᨸᩩᨶ ᨸᨧ᩠ᨧᩣᨣᨶ᩠ᨲ᩠ᩅᩣ ᨽᩥᨠ᩠ᨡᩪ ᩏᨸᩈᨾ᩠ᨸᨴᩴ ᨿᩣᨧᨲᩥ. ᩈᩮᩣ ᩑᩅᨾᩔ ᩅᨧᨶᩦᨿᩮᩣ—  ‘ᨸᨭᩥᨠᩁᩥᩔᩈᩥ ᨲᩴ ᩋᩣᨸᨲ᩠ᨲᩥᨶ᩺’ᨲᩥ? ᩈᨧᩣᩉᩴ ᨸᨭᩥᨠᩁᩥᩔᩣᨾᩦᨲᩥ, ᨸᨻ᩠ᨻᩣᨩᩮᨲᨻ᩠ᨻᩮᩣ. ᩈᨧᩣᩉᩴ ᨶ ᨸᨭᩥᨠᩁᩥᩔᩣᨾᩦᨲᩥ, ᨶ ᨸᨻ᩠ᨻᩣᨩᩮᨲᨻ᩠ᨻᩮᩣ. ᨸᨻ᩠ᨻᩣᨩᩮᨲ᩠ᩅᩣ ᩅᨲ᩠ᨲᨻ᩠ᨻᩮᩣ—  ‘ᨸᨭᩥᨠᩁᩥᩔᩈᩥ ᨲᩴ ᩋᩣᨸᨲ᩠ᨲᩥᨶ᩺’ᨲᩥ? ᩈᨧᩣᩉᩴ ᨸᨭᩥᨠᩁᩥᩔᩣᨾᩦᨲᩥ, ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᩈᨧᩣᩉᩴ ᨶ ᨸᨭᩥᨠᩁᩥᩔᩣᨾᩦᨲᩥ, ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᩏᨸᩈᨾ᩠ᨸᩣᨴᩮᨲ᩠ᩅᩣ ᩅᨲ᩠ᨲᨻ᩠ᨻᩮᩣ—  ‘ᨸᨭᩥᨠᩁᩥᩔᩈᩥ ᨲᩴ ᩋᩣᨸᨲ᩠ᨲᩥᨶ᩺’ᨲᩥ? ᩈᨧᩣᩉᩴ ᨸᨭᩥᨠᩁᩥᩔᩣᨾᩦᨲᩥ, ᩒᩈᩣᩁᩮᨲᨻ᩠ᨻᩮᩣ. ᩈᨧᩣᩉᩴ ᨶ ᨸᨭᩥᨠᩁᩥᩔᩣᨾᩦᨲᩥ, ᨶ ᩒᩈᩣᩁᩮᨲᨻ᩠ᨻᩮᩣ. ᩒᩈᩣᩁᩮᨲ᩠ᩅᩣ ᩅᨲ᩠ᨲᨻ᩠ᨻᩮᩣ—  ‘ᨸᨭᩥᨠᩁᩮᩣᩉᩥ ᨲᩴ ᩋᩣᨸᨲ᩠ᨲᩥᨶ᩺’ᨲᩥ. ᩈᨧᩮ ᨸᨭᩥᨠᩁᩮᩣᨲᩥ, ᩍᨧ᩠ᨧᩮᨲᩴ ᨠᩩᩈᩃᩴ. ᨶᩮᩣ ᨧᩮ ᨸᨭᩥᨠᩁᩮᩣᨲᩥ ᩃᨻ᩠ᨽᨾᩣᨶᩣᨿ ᩈᩣᨾᨣ᩠ᨣᩥᨿᩣ ᨸᩩᨶ ᩏᨠ᩠ᨡᩥᨸᩥᨲᨻ᩠ᨻᩮᩣ. ᩋᩃᨻ᩠ᨽᨾᩣᨶᩣᨿ ᩈᩣᨾᨣ᩠ᨣᩥᨿᩣ ᩋᨶᩣᨸᨲ᩠ᨲᩥ ᩈᨾ᩠ᨽᩮᩣᨣᩮ ᩈᩴᩅᩤᩈᩮ.
</Paragraph>

<Paragraph number="548" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩥᨲ᩠ᨲᨠᩮᩣ ᩅᩥᨻ᩠ᨽᨾᨲᩥ. ᩈᩮᩣ ᨸᩩᨶ ᨸᨧ᩠ᨧᩣᨣᨶ᩠ᨲ᩠ᩅᩣ ᨽᩥᨠ᩠ᨡᩪ ᩏᨸᩈᨾ᩠ᨸᨴᩴ ᨿᩣᨧᨲᩥ. ᩈᩮᩣ ᩑᩅᨾᩔ ᩅᨧᨶᩦᨿᩮᩣ—  ‘ᨸᨭᩥᨶᩥᩔᨩ᩠ᨩᩥᩔᩈᩥ ᨲᩴ ᨸᩣᨸᩥᨠᩴ ᨴᩥᨭ᩠ᨮᩥᨶ᩺’ᨲᩥ? ᩈᨧᩣᩉᩴ ᨸᨭᩥᨶᩥᩔᨩ᩠ᨩᩥᩔᩣᨾᩦᨲᩥ, ᨸᨻ᩠ᨻᩣᨩᩮᨲᨻ᩠ᨻᩮᩣ. ᩈᨧᩣᩉᩴ ᨶ ᨸᨭᩥᨶᩥᩔᨩ᩠ᨩᩥᩔᩣᨾᩦᨲᩥ, ᨶ ᨸᨻ᩠ᨻᩣᨩᩮᨲᨻ᩠ᨻᩮᩣ. ᨸᨻ᩠ᨻᩣᨩᩮᨲ᩠ᩅᩣ ᩅᨲ᩠ᨲᨻ᩠ᨻᩮᩣ—  ‘ᨸᨭᩥᨶᩥᩔᨩ᩠ᨩᩥᩔᩈᩥ ᨲᩴ ᨸᩣᨸᩥᨠᩴ ᨴᩥᨭ᩠ᨮᩥᨶ᩺’ᨲᩥ? ᩈᨧᩣᩉᩴ ᨸᨭᩥᨶᩥᩔᨩ᩠ᨩᩥᩔᩣᨾᩦᨲᩥ, ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᩈᨧᩣᩉᩴ ᨶ ᨸᨭᩥᨶᩥᩔᨩ᩠ᨩᩥᩔᩣᨾᩦᨲᩥ, ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ. ᩏᨸᩈᨾ᩠ᨸᩣᨴᩮᨲ᩠ᩅᩣ ᩅᨲ᩠ᨲᨻ᩠ᨻᩮᩣ—  ‘ᨸᨭᩥᨶᩥᩔᨩ᩠ᨩᩥᩔᩈᩥ ᨲᩴ ᨸᩣᨸᩥᨠᩴ ᨴᩥᨭ᩠ᨮᩥᨶ᩺’ᨲᩥ? ᩈᨧᩣᩉᩴ ᨸᨭᩥᨶᩥᩔᨩ᩠ᨩᩥᩔᩣᨾᩦᨲᩥ, ᩒᩈᩣᩁᩮᨲᨻ᩠ᨻᩮᩣ. ᩈᨧᩣᩉᩴ ᨶ ᨸᨭᩥᨶᩥᩔᨩ᩠ᨩᩥᩔᩣᨾᩦᨲᩥ, ᨶ ᩒᩈᩣᩁᩮᨲᨻ᩠ᨻᩮᩣ. ᩒᩈᩣᩁᩮᨲ᩠ᩅᩣ ᩅᨲ᩠ᨲᨻ᩠ᨻᩮᩣ—  ‘ᨸᨭᩥᨶᩥᩔᨩ᩠ᨩᩮᩉᩥ ᨲᩴ ᨸᩣᨸᩥᨠᩴ ᨴᩥᨭ᩠ᨮᩥᨶ᩺’ᨲᩥ. ᩈᨧᩮ ᨸᨭᩥᨶᩥᩔᨩ᩠ᨩᨲᩥ, ᩍᨧ᩠ᨧᩮᨲᩴ ᨠᩩᩈᩃᩴ. ᨶᩮᩣ ᨧᩮ ᨸᨭᩥᨶᩥᩔᨩ᩠ᨩᨲᩥ, ᩃᨻ᩠ᨽᨾᩣᨶᩣᨿ ᩈᩣᨾᨣ᩠ᨣᩥᨿᩣ ᨸᩩᨶ ᩏᨠ᩠ᨡᩥᨸᩥᨲᨻ᩠ᨻᩮᩣ. ᩋᩃᨻ᩠ᨽᨾᩣᨶᩣᨿ ᩈᩣᨾᨣ᩠ᨣᩥᨿᩣ ᩋᨶᩣᨸᨲ᩠ᨲᩥ ᩈᨾ᩠ᨽᩮᩣᨣᩮ ᩈᩴᩅᩤᩈᩮ”ᨲᩥ.

</Paragraph>
</Division>

<Paragraph number="549" type="center" book="vi-maha">
ᨾᩉᩣᨡᨶ᩠ᨵᨠᩮᩣ ᨸᨮᨾᩮᩣ.



</Paragraph>

<Paragraph number="550" type="center" book="vi-maha">
ᨲᩔᩩᨴ᩠ᨴᩤᨶᩴ


</Paragraph>

<Division number="131" book="vi-maha">

<Paragraph number="551" type="verses" book="vi-maha">
_ᩅᩥᨶᨿᨾ᩠ᩉᩥ ᨾᩉᨲ᩠ᨳᩮᩈᩩ,_  
_ᨸᩮᩈᩃᩣᨶᩴ ᩈᩩᨡᩣᩅᩉᩮ;_  
_ᨶᩥᨣ᩠ᨣᩉᩣᨶᨬ᩠ᨧ ᨸᩣᨸᩥᨧ᩠ᨨᩮ,_  
_ᩃᨩ᩠ᨩᩦᨶᩴ ᨸᨣ᩠ᨣᩉᩮᩈᩩ ᨧ._  

</Paragraph>

<Paragraph number="552" type="verses" book="vi-maha">
_ᩈᩣᩈᨶᩣᨵᩤᩁᨱᩮ ᨧᩮᩅ,_  
_ᩈᨻ᩠ᨻᨬ᩠ᨬᩩᨩᩥᨶᨣᩮᩤᨧᩁᩮ;_  
_ᩋᨶᨬ᩠ᨬᩅᩥᩈᨿᩮ ᨡᩮᨾᩮ,_  
_ᩈᩩᨸᨬ᩠ᨬᨲ᩠ᨲᩮ ᩋᩈᩴᩈᨿᩮ._  

</Paragraph>

<Paragraph number="553" type="verses" book="vi-maha">
_ᨡᨶ᩠ᨵᨠᩮ ᩅᩥᨶᨿᩮ ᨧᩮᩅ,_  
_ᨸᩁᩥᩅᩤᩁᩮ ᨧ ᨾᩣᨲᩥᨠᩮ;_  
_ᨿᨳᩣᨲ᩠ᨳᨠᩣᩁᩦ ᨠᩩᩈᩃᩮᩣ,_  
_ᨸᨭᩥᨸᨩ᩠ᨩᨲᩥ ᨿᩮᩣᨶᩥᩈᩮᩣ._  

</Paragraph>

<Paragraph number="554" type="verses" book="vi-maha">
_ᨿᩮᩣ ᨣᩅᩴ ᨶ ᩅᩥᨩᩣᨶᩣᨲᩥ,_  
_ᨶ ᩈᩮᩣ ᩁᨠ᩠ᨡᨲᩥ ᨣᩮᩤᨣᨱᩴ;_  
_ᩑᩅᩴ ᩈᩦᩃᩴ ᩋᨩᩣᨶᨶ᩠ᨲᩮᩣ,_  
_ᨠᩥᩴ ᩈᩮᩣ ᩁᨠ᩠ᨡᩮᨿ᩠ᨿ ᩈᩴᩅᩁᩴ._  

</Paragraph>

<Paragraph number="555" type="verses" book="vi-maha">
_ᨸᨾᩩᨭ᩠ᨮᨾ᩠ᩉᩥ ᨧ ᩈᩩᨲ᩠ᨲᨶ᩠ᨲᩮ,_  
_ᩋᨽᩥᨵᨾ᩠ᨾᩮ ᨧ ᨲᩣᩅᨴᩮ;_  
_ᩅᩥᨶᨿᩮ ᩋᩅᩥᨶᨭ᩠ᨮᨾ᩠ᩉᩥ,_  
_ᨸᩩᨶ ᨲᩥᨭ᩠ᨮᨲᩥ ᩈᩣᩈᨶᩴ._  

</Paragraph>

<Paragraph number="556" type="verses" book="vi-maha">
_ᨲᩈ᩠ᨾᩣ ᩈᩘᨣᩤᩉᨱᩣᩉᩮᨲᩩᩴ,_  
ᩏᨴ᩠ᨴᩤᨶᩴ ᩋᨶᩩᨸᩩᨻ᩠ᨻᩈᩮᩣ;_  
_ᨸᩅᨠ᩠ᨡᩣᨾᩥ ᨿᨳᩣᨬᩣᨿᩴ,_  
_ᩈᩩᨱᩣᨳ ᨾᨾ ᨽᩣᩈᨲᩮᩣ._  

</Paragraph>

<Paragraph number="557" type="verses" book="vi-maha">
_ᩅᨲ᩠ᨳᩩ ᨶᩥᨴᩤᨶᩴ ᩋᩣᨸᨲ᩠ᨲᩥ,_  
_ᨶᨿᩣ ᨸᩮᨿ᩠ᨿᩣᩃᨾᩮᩅ ᨧ;_  
_ᨴᩩᨠ᩠ᨠᩁᩴ ᨲᩴ ᩋᩈᩮᩈᩮᨲᩩᩴ,_  
_ᨶᨿᨲᩮᩣ ᨲᩴ ᩅᩥᨩᩣᨶᨳᩣᨲᩥ._  

</Paragraph>

<Paragraph number="558" type="verses" book="vi-maha">
_ᨻᩮᩣᨵᩥ ᩁᩣᨩᩣᨿᨲᨶᨬ᩠ᨧ,_  
_ᩋᨩᨸᩣᩃᩮᩣ ᩈᩉᨾ᩠ᨸᨲᩥ;_  
_ᨻᩕᩉ᩠ᨾᩣ ᩋᩣᩊᩣᩁᩮᩣ ᩏᨴᨠᩮᩣ,_  
_ᨽᩥᨠ᩠ᨡᩩ ᨧ ᩏᨸᨠᩮᩣ ᩍᩈᩥ._  

</Paragraph>

<Paragraph number="559" type="verses" book="vi-maha">
_ᨠᩮᩣᨱ᩠ᨯᨬ᩠ᨬᩮᩣ ᩅᨸ᩠ᨸᩮᩣ ᨽᨴ᩠ᨴᩥᨿᩮᩣ,_  
_ᨾᩉᩣᨶᩣᨾᩮᩣ ᨧ ᩋᩔᨩᩥ;_  
_ᨿᩈᩮᩣ ᨧᨲ᩠ᨲᩣᩁᩮᩣ ᨸᨬ᩠ᨬᩣᩈ,_  
_ᩈᨻ᩠ᨻᩮ ᨸᩮᩈᩮᩈᩥ ᩈᩮᩣ ᨴᩥᩈᩣ._  

</Paragraph>

<Paragraph number="560" type="verses" book="vi-maha">
_ᩅᨲ᩠ᨳᩩ ᨾᩣᩁᩮᩉᩥ ᨲᩥᩴᩈᩣ ᨧ,_  
ᩏᩁᩩᩅᩮᩃᩴ ᨲᨿᩮᩣ ᨩᨭᩦ;_  
_ᩋᨣ᩠ᨿᩣᨣᩤᩁᩴ ᨾᩉᩣᩁᩣᨩᩣ,_  
_ᩈᨠ᩠ᨠᩮᩣ ᨻᩕᩉ᩠ᨾᩣ ᨧ ᨠᩮᩅᩃᩣ._  

</Paragraph>

<Paragraph number="561" type="verses" book="vi-maha">
_ᨸᩴᩈᩩᨠᩪᩃᩴ ᨸᩮᩣᨠ᩠ᨡᩁᨱᩦ,_  
_ᩈᩥᩃᩣ ᨧ ᨠᨠᩩᨵᩮᩤ ᩈᩥᩃᩣ;_  
_ᨩᨾ᩠ᨻᩩ ᩋᨾ᩠ᨻᩮᩣ ᨧ ᩋᩣᨾᩃᩮᩣ,_  
_ᨸᩣᩁᩥᨸᩩᨸ᩠ᨹᨬ᩠ᨧ ᩋᩣᩉᩁᩥ._  

</Paragraph>

<Paragraph number="562" type="verses" book="vi-maha">
_ᨹᩣᩃᩥᨿᨶ᩠ᨲᩩ ᩏᨩ᩠ᨩᩃᨶ᩠ᨲᩩ,_  
_ᩅᩥᨩ᩠ᨫᩣᨿᨶ᩠ᨲᩩ ᨧ ᨠᩔᨸ;_  
_ᨶᩥᨾᩩᨩ᩠ᨩᨶ᩠ᨲᩥ ᨾᩩᨡᩦ ᨾᩮᨥᩮᩣ,_  
_ᨣᨿᩣ ᩃᨭ᩠ᨮᩥ ᨧ ᨾᩣᨣᨵᩮᩤ._  

</Paragraph>

<Paragraph number="563" type="verses" book="vi-maha">
ᩏᨸᨲᩥᩔᩮᩣ ᨠᩮᩣᩃᩥᨲᩮᩣ ᨧ,_  
_ᩋᨽᩥᨬ᩠ᨬᩣᨲᩣ ᨧ ᨸᨻ᩠ᨻᨩᩩᩴ;_  
_ᨴᩩᨶ᩠ᨶᩥᩅᨲ᩠ᨳᩣ ᨸᨱᩣᨾᨶᩣ,_  
_ᨠᩥᩈᩮᩣ ᩃᩪᨡᩮᩣ ᨧ ᨻᩕᩣᩉ᩠ᨾᨱᩮᩣ._  

</Paragraph>

<Paragraph number="564" type="verses" book="vi-maha">
_ᩋᨶᩣᨧᩣᩁᩴ ᩋᩣᨧᩁᨲᩥ,_  
ᩏᨴᩁᩴ ᨾᩣᨱᩅᩮᩤ ᨣᨱᩮᩣ;_  
_ᩅᩔᩴ ᨻᩣᩃᩮᩉᩥ ᨸᨠ᩠ᨠᨶ᩠ᨲᩮᩣ,_  
_ᨴᩈ ᩅᩔᩣᨶᩥ ᨶᩥᩔᨿᩮᩣ._  

</Paragraph>

<Paragraph number="565" type="verses" book="vi-maha">
_ᨶ ᩅᨲ᩠ᨲᨶ᩠ᨲᩥ ᨸᨱᩣᨾᩮᨲᩩᩴ,_  
_ᨻᩣᩃᩣ ᨸᩔᨴ᩠ᨵᩥ ᨸᨬ᩠ᨧ ᨨ;_  
_ᨿᩮᩣ ᩈᩮᩣ ᩋᨬ᩠ᨬᩮᩣ ᨧ ᨶᨣ᩠ᨣᩮᩤ ᨧ,_  
_ᩋᨧ᩠ᨨᩥᨶ᩠ᨶᨩᨭᩥᩃᩈᩣᨠᩥᨿᩮᩣ._  

</Paragraph>

<Paragraph number="566" type="verses" book="vi-maha">
_ᨾᨣᨵᩮᩈᩩ ᨸᨬ᩠ᨧᩣᨻᩣᨵᩤ,_  
_ᩑᨠᩮᩣ ᩁᩣᨩᩣ ᨧ ᩋᩘᨣᩩᩃᩥ;_  
_ᨾᩣᨣᨵᩮᩤ ᨧ ᩋᨶᩩᨬ᩠ᨬᩣᩈᩥ,_  
_ᨠᩣᩁᩣ ᩃᩥᨡᩥ ᨠᩈᩣᩉᨲᩮᩣ._  

</Paragraph>

<Paragraph number="567" type="verses" book="vi-maha">
_ᩃᨠ᩠ᨡᨱᩣ ᩍᨱᩣ ᨴᩤᩈᩮᩣ ᨧ,_  
_ᨽᨱ᩠ᨯᩩᨠᩮᩣ ᩏᨸᩣᩃᩥ ᩋᩉᩥ;_  
_ᩈᨴ᩠ᨵᩴ ᨠᩩᩃᩴ ᨠᨱ᩠ᨭᨠᩮᩣ ᨧ,_  
_ᩋᩣᩉᩩᨶ᩠ᨴᩁᩥᨠᨾᩮᩅ ᨧ._  

</Paragraph>

<Paragraph number="568" type="verses" book="vi-maha">
_ᩅᨲ᩠ᨳᩩᨾ᩠ᩉᩥ ᨴᩤᩁᨠᩮᩣ ᩈᩥᨠ᩠ᨡᩣ,_  
_ᩅᩥᩉᩁᨶ᩠ᨲᩥ ᨧ ᨠᩥᩴ ᨶᩩ ᨡᩮᩣ;_  
_ᩈᨻ᩠ᨻᩴ ᨾᩩᨡᩴ ᩏᨸᨩ᩠ᨫᩣᨿᩮ,_  
_ᩋᨸᩃᩣᩊᨶ ᨠᨱ᩠ᨭᨠᩮᩣ._  

</Paragraph>

<Paragraph number="569" type="verses" book="vi-maha">
_ᨸᨱ᩠ᨯᨠᩮᩣ ᨳᩮᨿ᩠ᨿᨸᨠ᩠ᨠᨶ᩠ᨲᩮᩣ,_  
_ᩋᩉᩥ ᨧ ᨾᩣᨲᩁᩦ ᨸᩥᨲᩣ;_  
_ᩋᩁᩉᨶ᩠ᨲᨽᩥᨠ᩠ᨡᩩᨶᩦᨽᩮᨴᩤ,_  
_ᩁᩩᩉᩥᩁᩮᨶ ᨧ ᨻ᩠ᨿᨬ᩠ᨩᨶᩴ._  

</Paragraph>

<Paragraph number="570" type="verses" book="vi-maha">
_ᩋᨶᩩᨸᨩ᩠ᨫᩣᨿᩈᩴᨥᩮᨶ,_  
_ᨣᨱᨸᨱ᩠ᨯᨠᨸᨲ᩠ᨲᨠᩮᩣ;_  
_ᩋᨧᩦᩅᩁᩴ ᨲᨴᩩᨽᨿᩴ,_  
_ᨿᩣᨧᩥᨲᩮᨶᨸᩥ ᨿᩮ ᨲᨿᩮᩣ._  

</Paragraph>

<Paragraph number="571" type="verses" book="vi-maha">
_ᩉᨲ᩠ᨳᩣ ᨸᩣᨴᩤ ᩉᨲ᩠ᨳᨸᩣᨴᩤ,_  
_ᨠᨱ᩠ᨱᩣ ᨶᩣᩈᩣ ᨲᨴᩪᨽᨿᩴ;_  
_ᩋᩘᨣᩩᩃᩥᩋᩊᨠᨱ᩠ᨯᩁᩴ,_  
_ᨹᨱᩴ ᨡᩩᨩ᩠ᨩᨬ᩠ᨧ ᩅᩤᨾᨶᩴ._  

</Paragraph>

<Paragraph number="572" type="verses" book="vi-maha">
_ᨣᩃᨣᨱ᩠ᨯᩦ ᩃᨠ᩠ᨡᨱᩣ ᨧᩮᩅ,_  
_ᨠᩈᩣ ᩃᩥᨡᩥᨲᩈᩦᨸᨴᩦ;_  
_ᨸᩣᨸᨸᩁᩥᩈᨴᩪᩈᩦ ᨧ,_  
_ᨠᩣᨱᩴ ᨠᩩᨱᩥ ᨲᨳᩮᩅ ᨧ._  

</Paragraph>

<Paragraph number="573" type="verses" book="vi-maha">
_ᨡᨬ᩠ᨩᩴ ᨸᨠ᩠ᨡᩉᨲᨬ᩠ᨧᩮᩅ,_  
_ᩈᨧ᩠ᨨᩥᨶ᩠ᨶᩱᩁᩥᨿᩣᨸᨳᩴ;_  
_ᨩᩁᩣᨶ᩠ᨵᨾᩪᨣᨻᨵᩥᩁᩴ,_  
_ᩋᨶ᩠ᨵᨾᩪᨣᨬ᩠ᨧ ᨿᩴ ᨲᩉᩥᩴ._  

</Paragraph>

<Paragraph number="574" type="verses" book="vi-maha">
_ᩋᨶ᩠ᨵᨻᨵᩥᩁᩴ ᨿᩴ ᩅᩩᨲ᩠ᨲᩴ,_  
_ᨾᩪᨣᨻᨵᩥᩁᨾᩮᩅ ᨧ;_  
_ᩋᨶ᩠ᨵᨾᩪᨣᨻᨵᩥᩁᨬ᩠ᨧ,_  
_ᩋᩃᨩ᩠ᨩᩦᨶᨬ᩠ᨧ ᨶᩥᩔᨿᩴ._  

</Paragraph>

<Paragraph number="575" type="verses" book="vi-maha">
_ᩅᨲ᩠ᨳᨻ᩠ᨻᨬ᩠ᨧ ᨲᨳᩣᨴ᩠ᨵᩤᨶᩴ,_  
_ᨿᩣᨧᨾᩣᨶᩮᨶ ᩃᨠ᩠ᨡᨱᩣ;_  
_ᩋᩣᨣᨧ᩠ᨨᨲᩩ ᩅᩥᩅᨴᨶ᩠ᨲᩥ,_  
_ᩑᨠᩩᨸᨩ᩠ᨫᩣᨿᩮᨶ ᨠᩔᨸᩮᩣ._  

</Paragraph>

<Paragraph number="576" type="verses" book="vi-maha">
_ᨴᩥᩔᨶ᩠ᨲᩥ ᩏᨸᩈᨾ᩠ᨸᨶ᩠ᨶᩣ,_  
_ᩋᩣᨻᩣᨵᩮᩉᩥ ᨧ ᨸᩦᩊᩥᨲᩣ;_  
_ᩋᨶᨶᩩᩈᩥᨭ᩠ᨮᩣ ᩅᩥᨲ᩠ᨳᩮᨶ᩠ᨲᩥ,_  
_ᨲᨲ᩠ᨳᩮᩅ ᩋᨶᩩᩈᩣᩈᨶᩣ._  

</Paragraph>

<Paragraph number="577" type="verses" book="vi-maha">
_ᩈᩴᨥᩮᨸᩥ ᨧ ᩋᨳᩮᩣ ᨻᩣᩃᩣ,_  
_ᩋᩈᨾ᩠ᨾᨲᩣ ᨧ ᩑᨠᨲᩮᩣ;_  
ᩏᩃᩖᩩᨾ᩠ᨸᨲᩩᨸᩈᨾ᩠ᨸᨴᩤ,_  
_ᨶᩥᩔᨿᩮᩣ ᩑᨠᨠᩮᩣ ᨲᨿᩮᩣᨲᩥ._  


</Paragraph>
</Division>

<Paragraph number="578" type="center" book="vi-maha">
ᩍᨾᨾ᩠ᩉᩥ ᨡᨶ᩠ᨵᨠᩮ ᩅᨲ᩠ᨳᩪᨶᩥ ᩑᨠᩈᨲᨬ᩠ᨧ ᨴ᩠ᩅᩤᩈᨲ᩠ᨲᨲᩥ.



</Paragraph>

<Paragraph number="579" type="center" book="vi-maha">
ᨾᩉᩣᨡᨶ᩠ᨵᨠᩮᩣ ᨶᩥᨭ᩠ᨮᩥᨲᩮᩣ.
</Paragraph>