---
title: "1.10 ᨴᩩᨲᩥᨿᨾᩣᩁᨠᨳᩣ"
tableOfContents: false
sidebar:
  order: 2
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="35" book="vi-maha">

<Paragraph number="147" book="vi-maha">
ᩋᨳ ᨡᩮᩣ ᨽᨣᩅᩤ ᩅᩔᩴᩅᩩᨭ᩠ᨮᩮᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨾᨿ᩠ᩉᩴ ᨡᩮᩣ, ᨽᩥᨠ᩠ᨡᩅᩮ, ᨿᩮᩣᨶᩥᩈᩮᩣ ᨾᨶᩈᩥᨠᩣᩁᩣ ᨿᩮᩣᨶᩥᩈᩮᩣ ᩈᨾ᩠ᨾᨸ᩠ᨸᨵᩤᨶᩣ ᩋᨶᩩᨲ᩠ᨲᩁᩣ ᩅᩥᨾᩩᨲ᩠ᨲᩥ ᩋᨶᩩᨸ᩠ᨸᨲ᩠ᨲᩣ, ᩋᨶᩩᨲ᩠ᨲᩁᩣ ᩅᩥᨾᩩᨲ᩠ᨲᩥ ᩈᨧ᩠ᨨᩥᨠᨲᩣ. ᨲᩩᨾ᩠ᩉᩮᨸᩥ, ᨽᩥᨠ᩠ᨡᩅᩮ, ᨿᩮᩣᨶᩥᩈᩮᩣ ᨾᨶᩈᩥᨠᩣᩁᩣ ᨿᩮᩣᨶᩥᩈᩮᩣ ᩈᨾ᩠ᨾᨸ᩠ᨸᨵᩤᨶᩣ ᩋᨶᩩᨲ᩠ᨲᩁᩴ ᩅᩥᨾᩩᨲ᩠ᨲᩥᩴ ᩋᨶᩩᨸᩣᨸᩩᨱᩣᨳ, ᩋᨶᩩᨲ᩠ᨲᩁᩴ ᩅᩥᨾᩩᨲ᩠ᨲᩥᩴ ᩈᨧ᩠ᨨᩥᨠᩁᩮᩣᨳᩣ”ᨲᩥ. ᩋᨳ ᨡᩮᩣ ᨾᩣᩁᩮᩣ ᨸᩣᨸᩥᨾᩣ ᨿᩮᨶ ᨽᨣᩅᩤ ᨲᩮᨶᩩᨸᩈᩘᨠᨾᩥ, ᩏᨸᩈᩘᨠᨾᩥᨲ᩠ᩅᩣ ᨽᨣᩅᨶ᩠ᨲᩴ ᨣᩤᨳᩣᨿ ᩋᨩ᩠ᨫᨽᩣᩈᩥ—
</Paragraph>

<Paragraph number="148" type="verses" book="vi-maha">
_“ᨻᨴ᩠ᨵᩮᩤᩈᩥ ᨾᩣᩁᨸᩣᩈᩮᩉᩥ,_  
_ᨿᩮ ᨴᩥᨻ᩠ᨻᩣ ᨿᩮ ᨧ ᨾᩣᨶᩩᩈᩣ;_  
_ᨾᩉᩣᨻᨶ᩠ᨵᨶᨻᨴ᩠ᨵᩮᩤᩈᩥ,_  
_ᨶ ᨾᩮ ᩈᨾᨱ ᨾᩮᩣᨠ᩠ᨡᩈᩦ”ᨲᩥ._  

</Paragraph>

<Paragraph number="149" type="verses" book="vi-maha">
_“ᨾᩩᨲ᩠ᨲᩣᩉᩴ ᨾᩣᩁᨸᩣᩈᩮᩉᩥ,_  
_ᨿᩮ ᨴᩥᨻ᩠ᨻᩣ ᨿᩮ ᨧ ᨾᩣᨶᩩᩈᩣ;_  
_ᨾᩉᩣᨻᨶ᩠ᨵᨶᨾᩩᨲ᩠ᨲᩮᩣᨾ᩠ᩉᩥ,_  
_ᨶᩥᩉᨲᩮᩣ ᨲ᩠ᩅᨾᩈᩥ ᩋᨶ᩠ᨲᨠᩣ”ᨲᩥ._  

</Paragraph>

<Paragraph number="150" book="vi-maha">
ᩋᨳ ᨡᩮᩣ ᨾᩣᩁᩮᩣ ᨸᩣᨸᩥᨾᩣ—  “ᨩᩣᨶᩣᨲᩥ ᨾᩴ ᨽᨣᩅᩤ, ᨩᩣᨶᩣᨲᩥ ᨾᩴ ᩈᩩᨣᨲᩮᩣ”ᨲᩥ ᨴᩩᨠ᩠ᨡᩦ ᨴᩩᨾ᩠ᨾᨶᩮᩣ ᨲᨲ᩠ᨳᩮᩅᨶ᩠ᨲᩁᨵᩤᨿᩥ.

</Paragraph>
</Division>

<Paragraph number="151" type="center" book="vi-maha">
ᨴᩩᨲᩥᨿᨾᩣᩁᨠᨳᩣ ᨶᩥᨭ᩠ᨮᩥᨲᩣ.
</Paragraph>