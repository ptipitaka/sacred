---
title: "1.58 ᩋᩃᨩ᩠ᨩᩦᨶᩥᩔᨿᩅᨲ᩠ᨳᩩ"
tableOfContents: false
sidebar:
  order: 54
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="120" book="vi-maha">

<Paragraph number="504" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩋᩃᨩ᩠ᨩᩦᨶᩴ ᨶᩥᩔᨿᩴ ᨴᩮᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩋᩃᨩ᩠ᨩᩦᨶᩴ ᨶᩥᩔᨿᩮᩣ ᨴᩤᨲᨻ᩠ᨻᩮᩣ. ᨿᩮᩣ ᨴᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>

<Paragraph number="505" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᩋᩃᨩ᩠ᨩᩦᨶᩴ ᨶᩥᩔᩣᨿ ᩅᩈᨶ᩠ᨲᩥ. ᨲᩮᨸᩥ ᨶᨧᩥᩁᩔᩮᩅ ᩋᩃᨩ᩠ᨩᩥᨶᩮᩣ ᩉᩮᩣᨶ᩠ᨲᩥ ᨸᩣᨸᨠᩣ. ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩋᩃᨩ᩠ᨩᩦᨶᩴ ᨶᩥᩔᩣᨿ ᩅᨲ᩠ᨳᨻ᩠ᨻᩴ. ᨿᩮᩣ ᩅᩈᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>

<Paragraph number="506" book="vi-maha">
ᩋᨳ ᨡᩮᩣ ᨽᩥᨠ᩠ᨡᩪᨶᩴ ᩑᨲᨴᩉᩮᩣᩈᩥ—  “ᨽᨣᩅᨲᩣ ᨸᨬ᩠ᨬᨲ᩠ᨲᩴ—  ‘ᨶ ᩋᩃᨩ᩠ᨩᩦᨶᩴ ᨶᩥᩔᨿᩮᩣ ᨴᩤᨲᨻ᩠ᨻᩮᩣ, ᨶ ᩋᩃᨩ᩠ᨩᩦᨶᩴ ᨶᩥᩔᩣᨿ ᩅᨲ᩠ᨳᨻ᩠ᨻᨶ᩺’ᨲᩥ. ᨠᨳᩴ ᨶᩩ ᨡᩮᩣ ᨾᨿᩴ ᨩᩣᨶᩮᨿ᩠ᨿᩣᨾ ᩃᨩ᩠ᨩᩥᩴ ᩅᩤ ᩋᩃᨩ᩠ᨩᩥᩴ ᩅᩤ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨧᨲᩪᩉᨸᨬ᩠ᨧᩣᩉᩴ ᩋᩣᨣᨾᩮᨲᩩᩴ ᨿᩣᩅ ᨽᩥᨠ᩠ᨡᩩᩈᨽᩣᨣᨲᩴ ᨩᩣᨶᩣᨾᩦ”ᨲᩥ.
</Paragraph>
</Division>