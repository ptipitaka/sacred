---
title: "1.2 ᩋᨩᨸᩣᩃᨠᨳᩣ"
tableOfContents: false
sidebar:
  order: 12
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="4" book="vi-maha">

<Paragraph number="14" book="vi-maha">
ᩋᨳ ᨡᩮᩣ ᨽᨣᩅᩤ ᩈᨲ᩠ᨲᩣᩉᩔ ᩋᨧ᩠ᨧᨿᩮᨶ ᨲᨾ᩠ᩉᩣ ᩈᨾᩣᨵᩥᨾ᩠ᩉᩣ ᩅᩩᨭ᩠ᨮᩉᩥᨲ᩠ᩅᩣ ᨻᩮᩣᨵᩥᩁᩩᨠ᩠ᨡᨾᩪᩃᩣ ᨿᩮᨶ ᩋᨩᨸᩣᩃᨶᩥᨣᩕᩮᩤᨵᩮᩤ ᨲᩮᨶᩩᨸᩈᩘᨠᨾᩥ, ᩏᨸᩈᩘᨠᨾᩥᨲ᩠ᩅᩣ ᩋᨩᨸᩣᩃᨶᩥᨣᩕᩮᩤᨵᨾᩪᩃᩮ ᩈᨲ᩠ᨲᩣᩉᩴ ᩑᨠᨸᩃᩖᩘᨠᩮᨶ ᨶᩥᩈᩦᨴᩥ ᩅᩥᨾᩩᨲ᩠ᨲᩥᩈᩩᨡᨸᨭᩥᩈᩴᩅᩮᨴᩦ. ᩋᨳ ᨡᩮᩣ ᩋᨬ᩠ᨬᨲᩁᩮᩣ ᩉᩩᩴᩉᩩᩘᨠᨩᩣᨲᩥᨠᩮᩣ ᨻᩕᩣᩉ᩠ᨾᨱᩮᩣ ᨿᩮᨶ ᨽᨣᩅᩤ ᨲᩮᨶᩩᨸᩈᩘᨠᨾᩥ. ᩏᨸᩈᩘᨠᨾᩥᨲ᩠ᩅᩣ ᨽᨣᩅᨲᩣ ᩈᨴ᩠ᨵᩥᩴ ᩈᨾ᩠ᨾᩮᩣᨴᩥ. ᩈᨾ᩠ᨾᩮᩣᨴᨶᩦᨿᩴ ᨠᨳᩴ ᩈᩣᩁᨱᩦᨿᩴ ᩅᩦᨲᩥᩈᩣᩁᩮᨲ᩠ᩅᩣ ᩑᨠᨾᨶ᩠ᨲᩴ ᩋᨭ᩠ᨮᩣᩈᩥ. ᩑᨠᨾᨶ᩠ᨲᩴ ᨮᩥᨲᩮᩣ ᨡᩮᩣ ᩈᩮᩣ ᨻᩕᩣᩉ᩠ᨾᨱᩮᩣ ᨽᨣᩅᨶ᩠ᨲᩴ ᩑᨲᨴᩅᩮᩤᨧ—  “ᨠᩥᨲ᩠ᨲᩣᩅᨲᩣ ᨶᩩ ᨡᩮᩣ, ᨽᩮᩣ ᨣᩮᩤᨲᨾ, ᨻᩕᩣᩉ᩠ᨾᨱᩮᩣ ᩉᩮᩣᨲᩥ, ᨠᨲᨾᩮ ᨧ ᨸᨶ ᨻᩕᩣᩉ᩠ᨾᨱᨠᩁᨱᩣ ᨵᨾ᩠ᨾᩣ”ᨲᩥ? ᩋᨳ ᨡᩮᩣ ᨽᨣᩅᩤ ᩑᨲᨾᨲ᩠ᨳᩴ ᩅᩥᨴᩥᨲ᩠ᩅᩣ ᨲᩣᨿᩴ ᩅᩮᩃᩣᨿᩴ ᩍᨾᩴ ᩏᨴᩤᨶᩴ ᩏᨴᩤᨶᩮᩈᩥ—
</Paragraph>

<Paragraph number="15" type="verses" book="vi-maha">
_“ᨿᩮᩣ ᨻᩕᩣᩉ᩠ᨾᨱᩮᩣ ᨻᩣᩉᩥᨲᨸᩣᨸᨵᨾ᩠ᨾᩮᩣ,_  
_ᨶᩥᩉᩩᩴᩉᩩᩘᨠᩮᩣ ᨶᩥᨠ᩠ᨠᩈᩣᩅᩮᩤ ᨿᨲᨲ᩠ᨲᩮᩣ;_  
_ᩅᩮᨴᨶ᩠ᨲᨣᩪ ᩅᩩᩈᩥᨲᨻᩕᩉ᩠ᨾᨧᩁᩥᨿᩮᩣ,_  
_ᨵᨾ᩠ᨾᩮᨶ ᩈᩮᩣ ᨻᩕᩉ᩠ᨾᩅᩤᨴᩴ ᩅᨴᩮᨿ᩠ᨿ;_  
_ᨿᩔᩩᩔᨴᩤ ᨶᨲ᩠ᨳᩥ ᨠᩩᩉᩥᨬ᩠ᨧᩥ ᩃᩮᩣᨠᩮ”ᨲᩥ._  


</Paragraph>
</Division>

<Paragraph number="16" type="center" book="vi-maha">
ᩋᨩᨸᩣᩃᨠᨳᩣ ᨶᩥᨭ᩠ᨮᩥᨲᩣ.
</Paragraph>