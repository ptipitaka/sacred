---
title: "1.64 ᨧᨲ᩠ᨲᩣᩁᩮᩣᨶᩥᩔᨿ"
tableOfContents: false
sidebar:
  order: 61
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="128" book="vi-maha">

<Paragraph number="533" book="vi-maha">
“ᨲᩣᩅᨴᩮᩅ ᨨᩣᨿᩣ ᨾᩮᨲᨻ᩠ᨻᩣ, ᩏᨲᩩᨸ᩠ᨸᨾᩣᨱᩴ ᩋᩣᨧᩥᨠ᩠ᨡᩥᨲᨻ᩠ᨻᩴ, ᨴᩥᩅᩈᨽᩣᨣᩮᩤ ᩋᩣᨧᩥᨠ᩠ᨡᩥᨲᨻ᩠ᨻᩮᩣ, ᩈᩘᨣᩦᨲᩥ ᩋᩣᨧᩥᨠ᩠ᨡᩥᨲᨻ᩠ᨻᩣ, ᨧᨲ᩠ᨲᩣᩁᩮᩣ ᨶᩥᩔᨿᩣ ᩋᩣᨧᩥᨠ᩠ᨡᩥᨲᨻ᩠ᨻᩣ—
</Paragraph>

<Paragraph number="534" book="vi-maha">
ᨸᩥᨱ᩠ᨯᩥᨿᩣᩃᩮᩣᨸᨽᩮᩣᨩᨶᩴ ᨶᩥᩔᩣᨿ ᨸᨻ᩠ᨻᨩ᩠ᨩᩣ. ᨲᨲ᩠ᨳ ᨲᩮ ᨿᩣᩅᨩᩦᩅᩴ ᩏᩔᩣᩉᩮᩣ ᨠᩁᨱᩦᨿᩮᩣ. ᩋᨲᩥᩁᩮᨠᩃᩣᨽᩮᩣ—  ᩈᩴᨥᨽᨲ᩠ᨲᩴ, ᩏᨴ᩠ᨴᩮᩈᨽᨲ᩠ᨲᩴ, ᨶᩥᨾᨶ᩠ᨲᨶᩴ, ᩈᩃᩣᨠᨽᨲ᩠ᨲᩴ, ᨸᨠ᩠ᨡᩥᨠᩴ, ᩏᨸᩮᩣᩈᨳᩥᨠᩴ, ᨸᩣᨭᩥᨸᨴᩥᨠᩴ. (1)
</Paragraph>

<Paragraph number="535" book="vi-maha">
ᨸᩴᩈᩩᨠᩪᩃᨧᩦᩅᩁᩴ ᨶᩥᩔᩣᨿ ᨸᨻ᩠ᨻᨩ᩠ᨩᩣ. ᨲᨲ᩠ᨳ ᨲᩮ ᨿᩣᩅᨩᩦᩅᩴ ᩏᩔᩣᩉᩮᩣ ᨠᩁᨱᩦᨿᩮᩣ. ᩋᨲᩥᩁᩮᨠᩃᩣᨽᩮᩣ—  ᨡᩮᩣᨾᩴ, ᨠᨸ᩠ᨸᩣᩈᩥᨠᩴ, ᨠᩮᩣᩈᩮᨿ᩠ᨿᩴ, ᨠᨾ᩠ᨻᩃᩴ, ᩈᩣᨱᩴ, ᨽᩘᨣᩴ. (2)
</Paragraph>

<Paragraph number="536" book="vi-maha">
ᩁᩩᨠ᩠ᨡᨾᩪᩃᩈᩮᨶᩣᩈᨶᩴ ᨶᩥᩔᩣᨿ ᨸᨻ᩠ᨻᨩ᩠ᨩᩣ. ᨲᨲ᩠ᨳ ᨲᩮ ᨿᩣᩅᨩᩦᩅᩴ ᩏᩔᩣᩉᩮᩣ ᨠᩁᨱᩦᨿᩮᩣ. ᩋᨲᩥᩁᩮᨠᩃᩣᨽᩮᩣ—  ᩅᩥᩉᩣᩁᩮᩣ, ᩋᨯ᩠ᨰᨿᩮᩣᨣᩮᩤ, ᨸᩣᩈᩣᨴᩮᩤ, ᩉᨾ᩠ᨾᩥᨿᩴ, ᨣᩩᩉᩣ. (3)
</Paragraph>

<Paragraph number="537" book="vi-maha">
ᨸᩪᨲᩥᨾᩩᨲ᩠ᨲᨽᩮᩈᨩ᩠ᨩᩴ ᨶᩥᩔᩣᨿ ᨸᨻ᩠ᨻᨩ᩠ᨩᩣ. ᨲᨲ᩠ᨳ ᨲᩮ ᨿᩣᩅᨩᩦᩅᩴ ᩏᩔᩣᩉᩮᩣ ᨠᩁᨱᩦᨿᩮᩣ. ᩋᨲᩥᩁᩮᨠᩃᩣᨽᩮᩣ—  ᩈᨸ᩠ᨸᩥ, ᨶᩅᨶᩦᨲᩴ, ᨲᩮᩃᩴ, ᨾᨵᩩ, ᨹᩣᨱᩥᨲᨶ᩺”ᨲᩥ. (4)

</Paragraph>
</Division>

<Paragraph number="538" type="center" book="vi-maha">
ᨧᨲ᩠ᨲᩣᩁᩮᩣ ᨶᩥᩔᨿᩣ ᨶᩥᨭ᩠ᨮᩥᨲᩣ.
</Paragraph>