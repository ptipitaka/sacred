---
title: "1.33 ᩍᨱᩣᨿᩥᨠᩅᨲ᩠ᨳᩩ"
tableOfContents: false
sidebar:
  order: 27
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="96" book="vi-maha">

<Paragraph number="434" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨸᩩᩁᩥᩈᩮᩣ ᩍᨱᩣᨿᩥᨠᩮᩣ ᨸᩃᩣᨿᩥᨲ᩠ᩅᩣ ᨽᩥᨠ᩠ᨡᩪᩈᩩ ᨸᨻ᩠ᨻᨩᩥᨲᩮᩣ ᩉᩮᩣᨲᩥ. ᨵᨶᩥᨿᩣ ᨸᩔᩥᨲ᩠ᩅᩣ ᩑᩅᨾᩣᩉᩴᩈᩩ—  “ᩋᨿᩴ ᩈᩮᩣ ᩋᨾ᩠ᩉᩣᨠᩴ ᩍᨱᩣᨿᩥᨠᩮᩣ. ᩉᨶ᩠ᨴ ᨶᩴ ᨶᩮᨾᩣ”ᨲᩥ. ᩑᨠᨧ᩠ᨧᩮ ᩑᩅᨾᩣᩉᩴᩈᩩ—  “ᨾᩣᨿ᩠ᨿᩮᩣ, ᩑᩅᩴ ᩋᩅᨧᩩᨲ᩠ᨳ. ᩋᨶᩩᨬ᩠ᨬᩣᨲᩴ ᩁᨬ᩠ᨬᩣ ᨾᩣᨣᨵᩮᨶ ᩈᩮᨶᩥᨿᩮᨶ ᨻᩥᨾ᩠ᨻᩥᩈᩣᩁᩮᨶ—  ‘ᨿᩮ ᩈᨾᨱᩮᩈᩩ ᩈᨠ᩠ᨿᨸᩩᨲ᩠ᨲᩥᨿᩮᩈᩩ ᨸᨻ᩠ᨻᨩᨶ᩠ᨲᩥ, ᨶ ᨲᩮ ᩃᨻ᩠ᨽᩣ ᨠᩥᨬ᩠ᨧᩥ ᨠᩣᨲᩩᩴ; ᩈ᩠ᩅᩣᨠ᩠ᨡᩣᨲᩮᩣ ᨵᨾ᩠ᨾᩮᩣ, ᨧᩁᨶ᩠ᨲᩩ ᨻᩕᩉ᩠ᨾᨧᩁᩥᨿᩴ ᩈᨾ᩠ᨾᩣ ᨴᩩᨠ᩠ᨡᩔ ᩋᨶ᩠ᨲᨠᩥᩁᩥᨿᩣᨿᩣ’”ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᩋᨽᨿᩪᩅᩁᩣ ᩍᨾᩮ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ. ᨶᨿᩥᨾᩮ ᩃᨻ᩠ᨽᩣ ᨠᩥᨬ᩠ᨧᩥ ᨠᩣᨲᩩᩴ. ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᩍᨱᩣᨿᩥᨠᩴ ᨸᨻ᩠ᨻᩣᨩᩮᩔᨶ᩠ᨲᩦ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩍᨱᩣᨿᩥᨠᩮᩣ ᨸᨻ᩠ᨻᩣᨩᩮᨲᨻ᩠ᨻᩮᩣ. ᨿᩮᩣ ᨸᨻ᩠ᨻᩣᨩᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>
</Division>