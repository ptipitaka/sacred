---
title: "1.21 ᨻᩣᩃᩋᨻ᩠ᨿᨲ᩠ᨲᩅᨲ᩠ᨳᩩ"
tableOfContents: false
sidebar:
  order: 14
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="82" book="vi-maha">

<Paragraph number="363" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ, ᨴᩈᩅᩔᨾ᩠ᩉᩣ ᨴᩈᩅᩔᨾ᩠ᩉᩣᨲᩥ, ᨻᩣᩃᩣ ᩋᨻ᩠ᨿᨲ᩠ᨲᩣ ᨶᩥᩔᨿᩴ ᨴᩮᨶ᩠ᨲᩥ. ᨴᩥᩔᨶ᩠ᨲᩥ ᩋᩣᨧᩁᩥᨿᩣ ᨻᩣᩃᩣ, ᩋᨶ᩠ᨲᩮᩅᩤᩈᩥᨠᩣ ᨸᨱ᩠ᨯᩥᨲᩣ. ᨴᩥᩔᨶ᩠ᨲᩥ ᩋᩣᨧᩁᩥᨿᩣ ᩋᨻ᩠ᨿᨲ᩠ᨲᩣ, ᩋᨶ᩠ᨲᩮᩅᩤᩈᩥᨠᩣ ᨻ᩠ᨿᨲ᩠ᨲᩣ. ᨴᩥᩔᨶ᩠ᨲᩥ ᩋᩣᨧᩁᩥᨿᩣ ᩋᨸ᩠ᨸᩔᩩᨲᩣ, ᩋᨶ᩠ᨲᩮᩅᩤᩈᩥᨠᩣ ᨻᩉᩩᩔᩩᨲᩣ. ᨴᩥᩔᨶ᩠ᨲᩥ ᩋᩣᨧᩁᩥᨿᩣ ᨴᩩᨸ᩠ᨸᨬ᩠ᨬᩣ, ᩋᨶ᩠ᨲᩮᩅᩤᩈᩥᨠᩣ ᨸᨬ᩠ᨬᩅᨶ᩠ᨲᩮᩣ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩪ—  ᨴᩈᩅᩔᨾ᩠ᩉᩣ ᨴᩈᩅᩔᨾ᩠ᩉᩣᨲᩥ—  ᨻᩣᩃᩣ ᩋᨻ᩠ᨿᨲ᩠ᨲᩣ ᨶᩥᩔᨿᩴ ᨴᩔᨶ᩠ᨲᩥ. ᨴᩥᩔᨶ᩠ᨲᩥ ᩋᩣᨧᩁᩥᨿᩣ ᨻᩣᩃᩣ ᩋᨶ᩠ᨲᩮᩅᩤᩈᩥᨠᩣ ᨸᨱ᩠ᨯᩥᨲᩣ, ᨴᩥᩔᨶ᩠ᨲᩥ ᩋᩣᨧᩁᩥᨿᩣ ᩋᨻ᩠ᨿᨲ᩠ᨲᩣ ᩋᨶ᩠ᨲᩮᩅᩤᩈᩥᨠᩣ ᨻ᩠ᨿᨲ᩠ᨲᩣ, ᨴᩥᩔᨶ᩠ᨲᩥ ᩋᩣᨧᩁᩥᨿᩣ ᩋᨸ᩠ᨸᩔᩩᨲᩣ ᩋᨶ᩠ᨲᩮᩅᩤᩈᩥᨠᩣ ᨻᩉᩩᩔᩩᨲᩣ, ᨴᩥᩔᨶ᩠ᨲᩥ ᩋᩣᨧᩁᩥᨿᩣ ᨴᩩᨸ᩠ᨸᨬ᩠ᨬᩣ ᩋᨶ᩠ᨲᩮᩅᩤᩈᩥᨠᩣ ᨸᨬ᩠ᨬᩅᨶ᩠ᨲᩮᩣ”ᨲᩥ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩪ—  ᨴᩈᩅᩔᨾ᩠ᩉᩣ ᨴᩈᩅᩔᨾ᩠ᩉᩣᨲᩥ—  ᨻᩣᩃᩣ ᩋᨻ᩠ᨿᨲ᩠ᨲᩣ ᨶᩥᩔᨿᩴ ᨴᩮᨶ᩠ᨲᩥ …ᨸᩮ…  “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᩅᩥᨣᩁᩉᩥᨲ᩠ᩅᩣ …ᨸᩮ…  ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨶ, ᨽᩥᨠ᩠ᨡᩅᩮ, ᨻᩣᩃᩮᨶ ᩋᨻ᩠ᨿᨲ᩠ᨲᩮᨶ ᨶᩥᩔᨿᩮᩣ ᨴᩤᨲᨻ᩠ᨻᩮᩣ. ᨿᩮᩣ ᨴᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᨴᩈᩅᩔᩮᨶ ᩅᩤ ᩋᨲᩥᩁᩮᨠᨴᩈᩅᩔᩮᨶ ᩅᩤ ᨶᩥᩔᨿᩴ ᨴᩤᨲᩩᨶ᩺”ᨲᩥ.

</Paragraph>
</Division>

<Paragraph number="364" type="center" book="vi-maha">
ᨻᩣᩃᩋᨻ᩠ᨿᨲ᩠ᨲᩅᨲ᩠ᨳᩩ ᨶᩥᨭ᩠ᨮᩥᨲᩴ.
</Paragraph>