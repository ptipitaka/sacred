---
title: "1.28 ᩋᩘᨣᩩᩃᩥᨾᩣᩃᨧᩮᩣᩁᩅᨲ᩠ᨳᩩ"
tableOfContents: false
sidebar:
  order: 21
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="91" book="vi-maha">

<Paragraph number="429" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨧᩮᩣᩁᩮᩣ ᩋᩘᨣᩩᩃᩥᨾᩣᩃᩮᩣ ᨽᩥᨠ᩠ᨡᩪᩈᩩ ᨸᨻ᩠ᨻᨩᩥᨲᩮᩣ ᩉᩮᩣᨲᩥ. ᨾᨶᩩᩔᩣ ᨸᩔᩥᨲ᩠ᩅᩣ ᩏᨻ᩠ᨻᩥᨩ᩠ᨩᨶ᩠ᨲᩥᨸᩥ, ᩏᨲ᩠ᨲᩈᨶ᩠ᨲᩥᨸᩥ, ᨸᩃᩣᨿᨶ᩠ᨲᩥᨸᩥ, ᩋᨬ᩠ᨬᩮᨶᨸᩥ ᨣᨧ᩠ᨨᨶ᩠ᨲᩥ, ᩋᨬ᩠ᨬᩮᨶᨸᩥ ᨾᩩᨡᩴ ᨠᩁᩮᩣᨶ᩠ᨲᩥ, ᨴ᩠ᩅᩤᩁᨾ᩠ᨸᩥ ᨳᨠᩮᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᨵᨩᨻᨶ᩠ᨵᩴ ᨧᩮᩣᩁᩴ ᨸᨻ᩠ᨻᩣᨩᩮᩔᨶ᩠ᨲᩦ”ᨲᩥ. ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᨶ, ᨽᩥᨠ᩠ᨡᩅᩮ, ᨵᨩᨻᨶ᩠ᨵᩮᩣ ᨧᩮᩣᩁᩮᩣ ᨸᨻ᩠ᨻᩣᨩᩮᨲᨻ᩠ᨻᩮᩣ. ᨿᩮᩣ ᨸᨻ᩠ᨻᩣᨩᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>
</Division>