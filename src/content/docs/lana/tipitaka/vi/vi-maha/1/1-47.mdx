---
title: "1.47 ᨸᨱ᩠ᨯᨠᩅᨲ᩠ᨳᩩ"
tableOfContents: false
sidebar:
  order: 42
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="109" book="vi-maha">

<Paragraph number="482" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨸᨱ᩠ᨯᨠᩮᩣ ᨽᩥᨠ᩠ᨡᩪᩈᩩ ᨸᨻ᩠ᨻᨩᩥᨲᩮᩣ ᩉᩮᩣᨲᩥ. ᩈᩮᩣ ᨴᩉᩁᩮ ᨴᩉᩁᩮ ᨽᩥᨠ᩠ᨡᩪ ᩏᨸᩈᩘᨠᨾᩥᨲ᩠ᩅᩣ ᩑᩅᩴ ᩅᨴᩮᨲᩥ—  “ᩑᨳ, ᨾᩴ ᩋᩣᨿᩈ᩠ᨾᨶ᩠ᨲᩮᩣ ᨴᩪᩈᩮᨳᩣ”ᨲᩥ. ᨽᩥᨠ᩠ᨡᩪ ᩋᨸᩈᩣᨴᩮᨶ᩠ᨲᩥ—  “ᨶᩔ, ᨸᨱ᩠ᨯᨠ, ᩅᩥᨶᩔ, ᨸᨱ᩠ᨯᨠ, ᨠᩮᩣ ᨲᨿᩣ ᩋᨲ᩠ᨳᩮᩣ”ᨲᩥ. ᩈᩮᩣ ᨽᩥᨠ᩠ᨡᩪᩉᩥ ᩋᨸᩈᩣᨴᩥᨲᩮᩣ ᨾᩉᨶ᩠ᨲᩮ ᨾᩉᨶ᩠ᨲᩮ ᨾᩮᩣᩊᩥᨣᩃᩖᩮ ᩈᩣᨾᨱᩮᩁᩮ ᩏᨸᩈᩘᨠᨾᩥᨲ᩠ᩅᩣ ᩑᩅᩴ ᩅᨴᩮᨲᩥ—  “ᩑᨳ, ᨾᩴ ᩋᩣᩅᩩᩈᩮᩣ ᨴᩪᩈᩮᨳᩣ”ᨲᩥ. ᩈᩣᨾᨱᩮᩁᩣ ᩋᨸᩈᩣᨴᩮᨶ᩠ᨲᩥ—  “ᨶᩔ, ᨸᨱ᩠ᨯᨠ, ᩅᩥᨶᩔ, ᨸᨱ᩠ᨯᨠ, ᨠᩮᩣ ᨲᨿᩣ ᩋᨲ᩠ᨳᩮᩣ”ᨲᩥ. ᩈᩮᩣ ᩈᩣᨾᨱᩮᩁᩮᩉᩥ ᩋᨸᩈᩣᨴᩥᨲᩮᩣ ᩉᨲ᩠ᨳᩥᨽᨱ᩠ᨯᩮ ᩋᩔᨽᨱ᩠ᨯᩮ ᩏᨸᩈᩘᨠᨾᩥᨲ᩠ᩅᩣ ᩑᩅᩴ ᩅᨴᩮᨲᩥ—  “ᩑᨳ, ᨾᩴ ᩋᩣᩅᩩᩈᩮᩣ ᨴᩪᩈᩮᨳᩣ”ᨲᩥ. ᩉᨲ᩠ᨳᩥᨽᨱ᩠ᨯᩣ ᩋᩔᨽᨱ᩠ᨯᩣ ᨴᩪᩈᩮᩈᩩᩴ. ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨸᨱ᩠ᨯᨠᩣ ᩍᨾᩮ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ. ᨿᩮᨸᩥ ᩍᨾᩮᩈᩴ ᨶ ᨸᨱ᩠ᨯᨠᩣ, ᨲᩮᨸᩥ ᩍᨾᩮ ᨸᨱ᩠ᨯᨠᩮ ᨴᩪᩈᩮᨶ᩠ᨲᩥ. ᩑᩅᩴ ᩍᨾᩮ ᩈᨻ᩠ᨻᩮᩅ ᩋᨻᩕᩉ᩠ᨾᨧᩣᩁᩥᨶᩮᩣ”ᨲᩥ. ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᩉᨲ᩠ᨳᩥᨽᨱ᩠ᨯᩣᨶᩴ ᩋᩔᨽᨱ᩠ᨯᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨸᨱ᩠ᨯᨠᩮᩣ, ᨽᩥᨠ᩠ᨡᩅᩮ, ᩋᨶᩩᨸᩈᨾ᩠ᨸᨶ᩠ᨶᩮᩣ ᨶ ᩏᨸᩈᨾ᩠ᨸᩣᨴᩮᨲᨻ᩠ᨻᩮᩣ, ᩏᨸᩈᨾ᩠ᨸᨶ᩠ᨶᩮᩣ ᨶᩣᩈᩮᨲᨻ᩠ᨻᩮᩣ”ᨲᩥ. (1)
</Paragraph>
</Division>