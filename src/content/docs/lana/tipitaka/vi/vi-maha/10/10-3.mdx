---
title: "10.3 ᨻᩣᩃᨠᩃᩮᩣᨱᨠᨣᨾᨶᨠᨳᩣ"
tableOfContents: false
sidebar:
  order: 3
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="465" book="vi-maha">

<Paragraph number="1991" book="vi-maha">
ᩋᨳ ᨡᩮᩣ ᨽᨣᩅᩤ ᩈᩴᨥᨾᨩ᩠ᨫᩮ ᨮᩥᨲᨠᩮᩣᩅ ᩍᨾᩣ ᨣᩤᨳᩣᨿᩮᩣ ᨽᩣᩈᩥᨲ᩠ᩅᩣ ᨿᩮᨶ ᨻᩣᩃᨠᩃᩮᩣᨱᨠᨣᩤᨾᩮᩣ ᨲᩮᨶᩩᨸᩈᩘᨠᨾᩥ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᨽᨣᩩ ᨻᩣᩃᨠᩃᩮᩣᨱᨠᨣᩤᨾᩮ ᩅᩥᩉᩁᨲᩥ. ᩋᨴ᩠ᨴᩈᩣ ᨡᩮᩣ ᩋᩣᨿᩈ᩠ᨾᩣ ᨽᨣᩩ ᨽᨣᩅᨶ᩠ᨲᩴ ᨴᩪᩁᨲᩮᩣᩅ ᩋᩣᨣᨧ᩠ᨨᨶ᩠ᨲᩴ, ᨴᩥᩈ᩠ᩅᩣᨶ ᩋᩣᩈᨶᩴ ᨸᨬ᩠ᨬᨸᩮᩈᩥ, ᨸᩣᨴᩮᩤᨴᨠᩴ ᨸᩣᨴᨸᩦᨮᩴ ᨸᩣᨴᨠᨳᩃᩥᨠᩴ ᩏᨸᨶᩥᨠ᩠ᨡᩥᨸᩥ, ᨸᨧ᩠ᨧᩩᨣ᩠ᨣᨶ᩠ᨲ᩠ᩅᩣ ᨸᨲ᩠ᨲᨧᩦᩅᩁᩴ ᨸᨭᩥᨣ᩠ᨣᩉᩮᩈᩥ. ᨶᩥᩈᩦᨴᩥ ᨽᨣᩅᩤ ᨸᨬ᩠ᨬᨲ᩠ᨲᩮ ᩋᩣᩈᨶᩮ, ᨶᩥᩈᨩ᩠ᨩ ᨡᩮᩣ ᨽᨣᩅᩤ ᨸᩣᨴᩮ ᨸᨠ᩠ᨡᩣᩃᩮᩈᩥ. ᩋᩣᨿᩈ᩠ᨾᩣᨸᩥ ᨡᩮᩣ ᨽᨣᩩ ᨽᨣᩅᨶ᩠ᨲᩴ ᩋᨽᩥᩅᩤᨴᩮᨲ᩠ᩅᩣ ᩑᨠᨾᨶ᩠ᨲᩴ ᨶᩥᩈᩦᨴᩥ. ᩑᨠᨾᨶ᩠ᨲᩴ ᨶᩥᩈᩥᨶ᩠ᨶᩴ ᨡᩮᩣ ᩋᩣᨿᩈ᩠ᨾᨶ᩠ᨲᩴ ᨽᨣᩩᩴ ᨽᨣᩅᩤ ᩑᨲᨴᩅᩮᩤᨧ—  “ᨠᨧ᩠ᨧᩥ, ᨽᩥᨠ᩠ᨡᩩ, ᨡᨾᨶᩦᨿᩴ; ᨠᨧ᩠ᨧᩥ ᨿᩣᨸᨶᩦᨿᩴ, ᨠᨧ᩠ᨧᩥ ᨸᩥᨱ᩠ᨯᨠᩮᨶ ᨶ ᨠᩥᩃᨾᩈᩦ”ᨲᩥ? “ᨡᨾᨶᩦᨿᩴ, ᨽᨣᩅᩤ, ᨿᩣᨸᨶᩦᨿᩴ, ᨽᨣᩅᩤ; ᨶ ᨧᩣᩉᩴ, ᨽᨶ᩠ᨲᩮ, ᨸᩥᨱ᩠ᨯᨠᩮᨶ ᨠᩥᩃᨾᩣᨾᩦ”ᨲᩥ. ᩋᨳ ᨡᩮᩣ ᨽᨣᩅᩤ ᩋᩣᨿᩈ᩠ᨾᨶ᩠ᨲᩴ ᨽᨣᩩᩴ ᨵᨾ᩠ᨾᩥᨿᩣ ᨠᨳᩣᨿ ᩈᨶ᩠ᨴᩔᩮᨲ᩠ᩅᩣ ᩈᨾᩣᨴᨸᩮᨲ᩠ᩅᩣ ᩈᨾᩩᨲ᩠ᨲᩮᨩᩮᨲ᩠ᩅᩣ ᩈᨾ᩠ᨸᩉᩴᩈᩮᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨿᩮᨶ ᨸᩣᨧᩦᨶᩅᩴᩈᨴᩤᨿᩮᩣ ᨲᩮᨶᩩᨸᩈᩘᨠᨾᩥ.
</Paragraph>
</Division>