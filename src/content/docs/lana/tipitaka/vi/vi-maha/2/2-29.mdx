---
title: "2.29 ᩅᨣ᩠ᨣᩤᩅᨣ᩠ᨣᩈᨬ᩠ᨬᩥᨸᨶ᩠ᨶᩁᩈᨠ"
tableOfContents: false
sidebar:
  order: 22
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="173" book="vi-maha">

<Paragraph number="743" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᨬ᩠ᨬᨲᩁᩈ᩠ᨾᩥᩴ ᩋᩣᩅᩤᩈᩮ ᨲᨴᩉᩩᨸᩮᩣᩈᨳᩮ ᩈᨾ᩠ᨻᩉᩩᩃᩣ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩈᨶ᩠ᨶᩥᨸᨲᨶ᩠ᨲᩥ ᨧᨲ᩠ᨲᩣᩁᩮᩣ ᩅᩤ ᩋᨲᩥᩁᩮᨠᩣ ᩅᩤ. ᨲᩮ ᨩᩣᨶᨶ᩠ᨲᩥ—  ‘ᩋᨲ᩠ᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᨶᩣᨣᨲᩣ’ᨲᩥ. ᨲᩮ ᨵᨾ᩠ᨾᩈᨬ᩠ᨬᩥᨶᩮᩣ ᩅᩥᨶᨿᩈᨬ᩠ᨬᩥᨶᩮᩣ ᩅᨣ᩠ᨣᩤ ᩅᨣ᩠ᨣᩈᨬ᩠ᨬᩥᨶᩮᩣ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ, ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨶ᩠ᨲᩥ. ᨲᩮᩉᩥ ᩏᨴ᩠ᨴᩥᩔᨾᩣᨶᩮ ᨸᩣᨲᩥᨾᩮᩣᨠ᩠ᨡᩮ, ᩋᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᩣᨣᨧ᩠ᨨᨶ᩠ᨲᩥ ᨻᩉᩩᨲᩁᩣ. ᨲᩮᩉᩥ, ᨽᩥᨠ᩠ᨡᩅᩮ, ᨽᩥᨠ᩠ᨡᩪᩉᩥ ᨸᩩᨶ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᩥᨲᨻ᩠ᨻᩴ. ᩏᨴ᩠ᨴᩮᩈᨠᩣᨶᩴ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (1)
</Paragraph>

<Paragraph number="744" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᨬ᩠ᨬᨲᩁᩈ᩠ᨾᩥᩴ ᩋᩣᩅᩤᩈᩮ ᨲᨴᩉᩩᨸᩮᩣᩈᨳᩮ ᩈᨾ᩠ᨻᩉᩩᩃᩣ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩈᨶ᩠ᨶᩥᨸᨲᨶ᩠ᨲᩥ ᨧᨲ᩠ᨲᩣᩁᩮᩣ ᩅᩤ ᩋᨲᩥᩁᩮᨠᩣ ᩅᩤ. ᨲᩮ ᨩᩣᨶᨶ᩠ᨲᩥ—  ‘ᩋᨲ᩠ᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᨶᩣᨣᨲᩣ’ᨲᩥ. ᨲᩮ ᨵᨾ᩠ᨾᩈᨬ᩠ᨬᩥᨶᩮᩣ ᩅᩥᨶᨿᩈᨬ᩠ᨬᩥᨶᩮᩣ ᩅᨣ᩠ᨣᩤ ᩅᨣ᩠ᨣᩈᨬ᩠ᨬᩥᨶᩮᩣ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨶ᩠ᨲᩥ. ᨲᩮᩉᩥ ᩏᨴ᩠ᨴᩥᩔᨾᩣᨶᩮ ᨸᩣᨲᩥᨾᩮᩣᨠ᩠ᨡᩮ, ᩋᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᩣᨣᨧ᩠ᨨᨶ᩠ᨲᩥ ᩈᨾᩈᨾᩣ. ᩏᨴ᩠ᨴᩥᨭ᩠ᨮᩴ ᩈᩩᩏᨴ᩠ᨴᩥᨭ᩠ᨮᩴ, ᩋᩅᩈᩮᩈᩴ ᩈᩮᩣᨲᨻ᩠ᨻᩴ. ᩏᨴ᩠ᨴᩮᩈᨠᩣᨶᩴ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (2)
</Paragraph>

<Paragraph number="745" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᨬ᩠ᨬᨲᩁᩈ᩠ᨾᩥᩴ ᩋᩣᩅᩤᩈᩮ ᨲᨴᩉᩩᨸᩮᩣᩈᨳᩮ ᩈᨾ᩠ᨻᩉᩩᩃᩣ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩈᨶ᩠ᨶᩥᨸᨲᨶ᩠ᨲᩥ ᨧᨲ᩠ᨲᩣᩁᩮᩣ ᩅᩤ ᩋᨲᩥᩁᩮᨠᩣ ᩅᩤ. ᨲᩮ ᨩᩣᨶᨶ᩠ᨲᩥ—  ‘ᩋᨲ᩠ᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᨶᩣᨣᨲᩣ’ᨲᩥ. ᨲᩮ ᨵᨾ᩠ᨾᩈᨬ᩠ᨬᩥᨶᩮᩣ ᩅᩥᨶᨿᩈᨬ᩠ᨬᩥᨶᩮᩣ ᩅᨣ᩠ᨣᩤ ᩅᨣ᩠ᨣᩈᨬ᩠ᨬᩥᨶᩮᩣ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨶ᩠ᨲᩥ. ᨲᩮᩉᩥ ᩏᨴ᩠ᨴᩥᩔᨾᩣᨶᩮ ᨸᩣᨲᩥᨾᩮᩣᨠ᩠ᨡᩮ, ᩋᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᩣᨣᨧ᩠ᨨᨶ᩠ᨲᩥ ᨳᩮᩣᨠᨲᩁᩣ. ᩏᨴ᩠ᨴᩥᨭ᩠ᨮᩴ ᩈᩩᩏᨴ᩠ᨴᩥᨭ᩠ᨮᩴ, ᩋᩅᩈᩮᩈᩴ ᩈᩮᩣᨲᨻ᩠ᨻᩴ. ᩏᨴ᩠ᨴᩮᩈᨠᩣᨶᩴ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (3)
</Paragraph>

<Paragraph number="746" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᨬ᩠ᨬᨲᩁᩈ᩠ᨾᩥᩴ ᩋᩣᩅᩤᩈᩮ ᨲᨴᩉᩩᨸᩮᩣᩈᨳᩮ ᩈᨾ᩠ᨻᩉᩩᩃᩣ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩈᨶ᩠ᨶᩥᨸᨲᨶ᩠ᨲᩥ ᨧᨲ᩠ᨲᩣᩁᩮᩣ ᩅᩤ ᩋᨲᩥᩁᩮᨠᩣ ᩅᩤ. ᨲᩮ ᨩᩣᨶᨶ᩠ᨲᩥ—  ‘ᩋᨲ᩠ᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᨶᩣᨣᨲᩣ’ᨲᩥ. ᨲᩮ ᨵᨾ᩠ᨾᩈᨬ᩠ᨬᩥᨶᩮᩣ ᩅᩥᨶᨿᩈᨬ᩠ᨬᩥᨶᩮᩣ ᩅᨣ᩠ᨣᩤ ᩅᨣ᩠ᨣᩈᨬ᩠ᨬᩥᨶᩮᩣ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ, ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᨶ᩠ᨲᩥ. ᨲᩮᩉᩥ ᩏᨴ᩠ᨴᩥᨭ᩠ᨮᨾᨲ᩠ᨲᩮ ᨸᩣᨲᩥᨾᩮᩣᨠ᩠ᨡᩮ …ᨸᩮ…  ᩋᩅᩩᨭ᩠ᨮᩥᨲᩣᨿ ᨸᩁᩥᩈᩣᨿ …ᨸᩮ…  ᩑᨠᨧ᩠ᨧᩣᨿ ᩅᩩᨭ᩠ᨮᩥᨲᩣᨿ ᨸᩁᩥᩈᩣᨿ …ᨸᩮ…  ᩈᨻ᩠ᨻᩣᨿ ᩅᩩᨭ᩠ᨮᩥᨲᩣᨿ ᨸᩁᩥᩈᩣᨿ ᩋᨳᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᩣᨣᨧ᩠ᨨᨶ᩠ᨲᩥ ᨻᩉᩩᨲᩁᩣ …ᨸᩮ…  ᩈᨾᩈᨾᩣ …ᨸᩮ…  ᨳᩮᩣᨠᨲᩁᩣ. ᩏᨴ᩠ᨴᩥᨭ᩠ᨮᩴ ᩈᩩᩏᨴ᩠ᨴᩥᨭ᩠ᨮᩴ, ᨲᩮᩈᩴ ᩈᨶ᩠ᨲᩥᨠᩮ ᨸᩣᩁᩥᩈᩩᨴ᩠ᨵᩥ ᩋᩣᩁᩮᩣᨧᩮᨲᨻ᩠ᨻᩣ. ᩏᨴ᩠ᨴᩮᩈᨠᩣᨶᩴ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. (4–15)

</Paragraph>
</Division>

<Paragraph number="747" type="center" book="vi-maha">
ᩅᨣ᩠ᨣᩤᩅᨣ᩠ᨣᩈᨬ᩠ᨬᩥᨸᨶ᩠ᨶᩁᩈᨠᩴ ᨶᩥᨭ᩠ᨮᩥᨲᩴ.
</Paragraph>