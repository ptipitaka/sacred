---
title: "2.14 ᨧᩮᩣᨴᨶᩣᨠᨳᩣ"
tableOfContents: false
sidebar:
  order: 6
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="153" book="vi-maha">

<Paragraph number="639" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩋᨶᩮᩣᨠᩣᩈᨠᨲᩴ ᨽᩥᨠ᩠ᨡᩩᩴ ᩋᩣᨸᨲ᩠ᨲᩥᨿᩣ ᨧᩮᩣᨴᩮᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩋᨶᩮᩣᨠᩣᩈᨠᨲᩮᩣ ᨽᩥᨠ᩠ᨡᩩ ᩋᩣᨸᨲ᩠ᨲᩥᨿᩣ ᨧᩮᩣᨴᩮᨲᨻ᩠ᨻᩮᩣ. ᨿᩮᩣ ᨧᩮᩣᨴᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩒᨠᩣᩈᩴ ᨠᩣᩁᩣᨸᩮᨲ᩠ᩅᩣ ᩋᩣᨸᨲ᩠ᨲᩥᨿᩣ ᨧᩮᩣᨴᩮᨲᩩᩴ—  ᨠᩁᩮᩣᨲᩩ ᩋᩣᨿᩈ᩠ᨾᩣ ᩒᨠᩣᩈᩴ, ᩋᩉᩴ ᨲᩴ ᩅᨲ᩠ᨲᩩᨠᩣᨾᩮᩣ”ᨲᩥ.
</Paragraph>

<Paragraph number="640" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨸᩮᩈᩃᩣ ᨽᩥᨠ᩠ᨡᩪ ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩒᨠᩣᩈᩴ ᨠᩣᩁᩣᨸᩮᨲ᩠ᩅᩣ ᩋᩣᨸᨲ᩠ᨲᩥᨿᩣ ᨧᩮᩣᨴᩮᨶ᩠ᨲᩥ. ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩃᨽᨶ᩠ᨲᩥ ᩋᩣᨥᩣᨲᩴ, ᩃᨽᨶ᩠ᨲᩥ ᩋᨸ᩠ᨸᨧ᩠ᨧᨿᩴ, ᩅᨵᩮᨶ ᨲᨩ᩠ᨩᩮᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨠᨲᩮᨸᩥ ᩒᨠᩣᩈᩮ ᨸᩩᨣ᩠ᨣᩃᩴ ᨲᩩᩃᨿᩥᨲ᩠ᩅᩣ ᩋᩣᨸᨲ᩠ᨲᩥᨿᩣ ᨧᩮᩣᨴᩮᨲᩩᨶ᩺”ᨲᩥ.
</Paragraph>

<Paragraph number="641" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ—  “ᨸᩩᩁᨾ᩠ᩉᩣᨠᩴ ᨸᩮᩈᩃᩣ ᨽᩥᨠ᩠ᨡᩪ ᩒᨠᩣᩈᩴ ᨠᩣᩁᩣᨸᩮᨶ᩠ᨲᩦ”ᨲᩥ—  ᨸᨭᩥᨠᨧ᩠ᨧᩮᩅ ᩈᩩᨴ᩠ᨵᩤᨶᩴ ᨽᩥᨠ᩠ᨡᩪᨶᩴ ᩋᨶᩣᨸᨲ᩠ᨲᩥᨠᩣᨶᩴ ᩋᩅᨲ᩠ᨳᩩᩈ᩠ᨾᩥᩴ ᩋᨠᩣᩁᨱᩮ ᩒᨠᩣᩈᩴ ᨠᩣᩁᩣᨸᩮᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩈᩩᨴ᩠ᨵᩤᨶᩴ ᨽᩥᨠ᩠ᨡᩪᨶᩴ ᩋᨶᩣᨸᨲ᩠ᨲᩥᨠᩣᨶᩴ ᩋᩅᨲ᩠ᨳᩩᩈ᩠ᨾᩥᩴ ᩋᨠᩣᩁᨱᩮ ᩒᨠᩣᩈᩮᩣ ᨠᩣᩁᩣᨸᩮᨲᨻ᩠ᨻᩮᩣ. ᨿᩮᩣ ᨠᩣᩁᩣᨸᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨸᩩᨣ᩠ᨣᩃᩴ ᨲᩩᩃᨿᩥᨲ᩠ᩅᩣ ᩒᨠᩣᩈᩴ ᨠᩣᨲᩩᨶ᩺”ᨲᩥ.
</Paragraph>
</Division>