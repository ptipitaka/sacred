---
title: "2.38 ᩅᨩ᩠ᨩᨶᩦᨿᨸᩩᨣ᩠ᨣᩃᩈᨶ᩠ᨴᩔᨶ"
tableOfContents: false
sidebar:
  order: 32
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="183" book="vi-maha">

<Paragraph number="797" book="vi-maha">
ᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩣ ᨶᩥᩈᩥᨶ᩠ᨶᨸᩁᩥᩈᩣᨿ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᩥᨲᨻ᩠ᨻᩴ. ᨿᩮᩣ ᩏᨴ᩠ᨴᩥᩈᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶ ᩈᩥᨠ᩠ᨡᨾᩣᨶᩣᨿ …ᨸᩮ…  ᨶ ᩈᩣᨾᨱᩮᩁᩔ …ᨸᩮ…  ᨶ ᩈᩣᨾᨱᩮᩁᩥᨿᩣ …ᨸᩮ…  ᨶ ᩈᩥᨠ᩠ᨡᩣᨸᨧ᩠ᨧᨠ᩠ᨡᩣᨲᨠᩔ …ᨸᩮ…  ᨶ ᩋᨶ᩠ᨲᩥᨾᩅᨲ᩠ᨳᩩᩴ ᩋᨩ᩠ᨫᩣᨸᨶ᩠ᨶᨠᩔ ᨶᩥᩈᩥᨶ᩠ᨶᨸᩁᩥᩈᩣᨿ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᩥᨲᨻ᩠ᨻᩴ. ᨿᩮᩣ ᩏᨴ᩠ᨴᩥᩈᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="798" book="vi-maha">
ᨶ ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨲ᩠ᨲᨠᩔ ᨶᩥᩈᩥᨶ᩠ᨶᨸᩁᩥᩈᩣᨿ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᩥᨲᨻ᩠ᨻᩴ. ᨿᩮᩣ ᩏᨴ᩠ᨴᩥᩈᩮᨿ᩠ᨿ, ᨿᨳᩣᨵᨾ᩠ᨾᩮᩣ ᨠᩣᩁᩮᨲᨻ᩠ᨻᩮᩣ. ᨶ ᩋᩣᨸᨲ᩠ᨲᩥᨿᩣ ᩋᨸ᩠ᨸᨭᩥᨠᨾ᩠ᨾᩮ ᩏᨠ᩠ᨡᩥᨲ᩠ᨲᨠᩔ ᨶᩥᩈᩥᨶ᩠ᨶᨸᩁᩥᩈᩣᨿ …ᨸᩮ…  ᨶ ᨸᩣᨸᩥᨠᩣᨿ ᨴᩥᨭ᩠ᨮᩥᨿᩣ ᩋᨸ᩠ᨸᨭᩥᨶᩥᩔᨣ᩠ᨣᩮ ᩏᨠ᩠ᨡᩥᨲ᩠ᨲᨠᩔ ᨶᩥᩈᩥᨶ᩠ᨶᨸᩁᩥᩈᩣᨿ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᩥᨲᨻ᩠ᨻᩴ. ᨿᩮᩣ ᩏᨴ᩠ᨴᩥᩈᩮᨿ᩠ᨿ, ᨿᨳᩣᨵᨾ᩠ᨾᩮᩣ ᨠᩣᩁᩮᨲᨻ᩠ᨻᩮᩣ.
</Paragraph>

<Paragraph number="799" book="vi-maha">
ᨶ ᨸᨱ᩠ᨯᨠᩔ ᨶᩥᩈᩥᨶ᩠ᨶᨸᩁᩥᩈᩣᨿ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᩥᨲᨻ᩠ᨻᩴ. ᨿᩮᩣ ᩏᨴ᩠ᨴᩥᩈᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶ ᨳᩮᨿ᩠ᨿᩈᩴᩅᩤᩈᨠᩔ …ᨸᩮ…  ᨶ ᨲᩥᨲ᩠ᨳᩥᨿᨸᨠ᩠ᨠᨶ᩠ᨲᨠᩔ …ᨸᩮ…  ᨶ ᨲᩥᩁᨧ᩠ᨨᩣᨶᨣᨲᩔ …ᨸᩮ…  ᨶ ᨾᩣᨲᩩᨥᩣᨲᨠᩔ …ᨸᩮ…  ᨶ ᨸᩥᨲᩩᨥᩣᨲᨠᩔ …ᨸᩮ…  ᨶ ᩋᩁᩉᨶ᩠ᨲᨥᩣᨲᨠᩔ …ᨸᩮ…  ᨶ ᨽᩥᨠ᩠ᨡᩩᨶᩥᨴᩪᩈᨠᩔ …ᨸᩮ…  ᨶ ᩈᩴᨥᨽᩮᨴᨠᩔ …ᨸᩮ…  ᨶ ᩃᩮᩣᩉᩥᨲᩩᨸ᩠ᨸᩣᨴᨠᩔ …ᨸᩮ…  ᨶ ᩏᨽᨲᩮᩣᨻ᩠ᨿᨬ᩠ᨩᨶᨠᩔ ᨶᩥᩈᩥᨶ᩠ᨶᨸᩁᩥᩈᩣᨿ ᨸᩣᨲᩥᨾᩮᩣᨠ᩠ᨡᩴ ᩏᨴ᩠ᨴᩥᩈᩥᨲᨻ᩠ᨻᩴ. ᨿᩮᩣ ᩏᨴ᩠ᨴᩥᩈᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="800" book="vi-maha">
ᨶ, ᨽᩥᨠ᩠ᨡᩅᩮ, ᨸᩣᩁᩥᩅᩤᩈᩥᨠᨸᩣᩁᩥᩈᩩᨴ᩠ᨵᩥᨴᩤᨶᩮᨶ ᩏᨸᩮᩣᩈᨳᩮᩣ ᨠᩣᨲᨻ᩠ᨻᩮᩣ, ᩋᨬ᩠ᨬᨲᩕ ᩋᩅᩩᨭ᩠ᨮᩥᨲᩣᨿ ᨸᩁᩥᩈᩣᨿ. ᨶ ᨧ, ᨽᩥᨠ᩠ᨡᩅᩮ, ᩋᨶᩩᨸᩮᩣᩈᨳᩮ ᩏᨸᩮᩣᩈᨳᩮᩣ ᨠᩣᨲᨻ᩠ᨻᩮᩣ, ᩋᨬ᩠ᨬᨲᩕ ᩈᩴᨥᩈᩣᨾᨣ᩠ᨣᩥᨿᩣ”ᨲᩥ.

</Paragraph>
</Division>

<Paragraph number="801" type="center" book="vi-maha">
ᨲᨲᩥᨿᨽᩣᨱᩅᩤᩁᩮᩣ ᨶᩥᨭ᩠ᨮᩥᨲᩮᩣ.

  
ᩏᨸᩮᩣᩈᨳᨠ᩠ᨡᨶ᩠ᨵᨠᩮᩣ ᨴᩩᨲᩥᨿᩮᩣ.



</Paragraph>

<Paragraph number="802" type="center" book="vi-maha">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="803" type="verses" book="vi-maha">
_ᨲᩥᨲ᩠ᨳᩥᨿᩣ ᨻᩥᨾ᩠ᨻᩥᩈᩣᩁᩮᩣ ᨧ,_  
_ᩈᨶ᩠ᨶᩥᨸᨲᩥᨲᩩᩴ ᨲᩩᨱ᩠ᩉᩥᨠᩣ;_  
_ᨵᨾ᩠ᨾᩴ ᩁᩉᩮᩣ ᨸᩣᨲᩥᨾᩮᩣᨠ᩠ᨡᩴ,_  
_ᨴᩮᩅᩈᩥᨠᩴ ᨲᨴᩤ ᩈᨠᩥᩴ._  

</Paragraph>

<Paragraph number="804" type="verses" book="vi-maha">
_ᨿᨳᩣᨸᩁᩥᩈᩣ ᩈᨾᨣ᩠ᨣᩴ,_  
_ᩈᩣᨾᨣ᩠ᨣᩦ ᨾᨴ᩠ᨴᨠᩩᨧ᩠ᨨᩥ ᨧ;_  
_ᩈᩦᨾᩣ ᨾᩉᨲᩦ ᨶᨴᩥᨿᩣ,_  
_ᩋᨶᩩ ᨴ᩠ᩅᩮ ᨡᩩᨴ᩠ᨴᨠᩣᨶᩥ ᨧ._  

</Paragraph>

<Paragraph number="805" type="verses" book="vi-maha">
_ᨶᩅᩤ ᩁᩣᨩᨣᩉᩮ ᨧᩮᩅ,_  
_ᩈᩦᨾᩣ ᩋᩅᩥᨸ᩠ᨸᩅᩤᩈᨶᩣ;_  
_ᩈᨾ᩠ᨾᨶ᩠ᨶᩮ ᨸᨮᨾᩴ ᩈᩦᨾᩴ,_  
_ᨸᨧ᩠ᨨᩣ ᩈᩦᨾᩴ ᩈᨾᩪᩉᨶᩮ._  

</Paragraph>

<Paragraph number="806" type="verses" book="vi-maha">
_ᩋᩈᨾ᩠ᨾᨲᩣ ᨣᩤᨾᩈᩦᨾᩣ,_  
_ᨶᨴᩥᨿᩣ ᩈᨾᩩᨴ᩠ᨴᩮ ᩈᩁᩮ;_  
ᩏᨴᨠᩩᨠ᩠ᨡᩮᨸᩮᩣ ᨽᩥᨶ᩠ᨴᨶ᩠ᨲᩥ,_  
_ᨲᨳᩮᩅᨩ᩠ᨫᩮᩣᨲ᩠ᨳᩁᨶ᩠ᨲᩥ ᨧ._  

</Paragraph>

<Paragraph number="807" type="verses" book="vi-maha">
_ᨠᨲᩥ ᨠᨾ᩠ᨾᩣᨶᩥ ᩏᨴ᩠ᨴᩮᩈᩮᩣ,_  
_ᩈᩅᩁᩣ ᩋᩈᨲᩦᨸᩥ ᨧ;_  
_ᨵᨾ᩠ᨾᩴ ᩅᩥᨶᨿᩴ ᨲᨩ᩠ᨩᩮᨶ᩠ᨲᩥ,_  
_ᨸᩩᨶ ᩅᩥᨶᨿᨲᨩ᩠ᨩᨶᩣ._  

</Paragraph>

<Paragraph number="808" type="verses" book="vi-maha">
_ᨧᩮᩣᨴᨶᩣ ᨠᨲᩮ ᩒᨠᩣᩈᩮ,_  
_ᩋᨵᨾ᩠ᨾᨸ᩠ᨸᨭᩥᨠ᩠ᨠᩮᩣᩈᨶᩣ;_  
_ᨧᨲᩩᨸᨬ᩠ᨧᨸᩁᩣ ᩋᩣᩅᩥ,_  
_ᩈᨬ᩠ᨧᩥᨧ᩠ᨧ ᨧᩮᨸᩥ ᩅᩤᨿᨾᩮ._  

</Paragraph>

<Paragraph number="809" type="verses" book="vi-maha">
_ᩈᨣᩉᨭ᩠ᨮᩣ ᩋᨶᨩ᩠ᨫᩥᨭ᩠ᨮᩣ,_  
_ᨧᩮᩣᨴᨶᨾ᩠ᩉᩥ ᨶ ᨩᩣᨶᨲᩥ;_  
_ᩈᨾ᩠ᨻᩉᩩᩃᩣ ᨶ ᨩᩣᨶᨶ᩠ᨲᩥ,_  
_ᩈᨩ᩠ᨩᩩᨠᩴ ᨶ ᨧ ᨣᨧ᩠ᨨᩁᩮ._  

</Paragraph>

<Paragraph number="810" type="verses" book="vi-maha">
_ᨠᨲᩥᨾᩦ ᨠᩦᩅᨲᩥᨠᩣ ᨴᩪᩁᩮ,_  
_ᩋᩣᩁᩮᩣᨧᩮᨲᩩᨬ᩠ᨧ ᨶᩔᩁᩥ;_  
ᩏᨠᩖᩣᨸᩴ ᩋᩣᩈᨶᩴ ᨴᩦᨸᩮᩣ,_  
_ᨴᩥᩈᩣ ᩋᨬ᩠ᨬᩮᩣ ᨻᩉᩩᩔᩩᨲᩮᩣ._  

</Paragraph>

<Paragraph number="811" type="verses" book="vi-maha">
_ᩈᨩ᩠ᨩᩩᨠᩴ ᩅᩔᩩᨸᩮᩣᩈᨳᩮᩣ,_  
_ᩈᩩᨴ᩠ᨵᩥᨠᨾ᩠ᨾᨬ᩠ᨧ ᨬᩣᨲᨠᩣ;_  
_ᨣᨣ᩠ᨣᩮᩤ ᨧᨲᩩᨲᨿᩮᩣ ᨴ᩠ᩅᩮᨠᩮᩣ,_  
_ᩋᩣᨸᨲ᩠ᨲᩥᩈᨽᩣᨣᩤ ᩈᩁᩥ._  

</Paragraph>

<Paragraph number="812" type="verses" book="vi-maha">
_ᩈᨻ᩠ᨻᩮᩣ ᩈᩴᨥᩮᩣ ᩅᩮᨾᨲᩥᨠᩮᩣ,_  
_ᨶ ᨩᩣᨶᨶ᩠ᨲᩥ ᨻᩉᩩᩔᩩᨲᩮᩣ;_  
_ᨻᩉᩪ ᩈᨾᩈᨾᩣ ᨳᩮᩣᨠᩣ,_  
_ᨸᩁᩥᩈᩣ ᩋᩅᩩᨭ᩠ᨮᩥᨲᩣᨿ ᨧ._  

</Paragraph>

<Paragraph number="813" type="verses" book="vi-maha">
_ᩑᨠᨧ᩠ᨧᩣ ᩅᩩᨭ᩠ᨮᩥᨲᩣ ᩈᨻ᩠ᨻᩣ,_  
_ᨩᩣᨶᨶ᩠ᨲᩥ ᨧ ᩅᩮᨾᨲᩥᨠᩣ;_  
_ᨠᨸ᩠ᨸᨲᩮᩅᩤᨲᩥ ᨠᩩᨠ᩠ᨠᩩᨧ᩠ᨧᩣ,_  
_ᨩᩣᨶᩴ ᨸᩔᩴ ᩈᩩᨱᨶ᩠ᨲᩥ ᨧ._  

</Paragraph>

<Paragraph number="814" type="verses" book="vi-maha">
_ᩋᩣᩅᩤᩈᩥᨠᩮᨶ ᩋᩣᨣᨶ᩠ᨲᩩ,_  
_ᨧᩣᨲᩩᨸᨶ᩠ᨶᩁᩈᩮᩣ ᨸᩩᨶ;_  
_ᨸᩣᨭᩥᨸᨴᩮᩤ ᨸᨶ᩠ᨶᩁᩈᩮᩣ,_  
_ᩃᩥᩘᨣᩈᩴᩅᩤᩈᨠᩣ ᩏᨽᩮᩣ._  

</Paragraph>

<Paragraph number="815" type="verses" book="vi-maha">
_ᨸᩣᩁᩥᩅᩤᩈᩣᨶᩩᨸᩮᩣᩈᨳᩮᩣ,_  
_ᩋᨬ᩠ᨬᨲᩕ ᩈᩴᨥᩈᩣᨾᨣ᩠ᨣᩥᨿᩣ;_  
_ᩑᨲᩮ ᩅᩥᨽᨲ᩠ᨲᩣ ᩏᨴ᩠ᨴᩤᨶᩣ,_  
_ᩅᨲ᩠ᨳᩩᩅᩥᨽᩪᨲᨠᩣᩁᨱᩣᨲᩥ._  


</Paragraph>

<Paragraph number="816" type="center" book="vi-maha">
ᩍᨾᩈ᩠ᨾᩥᩴ ᨡᨶ᩠ᨵᨠᩮ ᩅᨲ᩠ᨳᩪᨶᩥ ᨨᩋᩈᩦᨲᩥ.



</Paragraph>

<Paragraph number="817" type="center" book="vi-maha">
ᩏᨸᩮᩣᩈᨳᨠ᩠ᨡᨶ᩠ᨵᨠᩮᩣ ᨶᩥᨭ᩠ᨮᩥᨲᩮᩣ.
</Paragraph>