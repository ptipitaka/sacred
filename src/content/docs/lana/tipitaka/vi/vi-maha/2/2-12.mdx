---
title: "2.12 ᩅᩥᨶᨿᨸᩩᨧ᩠ᨨᨶᨠᨳᩣ"
tableOfContents: false
sidebar:
  order: 4
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="151" book="vi-maha">

<Paragraph number="629" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩈᩴᨥᨾᨩ᩠ᨫᩮ ᩋᩈᨾ᩠ᨾᨲᩣ ᩅᩥᨶᨿᩴ ᨸᩩᨧ᩠ᨨᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩈᩴᨥᨾᨩ᩠ᨫᩮ ᩋᩈᨾ᩠ᨾᨲᩮᨶ ᩅᩥᨶᨿᩮᩣ ᨸᩩᨧ᩠ᨨᩥᨲᨻ᩠ᨻᩮᩣ. ᨿᩮᩣ ᨸᩩᨧ᩠ᨨᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩈᩴᨥᨾᨩ᩠ᨫᩮ ᩈᨾ᩠ᨾᨲᩮᨶ ᩅᩥᨶᨿᩴ ᨸᩩᨧ᩠ᨨᩥᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ—  ᩋᨲ᩠ᨲᨶᩣ ᩅᩤ ᩋᨲ᩠ᨲᩣᨶᩴ ᩈᨾ᩠ᨾᨶ᩠ᨶᩥᨲᨻ᩠ᨻᩴ, ᨸᩁᩮᨶ ᩅᩤ ᨸᩁᩮᩣ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᨠᨳᨬ᩠ᨧ ᩋᨲ᩠ᨲᨶᩣᩅ ᩋᨲ᩠ᨲᩣᨶᩴ ᩈᨾ᩠ᨾᨶ᩠ᨶᩥᨲᨻ᩠ᨻᩴ? ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

<Paragraph number="630" book="vi-maha">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩋᩉᩴ ᩍᨲ᩠ᨳᨶ᩠ᨶᩣᨾᩴ ᩅᩥᨶᨿᩴ ᨸᩩᨧ᩠ᨨᩮᨿ᩠ᨿᨶ᩺’ᨲᩥ. ᩑᩅᩴ ᩋᨲ᩠ᨲᨶᩣᩅ ᩋᨲ᩠ᨲᩣᨶᩴ ᩈᨾ᩠ᨾᨶ᩠ᨶᩥᨲᨻ᩠ᨻᩴ.
</Paragraph>

<Paragraph number="631" book="vi-maha">
ᨠᨳᨬ᩠ᨧ ᨸᩁᩮᨶ ᨸᩁᩮᩣ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ? ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

<Paragraph number="632" book="vi-maha">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩍᨲ᩠ᨳᨶ᩠ᨶᩣᨾᩮᩣ ᩍᨲ᩠ᨳᨶ᩠ᨶᩣᨾᩴ ᩅᩥᨶᨿᩴ ᨸᩩᨧ᩠ᨨᩮᨿ᩠ᨿᩣ’ᨲᩥ. ᩑᩅᩴ ᨸᩁᩮᨶ ᨸᩁᩮᩣ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ”ᨲᩥ.
</Paragraph>

<Paragraph number="633" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨸᩮᩈᩃᩣ ᨽᩥᨠ᩠ᨡᩪ ᩈᩴᨥᨾᨩ᩠ᨫᩮ ᩈᨾ᩠ᨾᨲᩣ ᩅᩥᨶᨿᩴ ᨸᩩᨧ᩠ᨨᨶ᩠ᨲᩥ. ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩃᨽᨶ᩠ᨲᩥ ᩋᩣᨥᩣᨲᩴ, ᩃᨽᨶ᩠ᨲᩥ ᩋᨸ᩠ᨸᨧ᩠ᨧᨿᩴ, ᩅᨵᩮᨶ ᨲᨩ᩠ᨩᩮᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩈᩴᨥᨾᨩ᩠ᨫᩮ ᩈᨾ᩠ᨾᨲᩮᨶᨸᩥ ᨸᩁᩥᩈᩴ ᩒᩃᩮᩣᨠᩮᨲ᩠ᩅᩣ ᨸᩩᨣ᩠ᨣᩃᩴ ᨲᩩᩃᨿᩥᨲ᩠ᩅᩣ ᩅᩥᨶᨿᩴ ᨸᩩᨧ᩠ᨨᩥᨲᩩᨶ᩺”ᨲᩥ.
</Paragraph>
</Division>