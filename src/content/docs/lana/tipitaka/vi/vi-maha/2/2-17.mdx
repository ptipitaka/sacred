---
title: "2.17 ᨸᨠ᩠ᨡᨣᨱᨶᩣᨴᩥᩏᨣ᩠ᨣᩉᨱᩣᨶᩩᨩᩣᨶᨶ"
tableOfContents: false
sidebar:
  order: 9
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="156" book="vi-maha">

<Paragraph number="653" book="vi-maha">
ᩋᨳ ᨡᩮᩣ ᨽᨣᩅᩤ ᨧᩮᩣᨴᨶᩣᩅᨲ᩠ᨳᩩᩈ᩠ᨾᩥᩴ ᨿᨳᩣᨽᩥᩁᨶ᩠ᨲᩴ ᩅᩥᩉᩁᩥᨲ᩠ᩅᩣ ᨸᩩᨶᨴᩮᩅ ᩁᩣᨩᨣᩉᩴ ᨸᨧ᩠ᨧᩣᨣᨬ᩠ᨨᩥ.
</Paragraph>

<Paragraph number="654" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨾᨶᩩᩔᩣ ᨽᩥᨠ᩠ᨡᩪ ᨸᩥᨱ᩠ᨯᩣᨿ ᨧᩁᨶ᩠ᨲᩮ ᨸᩩᨧ᩠ᨨᨶ᩠ᨲᩥ—  “ᨠᨲᩥᨾᩦ, ᨽᨶ᩠ᨲᩮ, ᨸᨠ᩠ᨡᩔᩣ”ᨲᩥ? ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  “ᨶ ᨡᩮᩣ ᨾᨿᩴ, ᩋᩣᩅᩩᩈᩮᩣ, ᨩᩣᨶᩣᨾᩣ”ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨸᨠ᩠ᨡᨣᨱᨶᨾᨲ᩠ᨲᨾ᩠ᨸᩥᨾᩮ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᨶ ᨩᩣᨶᨶ᩠ᨲᩥ, ᨠᩥᩴ ᨸᨶᩥᨾᩮ ᩋᨬ᩠ᨬᩴ ᨠᩥᨬ᩠ᨧᩥ ᨠᩃ᩠ᨿᩣᨱᩴ ᨩᩣᨶᩥᩔᨶ᩠ᨲᩦ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨸᨠ᩠ᨡᨣᨱᨶᩴ ᩏᨣ᩠ᨣᩉᩮᨲᩩᨶ᩺”ᨲᩥ. ᩋᨳ ᨡᩮᩣ ᨽᩥᨠ᩠ᨡᩪᨶᩴ ᩑᨲᨴᩉᩮᩣᩈᩥ—  “ᨠᩮᨶ ᨶᩩ ᨡᩮᩣ ᨸᨠ᩠ᨡᨣᨱᨶᩣ ᩏᨣ᩠ᨣᩉᩮᨲᨻ᩠ᨻᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩈᨻ᩠ᨻᩮᩉᩮᩅ ᨸᨠ᩠ᨡᨣᨱᨶᩴ ᩏᨣ᩠ᨣᩉᩮᨲᩩᨶ᩺”ᨲᩥ.
</Paragraph>

</Division>
<Division number="157" book="vi-maha">

<Paragraph number="655" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨾᨶᩩᩔᩣ ᨽᩥᨠ᩠ᨡᩪ ᨸᩥᨱ᩠ᨯᩣᨿ ᨧᩁᨶ᩠ᨲᩮ ᨸᩩᨧ᩠ᨨᨶ᩠ᨲᩥ—  “ᨠᩦᩅᨲᩥᨠᩣ, ᨽᨶ᩠ᨲᩮ, ᨽᩥᨠ᩠ᨡᩪ”ᨲᩥ? ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  “ᨶ ᨡᩮᩣ ᨾᨿᩴ, ᩋᩣᩅᩩᩈᩮᩣ, ᨩᩣᨶᩣᨾᩣ”ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᩋᨬ᩠ᨬᨾᨬ᩠ᨬᨾ᩠ᨸᩥᨾᩮ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᨶ ᨩᩣᨶᨶ᩠ᨲᩥ, ᨠᩥᩴ ᨸᨶᩥᨾᩮ ᩋᨬ᩠ᨬᩴ ᨠᩥᨬ᩠ᨧᩥ ᨠᩃ᩠ᨿᩣᨱᩴ ᨩᩣᨶᩥᩔᨶ᩠ᨲᩦ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨽᩥᨠ᩠ᨡᩪ ᨣᨱᩮᨲᩩᨶ᩺”ᨲᩥ.
</Paragraph>

<Paragraph number="656" book="vi-maha">
ᩋᨳ ᨡᩮᩣ ᨽᩥᨠ᩠ᨡᩪᨶᩴ ᩑᨲᨴᩉᩮᩣᩈᩥ—  “ᨠᨴᩤ ᨶᩩ ᨡᩮᩣ ᨽᩥᨠ᩠ᨡᩪ ᨣᨱᩮᨲᨻ᩠ᨻᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨲᨴᩉᩩᨸᩮᩣᩈᨳᩮ ᨶᩣᨾᨣ᩠ᨣᩮᨶ ᩅᩤ ᨣᨱᩮᨲᩩᩴ, ᩈᩃᩣᨠᩴ ᩅᩤ ᨣᩤᩉᩮᨲᩩᨶ᩺”ᨲᩥ.
</Paragraph>

</Division>
<Division number="158" book="vi-maha">

<Paragraph number="657" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᩋᨩᩣᨶᨶ᩠ᨲᩣ ᩋᨩ᩠ᨩᩩᨸᩮᩣᩈᨳᩮᩣᨲᩥ ᨴᩪᩁᩴ ᨣᩤᨾᩴ ᨸᩥᨱ᩠ᨯᩣᨿ ᨧᩁᨶ᩠ᨲᩥ. ᨲᩮ ᩏᨴ᩠ᨴᩥᩔᨾᩣᨶᩮᨸᩥ ᨸᩣᨲᩥᨾᩮᩣᨠ᩠ᨡᩮ ᩋᩣᨣᨧ᩠ᨨᨶ᩠ᨲᩥ, ᩏᨴ᩠ᨴᩥᨭ᩠ᨮᨾᨲ᩠ᨲᩮᨸᩥ ᩋᩣᨣᨧ᩠ᨨᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩋᩣᩁᩮᩣᨧᩮᨲᩩᩴ ‘ᩋᨩ᩠ᨩᩩᨸᩮᩣᩈᨳᩮᩣ’”ᨲᩥ.
</Paragraph>

<Paragraph number="658" book="vi-maha">
ᩋᨳ ᨡᩮᩣ ᨽᩥᨠ᩠ᨡᩪᨶᩴ ᩑᨲᨴᩉᩮᩣᩈᩥ—  “ᨠᩮᨶ ᨶᩩ ᨡᩮᩣ ᩋᩣᩁᩮᩣᨧᩮᨲᨻ᩠ᨻᩮᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨳᩮᩁᩮᨶ ᨽᩥᨠ᩠ᨡᩩᨶᩣ ᨠᩣᩃᩅᨲᩮᩣ ᩋᩣᩁᩮᩣᨧᩮᨲᩩᨶ᩺”ᨲᩥ.
</Paragraph>

<Paragraph number="659" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨳᩮᩁᩮᩣ ᨠᩣᩃᩅᨲᩮᩣ ᨶᩔᩁᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨽᨲ᩠ᨲᨠᩣᩃᩮᨸᩥ ᩋᩣᩁᩮᩣᨧᩮᨲᩩᨶ᩺”ᨲᩥ.
</Paragraph>

<Paragraph number="660" book="vi-maha">
ᨽᨲ᩠ᨲᨠᩣᩃᩮᨸᩥ ᨶᩔᩁᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨿᩴ ᨠᩣᩃᩴ ᩈᩁᨲᩥ, ᨲᩴ ᨠᩣᩃᩴ ᩋᩣᩁᩮᩣᨧᩮᨲᩩᨶ᩺”ᨲᩥ.
</Paragraph>
</Division>