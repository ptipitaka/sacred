---
title: "2.33 ᩈᩦᨾᩮᩣᨠ᩠ᨠᨶ᩠ᨲᩥᨠᨸᩮᨿ᩠ᨿᩣᩃ"
tableOfContents: false
sidebar:
  order: 27
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="177" book="vi-maha">

<Paragraph number="774" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᨬ᩠ᨬᨲᩁᩈ᩠ᨾᩥᩴ ᩋᩣᩅᩤᩈᩮ ᨲᨴᩉᩩᨸᩮᩣᩈᨳᩮ ᩈᨾ᩠ᨻᩉᩩᩃᩣ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩈᨶ᩠ᨶᩥᨸᨲᨶ᩠ᨲᩥ ᨧᨲ᩠ᨲᩣᩁᩮᩣ ᩅᩤ ᩋᨲᩥᩁᩮᨠᩣ ᩅᩤ. ᨲᩮ ᨶ ᨩᩣᨶᨶ᩠ᨲᩥ—  ‘ᩋᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᨶ᩠ᨲᩮᩣᩈᩦᨾᩴ ᩒᨠ᩠ᨠᨾᨶ᩠ᨲᩦ’ᨲᩥ …ᨸᩮ…  ᨲᩮ ᨶ ᨩᩣᨶᨶ᩠ᨲᩥ—  ‘ᩋᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᨶ᩠ᨲᩮᩣᩈᩦᨾᩴ ᩒᨠ᩠ᨠᨶ᩠ᨲᩣ’ᨲᩥ …ᨸᩮ…  ᨲᩮ ᨶ ᨸᩔᨶ᩠ᨲᩥ ᩋᨬ᩠ᨬᩮ ᩋᩣᩅᩤᩈᩥᨠᩮ ᨽᩥᨠ᩠ᨡᩪ ᩋᨶ᩠ᨲᩮᩣᩈᩦᨾᩴ ᩒᨠ᩠ᨠᨾᨶ᩠ᨲᩮ …ᨸᩮ…  ᨲᩮ ᨶ ᨸᩔᨶ᩠ᨲᩥ ᩋᨬ᩠ᨬᩮ ᩋᩣᩅᩤᩈᩥᨠᩮ ᨽᩥᨠ᩠ᨡᩪ ᩋᨶ᩠ᨲᩮᩣᩈᩦᨾᩴ ᩒᨠ᩠ᨠᨶ᩠ᨲᩮ …ᨸᩮ…  ᨲᩮ ᨶ ᩈᩩᨱᨶ᩠ᨲᩥ—  ‘ᩋᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᨶ᩠ᨲᩮᩣᩈᩦᨾᩴ ᩒᨠ᩠ᨠᨾᨶ᩠ᨲᩦ’ᨲᩥ …ᨸᩮ…  ᨲᩮ ᨶ ᩈᩩᨱᨶ᩠ᨲᩥ—  ‘ᩋᨬ᩠ᨬᩮ ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᩋᨶ᩠ᨲᩮᩣᩈᩦᨾᩴ ᩒᨠ᩠ᨠᨶ᩠ᨲᩣ’ᨲᩥ …ᨸᩮ… .
</Paragraph>

<Paragraph number="775" book="vi-maha">
ᩋᩣᩅᩤᩈᩥᨠᩮᨶ ᩋᩣᩅᩤᩈᩥᨠᩣ ᩑᨠᩈᨲᨸᨬ᩠ᨧᩈᨲ᩠ᨲᨲᩥ ᨲᩥᨠᨶᨿᨲᩮᩣ, ᩋᩣᩅᩤᩈᩥᨠᩮᨶ ᩋᩣᨣᨶ᩠ᨲᩩᨠᩣ, ᩋᩣᨣᨶ᩠ᨲᩩᨠᩮᨶ ᩋᩣᩅᩤᩈᩥᨠᩣ, ᩋᩣᨣᨶ᩠ᨲᩩᨠᩮᨶ ᩋᩣᨣᨶ᩠ᨲᩩᨠᩣ ᨸᩮᨿ᩠ᨿᩣᩃᨾᩩᨡᩮᨶ ᩈᨲ᩠ᨲ ᨲᩥᨠᩈᨲᩣᨶᩥ ᩉᩮᩣᨶ᩠ᨲᩥ.
</Paragraph>

</Division>
<Division number="178" book="vi-maha">

<Paragraph number="776" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᩣᩅᩤᩈᩥᨠᩣᨶᩴ ᨽᩥᨠ᩠ᨡᩪᨶᩴ ᨧᩣᨲᩩᨴ᩠ᨴᩈᩮᩣ ᩉᩮᩣᨲᩥ, ᩋᩣᨣᨶ᩠ᨲᩩᨠᩣᨶᩴ ᨸᨶ᩠ᨶᩁᩈᩮᩣ. ᩈᨧᩮ ᩋᩣᩅᩤᩈᩥᨠᩣ ᨻᩉᩩᨲᩁᩣ ᩉᩮᩣᨶ᩠ᨲᩥ, ᩋᩣᨣᨶ᩠ᨲᩩᨠᩮᩉᩥ ᩋᩣᩅᩤᩈᩥᨠᩣᨶᩴ ᩋᨶᩩᩅᨲ᩠ᨲᩥᨲᨻ᩠ᨻᩴ. ᩈᨧᩮ ᩈᨾᩈᨾᩣ ᩉᩮᩣᨶ᩠ᨲᩥ, ᩋᩣᨣᨶ᩠ᨲᩩᨠᩮᩉᩥ ᩋᩣᩅᩤᩈᩥᨠᩣᨶᩴ ᩋᨶᩩᩅᨲ᩠ᨲᩥᨲᨻ᩠ᨻᩴ. ᩈᨧᩮ ᩋᩣᨣᨶ᩠ᨲᩩᨠᩣ ᨻᩉᩩᨲᩁᩣ ᩉᩮᩣᨶ᩠ᨲᩥ, ᩋᩣᩅᩤᩈᩥᨠᩮᩉᩥ ᩋᩣᨣᨶ᩠ᨲᩩᨠᩣᨶᩴ ᩋᨶᩩᩅᨲ᩠ᨲᩥᨲᨻ᩠ᨻᩴ.
</Paragraph>

<Paragraph number="777" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᩣᩅᩤᩈᩥᨠᩣᨶᩴ ᨽᩥᨠ᩠ᨡᩪᨶᩴ ᨸᨶ᩠ᨶᩁᩈᩮᩣ ᩉᩮᩣᨲᩥ, ᩋᩣᨣᨶ᩠ᨲᩩᨠᩣᨶᩴ ᨧᩣᨲᩩᨴ᩠ᨴᩈᩮᩣ. ᩈᨧᩮ ᩋᩣᩅᩤᩈᩥᨠᩣ ᨻᩉᩩᨲᩁᩣ ᩉᩮᩣᨶ᩠ᨲᩥ, ᩋᩣᨣᨶ᩠ᨲᩩᨠᩮᩉᩥ ᩋᩣᩅᩤᩈᩥᨠᩣᨶᩴ ᩋᨶᩩᩅᨲ᩠ᨲᩥᨲᨻ᩠ᨻᩴ. ᩈᨧᩮ ᩈᨾᩈᨾᩣ ᩉᩮᩣᨶ᩠ᨲᩥ, ᩋᩣᨣᨶ᩠ᨲᩩᨠᩮᩉᩥ ᩋᩣᩅᩤᩈᩥᨠᩣᨶᩴ ᩋᨶᩩᩅᨲ᩠ᨲᩥᨲᨻ᩠ᨻᩴ. ᩈᨧᩮ ᩋᩣᨣᨶ᩠ᨲᩩᨠᩣ ᨻᩉᩩᨲᩁᩣ ᩉᩮᩣᨶ᩠ᨲᩥ, ᩋᩣᩅᩤᩈᩥᨠᩮᩉᩥ ᩋᩣᨣᨶ᩠ᨲᩩᨠᩣᨶᩴ ᩋᨶᩩᩅᨲ᩠ᨲᩥᨲᨻ᩠ᨻᩴ.
</Paragraph>

<Paragraph number="778" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᩣᩅᩤᩈᩥᨠᩣᨶᩴ ᨽᩥᨠ᩠ᨡᩪᨶᩴ ᨸᩣᨭᩥᨸᨴᩮᩤ ᩉᩮᩣᨲᩥ, ᩋᩣᨣᨶ᩠ᨲᩩᨠᩣᨶᩴ ᨸᨶ᩠ᨶᩁᩈᩮᩣ. ᩈᨧᩮ ᩋᩣᩅᩤᩈᩥᨠᩣ ᨻᩉᩩᨲᩁᩣ ᩉᩮᩣᨶ᩠ᨲᩥ, ᩋᩣᩅᩤᩈᩥᨠᩮᩉᩥ ᩋᩣᨣᨶ᩠ᨲᩩᨠᩣᨶᩴ ᨶᩣᨠᩣᨾᩣ ᨴᩤᨲᨻ᩠ᨻᩣ ᩈᩣᨾᨣ᩠ᨣᩦ. ᩋᩣᨣᨶ᩠ᨲᩩᨠᩮᩉᩥ ᨶᩥᩔᩦᨾᩴ ᨣᨶ᩠ᨲ᩠ᩅᩣ ᩏᨸᩮᩣᩈᨳᩮᩣ ᨠᩣᨲᨻ᩠ᨻᩮᩣ. ᩈᨧᩮ ᩈᨾᩈᨾᩣ ᩉᩮᩣᨶ᩠ᨲᩥ, ᩋᩣᩅᩤᩈᩥᨠᩮᩉᩥ ᩋᩣᨣᨶ᩠ᨲᩩᨠᩣᨶᩴ ᨶᩣᨠᩣᨾᩣ ᨴᩤᨲᨻ᩠ᨻᩣ ᩈᩣᨾᨣ᩠ᨣᩦ. ᩋᩣᨣᨶ᩠ᨲᩩᨠᩮᩉᩥ ᨶᩥᩔᩦᨾᩴ ᨣᨶ᩠ᨲ᩠ᩅᩣ ᩏᨸᩮᩣᩈᨳᩮᩣ ᨠᩣᨲᨻ᩠ᨻᩮᩣ. ᩈᨧᩮ ᩋᩣᨣᨶ᩠ᨲᩩᨠᩣ ᨻᩉᩩᨲᩁᩣ ᩉᩮᩣᨶ᩠ᨲᩥ, ᩋᩣᩅᩤᩈᩥᨠᩮᩉᩥ ᩋᩣᨣᨶ᩠ᨲᩩᨠᩣᨶᩴ ᩈᩣᨾᨣ᩠ᨣᩦ ᩅᩤ ᨴᩤᨲᨻ᩠ᨻᩣ ᨶᩥᩔᩦᨾᩴ ᩅᩤ ᨣᨶ᩠ᨲᨻ᩠ᨻᩴ.
</Paragraph>

<Paragraph number="779" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᩣᩅᩤᩈᩥᨠᩣᨶᩴ ᨽᩥᨠ᩠ᨡᩪᨶᩴ ᨸᨶ᩠ᨶᩁᩈᩮᩣ ᩉᩮᩣᨲᩥ, ᩋᩣᨣᨶ᩠ᨲᩩᨠᩣᨶᩴ ᨸᩣᨭᩥᨸᨴᩮᩤ. ᩈᨧᩮ ᩋᩣᩅᩤᩈᩥᨠᩣ ᨻᩉᩩᨲᩁᩣ ᩉᩮᩣᨶ᩠ᨲᩥ, ᩋᩣᨣᨶ᩠ᨲᩩᨠᩮᩉᩥ ᩋᩣᩅᩤᩈᩥᨠᩣᨶᩴ ᩈᩣᨾᨣ᩠ᨣᩦ ᩅᩤ ᨴᩤᨲᨻ᩠ᨻᩣ ᨶᩥᩔᩦᨾᩴ ᩅᩤ ᨣᨶ᩠ᨲᨻ᩠ᨻᩴ. ᩈᨧᩮ ᩈᨾᩈᨾᩣ ᩉᩮᩣᨶ᩠ᨲᩥ, ᩋᩣᨣᨶ᩠ᨲᩩᨠᩮᩉᩥ ᩋᩣᩅᩤᩈᩥᨠᩣᨶᩴ ᩈᩣᨾᨣ᩠ᨣᩦ ᩅᩤ ᨴᩤᨲᨻ᩠ᨻᩣ ᨶᩥᩔᩦᨾᩴ ᩅᩤ ᨣᨶ᩠ᨲᨻ᩠ᨻᩴ. ᩈᨧᩮ ᩋᩣᨣᨶ᩠ᨲᩩᨠᩣ ᨻᩉᩩᨲᩁᩣ ᩉᩮᩣᨶ᩠ᨲᩥ, ᩋᩣᨣᨶ᩠ᨲᩩᨠᩮᩉᩥ ᩋᩣᩅᩤᩈᩥᨠᩣᨶᩴ ᨶᩣᨠᩣᨾᩣ ᨴᩤᨲᨻ᩠ᨻᩣ ᩈᩣᨾᨣ᩠ᨣᩦ. ᩋᩣᩅᩤᩈᩥᨠᩮᩉᩥ ᨶᩥᩔᩦᨾᩴ ᨣᨶ᩠ᨲ᩠ᩅᩣ ᩏᨸᩮᩣᩈᨳᩮᩣ ᨠᩣᨲᨻ᩠ᨻᩮᩣ.
</Paragraph>
</Division>