---
title: "2.35 ᨶᩣᨶᩣᩈᩴᩅᩤᩈᨠᩣᨴᩦᩉᩥᩏᨸᩮᩣᩈᨳᨠᩁᨱ"
tableOfContents: false
sidebar:
  order: 29
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="180" book="vi-maha">

<Paragraph number="784" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᩣᨣᨶ᩠ᨲᩩᨠᩣ ᨽᩥᨠ᩠ᨡᩪ ᨸᩔᨶ᩠ᨲᩥ ᩋᩣᩅᩤᩈᩥᨠᩮ ᨽᩥᨠ᩠ᨡᩪ ᨶᩣᨶᩣᩈᩴᩅᩤᩈᨠᩮ. ᨲᩮ ᩈᨾᩣᨶᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᨶ᩠ᨲᩥ; ᩈᨾᩣᨶᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᩥᨲ᩠ᩅᩣ ᨶ ᨸᩩᨧ᩠ᨨᨶ᩠ᨲᩥ; ᩋᨸᩩᨧ᩠ᨨᩥᨲ᩠ᩅᩣ ᩑᨠᨲᩮᩣ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ. ᩋᨶᩣᨸᨲ᩠ᨲᩥ. ᨲᩮ ᨸᩩᨧ᩠ᨨᨶ᩠ᨲᩥ; ᨸᩩᨧ᩠ᨨᩥᨲ᩠ᩅᩣ ᨶᩣᨽᩥᩅᩥᨲᩁᨶ᩠ᨲᩥ; ᩋᨶᨽᩥᩅᩥᨲᩁᩥᨲ᩠ᩅᩣ ᩑᨠᨲᩮᩣ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ. ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩮ ᨸᩩᨧ᩠ᨨᨶ᩠ᨲᩥ; ᨸᩩᨧ᩠ᨨᩥᨲ᩠ᩅᩣ ᨶᩣᨽᩥᩅᩥᨲᩁᨶ᩠ᨲᩥ; ᩋᨶᨽᩥᩅᩥᨲᩁᩥᨲ᩠ᩅᩣ ᨸᩣᨭᩮᨠ᩠ᨠᩴ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ. ᩋᨶᩣᨸᨲ᩠ᨲᩥ.
</Paragraph>

<Paragraph number="785" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᩣᨣᨶ᩠ᨲᩩᨠᩣ ᨽᩥᨠ᩠ᨡᩪ ᨸᩔᨶ᩠ᨲᩥ ᩋᩣᩅᩤᩈᩥᨠᩮ ᨽᩥᨠ᩠ᨡᩪ ᩈᨾᩣᨶᩈᩴᩅᩤᩈᨠᩮ. ᨲᩮ ᨶᩣᨶᩣᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᨶ᩠ᨲᩥ; ᨶᩣᨶᩣᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᩥᨲ᩠ᩅᩣ ᨶ ᨸᩩᨧ᩠ᨨᨶ᩠ᨲᩥ; ᩋᨸᩩᨧ᩠ᨨᩥᨲ᩠ᩅᩣ ᩑᨠᨲᩮᩣ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ. ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩮ ᨸᩩᨧ᩠ᨨᨶ᩠ᨲᩥ; ᨸᩩᨧ᩠ᨨᩥᨲ᩠ᩅᩣ ᩋᨽᩥᩅᩥᨲᩁᨶ᩠ᨲᩥ; ᩋᨽᩥᩅᩥᨲᩁᩥᨲ᩠ᩅᩣ ᨸᩣᨭᩮᨠ᩠ᨠᩴ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ. ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩮ ᨸᩩᨧ᩠ᨨᨶ᩠ᨲᩥ; ᨸᩩᨧ᩠ᨨᩥᨲ᩠ᩅᩣ ᩋᨽᩥᩅᩥᨲᩁᨶ᩠ᨲᩥ; ᩋᨽᩥᩅᩥᨲᩁᩥᨲ᩠ᩅᩣ ᩑᨠᨲᩮᩣ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ. ᩋᨶᩣᨸᨲ᩠ᨲᩥ.
</Paragraph>

<Paragraph number="786" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᨸᩔᨶ᩠ᨲᩥ ᩋᩣᨣᨶ᩠ᨲᩩᨠᩮ ᨽᩥᨠ᩠ᨡᩪ ᨶᩣᨶᩣᩈᩴᩅᩤᩈᨠᩮ. ᨲᩮ ᩈᨾᩣᨶᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᨶ᩠ᨲᩥ; ᩈᨾᩣᨶᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᩥᨲ᩠ᩅᩣ ᨶ ᨸᩩᨧ᩠ᨨᨶ᩠ᨲᩥ; ᩋᨸᩩᨧ᩠ᨨᩥᨲ᩠ᩅᩣ ᩑᨠᨲᩮᩣ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ. ᩋᨶᩣᨸᨲ᩠ᨲᩥ. ᨲᩮ ᨸᩩᨧ᩠ᨨᨶ᩠ᨲᩥ; ᨸᩩᨧ᩠ᨨᩥᨲ᩠ᩅᩣ ᨶᩣᨽᩥᩅᩥᨲᩁᨶ᩠ᨲᩥ; ᩋᨶᨽᩥᩅᩥᨲᩁᩥᨲ᩠ᩅᩣ ᩑᨠᨲᩮᩣ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ. ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩮ ᨸᩩᨧ᩠ᨨᨶ᩠ᨲᩥ; ᨸᩩᨧ᩠ᨨᩥᨲ᩠ᩅᩣ ᨶᩣᨽᩥᩅᩥᨲᩁᨶ᩠ᨲᩥ; ᩋᨶᨽᩥᩅᩥᨲᩁᩥᨲ᩠ᩅᩣ ᨸᩣᨭᩮᨠ᩠ᨠᩴ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ. ᩋᨶᩣᨸᨲ᩠ᨲᩥ.
</Paragraph>

<Paragraph number="787" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩋᩣᩅᩤᩈᩥᨠᩣ ᨽᩥᨠ᩠ᨡᩪ ᨸᩔᨶ᩠ᨲᩥ ᩋᩣᨣᨶ᩠ᨲᩩᨠᩮ ᨽᩥᨠ᩠ᨡᩪ ᩈᨾᩣᨶᩈᩴᩅᩤᩈᨠᩮ. ᨲᩮ ᨶᩣᨶᩣᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᨶ᩠ᨲᩥ; ᨶᩣᨶᩣᩈᩴᩅᩤᩈᨠᨴᩥᨭ᩠ᨮᩥᩴ ᨸᨭᩥᩃᨽᩥᨲ᩠ᩅᩣ ᨶ ᨸᩩᨧ᩠ᨨᨶ᩠ᨲᩥ; ᩋᨸᩩᨧ᩠ᨨᩥᨲ᩠ᩅᩣ ᩑᨠᨲᩮᩣ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ. ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩮ ᨸᩩᨧ᩠ᨨᨶ᩠ᨲᩥ; ᨸᩩᨧ᩠ᨨᩥᨲ᩠ᩅᩣ ᩋᨽᩥᩅᩥᨲᩁᨶ᩠ᨲᩥ; ᩋᨽᩥᩅᩥᨲᩁᩥᨲ᩠ᩅᩣ ᨸᩣᨭᩮᨠ᩠ᨠᩴ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ. ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩮ ᨸᩩᨧ᩠ᨨᨶ᩠ᨲᩥ; ᨸᩩᨧ᩠ᨨᩥᨲ᩠ᩅᩣ ᩋᨽᩥᩅᩥᨲᩁᨶ᩠ᨲᩥ; ᩋᨽᩥᩅᩥᨲᩁᩥᨲ᩠ᩅᩣ ᩑᨠᨲᩮᩣ ᩏᨸᩮᩣᩈᨳᩴ ᨠᩁᩮᩣᨶ᩠ᨲᩥ. ᩋᨶᩣᨸᨲ᩠ᨲᩥ.
</Paragraph>
</Division>