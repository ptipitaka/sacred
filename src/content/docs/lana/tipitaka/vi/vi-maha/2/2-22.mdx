---
title: "2.22 ᨬᩣᨲᨠᩣᨴᩥᨣ᩠ᨣᩉᨱᨠᨳᩣ"
tableOfContents: false
sidebar:
  order: 15
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="vi-maha">
* ᨬᩣᨲᨠᩣᨴᩥᨣ᩠ᨣᩉᨱᨠᨳᩣ
</Paragraph>

<Division number="166" book="vi-maha">

<Paragraph number="692" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩴ ᨽᩥᨠ᩠ᨡᩩᩴ ᨲᨴᩉᩩᨸᩮᩣᩈᨳᩮ ᨬᩣᨲᨠᩣ ᨣᨱ᩠ᩉᩥᩴᩈᩩ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ.
</Paragraph>

<Paragraph number="693" book="vi-maha">
“ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᩴ ᨲᨴᩉᩩᨸᩮᩣᩈᨳᩮ ᨬᩣᨲᨠᩣ ᨣᨱ᩠ᩉᨶ᩠ᨲᩥ. ᨲᩮ ᨬᩣᨲᨠᩣ ᨽᩥᨠ᩠ᨡᩪᩉᩥ ᩑᩅᨾᩔᩩ ᩅᨧᨶᩦᨿᩣ—  ‘ᩍᩘᨥ ᨲᩩᨾ᩠ᩉᩮ ᩋᩣᨿᩈ᩠ᨾᨶ᩠ᨲᩮᩣ ᩍᨾᩴ ᨽᩥᨠ᩠ᨡᩩᩴ ᨾᩩᩉᩩᨲ᩠ᨲᩴ ᨾᩩᨬ᩠ᨧᨳ, ᨿᩣᩅᩤᨿᩴ ᨽᩥᨠ᩠ᨡᩩ ᩏᨸᩮᩣᩈᨳᩴ ᨠᩁᩮᩣᨲᩦ’ᨲᩥ. ᩑᩅᨬ᩠ᨧᩮᨲᩴ ᩃᨽᩮᨳ, ᩍᨧ᩠ᨧᩮᨲᩴ ᨠᩩᩈᩃᩴ. ᨶᩮᩣ ᨧᩮ ᩃᨽᩮᨳ, ᨲᩮ ᨬᩣᨲᨠᩣ ᨽᩥᨠ᩠ᨡᩪᩉᩥ ᩑᩅᨾᩔᩩ ᩅᨧᨶᩦᨿᩣ—  ‘ᩍᩘᨥ ᨲᩩᨾ᩠ᩉᩮ ᩋᩣᨿᩈ᩠ᨾᨶ᩠ᨲᩮᩣ ᨾᩩᩉᩩᨲ᩠ᨲᩴ ᩑᨠᨾᨶ᩠ᨲᩴ ᩉᩮᩣᨳ, ᨿᩣᩅᩤᨿᩴ ᨽᩥᨠ᩠ᨡᩩ ᨸᩣᩁᩥᩈᩩᨴ᩠ᨵᩥᩴ ᨴᩮᨲᩦ’ᨲᩥ. ᩑᩅᨬ᩠ᨧᩮᨲᩴ ᩃᨽᩮᨳ, ᩍᨧ᩠ᨧᩮᨲᩴ ᨠᩩᩈᩃᩴ. ᨶᩮᩣ ᨧᩮ ᩃᨽᩮᨳ, ᨲᩮ ᨬᩣᨲᨠᩣ ᨽᩥᨠ᩠ᨡᩪᩉᩥ ᩑᩅᨾᩔᩩ ᩅᨧᨶᩦᨿᩣ—  ‘ᩍᩘᨥ ᨲᩩᨾ᩠ᩉᩮ ᩋᩣᨿᩈ᩠ᨾᨶ᩠ᨲᩮᩣ ᩍᨾᩴ ᨽᩥᨠ᩠ᨡᩩᩴ ᨾᩩᩉᩩᨲ᩠ᨲᩴ ᨶᩥᩔᩦᨾᩴ ᨶᩮᨳ, ᨿᩣᩅ ᩈᩴᨥᩮᩣ ᩏᨸᩮᩣᩈᨳᩴ ᨠᩁᩮᩣᨲᩦ’ᨲᩥ. ᩑᩅᨬ᩠ᨧᩮᨲᩴ ᩃᨽᩮᨳ, ᩍᨧ᩠ᨧᩮᨲᩴ ᨠᩩᩈᩃᩴ. ᨶᩮᩣ ᨧᩮ ᩃᨽᩮᨳ, ᨶ ᨲ᩠ᩅᩮᩅ ᩅᨣ᩠ᨣᩮᨶ ᩈᩴᨥᩮᨶ ᩏᨸᩮᩣᩈᨳᩮᩣ ᨠᩣᨲᨻ᩠ᨻᩮᩣ. ᨠᩁᩮᨿ᩠ᨿ ᨧᩮ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="694" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᩴ ᨲᨴᩉᩩᨸᩮᩣᩈᨳᩮ ᩁᩣᨩᩣᨶᩮᩣ ᨣᨱ᩠ᩉᨶ᩠ᨲᩥ …ᨸᩮ…  ᨧᩮᩣᩁᩣ ᨣᨱ᩠ᩉᨶ᩠ᨲᩥ…  ᨵᩩᨲ᩠ᨲᩣ ᨣᨱ᩠ᩉᨶ᩠ᨲᩥ…  ᨽᩥᨠ᩠ᨡᩩᨸᨧ᩠ᨧᨲ᩠ᨳᩥᨠᩣ ᨣᨱ᩠ᩉᨶ᩠ᨲᩥ, ᨲᩮ ᨽᩥᨠ᩠ᨡᩩᨸᨧ᩠ᨧᨲ᩠ᨳᩥᨠᩣ ᨽᩥᨠ᩠ᨡᩪᩉᩥ ᩑᩅᨾᩔᩩ ᩅᨧᨶᩦᨿᩣ—  ‘ᩍᩘᨥ ᨲᩩᨾ᩠ᩉᩮ ᩋᩣᨿᩈ᩠ᨾᨶ᩠ᨲᩮᩣ ᩍᨾᩴ ᨽᩥᨠ᩠ᨡᩩᩴ ᨾᩩᩉᩩᨲ᩠ᨲᩴ ᨾᩩᨬ᩠ᨧᨳ, ᨿᩣᩅᩤᨿᩴ ᨽᩥᨠ᩠ᨡᩩ ᩏᨸᩮᩣᩈᨳᩴ ᨠᩁᩮᩣᨲᩦ’ᨲᩥ. ᩑᩅᨬ᩠ᨧᩮᨲᩴ ᩃᨽᩮᨳ, ᩍᨧ᩠ᨧᩮᨲᩴ ᨠᩩᩈᩃᩴ. ᨶᩮᩣ ᨧᩮ ᩃᨽᩮᨳ, ᨲᩮ ᨽᩥᨠ᩠ᨡᩩᨸᨧ᩠ᨧᨲ᩠ᨳᩥᨠᩣ ᨽᩥᨠ᩠ᨡᩪᩉᩥ ᩑᩅᨾᩔᩩ ᩅᨧᨶᩦᨿᩣ—  ‘ᩍᩘᨥ ᨲᩩᨾ᩠ᩉᩮ ᩋᩣᨿᩈ᩠ᨾᨶ᩠ᨲᩮᩣ ᨾᩩᩉᩩᨲ᩠ᨲᩴ ᩑᨠᨾᨶ᩠ᨲᩴ ᩉᩮᩣᨳ, ᨿᩣᩅᩤᨿᩴ ᨽᩥᨠ᩠ᨡᩩ ᨸᩣᩁᩥᩈᩩᨴ᩠ᨵᩥᩴ ᨴᩮᨲᩦ’ᨲᩥ. ᩑᩅᨬ᩠ᨧᩮᨲᩴ ᩃᨽᩮᨳ, ᩍᨧ᩠ᨧᩮᨲᩴ ᨠᩩᩈᩃᩴ. ᨶᩮᩣ ᨧᩮ ᩃᨽᩮᨳ, ᨲᩮ ᨽᩥᨠ᩠ᨡᩩᨸᨧ᩠ᨧᨲ᩠ᨳᩥᨠᩣ ᨽᩥᨠ᩠ᨡᩪᩉᩥ ᩑᩅᨾᩔᩩ ᩅᨧᨶᩦᨿᩣ—  ‘ᩍᩘᨥ ᨲᩩᨾ᩠ᩉᩮ ᩋᩣᨿᩈ᩠ᨾᨶ᩠ᨲᩮᩣ ᩍᨾᩴ ᨽᩥᨠ᩠ᨡᩩᩴ ᨾᩩᩉᩩᨲ᩠ᨲᩴ ᨶᩥᩔᩦᨾᩴ ᨶᩮᨳ, ᨿᩣᩅ ᩈᩴᨥᩮᩣ ᩏᨸᩮᩣᩈᨳᩴ ᨠᩁᩮᩣᨲᩦ’ᨲᩥ. ᩑᩅᨬ᩠ᨧᩮᨲᩴ ᩃᨽᩮᨳ, ᩍᨧ᩠ᨧᩮᨲᩴ ᨠᩩᩈᩃᩴ. ᨶᩮᩣ ᨧᩮ ᩃᨽᩮᨳ, ᨶ ᨲ᩠ᩅᩮᩅ ᩅᨣ᩠ᨣᩮᨶ ᩈᩴᨥᩮᨶ ᩏᨸᩮᩣᩈᨳᩮᩣ ᨠᩣᨲᨻ᩠ᨻᩮᩣ. ᨠᩁᩮᨿ᩠ᨿ ᨧᩮ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>
</Division>