---
title: "2.8 ᩈᩦᨾᩣᩈᨾᩪᩉᨶᨶ"
tableOfContents: false
sidebar:
  order: 37
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="145" book="vi-maha">

<Paragraph number="613" book="vi-maha">
“ᩈᩦᨾᩴ, ᨽᩥᨠ᩠ᨡᩅᩮ, ᩈᨾ᩠ᨾᨶ᩠ᨶᨶ᩠ᨲᩮᨶ ᨸᨮᨾᩴ ᩈᨾᩣᨶᩈᩴᩅᩤᩈᩈᩦᨾᩣ ᩈᨾ᩠ᨾᨶ᩠ᨶᩥᨲᨻ᩠ᨻᩣ, ᨸᨧ᩠ᨨᩣ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩮᩣ ᩈᨾ᩠ᨾᨶ᩠ᨶᩥᨲᨻ᩠ᨻᩮᩣ. ᩈᩦᨾᩴ, ᨽᩥᨠ᩠ᨡᩅᩮ, ᩈᨾᩪᩉᨶᨶ᩠ᨲᩮᨶ ᨸᨮᨾᩴ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩮᩣ ᩈᨾᩪᩉᨶ᩠ᨲᨻ᩠ᨻᩮᩣ, ᨸᨧ᩠ᨨᩣ ᩈᨾᩣᨶᩈᩴᩅᩤᩈᩈᩦᨾᩣ ᩈᨾᩪᩉᨶ᩠ᨲᨻ᩠ᨻᩣ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩮᩣ ᩈᨾᩪᩉᨶ᩠ᨲᨻ᩠ᨻᩮᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

<Paragraph number="614" book="vi-maha">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᨿᩮᩣ ᩈᩮᩣ ᩈᩴᨥᩮᨶ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩮᩣ ᩈᨾ᩠ᨾᨲᩮᩣ, ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᨲᩴ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩴ ᩈᨾᩪᩉᨶᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="615" book="vi-maha">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᨿᩮᩣ ᩈᩮᩣ ᩈᩴᨥᩮᨶ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩮᩣ ᩈᨾ᩠ᨾᨲᩮᩣ, ᩈᩴᨥᩮᩣ ᨲᩴ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩴ ᩈᨾᩪᩉᨶᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩑᨲᩔ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩔ ᩈᨾᩩᨣ᩠ᨥᩣᨲᩮᩣ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ. ᩈᨾᩪᩉᨲᩮᩣ ᩈᩮᩣ ᩈᩴᨥᩮᨶ ᨲᩥᨧᩦᩅᩁᩮᨶ ᩋᩅᩥᨸ᩠ᨸᩅᩤᩈᩮᩣ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’ᨲᩥ.
</Paragraph>

<Paragraph number="616" book="vi-maha">
ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩈᩦᨾᩣ ᩈᨾᩪᩉᨶ᩠ᨲᨻ᩠ᨻᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="146" book="vi-maha">

<Paragraph number="617" book="vi-maha">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᨿᩣ ᩈᩣ ᩈᩴᨥᩮᨶ ᩈᩦᨾᩣ ᩈᨾ᩠ᨾᨲᩣ ᩈᨾᩣᨶᩈᩴᩅᩤᩈᩣ ᩑᨠᩩᨸᩮᩣᩈᨳᩣ, ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᨲᩴ ᩈᩦᨾᩴ ᩈᨾᩪᩉᨶᩮᨿ᩠ᨿ ᩈᨾᩣᨶᩈᩴᩅᩤᩈᩴ ᩑᨠᩩᨸᩮᩣᩈᨳᩴ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="618" book="vi-maha">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᨿᩣ ᩈᩣ ᩈᩴᨥᩮᨶ ᩈᩦᨾᩣ ᩈᨾ᩠ᨾᨲᩣ ᩈᨾᩣᨶᩈᩴᩅᩤᩈᩣ ᩑᨠᩩᨸᩮᩣᩈᨳᩣ, ᩈᩴᨥᩮᩣ ᨲᩴ ᩈᩦᨾᩴ ᩈᨾᩪᩉᨶᨲᩥ ᩈᨾᩣᨶᩈᩴᩅᩤᩈᩴ ᩑᨠᩩᨸᩮᩣᩈᨳᩴ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩑᨲᩥᩔᩣ ᩈᩦᨾᩣᨿ ᩈᨾᩣᨶᩈᩴᩅᩤᩈᩣᨿ ᩑᨠᩩᨸᩮᩣᩈᨳᩣᨿ ᩈᨾᩩᨣ᩠ᨥᩣᨲᩮᩣ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ. ᩈᨾᩪᩉᨲᩣ ᩈᩣ ᩈᩦᨾᩣ ᩈᩴᨥᩮᨶ ᩈᨾᩣᨶᩈᩴᩅᩤᩈᩣ ᩑᨠᩩᨸᩮᩣᩈᨳᩣ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’”ᨲᩥ.
</Paragraph>
</Division>