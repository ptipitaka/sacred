---
title: "7.11 ᨠᩁᨱᩦᨿᨴᩮᩤᩊᩈᨠ"
tableOfContents: false
sidebar:
  order: 3
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="320" book="vi-maha">

<Paragraph number="1495" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ ᨸᨠ᩠ᨠᨾᨲᩥ. ᨲᩔ ᨻᩉᩥᩈᩦᨾᨣᨲᩔ ᨧᩦᩅᩁᩣᩈᩣ ᩏᨸ᩠ᨸᨩ᩠ᨩᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (1)
</Paragraph>

<Paragraph number="1496" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ ᨸᨠ᩠ᨠᨾᨲᩥ. ᨲᩔ ᨻᩉᩥᩈᩦᨾᨣᨲᩔ ᨧᩦᩅᩁᩣᩈᩣ ᩏᨸ᩠ᨸᨩ᩠ᨩᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (2)
</Paragraph>

<Paragraph number="1497" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ ᨸᨠ᩠ᨠᨾᨲᩥ. ᨲᩔ ᨻᩉᩥᩈᩦᨾᨣᨲᩔ ᨧᩦᩅᩁᩣᩈᩣ ᩏᨸ᩠ᨸᨩ᩠ᨩᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (3)
</Paragraph>

<Paragraph number="1498" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ ᨸᨠ᩠ᨠᨾᨲᩥ. ᨲᩔ ᨻᩉᩥᩈᩦᨾᨣᨲᩔ ᨧᩦᩅᩁᩣᩈᩣ ᩏᨸ᩠ᨸᨩ᩠ᨩᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᩥᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᨲᩔ ᩈᩣ ᨧᩦᩅᩁᩣᩈᩣ ᩏᨸᨧ᩠ᨨᩥᨩ᩠ᨩᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩋᩣᩈᩣᩅᨧ᩠ᨨᩮᨴᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (4)
</Paragraph>

<Paragraph number="1499" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ ᨸᨠ᩠ᨠᨾᨲᩥ “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᨧᩦᩅᩁᩣᩈᩣ ᩏᨸ᩠ᨸᨩ᩠ᨩᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (5)
</Paragraph>

<Paragraph number="1500" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ ᨸᨠ᩠ᨠᨾᨲᩥ “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᨧᩦᩅᩁᩣᩈᩣ ᩏᨸ᩠ᨸᨩ᩠ᨩᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (6)
</Paragraph>

<Paragraph number="1501" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ ᨸᨠ᩠ᨠᨾᨲᩥ “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᨧᩦᩅᩁᩣᩈᩣ ᩏᨸ᩠ᨸᨩ᩠ᨩᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (7)
</Paragraph>

<Paragraph number="1502" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ ᨸᨠ᩠ᨠᨾᨲᩥ “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᨧᩦᩅᩁᩣᩈᩣ ᩏᨸ᩠ᨸᨩ᩠ᨩᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᩥᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᨲᩔ ᩈᩣ ᨧᩦᩅᩁᩣᩈᩣ ᩏᨸᨧ᩠ᨨᩥᨩ᩠ᨩᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩋᩣᩈᩣᩅᨧ᩠ᨨᩮᨴᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (8)
</Paragraph>

<Paragraph number="1503" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ ᨸᨠ᩠ᨠᨾᨲᩥ ᩋᨶᨵᩥᨭ᩠ᨮᩥᨲᩮᨶ; ᨶᩮᩅᩔ ᩉᩮᩣᨲᩥ—  “ᨸᨧ᩠ᨧᩮᩔᨶ᩺”ᨲᩥ, ᨶ ᨸᨶᩔ ᩉᩮᩣᨲᩥ—  “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᨧᩦᩅᩁᩣᩈᩣ ᩏᨸ᩠ᨸᨩ᩠ᨩᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (9)
</Paragraph>

<Paragraph number="1504" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ ᨸᨠ᩠ᨠᨾᨲᩥ ᩋᨶᨵᩥᨭ᩠ᨮᩥᨲᩮᨶ; ᨶᩮᩅᩔ ᩉᩮᩣᨲᩥ—  “ᨸᨧ᩠ᨧᩮᩔᨶ᩺”ᨲᩥ, ᨶ ᨸᨶᩔ ᩉᩮᩣᨲᩥ—  “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᨧᩦᩅᩁᩣᩈᩣ ᩏᨸ᩠ᨸᨩ᩠ᨩᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (10)
</Paragraph>

<Paragraph number="1505" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ ᨸᨠ᩠ᨠᨾᨲᩥ ᩋᨶᨵᩥᨭ᩠ᨮᩥᨲᩮᨶ; ᨶᩮᩅᩔ ᩉᩮᩣᨲᩥ—  “ᨸᨧ᩠ᨧᩮᩔᨶ᩺”ᨲᩥ, ᨶ ᨸᨶᩔ ᩉᩮᩣᨲᩥ—  “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᨧᩦᩅᩁᩣᩈᩣ ᩏᨸ᩠ᨸᨩ᩠ᨩᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (11)
</Paragraph>

<Paragraph number="1506" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ ᨸᨠ᩠ᨠᨾᨲᩥ ᩋᨶᨵᩥᨭ᩠ᨮᩥᨲᩮᨶ; ᨶᩮᩅᩔ ᩉᩮᩣᨲᩥ—  “ᨸᨧ᩠ᨧᩮᩔᨶ᩺”ᨲᩥ, ᨶ ᨸᨶᩔ ᩉᩮᩣᨲᩥ—  “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᨧᩦᩅᩁᩣᩈᩣ ᩏᨸ᩠ᨸᨩ᩠ᨩᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᩥᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᨲᩔ ᩈᩣ ᨧᩦᩅᩁᩣᩈᩣ ᩏᨸᨧ᩠ᨨᩥᨩ᩠ᨩᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩋᩣᩈᩣᩅᨧ᩠ᨨᩮᨴᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (12)

</Paragraph>
</Division>

<Paragraph number="1507" type="center" book="vi-maha">
ᨠᩁᨱᩦᨿᨴᩮᩤᩊᩈᨠᩴ ᨶᩥᨭ᩠ᨮᩥᨲᩴ.
</Paragraph>