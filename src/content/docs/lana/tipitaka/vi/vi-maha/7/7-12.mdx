---
title: "7.12 ᩋᨸᩅᩥᩃᩣᨿᨶᨶᩅᨠ"
tableOfContents: false
sidebar:
  order: 4
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="321" book="vi-maha">

<Paragraph number="1508" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨴᩥᩈᩘᨣᨾᩥᨠᩮᩣ ᨸᨠ᩠ᨠᨾᨲᩥ ᨧᩦᩅᩁᨸᨭᩥᩅᩦᩈᩴ ᩋᨸᩅᩥᩃᩣᨿᨾᩣᨶᩮᩣ. ᨲᨾᩮᨶᩴ ᨴᩥᩈᩴᨣᨲᩴ ᨽᩥᨠ᩠ᨡᩪ ᨸᩩᨧ᩠ᨨᨶ᩠ᨲᩥ—  “ᨠᩉᩴ ᨲ᩠ᩅᩴ, ᩋᩣᩅᩩᩈᩮᩣ, ᩅᩔᩴᩅᩩᨭ᩠ᨮᩮᩣ, ᨠᨲ᩠ᨳ ᨧ ᨲᩮ ᨧᩦᩅᩁᨸᨭᩥᩅᩦᩈᩮᩣ”ᨲᩥ? ᩈᩮᩣ ᩑᩅᩴ ᩅᨴᩮᨲᩥ—  “ᩋᨾᩩᨠᩈ᩠ᨾᩥᩴ ᩋᩣᩅᩤᩈᩮ ᩅᩔᩴᩅᩩᨭ᩠ᨮᩮᩣᨾ᩠ᩉᩥ. ᨲᨲ᩠ᨳ ᨧ ᨾᩮ ᨧᩦᩅᩁᨸᨭᩥᩅᩦᩈᩮᩣ”ᨲᩥ. ᨲᩮ ᩑᩅᩴ ᩅᨴᨶ᩠ᨲᩥ—  “ᨣᨧ᩠ᨨᩣᩅᩩᩈᩮᩣ, ᨲᩴ ᨧᩦᩅᩁᩴ ᩋᩣᩉᩁ, ᨾᨿᩴ ᨲᩮ ᩍᨵ ᨧᩦᩅᩁᩴ ᨠᩁᩥᩔᩣᨾᩣ”ᨲᩥ. ᩈᩮᩣ ᨲᩴ ᩋᩣᩅᩤᩈᩴ ᨣᨶ᩠ᨲ᩠ᩅᩣ ᨽᩥᨠ᩠ᨡᩪ ᨸᩩᨧ᩠ᨨᨲᩥ—  “ᨠᩉᩴ ᨾᩮ, ᩋᩣᩅᩩᩈᩮᩣ, ᨧᩦᩅᩁᨸᨭᩥᩅᩦᩈᩮᩣ”ᨲᩥ? ᨲᩮ ᩑᩅᩴ ᩅᨴᨶ᩠ᨲᩥ—  “ᩋᨿᩴ ᨲᩮ, ᩋᩣᩅᩩᩈᩮᩣ, ᨧᩦᩅᩁᨸᨭᩥᩅᩦᩈᩮᩣ; ᨠᩉᩴ ᨣᨾᩥᩔᩈᩦ”ᨲᩥ? ᩈᩮᩣ ᩑᩅᩴ ᩅᨴᩮᨲᩥ—  “ᩋᨾᩩᨠᩴ ᨶᩣᨾ ᩋᩣᩅᩤᩈᩴ ᨣᨾᩥᩔᩣᨾᩥ, ᨲᨲ᩠ᨳ ᨾᩮ ᨽᩥᨠ᩠ᨡᩪ ᨧᩦᩅᩁᩴ ᨠᩁᩥᩔᨶ᩠ᨲᩦ”ᨲᩥ. ᨲᩮ ᩑᩅᩴ ᩅᨴᨶ᩠ᨲᩥ—  “ᩋᩃᩴ, ᩋᩣᩅᩩᩈᩮᩣ, ᨾᩣ ᩋᨣᨾᩣᩈᩥ. ᨾᨿᩴ ᨲᩮ ᩍᨵ ᨧᩦᩅᩁᩴ ᨠᩁᩥᩔᩣᨾᩣ”ᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (1)
</Paragraph>

<Paragraph number="1509" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨴᩥᩈᩘᨣᨾᩥᨠᩮᩣ ᨸᨠ᩠ᨠᨾᨲᩥ …ᨸᩮ…  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (2)
</Paragraph>

<Paragraph number="1510" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨴᩥᩈᩘᨣᨾᩥᨠᩮᩣ ᨸᨠ᩠ᨠᨾᨲᩥ …ᨸᩮ…  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (3)
</Paragraph>

</Division>
<Division number="322" book="vi-maha">

<Paragraph number="1511" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨴᩥᩈᩘᨣᨾᩥᨠᩮᩣ ᨸᨠ᩠ᨠᨾᨲᩥ ᨧᩦᩅᩁᨸᨭᩥᩅᩦᩈᩴ ᩋᨸᩅᩥᩃᩣᨿᨾᩣᨶᩮᩣ. ᨲᨾᩮᨶᩴ ᨴᩥᩈᩴᨣᨲᩴ ᨽᩥᨠ᩠ᨡᩪ ᨸᩩᨧ᩠ᨨᨶ᩠ᨲᩥ—  “ᨠᩉᩴ ᨲ᩠ᩅᩴ, ᩋᩣᩅᩩᩈᩮᩣ, ᩅᩔᩴᩅᩩᨭ᩠ᨮᩮᩣ, ᨠᨲ᩠ᨳ ᨧ ᨲᩮ ᨧᩦᩅᩁᨸᨭᩥᩅᩦᩈᩮᩣ”ᨲᩥ? ᩈᩮᩣ ᩑᩅᩴ ᩅᨴᩮᨲᩥ—  “ᩋᨾᩩᨠᩈ᩠ᨾᩥᩴ ᩋᩣᩅᩤᩈᩮ ᩅᩔᩴᩅᩩᨭ᩠ᨮᩮᩣᨾ᩠ᩉᩥ, ᨲᨲ᩠ᨳ ᨧ ᨾᩮ ᨧᩦᩅᩁᨸᨭᩥᩅᩦᩈᩮᩣ”ᨲᩥ. ᨲᩮ ᩑᩅᩴ ᩅᨴᨶ᩠ᨲᩥ—  “ᨣᨧ᩠ᨨᩣᩅᩩᩈᩮᩣ, ᨲᩴ ᨧᩦᩅᩁᩴ ᩋᩣᩉᩁ, ᨾᨿᩴ ᨲᩮ ᩍᨵ ᨧᩦᩅᩁᩴ ᨠᩁᩥᩔᩣᨾᩣ”ᨲᩥ. ᩈᩮᩣ ᨲᩴ ᩋᩣᩅᩤᩈᩴ ᨣᨶ᩠ᨲ᩠ᩅᩣ ᨽᩥᨠ᩠ᨡᩪ ᨸᩩᨧ᩠ᨨᨲᩥ—  “ᨠᩉᩴ ᨾᩮ, ᩋᩣᩅᩩᩈᩮᩣ, ᨧᩦᩅᩁᨸᨭᩥᩅᩦᩈᩮᩣ”ᨲᩥ? ᨲᩮ ᩑᩅᩴ ᩅᨴᨶ᩠ᨲᩥ—  “ᩋᨿᩴ ᨲᩮ, ᩋᩣᩅᩩᩈᩮᩣ, ᨧᩦᩅᩁᨸᨭᩥᩅᩦᩈᩮᩣ”ᨲᩥ. ᩈᩮᩣ ᨲᩴ ᨧᩦᩅᩁᩴ ᩋᩣᨴᩤᨿ ᨲᩴ ᩋᩣᩅᩤᩈᩴ ᨣᨧ᩠ᨨᨲᩥ. ᨲᨾᩮᨶᩴ ᩋᨶ᩠ᨲᩁᩣᨾᨣ᩠ᨣᩮ ᨽᩥᨠ᩠ᨡᩪ ᨸᩩᨧ᩠ᨨᨶ᩠ᨲᩥ—  “ᩋᩣᩅᩩᩈᩮᩣ, ᨠᩉᩴ ᨣᨾᩥᩔᩈᩦ”ᨲᩥ? ᩈᩮᩣ ᩑᩅᩴ ᩅᨴᩮᨲᩥ—  “ᩋᨾᩩᨠᩴ ᨶᩣᨾ ᩋᩣᩅᩤᩈᩴ ᨣᨾᩥᩔᩣᨾᩥ, ᨲᨲ᩠ᨳ ᨾᩮ ᨽᩥᨠ᩠ᨡᩪ ᨧᩦᩅᩁᩴ ᨠᩁᩥᩔᨶ᩠ᨲᩦ”ᨲᩥ. ᨲᩮ ᩑᩅᩴ ᩅᨴᨶ᩠ᨲᩥ—  “ᩋᩃᩴ, ᩋᩣᩅᩩᩈᩮᩣ, ᨾᩣ ᩋᨣᨾᩣᩈᩥ, ᨾᨿᩴ ᨲᩮ ᩍᨵ ᨧᩦᩅᩁᩴ ᨠᩁᩥᩔᩣᨾᩣ”ᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (4)
</Paragraph>

<Paragraph number="1512" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨴᩥᩈᩘᨣᨾᩥᨠᩮᩣ ᨸᨠ᩠ᨠᨾᨲᩥ ᨧᩦᩅᩁᨸᨭᩥᩅᩦᩈᩴ ᩋᨸᩅᩥᩃᩣᨿᨾᩣᨶᩮᩣ. ᨲᨾᩮᨶᩴ ᨴᩥᩈᩴᨣᨲᩴ ᨽᩥᨠ᩠ᨡᩪ ᨸᩩᨧ᩠ᨨᨶ᩠ᨲᩥ—  “ᨠᩉᩴ ᨲ᩠ᩅᩴ, ᩋᩣᩅᩩᩈᩮᩣ, ᩅᩔᩴᩅᩩᨭ᩠ᨮᩮᩣ, ᨠᨲ᩠ᨳ ᨧ ᨲᩮ ᨧᩦᩅᩁᨸᨭᩥᩅᩦᩈᩮᩣ”ᨲᩥ? ᩈᩮᩣ ᩑᩅᩴ ᩅᨴᩮᨲᩥ—  “ᩋᨾᩩᨠᩈ᩠ᨾᩥᩴ ᩋᩣᩅᩤᩈᩮ ᩅᩔᩴᩅᩩᨭ᩠ᨮᩮᩣᨾ᩠ᩉᩥ, ᨲᨲ᩠ᨳ ᨧ ᨾᩮ ᨧᩦᩅᩁᨸᨭᩥᩅᩦᩈᩮᩣ”ᨲᩥ. ᨲᩮ ᩑᩅᩴ ᩅᨴᨶ᩠ᨲᩥ—  “ᨣᨧ᩠ᨨᩣᩅᩩᩈᩮᩣ, ᨲᩴ ᨧᩦᩅᩁᩴ ᩋᩣᩉᩁ, ᨾᨿᩴ ᨲᩮ ᩍᨵ ᨧᩦᩅᩁᩴ ᨠᩁᩥᩔᩣᨾᩣ”ᨲᩥ. ᩈᩮᩣ ᨲᩴ ᩋᩣᩅᩤᩈᩴ ᨣᨶ᩠ᨲ᩠ᩅᩣ ᨽᩥᨠ᩠ᨡᩪ ᨸᩩᨧ᩠ᨨᨲᩥ—  “ᨠᩉᩴ ᨾᩮ, ᩋᩣᩅᩩᩈᩮᩣ, ᨧᩦᩅᩁᨸᨭᩥᩅᩦᩈᩮᩣ”ᨲᩥ? ᨲᩮ ᩑᩅᩴ ᩅᨴᨶ᩠ᨲᩥ—  “ᩋᨿᩴ ᨲᩮ, ᩋᩣᩅᩩᩈᩮᩣ, ᨧᩦᩅᩁᨸᨭᩥᩅᩦᩈᩮᩣ”ᨲᩥ. ᩈᩮᩣ ᨲᩴ ᨧᩦᩅᩁᩴ ᩋᩣᨴᩤᨿ ᨲᩴ ᩋᩣᩅᩤᩈᩴ ᨣᨧ᩠ᨨᨲᩥ. ᨲᨾᩮᨶᩴ ᩋᨶ᩠ᨲᩁᩣᨾᨣ᩠ᨣᩮ ᨽᩥᨠ᩠ᨡᩪ ᨸᩩᨧ᩠ᨨᨶ᩠ᨲᩥ—  “ᩋᩣᩅᩩᩈᩮᩣ, ᨠᩉᩴ ᨣᨾᩥᩔᩈᩦ”ᨲᩥ? ᩈᩮᩣ ᩑᩅᩴ ᩅᨴᩮᨲᩥ—  “ᩋᨾᩩᨠᩴ ᨶᩣᨾ ᩋᩣᩅᩤᩈᩴ ᨣᨾᩥᩔᩣᨾᩥ, ᨲᨲ᩠ᨳ ᨾᩮ ᨽᩥᨠ᩠ᨡᩪ ᨧᩦᩅᩁᩴ ᨠᩁᩥᩔᨶ᩠ᨲᩦ”ᨲᩥ. ᨲᩮ ᩑᩅᩴ ᩅᨴᨶ᩠ᨲᩥ—  “ᩋᩃᩴ, ᩋᩣᩅᩩᩈᩮᩣ, ᨾᩣ ᩋᨣᨾᩣᩈᩥ, ᨾᨿᩴ ᨲᩮ ᩍᨵ ᨧᩦᩅᩁᩴ ᨠᩁᩥᩔᩣᨾᩣ”ᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (5)
</Paragraph>

<Paragraph number="1513" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨴᩥᩈᩘᨣᨾᩥᨠᩮᩣ ᨸᨠ᩠ᨠᨾᨲᩥ …ᨸᩮ…  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (6)
</Paragraph>

</Division>
<Division number="323" book="vi-maha">

<Paragraph number="1514" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨴᩥᩈᩘᨣᨾᩥᨠᩮᩣ ᨸᨠ᩠ᨠᨾᨲᩥ ᨧᩦᩅᩁᨸᨭᩥᩅᩦᩈᩴ ᩋᨸᩅᩥᩃᩣᨿᨾᩣᨶᩮᩣ. ᨲᨾᩮᨶᩴ ᨴᩥᩈᩴᨣᨲᩴ ᨽᩥᨠ᩠ᨡᩪ ᨸᩩᨧ᩠ᨨᨶ᩠ᨲᩥ—  “ᨠᩉᩴ ᨲ᩠ᩅᩴ, ᩋᩣᩅᩩᩈᩮᩣ, ᩅᩔᩴᩅᩩᨭ᩠ᨮᩮᩣ, ᨠᨲ᩠ᨳ ᨧ ᨲᩮ ᨧᩦᩅᩁᨸᨭᩥᩅᩦᩈᩮᩣ”ᨲᩥ? ᩈᩮᩣ ᩑᩅᩴ ᩅᨴᩮᨲᩥ—  “ᩋᨾᩩᨠᩈ᩠ᨾᩥᩴ ᩋᩣᩅᩤᩈᩮ ᩅᩔᩴᩅᩩᨭ᩠ᨮᩮᩣᨾ᩠ᩉᩥ, ᨲᨲ᩠ᨳ ᨧ ᨾᩮ ᨧᩦᩅᩁᨸᨭᩥᩅᩦᩈᩮᩣ”ᨲᩥ. ᨲᩮ ᩑᩅᩴ ᩅᨴᨶ᩠ᨲᩥ—  “ᨣᨧ᩠ᨨᩣᩅᩩᩈᩮᩣ, ᨲᩴ ᨧᩦᩅᩁᩴ ᩋᩣᩉᩁ, ᨾᨿᩴ ᨲᩮ ᩍᨵ ᨧᩦᩅᩁᩴ ᨠᩁᩥᩔᩣᨾᩣ”ᨲᩥ. ᩈᩮᩣ ᨲᩴ ᩋᩣᩅᩤᩈᩴ ᨣᨶ᩠ᨲ᩠ᩅᩣ ᨽᩥᨠ᩠ᨡᩪ ᨸᩩᨧ᩠ᨨᨲᩥ—  “ᨠᩉᩴ ᨾᩮ, ᩋᩣᩅᩩᩈᩮᩣ, ᨧᩦᩅᩁᨸᨭᩥᩅᩦᩈᩮᩣ”ᨲᩥ? ᨲᩮ ᩑᩅᩴ ᩅᨴᨶ᩠ᨲᩥ—  “ᩋᨿᩴ ᨲᩮ, ᩋᩣᩅᩩᩈᩮᩣ, ᨧᩦᩅᩁᨸᨭᩥᩅᩦᩈᩮᩣ”ᨲᩥ. ᩈᩮᩣ ᨲᩴ ᨧᩦᩅᩁᩴ ᩋᩣᨴᩤᨿ ᨲᩴ ᩋᩣᩅᩤᩈᩴ ᨣᨧ᩠ᨨᨲᩥ. ᨲᩔ ᨲᩴ ᩋᩣᩅᩤᩈᩴ ᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (7)
</Paragraph>

<Paragraph number="1515" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨴᩥᩈᩘᨣᨾᩥᨠᩮᩣ ᨸᨠ᩠ᨠᨾᨲᩥ …ᨸᩮ…  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (8)
</Paragraph>

<Paragraph number="1516" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨴᩥᩈᩘᨣᨾᩥᨠᩮᩣ ᨸᨠ᩠ᨠᨾᨲᩥ …ᨸᩮ…  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (9)

</Paragraph>
</Division>

<Paragraph number="1517" type="center" book="vi-maha">
ᩋᨸᩅᩥᩃᩣᨿᨶᨶᩅᨠᩴ ᨶᩥᨭ᩠ᨮᩥᨲᩴ.
</Paragraph>