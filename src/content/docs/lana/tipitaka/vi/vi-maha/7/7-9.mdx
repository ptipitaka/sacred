---
title: "7.9 ᩋᨶᩣᩈᩣᨴᩮᩤᩊᩈᨠ"
tableOfContents: false
sidebar:
  order: 14
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="318" book="vi-maha">

<Paragraph number="1469" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (1)
</Paragraph>

<Paragraph number="1470" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (2)
</Paragraph>

<Paragraph number="1471" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (3)
</Paragraph>

<Paragraph number="1472" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᩥᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᨲᩔ ᩈᩣ ᨧᩦᩅᩁᩣᩈᩣ ᩏᨸᨧ᩠ᨨᩥᨩ᩠ᨩᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩋᩣᩈᩣᩅᨧ᩠ᨨᩮᨴᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (4)
</Paragraph>

<Paragraph number="1473" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (5)
</Paragraph>

<Paragraph number="1474" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (6)
</Paragraph>

<Paragraph number="1475" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (7)
</Paragraph>

<Paragraph number="1476" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᩥᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᨲᩔ ᩈᩣ ᨧᩦᩅᩁᩣᩈᩣ ᩏᨸᨧ᩠ᨨᩥᨩ᩠ᨩᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩋᩣᩈᩣᩅᨧ᩠ᨨᩮᨴᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (8)
</Paragraph>

<Paragraph number="1477" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ ᩋᨶᨵᩥᨭ᩠ᨮᩥᨲᩮᨶ; ᨶᩮᩅᩔ ᩉᩮᩣᨲᩥ—  “ᨸᨧ᩠ᨧᩮᩔᨶ᩺”ᨲᩥ, ᨶ ᨸᨶᩔ ᩉᩮᩣᨲᩥ—  “ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (9)
</Paragraph>

<Paragraph number="1478" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ ᩋᨶᨵᩥᨭ᩠ᨮᩥᨲᩮᨶ; ᨶᩮᩅᩔ ᩉᩮᩣᨲᩥ—  “ᨸᨧ᩠ᨧᩮᩔᨶ᩺”ᨲᩥ, ᨶ ᨸᨶᩔ ᩉᩮᩣᨲᩥ—  “ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (10)
</Paragraph>

<Paragraph number="1479" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ ᩋᨶᨵᩥᨭ᩠ᨮᩥᨲᩮᨶ; ᨶᩮᩅᩔ ᩉᩮᩣᨲᩥ—  “ᨸᨧ᩠ᨧᩮᩔᨶ᩺”ᨲᩥ, ᨶ ᨸᨶᩔ ᩉᩮᩣᨲᩥ—  “ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᨶᩣᩈᩣᨿ ᩃᨽᨲᩥ, ᩋᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (11)
</Paragraph>

<Paragraph number="1480" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ ᩋᨶᨵᩥᨭ᩠ᨮᩥᨲᩮᨶ; ᨶᩮᩅᩔ ᩉᩮᩣᨲᩥ—  “ᨸᨧ᩠ᨧᩮᩔᨶ᩺”ᨲᩥ, ᨶ ᨸᨶᩔ ᩉᩮᩣᨲᩥ—  “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᩥᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᨲᩔ ᩈᩣ ᨧᩦᩅᩁᩣᩈᩣ ᩏᨸᨧ᩠ᨨᩥᨩ᩠ᨩᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩋᩣᩈᩣᩅᨧ᩠ᨨᩮᨴᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (12)

</Paragraph>
</Division>

<Paragraph number="1481" type="center" book="vi-maha">
ᩋᨶᩣᩈᩣᨴᩮᩤᩊᩈᨠᩴ ᨶᩥᨭ᩠ᨮᩥᨲᩴ.
</Paragraph>