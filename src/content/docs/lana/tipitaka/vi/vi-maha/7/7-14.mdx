---
title: "7.14 ᨸᩃᩥᨻᩮᩣᨵᩤᨸᩃᩥᨻᩮᩣᨵᨠᨳᩣ"
tableOfContents: false
sidebar:
  order: 6
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="325" book="vi-maha">

<Paragraph number="1524" book="vi-maha">
ᨴ᩠ᩅᩮᨾᩮ, ᨽᩥᨠ᩠ᨡᩅᩮ, ᨠᨳᩥᨶᩔ ᨸᩃᩥᨻᩮᩣᨵᩤ, ᨴ᩠ᩅᩮ ᩋᨸᩃᩥᨻᩮᩣᨵᩤ. ᨠᨲᨾᩮ ᨧ, ᨽᩥᨠ᩠ᨡᩅᩮ, ᨴ᩠ᩅᩮ ᨠᨳᩥᨶᩔ ᨸᩃᩥᨻᩮᩣᨵᩤ? ᩋᩣᩅᩤᩈᨸᩃᩥᨻᩮᩣᨵᩮᩤ ᨧ ᨧᩦᩅᩁᨸᩃᩥᨻᩮᩣᨵᩮᩤ ᨧ. ᨠᨳᨬ᩠ᨧ, ᨽᩥᨠ᩠ᨡᩅᩮ, ᩋᩣᩅᩤᩈᨸᩃᩥᨻᩮᩣᨵᩮᩤ ᩉᩮᩣᨲᩥ? ᩍᨵ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩅᩈᨲᩥ ᩅᩤ ᨲᩈ᩠ᨾᩥᩴ ᩋᩣᩅᩤᩈᩮ, ᩈᩣᨸᩮᨠ᩠ᨡᩮᩣ ᩅᩤ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩑᩅᩴ ᨡᩮᩣ, ᨽᩥᨠ᩠ᨡᩅᩮ, ᩋᩣᩅᩤᩈᨸᩃᩥᨻᩮᩣᨵᩮᩤ ᩉᩮᩣᨲᩥ. ᨠᨳᨬ᩠ᨧ, ᨽᩥᨠ᩠ᨡᩅᩮ, ᨧᩦᩅᩁᨸᩃᩥᨻᩮᩣᨵᩮᩤ ᩉᩮᩣᨲᩥ? ᩍᨵ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨧᩦᩅᩁᩴ ᩋᨠᨲᩴ ᩅᩤ ᩉᩮᩣᨲᩥ ᩅᩥᨸ᩠ᨸᨠᨲᩴ ᩅᩤ, ᨧᩦᩅᩁᩣᩈᩣ ᩅᩤ ᩋᨶᩩᨸᨧ᩠ᨨᩥᨶ᩠ᨶᩣ. ᩑᩅᩴ ᨡᩮᩣ, ᨽᩥᨠ᩠ᨡᩅᩮ, ᨧᩦᩅᩁᨸᩃᩥᨻᩮᩣᨵᩮᩤ ᩉᩮᩣᨲᩥ. ᩍᨾᩮ ᨡᩮᩣ, ᨽᩥᨠ᩠ᨡᩅᩮ, ᨴ᩠ᩅᩮ ᨠᨳᩥᨶᩔ ᨸᩃᩥᨻᩮᩣᨵᩤ.
</Paragraph>

<Paragraph number="1525" book="vi-maha">
ᨠᨲᨾᩮ ᨧ, ᨽᩥᨠ᩠ᨡᩅᩮ, ᨴ᩠ᩅᩮ ᨠᨳᩥᨶᩔ ᩋᨸᩃᩥᨻᩮᩣᨵᩤ? ᩋᩣᩅᩤᩈᩋᨸᩃᩥᨻᩮᩣᨵᩮᩤ ᨧ ᨧᩦᩅᩁᩋᨸᩃᩥᨻᩮᩣᨵᩮᩤ ᨧ. ᨠᨳᨬ᩠ᨧ, ᨽᩥᨠ᩠ᨡᩅᩮ, ᩋᩣᩅᩤᩈᩋᨸᩃᩥᨻᩮᩣᨵᩮᩤ ᩉᩮᩣᨲᩥ? ᩍᨵ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨸᨠ᩠ᨠᨾᨲᩥ ᨲᨾ᩠ᩉᩣ ᩋᩣᩅᩤᩈᩣ ᨧᨲ᩠ᨲᩮᨶ ᩅᨶ᩠ᨲᩮᨶ ᨾᩩᨲ᩠ᨲᩮᨶ ᩋᨶᨸᩮᨠ᩠ᨡᩮᩣ “ᨶ ᨸᨧ᩠ᨧᩮᩔᨶ᩺”ᨲᩥ. ᩑᩅᩴ ᨡᩮᩣ, ᨽᩥᨠ᩠ᨡᩅᩮ, ᩋᩣᩅᩤᩈᩋᨸᩃᩥᨻᩮᩣᨵᩮᩤ ᩉᩮᩣᨲᩥ. ᨠᨳᨬ᩠ᨧ, ᨽᩥᨠ᩠ᨡᩅᩮ, ᨧᩦᩅᩁᩋᨸᩃᩥᨻᩮᩣᨵᩮᩤ ᩉᩮᩣᨲᩥ? ᩍᨵ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨧᩦᩅᩁᩴ ᨠᨲᩴ ᩅᩤ ᩉᩮᩣᨲᩥ, ᨶᨭ᩠ᨮᩴ ᩅᩤ ᩅᩥᨶᨭ᩠ᨮᩴ ᩅᩤ ᨴᨯ᩠ᨰᩴ ᩅᩤ, ᨧᩦᩅᩁᩣᩈᩣ ᩅᩤ ᩏᨸᨧ᩠ᨨᩥᨶ᩠ᨶᩣ. ᩑᩅᩴ ᨡᩮᩣ, ᨽᩥᨠ᩠ᨡᩅᩮ, ᨧᩦᩅᩁᩋᨸᩃᩥᨻᩮᩣᨵᩮᩤ ᩉᩮᩣᨲᩥ. ᩍᨾᩮ ᨡᩮᩣ, ᨽᩥᨠ᩠ᨡᩅᩮ, ᨴ᩠ᩅᩮ ᨠᨳᩥᨶᩔ ᩋᨸᩃᩥᨻᩮᩣᨵᩤ”ᨲᩥ.

</Paragraph>
</Division>

<Paragraph number="1526" type="center" book="vi-maha">
ᨠᨳᩥᨶᨠ᩠ᨡᨶ᩠ᨵᨠᩮᩣ ᨶᩥᨭ᩠ᨮᩥᨲᩮᩣ ᩈᨲ᩠ᨲᨾᩮᩣ.



</Paragraph>

<Paragraph number="1527" type="center" book="vi-maha">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1528" type="verses" book="vi-maha">
_ᨲᩥᩴᩈ ᨸᩣᩅᩮᨿ᩠ᨿᨠᩣ ᨽᩥᨠ᩠ᨡᩪ,_  
_ᩈᩣᨠᩮᨲᩩᨠ᩠ᨠᨱ᩠ᨮᩥᨲᩣ ᩅᩈᩩᩴ;_  
_ᩅᩔᩴᩅᩩᨭ᩠ᨮᩮᩣᨠᨸᩩᨱ᩠ᨱᩮᩉᩥ,_  
_ᩋᨣᨾᩩᩴ ᨩᩥᨶᨴᩔᨶᩴ._  

</Paragraph>

<Paragraph number="1529" type="verses" book="vi-maha">
ᩍᨴᩴ ᩅᨲ᩠ᨳᩩ ᨠᨳᩥᨶᩔ,_  
_ᨠᨸ᩠ᨸᩥᩔᨶ᩠ᨲᩥ ᨧ ᨸᨬ᩠ᨧᨠᩣ;_  
_ᩋᨶᩣᨾᨶ᩠ᨲᩣ ᩋᩈᨾᩣᨧᩣᩁᩣ,_  
_ᨲᨳᩮᩅ ᨣᨱᨽᩮᩣᨩᨶᩴ._  

</Paragraph>

<Paragraph number="1530" type="verses" book="vi-maha">
_ᨿᩣᩅᨴᨲ᩠ᨳᨬ᩠ᨧ ᩏᨸ᩠ᨸᩣᨴᩮᩤ,_  
_ᩋᨲ᩠ᨳᨲᩣᨶᩴ ᨽᩅᩥᩔᨲᩥ;_  
_ᨬᨲ᩠ᨲᩥ ᩑᩅᨲ᩠ᨳᨲᨬ᩠ᨧᩮᩅ,_  
_ᩑᩅᨬ᩠ᨧᩮᩅ ᩋᨶᨲ᩠ᨳᨲᩴ._  

</Paragraph>

<Paragraph number="1531" type="verses" book="vi-maha">
ᩏᩃᩖᩥᨡᩥ ᨵᩮᩤᩅᨶᩣ ᨧᩮᩅ,_  
_ᩅᩥᨧᩣᩁᨱᨬ᩠ᨧ ᨨᩮᨴᨶᩴ;_  
_ᨻᨶ᩠ᨵᨶᩮᩣ ᩅᨭ᩠ᨭᩥ ᨠᨱ᩠ᨯᩩᩈ,_  
_ᨴᩊ᩠ᩉᩦᨠᨾ᩠ᨾᩣᨶᩩᩅᩤᨲᩥᨠᩣ._  

</Paragraph>

<Paragraph number="1532" type="verses" book="vi-maha">
_ᨸᩁᩥᨽᨱ᩠ᨯᩴ ᩒᩅᨴ᩠ᨵᩮᨿ᩠ᨿᩴ,_  
_ᨾᨴ᩠ᨴᨶᩣ ᨶᩥᨾᩥᨲ᩠ᨲᩴ ᨠᨳᩣ;_  
_ᨠᩩᨠ᩠ᨠᩩ ᩈᨶ᩠ᨶᩥᨵᩥ ᨶᩥᩔᨣ᩠ᨣᩥ,_  
_ᨶ ᨠᨸ᩠ᨸᨬ᩠ᨬᨲᩕ ᨲᩮ ᨲᨿᩮᩣ._  

</Paragraph>

<Paragraph number="1533" type="verses" book="vi-maha">
_ᩋᨬ᩠ᨬᨲᩕ ᨸᨬ᩠ᨧᩣᨲᩥᩁᩮᨠᩮ,_  
_ᩈᨬ᩠ᨨᩥᨶ᩠ᨶᩮᨶ ᩈᨾᨱ᩠ᨯᩃᩦ;_  
_ᨶᩣᨬ᩠ᨬᨲᩕ ᨸᩩᨣ᩠ᨣᩃᩣ ᩈᨾ᩠ᨾᩣ,_  
_ᨶᩥᩔᩦᨾᨭ᩠ᨮᩮᩣᨶᩩᨾᩮᩣᨴᨲᩥ._  

</Paragraph>

<Paragraph number="1534" type="verses" book="vi-maha">
_ᨠᨳᩥᨶᩣᨶᨲ᩠ᨳᨲᩴ ᩉᩮᩣᨲᩥ,_  
_ᩑᩅᩴ ᨻᩩᨴ᩠ᨵᩮᨶ ᨴᩮᩈᩥᨲᩴ;_  
_ᩋᩉᨲᩣᨠᨸ᩠ᨸᨸᩥᩃᩮᩣᨲᩥ,_  
_ᨸᩴᩈᩩ ᨸᩣᨸᨱᩥᨠᩣᨿ ᨧ._  

</Paragraph>

<Paragraph number="1535" type="verses" book="vi-maha">
_ᩋᨶᩥᨾᩥᨲ᩠ᨲᩣᨸᩁᩥᨠᨳᩣ,_  
_ᩋᨠᩩᨠ᩠ᨠᩩ ᨧ ᩋᩈᨶ᩠ᨶᩥᨵᩥ;_  
_ᩋᨶᩥᩔᨣ᩠ᨣᩥ ᨠᨸ᩠ᨸᨠᨲᩮ,_  
_ᨲᨳᩣ ᨲᩥᨧᩦᩅᩁᩮᨶ ᨧ._  

</Paragraph>

<Paragraph number="1536" type="verses" book="vi-maha">
_ᨸᨬ᩠ᨧᨠᩮ ᩅᩤᨲᩥᩁᩮᨠᩮ ᩅᩤ,_  
_ᨨᩥᨶ᩠ᨶᩮ ᩈᨾᨱ᩠ᨯᩃᩦᨠᨲᩮ;_  
_ᨸᩩᨣ᩠ᨣᩃᩔᨲ᩠ᨳᩣᩁᩣ ᩈᨾ᩠ᨾᩣ,_  
_ᩈᩦᨾᨭ᩠ᨮᩮᩣ ᩋᨶᩩᨾᩮᩣᨴᨲᩥ._  

</Paragraph>

<Paragraph number="1537" type="verses" book="vi-maha">
_ᩑᩅᩴ ᨠᨳᩥᨶᨲ᩠ᨳᩁᨱᩴ,_  
ᩏᨻ᩠ᨽᩣᩁᩔᨭ᩠ᨮᨾᩣᨲᩥᨠᩣ;_  
_ᨸᨠ᩠ᨠᨾᨶᨶ᩠ᨲᩥ ᨶᩥᨭ᩠ᨮᩣᨶᩴ,_  
_ᩈᨶ᩠ᨶᩥᨭ᩠ᨮᩣᨶᨬ᩠ᨧ ᨶᩣᩈᨶᩴ._  

</Paragraph>

<Paragraph number="1538" type="verses" book="vi-maha">
_ᩈᩅᨶᩴ ᩋᩣᩈᩣᩅᨧ᩠ᨨᩮᨴᩥ,_  
_ᩈᩦᨾᩣ ᩈᩉᩩᨻ᩠ᨽᩣᩁᨭ᩠ᨮᨾᩦ;_  
_ᨠᨲᨧᩦᩅᩁᨾᩣᨴᩤᨿ,_  
_“ᨶ ᨸᨧ᩠ᨧᩮᩔᨶ᩺”ᨲᩥ ᨣᨧ᩠ᨨᨲᩥ._  

</Paragraph>

<Paragraph number="1539" type="verses" book="vi-maha">
_ᨲᩔ ᨲᩴ ᨠᨳᩥᨶᩩᨴ᩠ᨵᩤᩁᩮᩣ,_  
_ᩉᩮᩣᨲᩥ ᨸᨠ᩠ᨠᨾᨶᨶ᩠ᨲᩥᨠᩮᩣ;_  
_ᩋᩣᨴᩤᨿ ᨧᩦᩅᩁᩴ ᨿᩣᨲᩥ,_  
_ᨶᩥᩔᩦᨾᩮ ᩍᨴᩴ ᨧᩥᨶ᩠ᨲᨿᩥ._  

</Paragraph>

<Paragraph number="1540" type="verses" book="vi-maha">
_“ᨠᩣᩁᩮᩔᩴ ᨶ ᨸᨧ᩠ᨧᩮᩔᨶ᩺”ᨲᩥ,_  
_ᨶᩥᨭ᩠ᨮᩣᨶᩮ ᨠᨳᩥᨶᩩᨴ᩠ᨵᩤᩁᩮᩣ;_  
_ᩋᩣᨴᩤᨿ ᨶᩥᩔᩦᨾᩴ ᨶᩮᩅ,_  
_“ᨶ ᨸᨧ᩠ᨧᩮᩔᨶ᩺”ᨲᩥ ᨾᩣᨶᩈᩮᩣ._  

</Paragraph>

<Paragraph number="1541" type="verses" book="vi-maha">
_ᨲᩔ ᨲᩴ ᨠᨳᩥᨶᩩᨴ᩠ᨵᩤᩁᩮᩣ,_  
_ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨽᩅᩮ;_  
_ᩋᩣᨴᩤᨿ ᨧᩦᩅᩁᩴ ᨿᩣᨲᩥ,_  
_ᨶᩥᩔᩦᨾᩮ ᩍᨴᩴ ᨧᩥᨶ᩠ᨲᨿᩥ._  

</Paragraph>

<Paragraph number="1542" type="verses" book="vi-maha">
_“ᨠᩣᩁᩮᩔᩴ ᨶ ᨸᨧ᩠ᨧᩮᩔᨶ᩺”ᨲᩥ,_  
_ᨠᨿᩥᩁᩴ ᨲᩔ ᨶᩔᨲᩥ;_  
_ᨲᩔ ᨲᩴ ᨠᨳᩥᨶᩩᨴ᩠ᨵᩤᩁᩮᩣ,_  
_ᨽᩅᨲᩥ ᨶᩣᩈᨶᨶ᩠ᨲᩥᨠᩮᩣ._  

</Paragraph>

<Paragraph number="1543" type="verses" book="vi-maha">
_ᩋᩣᨴᩤᨿ ᨿᩣᨲᩥ “ᨸᨧ᩠ᨧᩮᩔᩴ”,_  
_ᨻᩉᩥ ᨠᩣᩁᩮᨲᩥ ᨧᩦᩅᩁᩴ;_  
_ᨠᨲᨧᩦᩅᩁᩮᩣ ᩈᩩᨱᩣᨲᩥ,_  
ᩏᨻ᩠ᨽᨲᩴ ᨠᨳᩥᨶᩴ ᨲᩉᩥᩴ._  

</Paragraph>

<Paragraph number="1544" type="verses" book="vi-maha">
_ᨲᩔ ᨲᩴ ᨠᨳᩥᨶᩩᨴ᩠ᨵᩤᩁᩮᩣ,_  
_ᨽᩅᨲᩥ ᩈᩅᨶᨶ᩠ᨲᩥᨠᩮᩣ;_  
_ᩋᩣᨴᩤᨿ ᨿᩣᨲᩥ “ᨸᨧ᩠ᨧᩮᩔᩴ”,_  
_ᨻᩉᩥ ᨠᩣᩁᩮᨲᩥ ᨧᩦᩅᩁᩴ._  

</Paragraph>

<Paragraph number="1545" type="verses" book="vi-maha">
_ᨠᨲᨧᩦᩅᩁᩮᩣ ᨻᩉᩥᨴ᩠ᨵᩤ,_  
_ᨶᩣᨾᩮᨲᩥ ᨠᨳᩥᨶᩩᨴ᩠ᨵᩤᩁᩴ;_  
_ᨲᩔ ᨲᩴ ᨠᨳᩥᨶᩩᨴ᩠ᨵᩤᩁᩮᩣ,_  
_ᩈᩦᨾᩣᨲᩥᨠ᩠ᨠᨶ᩠ᨲᩥᨠᩮᩣ ᨽᩅᩮ._  

</Paragraph>

<Paragraph number="1546" type="verses" book="vi-maha">
_ᩋᩣᨴᩤᨿ ᨿᩣᨲᩥ “ᨸᨧ᩠ᨧᩮᩔᩴ”,_  
_ᨻᩉᩥ ᨠᩣᩁᩮᨲᩥ ᨧᩦᩅᩁᩴ;_  
_ᨠᨲᨧᩦᩅᩁᩮᩣ ᨸᨧ᩠ᨧᩮᩔᩴ,_  
_ᩈᨾ᩠ᨽᩮᩣᨲᩥ ᨠᨳᩥᨶᩩᨴ᩠ᨵᩤᩁᩴ._  

</Paragraph>

<Paragraph number="1547" type="verses" book="vi-maha">
_ᨲᩔ ᨲᩴ ᨠᨳᩥᨶᩩᨴ᩠ᨵᩤᩁᩮᩣ,_  
_ᩈᩉ ᨽᩥᨠ᩠ᨡᩪᩉᩥ ᨩᩣᨿᨲᩥ;_  
_ᩋᩣᨴᩤᨿ ᨧ ᩈᨾᩣᨴᩤᨿ,_  
_ᩈᨲ᩠ᨲᩈᨲ᩠ᨲᩅᩥᨵᩤ ᨣᨲᩥ._  

</Paragraph>

<Paragraph number="1548" type="verses" book="vi-maha">
_ᨸᨠ᩠ᨠᨾᨶᨶ᩠ᨲᩥᨠᩣ ᨶᨲ᩠ᨳᩥ,_  
_ᨨᨠ᩠ᨠᩮ ᩅᩥᨸ᩠ᨸᨠᨲᩮ ᨣᨲᩥ;_  
_ᩋᩣᨴᩤᨿ ᨶᩥᩔᩦᨾᨣᨲᩴ,_  
_ᨠᩣᩁᩮᩔᩴ ᩍᨲᩥ ᨩᩣᨿᨲᩥ._  

</Paragraph>

<Paragraph number="1549" type="verses" book="vi-maha">
_ᨶᩥᨭ᩠ᨮᩣᨶᩴ ᩈᨶ᩠ᨶᩥᨭ᩠ᨮᩣᨶᨬ᩠ᨧ,_  
_ᨶᩣᩈᨶᨬ᩠ᨧ ᩍᨾᩮ ᨲᨿᩮᩣ;_  
_ᩋᩣᨴᩤᨿ “ᨶ ᨸᨧ᩠ᨧᩮᩔᨶ᩺”ᨲᩥ,_  
_ᨻᩉᩥᩈᩦᨾᩮ ᨠᩁᩮᩣᨾᩥᨲᩥ._  

</Paragraph>

<Paragraph number="1550" type="verses" book="vi-maha">
_ᨶᩥᨭ᩠ᨮᩣᨶᩴ ᩈᨶ᩠ᨶᩥᨭ᩠ᨮᩣᨶᨾ᩠ᨸᩥ,_  
_ᨶᩣᩈᨶᨾ᩠ᨸᩥ ᩍᨴᩴ ᨲᨿᩮᩣ;_  
_ᩋᨶᨵᩥᨭ᩠ᨮᩥᨲᩮᨶ ᨶᩮᩅᩔ,_  
_ᩉᩮᨭ᩠ᨮᩣ ᨲᩦᨱᩥ ᨶᨿᩣᩅᩥᨵᩥ._  

</Paragraph>

<Paragraph number="1551" type="verses" book="vi-maha">
_ᩋᩣᨴᩤᨿ ᨿᩣᨲᩥ ᨸᨧ᩠ᨧᩮᩔᩴ,_  
_ᨻᩉᩥᩈᩦᨾᩮ ᨠᩁᩮᩣᨾᩥᨲᩥ;_  
_“ᨶ ᨸᨧ᩠ᨧᩮᩔᨶ᩺”ᨲᩥ ᨠᩣᩁᩮᨲᩥ,_  
_ᨶᩥᨭ᩠ᨮᩣᨶᩮ ᨠᨳᩥᨶᩩᨴ᩠ᨵᩤᩁᩮᩣ._  

</Paragraph>

<Paragraph number="1552" type="verses" book="vi-maha">
_ᩈᨶ᩠ᨶᩥᨭ᩠ᨮᩣᨶᩴ ᨶᩣᩈᨶᨬ᩠ᨧ,_  
_ᩈᩅᨶᩈᩦᨾᩣᨲᩥᨠ᩠ᨠᨾᩣ;_  
_ᩈᩉ ᨽᩥᨠ᩠ᨡᩪᩉᩥ ᨩᩣᨿᩮᨳ,_  
_ᩑᩅᩴ ᨸᨶ᩠ᨶᩁᩈᩴ ᨣᨲᩥ._  

</Paragraph>

<Paragraph number="1553" type="verses" book="vi-maha">
_ᩈᨾᩣᨴᩤᨿ ᩅᩥᨸ᩠ᨸᨠᨲᩣ,_  
_ᩈᨾᩣᨴᩤᨿ ᨸᩩᨶᩣ ᨲᨳᩣ;_  
ᩍᨾᩮ ᨲᩮ ᨧᨲᩩᩁᩮᩣ ᩅᩤᩁᩣ,_  
_ᩈᨻ᩠ᨻᩮ ᨸᨶ᩠ᨶᩁᩈᩅᩥᨵᩥ._  

</Paragraph>

<Paragraph number="1554" type="verses" book="vi-maha">
_ᩋᨶᩣᩈᩣᨿ ᨧ ᩋᩣᩈᩣᨿ,_  
_ᨠᩁᨱᩦᨿᩮᩣ ᨧ ᨲᩮ ᨲᨿᩮᩣ;_  
_ᨶᨿᨲᩮᩣ ᨲᩴ ᩅᩥᨩᩣᨶᩮᨿ᩠ᨿ,_  
_ᨲᨿᩮᩣ ᨴ᩠ᩅᩤᨴᩈ ᨴ᩠ᩅᩤᨴᩈ._  

</Paragraph>

<Paragraph number="1555" type="verses" book="vi-maha">
_ᩋᨸᩅᩥᩃᩣᨶᩣ ᨶᩅᩮᨲ᩠ᨳ,_  
_ᨹᩣᩈᩩ ᨸᨬ᩠ᨧᩅᩥᨵᩤ ᨲᩉᩥᩴ;_  
_ᨸᩃᩥᨻᩮᩣᨵᩤᨸᩃᩥᨻᩮᩣᨵᩤ,_  
ᩏᨴ᩠ᨴᩤᨶᩴ ᨶᨿᨲᩮᩣ ᨠᨲᨶ᩠ᨲᩥ._  

</Paragraph>

<Paragraph number="1556" type="center" book="vi-maha">
ᩍᨾᨾ᩠ᩉᩥ ᨡᨶ᩠ᨵᨠᩮ ᩅᨲ᩠ᨳᩪ ᨴᩮᩤᩊᩈᨠᨸᩮᨿ᩠ᨿᩣᩃᨾᩩᨡᩣᨶᩥ ᩑᨠᩈᨲᩴ ᩋᨭ᩠ᨮᩣᩁᩈ.

</Paragraph>

<Paragraph number="1557" type="center" book="vi-maha">
ᨠᨳᩥᨶᨠ᩠ᨡᨶ᩠ᨵᨠᩮᩣ ᨶᩥᨭ᩠ᨮᩥᨲᩮᩣ.
</Paragraph>