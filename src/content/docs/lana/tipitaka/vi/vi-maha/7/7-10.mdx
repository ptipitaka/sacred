---
title: "7.10 ᩋᩣᩈᩣᨴᩮᩤᩊᩈᨠ"
tableOfContents: false
sidebar:
  order: 2
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="319" book="vi-maha">

<Paragraph number="1482" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᩣᩈᩣᨿ ᩃᨽᨲᩥ, ᩋᨶᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (1)
</Paragraph>

<Paragraph number="1483" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᩣᩈᩣᨿ ᩃᨽᨲᩥ, ᩋᨶᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (2)
</Paragraph>

<Paragraph number="1484" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᩣᩈᩣᨿ ᩃᨽᨲᩥ, ᩋᨶᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (3)
</Paragraph>

<Paragraph number="1485" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᩥᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᨲᩔ ᩈᩣ ᨧᩦᩅᩁᩣᩈᩣ ᩏᨸᨧ᩠ᨨᩥᨩ᩠ᨩᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩋᩣᩈᩣᩅᨧ᩠ᨨᩮᨴᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (4)
</Paragraph>

<Paragraph number="1486" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᩈᩩᨱᩣᨲᩥ—  “ᩏᨻ᩠ᨽᨲᩴ ᨠᩥᩁ ᨲᩈ᩠ᨾᩥᩴ ᩋᩣᩅᩤᩈᩮ ᨠᨳᩥᨶᨶ᩺”ᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨿᨲᩮᩣ ᨲᩈ᩠ᨾᩥᩴ ᩋᩣᩅᩤᩈᩮ ᩏᨻ᩠ᨽᨲᩴ ᨠᨳᩥᨶᩴ, ᩍᨵᩮᩅᩥᨾᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᩥᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᩣᩈᩣᨿ ᩃᨽᨲᩥ, ᩋᨶᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (5)
</Paragraph>

<Paragraph number="1487" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᩈᩩᨱᩣᨲᩥ—  “ᩏᨻ᩠ᨽᨲᩴ ᨠᩥᩁ ᨲᩈ᩠ᨾᩥᩴ ᩋᩣᩅᩤᩈᩮ ᨠᨳᩥᨶᨶ᩺”ᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨿᨲᩮᩣ ᨲᩈ᩠ᨾᩥᩴ ᩋᩣᩅᩤᩈᩮ ᩏᨻ᩠ᨽᨲᩴ ᨠᨳᩥᨶᩴ, ᩍᨵᩮᩅᩥᨾᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᩥᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᩣᩈᩣᨿ ᩃᨽᨲᩥ, ᩋᨶᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (6)
</Paragraph>

<Paragraph number="1488" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᩈᩩᨱᩣᨲᩥ—  “ᩏᨻ᩠ᨽᨲᩴ ᨠᩥᩁ ᨲᩈ᩠ᨾᩥᩴ ᩋᩣᩅᩤᩈᩮ ᨠᨳᩥᨶᨶ᩺”ᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨿᨲᩮᩣ ᨲᩈ᩠ᨾᩥᩴ ᩋᩣᩅᩤᩈᩮ ᩏᨻ᩠ᨽᨲᩴ ᨠᨳᩥᨶᩴ, ᩍᨵᩮᩅᩥᨾᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᩥᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᩣᩈᩣᨿ ᩃᨽᨲᩥ, ᩋᨶᩣᩈᩣᨿ ᨶ ᩃᨽᨲᩥ. ᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (7)
</Paragraph>

<Paragraph number="1489" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᩈᩩᨱᩣᨲᩥ—  “ᩏᨻ᩠ᨽᨲᩴ ᨠᩥᩁ ᨲᩈ᩠ᨾᩥᩴ ᩋᩣᩅᩤᩈᩮ ᨠᨳᩥᨶᨶ᩺”ᨲᩥ. ᨲᩔ ᩑᩅᩴ ᩉᩮᩣᨲᩥ—  “ᨿᨲᩮᩣ ᨲᩈ᩠ᨾᩥᩴ ᩋᩣᩅᩤᩈᩮ ᩏᨻ᩠ᨽᨲᩴ ᨠᨳᩥᨶᩴ, ᩍᨵᩮᩅᩥᨾᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᩥᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᨲᩔ ᩈᩣ ᨧᩦᩅᩁᩣᩈᩣ ᩏᨸᨧ᩠ᨨᩥᨩ᩠ᨩᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩋᩣᩈᩣᩅᨧ᩠ᨨᩮᨴᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (8)
</Paragraph>

<Paragraph number="1490" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᩣᩈᩣᨿ ᩃᨽᨲᩥ, ᩋᨶᩣᩈᩣᨿ ᨶ ᩃᨽᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᩈᩮᩣ ᨠᨲᨧᩦᩅᩁᩮᩣ ᩈᩩᨱᩣᨲᩥ—  “ᩏᨻ᩠ᨽᨲᩴ ᨠᩥᩁ ᨲᩈ᩠ᨾᩥᩴ ᩋᩣᩅᩤᩈᩮ ᨠᨳᩥᨶᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᩅᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (9)
</Paragraph>

<Paragraph number="1491" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᩥᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᨲᩔ ᩈᩣ ᨧᩦᩅᩁᩣᩈᩣ ᩏᨸᨧ᩠ᨨᩥᨩ᩠ᨩᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩋᩣᩈᩣᩅᨧ᩠ᨨᩮᨴᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (10)
</Paragraph>

<Paragraph number="1492" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᩣᩈᩣᨿ ᩃᨽᨲᩥ, ᩋᨶᩣᩈᩣᨿ ᨶ ᩃᨽᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᩈᩮᩣ ᨠᨲᨧᩦᩅᩁᩮᩣ “ᨸᨧ᩠ᨧᩮᩔᩴ ᨸᨧ᩠ᨧᩮᩔᨶ᩺”ᨲᩥ—  ᨻᩉᩥᨴ᩠ᨵᩤ ᨠᨳᩥᨶᩩᨴ᩠ᨵᩤᩁᩴ ᩅᩦᨲᩥᨶᩣᨾᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᩦᨾᩣᨲᩥᨠ᩠ᨠᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (11)
</Paragraph>

<Paragraph number="1493" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩣᩈᩣᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩣᩈᩴ ᨸᨿᩥᩁᩩᨸᩣᩈᨲᩥ. ᩋᩣᩈᩣᨿ ᩃᨽᨲᩥ, ᩋᨶᩣᩈᩣᨿ ᨶ ᩃᨽᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᩈᩮᩣ ᨠᨲᨧᩦᩅᩁᩮᩣ “ᨸᨧ᩠ᨧᩮᩔᩴ ᨸᨧ᩠ᨧᩮᩔᨶ᩺”ᨲᩥ—  ᩈᨾ᩠ᨽᩩᨱᩣᨲᩥ ᨠᨳᩥᨶᩩᨴ᩠ᨵᩤᩁᩴ. ᨲᩔ ᨽᩥᨠ᩠ᨡᩩᨶᩮᩣ ᩈᩉ ᨽᩥᨠ᩠ᨡᩪᩉᩥ ᨠᨳᩥᨶᩩᨴ᩠ᨵᩤᩁᩮᩣ. (12)

</Paragraph>
</Division>

<Paragraph number="1494" type="center" book="vi-maha">
ᩋᩣᩈᩣᨴᩮᩤᩊᩈᨠᩴ ᨶᩥᨭ᩠ᨮᩥᨲᩴ.
</Paragraph>