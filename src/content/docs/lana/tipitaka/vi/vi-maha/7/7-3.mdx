---
title: "7.3 ᩈᨾᩣᨴᩤᨿᩈᨲ᩠ᨲᨠ"
tableOfContents: false
sidebar:
  order: 8
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="312" book="vi-maha">

<Paragraph number="1405" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨸᨠ᩠ᨠᨾᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (1)
</Paragraph>

<Paragraph number="1406" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (2)
</Paragraph>

<Paragraph number="1407" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (3)
</Paragraph>

<Paragraph number="1408" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (4)
</Paragraph>

<Paragraph number="1409" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ—  “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᩈᩮᩣ ᨠᨲᨧᩦᩅᩁᩮᩣ ᩈᩩᨱᩣᨲᩥ—  “ᩏᨻ᩠ᨽᨲᩴ ᨠᩥᩁ ᨲᩈ᩠ᨾᩥᩴ ᩋᩣᩅᩤᩈᩮ ᨠᨳᩥᨶᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᩅᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (5)
</Paragraph>

<Paragraph number="1410" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ—  “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᩈᩮᩣ ᨠᨲᨧᩦᩅᩁᩮᩣ—  “ᨸᨧ᩠ᨧᩮᩔᩴ ᨸᨧ᩠ᨧᩮᩔᨶ᩺”ᨲᩥ—  ᨻᩉᩥᨴ᩠ᨵᩤ ᨠᨳᩥᨶᩩᨴ᩠ᨵᩤᩁᩴ ᩅᩦᨲᩥᨶᩣᨾᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᩦᨾᩣᨲᩥᨠ᩠ᨠᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (6)
</Paragraph>

<Paragraph number="1411" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ—  “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᩈᩮᩣ ᨠᨲᨧᩦᩅᩁᩮᩣ—  “ᨸᨧ᩠ᨧᩮᩔᩴ ᨸᨧ᩠ᨧᩮᩔᨶ᩺”ᨲᩥ—  ᩈᨾ᩠ᨽᩩᨱᩣᨲᩥ ᨠᨳᩥᨶᩩᨴ᩠ᨵᩤᩁᩴ. ᨲᩔ ᨽᩥᨠ᩠ᨡᩩᨶᩮᩣ ᩈᩉ ᨽᩥᨠ᩠ᨡᩪᩉᩥ ᨠᨳᩥᨶᩩᨴ᩠ᨵᩤᩁᩮᩣ. (7)

</Paragraph>
</Division>

<Paragraph number="1412" type="center" book="vi-maha">
ᩈᨾᩣᨴᩤᨿᩈᨲ᩠ᨲᨠᩴ ᨶᩥᨭ᩠ᨮᩥᨲᩴ.
</Paragraph>