---
title: "7.8 ᩅᩥᨸ᩠ᨸᨠᨲᩈᨾᩣᨴᩤᨿᨸᨶ᩠ᨶᩁᩈᨠ"
tableOfContents: false
sidebar:
  order: 13
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="317" book="vi-maha">

<Paragraph number="1450" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (1)
</Paragraph>

<Paragraph number="1451" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (2)
</Paragraph>

<Paragraph number="1452" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (3)

</Paragraph>
</Division>

<Paragraph number="1453" type="center" book="vi-maha">
ᨲᩥᨠᩴ. (1)


</Paragraph>

<Paragraph number="1454" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (4)
</Paragraph>

<Paragraph number="1455" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (5)
</Paragraph>

<Paragraph number="1456" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (6)

</Paragraph>

<Paragraph number="1457" type="center" book="vi-maha">
ᨲᩥᨠᩴ. (2)


</Paragraph>

<Paragraph number="1458" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ ᩋᨶᨵᩥᨭ᩠ᨮᩥᨲᩮᨶ; ᨶᩮᩅᩔ ᩉᩮᩣᨲᩥ—  “ᨸᨧ᩠ᨧᩮᩔᨶ᩺”ᨲᩥ, ᨶ ᨸᨶᩔ ᩉᩮᩣᨲᩥ—  “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (7)
</Paragraph>

<Paragraph number="1459" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ ᩋᨶᨵᩥᨭ᩠ᨮᩥᨲᩮᨶ; ᨶᩮᩅᩔ ᩉᩮᩣᨲᩥ—  “ᨸᨧ᩠ᨧᩮᩔᨶ᩺”ᨲᩥ, ᨶ ᨸᨶᩔ ᩉᩮᩣᨲᩥ—  “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (8)
</Paragraph>

<Paragraph number="1460" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ ᩋᨶᨵᩥᨭ᩠ᨮᩥᨲᩮᨶ; ᨶᩮᩅᩔ ᩉᩮᩣᨲᩥ—  “ᨸᨧ᩠ᨧᩮᩔᨶ᩺”ᨲᩥ, ᨶ ᨸᨶᩔ ᩉᩮᩣᨲᩥ—  “ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (9)

</Paragraph>

<Paragraph number="1461" type="center" book="vi-maha">
ᨲᩥᨠᩴ. (3)


</Paragraph>

<Paragraph number="1462" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (10)
</Paragraph>

<Paragraph number="1463" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᨶᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨶᩥᨭ᩠ᨮᩣᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (11)
</Paragraph>

<Paragraph number="1464" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᨲᩔ ᨻᩉᩥᩈᩦᨾᨣᨲᩔ ᩑᩅᩴ ᩉᩮᩣᨲᩥ—  “ᩍᨵᩮᩅᩥᨾᩴ ᨧᩦᩅᩁᩴ ᨠᩣᩁᩮᩔᩴ, ᨶ ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᨲᩔ ᨲᩴ ᨧᩦᩅᩁᩴ ᨠᨿᩥᩁᨾᩣᨶᩴ ᨶᩔᨲᩥ. ᨲᩔ ᨽᩥᨠ᩠ᨡᩩᨶᩮᩣ ᨶᩣᩈᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (12)
</Paragraph>

<Paragraph number="1465" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᩈᩮᩣ ᨠᨲᨧᩦᩅᩁᩮᩣ ᩈᩩᨱᩣᨲᩥ—  “ᩏᨻ᩠ᨽᨲᩴ ᨠᩥᩁ ᨲᩈ᩠ᨾᩥᩴ ᩋᩣᩅᩤᩈᩮ ᨠᨳᩥᨶᨶ᩺”ᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᩅᨶᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (13)
</Paragraph>

<Paragraph number="1466" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᩈᩮᩣ ᨠᨲᨧᩦᩅᩁᩮᩣ—  “ᨸᨧ᩠ᨧᩮᩔᩴ ᨸᨧ᩠ᨧᩮᩔᨶ᩺”ᨲᩥ ᨻᩉᩥᨴ᩠ᨵᩤ ᨠᨳᩥᨶᩩᨴ᩠ᨵᩤᩁᩴ ᩅᩦᨲᩥᨶᩣᨾᩮᨲᩥ. ᨲᩔ ᨽᩥᨠ᩠ᨡᩩᨶᩮᩣ ᩈᩦᨾᩣᨲᩥᨠ᩠ᨠᨶ᩠ᨲᩥᨠᩮᩣ ᨠᨳᩥᨶᩩᨴ᩠ᨵᩤᩁᩮᩣ. (14)
</Paragraph>

<Paragraph number="1467" book="vi-maha">
ᨽᩥᨠ᩠ᨡᩩ ᩋᨲ᩠ᨳᨲᨠᨳᩥᨶᩮᩣ ᩅᩥᨸ᩠ᨸᨠᨲᨧᩦᩅᩁᩴ ᩈᨾᩣᨴᩤᨿ ᨸᨠ᩠ᨠᨾᨲᩥ “ᨸᨧ᩠ᨧᩮᩔᨶ᩺”ᨲᩥ. ᩈᩮᩣ ᨻᩉᩥᩈᩦᨾᨣᨲᩮᩣ ᨲᩴ ᨧᩦᩅᩁᩴ ᨠᩣᩁᩮᨲᩥ. ᩈᩮᩣ ᨠᨲᨧᩦᩅᩁᩮᩣ “ᨸᨧ᩠ᨧᩮᩔᩴ ᨸᨧ᩠ᨧᩮᩔᨶ᩺”ᨲᩥ ᩈᨾ᩠ᨽᩩᨱᩣᨲᩥ ᨠᨳᩥᨶᩩᨴ᩠ᨵᩤᩁᩴ. ᨲᩔ ᨽᩥᨠ᩠ᨡᩩᨶᩮᩣ ᩈᩉ ᨽᩥᨠ᩠ᨡᩪᩉᩥ ᨠᨳᩥᨶᩩᨴ᩠ᨵᩤᩁᩮᩣ. (15)

</Paragraph>

<Paragraph number="1468" type="center" book="vi-maha">
ᨨᨠ᩠ᨠᩴ.

  
ᩈᨾᩣᨴᩤᨿᨸᨶ᩠ᨶᩁᩈᨠᩴ.

  
ᩋᩣᨴᩤᨿᨽᩣᨱᩅᩤᩁᩮᩣ.
</Paragraph>