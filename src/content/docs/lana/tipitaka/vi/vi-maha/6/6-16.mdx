---
title: "6.16 ᨠᩮᩣᨭᩥᨣᩤᨾᩮᩈᨧ᩠ᨧᨠᨳᩣ"
tableOfContents: false
sidebar:
  order: 8
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="287" book="vi-maha">

<Paragraph number="1309" book="vi-maha">
ᩋᨳ ᨡᩮᩣ ᨽᨣᩅᩤ ᨿᩮᨶ ᨠᩮᩣᨭᩥᨣᩤᨾᩮᩣ ᨲᩮᨶᩩᨸᩈᩘᨠᨾᩥ. ᨲᨲᩕ ᩈᩩᨴᩴ ᨽᨣᩅᩤ ᨠᩮᩣᨭᩥᨣᩤᨾᩮ ᩅᩥᩉᩁᨲᩥ. ᨲᨲᩕ ᨡᩮᩣ ᨽᨣᩅᩤ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨧᨲᩩᨶ᩠ᨶᩴ, ᨽᩥᨠ᩠ᨡᩅᩮ, ᩋᩁᩥᨿᩈᨧ᩠ᨧᩣᨶᩴ ᩋᨶᨶᩩᨻᩮᩣᨵᩤ ᩋᨸ᩠ᨸᨭᩥᩅᩮᨵᩤ ᩑᩅᨾᩥᨴᩴ ᨴᩦᨥᨾᨴ᩠ᨵᩤᨶᩴ ᩈᨶ᩠ᨵᩣᩅᩥᨲᩴ ᩈᩴᩈᩁᩥᨲᩴ ᨾᨾᨬ᩠ᨧᩮᩅ ᨲᩩᨾ᩠ᩉᩣᨠᨬ᩠ᨧ. ᨠᨲᨾᩮᩈᩴ ᨧᨲᩩᨶ᩠ᨶᩴ? ᨴᩩᨠ᩠ᨡᩔ, ᨽᩥᨠ᩠ᨡᩅᩮ, ᩋᩁᩥᨿᩈᨧ᩠ᨧᩔ ᩋᨶᨶᩩᨻᩮᩣᨵᩤ ᩋᨸ᩠ᨸᨭᩥᩅᩮᨵᩤ ᩑᩅᨾᩥᨴᩴ ᨴᩦᨥᨾᨴ᩠ᨵᩤᨶᩴ ᩈᨶ᩠ᨵᩣᩅᩥᨲᩴ ᩈᩴᩈᩁᩥᨲᩴ ᨾᨾᨬ᩠ᨧᩮᩅ ᨲᩩᨾ᩠ᩉᩣᨠᨬ᩠ᨧ. ᨴᩩᨠ᩠ᨡᩈᨾᩩᨴᨿᩔ ᩋᩁᩥᨿᩈᨧ᩠ᨧᩔ …ᨸᩮ…  ᨴᩩᨠ᩠ᨡᨶᩥᩁᩮᩣᨵᩔ ᩋᩁᩥᨿᩈᨧ᩠ᨧᩔ …ᨸᩮ…  ᨴᩩᨠ᩠ᨡᨶᩥᩁᩮᩣᨵᨣᩤᨾᩥᨶᩥᨿᩣ ᨸᨭᩥᨸᨴᩤᨿ ᩋᩁᩥᨿᩈᨧ᩠ᨧᩔ ᩋᨶᨶᩩᨻᩮᩣᨵᩤ ᩋᨸ᩠ᨸᨭᩥᩅᩮᨵᩤ ᩑᩅᨾᩥᨴᩴ ᨴᩦᨥᨾᨴ᩠ᨵᩤᨶᩴ ᩈᨶ᩠ᨵᩣᩅᩥᨲᩴ ᩈᩴᩈᩁᩥᨲᩴ ᨾᨾᨬ᩠ᨧᩮᩅ ᨲᩩᨾ᩠ᩉᩣᨠᨬ᩠ᨧ. ᨲᨿᩥᨴᩴ, ᨽᩥᨠ᩠ᨡᩅᩮ, ᨴᩩᨠ᩠ᨡᩴ ᩋᩁᩥᨿᩈᨧ᩠ᨧᩴ ᩋᨶᩩᨻᩩᨴ᩠ᨵᩴ ᨸᨭᩥᩅᩥᨴ᩠ᨵᩴ, ᨴᩩᨠ᩠ᨡᩈᨾᩩᨴᨿᩴ ᩋᩁᩥᨿᩈᨧ᩠ᨧᩴ ᩋᨶᩩᨻᩩᨴ᩠ᨵᩴ ᨸᨭᩥᩅᩥᨴ᩠ᨵᩴ, ᨴᩩᨠ᩠ᨡᨶᩥᩁᩮᩣᨵᩴ ᩋᩁᩥᨿᩈᨧ᩠ᨧᩴ ᩋᨶᩩᨻᩩᨴ᩠ᨵᩴ ᨸᨭᩥᩅᩥᨴ᩠ᨵᩴ, ᨴᩩᨠ᩠ᨡᨶᩥᩁᩮᩣᨵᨣᩤᨾᩥᨶᩦ ᨸᨭᩥᨸᨴᩤ ᩋᩁᩥᨿᩈᨧ᩠ᨧᩴ ᩋᨶᩩᨻᩩᨴ᩠ᨵᩴ ᨸᨭᩥᩅᩥᨴ᩠ᨵᩴ, ᩏᨧ᩠ᨨᩥᨶ᩠ᨶᩣ ᨽᩅᨲᨱ᩠ᩉᩣ, ᨡᩦᨱᩣ ᨽᩅᨶᩮᨲ᩠ᨲᩥ, ᨶᨲ᩠ᨳᩥ ᨴᩤᨶᩥ ᨸᩩᨶᨻ᩠ᨽᩅᩮᩤᨲᩥ.
</Paragraph>

<Paragraph number="1310" type="verses" book="vi-maha">
_ᨧᨲᩩᨶ᩠ᨶᩴ ᩋᩁᩥᨿᩈᨧ᩠ᨧᩣᨶᩴ,_  
_ᨿᨳᩣᨽᩪᨲᩴ ᩋᨴᩔᨶᩣ;_  
_ᩈᩴᩈᩥᨲᩴ ᨴᩦᨥᨾᨴ᩠ᨵᩤᨶᩴ,_  
_ᨲᩣᩈᩩ ᨲᩣᩈ᩠ᩅᩮᩅ ᨩᩣᨲᩥᩈᩩ._  

</Paragraph>

<Paragraph number="1311" type="verses" book="vi-maha">
_ᨲᩣᨶᩥ ᩑᨲᩣᨶᩥ ᨴᩥᨭ᩠ᨮᩣᨶᩥ,_  
_ᨽᩅᨶᩮᨲ᩠ᨲᩥ ᩈᨾᩪᩉᨲᩣ;_  
ᩏᨧ᩠ᨨᩥᨶ᩠ᨶᩴ ᨾᩪᩃᩴ ᨴᩩᨠ᩠ᨡᩔ,_  
_ᨶᨲ᩠ᨳᩥ ᨴᩤᨶᩥ ᨸᩩᨶᨻ᩠ᨽᩅᩮᩤ”ᨲᩥ._
</Paragraph>
</Division>