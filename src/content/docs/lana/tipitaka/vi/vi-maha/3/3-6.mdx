---
title: "3.6 ᨸᩉᩥᨲᩮᨿᩮᩅᩋᨶᩩᨩᩣᨶᨶ"
tableOfContents: false
sidebar:
  order: 9
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="199" book="vi-maha">

<Paragraph number="870" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᩔ ᨽᩣᨲᩣ ᨣᩥᩃᩣᨶᩮᩣ ᩉᩮᩣᨲᩥ. ᩈᩮᩣ ᨧᩮ ᨽᩣᨲᩩᨶᩮᩣ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩥᩃᩣᨶᩮᩣ, ᩋᩣᨣᨧ᩠ᨨᨲᩩ ᨾᩮ ᨽᩣᨲᩣ, ᩍᨧ᩠ᨨᩣᨾᩥ ᨽᩣᨲᩩᨶᩮᩣ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᨸᩉᩥᨲᩮ, ᨶ ᨲ᩠ᩅᩮᩅ ᩋᨸ᩠ᨸᩉᩥᨲᩮ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="871" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᩔ ᨽᨣᩥᨶᩦ ᨣᩥᩃᩣᨶᩣ ᩉᩮᩣᨲᩥ. ᩈᩣ ᨧᩮ ᨽᩣᨲᩩᨶᩮᩣ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩥᩃᩣᨶᩣ, ᩋᩣᨣᨧ᩠ᨨᨲᩩ ᨾᩮ ᨽᩣᨲᩣ, ᩍᨧ᩠ᨨᩣᨾᩥ ᨽᩣᨲᩩᨶᩮᩣ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᨸᩉᩥᨲᩮ, ᨶ ᨲ᩠ᩅᩮᩅ ᩋᨸ᩠ᨸᩉᩥᨲᩮ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="872" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᩔ ᨬᩣᨲᨠᩮᩣ ᨣᩥᩃᩣᨶᩮᩣ ᩉᩮᩣᨲᩥ. ᩈᩮᩣ ᨧᩮ ᨽᩥᨠ᩠ᨡᩩᩔ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩥᩃᩣᨶᩮᩣ, ᩋᩣᨣᨧ᩠ᨨᨲᩩ ᨽᨴᨶ᩠ᨲᩮᩣ, ᩍᨧ᩠ᨨᩣᨾᩥ ᨽᨴᨶ᩠ᨲᩔ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᨸᩉᩥᨲᩮ, ᨶ ᨲ᩠ᩅᩮᩅ ᩋᨸ᩠ᨸᩉᩥᨲᩮ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="873" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨣᨲᩥᨠᩮᩣ ᨣᩥᩃᩣᨶᩮᩣ ᩉᩮᩣᨲᩥ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩥᩃᩣᨶᩮᩣ, ᩋᩣᨣᨧ᩠ᨨᨶ᩠ᨲᩩ ᨽᨴᨶ᩠ᨲᩣ, ᩍᨧ᩠ᨨᩣᨾᩥ ᨽᨴᨶ᩠ᨲᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᨸᩉᩥᨲᩮ, ᨶ ᨲ᩠ᩅᩮᩅ ᩋᨸ᩠ᨸᩉᩥᨲᩮ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ”ᨲᩥ.
</Paragraph>

<Paragraph number="874" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᩴᨥᩔ ᩅᩥᩉᩣᩁᩮᩣ ᩏᨶ᩠ᨴᩕᩥᨿᨲᩥ. ᩋᨬ᩠ᨬᨲᩁᩮᨶ ᩏᨸᩣᩈᨠᩮᨶ ᩋᩁᨬ᩠ᨬᩮ ᨽᨱ᩠ᨯᩴ ᨨᩮᨴᩤᨸᩥᨲᩴ ᩉᩮᩣᨲᩥ. ᩈᩮᩣ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩣᩉᩮᩈᩥ—  “ᩈᨧᩮ ᨽᨴᨶ᩠ᨲᩣ ᨲᩴ ᨽᨱ᩠ᨯᩴ ᩋᩣᩅᩉᩣᨸᩮᨿ᩠ᨿᩩᩴ, ᨴᨩ᩠ᨩᩣᩉᩴ ᨲᩴ ᨽᨱ᩠ᨯᨶ᩺”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩈᩴᨥᨠᩁᨱᩦᨿᩮᨶ ᨣᨶ᩠ᨲᩩᩴ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ”ᨲᩥ.

</Paragraph>
</Division>

<Paragraph number="875" type="center" book="vi-maha">
ᩅᩔᩣᩅᩤᩈᨽᩣᨱᩅᩤᩁᩮᩣ ᨶᩥᨭ᩠ᨮᩥᨲᩮᩣ.
</Paragraph>