---
title: "3.12 ᨸᨭᩥᩔᩅᨴᩩᨠ᩠ᨠᨭᩣᨸᨲ᩠ᨲᩥ"
tableOfContents: false
sidebar:
  order: 4
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="206" book="vi-maha">

<Paragraph number="918" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᨲᩣ ᩏᨸᨶᨶ᩠ᨴᩮᨶ ᩈᨠ᩠ᨿᨸᩩᨲ᩠ᨲᩮᨶ ᩁᨬ᩠ᨬᩮᩣ ᨸᩈᩮᨶᨴᩥᩔ ᨠᩮᩣᩈᩃᩔ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᩩᩁᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᩋᨴ᩠ᨴᩈ ᩋᨶ᩠ᨲᩁᩣᨾᨣ᩠ᨣᩮ ᨴ᩠ᩅᩮ ᩋᩣᩅᩤᩈᩮ ᨻᩉᩩᨧᩦᩅᩁᨠᩮ. ᨲᩔ ᩑᨲᨴᩉᩮᩣᩈᩥ—  “ᨿᨶ᩠ᨶᩪᨶᩣᩉᩴ ᩍᨾᩮᩈᩩ ᨴ᩠ᩅᩦᩈᩩ ᩋᩣᩅᩤᩈᩮᩈᩩ ᩅᩔᩴ ᩅᩈᩮᨿ᩠ᨿᩴ. ᩑᩅᩴ ᨾᩮ ᨻᩉᩩᩴ ᨧᩦᩅᩁᩴ ᩏᨸ᩠ᨸᨩ᩠ᨩᩥᩔᨲᩦ”ᨲᩥ. ᩈᩮᩣ ᨲᩮᩈᩩ ᨴ᩠ᩅᩦᩈᩩ ᩋᩣᩅᩤᩈᩮᩈᩩ ᩅᩔᩴ ᩅᩈᩥ. ᩁᩣᨩᩣ ᨸᩈᩮᨶᨴᩥ ᨠᩮᩣᩈᩃᩮᩣ ᩏᨩ᩠ᨫᩣᨿᨲᩥ ᨡᩥᨿ᩠ᨿᨲᩥ ᩅᩥᨸᩣᨧᩮᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩮᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᩋᨾ᩠ᩉᩣᨠᩴ ᩅᩔᩣᩅᩤᩈᩴ ᨸᨭᩥᩔᩩᨱᩥᨲ᩠ᩅᩣ ᩅᩥᩈᩴᩅᩤᨴᩮᩔᨲᩥ. ᨶᨶᩩ ᨽᨣᩅᨲᩣ ᩋᨶᩮᨠᨸᩁᩥᨿᩣᨿᩮᨶ ᨾᩩᩈᩣᩅᩤᨴᩮᩤ ᨣᩁᩉᩥᨲᩮᩣ, ᨾᩩᩈᩣᩅᩤᨴᩤ ᩅᩮᩁᨾᨱᩦ ᨸᩈᨲ᩠ᨳᩣ”ᨲᩥ.
</Paragraph>

<Paragraph number="919" book="vi-maha">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᩁᨬ᩠ᨬᩮᩣ ᨸᩈᩮᨶᨴᩥᩔ ᨠᩮᩣᩈᩃᩔ ᩏᨩ᩠ᨫᩣᨿᨶ᩠ᨲᩔ ᨡᩥᨿ᩠ᨿᨶ᩠ᨲᩔ ᩅᩥᨸᩣᨧᩮᨶ᩠ᨲᩔ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᩁᨬ᩠ᨬᩮᩣ ᨸᩈᩮᨶᨴᩥᩔ ᨠᩮᩣᩈᩃᩔ ᩅᩔᩣᩅᩤᩈᩴ ᨸᨭᩥᩔᩩᨱᩥᨲ᩠ᩅᩣ ᩅᩥᩈᩴᩅᩤᨴᩮᩔᨲᩥ. ᨶᨶᩩ ᨽᨣᩅᨲᩣ ᩋᨶᩮᨠᨸᩁᩥᨿᩣᨿᩮᨶ ᨾᩩᩈᩣᩅᩤᨴᩮᩤ ᨣᩁᩉᩥᨲᩮᩣ, ᨾᩩᩈᩣᩅᩤᨴᩤ ᩅᩮᩁᨾᨱᩦ ᨸᩈᨲ᩠ᨳᩣ”ᨲᩥ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨽᩥᨠ᩠ᨡᩩᩈᩴᨥᩴ ᩈᨶ᩠ᨶᩥᨸᩣᨲᩣᨸᩮᨲ᩠ᩅᩣ ᩋᩣᨿᩈ᩠ᨾᨶ᩠ᨲᩴ ᩏᨸᨶᨶ᩠ᨴᩴ ᩈᨠ᩠ᨿᨸᩩᨲ᩠ᨲᩴ ᨸᨭᩥᨸᩩᨧ᩠ᨨᩥ—  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᩏᨸᨶᨶ᩠ᨴ, ᩁᨬ᩠ᨬᩮᩣ ᨸᩈᩮᨶᨴᩥᩔ ᨠᩮᩣᩈᩃᩔ ᩅᩔᩣᩅᩤᩈᩴ ᨸᨭᩥᩔᩩᨱᩥᨲ᩠ᩅᩣ ᩅᩥᩈᩴᩅᩤᨴᩮᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᩁᨬ᩠ᨬᩮᩣ ᨸᩈᩮᨶᨴᩥᩔ ᨠᩮᩣᩈᩃᩔ ᩅᩔᩣᩅᩤᩈᩴ ᨸᨭᩥᩔᩩᨱᩥᨲ᩠ᩅᩣ ᩅᩥᩈᩴᩅᩤᨴᩮᩔᩈᩥ. ᨶᨶᩩ ᨾᨿᩣ, ᨾᩮᩣᨥᨸᩩᩁᩥᩈ, ᩋᨶᩮᨠᨸᩁᩥᨿᩣᨿᩮᨶ ᨾᩩᩈᩣᩅᩤᨴᩮᩤ ᨣᩁᩉᩥᨲᩮᩣ, ᨾᩩᩈᩣᩅᩤᨴᩤ ᩅᩮᩁᨾᨱᩦ ᨸᩈᨲ᩠ᨳᩣ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩅᩥᨣᩁᩉᩥᨲ᩠ᩅᩣ …ᨸᩮ…  ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—
</Paragraph>

</Division>
<Division number="207" book="vi-maha">

<Paragraph number="920" book="vi-maha">
“ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᩩᩁᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨸᩔᨲᩥ ᩋᨶ᩠ᨲᩁᩣᨾᨣ᩠ᨣᩮ ᨴ᩠ᩅᩮ ᩋᩣᩅᩤᩈᩮ ᨻᩉᩩᨧᩦᩅᩁᨠᩮ. ᨲᩔ ᩑᩅᩴ ᩉᩮᩣᨲᩥ—  ‘ᨿᨶ᩠ᨶᩪᨶᩣᩉᩴ ᩍᨾᩮᩈᩩ ᨴ᩠ᩅᩦᩈᩩ ᩋᩣᩅᩤᩈᩮᩈᩩ ᩅᩔᩴ ᩅᩈᩮᨿ᩠ᨿᩴ. ᩑᩅᩴ ᨾᩮ ᨻᩉᩩᩴ ᨧᩦᩅᩁᩴ ᩏᨸ᩠ᨸᨩ᩠ᨩᩥᩔᨲᩦ’ᨲᩥ. ᩈᩮᩣ ᨲᩮᩈᩩ ᨴ᩠ᩅᩦᩈᩩ ᩋᩣᩅᩤᩈᩮᩈᩩ ᩅᩔᩴ ᩅᩈᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᩩᩁᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="921" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᩩᩁᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨲᨴᩉᩮᩅ ᩋᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᩩᩁᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="922" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᩩᩁᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨲᨴᩉᩮᩅ ᩈᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᩩᩁᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="923" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᩩᩁᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩋᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᩩᩁᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="924" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᩩᩁᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩈᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᩩᩁᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="925" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᩩᩁᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩈᨲ᩠ᨲᩣᩉᨠᩁᨱᩦᨿᩮᨶ ᨸᨠ᩠ᨠᨾᨲᩥ. ᩈᩮᩣ ᨲᩴ ᩈᨲ᩠ᨲᩣᩉᩴ ᨻᩉᩥᨴ᩠ᨵᩤ ᩅᩦᨲᩥᨶᩣᨾᩮᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᩩᩁᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="926" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᩩᩁᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩈᨲ᩠ᨲᩣᩉᨠᩁᨱᩦᨿᩮᨶ ᨸᨠ᩠ᨠᨾᨲᩥ. ᩈᩮᩣ ᨲᩴ ᩈᨲ᩠ᨲᩣᩉᩴ ᩋᨶ᩠ᨲᩮᩣ ᩈᨶ᩠ᨶᩥᩅᨲ᩠ᨲᩴ ᨠᩁᩮᩣᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᩩᩁᩥᨾᩥᨠᩣ ᨧ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᨶᩣᨸᨲ᩠ᨲᩥ.
</Paragraph>

<Paragraph number="927" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᩩᩁᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᩈᨲ᩠ᨲᩣᩉᩴ ᩋᨶᩣᨣᨲᩣᨿ ᨸᩅᩤᩁᨱᩣᨿ ᩈᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᩋᩣᨣᨧ᩠ᨨᩮᨿ᩠ᨿ ᩅᩤ ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨲᩴ ᩋᩣᩅᩤᩈᩴ ᨶ ᩅᩤ ᩋᩣᨣᨧ᩠ᨨᩮᨿ᩠ᨿ, ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᩩᩁᩥᨾᩥᨠᩣ ᨧ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᨶᩣᨸᨲ᩠ᨲᩥ.
</Paragraph>

<Paragraph number="928" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᩩᩁᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨶ᩠ᨲ᩠ᩅᩣ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨲᨴᩉᩮᩅ ᩋᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᩩᩁᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="929" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᩩᩁᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨶ᩠ᨲ᩠ᩅᩣ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨲᨴᩉᩮᩅ ᩈᨠᩁᨱᩦᨿᩮᩣ ᨸᨠ᩠ᨠᨾᨲᩥ …ᨸᩮ…  ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩋᨠᩁᨱᩦᨿᩮᩣ ᨸᨠ᩠ᨠᨾᨲᩥ …ᨸᩮ…  ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩈᨠᩁᨱᩦᨿᩮᩣ ᨸᨠ᩠ᨠᨾᨲᩥ …ᨸᩮ…  ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩈᨲ᩠ᨲᩣᩉᨠᩁᨱᩦᨿᩮᨶ ᨸᨠ᩠ᨠᨾᨲᩥ. ᩈᩮᩣ ᨲᩴ ᩈᨲ᩠ᨲᩣᩉᩴ ᨻᩉᩥᨴ᩠ᨵᩤ ᩅᩦᨲᩥᨶᩣᨾᩮᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᩩᩁᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ …ᨸᩮ…  ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩈᨲ᩠ᨲᩣᩉᨠᩁᨱᩦᨿᩮᨶ ᨸᨠ᩠ᨠᨾᨲᩥ. ᩈᩮᩣ ᨲᩴ ᩈᨲ᩠ᨲᩣᩉᩴ ᩋᨶ᩠ᨲᩮᩣ ᩈᨶ᩠ᨶᩥᩅᨲ᩠ᨲᩴ ᨠᩁᩮᩣᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᩩᩁᩥᨾᩥᨠᩣ ᨧ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᨶᩣᨸᨲ᩠ᨲᩥ …ᨸᩮ…  ᩈᩮᩣ ᩈᨲ᩠ᨲᩣᩉᩴ ᩋᨶᩣᨣᨲᩣᨿ ᨸᩅᩤᩁᨱᩣᨿ ᩈᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᩋᩣᨣᨧ᩠ᨨᩮᨿ᩠ᨿ ᩅᩤ ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨲᩴ ᩋᩣᩅᩤᩈᩴ ᨶ ᩅᩤ ᩋᩣᨣᨧ᩠ᨨᩮᨿ᩠ᨿ, ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᩩᩁᩥᨾᩥᨠᩣ ᨧ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᨶᩣᨸᨲ᩠ᨲᩥ.
</Paragraph>

</Division>
<Division number="208" book="vi-maha">

<Paragraph number="930" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᨧ᩠ᨨᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨲᨴᩉᩮᩅ ᩋᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᨧ᩠ᨨᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="931" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᨧ᩠ᨨᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨲᨴᩉᩮᩅ ᩈᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᨧ᩠ᨨᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="932" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᨧ᩠ᨨᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩋᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᨧ᩠ᨨᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="933" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᨧ᩠ᨨᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩈᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᨧ᩠ᨨᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="934" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᨧ᩠ᨨᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩈᨲ᩠ᨲᩣᩉᨠᩁᨱᩦᨿᩮᨶ ᨸᨠ᩠ᨠᨾᨲᩥ. ᩈᩮᩣ ᨲᩴ ᩈᨲ᩠ᨲᩣᩉᩴ ᨻᩉᩥᨴ᩠ᨵᩤ ᩅᩦᨲᩥᨶᩣᨾᩮᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᨧ᩠ᨨᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="935" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᨧ᩠ᨨᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩈᨲ᩠ᨲᩣᩉᨠᩁᨱᩦᨿᩮᨶ ᨸᨠ᩠ᨠᨾᨲᩥ. ᩈᩮᩣ ᨲᩴ ᩈᨲ᩠ᨲᩣᩉᩴ ᩋᨶ᩠ᨲᩮᩣ ᩈᨶ᩠ᨶᩥᩅᨲ᩠ᨲᩴ ᨠᩁᩮᩣᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᨧ᩠ᨨᩥᨾᩥᨠᩣ ᨧ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᨶᩣᨸᨲ᩠ᨲᩥ.
</Paragraph>

<Paragraph number="936" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᨧ᩠ᨨᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨧ᩠ᨨᨶ᩠ᨲᩮᩣ ᨻᩉᩥᨴ᩠ᨵᩤ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᩈᨲ᩠ᨲᩣᩉᩴ ᩋᨶᩣᨣᨲᩣᨿ ᨠᩮᩣᨾᩩᨴᩥᨿᩣ ᨧᩣᨲᩩᨾᩣᩈᩥᨶᩥᨿᩣ ᩈᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᩋᩣᨣᨧ᩠ᨨᩮᨿ᩠ᨿ ᩅᩤ ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨲᩴ ᩋᩣᩅᩤᩈᩴ ᨶ ᩅᩤ ᩋᩣᨣᨧ᩠ᨨᩮᨿ᩠ᨿ, ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᨧ᩠ᨨᩥᨾᩥᨠᩣ ᨧ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᨶᩣᨸᨲ᩠ᨲᩥ.
</Paragraph>

<Paragraph number="937" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᨧ᩠ᨨᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨶ᩠ᨲ᩠ᩅᩣ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨲᨴᩉᩮᩅ ᩋᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᨧ᩠ᨨᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="938" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᨧ᩠ᨨᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨶ᩠ᨲ᩠ᩅᩣ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᨲᨴᩉᩮᩅ ᩈᨠᩁᨱᩦᨿᩮᩣ ᨸᨠ᩠ᨠᨾᨲᩥ …ᨸᩮ…  ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩋᨠᩁᨱᩦᨿᩮᩣ ᨸᨠ᩠ᨠᨾᨲᩥ …ᨸᩮ…  ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩈᨠᩁᨱᩦᨿᩮᩣ ᨸᨠ᩠ᨠᨾᨲᩥ …ᨸᩮ…  ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩈᨲ᩠ᨲᩣᩉᨠᩁᨱᩦᨿᩮᨶ ᨸᨠ᩠ᨠᨾᨲᩥ. ᩈᩮᩣ ᨲᩴ ᩈᨲ᩠ᨲᩣᩉᩴ ᨻᩉᩥᨴ᩠ᨵᩤ ᩅᩦᨲᩥᨶᩣᨾᩮᨲᩥ. ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᨧ᩠ᨨᩥᨾᩥᨠᩣ ᨧ ᨶ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ …ᨸᩮ…  ᩈᩮᩣ ᨴ᩠ᩅᩦᩉᨲᩦᩉᩴ ᩅᩈᩥᨲ᩠ᩅᩣ ᩈᨲ᩠ᨲᩣᩉᨠᩁᨱᩦᨿᩮᨶ ᨸᨠ᩠ᨠᨾᨲᩥ. ᩈᩮᩣ ᨲᩴ ᩈᨲ᩠ᨲᩣᩉᩴ ᩋᨶ᩠ᨲᩮᩣ ᩈᨶ᩠ᨶᩥᩅᨲ᩠ᨲᩴ ᨠᩁᩮᩣᨲᩥ. ᨲᩔ ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᨧ᩠ᨨᩥᨾᩥᨠᩣ ᨧ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᨶᩣᨸᨲ᩠ᨲᩥ.
</Paragraph>

<Paragraph number="939" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩅᩔᩣᩅᩤᩈᩮᩣ ᨸᨭᩥᩔᩩᨲᩮᩣ ᩉᩮᩣᨲᩥ ᨸᨧ᩠ᨨᩥᨾᩥᨠᩣᨿ. ᩈᩮᩣ ᨲᩴ ᩋᩣᩅᩤᩈᩴ ᨣᨶ᩠ᨲ᩠ᩅᩣ ᩏᨸᩮᩣᩈᨳᩴ ᨠᩁᩮᩣᨲᩥ, ᨸᩣᨭᩥᨸᨴᩮ ᩅᩥᩉᩣᩁᩴ ᩏᨸᩮᨲᩥ, ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨸᩣᨶᩦᨿᩴ ᨸᩁᩥᨽᩮᩣᨩᨶᩦᨿᩴ ᩏᨸᨭ᩠ᨮᩣᨸᩮᨲᩥ, ᨸᩁᩥᩅᩮᨱᩴ ᩈᨾ᩠ᨾᨩ᩠ᨩᨲᩥ. ᩈᩮᩣ ᩈᨲ᩠ᨲᩣᩉᩴ ᩋᨶᩣᨣᨲᩣᨿ ᨠᩮᩣᨾᩩᨴᩥᨿᩣ ᨧᩣᨲᩩᨾᩣᩈᩥᨶᩥᨿᩣ ᩈᨠᩁᨱᩦᨿᩮᩣ ᨸᨠ᩠ᨠᨾᨲᩥ. ᩋᩣᨣᨧ᩠ᨨᩮᨿ᩠ᨿ ᩅᩤ ᩈᩮᩣ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨲᩴ ᩋᩣᩅᩤᩈᩴ ᨶ ᩅᩤ ᩋᩣᨣᨧ᩠ᨨᩮᨿ᩠ᨿ, ᨲᩔ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩮᩣ ᨸᨧ᩠ᨨᩥᨾᩥᨠᩣ ᨧ ᨸᨬ᩠ᨬᩣᨿᨲᩥ, ᨸᨭᩥᩔᩅᩮ ᨧ ᩋᨶᩣᨸᨲ᩠ᨲᩦ”ᨲᩥ.

</Paragraph>
</Division>

<Paragraph number="940" type="center" book="vi-maha">
ᩅᩔᩪᨸᨶᩣᨿᩥᨠᨠ᩠ᨡᨶ᩠ᨵᨠᩮᩣ ᨲᨲᩥᨿᩮᩣ.



</Paragraph>

<Paragraph number="941" type="center" book="vi-maha">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="942" book="vi-maha">
ᩏᨸᨣᨶ᩠ᨲᩩᩴ ᨠᨴᩤ ᨧᩮᩅ,_  
_ᨠᨲᩥ ᩋᨶ᩠ᨲᩁᩣᩅᩔ ᨧ;_  
_ᨶ ᩍᨧ᩠ᨨᨶ᩠ᨲᩥ ᨧ ᩈᨬ᩠ᨧᩥᨧ᩠ᨧ,_  
ᩏᨠ᩠ᨠᨯ᩠ᨰᩥᨲᩩᩴ ᩏᨸᩣᩈᨠᩮᩣ._  

</Paragraph>

<Paragraph number="943" type="verses" book="vi-maha">
_ᨣᩥᩃᩣᨶᩮᩣ ᨾᩣᨲᩣ ᨧ ᨸᩥᨲᩣ,_  
_ᨽᩣᨲᩣ ᨧ ᩋᨳ ᨬᩣᨲᨠᩮᩣ;_  
_ᨽᩥᨠ᩠ᨡᩩᨣᨲᩥᨠᩮᩣ ᩅᩥᩉᩣᩁᩮᩣ,_  
_ᩅᩤᩊᩣ ᨧᩣᨸᩥ ᩈᩁᩦᩈᨸᩣ._  

</Paragraph>

<Paragraph number="944" type="verses" book="vi-maha">
_ᨧᩮᩣᩁᩮᩣ ᨧᩮᩅ ᨸᩥᩈᩣᨧᩣ ᨧ,_  
_ᨴᨯ᩠ᨰᩣ ᨲᨴᩩᨽᨿᩮᨶ ᨧ;_  
_ᩅᩪᩊ᩠ᩉᩮᩣᨴᨠᩮᨶ ᩅᩩᨭ᩠ᨮᩣᩈᩥ,_  
_ᨻᩉᩩᨲᩁᩣ ᨧ ᨴᩤᨿᨠᩣ._  

</Paragraph>

<Paragraph number="945" type="verses" book="vi-maha">
_ᩃᩪᨡᨸ᩠ᨸᨱᩦᨲᩈᨸ᩠ᨸᩣᨿ,_  
_ᨽᩮᩈᨩ᩠ᨩᩩᨸᨭ᩠ᨮᨠᩮᨶ ᨧ;_  
ᩍᨲ᩠ᨳᩦ ᩅᩮᩈᩦ ᨠᩩᨾᩣᩁᩦ ᨧ,_  
_ᨸᨱ᩠ᨯᨠᩮᩣ ᨬᩣᨲᨠᩮᨶ ᨧ._  

</Paragraph>

<Paragraph number="946" type="verses" book="vi-maha">
_ᩁᩣᨩᩣ ᨧᩮᩣᩁᩣ ᨵᩩᨲ᩠ᨲᩣ ᨶᩥᨵᩥ,_  
_ᨽᩮᨴᩋᨭ᩠ᨮᩅᩥᨵᩮᨶ ᨧ;_  
_ᩅᨩᩈᨲ᩠ᨳᩣ ᨧ ᨶᩣᩅᩤ ᨧ,_  
_ᩈᩩᩈᩥᩁᩮ ᩅᩥᨭᨽᩥᨿᩣ ᨧ._  

</Paragraph>

<Paragraph number="947" type="verses" book="vi-maha">
_ᩋᨩ᩠ᨫᩮᩣᨠᩣᩈᩮ ᩅᩔᩣᩅᩤᩈᩮᩣ,_  
_ᩋᩈᩮᨶᩣᩈᨶᩥᨠᩮᨶ ᨧ;_  
_ᨨᩅᨠᩩᨭᩥᨠᩣ ᨨᨲ᩠ᨲᩮ ᨧ,_  
_ᨧᩣᨭᩥᨿᩣ ᨧ ᩏᨸᩮᨶ᩠ᨲᩥ ᨲᩮ._  

</Paragraph>

<Paragraph number="948" type="verses" book="vi-maha">
_ᨠᨲᩥᨠᩣ ᨸᨭᩥᩔᩩᨱᩥᨲ᩠ᩅᩣ,_  
_ᨻᩉᩥᨴ᩠ᨵᩤ ᨧ ᩏᨸᩮᩣᩈᨳᩣ;_  
_ᨸᩩᩁᩥᨾᩥᨠᩣ ᨸᨧ᩠ᨨᩥᨾᩥᨠᩣ,_  
_ᨿᨳᩣᨬᩣᨿᩮᨶ ᨿᩮᩣᨩᨿᩮ._  

</Paragraph>

<Paragraph number="949" type="verses" book="vi-maha">
_ᩋᨠᩁᨱᩦ ᨸᨠ᩠ᨠᨾᨲᩥ,_  
_ᩈᨠᩁᨱᩦ ᨲᨳᩮᩅ ᨧ;_  
_ᨴ᩠ᩅᩦᩉᨲᩦᩉᩣ ᨧ ᨸᩩᨶ ᨧ,_  
_ᩈᨲ᩠ᨲᩣᩉᨠᩁᨱᩦᨿᩮᨶ ᨧ._  

</Paragraph>

<Paragraph number="950" type="verses" book="vi-maha">
_ᩈᨲ᩠ᨲᩣᩉᨶᩣᨣᨲᩣ ᨧᩮᩅ,_  
_ᩋᩣᨣᨧ᩠ᨨᩮᨿ᩠ᨿ ᨶ ᩑᨿ᩠ᨿ ᩅᩤ;_  
_ᩅᨲ᩠ᨳᩩᨴ᩠ᨴᩤᨶᩮ ᩋᨶ᩠ᨲᩁᩥᨠᩣ,_  
_ᨲᨶ᩠ᨲᩥᨾᨣ᩠ᨣᩴ ᨶᩥᩈᩣᨾᨿᩮᨲᩥ._  


</Paragraph>

<Paragraph number="951" type="center" book="vi-maha">
ᩍᨾᨾ᩠ᩉᩥ ᨡᨶ᩠ᨵᨠᩮ ᩅᨲ᩠ᨳᩪᨶᩥ ᨴ᩠ᩅᩮᨸᨱ᩠ᨱᩣᩈ.



</Paragraph>

<Paragraph number="952" type="center" book="vi-maha">
ᩅᩔᩪᨸᨶᩣᨿᩥᨠᨠ᩠ᨡᨶ᩠ᨵᨠᩮᩣ ᨶᩥᨭ᩠ᨮᩥᨲᩮᩣ.
</Paragraph>