---
title: "3.9 ᩅᨩᩣᨴᩦᩈᩩᩅᩔᩪᨸᨣᨾᨶ"
tableOfContents: false
sidebar:
  order: 12
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="203" book="vi-maha">

<Paragraph number="906" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩅᨩᩮ ᩅᩔᩴ ᩏᨸᨣᨶ᩠ᨲᩩᨠᩣᨾᩮᩣ ᩉᩮᩣᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩅᨩᩮ ᩅᩔᩴ ᩏᨸᨣᨶ᩠ᨲᩩᨶ᩺”ᨲᩥ. ᩅᨩᩮᩣ ᩅᩩᨭ᩠ᨮᩣᩈᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨿᩮᨶ ᩅᨩᩮᩣ ᨲᩮᨶ ᨣᨶ᩠ᨲᩩᨶ᩺”ᨲᩥ.
</Paragraph>

<Paragraph number="907" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩏᨸᨠᨭ᩠ᨮᩣᨿ ᩅᩔᩪᨸᨶᩣᨿᩥᨠᩣᨿ ᩈᨲ᩠ᨳᩮᨶ ᨣᨶ᩠ᨲᩩᨠᩣᨾᩮᩣ ᩉᩮᩣᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩈᨲ᩠ᨳᩮ ᩅᩔᩴ ᩏᨸᨣᨶ᩠ᨲᩩᨶ᩺”ᨲᩥ.
</Paragraph>

<Paragraph number="908" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩏᨸᨠᨭ᩠ᨮᩣᨿ ᩅᩔᩪᨸᨶᩣᨿᩥᨠᩣᨿ ᨶᩣᩅᩤᨿ ᨣᨶ᩠ᨲᩩᨠᩣᨾᩮᩣ ᩉᩮᩣᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨶᩣᩅᩤᨿ ᩅᩔᩴ ᩏᨸᨣᨶ᩠ᨲᩩᨶ᩺”ᨲᩥ.
</Paragraph>
</Division>