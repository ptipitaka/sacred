---
title: "3.1 ᩅᩔᩪᨸᨶᩣᨿᩥᨠᩣᨶᩩᨩᩣᨶᨶ"
tableOfContents: false
sidebar:
  order: 1
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="184" book="vi-maha">

<Paragraph number="818" book="vi-maha">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩁᩣᨩᨣᩉᩮ ᩅᩥᩉᩁᨲᩥ ᩅᩮᩊᩩᩅᨶᩮ ᨠᩃᨶ᩠ᨴᨠᨶᩥᩅᩤᨸᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᨣᩅᨲᩣ ᨽᩥᨠ᩠ᨡᩪᨶᩴ ᩅᩔᩣᩅᩤᩈᩮᩣ ᩋᨸᨬ᩠ᨬᨲ᩠ᨲᩮᩣ ᩉᩮᩣᨲᩥ. ᨲᩮᨵ ᨽᩥᨠ᩠ᨡᩪ ᩉᩮᨾᨶ᩠ᨲᨾ᩠ᨸᩥ ᨣᩥᨾ᩠ᩉᨾ᩠ᨸᩥ ᩅᩔᨾ᩠ᨸᩥ ᨧᩣᩁᩥᨠᩴ ᨧᩁᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᩉᩮᨾᨶ᩠ᨲᨾ᩠ᨸᩥ ᨣᩥᨾ᩠ᩉᨾ᩠ᨸᩥ ᩅᩔᨾ᩠ᨸᩥ ᨧᩣᩁᩥᨠᩴ ᨧᩁᩥᩔᨶ᩠ᨲᩥ, ᩉᩁᩥᨲᩣᨶᩥ ᨲᩥᨱᩣᨶᩥ ᩈᨾ᩠ᨾᨴ᩠ᨴᨶ᩠ᨲᩣ, ᩑᨠᩥᨶ᩠ᨴᩕᩥᨿᩴ ᨩᩦᩅᩴ ᩅᩥᩉᩮᨮᩮᨶ᩠ᨲᩣ, ᨻᩉᩪ ᨡᩩᨴ᩠ᨴᨠᩮ ᨸᩣᨱᩮ ᩈᩘᨥᩣᨲᩴ ᩋᩣᨸᩣᨴᩮᨶ᩠ᨲᩣ. ᩍᨾᩮ ᩉᩥ ᨶᩣᨾ ᩋᨬ᩠ᨬᨲᩥᨲ᩠ᨳᩥᨿᩣ ᨴᩩᩁᨠ᩠ᨡᩣᨲᨵᨾ᩠ᨾᩣ ᩅᩔᩣᩅᩤᩈᩴ ᩋᩃᩖᩦᨿᩥᩔᨶ᩠ᨲᩥ ᩈᩘᨠᩈᩣᨿᩥᩔᨶ᩠ᨲᩥ. ᩍᨾᩮ ᩉᩥ ᨶᩣᨾ ᩈᨠᩩᨶ᩠ᨲᨠᩣ ᩁᩩᨠ᩠ᨡᨣ᩠ᨣᩮᩈᩩ ᨠᩩᩃᩣᩅᨠᩣᨶᩥ ᨠᩁᩥᨲ᩠ᩅᩣ ᩅᩔᩣᩅᩤᩈᩴ ᩋᩃᩖᩦᨿᩥᩔᨶ᩠ᨲᩥ ᩈᩘᨠᩈᩣᨿᩥᩔᨶ᩠ᨲᩥ. ᩍᨾᩮ ᨸᨶ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᩉᩮᨾᨶ᩠ᨲᨾ᩠ᨸᩥ ᨣᩥᨾ᩠ᩉᨾ᩠ᨸᩥ ᩅᩔᨾ᩠ᨸᩥ ᨧᩣᩁᩥᨠᩴ ᨧᩁᨶ᩠ᨲᩥ, ᩉᩁᩥᨲᩣᨶᩥ ᨲᩥᨱᩣᨶᩥ ᩈᨾ᩠ᨾᨴ᩠ᨴᨶ᩠ᨲᩣ, ᩑᨠᩥᨶ᩠ᨴᩕᩥᨿᩴ ᨩᩦᩅᩴ ᩅᩥᩉᩮᨮᩮᨶ᩠ᨲᩣ, ᨻᩉᩪ ᨡᩩᨴ᩠ᨴᨠᩮ ᨸᩣᨱᩮ ᩈᩘᨥᩣᨲᩴ ᩋᩣᨸᩣᨴᩮᨶ᩠ᨲᩣ”ᨲᩥ.
</Paragraph>

<Paragraph number="819" book="vi-maha">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩅᩔᩴ ᩏᨸᨣᨶ᩠ᨲᩩᨶ᩺”ᨲᩥ. ᩋᨳ ᨡᩮᩣ ᨽᩥᨠ᩠ᨡᩪᨶᩴ ᩑᨲᨴᩉᩮᩣᩈᩥ—  “ᨠᨴᩤ ᨶᩩ ᨡᩮᩣ ᩅᩔᩴ ᩏᨸᨣᨶ᩠ᨲᨻ᩠ᨻᨶ᩺”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩅᩔᩣᨶᩮ ᩅᩔᩴ ᩏᨸᨣᨶ᩠ᨲᩩᨶ᩺”ᨲᩥ.
</Paragraph>

<Paragraph number="820" book="vi-maha">
ᩋᨳ ᨡᩮᩣ ᨽᩥᨠ᩠ᨡᩪᨶᩴ ᩑᨲᨴᩉᩮᩣᩈᩥ—  “ᨠᨲᩥ ᨶᩩ ᨡᩮᩣ ᩅᩔᩪᨸᨶᩣᨿᩥᨠᩣ”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨴ᩠ᩅᩮᨾᩣ, ᨽᩥᨠ᩠ᨡᩅᩮ, ᩅᩔᩪᨸᨶᩣᨿᩥᨠᩣ—  ᨸᩩᩁᩥᨾᩥᨠᩣ, ᨸᨧ᩠ᨨᩥᨾᩥᨠᩣ. ᩋᨸᩁᨩ᩠ᨩᩩᨣᨲᩣᨿ ᩋᩣᩈᩣᩊ᩠ᩉᩥᨿᩣ ᨸᩩᩁᩥᨾᩥᨠᩣ ᩏᨸᨣᨶ᩠ᨲᨻ᩠ᨻᩣ, ᨾᩣᩈᨣᨲᩣᨿ ᩋᩣᩈᩣᩊ᩠ᩉᩥᨿᩣ ᨸᨧ᩠ᨨᩥᨾᩥᨠᩣ ᩏᨸᨣᨶ᩠ᨲᨻ᩠ᨻᩣ—  ᩍᨾᩣ ᨡᩮᩣ, ᨽᩥᨠ᩠ᨡᩅᩮ, ᨴ᩠ᩅᩮ ᩅᩔᩪᨸᨶᩣᨿᩥᨠᩣ”ᨲᩥ.
</Paragraph>
</Division>