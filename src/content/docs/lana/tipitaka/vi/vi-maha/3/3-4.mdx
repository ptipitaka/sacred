---
title: "3.4 ᨸᨬ᩠ᨧᨶ᩠ᨶᩴᩋᨸ᩠ᨸᩉᩥᨲᩮᨸᩥᩋᨶᩩᨩᩣᨶᨶ"
tableOfContents: false
sidebar:
  order: 7
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="193" book="vi-maha">

<Paragraph number="838" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᩈᩮᩣ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩣᩉᩮᩈᩥ—  “ᩋᩉᨬ᩠ᩉᩥ ᨣᩥᩃᩣᨶᩮᩣ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨸᨬ᩠ᨧᨶ᩠ᨶᩴ ᩈᨲ᩠ᨲᩣᩉᨠᩁᨱᩦᨿᩮᨶ ᩋᨸ᩠ᨸᩉᩥᨲᩮᨸᩥ ᨣᨶ᩠ᨲᩩᩴ, ᨸᨣᩮᩅ ᨸᩉᩥᨲᩮ. ᨽᩥᨠ᩠ᨡᩩᩔ, ᨽᩥᨠ᩠ᨡᩩᨶᩥᨿᩣ, ᩈᩥᨠ᩠ᨡᨾᩣᨶᩣᨿ, ᩈᩣᨾᨱᩮᩁᩔ, ᩈᩣᨾᨱᩮᩁᩥᨿᩣ—  ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩍᨾᩮᩈᩴ ᨸᨬ᩠ᨧᨶ᩠ᨶᩴ ᩈᨲ᩠ᨲᩣᩉᨠᩁᨱᩦᨿᩮᨶ ᩋᨸ᩠ᨸᩉᩥᨲᩮᨸᩥ ᨣᨶ᩠ᨲᩩᩴ, ᨸᨣᩮᩅ ᨸᩉᩥᨲᩮ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="839" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩥᩃᩣᨶᩮᩣ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨣᩥᩃᩣᨶᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᩩᨸᨭ᩠ᨮᩣᨠᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᨽᩮᩈᨩ᩠ᨩᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨸᩩᨧ᩠ᨨᩥᩔᩣᨾᩥ ᩅᩤ, ᩏᨸᨭ᩠ᨮᩉᩥᩔᩣᨾᩥ ᩅᩤ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="840" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᩔ ᩋᨶᨽᩥᩁᨲᩥ ᩏᨸ᩠ᨸᨶ᩠ᨶᩣ ᩉᩮᩣᨲᩥ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᨶᨽᩥᩁᨲᩥ ᨾᩮ ᩏᨸ᩠ᨸᨶ᩠ᨶᩣ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᩋᨶᨽᩥᩁᨲᩴ ᩅᩪᨸᨠᩣᩈᩮᩔᩣᨾᩥ ᩅᩤ, ᩅᩪᨸᨠᩣᩈᩣᨸᩮᩔᩣᨾᩥ ᩅᩤ, ᨵᨾ᩠ᨾᨠᨳᩴ ᩅᩤᩔ ᨠᩁᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="841" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᩔ ᨠᩩᨠ᩠ᨠᩩᨧ᩠ᨧᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᨠᩩᨠ᩠ᨠᩩᨧ᩠ᨧᩴ ᨾᩮ ᩏᨸ᩠ᨸᨶ᩠ᨶᩴ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨠᩩᨠ᩠ᨠᩩᨧ᩠ᨧᩴ ᩅᩥᨶᩮᩣᨴᩮᩔᩣᨾᩥ ᩅᩤ, ᩅᩥᨶᩮᩣᨴᩤᨸᩮᩔᩣᨾᩥ ᩅᩤ, ᨵᨾ᩠ᨾᨠᨳᩴ ᩅᩤᩔ ᨠᩁᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="842" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᩔ ᨴᩥᨭ᩠ᨮᩥᨣᨲᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᨴᩥᨭ᩠ᨮᩥᨣᨲᩴ ᨾᩮ ᩏᨸ᩠ᨸᨶ᩠ᨶᩴ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨴᩥᨭ᩠ᨮᩥᨣᨲᩴ ᩅᩥᩅᩮᨧᩮᩔᩣᨾᩥ ᩅᩤ, ᩅᩥᩅᩮᨧᩣᨸᩮᩔᩣᨾᩥ ᩅᩤ, ᨵᨾ᩠ᨾᨠᨳᩴ ᩅᩤᩔ ᨠᩁᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="843" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨣᩁᩩᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩮᩣ ᩉᩮᩣᨲᩥ ᨸᩁᩥᩅᩤᩈᩣᩁᩉᩮᩣ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩁᩩᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩮᩣ ᨸᩁᩥᩅᩤᩈᩣᩁᩉᩮᩣ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨸᩁᩥᩅᩤᩈᨴᩤᨶᩴ ᩏᩔᩩᨠ᩠ᨠᩴ ᨠᩁᩥᩔᩣᨾᩥ ᩅᩤ, ᩋᨶᩩᩔᩣᩅᩮᩔᩣᨾᩥ ᩅᩤ, ᨣᨱᨸᩪᩁᨠᩮᩣ ᩅᩤ ᨽᩅᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="844" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨾᩪᩃᩣᨿᨸᨭᩥᨠᩔᨶᩣᩁᩉᩮᩣ ᩉᩮᩣᨲᩥ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨾᩪᩃᩣᨿᨸᨭᩥᨠᩔᨶᩣᩁᩉᩮᩣ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨾᩪᩃᩣᨿ ᨸᨭᩥᨠᩔᨶᩴ ᩏᩔᩩᨠ᩠ᨠᩴ ᨠᩁᩥᩔᩣᨾᩥ ᩅᩤ, ᩋᨶᩩᩔᩣᩅᩮᩔᩣᨾᩥ ᩅᩤ, ᨣᨱᨸᩪᩁᨠᩮᩣ ᩅᩤ ᨽᩅᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="845" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᨾᩣᨶᨲ᩠ᨲᩣᩁᩉᩮᩣ ᩉᩮᩣᨲᩥ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨾᩣᨶᨲ᩠ᨲᩣᩁᩉᩮᩣ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨾᩣᨶᨲ᩠ᨲᨴᩤᨶᩴ ᩏᩔᩩᨠ᩠ᨠᩴ ᨠᩁᩥᩔᩣᨾᩥ ᩅᩤ, ᩋᨶᩩᩔᩣᩅᩮᩔᩣᨾᩥ ᩅᩤ, ᨣᨱᨸᩪᩁᨠᩮᩣ ᩅᩤ ᨽᩅᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="846" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩ ᩋᨻ᩠ᨽᩣᨶᩣᩁᩉᩮᩣ ᩉᩮᩣᨲᩥ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᩋᨻ᩠ᨽᩣᨶᩣᩁᩉᩮᩣ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᩋᨻ᩠ᨽᩣᨶᩴ ᩏᩔᩩᨠ᩠ᨠᩴ ᨠᩁᩥᩔᩣᨾᩥ ᩅᩤ, ᩋᨶᩩᩔᩣᩅᩮᩔᩣᨾᩥ ᩅᩤ, ᨣᨱᨸᩪᩁᨠᩮᩣ ᩅᩤ ᨽᩅᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="847" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᩔ ᩈᩴᨥᩮᩣ ᨠᨾ᩠ᨾᩴ ᨠᨲ᩠ᨲᩩᨠᩣᨾᩮᩣ ᩉᩮᩣᨲᩥ ᨲᨩ᩠ᨩᨶᩦᨿᩴ ᩅᩤ, ᨶᩥᨿᩔᩴ ᩅᩤ, ᨸᨻ᩠ᨻᩣᨩᨶᩦᨿᩴ ᩅᩤ, ᨸᨭᩥᩈᩣᩁᨱᩦᨿᩴ ᩅᩤ, ᩏᨠ᩠ᨡᩮᨸᨶᩦᨿᩴ ᩅᩤ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩈᩴᨥᩮᩣ ᨾᩮ ᨠᨾ᩠ᨾᩴ ᨠᨲ᩠ᨲᩩᨠᩣᨾᩮᩣ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨠᩥᨶ᩠ᨲᩥ ᨶᩩ ᨡᩮᩣ ᩈᩴᨥᩮᩣ ᨠᨾ᩠ᨾᩴ ᨶ ᨠᩁᩮᨿ᩠ᨿ, ᩃᩉᩩᨠᩣᨿ ᩅᩤ ᨸᩁᩥᨱᩣᨾᩮᨿ᩠ᨿᩣ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="848" book="vi-maha">
ᨠᨲᩴ ᩅᩤ ᨸᨶᩔ ᩉᩮᩣᨲᩥ ᩈᩴᨥᩮᨶ ᨠᨾ᩠ᨾᩴ ᨲᨩ᩠ᨩᨶᩦᨿᩴ ᩅᩤ ᨶᩥᨿᩔᩴ ᩅᩤ ᨸᨻ᩠ᨻᩣᨩᨶᩦᨿᩴ ᩅᩤ ᨸᨭᩥᩈᩣᩁᨱᩦᨿᩴ ᩅᩤ ᩏᨠ᩠ᨡᩮᨸᨶᩦᨿᩴ ᩅᩤ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩈᩴᨥᩮᩣ ᨾᩮ ᨠᨾ᩠ᨾᩴ ᩋᨠᩣᩈᩥ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨠᩥᨶ᩠ᨲᩥ ᨶᩩ ᨡᩮᩣ ᩈᨾ᩠ᨾᩣ ᩅᨲ᩠ᨲᩮᨿ᩠ᨿ, ᩃᩮᩣᨾᩴ ᨸᩣᨲᩮᨿ᩠ᨿ, ᨶᩮᨲ᩠ᨳᩣᩁᩴ ᩅᨲ᩠ᨲᩮᨿ᩠ᨿ, ᩈᩴᨥᩮᩣ ᨲᩴ ᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨿ᩠ᨿᩣ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

</Division>
<Division number="194" book="vi-maha">

<Paragraph number="849" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᨣᩥᩃᩣᨶᩣ ᩉᩮᩣᨲᩥ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩥᩃᩣᨶᩣ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨣᩥᩃᩣᨶᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᩩᨸᨭ᩠ᨮᩣᨠᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᨽᩮᩈᨩ᩠ᨩᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨸᩩᨧ᩠ᨨᩥᩔᩣᨾᩥ ᩅᩤ, ᩏᨸᨭ᩠ᨮᩉᩥᩔᩣᨾᩥ ᩅᩤ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="850" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩣ ᩋᨶᨽᩥᩁᨲᩥ ᩏᨸ᩠ᨸᨶ᩠ᨶᩣ ᩉᩮᩣᨲᩥ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᨶᨽᩥᩁᨲᩥ ᨾᩮ ᩏᨸ᩠ᨸᨶ᩠ᨶᩣ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᩋᨶᨽᩥᩁᨲᩴ ᩅᩪᨸᨠᩣᩈᩮᩔᩣᨾᩥ ᩅᩤ, ᩅᩪᨸᨠᩣᩈᩣᨸᩮᩔᩣᨾᩥ ᩅᩤ, ᨵᨾ᩠ᨾᨠᨳᩴ ᩅᩤᩔᩣ ᨠᩁᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="851" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩣ ᨠᩩᨠ᩠ᨠᩩᨧ᩠ᨧᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᨠᩩᨠ᩠ᨠᩩᨧ᩠ᨧᩴ ᨾᩮ ᩏᨸ᩠ᨸᨶ᩠ᨶᩴ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨠᩩᨠ᩠ᨠᩩᨧ᩠ᨧᩴ ᩅᩥᨶᩮᩣᨴᩮᩔᩣᨾᩥ ᩅᩤ, ᩅᩥᨶᩮᩣᨴᩤᨸᩮᩔᩣᨾᩥ ᩅᩤ, ᨵᨾ᩠ᨾᨠᨳᩴ ᩅᩤᩔᩣ ᨠᩁᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="852" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩣ ᨴᩥᨭ᩠ᨮᩥᨣᨲᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᨴᩥᨭ᩠ᨮᩥᨣᨲᩴ ᨾᩮ ᩏᨸ᩠ᨸᨶ᩠ᨶᩴ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨴᩥᨭ᩠ᨮᩥᨣᨲᩴ ᩅᩥᩅᩮᨧᩮᩔᩣᨾᩥ ᩅᩤ, ᩅᩥᩅᩮᨧᩣᨸᩮᩔᩣᨾᩥ ᩅᩤ, ᨵᨾ᩠ᨾᨠᨳᩴ ᩅᩤᩔᩣ ᨠᩁᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="853" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᨣᩁᩩᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩣ ᩉᩮᩣᨲᩥ ᨾᩣᨶᨲ᩠ᨲᩣᩁᩉᩣ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩁᩩᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩣ ᨾᩣᨶᨲ᩠ᨲᩣᩁᩉᩣ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨾᩣᨶᨲ᩠ᨲᨴᩤᨶᩴ ᩏᩔᩩᨠ᩠ᨠᩴ ᨠᩁᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="854" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᨾᩪᩃᩣᨿ ᨸᨭᩥᨠᩔᨶᩣᩁᩉᩣ ᩉᩮᩣᨲᩥ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨾᩪᩃᩣᨿ ᨸᨭᩥᨠᩔᨶᩣᩁᩉᩣ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨾᩪᩃᩣᨿ ᨸᨭᩥᨠᩔᨶᩴ ᩏᩔᩩᨠ᩠ᨠᩴ ᨠᩁᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="855" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᩋᨻ᩠ᨽᩣᨶᩣᩁᩉᩣ ᩉᩮᩣᨲᩥ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᩋᨻ᩠ᨽᩣᨶᩣᩁᩉᩣ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᩋᨻ᩠ᨽᩣᨶᩴ ᩏᩔᩩᨠ᩠ᨠᩴ ᨠᩁᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="856" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩣ ᩈᩴᨥᩮᩣ ᨠᨾ᩠ᨾᩴ ᨠᨲ᩠ᨲᩩᨠᩣᨾᩮᩣ ᩉᩮᩣᨲᩥ—  ᨲᨩ᩠ᨩᨶᩦᨿᩴ ᩅᩤ, ᨶᩥᨿᩔᩴ ᩅᩤ, ᨸᨻ᩠ᨻᩣᨩᨶᩦᨿᩴ ᩅᩤ, ᨸᨭᩥᩈᩣᩁᨱᩦᨿᩴ ᩅᩤ, ᩏᨠ᩠ᨡᩮᨸᨶᩦᨿᩴ ᩅᩤ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩈᩴᨥᩮᩣ ᨾᩮ ᨠᨾ᩠ᨾᩴ ᨠᨲ᩠ᨲᩩᨠᩣᨾᩮᩣ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨠᩥᨶ᩠ᨲᩥ ᨶᩩ ᨡᩮᩣ ᩈᩴᨥᩮᩣ ᨠᨾ᩠ᨾᩴ ᨶ ᨠᩁᩮᨿ᩠ᨿ, ᩃᩉᩩᨠᩣᨿ ᩅᩤ ᨸᩁᩥᨱᩣᨾᩮᨿ᩠ᨿᩣ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="857" book="vi-maha">
ᨠᨲᩴ ᩅᩤ ᨸᨶᩔᩣ ᩉᩮᩣᨲᩥ ᩈᩴᨥᩮᨶ ᨠᨾ᩠ᨾᩴ—  ᨲᨩ᩠ᨩᨶᩦᨿᩴ ᩅᩤ, ᨶᩥᨿᩔᩴ ᩅᩤ, ᨸᨻ᩠ᨻᩣᨩᨶᩦᨿᩴ ᩅᩤ, ᨸᨭᩥᩈᩣᩁᨱᩦᨿᩴ ᩅᩤ, ᩏᨠ᩠ᨡᩮᨸᨶᩦᨿᩴ ᩅᩤ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩈᩴᨥᩮᩣ ᨾᩮ ᨠᨾ᩠ᨾᩴ ᩋᨠᩣᩈᩥ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨠᩥᨶ᩠ᨲᩥ ᨶᩩ ᨡᩮᩣ ᩈᨾ᩠ᨾᩣ ᩅᨲ᩠ᨲᩮᨿ᩠ᨿ, ᩃᩮᩣᨾᩴ ᨸᩣᨲᩮᨿ᩠ᨿ, ᨶᩮᨲ᩠ᨳᩣᩁᩴ ᩅᨲ᩠ᨲᩮᨿ᩠ᨿ, ᩈᩴᨥᩮᩣ ᨲᩴ ᨠᨾ᩠ᨾᩴ ᨸᨭᩥᨸ᩠ᨸᩔᨾ᩠ᨽᩮᨿ᩠ᨿᩣ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

</Division>
<Division number="195" book="vi-maha">

<Paragraph number="858" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩈᩥᨠ᩠ᨡᨾᩣᨶᩣ ᨣᩥᩃᩣᨶᩣ ᩉᩮᩣᨲᩥ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩥᩃᩣᨶᩣ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨣᩥᩃᩣᨶᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᩩᨸᨭ᩠ᨮᩣᨠᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᨽᩮᩈᨩ᩠ᨩᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨸᩩᨧ᩠ᨨᩥᩔᩣᨾᩥ ᩅᩤ, ᩏᨸᨭ᩠ᨮᩉᩥᩔᩣᨾᩥ ᩅᩤ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="859" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩈᩥᨠ᩠ᨡᨾᩣᨶᩣᨿ ᩋᨶᨽᩥᩁᨲᩥ ᩏᨸ᩠ᨸᨶ᩠ᨶᩣ ᩉᩮᩣᨲᩥ …ᨸᩮ…  ᩈᩥᨠ᩠ᨡᨾᩣᨶᩣᨿ ᨠᩩᨠ᩠ᨠᩩᨧ᩠ᨧᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ…  ᩈᩥᨠ᩠ᨡᨾᩣᨶᩣᨿ ᨴᩥᨭ᩠ᨮᩥᨣᨲᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ…  ᩈᩥᨠ᩠ᨡᨾᩣᨶᩣᨿ ᩈᩥᨠ᩠ᨡᩣ ᨠᩩᨸᩥᨲᩣ ᩉᩮᩣᨲᩥ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩈᩥᨠ᩠ᨡᩣ ᨾᩮ ᨠᩩᨸᩥᨲᩣ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᩈᩥᨠ᩠ᨡᩣᩈᨾᩣᨴᩤᨶᩴ ᩏᩔᩩᨠ᩠ᨠᩴ ᨠᩁᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="860" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩈᩥᨠ᩠ᨡᨾᩣᨶᩣ ᩏᨸᩈᨾ᩠ᨸᨩ᩠ᨩᩥᨲᩩᨠᩣᨾᩣ ᩉᩮᩣᨲᩥ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᩏᨸᩈᨾ᩠ᨸᨩ᩠ᨩᩥᨲᩩᨠᩣᨾᩣ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᩏᨸᩈᨾ᩠ᨸᨴᩴ ᩏᩔᩩᨠ᩠ᨠᩴ ᨠᩁᩥᩔᩣᨾᩥ ᩅᩤ, ᩋᨶᩩᩔᩣᩅᩮᩔᩣᨾᩥ ᩅᩤ, ᨣᨱᨸᩪᩁᨠᩮᩣ ᩅᩤ ᨽᩅᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

</Division>
<Division number="196" book="vi-maha">

<Paragraph number="861" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩈᩣᨾᨱᩮᩁᩮᩣ ᨣᩥᩃᩣᨶᩮᩣ ᩉᩮᩣᨲᩥ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩥᩃᩣᨶᩮᩣ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨣᩥᩃᩣᨶᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᩩᨸᨭ᩠ᨮᩣᨠᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᨽᩮᩈᨩ᩠ᨩᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨸᩩᨧ᩠ᨨᩥᩔᩣᨾᩥ ᩅᩤ, ᩏᨸᨭ᩠ᨮᩉᩥᩔᩣᨾᩥ ᩅᩤ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="862" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩈᩣᨾᨱᩮᩁᩔ ᩋᨶᨽᩥᩁᨲᩥ ᩏᨸ᩠ᨸᨶ᩠ᨶᩣ ᩉᩮᩣᨲᩥ …ᨸᩮ…  ᩈᩣᨾᨱᩮᩁᩔ ᨠᩩᨠ᩠ᨠᩩᨧ᩠ᨧᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ…  ᩈᩣᨾᨱᩮᩁᩔ ᨴᩥᨭ᩠ᨮᩥᨣᨲᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ…  ᩈᩣᨾᨱᩮᩁᩮᩣ ᩅᩔᩴ ᨸᩩᨧ᩠ᨨᩥᨲᩩᨠᩣᨾᩮᩣ ᩉᩮᩣᨲᩥ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᩅᩔᩴ ᨸᩩᨧ᩠ᨨᩥᨲᩩᨠᩣᨾᩮᩣ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨸᩩᨧ᩠ᨨᩥᩔᩣᨾᩥ ᩅᩤ, ᩋᩣᨧᩥᨠ᩠ᨡᩥᩔᩣᨾᩥ ᩅᩤ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="863" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩈᩣᨾᨱᩮᩁᩮᩣ ᩏᨸᩈᨾ᩠ᨸᨩ᩠ᨩᩥᨲᩩᨠᩣᨾᩮᩣ ᩉᩮᩣᨲᩥ. ᩈᩮᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᩏᨸᩈᨾ᩠ᨸᨩ᩠ᨩᩥᨲᩩᨠᩣᨾᩮᩣ, ᩋᩣᨣᨧ᩠ᨨᨶ᩠ᨲᩩ ᨽᩥᨠ᩠ᨡᩪ, ᩍᨧ᩠ᨨᩣᨾᩥ ᨽᩥᨠ᩠ᨡᩪᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᩏᨸᩈᨾ᩠ᨸᨴᩴ ᩏᩔᩩᨠ᩠ᨠᩴ ᨠᩁᩥᩔᩣᨾᩥ ᩅᩤ, ᩋᨶᩩᩔᩣᩅᩮᩔᩣᨾᩥ ᩅᩤ, ᨣᨱᨸᩪᩁᨠᩮᩣ ᩅᩤ ᨽᩅᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

</Division>
<Division number="197" book="vi-maha">

<Paragraph number="864" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩈᩣᨾᨱᩮᩁᩦ ᨣᩥᩃᩣᨶᩣ ᩉᩮᩣᨲᩥ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩥᩃᩣᨶᩣ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨣᩥᩃᩣᨶᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᩩᨸᨭ᩠ᨮᩣᨠᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᨽᩮᩈᨩ᩠ᨩᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨸᩩᨧ᩠ᨨᩥᩔᩣᨾᩥ ᩅᩤ, ᩏᨸᨭ᩠ᨮᩉᩥᩔᩣᨾᩥ ᩅᩤ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="865" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩈᩣᨾᨱᩮᩁᩥᨿᩣ ᩋᨶᨽᩥᩁᨲᩥ ᩏᨸ᩠ᨸᨶ᩠ᨶᩣ ᩉᩮᩣᨲᩥ …ᨸᩮ…  ᩈᩣᨾᨱᩮᩁᩥᨿᩣ ᨠᩩᨠ᩠ᨠᩩᨧ᩠ᨧᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ…  ᩈᩣᨾᨱᩮᩁᩥᨿᩣ ᨴᩥᨭ᩠ᨮᩥᨣᨲᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ…  ᩈᩣᨾᨱᩮᩁᩦ ᩅᩔᩴ ᨸᩩᨧ᩠ᨨᩥᨲᩩᨠᩣᨾᩣ ᩉᩮᩣᨲᩥ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᩅᩔᩴ ᨸᩩᨧ᩠ᨨᩥᨲᩩᨠᩣᨾᩣ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨸᩩᨧ᩠ᨨᩥᩔᩣᨾᩥ ᩅᩤ, ᩋᩣᨧᩥᨠ᩠ᨡᩥᩔᩣᨾᩥ ᩅᩤ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="866" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᩈᩣᨾᨱᩮᩁᩦ ᩈᩥᨠ᩠ᨡᩴ ᩈᨾᩣᨴᩥᨿᩥᨲᩩᨠᩣᨾᩣ ᩉᩮᩣᨲᩥ. ᩈᩣ ᨧᩮ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᩈᩥᨠ᩠ᨡᩴ ᩈᨾᩣᨴᩥᨿᩥᨲᩩᨠᩣᨾᩣ, ᩋᩣᨣᨧ᩠ᨨᨶ᩠ᨲᩩ ᩋᨿ᩠ᨿᩣ, ᩍᨧ᩠ᨨᩣᨾᩥ ᩋᨿ᩠ᨿᩣᨶᩴ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᩈᩥᨠ᩠ᨡᩣᩈᨾᩣᨴᩤᨶᩴ ᩏᩔᩩᨠ᩠ᨠᩴ ᨠᩁᩥᩔᩣᨾᩦ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ”ᨲᩥ.
</Paragraph>
</Division>