---
title: "3.5 ᩈᨲ᩠ᨲᨶ᩠ᨶᩴᩋᨸ᩠ᨸᩉᩥᨲᩮᨸᩥᩋᨶᩩᨩᩣᨶᨶ"
tableOfContents: false
sidebar:
  order: 8
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="198" book="vi-maha">

<Paragraph number="867" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩣᨲᩣ ᨣᩥᩃᩣᨶᩣ ᩉᩮᩣᨲᩥ. ᩈᩣ ᨸᩩᨲ᩠ᨲᩔ ᩈᨶ᩠ᨲᩥᨠᩮ ᨴᩪᨲᩴ ᨸᩣᩉᩮᩈᩥ—  “ᩋᩉᨬ᩠ᩉᩥ ᨣᩥᩃᩣᨶᩣ, ᩋᩣᨣᨧ᩠ᨨᨲᩩ ᨾᩮ ᨸᩩᨲ᩠ᨲᩮᩣ, ᩍᨧ᩠ᨨᩣᨾᩥ ᨸᩩᨲ᩠ᨲᩔ ᩋᩣᨣᨲᨶ᩺”ᨲᩥ. ᩋᨳ ᨡᩮᩣ ᨲᩔ ᨽᩥᨠ᩠ᨡᩩᨶᩮᩣ ᩑᨲᨴᩉᩮᩣᩈᩥ—  “ᨽᨣᩅᨲᩣ ᨸᨬ᩠ᨬᨲ᩠ᨲᩴ—  ‘ᩈᨲ᩠ᨲᨶ᩠ᨶᩴ ᩈᨲ᩠ᨲᩣᩉᨠᩁᨱᩦᨿᩮᨶ ᨸᩉᩥᨲᩮ ᨣᨶ᩠ᨲᩩᩴ, ᨶ ᨲ᩠ᩅᩮᩅ ᩋᨸ᩠ᨸᩉᩥᨲᩮ; ᨸᨬ᩠ᨧᨶ᩠ᨶᩴ ᩈᨲ᩠ᨲᩣᩉᨠᩁᨱᩦᨿᩮᨶ ᩋᨸ᩠ᨸᩉᩥᨲᩮᨸᩥ ᨣᨶ᩠ᨲᩩᩴ, ᨸᨣᩮᩅ ᨸᩉᩥᨲᩮ’ᨲᩥ. ᩋᨿᨬ᩠ᨧ ᨾᩮ ᨾᩣᨲᩣ ᨣᩥᩃᩣᨶᩣ, ᩈᩣ ᨧ ᩋᨶᩩᨸᩣᩈᩥᨠᩣ, ᨠᨳᩴ ᨶᩩ ᨡᩮᩣ ᨾᨿᩣ ᨸᨭᩥᨸᨩ᩠ᨩᩥᨲᨻ᩠ᨻᨶ᩺”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩈᨲ᩠ᨲᨶ᩠ᨶᩴ ᩈᨲ᩠ᨲᩣᩉᨠᩁᨱᩦᨿᩮᨶ ᩋᨸ᩠ᨸᩉᩥᨲᩮᨸᩥ ᨣᨶ᩠ᨲᩩᩴ, ᨸᨣᩮᩅ ᨸᩉᩥᨲᩮ. ᨽᩥᨠ᩠ᨡᩩᩔ, ᨽᩥᨠ᩠ᨡᩩᨶᩥᨿᩣ, ᩈᩥᨠ᩠ᨡᨾᩣᨶᩣᨿ, ᩈᩣᨾᨱᩮᩁᩔ, ᩈᩣᨾᨱᩮᩁᩥᨿᩣ, ᨾᩣᨲᩩᨿᩣ ᨧ ᨸᩥᨲᩩᩔ ᨧ—  ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩍᨾᩮᩈᩴ ᩈᨲ᩠ᨲᨶ᩠ᨶᩴ ᩈᨲ᩠ᨲᩣᩉᨠᩁᨱᩦᨿᩮᨶ ᩋᨸ᩠ᨸᩉᩥᨲᩮᨸᩥ ᨣᨶ᩠ᨲᩩᩴ, ᨸᨣᩮᩅ ᨸᩉᩥᨲᩮ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="868" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᩔ ᨾᩣᨲᩣ ᨣᩥᩃᩣᨶᩣ ᩉᩮᩣᨲᩥ. ᩈᩣ ᨧᩮ ᨸᩩᨲ᩠ᨲᩔ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩥᩃᩣᨶᩣ, ᩋᩣᨣᨧ᩠ᨨᨲᩩ ᨾᩮ ᨸᩩᨲ᩠ᨲᩮᩣ, ᩍᨧ᩠ᨨᩣᨾᩥ ᨸᩩᨲ᩠ᨲᩔ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨣᩥᩃᩣᨶᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᩩᨸᨭ᩠ᨮᩣᨠᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᨽᩮᩈᨩ᩠ᨩᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨸᩩᨧ᩠ᨨᩥᩔᩣᨾᩥ ᩅᩤ, ᩏᨸᨭ᩠ᨮᩉᩥᩔᩣᨾᩥ ᩅᩤ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>

<Paragraph number="869" book="vi-maha">
ᩍᨵ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᩔ ᨸᩥᨲᩣ ᨣᩥᩃᩣᨶᩮᩣ ᩉᩮᩣᨲᩥ. ᩈᩮᩣ ᨧᩮ ᨸᩩᨲ᩠ᨲᩔ ᩈᨶ᩠ᨲᩥᨠᩮ ᨴᩪᨲᩴ ᨸᩉᩥᨱᩮᨿ᩠ᨿ—  ‘ᩋᩉᨬ᩠ᩉᩥ ᨣᩥᩃᩣᨶᩮᩣ, ᩋᩣᨣᨧ᩠ᨨᨲᩩ ᨾᩮ ᨸᩩᨲ᩠ᨲᩮᩣ, ᩍᨧ᩠ᨨᩣᨾᩥ ᨸᩩᨲ᩠ᨲᩔ ᩋᩣᨣᨲᨶ᩺’ᨲᩥ, ᨣᨶ᩠ᨲᨻ᩠ᨻᩴ, ᨽᩥᨠ᩠ᨡᩅᩮ, ᩈᨲ᩠ᨲᩣᩉᨠᩁᨱᩦᨿᩮᨶ, ᩋᨸ᩠ᨸᩉᩥᨲᩮᨸᩥ, ᨸᨣᩮᩅ ᨸᩉᩥᨲᩮ—  ‘ᨣᩥᩃᩣᨶᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᩩᨸᨭ᩠ᨮᩣᨠᨽᨲ᩠ᨲᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨣᩥᩃᩣᨶᨽᩮᩈᨩ᩠ᨩᩴ ᩅᩤ ᨸᩁᩥᨿᩮᩈᩥᩔᩣᨾᩥ, ᨸᩩᨧ᩠ᨨᩥᩔᩣᨾᩥ ᩅᩤ, ᩏᨸᨭ᩠ᨮᩉᩥᩔᩣᨾᩥ ᩅᩤ’ᨲᩥ. ᩈᨲ᩠ᨲᩣᩉᩴ ᩈᨶ᩠ᨶᩥᩅᨲ᩠ᨲᩮᩣ ᨠᩣᨲᨻ᩠ᨻᩮᩣ.
</Paragraph>
</Division>