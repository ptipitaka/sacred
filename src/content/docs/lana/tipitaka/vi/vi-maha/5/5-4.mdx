---
title: "5.4 ᩒᨾᩩᨠ᩠ᨠᨣᩩᨱᩘᨣᩩᨱᩪᨸᩣᩉᨶᩣᨶᩩᨩᩣᨶᨶ"
tableOfContents: false
sidebar:
  order: 7
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="247" book="vi-maha">

<Paragraph number="1152" book="vi-maha">
ᩋᨳ ᨡᩮᩣ ᨽᨣᩅᩤ ᨸᩩᨻ᩠ᨻᨱ᩠ᩉᩈᨾᨿᩴ ᨶᩥᩅᩤᩈᩮᨲ᩠ᩅᩣ ᨸᨲ᩠ᨲᨧᩦᩅᩁᨾᩣᨴᩤᨿ ᩁᩣᨩᨣᩉᩴ ᨸᩥᨱ᩠ᨯᩣᨿ ᨸᩣᩅᩥᩈᩥ, ᩋᨬ᩠ᨬᨲᩁᩮᨶ ᨽᩥᨠ᩠ᨡᩩᨶᩣ ᨸᨧ᩠ᨨᩣᩈᨾᨱᩮᨶ. ᩋᨳ ᨡᩮᩣ ᩈᩮᩣ ᨽᩥᨠ᩠ᨡᩩ ᨡᨬ᩠ᨩᨾᩣᨶᩮᩣ ᨽᨣᩅᨶ᩠ᨲᩴ ᨸᩥᨭ᩠ᨮᩥᨲᩮᩣ ᨸᩥᨭ᩠ᨮᩥᨲᩮᩣ ᩋᨶᩩᨻᨶ᩠ᨵᩥ. ᩋᨴ᩠ᨴᩈᩣ ᨡᩮᩣ ᩋᨬ᩠ᨬᨲᩁᩮᩣ ᩏᨸᩣᩈᨠᩮᩣ ᨣᩩᨱᩘᨣᩩᨱᩪᨸᩣᩉᨶᩣ ᩋᩣᩁᩮᩣᩉᩥᨲ᩠ᩅᩣ ᨽᨣᩅᨶ᩠ᨲᩴ ᨴᩪᩁᨲᩮᩣᩅ ᩋᩣᨣᨧ᩠ᨨᨶ᩠ᨲᩴ; ᨴᩥᩈ᩠ᩅᩣ ᩏᨸᩣᩉᨶᩣ ᩋᩣᩁᩮᩣᩉᩥᨲ᩠ᩅᩣ ᨿᩮᨶ ᨽᨣᩅᩤ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨽᨣᩅᨶ᩠ᨲᩴ ᩋᨽᩥᩅᩤᨴᩮᨲ᩠ᩅᩣ ᨿᩮᨶ ᩈᩮᩣ ᨽᩥᨠ᩠ᨡᩩ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨲᩴ ᨽᩥᨠ᩠ᨡᩩᩴ ᩋᨽᩥᩅᩤᨴᩮᨲ᩠ᩅᩣ ᩑᨲᨴᩅᩮᩤᨧ—  “ᨠᩥᩔ, ᨽᨶ᩠ᨲᩮ, ᩋᨿ᩠ᨿᩮᩣ ᨡᨬ᩠ᨩᨲᩦ”ᨲᩥ? “ᨸᩣᨴᩤ ᨾᩮ, ᩋᩣᩅᩩᩈᩮᩣ, ᨹᩃᩥᨲᩣ”ᨲᩥ. “ᩉᨶ᩠ᨴ, ᨽᨶ᩠ᨲᩮ, ᩏᨸᩣᩉᨶᩣᨿᩮᩣ”ᨲᩥ. “ᩋᩃᩴ, ᩋᩣᩅᩩᩈᩮᩣ, ᨸᨭᩥᨠ᩠ᨡᩥᨲ᩠ᨲᩣ ᨽᨣᩅᨲᩣ ᨣᩩᨱᩘᨣᩩᨱᩪᨸᩣᩉᨶᩣ”ᨲᩥ. “ᨣᨱ᩠ᩉᩣᩉᩮᨲᩣ, ᨽᩥᨠ᩠ᨡᩩ, ᩏᨸᩣᩉᨶᩣᨿᩮᩣ”ᨲᩥ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩒᨾᩩᨠ᩠ᨠᩴ ᨣᩩᨱᩘᨣᩩᨱᩪᨸᩣᩉᨶᩴ. ᨶ, ᨽᩥᨠ᩠ᨡᩅᩮ, ᨶᩅᩤ ᨣᩩᨱᩘᨣᩩᨱᩪᨸᩣᩉᨶᩣ ᨵᩤᩁᩮᨲᨻ᩠ᨻᩣ. ᨿᩮᩣ ᨵᩤᩁᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>
</Division>