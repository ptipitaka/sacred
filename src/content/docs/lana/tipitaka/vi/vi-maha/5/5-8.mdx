---
title: "5.8 ᩏᨧ᩠ᨧᩣᩈᨿᨶᨾᩉᩣᩈᨿᨶᨸᨭᩥᨠ᩠ᨡᩮᨸ"
tableOfContents: false
sidebar:
  order: 11
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="254" book="vi-maha">

<Paragraph number="1168" book="vi-maha">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩏᨧ᩠ᨧᩣᩈᨿᨶᨾᩉᩣᩈᨿᨶᩣᨶᩥ ᨵᩤᩁᩮᨶ᩠ᨲᩥ, ᩈᩮᨿ᩠ᨿᨳᩥᨴᩴ—  ᩋᩣᩈᨶ᩠ᨴᩥᩴ, ᨸᩃᩖᩘᨠᩴ, ᨣᩮᩤᨶᨠᩴ, ᨧᩥᨲ᩠ᨲᨠᩴ, ᨸᨭᩥᨠᩴ, ᨸᨭᩃᩥᨠᩴ, ᨲᩪᩃᩥᨠᩴ, ᩅᩥᨠᨲᩥᨠᩴ, ᩏᨴ᩠ᨵᩃᩮᩣᨾᩥᩴ, ᩑᨠᨶ᩠ᨲᩃᩮᩣᨾᩥᩴ, ᨠᨭ᩠ᨭᩥᩔᩴ, ᨠᩮᩣᩈᩮᨿ᩠ᨿᩴ, ᨠᩩᨲ᩠ᨲᨠᩴ, ᩉᨲ᩠ᨳᨲ᩠ᨳᩁᩴ, ᩋᩔᨲ᩠ᨳᩁᩴ, ᩁᨳᨲ᩠ᨳᩁᩴ, ᩋᨩᩥᨶᨸᩅᩮᨱᩥᩴ, ᨠᨴᩃᩥᨾᩥᨣᨸᩅᩁᨸᨧ᩠ᨧᨲ᩠ᨳᩁᨱᩴ, ᩈᩮᩫᩣᨲ᩠ᨲᩁᨧ᩠ᨨᨴᩴ, ᩏᨽᨲᩮᩣᩃᩮᩣᩉᩥᨲᨠᩪᨸᨵᩤᨶᨶ᩠ᨲᩥ. ᨾᨶᩩᩔᩣ ᩅᩥᩉᩣᩁᨧᩣᩁᩥᨠᩴ ᩋᩣᩉᩥᨱ᩠ᨯᨶ᩠ᨲᩣ ᨸᩔᩥᨲ᩠ᩅᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᩈᩮᨿ᩠ᨿᨳᩣᨸᩥ ᨣᩥᩉᩦ ᨠᩣᨾᨽᩮᩣᨣᩥᨶᩮᩣ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. “ᨶ, ᨽᩥᨠ᩠ᨡᩅᩮ, ᩏᨧ᩠ᨧᩣᩈᨿᨶᨾᩉᩣᩈᨿᨶᩣᨶᩥ ᨵᩤᩁᩮᨲᨻ᩠ᨻᩣᨶᩥ, ᩈᩮᨿ᩠ᨿᨳᩥᨴᩴ—  ᩋᩣᩈᨶ᩠ᨴᩥ, ᨸᩃᩖᩘᨠᩮᩣ, ᨣᩮᩤᨶᨠᩮᩣ, ᨧᩥᨲ᩠ᨲᨠᩮᩣ, ᨸᨭᩥᨠᩣ, ᨸᨭᩃᩥᨠᩣ, ᨲᩪᩃᩥᨠᩣ, ᩅᩥᨠᨲᩥᨠᩣ, ᩏᨴ᩠ᨵᩃᩮᩣᨾᩥ, ᩑᨠᨶ᩠ᨲᩃᩮᩣᨾᩥ, ᨠᨭ᩠ᨭᩥᩔᩴ, ᨠᩮᩣᩈᩮᨿ᩠ᨿᩴ, ᨠᩩᨲ᩠ᨲᨠᩴ, ᩉᨲ᩠ᨳᨲ᩠ᨳᩁᩴ, ᩋᩔᨲ᩠ᨳᩁᩴ, ᩁᨳᨲ᩠ᨳᩁᩴ, ᩋᨩᩥᨶᨸᩅᩮᨱᩥ, ᨠᨴᩃᩥᨾᩥᨣᨸᩅᩁᨸᨧ᩠ᨧᨲ᩠ᨳᩁᨱᩴ, ᩈᩮᩫᩣᨲ᩠ᨲᩁᨧ᩠ᨨᨴᩴ, ᩏᨽᨲᩮᩣᩃᩮᩣᩉᩥᨲᨠᩪᨸᨵᩤᨶᩴ. ᨿᩮᩣ ᨵᩤᩁᩮᨿ᩠ᨿ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔᩣ”ᨲᩥ.
</Paragraph>
</Division>