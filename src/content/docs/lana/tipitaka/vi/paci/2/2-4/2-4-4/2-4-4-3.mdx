---
title: "2.4.4.3 ᩋᨹᩣᩈᩩᨠᩁᨱᩈᩥᨠ᩠ᨡᩣᨸᨴ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="941" book="paci">

<Paragraph number="2901" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨻᩉᩩᩔᩩᨲᩣ ᩉᩮᩣᨲᩥ ᨽᩣᨱᩥᨠᩣ ᩅᩥᩈᩣᩁᨴᩤ ᨸᨭ᩠ᨭᩣ ᨵᨾ᩠ᨾᩥᩴ ᨠᨳᩴ ᨠᩣᨲᩩᩴ. ᨽᨴ᩠ᨴᩤᨸᩥ ᨠᩣᨸᩥᩃᩣᨶᩦ ᨻᩉᩩᩔᩩᨲᩣ ᩉᩮᩣᨲᩥ ᨽᩣᨱᩥᨠᩣ ᩅᩥᩈᩣᩁᨴᩤ ᨸᨭ᩠ᨭᩣ ᨵᨾ᩠ᨾᩥᩴ ᨠᨳᩴ ᨠᩣᨲᩩᩴ ᩏᩊᩣᩁᩈᨾ᩠ᨽᩣᩅᩥᨲᩣ. ᨾᨶᩩᩔᩣ—  “ᩋᨿ᩠ᨿᩣ ᨽᨴ᩠ᨴᩤ ᨠᩣᨸᩥᩃᩣᨶᩦ ᨻᩉᩩᩔᩩᨲᩣ ᨽᩣᨱᩥᨠᩣ ᩅᩥᩈᩣᩁᨴᩤ ᨸᨭ᩠ᨭᩣ ᨵᨾ᩠ᨾᩥᩴ ᨠᨳᩴ ᨠᩣᨲᩩᩴ ᩏᩊᩣᩁᩈᨾ᩠ᨽᩣᩅᩥᨲᩣ”ᨲᩥ ᨽᨴ᩠ᨴᩴ ᨠᩣᨸᩥᩃᩣᨶᩥᩴ ᨸᨮᨾᩴ ᨸᨿᩥᩁᩩᨸᩣᩈᩥᨲ᩠ᩅᩣ, ᨸᨧ᩠ᨨᩣ ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᨸᨿᩥᩁᩩᨸᩣᩈᨶ᩠ᨲᩥ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩍᩔᩣᨸᨠᨲᩣ—  “ᩍᨾᩣ ᨠᩥᩁ ᩋᨸ᩠ᨸᩥᨧ᩠ᨨᩣ ᩈᨶ᩠ᨲᩩᨭ᩠ᨮᩣ ᨸᩅᩥᩅᩥᨲ᩠ᨲᩣ ᩋᩈᩴᩈᨭ᩠ᨮᩣ ᨿᩣ ᩍᨾᩣ ᩈᨬ᩠ᨬᨲ᩠ᨲᩥᨻᩉᩩᩃᩣ ᩅᩥᨬ᩠ᨬᨲ᩠ᨲᩥᨻᩉᩩᩃᩣ ᩅᩥᩉᩁᨶ᩠ᨲᩦ”ᨲᩥ ᨽᨴ᩠ᨴᩤᨿ ᨠᩣᨸᩥᩃᩣᨶᩥᨿᩣ ᨸᩩᩁᨲᩮᩣ ᨧᩘᨠᨾᨲᩥᨸᩥ ᨲᩥᨭ᩠ᨮᨲᩥᨸᩥ ᨶᩥᩈᩦᨴᨲᩥᨸᩥ ᩈᩮᨿ᩠ᨿᨾ᩠ᨸᩥ ᨠᨸ᩠ᨸᩮᨲᩥ ᩏᨴ᩠ᨴᩥᩈᨲᩥᨸᩥ ᩏᨴ᩠ᨴᩥᩈᩣᨸᩮᨲᩥᨸᩥ ᩈᨩ᩠ᨫᩣᨿᨾ᩠ᨸᩥ ᨠᩁᩮᩣᨲᩥ.
</Paragraph>

<Paragraph number="2902" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᩋᨿ᩠ᨿᩣᨿ ᨽᨴ᩠ᨴᩤᨿ ᨠᩣᨸᩥᩃᩣᨶᩥᨿᩣ ᩈᨬ᩠ᨧᩥᨧ᩠ᨧ ᩋᨹᩣᩈᩩᩴ ᨠᩁᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨽᨴ᩠ᨴᩤᨿ ᨠᩣᨸᩥᩃᩣᨶᩥᨿᩣ ᩈᨬ᩠ᨧᩥᨧ᩠ᨧ ᩋᨹᩣᩈᩩᩴ ᨠᩁᩮᩣᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨽᨴ᩠ᨴᩤᨿ ᨠᩣᨸᩥᩃᩣᨶᩥᨿᩣ ᩈᨬ᩠ᨧᩥᨧ᩠ᨧ ᩋᨹᩣᩈᩩᩴ ᨠᩁᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="942" book="paci">

<Paragraph number="2903" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩥᨿᩣ ᩈᨬ᩠ᨧᩥᨧ᩠ᨧ ᩋᨹᩣᩈᩩᩴ ᨠᩁᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*33*:<Emphasis>88</Emphasis>)
</Paragraph>

</Division>
<Division number="943" book="paci">

<Paragraph number="2904" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2905" book="paci">
<Emphasis>ᨽᩥᨠ᩠ᨡᩩᨶᩥᨿᩣ</Emphasis>ᨲᩥ ᩋᨬ᩠ᨬᩣᨿ ᨽᩥᨠ᩠ᨡᩩᨶᩥᨿᩣ.
</Paragraph>

<Paragraph number="2906" book="paci">
<Emphasis>ᩈᨬ᩠ᨧᩥᨧ᩠ᨧᩣ</Emphasis>ᨲᩥ ᨩᩣᨶᨶ᩠ᨲᩦ ᩈᨬ᩠ᨩᩣᨶᨶ᩠ᨲᩦ ᨧᩮᨧ᩠ᨧ ᩋᨽᩥᩅᩥᨲᩁᩥᨲ᩠ᩅᩣ ᩅᩦᨲᩥᨠ᩠ᨠᨾᩮᩣ.
</Paragraph>

<Paragraph number="2907" book="paci">
<Emphasis>ᩋᨹᩣᩈᩩᩴ ᨠᩁᩮᨿ᩠ᨿᩣ</Emphasis>ᨲᩥ—  “ᩍᨾᩥᨶᩣ ᩍᨾᩥᩔᩣ ᩋᨹᩣᩈᩩ ᨽᩅᩥᩔᨲᩦ”ᨲᩥ ᩋᨶᩣᨸᩩᨧ᩠ᨨᩣ ᨸᩩᩁᨲᩮᩣ ᨧᩘᨠᨾᨲᩥ ᩅᩤ ᨲᩥᨭ᩠ᨮᨲᩥ ᩅᩤ ᨶᩥᩈᩦᨴᨲᩥ ᩅᩤ ᩈᩮᨿ᩠ᨿᩴ ᩅᩤ ᨠᨸ᩠ᨸᩮᨲᩥ ᩏᨴ᩠ᨴᩥᩈᨲᩥ ᩅᩤ ᩏᨴ᩠ᨴᩥᩈᩣᨸᩮᨲᩥ ᩅᩤ ᩈᨩ᩠ᨫᩣᨿᩴ ᩅᩤ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="944" book="paci">

<Paragraph number="2908" book="paci">
ᩏᨸᩈᨾ᩠ᨸᨶ᩠ᨶᩣᨿ ᩏᨸᩈᨾ᩠ᨸᨶ᩠ᨶᩈᨬ᩠ᨬᩣ ᩈᨬ᩠ᨧᩥᨧ᩠ᨧ ᩋᨹᩣᩈᩩᩴ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨸᩈᨾ᩠ᨸᨶ᩠ᨶᩣᨿ ᩅᩮᨾᨲᩥᨠᩣ ᩈᨬ᩠ᨧᩥᨧ᩠ᨧ ᩋᨹᩣᩈᩩᩴ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨸᩈᨾ᩠ᨸᨶ᩠ᨶᩣᨿ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩣ ᩈᨬ᩠ᨧᩥᨧ᩠ᨧ ᩋᨹᩣᩈᩩᩴ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="2909" book="paci">
ᩋᨶᩩᨸᩈᨾ᩠ᨸᨶ᩠ᨶᩣᨿ ᩈᨬ᩠ᨧᩥᨧ᩠ᨧ ᩋᨹᩣᩈᩩᩴ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩣᨿ ᩏᨸᩈᨾ᩠ᨸᨶ᩠ᨶᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩣᨿ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩣᨿ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="945" book="paci">

<Paragraph number="2910" book="paci">
ᩋᨶᩣᨸᨲ᩠ᨲᩥ—  ᨶ ᩋᨹᩣᩈᩩᩴ ᨠᨲ᩠ᨲᩩᨠᩣᨾᩣ ᩋᩣᨸᩩᨧ᩠ᨨᩣ ᨸᩩᩁᨲᩮᩣ ᨧᩘᨠᨾᨲᩥ ᩅᩤ ᨲᩥᨭ᩠ᨮᨲᩥ ᩅᩤ ᨶᩥᩈᩦᨴᨲᩥ ᩅᩤ ᩈᩮᨿ᩠ᨿᩴ ᩅᩤ ᨠᨸ᩠ᨸᩮᨲᩥ ᩏᨴ᩠ᨴᩥᩈᨲᩥ ᩅᩤ ᩏᨴ᩠ᨴᩥᩈᩣᨸᩮᨲᩥ ᩅᩤ ᩈᨩ᩠ᨫᩣᨿᩴ ᩅᩤ ᨠᩁᩮᩣᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2911" type="center" book="paci">
ᨲᨲᩥᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>