---
title: "2.3.1.5 ᩋᨬ᩠ᨬᨧᩮᨲᩣᨸᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="753" book="paci">

<Paragraph number="2473" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨣᩥᩃᩣᨶᩣ ᩉᩮᩣᨲᩥ. ᩋᨳ ᨡᩮᩣ ᩋᨬ᩠ᨬᨲᩁᩮᩣ ᩏᨸᩣᩈᨠᩮᩣ ᨿᩮᨶ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩑᨲᨴᩅᩮᩤᨧ—  “ᨠᨧ᩠ᨧᩥ, ᩋᨿ᩠ᨿᩮ, ᨡᨾᨶᩦᨿᩴ ᨠᨧ᩠ᨧᩥ ᨿᩣᨸᨶᩦᨿᨶ᩺”ᨲᩥ? “ᨶ ᨾᩮ, ᩋᩣᩅᩩᩈᩮᩣ, ᨡᨾᨶᩦᨿᩴ, ᨶ ᨿᩣᨸᨶᩦᨿᨶ᩺”ᨲᩥ. “ᩋᨾᩩᨠᩔ, ᩋᨿ᩠ᨿᩮ, ᩋᩣᨸᨱᩥᨠᩔ ᨥᩁᩮ ᨠᩉᩣᨸᨱᩴ ᨶᩥᨠ᩠ᨡᩥᨸᩥᩔᩣᨾᩥ, ᨲᨲᩮᩣ ᨿᩴ ᩍᨧ᩠ᨨᩮᨿ᩠ᨿᩣᩈᩥ ᨲᩴ ᩋᩣᩉᩁᩣᨸᩮᨿ᩠ᨿᩣᩈᩦ”ᨲᩥ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩋᨬ᩠ᨬᨲᩁᩴ ᩈᩥᨠ᩠ᨡᨾᩣᨶᩴ ᩋᩣᨱᩣᨸᩮᩈᩥ—  “ᨣᨧ᩠ᨨ, ᩈᩥᨠ᩠ᨡᨾᩣᨶᩮ, ᩋᨾᩩᨠᩔ ᩋᩣᨸᨱᩥᨠᩔ ᨥᩁᩣ ᨠᩉᩣᨸᨱᩔ ᨲᩮᩃᩴ ᩋᩣᩉᩁᩣ”ᨲᩥ. ᩋᨳ ᨡᩮᩣ ᩈᩣ ᩈᩥᨠ᩠ᨡᨾᩣᨶᩣ ᨲᩔ ᩋᩣᨸᨱᩥᨠᩔ ᨥᩁᩣ ᨠᩉᩣᨸᨱᩔ ᨲᩮᩃᩴ ᩋᩣᩉᩁᩥᨲ᩠ᩅᩣ ᨳᩩᩃᩖᨶᨶ᩠ᨴᩣᨿ ᨽᩥᨠ᩠ᨡᩩᨶᩥᨿᩣ ᩋᨴᩤᩈᩥ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩑᩅᨾᩣᩉ—  “ᨶ ᨾᩮ, ᩈᩥᨠ᩠ᨡᨾᩣᨶᩮ, ᨲᩮᩃᩮᨶ ᩋᨲ᩠ᨳᩮᩣ, ᩈᨸ᩠ᨸᩥᨶᩣ ᨾᩮ ᩋᨲ᩠ᨳᩮᩣ”ᨲᩥ. ᩋᨳ ᨡᩮᩣ ᩈᩣ ᩈᩥᨠ᩠ᨡᨾᩣᨶᩣ ᨿᩮᨶ ᩈᩮᩣ ᩋᩣᨸᨱᩥᨠᩮᩣ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨲᩴ ᩋᩣᨸᨱᩥᨠᩴ ᩑᨲᨴᩅᩮᩤᨧ—  “ᨶ ᨠᩥᩁ, ᩋᩣᩅᩩᩈᩮᩣ, ᩋᨿ᩠ᨿᩣᨿ ᨲᩮᩃᩮᨶ ᩋᨲ᩠ᨳᩮᩣ, ᩈᨸ᩠ᨸᩥᨶᩣ ᩋᨲ᩠ᨳᩮᩣ, ᩉᨶ᩠ᨴ ᨲᩮ ᨲᩮᩃᩴ, ᩈᨸ᩠ᨸᩥᩴ ᨾᩮ ᨴᩮᩉᩦ”ᨲᩥ. “ᩈᨧᩮ ᨾᨿᩴ, ᩋᨿ᩠ᨿᩮ, ᩅᩥᨠ᩠ᨠᩦᨲᩴ ᨽᨱ᩠ᨯᩴ ᨸᩩᨶ ᩋᩣᨴᩥᨿᩥᩔᩣᨾ, ᨠᨴᩤ ᩋᨾ᩠ᩉᩣᨠᩴ ᨽᨱ᩠ᨯᩴ ᩅᩥᨠ᩠ᨠᩣᨿᩥᩔᨲᩥ. ᨲᩮᩃᩔ ᨠᨿᩮᨶ ᨲᩮᩃᩴ ᩉᨭᩴ, ᩈᨸ᩠ᨸᩥᩔ ᨠᨿᩴ ᩋᩣᩉᩁ, ᩈᨸ᩠ᨸᩥᩴ ᩉᩁᩥᩔᩈᩦ”ᨲᩥ. ᩋᨳ ᨡᩮᩣ ᩈᩣ ᩈᩥᨠ᩠ᨡᨾᩣᨶᩣ ᩁᩮᩣᨴᨶ᩠ᨲᩦ ᩋᨭ᩠ᨮᩣᩈᩥ. ᨽᩥᨠ᩠ᨡᩩᨶᩥᨿᩮᩣ ᨲᩴ ᩈᩥᨠ᩠ᨡᨾᩣᨶᩴ ᩑᨲᨴᩅᩮᩤᨧᩩᩴ—  “ᨠᩥᩔ ᨲ᩠ᩅᩴ, ᩈᩥᨠ᩠ᨡᨾᩣᨶᩮ, ᩁᩮᩣᨴᩈᩦ”ᨲᩥ?
</Paragraph>

<Paragraph number="2474" book="paci">
ᩋᨳ ᨡᩮᩣ ᩈᩣ ᩈᩥᨠ᩠ᨡᨾᩣᨶᩣ ᨽᩥᨠ᩠ᨡᩩᨶᩦᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᩋᨬ᩠ᨬᩴ ᨧᩮᨲᩣᨸᩮᨲ᩠ᩅᩣ ᩋᨬ᩠ᨬᩴ ᨧᩮᨲᩣᨸᩮᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩋᨬ᩠ᨬᩴ ᨧᩮᨲᩣᨸᩮᨲ᩠ᩅᩣ ᩋᨬ᩠ᨬᩴ ᨧᩮᨲᩣᨸᩮᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩋᨬ᩠ᨬᩴ ᨧᩮᨲᩣᨸᩮᨲ᩠ᩅᩣ ᩋᨬ᩠ᨬᩴ ᨧᩮᨲᩣᨸᩮᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="754" book="paci">

<Paragraph number="2475" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩋᨬ᩠ᨬᩴ ᨧᩮᨲᩣᨸᩮᨲ᩠ᩅᩣ ᩋᨬ᩠ᨬᩴ ᨧᩮᨲᩣᨸᩮᨿ᩠ᨿ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*5*:<Emphasis>30</Emphasis>)
</Paragraph>

</Division>
<Division number="755" book="paci">

<Paragraph number="2476" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2477" book="paci">
<Emphasis>ᩋᨬ᩠ᨬᩴ ᨧᩮᨲᩣᨸᩮᨲ᩠ᩅᩣ</Emphasis>ᨲᩥ ᨿᩴ ᨠᩥᨬ᩠ᨧᩥ ᨧᩮᨲᩣᨸᩮᨲ᩠ᩅᩣ.
</Paragraph>

<Paragraph number="2478" book="paci">
<Emphasis>ᩋᨬ᩠ᨬᩴ ᨧᩮᨲᩣᨸᩮᨿ᩠ᨿᩣ</Emphasis>ᨲᩥ ᨲᩴ ᨮᨸᩮᨲ᩠ᩅᩣ ᩋᨬ᩠ᨬᩴ ᨧᩮᨲᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ. ᨸᨭᩥᩃᩣᨽᩮᨶ ᨶᩥᩔᨣ᩠ᨣᩥᨿᩴ ᩉᩮᩣᨲᩥ. ᨶᩥᩔᨩ᩠ᨩᩥᨲᨻ᩠ᨻᩴ ᩈᩴᨥᩔ ᩅᩤ ᨣᨱᩔ ᩅᩤ ᩑᨠᨽᩥᨠ᩠ᨡᩩᨶᩥᨿᩣ ᩅᩤ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨶᩥᩔᨩ᩠ᨩᩥᨲᨻ᩠ᨻᩴ …ᨸᩮ…  “ᩍᨴᩴ ᨾᩮ, ᩋᨿ᩠ᨿᩮ, ᩋᨬ᩠ᨬᩴ ᨧᩮᨲᩣᨸᩮᨲ᩠ᩅᩣ ᩋᨬ᩠ᨬᩴ ᨧᩮᨲᩣᨸᩥᨲᩴ ᨶᩥᩔᨣ᩠ᨣᩥᨿᩴ, ᩍᨾᩣᩉᩴ ᩈᩴᨥᩔ ᨶᩥᩔᨩ᩠ᨩᩣᨾᩦ”ᨲᩥ …ᨸᩮ…  ᨴᨴᩮᨿ᩠ᨿᩣᨲᩥ …ᨸᩮ…  ᨴᨴᩮᨿ᩠ᨿᩩᨶ᩠ᨲᩥ …ᨸᩮ…  ᩋᨿ᩠ᨿᩣᨿ ᨴᨾ᩠ᨾᩦᨲᩥ.
</Paragraph>

</Division>
<Division number="756" book="paci">

<Paragraph number="2479" book="paci">
ᩋᨬ᩠ᨬᩮ ᩋᨬ᩠ᨬᩈᨬ᩠ᨬᩣ ᩋᨬ᩠ᨬᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨬ᩠ᨬᩮ ᩅᩮᨾᨲᩥᨠᩣ ᩋᨬ᩠ᨬᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨬ᩠ᨬᩮ ᩋᨶᨬ᩠ᨬᩈᨬ᩠ᨬᩣ ᩋᨬ᩠ᨬᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2480" book="paci">
ᩋᨶᨬ᩠ᨬᩮ ᩋᨬ᩠ᨬᩈᨬ᩠ᨬᩣ ᩋᨶᨬ᩠ᨬᩴ ᨧᩮᨲᩣᨸᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᨬ᩠ᨬᩮ ᩅᩮᨾᨲᩥᨠᩣ ᩋᨶᨬ᩠ᨬᩴ ᨧᩮᨲᩣᨸᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᨬ᩠ᨬᩮ ᩋᨶᨬ᩠ᨬᩈᨬ᩠ᨬᩣ ᩋᨶᩣᨸᨲ᩠ᨲᩥ.
</Paragraph>

</Division>
<Division number="757" book="paci">

<Paragraph number="2481" book="paci">
ᩋᨶᩣᨸᨲ᩠ᨲᩥ—  ᨲᨬ᩠ᨬᩮᩅ ᨧᩮᨲᩣᨸᩮᨲᩥ, ᩋᨬ᩠ᨬᨬ᩠ᨧ ᨧᩮᨲᩣᨸᩮᨲᩥ, ᩋᩣᨶᩥᩈᩴᩈᩴ ᨴᩔᩮᨲ᩠ᩅᩣ ᨧᩮᨲᩣᨸᩮᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2482" type="center" book="paci">
ᨸᨬ᩠ᨧᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>