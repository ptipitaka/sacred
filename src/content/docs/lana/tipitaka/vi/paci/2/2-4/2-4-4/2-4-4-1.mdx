---
title: "2.4.4.1 ᩑᨠᨾᨬ᩠ᨧᨲᩩᩅᨭ᩠ᨭᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="932" book="paci">

<Paragraph number="2885" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᨿᩮᩣ ᨴ᩠ᩅᩮ ᩑᨠᨾᨬ᩠ᨧᩮ ᨲᩩᩅᨭ᩠ᨭᩮᨶ᩠ᨲᩥ. ᨾᨶᩩᩔᩣ ᩅᩥᩉᩣᩁᨧᩣᩁᩥᨠᩴ ᩋᩣᩉᩥᨱ᩠ᨯᨶ᩠ᨲᩣ ᨸᩔᩥᨲ᩠ᩅᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨴ᩠ᩅᩮ ᩑᨠᨾᨬ᩠ᨧᩮ ᨲᩩᩅᨭ᩠ᨭᩮᩔᨶ᩠ᨲᩥ, ᩈᩮᨿ᩠ᨿᨳᩣᨸᩥ ᨣᩥᩉᩥᨶᩥᨿᩮᩣ ᨠᩣᨾᨽᩮᩣᨣᩥᨶᩥᨿᩮᩣ”ᨲᩥ.
</Paragraph>

<Paragraph number="2886" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩩᨶᩥᨿᩮᩣ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨴ᩠ᩅᩮ ᩑᨠᨾᨬ᩠ᨧᩮ ᨲᩩᩅᨭ᩠ᨭᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨴ᩠ᩅᩮ ᩑᨠᨾᨬ᩠ᨧᩮ ᨲᩩᩅᨭ᩠ᨭᩮᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨴ᩠ᩅᩮ ᩑᨠᨾᨬ᩠ᨧᩮ ᨲᩩᩅᨭ᩠ᨭᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="933" book="paci">

<Paragraph number="2887" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩥᨿᩮᩣ ᨴ᩠ᩅᩮ ᩑᨠᨾᨬ᩠ᨧᩮ ᨲᩩᩅᨭ᩠ᨭᩮᨿ᩠ᨿᩩᩴ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*31*:<Emphasis>86</Emphasis>)
</Paragraph>

</Division>
<Division number="934" book="paci">

<Paragraph number="2888" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩥᨿᩮᩣ</Emphasis>ᨲᩥ ᩏᨸᩈᨾ᩠ᨸᨶ᩠ᨶᩣᨿᩮᩣ ᩅᩩᨧ᩠ᨧᨶ᩠ᨲᩥ.
</Paragraph>

<Paragraph number="2889" book="paci">
<Emphasis>ᨴ᩠ᩅᩮ ᩑᨠᨾᨬ᩠ᨧᩮ ᨲᩩᩅᨭ᩠ᨭᩮᨿ᩠ᨿᩩᨶ᩺</Emphasis>ᨲᩥ ᩑᨠᩣᨿ ᨶᩥᨸᨶ᩠ᨶᩣᨿ ᩋᨸᩁᩣ ᨶᩥᨸᨩ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨽᩮᩣ ᩅᩤ ᨶᩥᨸᨩ᩠ᨩᨶ᩠ᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨭ᩠ᨮᩉᩥᨲ᩠ᩅᩣ ᨸᩩᨶᨸ᩠ᨸᩩᨶᩴ ᨶᩥᨸᨩ᩠ᨩᨶ᩠ᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="935" book="paci">

<Paragraph number="2890" book="paci">
ᩋᨶᩣᨸᨲ᩠ᨲᩥ—  ᩑᨠᩣᨿ ᨶᩥᨸᨶ᩠ᨶᩣᨿ ᩋᨸᩁᩣ ᨶᩥᩈᩦᨴᨲᩥ, ᩏᨽᩮᩣ ᩅᩤ ᨶᩥᩈᩦᨴᨶ᩠ᨲᩥ, ᩏᨾ᩠ᨾᨲ᩠ᨲᩥᨠᩣᨶᩴ, ᩋᩣᨴᩥᨠᨾ᩠ᨾᩥᨠᩣᨶᨶ᩠ᨲᩥ.

</Paragraph>
</Division>

<Paragraph number="2891" type="center" book="paci">
ᨸᨮᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>