---
title: "2.4.2.3 ᩋᨩ᩠ᨫᩮᩣᨠᩣᩈᩈᩃᩖᨸᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="846" book="paci">

<Paragraph number="2695" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᨴ᩠ᨴᩤᨿ ᨠᩣᨸᩥᩃᩣᨶᩥᨿᩣ ᩋᨶ᩠ᨲᩮᩅᩤᩈᩥᨶᩥᨿᩣ ᨽᩥᨠ᩠ᨡᩩᨶᩥᨿᩣ ᨬᩣᨲᨠᩮᩣ ᨸᩩᩁᩥᩈᩮᩣ ᨣᩤᨾᨠᩣ ᩈᩣᩅᨲ᩠ᨳᩥᩴ ᩋᨣᨾᩣᩈᩥ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ. ᩋᨳ ᨡᩮᩣ ᩈᩣ ᨽᩥᨠ᩠ᨡᩩᨶᩦ—  “ᨽᨣᩅᨲᩣ ᨸᨭᩥᨠ᩠ᨡᩥᨲ᩠ᨲᩴ ᨸᨭᩥᨧ᩠ᨨᨶ᩠ᨶᩮ ᩒᨠᩣᩈᩮ ᨸᩩᩁᩥᩈᩮᨶ ᩈᨴ᩠ᨵᩥᩴ ᩑᨠᩮᨶᩮᨠᩣ ᩈᨶ᩠ᨲᩥᨭ᩠ᨮᩥᨲᩩᩴ ᩈᩃᩖᨸᩥᨲᩩᨶ᩺”ᨲᩥ ᨲᩮᨶᩮᩅ ᨸᩩᩁᩥᩈᩮᨶ ᩈᨴ᩠ᨵᩥᩴ ᩋᨩ᩠ᨫᩮᩣᨠᩣᩈᩮ ᩑᨠᩮᨶᩮᨠᩣ ᩈᨶ᩠ᨲᩥᨭ᩠ᨮᨲᩥᨸᩥ ᩈᩃᩖᨸᨲᩥᨸᩥ.
</Paragraph>

<Paragraph number="2696" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩦ ᩋᨩ᩠ᨫᩮᩣᨠᩣᩈᩮ ᨸᩩᩁᩥᩈᩮᨶ ᩈᨴ᩠ᨵᩥᩴ ᩑᨠᩮᨶᩮᨠᩣ ᩈᨶ᩠ᨲᩥᨭ᩠ᨮᩥᩔᨲᩥᨸᩥ ᩈᩃᩖᨸᩥᩔᨲᩥᨸᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᩋᨩ᩠ᨫᩮᩣᨠᩣᩈᩮ ᨸᩩᩁᩥᩈᩮᨶ ᩈᨴ᩠ᨵᩥᩴ ᩑᨠᩮᨶᩮᨠᩣ ᩈᨶ᩠ᨲᩥᨭ᩠ᨮᨲᩥᨸᩥ ᩈᩃᩖᨸᨲᩥᨸᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᩋᨩ᩠ᨫᩮᩣᨠᩣᩈᩮ ᨸᩩᩁᩥᩈᩮᨶ ᩈᨴ᩠ᨵᩥᩴ ᩑᨠᩮᨶᩮᨠᩣ ᩈᨶ᩠ᨲᩥᨭ᩠ᨮᩥᩔᨲᩥᨸᩥ ᩈᩃᩖᨸᩥᩔᨲᩥᨸᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="847" book="paci">

<Paragraph number="2697" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩋᨩ᩠ᨫᩮᩣᨠᩣᩈᩮ ᨸᩩᩁᩥᩈᩮᨶ ᩈᨴ᩠ᨵᩥᩴ ᩑᨠᩮᨶᩮᨠᩣ ᩈᨶ᩠ᨲᩥᨭ᩠ᨮᩮᨿ᩠ᨿ ᩅᩤ ᩈᩃᩖᨸᩮᨿ᩠ᨿ ᩅᩤ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*13*:<Emphasis>68</Emphasis>)
</Paragraph>

</Division>
<Division number="848" book="paci">

<Paragraph number="2698" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2699" book="paci">
<Emphasis>ᩋᨩ᩠ᨫᩮᩣᨠᩣᩈᩮᩣ</Emphasis> ᨶᩣᨾ ᩋᨸ᩠ᨸᨭᩥᨧ᩠ᨨᨶ᩠ᨶᩮᩣ ᩉᩮᩣᨲᩥ ᨠᩩᨭ᩠ᨭᩮᨶ ᩅᩤ ᨠᩅᩤᨭᩮᨶ ᩅᩤ ᨠᩥᩃᨬ᩠ᨩᩮᨶ ᩅᩤ ᩈᩣᨱᩥᨸᩣᨠᩣᩁᩮᨶ ᩅᩤ ᩁᩩᨠ᩠ᨡᩮᨶ ᩅᩤ ᨳᨾ᩠ᨽᩮᨶ ᩅᩤ ᨠᩮᩣᨲ᩠ᨳᩊᩥᨿᩣ ᩅᩤ, ᨿᩮᨶ ᨠᩮᨶᨧᩥ ᩋᨸ᩠ᨸᨭᩥᨧ᩠ᨨᨶ᩠ᨶᩮᩣ ᩉᩮᩣᨲᩥ.
</Paragraph>

<Paragraph number="2700" book="paci">
<Emphasis>ᨸᩩᩁᩥᩈᩮᩣ</Emphasis> ᨶᩣᨾ ᨾᨶᩩᩔᨸᩩᩁᩥᩈᩮᩣ, ᨶ ᨿᨠ᩠ᨡᩮᩣ ᨶ ᨸᩮᨲᩮᩣ ᨶ ᨲᩥᩁᨧ᩠ᨨᩣᨶᨣᨲᩮᩣ, ᩅᩥᨬ᩠ᨬᩪ ᨸᨭᩥᨻᩃᩮᩣ ᩈᨶ᩠ᨲᩥᨭ᩠ᨮᩥᨲᩩᩴ ᩈᩃᩖᨸᩥᨲᩩᩴ.
</Paragraph>

<Paragraph number="2701" book="paci">
<Emphasis>ᩈᨴ᩠ᨵᩥᨶ᩺</Emphasis>ᨲᩥ ᩑᨠᨲᩮᩣ. <Emphasis>ᩑᨠᩮᨶᩮᨠᩣ</Emphasis>ᨲᩥ ᨸᩩᩁᩥᩈᩮᩣ ᨧᩮᩅ ᩉᩮᩣᨲᩥ ᨽᩥᨠ᩠ᨡᩩᨶᩦ ᨧ.
</Paragraph>

<Paragraph number="2702" book="paci">
<Emphasis>ᩈᨶ᩠ᨲᩥᨭ᩠ᨮᩮᨿ᩠ᨿ ᩅᩤ</Emphasis>ᨲᩥ ᨸᩩᩁᩥᩈᩔ ᩉᨲ᩠ᨳᨸᩣᩈᩮ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="2703" book="paci">
<Emphasis>ᩈᩃᩖᨸᩮᨿ᩠ᨿ ᩅᩤ</Emphasis>ᨲᩥ ᨸᩩᩁᩥᩈᩔ ᩉᨲ᩠ᨳᨸᩣᩈᩮ ᨮᩥᨲᩣ ᩈᩃᩖᨸᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="2704" book="paci">
ᩉᨲ᩠ᨳᨸᩣᩈᩴ ᩅᩥᨩᩉᩥᨲ᩠ᩅᩣ ᩈᨶ᩠ᨲᩥᨭ᩠ᨮᨲᩥ ᩅᩤ ᩈᩃᩖᨸᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨿᨠ᩠ᨡᩮᨶ ᩅᩤ ᨸᩮᨲᩮᨶ ᩅᩤ ᨸᨱ᩠ᨯᨠᩮᨶ ᩅᩤ ᨲᩥᩁᨧ᩠ᨨᩣᨶᨣᨲᨾᨶᩩᩔᩅᩥᨣ᩠ᨣᩉᩮᨶ ᩅᩤ ᩈᨴ᩠ᨵᩥᩴ ᩈᨶ᩠ᨲᩥᨭ᩠ᨮᨲᩥ ᩅᩤ ᩈᩃᩖᨸᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="849" book="paci">

<Paragraph number="2705" book="paci">
ᩋᨶᩣᨸᨲ᩠ᨲᩥ—  ᨿᩮᩣ ᨠᩮᩣᨧᩥ ᩅᩥᨬ᩠ᨬᩪ ᨴᩩᨲᩥᨿᩮᩣ ᩉᩮᩣᨲᩥ, ᩋᩁᩉᩮᩣᨸᩮᨠ᩠ᨡᩣ, ᩋᨬ᩠ᨬᩅᩥᩉᩥᨲᩣ ᩈᨶ᩠ᨲᩥᨭ᩠ᨮᨲᩥ ᩅᩤ ᩈᩃᩖᨸᨲᩥ ᩅᩤ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2706" type="center" book="paci">
ᨲᨲᩥᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>