---
title: "2.4.4.4 ᨶᩮᩫᩣᨸᨭ᩠ᨮᩣᨸᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="946" book="paci">

<Paragraph number="2912" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨴᩩᨠ᩠ᨡᩥᨲᩴ ᩈᩉᨩᩦᩅᩥᨶᩥᩴ ᨶᩮᩅ ᩏᨸᨭ᩠ᨮᩮᨲᩥ ᨶ ᩏᨸᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨲᩥ.
</Paragraph>

<Paragraph number="2913" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᨴᩩᨠ᩠ᨡᩥᨲᩴ ᩈᩉᨩᩦᩅᩥᨶᩥᩴ ᨶᩮᩅ ᩏᨸᨭ᩠ᨮᩮᩔᨲᩥ ᨶ ᩏᨸᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨴᩩᨠ᩠ᨡᩥᨲᩴ ᩈᩉᨩᩦᩅᩥᨶᩥᩴ ᨶᩮᩅ ᩏᨸᨭ᩠ᨮᩮᨲᩥ ᨶ ᩏᨸᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨴᩩᨠ᩠ᨡᩥᨲᩴ ᩈᩉᨩᩦᩅᩥᨶᩥᩴ ᨶᩮᩅ ᩏᨸᨭ᩠ᨮᩮᩔᨲᩥ ᨶ ᩏᨸᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="947" book="paci">

<Paragraph number="2914" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨴᩩᨠ᩠ᨡᩥᨲᩴ ᩈᩉᨩᩦᩅᩥᨶᩥᩴ ᨶᩮᩅ ᩏᨸᨭ᩠ᨮᩮᨿ᩠ᨿ ᨶ ᩏᨸᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*34*:<Emphasis>89</Emphasis>)
</Paragraph>

</Division>
<Division number="948" book="paci">

<Paragraph number="2915" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2916" book="paci">
<Emphasis>ᨴᩩᨠ᩠ᨡᩥᨲᩣ</Emphasis> ᨶᩣᨾ ᨣᩥᩃᩣᨶᩣ ᩅᩩᨧ᩠ᨧᨲᩥ.
</Paragraph>

<Paragraph number="2917" book="paci">
<Emphasis>ᩈᩉᨩᩦᩅᩥᨶᩦ</Emphasis> ᨶᩣᨾ ᩈᨴ᩠ᨵᩥᩅᩥᩉᩣᩁᩥᨶᩦ ᩅᩩᨧ᩠ᨧᨲᩥ.
</Paragraph>

<Paragraph number="2918" book="paci">
<Emphasis>ᨶᩮᩅ ᩏᨸᨭ᩠ᨮᩮᨿ᩠ᨿᩣ</Emphasis>ᨲᩥ ᨶ ᩈᨿᩴ ᩏᨸᨭ᩠ᨮᩮᨿ᩠ᨿ.
</Paragraph>

<Paragraph number="2919" book="paci">
<Emphasis>ᨶ ᩏᨸᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᨿ᩠ᨿᩣ</Emphasis>ᨲᩥ ᨶ ᩋᨬ᩠ᨬᩴ ᩋᩣᨱᩣᨸᩮᨿ᩠ᨿ.
</Paragraph>

<Paragraph number="2920" book="paci">
“ᨶᩮᩅ ᩏᨸᨭ᩠ᨮᩮᩔᩣᨾᩥ, ᨶ ᩏᨸᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩥᩔᩣᨾᩦ”ᨲᩥ ᨵᩩᩁᩴ ᨶᩥᨠ᩠ᨡᩥᨲ᩠ᨲᨾᨲ᩠ᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶ᩠ᨲᩮᩅᩤᩈᩥᨶᩥᩴ ᩅᩤ ᩋᨶᩩᨸᩈᨾ᩠ᨸᨶ᩠ᨶᩴ ᩅᩤ ᨶᩮᩅ ᩏᨸᨭ᩠ᨮᩮᨲᩥ, ᨶ ᩏᨸᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="949" book="paci">

<Paragraph number="2921" book="paci">
ᩋᨶᩣᨸᨲ᩠ᨲᩥ—  ᩈᨲᩥ ᩋᨶ᩠ᨲᩁᩣᨿᩮ, ᨸᩁᩥᨿᩮᩈᩥᨲ᩠ᩅᩣ ᨶ ᩃᨽᨲᩥ, ᨣᩥᩃᩣᨶᩣᨿ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2922" type="center" book="paci">
ᨧᨲᩩᨲ᩠ᨳᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>