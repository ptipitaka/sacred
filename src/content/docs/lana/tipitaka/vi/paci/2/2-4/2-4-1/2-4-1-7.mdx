---
title: "2.4.1.7 ᩋᩣᨾᨠᨵᨬ᩠ᨬᩈᩥᨠ᩠ᨡᩣᨸᨴ"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="820" book="paci">

<Paragraph number="2623" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᨿᩮᩣ ᩈᩔᨠᩣᩃᩮ ᩋᩣᨾᨠᨵᨬ᩠ᨬᩴ ᩅᩥᨬ᩠ᨬᩣᨸᩮᨲ᩠ᩅᩣ ᨶᨣᩁᩴ ᩋᨲᩥᩉᩁᨶ᩠ᨲᩥ ᨴ᩠ᩅᩤᩁᨭ᩠ᨮᩣᨶᩮ—  “ᨴᩮᨳᩣᨿ᩠ᨿᩮ, ᨽᩣᨣᨶ᩺”ᨲᩥ. ᨸᩃᩥᨻᩩᨶ᩠ᨵᩮᨲ᩠ᩅᩣ ᨾᩩᨬ᩠ᨧᩥᩴᩈᩩ.
</Paragraph>

<Paragraph number="2624" book="paci">
ᩋᨳ ᨡᩮᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩏᨸᩔᨿᩴ ᨣᨶ᩠ᨲ᩠ᩅᩣ ᨽᩥᨠ᩠ᨡᩩᨶᩦᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᩋᩣᨾᨠᨵᨬ᩠ᨬᩴ ᩅᩥᨬ᩠ᨬᩣᨸᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩋᩣᨾᨠᨵᨬ᩠ᨬᩴ ᩅᩥᨬ᩠ᨬᩣᨸᩮᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩋᩣᨾᨠᨵᨬ᩠ᨬᩴ ᩅᩥᨬ᩠ᨬᩣᨸᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="821" book="paci">

<Paragraph number="2625" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩋᩣᨾᨠᨵᨬ᩠ᨬᩴ ᩅᩥᨬ᩠ᨬᨲ᩠ᩅᩣ ᩅᩤ ᩅᩥᨬ᩠ᨬᩣᨸᩮᨲ᩠ᩅᩣ ᩅᩤ ᨽᨩ᩠ᨩᩥᨲ᩠ᩅᩣ ᩅᩤ ᨽᨩ᩠ᨩᩣᨸᩮᨲ᩠ᩅᩣ ᩅᩤ ᨠᩮᩣᨭ᩠ᨭᩮᨲ᩠ᩅᩣ ᩅᩤ ᨠᩮᩣᨭ᩠ᨭᩣᨸᩮᨲ᩠ᩅᩣ ᩅᩤ ᨸᨧᩥᨲ᩠ᩅᩣ ᩅᩤ ᨸᨧᩣᨸᩮᨲ᩠ᩅᩣ ᩅᩤ ᨽᩩᨬ᩠ᨩᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*7*:<Emphasis>62</Emphasis>)
</Paragraph>

</Division>
<Division number="822" book="paci">

<Paragraph number="2626" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2627" book="paci">
<Emphasis>ᩋᩣᨾᨠᨵᨬ᩠ᨬᩴ</Emphasis> ᨶᩣᨾ ᩈᩣᩃᩥ ᩅᩦᩉᩥ ᨿᩅᩮᩤ ᨣᩮᩤᨵᩩᨾᩮᩣ ᨠᩘᨣᩩ ᩅᩁᨠᩮᩣ ᨠᩩᨴᩕᩩᩈᨠᩮᩣ.
</Paragraph>

<Paragraph number="2628" book="paci">
<Emphasis>ᩅᩥᨬ᩠ᨬᨲ᩠ᩅᩣ</Emphasis>ᨲᩥ ᩈᨿᩴ ᩅᩥᨬ᩠ᨬᨲ᩠ᩅᩣ. <Emphasis>ᩅᩥᨬ᩠ᨬᩣᨸᩮᨲ᩠ᩅᩣ</Emphasis>ᨲᩥ ᩋᨬ᩠ᨬᩴ ᩅᩥᨬ᩠ᨬᩣᨸᩮᨲ᩠ᩅᩣ.
</Paragraph>

<Paragraph number="2629" book="paci">
<Emphasis>ᨽᨩ᩠ᨩᩥᨲ᩠ᩅᩣ</Emphasis>ᨲᩥ ᩈᨿᩴ ᨽᨩ᩠ᨩᩥᨲ᩠ᩅᩣ. <Emphasis>ᨽᨩ᩠ᨩᩣᨸᩮᨲ᩠ᩅᩣ</Emphasis>ᨲᩥ ᩋᨬ᩠ᨬᩴ ᨽᨩ᩠ᨩᩣᨸᩮᨲ᩠ᩅᩣ.
</Paragraph>

<Paragraph number="2630" book="paci">
<Emphasis>ᨠᩮᩣᨭ᩠ᨭᩮᨲ᩠ᩅᩣ</Emphasis>ᨲᩥ ᩈᨿᩴ ᨠᩮᩣᨭ᩠ᨭᩮᨲ᩠ᩅᩣ. <Emphasis>ᨠᩮᩣᨭ᩠ᨭᩣᨸᩮᨲ᩠ᩅᩣ</Emphasis>ᨲᩥ ᩋᨬ᩠ᨬᩴ ᨠᩮᩣᨭ᩠ᨭᩣᨸᩮᨲ᩠ᩅᩣ.
</Paragraph>

<Paragraph number="2631" book="paci">
<Emphasis>ᨸᨧᩥᨲ᩠ᩅᩣ</Emphasis>ᨲᩥ ᩈᨿᩴ ᨸᨧᩥᨲ᩠ᩅᩣ. <Emphasis>ᨸᨧᩣᨸᩮᨲ᩠ᩅᩣ</Emphasis>ᨲᩥ ᩋᨬ᩠ᨬᩴ ᨸᨧᩣᨸᩮᨲ᩠ᩅᩣ.
</Paragraph>

<Paragraph number="2632" book="paci">
“ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="823" book="paci">

<Paragraph number="2633" book="paci">
ᩋᨶᩣᨸᨲ᩠ᨲᩥ—  ᩋᩣᨻᩣᨵᨸᨧ᩠ᨧᨿᩣ, ᩋᨸᩁᨱ᩠ᨱᩴ ᩅᩥᨬ᩠ᨬᩣᨸᩮᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2634" type="center" book="paci">
ᩈᨲ᩠ᨲᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>