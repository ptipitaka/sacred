---
title: "2.1.7 ᩏᨠ᩠ᨡᩥᨲ᩠ᨲᩣᨶᩩᩅᨲ᩠ᨲᩥᨠᩣᩈᩥᨠ᩠ᨡᩣᨸᨴ"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="668" book="paci">

<Paragraph number="2155" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩴ ᩋᩁᩥᨭ᩠ᨮᩴ ᨽᩥᨠ᩠ᨡᩩᩴ ᨣᨴ᩠ᨵᨻᩣᨵᩥᨸᩩᨻ᩠ᨻᩴ ᩋᨶᩩᩅᨲ᩠ᨲᨲᩥ.
</Paragraph>

<Paragraph number="2156" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩴ ᩋᩁᩥᨭ᩠ᨮᩴ ᨽᩥᨠ᩠ᨡᩩᩴ ᨣᨴ᩠ᨵᨻᩣᨵᩥᨸᩩᨻ᩠ᨻᩴ ᩋᨶᩩᩅᨲ᩠ᨲᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩴ ᩋᩁᩥᨭ᩠ᨮᩴ ᨽᩥᨠ᩠ᨡᩩᩴ ᨣᨴ᩠ᨵᨻᩣᨵᩥᨸᩩᨻ᩠ᨻᩴ ᩋᨶᩩᩅᨲ᩠ᨲᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩴ ᩋᩁᩥᨭ᩠ᨮᩴ ᨽᩥᨠ᩠ᨡᩩᩴ ᨣᨴ᩠ᨵᨻᩣᨵᩥᨸᩩᨻ᩠ᨻᩴ ᩋᨶᩩᩅᨲ᩠ᨲᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="669" book="paci">

<Paragraph number="2157" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩴ ᨽᩥᨠ᩠ᨡᩩᩴ ᨵᨾ᩠ᨾᩮᨶ ᩅᩥᨶᨿᩮᨶ ᩈᨲ᩠ᨳᩩᩈᩣᩈᨶᩮᨶ ᩋᨶᩣᨴᩁᩴ ᩋᨸ᩠ᨸᨭᩥᨠᩣᩁᩴ ᩋᨠᨲᩈᩉᩣᨿᩴ ᨲᨾᨶᩩᩅᨲ᩠ᨲᩮᨿ᩠ᨿ, ᩈᩣ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩦᩉᩥ ᩑᩅᨾᩔ ᩅᨧᨶᩦᨿᩣ—  ‘ᩑᩈᩮᩣ ᨡᩮᩣ, ᩋᨿ᩠ᨿᩮ, ᨽᩥᨠ᩠ᨡᩩ ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩮᩣ ᨵᨾ᩠ᨾᩮᨶ ᩅᩥᨶᨿᩮᨶ ᩈᨲ᩠ᨳᩩᩈᩣᩈᨶᩮᨶ ᩋᨶᩣᨴᩁᩮᩣ ᩋᨸ᩠ᨸᨭᩥᨠᩣᩁᩮᩣ ᩋᨠᨲᩈᩉᩣᨿᩮᩣ, ᨾᩣᨿ᩠ᨿᩮ, ᩑᨲᩴ ᨽᩥᨠ᩠ᨡᩩᩴ ᩋᨶᩩᩅᨲ᩠ᨲᩦ’ᨲᩥ. ᩑᩅᨬ᩠ᨧ ᩈᩣ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩦᩉᩥ ᩅᩩᨧ᩠ᨧᨾᩣᨶᩣ ᨲᨳᩮᩅ ᨸᨣ᩠ᨣᨱ᩠ᩉᩮᨿ᩠ᨿ, ᩈᩣ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩦᩉᩥ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᩥᨲᨻ᩠ᨻᩣ ᨲᩔ ᨸᨭᩥᨶᩥᩔᨣ᩠ᨣᩤᨿ. ᨿᩣᩅᨲᨲᩥᨿᨬ᩠ᨧᩮ ᩈᨾᨶᩩᨽᩣᩈᩥᨿᨾᩣᨶᩣ ᨲᩴ ᨸᨭᩥᨶᩥᩔᨩ᩠ᨩᩮᨿ᩠ᨿ, ᩍᨧ᩠ᨧᩮᨲᩴ ᨠᩩᩈᩃᩴ. ᨶᩮᩣ ᨧᩮ ᨸᨭᩥᨶᩥᩔᨩ᩠ᨩᩮᨿ᩠ᨿ, ᩋᨿᨾ᩠ᨸᩥ ᨸᩣᩁᩣᨩᩥᨠᩣ ᩉᩮᩣᨲᩥ ᩋᩈᩴᩅᩤᩈᩣ ᩏᨠ᩠ᨡᩥᨲ᩠ᨲᩣᨶᩩᩅᨲ᩠ᨲᩥᨠᩣ”</Emphasis>ᨲᩥ. (*7*:<Emphasis>7</Emphasis>)
</Paragraph>

</Division>
<Division number="670" book="paci">

<Paragraph number="2158" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2159" book="paci">
<Emphasis>ᩈᨾᨣ᩠ᨣᩮᩤ</Emphasis> ᨶᩣᨾ ᩈᩴᨥᩮᩣ ᩈᨾᩣᨶᩈᩴᩅᩤᩈᨠᩮᩣ ᩈᨾᩣᨶᩈᩦᨾᩣᨿᩴ ᨮᩥᨲᩮᩣ.
</Paragraph>

<Paragraph number="2160" book="paci">
<Emphasis>ᩏᨠ᩠ᨡᩥᨲ᩠ᨲᩮᩣ</Emphasis> ᨶᩣᨾ ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩅᩤ ᩋᨸ᩠ᨸᨭᩥᨠᨾ᩠ᨾᩮ ᩅᩤ ᩋᨸ᩠ᨸᨭᩥᨶᩥᩔᨣ᩠ᨣᩮ ᩅᩤ ᩏᨠ᩠ᨡᩥᨲ᩠ᨲᩮᩣ.
</Paragraph>

<Paragraph number="2161" book="paci">
<Emphasis>ᨵᨾ᩠ᨾᩮᨶ ᩅᩥᨶᨿᩮᨶᩣ</Emphasis>ᨲᩥ ᨿᩮᨶ ᨵᨾ᩠ᨾᩮᨶ ᨿᩮᨶ ᩅᩥᨶᨿᩮᨶ.
</Paragraph>

<Paragraph number="2162" book="paci">
<Emphasis>ᩈᨲ᩠ᨳᩩᩈᩣᩈᨶᩮᨶᩣ</Emphasis>ᨲᩥ ᨩᩥᨶᩈᩣᩈᨶᩮᨶ ᨻᩩᨴ᩠ᨵᩈᩣᩈᨶᩮᨶ.
</Paragraph>

<Paragraph number="2163" book="paci">
<Emphasis>ᩋᨶᩣᨴᩁᩮᩣ</Emphasis> ᨶᩣᨾ ᩈᩴᨥᩴ ᩅᩤ ᨣᨱᩴ ᩅᩤ ᨸᩩᨣ᩠ᨣᩃᩴ ᩅᩤ ᨠᨾ᩠ᨾᩴ ᩅᩤ ᨶᩣᨴᩥᨿᨲᩥ.
</Paragraph>

<Paragraph number="2164" book="paci">
<Emphasis>ᩋᨸ᩠ᨸᨭᩥᨠᩣᩁᩮᩣ</Emphasis> ᨶᩣᨾ ᩏᨠ᩠ᨡᩥᨲ᩠ᨲᩮᩣ ᩋᨶᩮᩣᩈᩣᩁᩥᨲᩮᩣ.
</Paragraph>

<Paragraph number="2165" book="paci">
<Emphasis>ᩋᨠᨲᩈᩉᩣᨿᩮᩣ</Emphasis> ᨶᩣᨾ ᩈᨾᩣᨶᩈᩴᩅᩤᩈᨠᩣ ᨽᩥᨠ᩠ᨡᩪ ᩅᩩᨧ᩠ᨧᨶ᩠ᨲᩥ ᩈᩉᩣᨿᩣ. ᩈᩮᩣ ᨲᩮᩉᩥ ᩈᨴ᩠ᨵᩥᩴ ᨶᨲ᩠ᨳᩥ, ᨲᩮᨶ ᩅᩩᨧ᩠ᨧᨲᩥ ᩋᨠᨲᩈᩉᩣᨿᩮᩣᨲᩥ.
</Paragraph>

<Paragraph number="2166" book="paci">
<Emphasis>ᨲᨾᨶᩩᩅᨲ᩠ᨲᩮᨿ᩠ᨿᩣ</Emphasis>ᨲᩥ ᨿᩴᨴᩥᨭ᩠ᨮᩥᨠᩮᩣ ᩈᩮᩣ ᩉᩮᩣᨲᩥ ᨿᩴᨡᨶ᩠ᨲᩥᨠᩮᩣ ᨿᩴᩁᩩᨧᩥᨠᩮᩣ, ᩈᩣᨸᩥ ᨲᩴᨴᩥᨭ᩠ᨮᩥᨠᩣ ᩉᩮᩣᨲᩥ ᨲᩴᨡᨶ᩠ᨲᩥᨠᩣ ᨲᩴᩁᩩᨧᩥᨠᩣ.
</Paragraph>

<Paragraph number="2167" book="paci">
<Emphasis>ᩈᩣ ᨽᩥᨠ᩠ᨡᩩᨶᩦ</Emphasis>ᨲᩥ ᨿᩣ ᩈᩣ ᩏᨠ᩠ᨡᩥᨲ᩠ᨲᩣᨶᩩᩅᨲ᩠ᨲᩥᨠᩣ ᨽᩥᨠ᩠ᨡᩩᨶᩦ.
</Paragraph>

<Paragraph number="2168" book="paci">
<Emphasis>ᨽᩥᨠ᩠ᨡᩩᨶᩦᩉᩦ</Emphasis>ᨲᩥ ᩋᨬ᩠ᨬᩣᩉᩥ ᨽᩥᨠ᩠ᨡᩩᨶᩦᩉᩥ. ᨿᩣ ᨸᩔᨶ᩠ᨲᩥ ᨿᩣ ᩈᩩᨱᨶ᩠ᨲᩥ ᨲᩣᩉᩥ ᩅᨲ᩠ᨲᨻ᩠ᨻᩣ—  “ᩑᩈᩮᩣ ᨡᩮᩣ, ᩋᨿ᩠ᨿᩮ, ᨽᩥᨠ᩠ᨡᩩ ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩮᩣ ᨵᨾ᩠ᨾᩮᨶ ᩅᩥᨶᨿᩮᨶ ᩈᨲ᩠ᨳᩩᩈᩣᩈᨶᩮᨶ ᩋᨶᩣᨴᩁᩮᩣ ᩋᨸ᩠ᨸᨭᩥᨠᩣᩁᩮᩣ ᩋᨠᨲᩈᩉᩣᨿᩮᩣ. ᨾᩣᨿ᩠ᨿᩮ, ᩑᨲᩴ ᨽᩥᨠ᩠ᨡᩩᩴ ᩋᨶᩩᩅᨲ᩠ᨲᩦ”ᨲᩥ. ᨴᩩᨲᩥᨿᨾ᩠ᨸᩥ ᩅᨲ᩠ᨲᨻ᩠ᨻᩣ. ᨲᨲᩥᨿᨾ᩠ᨸᩥ ᩅᨲ᩠ᨲᨻ᩠ᨻᩣ. ᩈᨧᩮ ᨸᨭᩥᨶᩥᩔᨩ᩠ᨩᨲᩥ, ᩍᨧ᩠ᨧᩮᨲᩴ ᨠᩩᩈᩃᩴ; ᨶᩮᩣ ᨧᩮ ᨸᨭᩥᨶᩥᩔᨩ᩠ᨩᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩈᩩᨲ᩠ᩅᩣ ᨶ ᩅᨴᨶ᩠ᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩈᩣ ᨽᩥᨠ᩠ᨡᩩᨶᩦ ᩈᩴᨥᨾᨩ᩠ᨫᨾ᩠ᨸᩥ ᩋᩣᨠᨯ᩠ᨰᩥᨲ᩠ᩅᩣ ᩅᨲ᩠ᨲᨻ᩠ᨻᩣ—  “ᩑᩈᩮᩣ ᨡᩮᩣ, ᩋᨿ᩠ᨿᩮ, ᨽᩥᨠ᩠ᨡᩩ ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩮᩣ ᨵᨾ᩠ᨾᩮᨶ ᩅᩥᨶᨿᩮᨶ ᩈᨲ᩠ᨳᩩᩈᩣᩈᨶᩮᨶ ᩋᨶᩣᨴᩁᩮᩣ ᩋᨸ᩠ᨸᨭᩥᨠᩣᩁᩮᩣ ᩋᨠᨲᩈᩉᩣᨿᩮᩣ. ᨾᩣᨿ᩠ᨿᩮ, ᩑᨲᩴ ᨽᩥᨠ᩠ᨡᩩᩴ ᩋᨶᩩᩅᨲ᩠ᨲᩦᨲᩥ. ᨴᩩᨲᩥᨿᨾ᩠ᨸᩥ ᩅᨲ᩠ᨲᨻ᩠ᨻᩣ. ᨲᨲᩥᨿᨾ᩠ᨸᩥ ᩅᨲ᩠ᨲᨻ᩠ᨻᩣ. ᩈᨧᩮ ᨸᨭᩥᨶᩥᩔᨩ᩠ᨩᨲᩥ, ᩍᨧ᩠ᨧᩮᨲᩴ ᨠᩩᩈᩃᩴ. ᨶᩮᩣ ᨧᩮ ᨸᨭᩥᨶᩥᩔᨩ᩠ᨩᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩈᩣ ᨽᩥᨠ᩠ᨡᩩᨶᩦ ᩈᨾᨶᩩᨽᩣᩈᩥᨲᨻ᩠ᨻᩣ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩈᨾᨶᩩᨽᩣᩈᩥᨲᨻ᩠ᨻᩣ. ᨻ᩠ᨿᨲ᩠ᨲᩣᨿ ᨽᩥᨠ᩠ᨡᩩᨶᩥᨿᩣ ᨸᨭᩥᨻᩃᩣᨿ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="671" book="paci">

<Paragraph number="2169" book="paci">
‘ᩈᩩᨱᩣᨲᩩ ᨾᩮ, ᩋᨿ᩠ᨿᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩣ ᨽᩥᨠ᩠ᨡᩩᨶᩦ ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩴ ᨽᩥᨠ᩠ᨡᩩᩴ ᨵᨾ᩠ᨾᩮᨶ ᩅᩥᨶᨿᩮᨶ ᩈᨲ᩠ᨳᩩᩈᩣᩈᨶᩮᨶ ᩋᨶᩣᨴᩁᩴ ᩋᨸ᩠ᨸᨭᩥᨠᩣᩁᩴ ᩋᨠᨲᩈᩉᩣᨿᩴ ᨲᨾᨶᩩᩅᨲ᩠ᨲᨲᩥ, ᩈᩣ ᨲᩴ ᩅᨲ᩠ᨳᩩᩴ ᨶ ᨸᨭᩥᨶᩥᩔᨩ᩠ᨩᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩴ ᨽᩥᨠ᩠ᨡᩩᨶᩥᩴ ᩈᨾᨶᩩᨽᩣᩈᩮᨿ᩠ᨿ ᨲᩔ ᩅᨲ᩠ᨳᩩᩔ ᨸᨭᩥᨶᩥᩔᨣ᩠ᨣᩤᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="2170" book="paci">
ᩈᩩᨱᩣᨲᩩ ᨾᩮ, ᩋᨿ᩠ᨿᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩣ ᨽᩥᨠ᩠ᨡᩩᨶᩦ ᩈᨾᨣ᩠ᨣᩮᨶ ᩈᩴᨥᩮᨶ ᩏᨠ᩠ᨡᩥᨲ᩠ᨲᩴ ᨽᩥᨠ᩠ᨡᩩᩴ ᨵᨾ᩠ᨾᩮᨶ ᩅᩥᨶᨿᩮᨶ ᩈᨲ᩠ᨳᩩᩈᩣᩈᨶᩮᨶ ᩋᨶᩣᨴᩁᩴ ᩋᨸ᩠ᨸᨭᩥᨠᩣᩁᩴ ᩋᨠᨲᩈᩉᩣᨿᩴ ᨲᨾᨶᩩᩅᨲ᩠ᨲᨲᩥ. ᩈᩣ ᨲᩴ ᩅᨲ᩠ᨳᩩᩴ ᨶ ᨸᨭᩥᨶᩥᩔᨩ᩠ᨩᨲᩥ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩴ ᨽᩥᨠ᩠ᨡᩩᨶᩥᩴ ᩈᨾᨶᩩᨽᩣᩈᨲᩥ ᨲᩔ ᩅᨲ᩠ᨳᩩᩔ ᨸᨭᩥᨶᩥᩔᨣ᩠ᨣᩤᨿ. ᨿᩔᩣ ᩋᨿ᩠ᨿᩣᨿ ᨡᨾᨲᩥ ᩍᨲ᩠ᨳᨶ᩠ᨶᩣᨾᩣᨿ ᨽᩥᨠ᩠ᨡᩩᨶᩥᨿᩣ ᩈᨾᨶᩩᨽᩣᩈᨶᩣ ᨲᩔ ᩅᨲ᩠ᨳᩩᩔ ᨸᨭᩥᨶᩥᩔᨣ᩠ᨣᩤᨿ, ᩈᩣ ᨲᩩᨱ᩠ᩉᩔ; ᨿᩔᩣ ᨶᨠ᩠ᨡᨾᨲᩥ, ᩈᩣ ᨽᩣᩈᩮᨿ᩠ᨿ.
</Paragraph>

<Paragraph number="2171" book="paci">
ᨴᩩᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ…  ᨲᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ… .
</Paragraph>

<Paragraph number="2172" book="paci">
ᩈᨾᨶᩩᨽᨭ᩠ᨮᩣ ᩈᩴᨥᩮᨶ ᩍᨲ᩠ᨳᨶ᩠ᨶᩣᨾᩣ ᨽᩥᨠ᩠ᨡᩩᨶᩦ ᨲᩔ ᩅᨲ᩠ᨳᩩᩔ ᨸᨭᩥᨶᩥᩔᨣ᩠ᨣᩤᨿ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’”ᨲᩥ.
</Paragraph>

<Paragraph number="2173" book="paci">
ᨬᨲ᩠ᨲᩥᨿᩣ ᨴᩩᨠ᩠ᨠᨭᩴ, ᨴ᩠ᩅᩦᩉᩥ ᨠᨾ᩠ᨾᩅᩤᨧᩣᩉᩥ ᨳᩩᩃᩖᨧ᩠ᨧᨿᩣ, ᨠᨾ᩠ᨾᩅᩤᨧᩣ ᨸᩁᩥᨿᩮᩣᩈᩣᨶᩮ ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.
</Paragraph>

<Paragraph number="2174" book="paci">
<Emphasis>ᩋᨿᨾ᩠ᨸᩦ</Emphasis>ᨲᩥ ᨸᩩᩁᩥᨾᩣᨿᩮᩣ ᩏᨸᩣᨴᩤᨿ ᩅᩩᨧ᩠ᨧᨲᩥ.
</Paragraph>

<Paragraph number="2175" book="paci">
<Emphasis>ᨸᩣᩁᩣᨩᩥᨠᩣ ᩉᩮᩣᨲᩦ</Emphasis>ᨲᩥ ᩈᩮᨿ᩠ᨿᨳᩣᨸᩥ ᨶᩣᨾ ᨸᩩᨳᩩᩈᩥᩃᩣ ᨴ᩠ᩅᩮᨵᩤ ᨽᩥᨶ᩠ᨶᩣ ᩋᨸ᩠ᨸᨭᩥᩈᨶ᩠ᨵᩥᨠᩣ ᩉᩮᩣᨲᩥ, ᩑᩅᨾᩮᩅ ᨽᩥᨠ᩠ᨡᩩᨶᩦ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᨶ ᨸᨭᩥᨶᩥᩔᨩ᩠ᨩᨶ᩠ᨲᩦ ᩋᩔᨾᨱᩦ ᩉᩮᩣᨲᩥ ᩋᩈᨠ᩠ᨿᨵᩦᨲᩣ. ᨲᩮᨶ ᩅᩩᨧ᩠ᨧᨲᩥ ᨸᩣᩁᩣᨩᩥᨠᩣ ᩉᩮᩣᨲᩦᨲᩥ.
</Paragraph>

<Paragraph number="2176" book="paci">
<Emphasis>ᩋᩈᩴᩅᩤᩈᩣ</Emphasis>ᨲᩥ <Emphasis>ᩈᩴᩅᩤᩈᩮᩣ</Emphasis> ᨶᩣᨾ ᩑᨠᨠᨾ᩠ᨾᩴ ᩑᨠᩩᨴ᩠ᨴᩮᩈᩮᩣ ᩈᨾᩈᩥᨠ᩠ᨡᨲᩣ. ᩑᩈᩮᩣ ᩈᩴᩅᩤᩈᩮᩣ ᨶᩣᨾ. ᩈᩮᩣ ᨲᩣᨿ ᩈᨴ᩠ᨵᩥᩴ ᨶᨲ᩠ᨳᩥ. ᨲᩮᨶ ᩅᩩᨧ᩠ᨧᨲᩥ ᩋᩈᩴᩅᩤᩈᩣᨲᩥ.
</Paragraph>

</Division>
<Division number="672" book="paci">

<Paragraph number="2177" book="paci">
ᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩣ ᨶ ᨸᨭᩥᨶᩥᩔᨩ᩠ᨩᨲᩥ, ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ. ᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩣ ᨶ ᨸᨭᩥᨶᩥᩔᨩ᩠ᨩᨲᩥ, ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ. ᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩣ ᨶ ᨸᨭᩥᨶᩥᩔᨩ᩠ᨩᨲᩥ, ᩋᩣᨸᨲ᩠ᨲᩥ ᨸᩣᩁᩣᨩᩥᨠᩔ.
</Paragraph>

<Paragraph number="2178" book="paci">
ᩋᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="673" book="paci">

<Paragraph number="2179" book="paci">
ᩋᨶᩣᨸᨲ᩠ᨲᩥ—  ᩋᩈᨾᨶᩩᨽᩣᩈᨶ᩠ᨲᩥᨿᩣ, ᨸᨭᩥᨶᩥᩔᨩ᩠ᨩᨶ᩠ᨲᩥᨿᩣ, ᩏᨾ᩠ᨾᨲ᩠ᨲᩥᨠᩣᨿ …ᨸᩮ…  ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2180" type="center" book="paci">
ᨲᨲᩥᨿᨸᩣᩁᩣᨩᩥᨠᩴ ᩈᨾᨲ᩠ᨲᩴ.
</Paragraph>