---
title: "2.4.5.9 ᨲᩥᩁᨧ᩠ᨨᩣᨶᩅᩥᨩ᩠ᨩᩣᨸᩁᩥᨿᩣᨸᩩᨱᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1013" book="paci">

<Paragraph number="3071" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᨲᩥᩁᨧ᩠ᨨᩣᨶᩅᩥᨩ᩠ᨩᩴ ᨸᩁᩥᨿᩣᨸᩩᨱᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨲᩥᩁᨧ᩠ᨨᩣᨶᩅᩥᨩ᩠ᨩᩴ ᨸᩁᩥᨿᩣᨸᩩᨱᩥᩔᨶ᩠ᨲᩥ, ᩈᩮᨿ᩠ᨿᨳᩣᨸᩥ ᨣᩥᩉᩥᨶᩥᨿᩮᩣ ᨠᩣᨾᨽᩮᩣᨣᩥᨶᩥᨿᩮᩣ”ᨲᩥ.
</Paragraph>

<Paragraph number="3072" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩩᨶᩥᨿᩮᩣ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᨲᩥᩁᨧ᩠ᨨᩣᨶᩅᩥᨩ᩠ᨩᩴ ᨸᩁᩥᨿᩣᨸᩩᨱᩥᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᨲᩥᩁᨧ᩠ᨨᩣᨶᩅᩥᨩ᩠ᨩᩴ ᨸᩁᩥᨿᩣᨸᩩᨱᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᨲᩥᩁᨧ᩠ᨨᩣᨶᩅᩥᨩ᩠ᨩᩴ ᨸᩁᩥᨿᩣᨸᩩᨱᩥᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1014" book="paci">

<Paragraph number="3073" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨲᩥᩁᨧ᩠ᨨᩣᨶᩅᩥᨩ᩠ᨩᩴ ᨸᩁᩥᨿᩣᨸᩩᨱᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*49*:<Emphasis>104</Emphasis>)
</Paragraph>

</Division>
<Division number="1015" book="paci">

<Paragraph number="3074" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3075" book="paci">
<Emphasis>ᨲᩥᩁᨧ᩠ᨨᩣᨶᩅᩥᨩ᩠ᨩᩣ</Emphasis> ᨶᩣᨾ ᨿᩴ ᨠᩥᨬ᩠ᨧᩥ ᨻᩣᩉᩥᩁᨠᩴ ᩋᨶᨲ᩠ᨳᩈᩴᩉᩥᨲᩴ.
</Paragraph>

<Paragraph number="3076" book="paci">
<Emphasis>ᨸᩁᩥᨿᩣᨸᩩᨱᩮᨿ᩠ᨿᩣ</Emphasis>ᨲᩥ ᨸᨴᩮᨶ ᨸᩁᩥᨿᩣᨸᩩᨱᩣᨲᩥ, ᨸᨴᩮ ᨸᨴᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨠ᩠ᨡᩁᩣᨿ ᨸᩁᩥᨿᩣᨸᩩᨱᩣᨲᩥ, ᩋᨠ᩠ᨡᩁᨠ᩠ᨡᩁᩣᨿ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="1016" book="paci">

<Paragraph number="3077" book="paci">
ᩋᨶᩣᨸᨲ᩠ᨲᩥ—  ᩃᩮᨡᩴ ᨸᩁᩥᨿᩣᨸᩩᨱᩣᨲᩥ, ᨵᩤᩁᨱᩴ ᨸᩁᩥᨿᩣᨸᩩᨱᩣᨲᩥ, ᨣᩩᨲ᩠ᨲᨲ᩠ᨳᩣᨿ ᨸᩁᩥᨲ᩠ᨲᩴ ᨸᩁᩥᨿᩣᨸᩩᨱᩣᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3078" type="center" book="paci">
ᨶᩅᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>