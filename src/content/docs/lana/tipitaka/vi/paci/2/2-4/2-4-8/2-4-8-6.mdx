---
title: "2.4.8.6 ᨡᩦᨿᨶᨵᨾ᩠ᨾᩈᩥᨠ᩠ᨡᩣᨸᨴ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1146" book="paci">

<Paragraph number="3354" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨧᨱ᩠ᨯᨠᩣᩊᩦ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩥᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩅᩩᨭ᩠ᨮᩣᨸᨶᩈᨾ᩠ᨾᩩᨲᩥᩴ ᨿᩣᨧᨲᩥ. ᩋᨳ ᨡᩮᩣ ᨽᩥᨠ᩠ᨡᩩᨶᩥᩈᩴᨥᩮᩣ ᨧᨱ᩠ᨯᨠᩣᩊᩥᩴ ᨽᩥᨠ᩠ᨡᩩᨶᩥᩴ ᨸᩁᩥᨧ᩠ᨨᩥᨶ᩠ᨴᩥᨲ᩠ᩅᩣ—  “ᩋᩃᩴ ᨲᩣᩅ ᨲᩮ, ᩋᨿ᩠ᨿᩮ, ᩅᩩᨭ᩠ᨮᩣᨸᩥᨲᩮᨶᩣ”ᨲᩥ, ᩅᩩᨭ᩠ᨮᩣᨸᨶᩈᨾ᩠ᨾᩩᨲᩥᩴ ᨶ ᩋᨴᩤᩈᩥ. ᨧᨱ᩠ᨯᨠᩣᩊᩦ ᨽᩥᨠ᩠ᨡᩩᨶᩦ “ᩈᩣᨵᩪ”ᨲᩥ ᨸᨭᩥᩔᩩᨱᩥ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᩈᩴᨥᩮᩣ ᩋᨬ᩠ᨬᩣᩈᩴ ᨽᩥᨠ᩠ᨡᩩᨶᩦᨶᩴ ᩅᩩᨭ᩠ᨮᩣᨸᨶᩈᨾ᩠ᨾᩩᨲᩥᩴ ᨴᩮᨲᩥ. ᨧᨱ᩠ᨯᨠᩣᩊᩦ ᨽᩥᨠ᩠ᨡᩩᨶᩦ ᩏᨩ᩠ᨫᩣᨿᨲᩥ ᨡᩥᨿ᩠ᨿᨲᩥ ᩅᩥᨸᩣᨧᩮᨲᩥ—  “ᩋᩉᨾᩮᩅ ᨶᩪᨶ ᨻᩣᩃᩣ, ᩋᩉᨾᩮᩅ ᨶᩪᨶ ᩋᩃᨩ᩠ᨩᩥᨶᩦ; ᨿᩴ ᩈᩴᨥᩮᩣ ᩋᨬ᩠ᨬᩣᩈᩴ ᨽᩥᨠ᩠ᨡᩩᨶᩦᨶᩴ ᩅᩩᨭ᩠ᨮᩣᨸᨶᩈᨾ᩠ᨾᩩᨲᩥᩴ ᨴᩮᨲᩥ, ᨾᨿ᩠ᩉᨾᩮᩅ ᨶ ᨴᩮᨲᩦ”ᨲᩥ.
</Paragraph>

<Paragraph number="3355" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨧᨱ᩠ᨯᨠᩣᩊᩦ—  ‘ᩋᩃᩴ ᨲᩣᩅ ᨲᩮ, ᩋᨿ᩠ᨿᩮ, ᩅᩩᨭ᩠ᨮᩣᨸᩥᨲᩮᨶᩣ’ᨲᩥ ᩅᩩᨧ᩠ᨧᨾᩣᨶᩣ ‘ᩈᩣᨵᩪ’ᨲᩥ ᨸᨭᩥᩔᩩᨱᩥᨲ᩠ᩅᩣ ᨸᨧ᩠ᨨᩣ ᨡᩦᨿᨶᨵᨾ᩠ᨾᩴ ᩋᩣᨸᨩ᩠ᨩᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨧᨱ᩠ᨯᨠᩣᩊᩦ ᨽᩥᨠ᩠ᨡᩩᨶᩦ ‘ᩋᩃᩴ ᨲᩣᩅ ᨲᩮ, ᩋᨿ᩠ᨿᩮ, ᩅᩩᨭ᩠ᨮᩣᨸᩥᨲᩮᨶᩣ’ᨲᩥ ᩅᩩᨧ᩠ᨧᨾᩣᨶᩣ ‘ᩈᩣᨵᩪ’ᨲᩥ ᨸᨭᩥᩔᩩᨱᩥᨲ᩠ᩅᩣ ᨸᨧ᩠ᨨᩣ ᨡᩦᨿᨶᨵᨾ᩠ᨾᩴ ᩋᩣᨸᨩ᩠ᨩᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨧᨱ᩠ᨯᨠᩣᩊᩦ ᨽᩥᨠ᩠ᨡᩩᨶᩦ—  ‘ᩋᩃᩴ ᨲᩣᩅ ᨲᩮ, ᩋᨿ᩠ᨿᩮ, ᩅᩩᨭ᩠ᨮᩣᨸᩥᨲᩮᨶᩣ’ᨲᩥ ᩅᩩᨧ᩠ᨧᨾᩣᨶᩣ ‘ᩈᩣᨵᩪ’ᨲᩥ ᨸᨭᩥᩔᩩᨱᩥᨲ᩠ᩅᩣ ᨸᨧ᩠ᨨᩣ ᨡᩦᨿᨶᨵᨾ᩠ᨾᩴ ᩋᩣᨸᨩ᩠ᨩᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1147" book="paci">

<Paragraph number="3356" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ—  ‘ᩋᩃᩴ ᨲᩣᩅ ᨲᩮ, ᩋᨿ᩠ᨿᩮ, ᩅᩩᨭ᩠ᨮᩣᨸᩥᨲᩮᨶᩣ’ᨲᩥ ᩅᩩᨧ᩠ᨧᨾᩣᨶᩣ ‘ᩈᩣᨵᩪ’ᨲᩥ ᨸᨭᩥᩔᩩᨱᩥᨲ᩠ᩅᩣ ᨸᨧ᩠ᨨᩣ ᨡᩦᨿᨶᨵᨾ᩠ᨾᩴ ᩋᩣᨸᨩ᩠ᨩᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*76*:<Emphasis>131</Emphasis>)
</Paragraph>

</Division>
<Division number="1148" book="paci">

<Paragraph number="3357" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3358" book="paci">
<Emphasis>ᩋᩃᩴ ᨲᩣᩅ ᨲᩮ, ᩋᨿ᩠ᨿᩮ, ᩅᩩᨭ᩠ᨮᩣᨸᩥᨲᩮᨶᩣ</Emphasis>ᨲᩥ ᩋᩃᩴ ᨲᩣᩅ ᨲᩮ, ᩋᨿ᩠ᨿᩮ, ᩏᨸᩈᨾ᩠ᨸᩣᨴᩥᨲᩮᨶ. “ᩈᩣᨵᩪ”ᨲᩥ ᨸᨭᩥᩔᩩᨱᩥᨲ᩠ᩅᩣ ᨸᨧ᩠ᨨᩣ ᨡᩦᨿᨶᨵᨾ᩠ᨾᩴ ᩋᩣᨸᨩ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="1149" book="paci">

<Paragraph number="3359" book="paci">
ᩋᨶᩣᨸᨲ᩠ᨲᩥ—  ᨸᨠᨲᩥᨿᩣ ᨨᨶ᩠ᨴᩣ ᨴᩮᩤᩈᩣ ᨾᩮᩣᩉᩣ ᨽᨿᩣ ᨠᩁᩮᩣᨶ᩠ᨲᩴ ᨡᩥᨿ᩠ᨿᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3360" type="center" book="paci">
ᨨᨭ᩠ᨮᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>