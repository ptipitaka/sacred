---
title: "2.4.4.2 ᩑᨠᨲ᩠ᨳᩁᨱᨲᩩᩅᨭ᩠ᨭᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="936" book="paci">

<Paragraph number="2892" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᨿᩮᩣ ᨴ᩠ᩅᩮ ᩑᨠᨲ᩠ᨳᩁᨱᨸᩣᩅᩩᩁᨱᩣ ᨲᩩᩅᨭ᩠ᨭᩮᨶ᩠ᨲᩥ. ᨾᨶᩩᩔᩣ ᩅᩥᩉᩣᩁᨧᩣᩁᩥᨠᩴ ᩋᩣᩉᩥᨱ᩠ᨯᨶ᩠ᨲᩣ ᨸᩔᩥᨲ᩠ᩅᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨴ᩠ᩅᩮ ᩑᨠᨲ᩠ᨳᩁᨱᨸᩣᩅᩩᩁᨱᩣ ᨲᩩᩅᨭ᩠ᨭᩮᩔᨶ᩠ᨲᩥ, ᩈᩮᨿ᩠ᨿᨳᩣᨸᩥ ᨣᩥᩉᩥᨶᩥᨿᩮᩣ ᨠᩣᨾᨽᩮᩣᨣᩥᨶᩥᨿᩮᩣ”ᨲᩥ.
</Paragraph>

<Paragraph number="2893" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩩᨶᩥᨿᩮᩣ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨴ᩠ᩅᩮ ᩑᨠᨲ᩠ᨳᩁᨱᨸᩣᩅᩩᩁᨱᩣ ᨲᩩᩅᨭ᩠ᨭᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨴ᩠ᩅᩮ ᩑᨠᨲ᩠ᨳᩁᨱᨸᩣᩅᩩᩁᨱᩣ ᨲᩩᩅᨭ᩠ᨭᩮᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨴ᩠ᩅᩮ ᩑᨠᨲ᩠ᨳᩁᨱᨸᩣᩅᩩᩁᨱᩣ ᨲᩩᩅᨭ᩠ᨭᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="937" book="paci">

<Paragraph number="2894" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩥᨿᩮᩣ ᨴ᩠ᩅᩮ ᩑᨠᨲ᩠ᨳᩁᨱᨸᩣᩅᩩᩁᨱᩣ ᨲᩩᩅᨭ᩠ᨭᩮᨿ᩠ᨿᩩᩴ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*32*:<Emphasis>87</Emphasis>)
</Paragraph>

</Division>
<Division number="938" book="paci">

<Paragraph number="2895" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩥᨿᩮᩣ</Emphasis>ᨲᩥ ᩏᨸᩈᨾ᩠ᨸᨶ᩠ᨶᩣᨿᩮᩣ ᩅᩩᨧ᩠ᨧᨶ᩠ᨲᩥ.
</Paragraph>

<Paragraph number="2896" book="paci">
<Emphasis>ᨴ᩠ᩅᩮ ᩑᨠᨲ᩠ᨳᩁᨱᨸᩣᩅᩩᩁᨱᩣ ᨲᩩᩅᨭ᩠ᨭᩮᨿ᩠ᨿᩩᨶ᩺</Emphasis>ᨲᩥ ᨲᨬ᩠ᨬᩮᩅ ᩋᨲ᩠ᨳᩁᩥᨲ᩠ᩅᩣ ᨲᨬ᩠ᨬᩮᩅ ᨸᩣᩁᩩᨸᨶ᩠ᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="939" book="paci">

<Paragraph number="2897" book="paci">
ᩑᨠᨲ᩠ᨳᩁᨱᨸᩣᩅᩩᩁᨱᩮ ᩑᨠᨲ᩠ᨳᩁᨱᨸᩣᩅᩩᩁᨱᩈᨬ᩠ᨬᩣ ᨲᩩᩅᨭ᩠ᨭᩮᨶ᩠ᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩑᨠᨲ᩠ᨳᩁᨱᨸᩣᩅᩩᩁᨱᩮ ᩅᩮᨾᨲᩥᨠᩣ ᨲᩩᩅᨭ᩠ᨭᩮᨶ᩠ᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩑᨠᨲ᩠ᨳᩁᨱᨸᩣᩅᩩᩁᨱᩮ ᨶᩣᨶᨲ᩠ᨳᩁᨱᨸᩣᩅᩩᩁᨱᩈᨬ᩠ᨬᩣ ᨲᩩᩅᨭ᩠ᨭᩮᨶ᩠ᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="2898" book="paci">
ᩑᨠᨲ᩠ᨳᩁᨱᩮ ᨶᩣᨶᩣᨸᩣᩅᩩᩁᨱᩮ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶᩣᨶᨲ᩠ᨳᩁᨱᩮ ᩑᨠᨸᩣᩅᩩᩁᨱᩮ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶᩣᨶᨲ᩠ᨳᩁᨱᨸᩣᩅᩩᩁᨱᩮ ᩑᨠᨲ᩠ᨳᩁᨱᨸᩣᩅᩩᩁᨱᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶᩣᨶᨲ᩠ᨳᩁᨱᨸᩣᩅᩩᩁᨱᩮ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶᩣᨶᨲ᩠ᨳᩁᨱᨸᩣᩅᩩᩁᨱᩮ ᨶᩣᨶᨲ᩠ᨳᩁᨱᨸᩣᩅᩩᩁᨱᩈᨬ᩠ᨬᩣ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="940" book="paci">

<Paragraph number="2899" book="paci">
ᩋᨶᩣᨸᨲ᩠ᨲᩥ—  ᩅᩅᨲ᩠ᨳᩣᨶᩴ ᨴᩔᩮᨲ᩠ᩅᩣ ᨶᩥᨸᨩ᩠ᨩᨶ᩠ᨲᩥ, ᩏᨾ᩠ᨾᨲ᩠ᨲᩥᨠᩣᨶᩴ, ᩋᩣᨴᩥᨠᨾ᩠ᨾᩥᨠᩣᨶᨶ᩠ᨲᩥ.

</Paragraph>
</Division>

<Paragraph number="2900" type="center" book="paci">
ᨴᩩᨲᩥᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>