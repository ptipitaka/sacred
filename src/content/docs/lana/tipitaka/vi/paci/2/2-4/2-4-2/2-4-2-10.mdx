---
title: "2.4.2.10 ᩁᩮᩣᨴᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="879" book="paci">

<Paragraph number="2779" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨧᨱ᩠ᨯᨠᩣᩊᩦ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩦᩉᩥ ᩈᨴ᩠ᨵᩥᩴ ᨽᨱ᩠ᨯᩥᨲ᩠ᩅᩣ ᩋᨲ᩠ᨲᩣᨶᩴ ᩅᨵᩥᨲ᩠ᩅᩣ ᩅᨵᩥᨲ᩠ᩅᩣ ᩁᩮᩣᨴᨲᩥ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨧᨱ᩠ᨯᨠᩣᩊᩦ ᩋᨲ᩠ᨲᩣᨶᩴ ᩅᨵᩥᨲ᩠ᩅᩣ ᩅᨵᩥᨲ᩠ᩅᩣ ᩁᩮᩣᨴᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨧᨱ᩠ᨯᨠᩣᩊᩦ ᨽᩥᨠ᩠ᨡᩩᨶᩦ ᩋᨲ᩠ᨲᩣᨶᩴ ᩅᨵᩥᨲ᩠ᩅᩣ ᩅᨵᩥᨲ᩠ᩅᩣ ᩁᩮᩣᨴᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨧᨱ᩠ᨯᨠᩣᩊᩦ ᨽᩥᨠ᩠ᨡᩩᨶᩦ ᩋᨲ᩠ᨲᩣᨶᩴ ᩅᨵᩥᨲ᩠ᩅᩣ ᩅᨵᩥᨲ᩠ᩅᩣ ᩁᩮᩣᨴᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="880" book="paci">

<Paragraph number="2780" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩋᨲ᩠ᨲᩣᨶᩴ ᩅᨵᩥᨲ᩠ᩅᩣ ᩅᨵᩥᨲ᩠ᩅᩣ ᩁᩮᩣᨴᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*20*:<Emphasis>75</Emphasis>)
</Paragraph>

</Division>
<Division number="881" book="paci">

<Paragraph number="2781" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2782" book="paci">
<Emphasis>ᩋᨲ᩠ᨲᩣᨶᨶ᩺</Emphasis>ᨲᩥ ᨸᨧ᩠ᨧᨲ᩠ᨲᩴ. ᩅᨵᩥᨲ᩠ᩅᩣ ᩅᨵᩥᨲ᩠ᩅᩣ ᩁᩮᩣᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩅᨵᨲᩥ ᨶ ᩁᩮᩣᨴᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩁᩮᩣᨴᨲᩥ ᨶ ᩅᨵᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="882" book="paci">

<Paragraph number="2783" book="paci">
ᩋᨶᩣᨸᨲ᩠ᨲᩥ—  ᨬᩣᨲᩥᨻ᩠ᨿᩈᨶᩮᨶ ᩅᩤ ᨽᩮᩣᨣᨻ᩠ᨿᩈᨶᩮᨶ ᩅᩤ ᩁᩮᩣᨣᨻ᩠ᨿᩈᨶᩮᨶ ᩅᩤ ᨹᩩᨭ᩠ᨮᩣ ᩁᩮᩣᨴᨲᩥ ᨶ ᩅᨵᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2784" type="center" book="paci">
ᨴᩈᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.

  
ᩋᨶ᩠ᨵᨠᩣᩁᩅᨣ᩠ᨣᩮᩤ ᨴᩩᨲᩥᨿᩮᩣ.
</Paragraph>