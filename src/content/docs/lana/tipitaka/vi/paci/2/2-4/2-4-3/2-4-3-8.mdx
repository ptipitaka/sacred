---
title: "2.4.3.8 ᨧᩦᩅᩁᨴᩤᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="916" book="paci">

<Paragraph number="2851" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨶᨭᩣᨶᨾ᩠ᨸᩥ ᨶᨭᨠᩣᨶᨾ᩠ᨸᩥ ᩃᩘᨥᨠᩣᨶᨾ᩠ᨸᩥ ᩈᩮᩣᨠᨩ᩠ᨫᩣᨿᩥᨠᩣᨶᨾ᩠ᨸᩥ ᨠᩩᨾ᩠ᨽᨳᩪᨱᩥᨠᩣᨶᨾ᩠ᨸᩥ ᩈᨾᨱᨧᩦᩅᩁᩴ ᨴᩮᨲᩥ—  “ᨾᨿ᩠ᩉᩴ ᨸᩁᩥᩈᨲᩥ ᩅᨱ᩠ᨱᩴ ᨽᩣᩈᨳᩣ”ᨲᩥ. ᨶᨭᩣᨸᩥ ᨶᨭᨠᩣᨸᩥ ᩃᩘᨥᨠᩣᨸᩥ ᩈᩮᩣᨠᨩ᩠ᨫᩣᨿᩥᨠᩣᨸᩥ ᨠᩩᨾ᩠ᨽᨳᩪᨱᩥᨠᩣᨸᩥ ᨳᩩᩃᩖᨶᨶ᩠ᨴᩣᨿ ᨽᩥᨠ᩠ᨡᩩᨶᩥᨿᩣ ᨸᩁᩥᩈᨲᩥ ᩅᨱ᩠ᨱᩴ ᨽᩣᩈᨶ᩠ᨲᩥ—  “ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᨻᩉᩩᩔᩩᨲᩣ ᨽᩣᨱᩥᨠᩣ ᩅᩥᩈᩣᩁᨴᩤ ᨸᨭ᩠ᨭᩣ ᨵᨾ᩠ᨾᩥᩴ ᨠᨳᩴ ᨠᩣᨲᩩᩴ; ᨴᩮᨳ ᩋᨿ᩠ᨿᩣᨿ, ᨠᩁᩮᩣᨳ ᩋᨿ᩠ᨿᩣᨿᩣ”ᨲᩥ.
</Paragraph>

<Paragraph number="2852" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ, ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᩋᨣᩤᩁᩥᨠᩔ ᩈᨾᨱᨧᩦᩅᩁᩴ ᨴᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩋᨣᩤᩁᩥᨠᩔ ᩈᨾᨱᨧᩦᩅᩁᩴ ᨴᩮᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩋᨣᩤᩁᩥᨠᩔ ᩈᨾᨱᨧᩦᩅᩁᩴ ᨴᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="917" book="paci">

<Paragraph number="2853" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩋᨣᩤᩁᩥᨠᩔ ᩅᩤ ᨸᩁᩥᨻ᩠ᨻᩣᨩᨠᩔ ᩅᩤ ᨸᩁᩥᨻ᩠ᨻᩣᨩᩥᨠᩣᨿ ᩅᩤ ᩈᨾᨱᨧᩦᩅᩁᩴ ᨴᨴᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*28*:<Emphasis>83</Emphasis>)
</Paragraph>

</Division>
<Division number="918" book="paci">

<Paragraph number="2854" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2855" book="paci">
<Emphasis>ᩋᨣᩤᩁᩥᨠᩮᩣ</Emphasis> ᨶᩣᨾ ᨿᩮᩣ ᨠᩮᩣᨧᩥ ᩋᨣᩤᩁᩴ ᩋᨩ᩠ᨫᩣᩅᩈᨲᩥ.
</Paragraph>

<Paragraph number="2856" book="paci">
<Emphasis>ᨸᩁᩥᨻ᩠ᨻᩣᨩᨠᩮᩣ</Emphasis> ᨶᩣᨾ ᨽᩥᨠ᩠ᨡᩩᨬ᩠ᨧ ᩈᩣᨾᨱᩮᩁᨬ᩠ᨧ ᨮᨸᩮᨲ᩠ᩅᩣ ᨿᩮᩣ ᨠᩮᩣᨧᩥ ᨸᩁᩥᨻ᩠ᨻᩣᨩᨠᩈᨾᩣᨸᨶ᩠ᨶᩮᩣ.
</Paragraph>

<Paragraph number="2857" book="paci">
<Emphasis>ᨸᩁᩥᨻ᩠ᨻᩣᨩᩥᨠᩣ</Emphasis> ᨶᩣᨾ ᨽᩥᨠ᩠ᨡᩩᨶᩥᨬ᩠ᨧ ᩈᩥᨠ᩠ᨡᨾᩣᨶᨬ᩠ᨧ ᩈᩣᨾᨱᩮᩁᩥᨬ᩠ᨧ ᨮᨸᩮᨲ᩠ᩅᩣ ᨿᩣ ᨠᩣᨧᩥ ᨸᩁᩥᨻ᩠ᨻᩣᨩᩥᨠᩈᨾᩣᨸᨶ᩠ᨶᩣ.
</Paragraph>

<Paragraph number="2858" book="paci">
<Emphasis>ᩈᨾᨱᨧᩦᩅᩁᩴ</Emphasis> ᨶᩣᨾ ᨠᨸ᩠ᨸᨠᨲᩴ ᩅᩩᨧ᩠ᨧᨲᩥ. ᨴᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="919" book="paci">

<Paragraph number="2859" book="paci">
ᩋᨶᩣᨸᨲ᩠ᨲᩥ—  ᨾᩣᨲᩣᨸᩥᨲᩪᨶᩴ ᨴᩮᨲᩥ, ᨲᩣᩅᨠᩣᩃᩥᨠᩴ ᨴᩮᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2860" type="center" book="paci">
ᩋᨭ᩠ᨮᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>