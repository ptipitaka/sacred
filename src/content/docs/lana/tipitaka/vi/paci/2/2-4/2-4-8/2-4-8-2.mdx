---
title: "2.4.8.2 ᨴᩩᨲᩥᨿᨠᩩᨾᩣᩁᩥᨽᩪᨲᩈᩥᨠ᩠ᨡᩣᨸᨴ"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1124" book="paci">

<Paragraph number="3301" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᨿᩮᩣ ᨸᩁᩥᨸᩩᨱ᩠ᨱᩅᩦᩈᨲᩥᩅᩔᩴ ᨠᩩᨾᩣᩁᩥᨽᩪᨲᩴ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩋᩈᩥᨠ᩠ᨡᩥᨲᩈᩥᨠ᩠ᨡᩴ ᩅᩩᨭ᩠ᨮᩣᨸᩮᨶ᩠ᨲᩥ. ᨲᩣ ᨻᩣᩃᩣ ᩉᩮᩣᨶ᩠ᨲᩥ ᩋᨻ᩠ᨿᨲ᩠ᨲᩣ; ᨶ ᨩᩣᨶᨶ᩠ᨲᩥ ᨠᨸ᩠ᨸᩥᨿᩴ ᩅᩤ ᩋᨠᨸ᩠ᨸᩥᨿᩴ ᩅᩤ.
</Paragraph>

<Paragraph number="3302" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨸᩁᩥᨸᩩᨱ᩠ᨱᩅᩦᩈᨲᩥᩅᩔᩴ ᨠᩩᨾᩣᩁᩥᨽᩪᨲᩴ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩋᩈᩥᨠ᩠ᨡᩥᨲᩈᩥᨠ᩠ᨡᩴ ᩅᩩᨭ᩠ᨮᩣᨸᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨸᩁᩥᨸᩩᨱ᩠ᨱᩅᩦᩈᨲᩥᩅᩔᩴ ᨠᩩᨾᩣᩁᩥᨽᩪᨲᩴ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩋᩈᩥᨠ᩠ᨡᩥᨲᩈᩥᨠ᩠ᨡᩴ ᩅᩩᨭ᩠ᨮᩣᨸᩮᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨸᩁᩥᨸᩩᨱ᩠ᨱᩅᩦᩈᨲᩥᩅᩔᩴ ᨠᩩᨾᩣᩁᩥᨽᩪᨲᩴ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩋᩈᩥᨠ᩠ᨡᩥᨲᩈᩥᨠ᩠ᨡᩴ ᩅᩩᨭ᩠ᨮᩣᨸᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩅᩥᨣᩁᩉᩥᨲ᩠ᩅᩣ …ᨸᩮ…  ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩋᨭ᩠ᨮᩣᩁᩈᩅᩔᩣᨿ ᨠᩩᨾᩣᩁᩥᨽᩪᨲᩣᨿ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩣᩈᨾ᩠ᨾᩩᨲᩥᩴ ᨴᩤᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨴᩤᨲᨻ᩠ᨻᩣ. ᨲᩣᨿ ᩋᨭ᩠ᨮᩣᩁᩈᩅᩔᩣᨿ ᨠᩩᨾᩣᩁᩥᨽᩪᨲᩣᨿ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᩑᨠᩴᩈᩴ ᩏᨲ᩠ᨲᩁᩣᩈᩘᨣᩴ ᨠᩁᩥᨲ᩠ᩅᩣ ᨽᩥᨠ᩠ᨡᩩᨶᩦᨶᩴ ᨸᩣᨴᩮ ᩅᨶ᩠ᨴᩥᨲ᩠ᩅᩣ ᩏᨠ᩠ᨠᩩᨭᩥᨠᩴ ᨶᩥᩈᩦᨴᩥᨲ᩠ᩅᩣ ᩋᨬ᩠ᨩᩃᩥᩴ ᨸᨣ᩠ᨣᩉᩮᨲ᩠ᩅᩣ ᩑᩅᨾᩔ ᩅᨧᨶᩦᨿᩮᩣ—  ‘ᩋᩉᩴ, ᩋᨿ᩠ᨿᩮ, ᩍᨲ᩠ᨳᨶ᩠ᨶᩣᨾᩣ ᩍᨲ᩠ᨳᨶ᩠ᨶᩣᨾᩣᨿ ᩋᨿ᩠ᨿᩣᨿ ᩋᨭ᩠ᨮᩣᩁᩈᩅᩔᩣ ᨠᩩᨾᩣᩁᩥᨽᩪᨲᩣ ᩈᩴᨥᩴ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩣᩈᨾ᩠ᨾᩩᨲᩥᩴ ᨿᩣᨧᩣᨾᩦ’ᨲᩥ. ᨴᩩᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩣ. ᨲᨲᩥᨿᨾ᩠ᨸᩥ ᨿᩣᨧᩥᨲᨻ᩠ᨻᩣ. ᨻ᩠ᨿᨲ᩠ᨲᩣᨿ ᨽᩥᨠ᩠ᨡᩩᨶᩥᨿᩣ ᨸᨭᩥᨻᩃᩣᨿ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="1125" book="paci">

<Paragraph number="3303" book="paci">
‘ᩈᩩᨱᩣᨲᩩ ᨾᩮ, ᩋᨿ᩠ᨿᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩣ ᩍᨲ᩠ᨳᨶ᩠ᨶᩣᨾᩣᨿ ᩋᨿ᩠ᨿᩣᨿ ᩋᨭ᩠ᨮᩣᩁᩈᩅᩔᩣ ᨠᩩᨾᩣᩁᩥᨽᩪᨲᩣ ᩈᩴᨥᩴ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩣᩈᨾ᩠ᨾᩩᨲᩥᩴ ᨿᩣᨧᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩣᨿ ᩋᨭ᩠ᨮᩣᩁᩈᩅᩔᩣᨿ ᨠᩩᨾᩣᩁᩥᨽᩪᨲᩣᨿ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩣᩈᨾ᩠ᨾᩩᨲᩥᩴ ᨴᨴᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="3304" book="paci">
ᩈᩩᨱᩣᨲᩩ ᨾᩮ, ᩋᨿ᩠ᨿᩮ, ᩈᩴᨥᩮᩣ. ᩋᨿᩴ ᩍᨲ᩠ᨳᨶ᩠ᨶᩣᨾᩣ ᩍᨲ᩠ᨳᨶ᩠ᨶᩣᨾᩣᨿ ᩋᨿ᩠ᨿᩣᨿ ᩋᨭ᩠ᨮᩣᩁᩈᩅᩔᩣ ᨠᩩᨾᩣᩁᩥᨽᩪᨲᩣ ᩈᩴᨥᩴ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩣᩈᨾ᩠ᨾᩩᨲᩥᩴ ᨿᩣᨧᨲᩥ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩣᨿ ᩋᨭ᩠ᨮᩣᩁᩈᩅᩔᩣᨿ ᨠᩩᨾᩣᩁᩥᨽᩪᨲᩣᨿ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩣᩈᨾ᩠ᨾᩩᨲᩥᩴ ᨴᩮᨲᩥ. ᨿᩔᩣ ᩋᨿ᩠ᨿᩣᨿ ᨡᨾᨲᩥ ᩍᨲ᩠ᨳᨶ᩠ᨶᩣᨾᩣᨿ ᩋᨭ᩠ᨮᩣᩁᩈᩅᩔᩣᨿ ᨠᩩᨾᩣᩁᩥᨽᩪᨲᩣᨿ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩣᩈᨾ᩠ᨾᩩᨲᩥᨿᩣ ᨴᩤᨶᩴ, ᩈᩣ ᨲᩩᨱ᩠ᩉᩔ; ᨿᩔᩣ ᨶᨠ᩠ᨡᨾᨲᩥ, ᩈᩣ ᨽᩣᩈᩮᨿ᩠ᨿ.
</Paragraph>

<Paragraph number="3305" book="paci">
ᨴᩥᨶ᩠ᨶᩣ ᩈᩴᨥᩮᨶ ᩍᨲ᩠ᨳᨶ᩠ᨶᩣᨾᩣᨿ ᩋᨭ᩠ᨮᩣᩁᩈᩅᩔᩣᨿ ᨠᩩᨾᩣᩁᩥᨽᩪᨲᩣᨿ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩣᩈᨾ᩠ᨾᩩᨲᩥ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’”ᨲᩥ.
</Paragraph>

<Paragraph number="3306" book="paci">
ᩈᩣ ᩋᨭ᩠ᨮᩣᩁᩈᩅᩔᩣ ᨠᩩᨾᩣᩁᩥᨽᩪᨲᩣ ᩑᩅᩴ ᩅᨴᩮᩉᩦᨲᩥ ᩅᨲ᩠ᨲᨻ᩠ᨻᩣ—  “ᨸᩣᨱᩣᨲᩥᨸᩣᨲᩣ ᩅᩮᩁᨾᨱᩥᩴ ᨴ᩠ᩅᩮ ᩅᩔᩣᨶᩥ ᩋᩅᩦᨲᩥᨠ᩠ᨠᨾ᩠ᨾ ᩈᨾᩣᨴᩤᨶᩴ ᩈᨾᩣᨴᩥᨿᩣᨾᩥ …ᨸᩮ…  ᩅᩥᨠᩣᩃᨽᩮᩣᨩᨶᩣ ᩅᩮᩁᨾᨱᩥᩴ ᨴ᩠ᩅᩮ ᩅᩔᩣᨶᩥ ᩋᩅᩦᨲᩥᨠ᩠ᨠᨾ᩠ᨾ ᩈᨾᩣᨴᩤᨶᩴ ᩈᨾᩣᨴᩥᨿᩣᨾᩦ”ᨲᩥ.
</Paragraph>

<Paragraph number="3307" book="paci">
ᩋᨳ ᨡᩮᩣ ᨽᨣᩅᩤ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨴᩩᨻ᩠ᨽᩁᨲᩣᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1126" book="paci">

<Paragraph number="3308" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨸᩁᩥᨸᩩᨱ᩠ᨱᩅᩦᩈᨲᩥᩅᩔᩴ ᨠᩩᨾᩣᩁᩥᨽᩪᨲᩴ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩋᩈᩥᨠ᩠ᨡᩥᨲᩈᩥᨠ᩠ᨡᩴ ᩅᩩᨭ᩠ᨮᩣᨸᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*72*:<Emphasis>127</Emphasis>)
</Paragraph>

</Division>
<Division number="1127" book="paci">

<Paragraph number="3309" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3310" book="paci">
<Emphasis>ᨸᩁᩥᨸᩩᨱ᩠ᨱᩅᩦᩈᨲᩥᩅᩔᩣ</Emphasis> ᨶᩣᨾ ᨸᨲ᩠ᨲᩅᩦᩈᨲᩥᩅᩔᩣ. <Emphasis>ᨠᩩᨾᩣᩁᩥᨽᩪᨲᩣ</Emphasis> ᨶᩣᨾ ᩈᩣᨾᨱᩮᩁᩦ ᩅᩩᨧ᩠ᨧᨲᩥ. <Emphasis>ᨴ᩠ᩅᩮ ᩅᩔᩣᨶᩦ</Emphasis>ᨲᩥ ᨴ᩠ᩅᩮ ᩈᩴᩅᨧ᩠ᨨᩁᩣᨶᩥ. <Emphasis>ᩋᩈᩥᨠ᩠ᨡᩥᨲᩈᩥᨠ᩠ᨡᩣ</Emphasis> ᨶᩣᨾ ᩈᩥᨠ᩠ᨡᩣ ᩅᩤ ᨶ ᨴᩥᨶ᩠ᨶᩣ ᩉᩮᩣᨲᩥ, ᨴᩥᨶ᩠ᨶᩣ ᩅᩤ ᩈᩥᨠ᩠ᨡᩣ ᨠᩩᨸᩥᨲᩣ. <Emphasis>ᩅᩩᨭ᩠ᨮᩣᨸᩮᨿ᩠ᨿᩣ</Emphasis>ᨲᩥ ᩏᨸᩈᨾ᩠ᨸᩣᨴᩮᨿ᩠ᨿ.
</Paragraph>

<Paragraph number="3311" book="paci">
“ᩅᩩᨭ᩠ᨮᩣᨸᩮᩔᩣᨾᩦ”ᨲᩥ ᨣᨱᩴ ᩅᩤ ᩋᩣᨧᩁᩥᨶᩥᩴ ᩅᩤ ᨸᨲ᩠ᨲᩴ ᩅᩤ ᨧᩦᩅᩁᩴ ᩅᩤ ᨸᩁᩥᨿᩮᩈᨲᩥ, ᩈᩦᨾᩴ ᩅᩤ ᩈᨾ᩠ᨾᨶ᩠ᨶᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨬᨲ᩠ᨲᩥᨿᩣ ᨴᩩᨠ᩠ᨠᨭᩴ. ᨴ᩠ᩅᩦᩉᩥ ᨠᨾ᩠ᨾᩅᩤᨧᩣᩉᩥ ᨴᩩᨠ᩠ᨠᨭᩣ. ᨠᨾ᩠ᨾᩅᩤᨧᩣᨸᩁᩥᨿᩮᩣᩈᩣᨶᩮ ᩏᨸᨩ᩠ᨫᩣᨿᩣᨿ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨣᨱᩔ ᨧ ᩋᩣᨧᩁᩥᨶᩥᨿᩣ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="1128" book="paci">

<Paragraph number="3312" book="paci">
ᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩣ ᩅᩩᨭ᩠ᨮᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩣ ᩅᩩᨭ᩠ᨮᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩣ ᩅᩩᨭ᩠ᨮᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="3313" book="paci">
ᩋᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="1129" book="paci">

<Paragraph number="3314" book="paci">
ᩋᨶᩣᨸᨲ᩠ᨲᩥ—  ᨸᩁᩥᨸᩩᨱ᩠ᨱᩅᩦᩈᨲᩥᩅᩔᩴ ᨠᩩᨾᩣᩁᩥᨽᩪᨲᩴ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩥᨲᩈᩥᨠ᩠ᨡᩴ ᩅᩩᨭ᩠ᨮᩣᨸᩮᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3315" type="center" book="paci">
ᨴᩩᨲᩥᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>