---
title: "2.4.9.8–10 ᩈᩥᨠ᩠ᨡᨾᩣᨶ-ᩈᩣᨾᨱᩮᩁᩦ-ᨣᩥᩉᩥᨶᩥᩏᨾ᩠ᨾᨴ᩠ᨴᩤᨸᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 11
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="paci">
* ᩈᩥᨠ᩠ᨡᨾᩣᨶ-ᩈᩣᨾᨱᩮᩁᩦ-ᨣᩥᩉᩥᨶᩥᩏᨾ᩠ᨾᨴ᩠ᨴᩤᨸᨶᩈᩥᨠ᩠ᨡᩣᨸᨴ
</Paragraph>

<Division number="1210" book="paci">

<Paragraph number="3490" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᨿᩮᩣ ᩈᩥᨠ᩠ᨡᨾᩣᨶᩣᨿ ᩏᨾ᩠ᨾᨴ᩠ᨴᩤᨸᩮᨶ᩠ᨲᩥᨸᩥ ᨸᩁᩥᨾᨴ᩠ᨴᩤᨸᩮᨶ᩠ᨲᩥᨸᩥ …ᨸᩮ…  ᩈᩣᨾᨱᩮᩁᩥᨿᩣ ᩏᨾ᩠ᨾᨴ᩠ᨴᩤᨸᩮᨶ᩠ᨲᩥᨸᩥ ᨸᩁᩥᨾᨴ᩠ᨴᩤᨸᩮᨶ᩠ᨲᩥᨸᩥ …ᨸᩮ…  ᨣᩥᩉᩥᨶᩥᨿᩣ ᩏᨾ᩠ᨾᨴ᩠ᨴᩤᨸᩮᨶ᩠ᨲᩥᨸᩥ ᨸᩁᩥᨾᨴ᩠ᨴᩤᨸᩮᨶ᩠ᨲᩥᨸᩥ. ᨾᨶᩩᩔᩣ ᩅᩥᩉᩣᩁᨧᩣᩁᩥᨠᩴ ᩋᩣᩉᩥᨱ᩠ᨯᨶ᩠ᨲᩣ ᨸᩔᩥᨲ᩠ᩅᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨣᩥᩉᩥᨶᩥᨿᩣ ᩏᨾ᩠ᨾᨴ᩠ᨴᩤᨸᩮᩔᨶ᩠ᨲᩥᨸᩥ ᨸᩁᩥᨾᨴ᩠ᨴᩤᨸᩮᩔᨶ᩠ᨲᩥᨸᩥ, ᩈᩮᨿ᩠ᨿᨳᩣᨸᩥ ᨣᩥᩉᩥᨶᩥᨿᩮᩣ ᨠᩣᨾᨽᩮᩣᨣᩥᨶᩥᨿᩮᩣ”ᨲᩥ.
</Paragraph>

<Paragraph number="3491" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩩᨶᩥᨿᩮᩣ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨣᩥᩉᩥᨶᩥᨿᩣ ᩏᨾ᩠ᨾᨴ᩠ᨴᩤᨸᩮᩔᨶ᩠ᨲᩥᨸᩥ ᨸᩁᩥᨾᨴ᩠ᨴᩤᨸᩮᩔᨶ᩠ᨲᩥᨸᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨣᩥᩉᩥᨶᩥᨿᩣ ᩏᨾ᩠ᨾᨴ᩠ᨴᩤᨸᩮᨶ᩠ᨲᩥᨸᩥ ᨸᩁᩥᨾᨴ᩠ᨴᩤᨸᩮᨶ᩠ᨲᩥᨸᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨣᩥᩉᩥᨶᩥᨿᩣ ᩏᨾ᩠ᨾᨴ᩠ᨴᩤᨸᩮᩔᨶ᩠ᨲᩥᨸᩥ ᨸᩁᩥᨾᨴ᩠ᨴᩤᨸᩮᩔᨶ᩠ᨲᩥᨸᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1211" book="paci">

<Paragraph number="3492" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ (ᩈᩥᨠ᩠ᨡᨾᩣᨶᩣᨿ …ᨸᩮ…  ᩈᩣᨾᨱᩮᩁᩥᨿᩣ …ᨸᩮ… ) ᨣᩥᩉᩥᨶᩥᨿᩣ ᩏᨾ᩠ᨾᨴ᩠ᨴᩤᨸᩮᨿ᩠ᨿ ᩅᩤ ᨸᩁᩥᨾᨴ᩠ᨴᩤᨸᩮᨿ᩠ᨿ ᩅᩤ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (91--*93*:<Emphasis>146–148</Emphasis>)
</Paragraph>

</Division>
<Division number="1212" book="paci">

<Paragraph number="3493" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3494" book="paci">
<Emphasis>ᩈᩥᨠ᩠ᨡᨾᩣᨶᩣ</Emphasis> ᨶᩣᨾ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩥᨲᩈᩥᨠ᩠ᨡᩣ.
</Paragraph>

<Paragraph number="3495" book="paci">
<Emphasis>ᩈᩣᨾᨱᩮᩁᩦ</Emphasis> ᨶᩣᨾ ᨴᩈᩈᩥᨠ᩠ᨡᩣᨸᨴᩥᨠᩣ.
</Paragraph>

<Paragraph number="3496" book="paci">
<Emphasis>ᨣᩥᩉᩥᨶᩦ</Emphasis> ᨶᩣᨾ ᩋᨣᩤᩁᩥᨶᩦ ᩅᩩᨧ᩠ᨧᨲᩥ.
</Paragraph>

<Paragraph number="3497" book="paci">
<Emphasis>ᩏᨾ᩠ᨾᨴ᩠ᨴᩤᨸᩮᨿ᩠ᨿ ᩅᩤ</Emphasis>ᨲᩥ ᩏᨾ᩠ᨾᨴ᩠ᨴᩤᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="3498" book="paci">
<Emphasis>ᨸᩁᩥᨾᨴ᩠ᨴᩤᨸᩮᨿ᩠ᨿ ᩅᩤ</Emphasis>ᨲᩥ ᩈᨾ᩠ᨻᩣᩉᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="1213" book="paci">

<Paragraph number="3499" book="paci">
ᩋᨶᩣᨸᨲ᩠ᨲᩥ—  ᨣᩥᩃᩣᨶᩣᨿ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3500" type="center" book="paci">
ᩋᨭ᩠ᨮᨾ-ᨶᩅᨾ-ᨴᩈᨾᩈᩥᨠ᩠ᨡᩣᨸᨴᩤᨶᩥ ᨶᩥᨭ᩠ᨮᩥᨲᩣᨶᩥ.
</Paragraph>