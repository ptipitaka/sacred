---
title: "2.4.7.10 ᨴᩩᨲᩥᨿᩈᩉᨩᩦᩅᩥᨶᩦᩈᩥᨠ᩠ᨡᩣᨸᨴ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1115" book="paci">

<Paragraph number="3285" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᩉᨩᩦᩅᩥᨶᩥᩴ ᩅᩩᨭ᩠ᨮᩣᨸᩮᨲ᩠ᩅᩣ ᨶᩮᩅ ᩅᩪᨸᨠᩣᩈᩮᨲᩥ ᨶ ᩅᩪᨸᨠᩣᩈᩣᨸᩮᨲᩥ. ᩈᩣᨾᩥᨠᩮᩣ ᩋᨣ᩠ᨣᩉᩮᩈᩥ.
</Paragraph>

<Paragraph number="3286" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᩈᩉᨩᩦᩅᩥᨶᩥᩴ ᩅᩩᨭ᩠ᨮᩣᨸᩮᨲ᩠ᩅᩣ ᨶᩮᩅ ᩅᩪᨸᨠᩣᩈᩮᩔᨲᩥ ᨶ ᩅᩪᨸᨠᩣᩈᩣᨸᩮᩔᨲᩥ, ᩈᩣᨾᩥᨠᩮᩣ ᩋᨣ᩠ᨣᩉᩮᩈᩥ. ᩈᨧᩣᨿᩴ ᨽᩥᨠ᩠ᨡᩩᨶᩦ ᨸᨠ᩠ᨠᨶ᩠ᨲᩣ ᩋᩔ, ᨶ ᨧ ᩈᩣᨾᩥᨠᩮᩣ ᨣᨱ᩠ᩉᩮᨿ᩠ᨿᩣ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᩉᨩᩦᩅᩥᨶᩥᩴ ᩅᩩᨭ᩠ᨮᩣᨸᩮᨲ᩠ᩅᩣ ᨶᩮᩅ ᩅᩪᨸᨠᩣᩈᩮᨲᩥ ᨶ ᩅᩪᨸᨠᩣᩈᩣᨸᩮᨲᩥ, ᩈᩣᨾᩥᨠᩮᩣ ᩋᨣ᩠ᨣᩉᩮᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᩉᨩᩦᩅᩥᨶᩥᩴ ᩅᩩᨭ᩠ᨮᩣᨸᩮᨲ᩠ᩅᩣ ᨶᩮᩅ ᩅᩪᨸᨠᩣᩈᩮᩔᨲᩥ ᨶ ᩅᩪᨸᨠᩣᩈᩣᨸᩮᩔᨲᩥ, ᩈᩣᨾᩥᨠᩮᩣ ᩋᨣ᩠ᨣᩉᩮᩈᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1116" book="paci">

<Paragraph number="3287" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩈᩉᨩᩦᩅᩥᨶᩥᩴ ᩅᩩᨭ᩠ᨮᩣᨸᩮᨲ᩠ᩅᩣ ᨶᩮᩅ ᩅᩪᨸᨠᩣᩈᩮᨿ᩠ᨿ ᨶ ᩅᩪᨸᨠᩣᩈᩣᨸᩮᨿ᩠ᨿ ᩋᨶ᩠ᨲᨾᩈᩮᩣ ᨨᨸ᩠ᨸᨬ᩠ᨧᨿᩮᩣᨩᨶᩣᨶᩥᨸᩥ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*70*:<Emphasis>125</Emphasis>)
</Paragraph>

</Division>
<Division number="1117" book="paci">

<Paragraph number="3288" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3289" book="paci">
<Emphasis>ᩈᩉᨩᩦᩅᩥᨶᩦ</Emphasis> ᨶᩣᨾ ᩈᨴ᩠ᨵᩥᩅᩥᩉᩣᩁᩥᨶᩦ ᩅᩩᨧ᩠ᨧᨲᩥ. <Emphasis>ᩅᩩᨭ᩠ᨮᩣᨸᩮᨲ᩠ᩅᩣ</Emphasis>ᨲᩥ ᩏᨸᩈᨾ᩠ᨸᩣᨴᩮᨲ᩠ᩅᩣ. <Emphasis>ᨶᩮᩅ</Emphasis> <Emphasis>ᩅᩪᨸᨠᩣᩈᩮᨿ᩠ᨿᩣ</Emphasis>ᨲᩥ ᨶ ᩈᨿᩴ ᩅᩪᨸᨠᩣᩈᩮᨿ᩠ᨿ. <Emphasis>ᨶ ᩅᩪᨸᨠᩣᩈᩣᨸᩮᨿ᩠ᨿᩣ</Emphasis>ᨲᩥ ᨶ ᩋᨬ᩠ᨬᩴ ᩋᩣᨱᩣᨸᩮᨿ᩠ᨿ. “ᨶᩮᩅ ᩅᩪᨸᨠᩣᩈᩮᩔᩣᨾᩥ ᨶ ᩅᩪᨸᨠᩣᩈᩣᨸᩮᩔᩣᨾᩥ ᩋᨶ᩠ᨲᨾᩈᩮᩣ ᨨᨸ᩠ᨸᨬ᩠ᨧᨿᩮᩣᨩᨶᩣᨶᩥᨸᩦ”ᨲᩥ ᨵᩩᩁᩴ ᨶᩥᨠ᩠ᨡᩥᨲ᩠ᨲᨾᨲ᩠ᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="1118" book="paci">

<Paragraph number="3290" book="paci">
ᩋᨶᩣᨸᨲ᩠ᨲᩥ—  ᩈᨲᩥ ᩋᨶ᩠ᨲᩁᩣᨿᩮ, ᨸᩁᩥᨿᩮᩈᩥᨲ᩠ᩅᩣ ᨴᩩᨲᩥᨿᩥᨠᩴ ᨽᩥᨠ᩠ᨡᩩᨶᩥᩴ ᨶ ᩃᨽᨲᩥ, ᨣᩥᩃᩣᨶᩣᨿ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3291" type="center" book="paci">
ᨴᩈᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.

  
ᨣᨻ᩠ᨽᩥᨶᩥᩅᨣ᩠ᨣᩮᩤ ᩈᨲ᩠ᨲᨾᩮᩣ.
</Paragraph>