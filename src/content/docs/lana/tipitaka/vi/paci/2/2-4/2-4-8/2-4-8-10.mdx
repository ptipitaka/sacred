---
title: "2.4.8.10 ᩋᨶᨶᩩᨬ᩠ᨬᩣᨲᩈᩥᨠ᩠ᨡᩣᨸᨴ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1162" book="paci">

<Paragraph number="3393" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨾᩣᨲᩣᨸᩥᨲᩪᩉᩥᨸᩥ ᩈᩣᨾᩥᨠᩮᨶᨸᩥ ᩋᨶᨶᩩᨬ᩠ᨬᩣᨲᩴ ᩈᩥᨠ᩠ᨡᨾᩣᨶᩴ ᩅᩩᨭ᩠ᨮᩣᨸᩮᨲᩥ. ᨾᩣᨲᩣᨸᩥᨲᩁᩮᩣᨸᩥ ᩈᩣᨾᩥᨠᩮᩣᨸᩥ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᩋᨾ᩠ᩉᩮᩉᩥ ᩋᨶᨶᩩᨬ᩠ᨬᩣᨲᩴ ᩈᩥᨠ᩠ᨡᨾᩣᨶᩴ ᩅᩩᨭ᩠ᨮᩣᨸᩮᩔᨲᩦ”ᨲᩥ.
</Paragraph>

<Paragraph number="3394" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩩᨶᩥᨿᩮᩣ ᨾᩣᨲᩣᨸᩥᨲᩪᨶᨾ᩠ᨸᩥ ᩈᩣᨾᩥᨠᩔᨸᩥ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᨾᩣᨲᩣᨸᩥᨲᩪᩉᩥᨸᩥ ᩈᩣᨾᩥᨠᩮᨶᨸᩥ ᩋᨶᨶᩩᨬ᩠ᨬᩣᨲᩴ ᩈᩥᨠ᩠ᨡᨾᩣᨶᩴ ᩅᩩᨭ᩠ᨮᩣᨸᩮᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ, ᨾᩣᨲᩣᨸᩥᨲᩪᩉᩥᨸᩥ ᩈᩣᨾᩥᨠᩮᨶᨸᩥ ᩋᨶᨶᩩᨬ᩠ᨬᩣᨲᩴ ᩈᩥᨠ᩠ᨡᨾᩣᨶᩴ ᩅᩩᨭ᩠ᨮᩣᨸᩮᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨾᩣᨲᩣᨸᩥᨲᩪᩉᩥᨸᩥ ᩈᩣᨾᩥᨠᩮᨶᨸᩥ ᩋᨶᨶᩩᨬ᩠ᨬᩣᨲᩴ ᩈᩥᨠ᩠ᨡᨾᩣᨶᩴ ᩅᩩᨭ᩠ᨮᩣᨸᩮᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1163" book="paci">

<Paragraph number="3395" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨾᩣᨲᩣᨸᩥᨲᩪᩉᩥ ᩅᩤ ᩈᩣᨾᩥᨠᩮᨶ ᩅᩤ ᩋᨶᨶᩩᨬ᩠ᨬᩣᨲᩴ ᩈᩥᨠ᩠ᨡᨾᩣᨶᩴ ᩅᩩᨭ᩠ᨮᩣᨸᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*80*:<Emphasis>135</Emphasis>)
</Paragraph>

</Division>
<Division number="1164" book="paci">

<Paragraph number="3396" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3397" book="paci">
<Emphasis>ᨾᩣᨲᩣᨸᩥᨲᩁᩮᩣ</Emphasis> ᨶᩣᨾ ᨩᨶᨠᩣ ᩅᩩᨧ᩠ᨧᨶ᩠ᨲᩥ. <Emphasis>ᩈᩣᨾᩥᨠᩮᩣ</Emphasis> ᨶᩣᨾ ᨿᩮᨶ ᨸᩁᩥᨣ᩠ᨣᩉᩥᨲᩣ ᩉᩮᩣᨲᩥ. <Emphasis>ᩋᨶᨶᩩᨬ᩠ᨬᩣᨲᩣ</Emphasis>ᨲᩥ ᩋᨶᩣᨸᩩᨧ᩠ᨨᩣ. <Emphasis>ᩈᩥᨠ᩠ᨡᨾᩣᨶᩣ</Emphasis> ᨶᩣᨾ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩥᨲᩈᩥᨠ᩠ᨡᩣ. <Emphasis>ᩅᩩᨭ᩠ᨮᩣᨸᩮᨿ᩠ᨿᩣ</Emphasis>ᨲᩥ ᩏᨸᩈᨾ᩠ᨸᩣᨴᩮᨿ᩠ᨿ.
</Paragraph>

<Paragraph number="3398" book="paci">
“ᩅᩩᨭ᩠ᨮᩣᨸᩮᩔᩣᨾᩦ”ᨲᩥ ᨣᨱᩴ ᩅᩤ ᩋᩣᨧᩁᩥᨶᩥᩴ ᩅᩤ ᨸᨲ᩠ᨲᩴ ᩅᩤ ᨧᩦᩅᩁᩴ ᩅᩤ ᨸᩁᩥᨿᩮᩈᨲᩥ, ᩈᩦᨾᩴ ᩅᩤ ᩈᨾ᩠ᨾᨶ᩠ᨶᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨬᨲ᩠ᨲᩥᨿᩣ ᨴᩩᨠ᩠ᨠᨭᩴ. ᨴ᩠ᩅᩦᩉᩥ ᨠᨾ᩠ᨾᩅᩤᨧᩣᩉᩥ ᨴᩩᨠ᩠ᨠᨭᩣ. ᨠᨾ᩠ᨾᩅᩤᨧᩣᨸᩁᩥᨿᩮᩣᩈᩣᨶᩮ ᩏᨸᨩ᩠ᨫᩣᨿᩣᨿ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨣᨱᩔ ᨧ ᩋᩣᨧᩁᩥᨶᩥᨿᩣ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="1165" book="paci">

<Paragraph number="3399" book="paci">
ᩋᨶᩣᨸᨲ᩠ᨲᩥ—  ᩋᨩᩣᨶᨶ᩠ᨲᩦ ᩅᩩᨭ᩠ᨮᩣᨸᩮᨲᩥ, ᩋᨸᩃᩮᩣᨠᩮᨲ᩠ᩅᩣ ᩅᩩᨭ᩠ᨮᩣᨸᩮᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3400" type="center" book="paci">
ᨴᩈᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>