---
title: "2.4.2.5 ᩋᨶᩣᨸᩩᨧ᩠ᨨᩣᨸᨠ᩠ᨠᨾᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="854" book="paci">

<Paragraph number="2721" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᨽᩥᨠ᩠ᨡᩩᨶᩦ ᩋᨬ᩠ᨬᨲᩁᩔ ᨠᩩᩃᩔ ᨠᩩᩃᩪᨸᩥᨠᩣ ᩉᩮᩣᨲᩥ ᨶᩥᨧ᩠ᨧᨽᨲ᩠ᨲᩥᨠᩣ. ᩋᨳ ᨡᩮᩣ ᩈᩣ ᨽᩥᨠ᩠ᨡᩩᨶᩦ ᨸᩩᨻ᩠ᨻᨱ᩠ᩉᩈᨾᨿᩴ ᨶᩥᩅᩤᩈᩮᨲ᩠ᩅᩣ ᨸᨲ᩠ᨲᨧᩦᩅᩁᨾᩣᨴᩤᨿ ᨿᩮᨶ ᨲᩴ ᨠᩩᩃᩴ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᩋᩣᩈᨶᩮ ᨶᩥᩈᩦᨴᩥᨲ᩠ᩅᩣ ᩈᩣᨾᩥᨠᩮ ᩋᨶᩣᨸᩩᨧ᩠ᨨᩣ ᨸᨠ᩠ᨠᩣᨾᩥ. ᨲᩔ ᨠᩩᩃᩔ ᨴᩤᩈᩦ ᨥᩁᩴ ᩈᨾ᩠ᨾᨩ᩠ᨩᨶ᩠ᨲᩦ ᨲᩴ ᩋᩣᩈᨶᩴ ᨽᩣᨩᨶᨶ᩠ᨲᩁᩥᨠᩣᨿ ᨸᨠ᩠ᨡᩥᨸᩥ. ᨾᨶᩩᩔᩣ ᨲᩴ ᩋᩣᩈᨶᩴ ᩋᨸᩔᨶ᩠ᨲᩣ ᨲᩴ ᨽᩥᨠ᩠ᨡᩩᨶᩥᩴ ᩑᨲᨴᩅᩮᩤᨧᩩᩴ—  “ᨠᩉᩴ ᨲᩴ, ᩋᨿ᩠ᨿᩮ, ᩋᩣᩈᨶᨶ᩺”ᨲᩥ? “ᨶᩣᩉᩴ ᨲᩴ, ᩋᩣᩅᩩᩈᩮᩣ, ᩋᩣᩈᨶᩴ ᨸᩔᩣᨾᩦ”ᨲᩥ. “ᨴᩮᨳᩣᨿ᩠ᨿᩮ, ᨲᩴ ᩋᩣᩈᨶᨶ᩺”ᨲᩥ ᨸᩁᩥᨽᩣᩈᩥᨲ᩠ᩅᩣ ᨶᩥᨧ᩠ᨧᨽᨲ᩠ᨲᩴ ᨸᨧ᩠ᨨᩥᨶ᩠ᨴᩥᩴᩈᩩ. ᩋᨳ ᨡᩮᩣ ᨲᩮ ᨾᨶᩩᩔᩣ ᨥᩁᩴ ᩈᩮᩣᨵᩮᨶ᩠ᨲᩣ ᨲᩴ ᩋᩣᩈᨶᩴ ᨽᩣᨩᨶᨶ᩠ᨲᩁᩥᨠᩣᨿ ᨸᩔᩥᨲ᩠ᩅᩣ ᨲᩴ ᨽᩥᨠ᩠ᨡᩩᨶᩥᩴ ᨡᨾᩣᨸᩮᨲ᩠ᩅᩣ ᨶᩥᨧ᩠ᨧᨽᨲ᩠ᨲᩴ ᨸᨭ᩠ᨮᨸᩮᩈᩩᩴ.
</Paragraph>

<Paragraph number="2722" book="paci">
ᩋᨳ ᨡᩮᩣ ᩈᩣ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩦᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩦ ᨸᩩᩁᩮᨽᨲ᩠ᨲᩴ ᨠᩩᩃᩣᨶᩥ ᩏᨸᩈᩘᨠᨾᩥᨲ᩠ᩅᩣ ᩋᩣᩈᨶᩮ ᨶᩥᩈᩦᨴᩥᨲ᩠ᩅᩣ ᩈᩣᨾᩥᨠᩮ ᩋᨶᩣᨸᩩᨧ᩠ᨨᩣ ᨸᨠ᩠ᨠᨾᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᨸᩩᩁᩮᨽᨲ᩠ᨲᩴ ᨠᩩᩃᩣᨶᩥ ᩏᨸᩈᩘᨠᨾᩥᨲ᩠ᩅᩣ ᩋᩣᩈᨶᩮ ᨶᩥᩈᩦᨴᩥᨲ᩠ᩅᩣ ᩈᩣᨾᩥᨠᩮ ᩋᨶᩣᨸᩩᨧ᩠ᨨᩣ ᨸᨠ᩠ᨠᨾᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ ᨽᩥᨠ᩠ᨡᩩᨶᩦ ᨸᩩᩁᩮᨽᨲ᩠ᨲᩴ ᨠᩩᩃᩣᨶᩥ ᩏᨸᩈᩘᨠᨾᩥᨲ᩠ᩅᩣ ᩋᩣᩈᨶᩮ ᨶᩥᩈᩦᨴᩥᨲ᩠ᩅᩣ ᩈᩣᨾᩥᨠᩮ ᩋᨶᩣᨸᩩᨧ᩠ᨨᩣ ᨸᨠ᩠ᨠᨾᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="855" book="paci">

<Paragraph number="2723" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨸᩩᩁᩮᨽᨲ᩠ᨲᩴ ᨠᩩᩃᩣᨶᩥ ᩏᨸᩈᩘᨠᨾᩥᨲ᩠ᩅᩣ ᩋᩣᩈᨶᩮ ᨶᩥᩈᩦᨴᩥᨲ᩠ᩅᩣ ᩈᩣᨾᩥᨠᩮ ᩋᨶᩣᨸᩩᨧ᩠ᨨᩣ ᨸᨠ᩠ᨠᨾᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*15*:<Emphasis>70</Emphasis>)
</Paragraph>

</Division>
<Division number="856" book="paci">

<Paragraph number="2724" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2725" book="paci">
<Emphasis>ᨸᩩᩁᩮᨽᨲ᩠ᨲᩴ</Emphasis> ᨶᩣᨾ ᩋᩁᩩᨱᩩᨣ᩠ᨣᨾᨶᩴ ᩏᨸᩣᨴᩤᨿ ᨿᩣᩅ ᨾᨩ᩠ᨫᨶ᩠ᩉᩥᨠᩣ.
</Paragraph>

<Paragraph number="2726" book="paci">
<Emphasis>ᨠᩩᩃᩴ</Emphasis> ᨶᩣᨾ ᨧᨲ᩠ᨲᩣᩁᩥ ᨠᩩᩃᩣᨶᩥ—  ᨡᨲ᩠ᨲᩥᨿᨠᩩᩃᩴ, ᨻᩕᩣᩉ᩠ᨾᨱᨠᩩᩃᩴ, ᩅᩮᩔᨠᩩᩃᩴ, ᩈᩩᨴ᩠ᨴᨠᩩᩃᩴ. <Emphasis>ᩏᨸᩈᩘᨠᨾᩥᨲ᩠ᩅᩣ</Emphasis>ᨲᩥ ᨲᨲ᩠ᨳ ᨣᨶ᩠ᨲ᩠ᩅᩣ.
</Paragraph>

<Paragraph number="2727" book="paci">
<Emphasis>ᩋᩣᩈᨶᩴ</Emphasis> ᨶᩣᨾ ᨸᩃᩖᩘᨠᩔ ᩒᨠᩣᩈᩮᩣ ᩅᩩᨧ᩠ᨧᨲᩥ. <Emphasis>ᨶᩥᩈᩦᨴᩥᨲ᩠ᩅᩣ</Emphasis>ᨲᩥ ᨲᩈ᩠ᨾᩥᩴ ᨶᩥᩈᩦᨴᩥᨲ᩠ᩅᩣ.
</Paragraph>

<Paragraph number="2728" book="paci">
<Emphasis>ᩈᩣᨾᩥᨠᩮ ᩋᨶᩣᨸᩩᨧ᩠ᨨᩣ ᨸᨠ᩠ᨠᨾᩮᨿ᩠ᨿᩣ</Emphasis>ᨲᩥ ᨿᩮᩣ ᨲᩈ᩠ᨾᩥᩴ ᨠᩩᩃᩮ ᨾᨶᩩᩔᩮᩣ ᩅᩥᨬ᩠ᨬᩪ ᨲᩴ ᩋᨶᩣᨸᩩᨧ᩠ᨨᩣ ᩋᨶᩮᩣᩅᩔᨠᩴ ᩋᨲᩥᨠ᩠ᨠᩣᨾᩮᨶ᩠ᨲᩥᨿᩣ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨩ᩠ᨫᩮᩣᨠᩣᩈᩮ ᩏᨸᨧᩣᩁᩴ ᩋᨲᩥᨠ᩠ᨠᩣᨾᩮᨶ᩠ᨲᩥᨿᩣ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="857" book="paci">

<Paragraph number="2729" book="paci">
ᩋᨶᩣᨸᩩᨧ᩠ᨨᩥᨲᩮ ᩋᨶᩣᨸᩩᨧ᩠ᨨᩥᨲᩈᨬ᩠ᨬᩣ ᨸᨠ᩠ᨠᨾᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶᩣᨸᩩᨧ᩠ᨨᩥᨲᩮ ᩅᩮᨾᨲᩥᨠᩣ ᨸᨠ᩠ᨠᨾᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶᩣᨸᩩᨧ᩠ᨨᩥᨲᩮ ᩋᩣᨸᩩᨧ᩠ᨨᩥᨲᩈᨬ᩠ᨬᩣ ᨸᨠ᩠ᨠᨾᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="2730" book="paci">
ᨸᩃᩖᩘᨠᩔ ᩋᨶᩮᩣᨠᩣᩈᩮ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩣᨸᩩᨧ᩠ᨨᩥᨲᩮ ᩋᨶᩣᨸᩩᨧ᩠ᨨᩥᨲᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩣᨸᩩᨧ᩠ᨨᩥᨲᩮ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩣᨸᩩᨧ᩠ᨨᩥᨲᩮ ᩋᩣᨸᩩᨧ᩠ᨨᩥᨲᩈᨬ᩠ᨬᩣ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="858" book="paci">

<Paragraph number="2731" book="paci">
ᩋᨶᩣᨸᨲ᩠ᨲᩥ—  ᩋᩣᨸᩩᨧ᩠ᨨᩣ ᨣᨧ᩠ᨨᨲᩥ, ᩋᩈᩴᩉᩣᩁᩥᨾᩮ, ᨣᩥᩃᩣᨶᩣᨿ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2732" type="center" book="paci">
ᨸᨬ᩠ᨧᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>