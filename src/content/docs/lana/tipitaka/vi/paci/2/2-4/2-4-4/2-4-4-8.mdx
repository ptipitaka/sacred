---
title: "2.4.4.8 ᨲᩥᩁᩮᩣᩁᨭ᩠ᨮᩈᩥᨠ᩠ᨡᩣᨸᨴ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="965" book="paci">

<Paragraph number="2963" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᨿᩮᩣ ᨲᩥᩁᩮᩣᩁᨭ᩠ᨮᩮ ᩈᩣᩈᩘᨠᩈᨾ᩠ᨾᨲᩮ ᩈᨸ᩠ᨸᨭᩥᨽᨿᩮ ᩋᩈᨲ᩠ᨳᩥᨠᩣ ᨧᩣᩁᩥᨠᩴ ᨧᩁᨶ᩠ᨲᩥ. ᨵᩩᨲ᩠ᨲᩣ ᨴᩪᩈᩮᨶ᩠ᨲᩥ.
</Paragraph>

<Paragraph number="2964" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨲᩥᩁᩮᩣᩁᨭ᩠ᨮᩮ ᩈᩣᩈᩘᨠᩈᨾ᩠ᨾᨲᩮ ᩈᨸ᩠ᨸᨭᩥᨽᨿᩮ ᩋᩈᨲ᩠ᨳᩥᨠᩣ ᨧᩣᩁᩥᨠᩴ ᨧᩁᩥᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨲᩥᩁᩮᩣᩁᨭ᩠ᨮᩮ ᩈᩣᩈᩘᨠᩈᨾ᩠ᨾᨲᩮ ᩈᨸ᩠ᨸᨭᩥᨽᨿᩮ ᩋᩈᨲ᩠ᨳᩥᨠᩣ ᨧᩣᩁᩥᨠᩴ ᨧᩁᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨲᩥᩁᩮᩣᩁᨭ᩠ᨮᩮ ᩈᩣᩈᩘᨠᩈᨾ᩠ᨾᨲᩮ ᩈᨸ᩠ᨸᨭᩥᨽᨿᩮ ᩋᩈᨲ᩠ᨳᩥᨠᩣ ᨧᩣᩁᩥᨠᩴ ᨧᩁᩥᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="966" book="paci">

<Paragraph number="2965" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨲᩥᩁᩮᩣᩁᨭ᩠ᨮᩮ ᩈᩣᩈᩘᨠᩈᨾ᩠ᨾᨲᩮ ᩈᨸ᩠ᨸᨭᩥᨽᨿᩮ ᩋᩈᨲ᩠ᨳᩥᨠᩣ ᨧᩣᩁᩥᨠᩴ ᨧᩁᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*38*:<Emphasis>93</Emphasis>)
</Paragraph>

</Division>
<Division number="967" book="paci">

<Paragraph number="2966" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2967" book="paci">
<Emphasis>ᨲᩥᩁᩮᩣᩁᨭ᩠ᨮᩮ</Emphasis>ᨲᩥ ᨿᩔ ᩅᩥᨩᩥᨲᩮ ᩅᩥᩉᩁᨲᩥ, ᨲᩴ ᨮᨸᩮᨲ᩠ᩅᩣ ᩋᨬ᩠ᨬᩔ ᩁᨭ᩠ᨮᩮ.
</Paragraph>

<Paragraph number="2968" book="paci">
<Emphasis>ᩈᩣᩈᩘᨠᩴ</Emphasis> ᨶᩣᨾ ᨲᩈ᩠ᨾᩥᩴ ᨾᨣ᩠ᨣᩮ ᨧᩮᩣᩁᩣᨶᩴ ᨶᩥᩅᩥᨭ᩠ᨮᩮᩣᨠᩣᩈᩮᩣ ᨴᩥᩔᨲᩥ, ᨽᩩᨲ᩠ᨲᩮᩣᨠᩣᩈᩮᩣ ᨴᩥᩔᨲᩥ, ᨮᩥᨲᩮᩣᨠᩣᩈᩮᩣ ᨴᩥᩔᨲᩥ, ᨶᩥᩈᩥᨶ᩠ᨶᩮᩣᨠᩣᩈᩮᩣ ᨴᩥᩔᨲᩥ, ᨶᩥᨸᨶ᩠ᨶᩮᩣᨠᩣᩈᩮᩣ ᨴᩥᩔᨲᩥ.
</Paragraph>

<Paragraph number="2969" book="paci">
<Emphasis>ᩈᨸ᩠ᨸᨭᩥᨽᨿᩴ</Emphasis> ᨶᩣᨾ ᨲᩈ᩠ᨾᩥᩴ ᨾᨣ᩠ᨣᩮ ᨧᩮᩣᩁᩮᩉᩥ ᨾᨶᩩᩔᩣ ᩉᨲᩣ ᨴᩥᩔᨶ᩠ᨲᩥ, ᩅᩥᩃᩩᨲ᩠ᨲᩣ ᨴᩥᩔᨶ᩠ᨲᩥ, ᩋᩣᨠᩮᩣᨭᩥᨲᩣ ᨴᩥᩔᨶ᩠ᨲᩥ.
</Paragraph>

<Paragraph number="2970" book="paci">
<Emphasis>ᩋᩈᨲ᩠ᨳᩥᨠᩣ</Emphasis> ᨶᩣᨾ ᩅᩥᨶᩣ ᩈᨲ᩠ᨳᩮᨶ.
</Paragraph>

<Paragraph number="2971" book="paci">
<Emphasis>ᨧᩣᩁᩥᨠᩴ ᨧᩁᩮᨿ᩠ᨿᩣ</Emphasis>ᨲᩥ ᨠᩩᨠ᩠ᨠᩩᨭᩈᨾ᩠ᨸᩣᨲᩮ ᨣᩤᨾᩮ ᨣᩤᨾᨶ᩠ᨲᩁᩮ ᨣᩤᨾᨶ᩠ᨲᩁᩮ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨣᩤᨾᨠᩮ ᩋᩁᨬ᩠ᨬᩮ ᩋᨴ᩠ᨵᨿᩮᩣᨩᨶᩮ ᩋᨴ᩠ᨵᨿᩮᩣᨩᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="968" book="paci">

<Paragraph number="2972" book="paci">
ᩋᨶᩣᨸᨲ᩠ᨲᩥ—  ᩈᨲ᩠ᨳᩮᨶ ᩈᩉ ᨣᨧ᩠ᨨᨲᩥ, ᨡᩮᨾᩮ ᩋᨸ᩠ᨸᨭᩥᨽᨿᩮ ᨣᨧ᩠ᨨᨲᩥ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2973" type="center" book="paci">
ᩋᨭ᩠ᨮᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>