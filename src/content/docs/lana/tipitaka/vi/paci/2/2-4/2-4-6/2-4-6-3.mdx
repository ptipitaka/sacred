---
title: "2.4.6.3 ᨣᨱᨸᩁᩥᨽᩣᩈᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1033" book="paci">

<Paragraph number="3115" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨧᨱ᩠ᨯᨠᩣᩊᩦ ᨽᩥᨠ᩠ᨡᩩᨶᩦ ᨽᨱ᩠ᨯᨶᨠᩣᩁᩥᨠᩣ ᩉᩮᩣᨲᩥ ᨠᩃᩉᨠᩣᩁᩥᨠᩣ ᩅᩥᩅᩤᨴᨠᩣᩁᩥᨠᩣ ᨽᩔᨠᩣᩁᩥᨠᩣ ᩈᩴᨥᩮ ᩋᨵᩥᨠᩁᨱᨠᩣᩁᩥᨠᩣ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨲᩔᩣ ᨠᨾ᩠ᨾᩮ ᨠᩁᩦᨿᨾᩣᨶᩮ ᨸᨭᩥᨠ᩠ᨠᩮᩣᩈᨲᩥ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨣᩤᨾᨠᩴ ᩋᨣᨾᩣᩈᩥ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ. ᩋᨳ ᨡᩮᩣ ᨽᩥᨠ᩠ᨡᩩᨶᩥᩈᩴᨥᩮᩣ—  “ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨸᨠ᩠ᨠᨶ᩠ᨲᩣ”ᨲᩥ ᨧᨱ᩠ᨯᨠᩣᩊᩥᩴ ᨽᩥᨠ᩠ᨡᩩᨶᩥᩴ ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨸᩥ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨣᩤᨾᨠᩮ ᨲᩴ ᨠᩁᨱᩦᨿᩴ ᨲᩦᩁᩮᨲ᩠ᩅᩣ ᨸᩩᨶᨴᩮᩅ ᩈᩣᩅᨲ᩠ᨳᩥᩴ ᨸᨧ᩠ᨧᩣᨣᨧ᩠ᨨᩥ. ᨧᨱ᩠ᨯᨠᩣᩊᩦ ᨽᩥᨠ᩠ᨡᩩᨶᩦ ᨳᩩᩃᩖᨶᨶ᩠ᨴᩣᨿ ᨽᩥᨠ᩠ᨡᩩᨶᩥᨿᩣ ᩋᩣᨣᨧ᩠ᨨᨶ᩠ᨲᩥᨿᩣ ᨶᩮᩅ ᩋᩣᩈᨶᩴ ᨸᨬ᩠ᨬᨸᩮᩈᩥ ᨶ ᨸᩣᨴᩮᩤᨴᨠᩴ ᨸᩣᨴᨸᩦᨮᩴ ᨸᩣᨴᨠᨮᩃᩥᨠᩴ ᩏᨸᨶᩥᨠ᩠ᨡᩥᨸᩥ; ᨶ ᨸᨧ᩠ᨧᩩᨣ᩠ᨣᨶ᩠ᨲ᩠ᩅᩣ ᨸᨲ᩠ᨲᨧᩦᩅᩁᩴ ᨸᨭᩥᨣ᩠ᨣᩉᩮᩈᩥ ᨶ ᨸᩣᨶᩦᨿᩮᨶ ᩋᩣᨸᩩᨧ᩠ᨨᩥ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨧᨱ᩠ᨯᨠᩣᩊᩥᩴ ᨽᩥᨠ᩠ᨡᩩᨶᩥᩴ ᩑᨲᨴᩅᩮᩤᨧ—  “ᨠᩥᩔ ᨲ᩠ᩅᩴ, ᩋᨿ᩠ᨿᩮ, ᨾᨿᩥ ᩋᩣᨣᨧ᩠ᨨᨶ᩠ᨲᩥᨿᩣ ᨶᩮᩅ ᩋᩣᩈᨶᩴ ᨸᨬ᩠ᨬᨸᩮᩈᩥ ᨶ ᨸᩣᨴᩮᩤᨴᨠᩴ ᨸᩣᨴᨸᩦᨮᩴ ᨸᩣᨴᨠᨮᩃᩥᨠᩴ ᩏᨸᨶᩥᨠ᩠ᨡᩥᨸᩥ; ᨶ ᨸᨧ᩠ᨧᩩᨣ᩠ᨣᨶ᩠ᨲ᩠ᩅᩣ ᨸᨲ᩠ᨲᨧᩦᩅᩁᩴ ᨸᨭᩥᨣ᩠ᨣᩉᩮᩈᩥ ᨶ ᨸᩣᨶᩦᨿᩮᨶ ᩋᩣᨸᩩᨧ᩠ᨨᩦ”ᨲᩥ? “ᩑᩅᨬ᩠ᩉᩮᨲᩴ, ᩋᨿ᩠ᨿᩮ, ᩉᩮᩣᨲᩥ ᨿᨳᩣ ᨲᩴ ᩋᨶᩣᨳᩣᨿᩣ”ᨲᩥ. “ᨠᩥᩔ ᨸᨶ ᨲ᩠ᩅᩴ, ᩋᨿ᩠ᨿᩮ, ᩋᨶᩣᨳᩣ”ᨲᩥ? “ᩍᨾᩣ ᨾᩴ, ᩋᨿ᩠ᨿᩮ, ᨽᩥᨠ᩠ᨡᩩᨶᩥᨿᩮᩣ—  ‘ᩋᨿᩴ ᩋᨶᩣᨳᩣ ᩋᨸ᩠ᨸᨬ᩠ᨬᩣᨲᩣ, ᨶᨲ᩠ᨳᩥ ᩍᨾᩥᩔᩣ ᨠᩣᨧᩥ ᨸᨲᩥᩅᨲ᩠ᨲᩣ’ᨲᩥ, ᩋᩣᨸᨲ᩠ᨲᩥᨿᩣ ᩋᨴᩔᨶᩮ ᩏᨠ᩠ᨡᩥᨸᩥᩴᩈᩪ”ᨲᩥ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ—  “ᨻᩣᩃᩣ ᩑᨲᩣ ᩋᨻ᩠ᨿᨲ᩠ᨲᩣ ᩑᨲᩣ ᨶᩮᨲᩣ ᨩᩣᨶᨶ᩠ᨲᩥ ᨠᨾ᩠ᨾᩴ ᩅᩤ ᨠᨾ᩠ᨾᨴᩮᩤᩈᩴ ᩅᩤ ᨠᨾ᩠ᨾᩅᩥᨸᨲ᩠ᨲᩥᩴ ᩅᩤ ᨠᨾ᩠ᨾᩈᨾ᩠ᨸᨲ᩠ᨲᩥᩴ ᩅᩤ”ᨲᩥ, ᨧᨱ᩠ᨯᩦᨠᨲᩣ ᨣᨱᩴ ᨸᩁᩥᨽᩣᩈᩥ.
</Paragraph>

<Paragraph number="3116" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᨧᨱ᩠ᨯᩦᨠᨲᩣ ᨣᨱᩴ ᨸᩁᩥᨽᩣᩈᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨧᨱ᩠ᨯᩦᨠᨲᩣ ᨣᨱᩴ ᨸᩁᩥᨽᩣᩈᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨧᨱ᩠ᨯᩦᨠᨲᩣ ᨣᨱᩴ ᨸᩁᩥᨽᩣᩈᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1034" book="paci">

<Paragraph number="3117" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨧᨱ᩠ᨯᩦᨠᨲᩣ ᨣᨱᩴ ᨸᩁᩥᨽᩣᩈᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*53*:<Emphasis>108</Emphasis>)
</Paragraph>

</Division>
<Division number="1035" book="paci">

<Paragraph number="3118" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3119" book="paci">
<Emphasis>ᨧᨱ᩠ᨯᩦᨠᨲᩣ</Emphasis> ᨶᩣᨾ ᨠᩮᩣᨵᨶᩣ ᩅᩩᨧ᩠ᨧᨲᩥ.
</Paragraph>

<Paragraph number="3120" book="paci">
<Emphasis>ᨣᨱᩮᩣ</Emphasis> ᨶᩣᨾ ᨽᩥᨠ᩠ᨡᩩᨶᩥᩈᩴᨥᩮᩣ ᩅᩩᨧ᩠ᨧᨲᩥ.
</Paragraph>

<Paragraph number="3121" book="paci">
<Emphasis>ᨸᩁᩥᨽᩣᩈᩮᨿ᩠ᨿᩣ</Emphasis>ᨲᩥ “ᨻᩣᩃᩣ ᩑᨲᩣ ᩋᨻ᩠ᨿᨲ᩠ᨲᩣ ᩑᨲᩣ ᨶᩮᨲᩣ ᨩᩣᨶᨶ᩠ᨲᩥ ᨠᨾ᩠ᨾᩴ ᩅᩤ ᨠᨾ᩠ᨾᨴᩮᩤᩈᩴ ᩅᩤ ᨠᨾ᩠ᨾᩅᩥᨸᨲ᩠ᨲᩥᩴ ᩅᩤ ᨠᨾ᩠ᨾᩈᨾ᩠ᨸᨲ᩠ᨲᩥᩴ ᩅᩤ”ᨲᩥ ᨸᩁᩥᨽᩣᩈᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᨾ᩠ᨻᩉᩩᩃᩣ ᨽᩥᨠ᩠ᨡᩩᨶᩥᨿᩮᩣ ᩅᩤ ᩑᨠᩴ ᨽᩥᨠ᩠ᨡᩩᨶᩥᩴ ᩅᩤ ᩋᨶᩩᨸᩈᨾ᩠ᨸᨶ᩠ᨶᩴ ᩅᩤ ᨸᩁᩥᨽᩣᩈᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="1036" book="paci">

<Paragraph number="3122" book="paci">
ᩋᨶᩣᨸᨲ᩠ᨲᩥ—  ᩋᨲ᩠ᨳᨸᩩᩁᩮᨠ᩠ᨡᩣᩁᩣᨿ, ᨵᨾ᩠ᨾᨸᩩᩁᩮᨠ᩠ᨡᩣᩁᩣᨿ, ᩋᨶᩩᩈᩣᩈᨶᩥᨸᩩᩁᩮᨠ᩠ᨡᩣᩁᩣᨿ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3123" type="center" book="paci">
ᨲᨲᩥᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>