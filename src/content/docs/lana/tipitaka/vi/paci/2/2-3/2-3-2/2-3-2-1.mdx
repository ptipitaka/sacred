---
title: "2.3.2.1 ᨣᩁᩩᨸᩣᩅᩩᩁᨱᩈᩥᨠ᩠ᨡᩣᨸᨴ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="783" book="paci">

<Paragraph number="2541" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨻᩉᩩᩔᩩᨲᩣ ᩉᩮᩣᨲᩥ ᨽᩣᨱᩥᨠᩣ ᩅᩥᩈᩣᩁᨴᩤ ᨸᨭ᩠ᨭᩣ ᨵᨾ᩠ᨾᩥᩴ ᨠᨳᩴ ᨠᩣᨲᩩᩴ. ᩋᨳ ᨡᩮᩣ ᩁᩣᨩᩣ ᨸᩈᩮᨶᨴᩥ ᨠᩮᩣᩈᩃᩮᩣ ᩈᩦᨲᨠᩣᩃᩮ ᨾᩉᨣ᩠ᨥᩴ ᨠᨾ᩠ᨻᩃᩴ ᨸᩣᩁᩩᨸᩥᨲ᩠ᩅᩣ ᨿᩮᨶ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᨽᩥᩅᩤᨴᩮᨲ᩠ᩅᩣ ᩑᨠᨾᨶ᩠ᨲᩴ ᨶᩥᩈᩦᨴᩥ. ᩑᨠᨾᨶ᩠ᨲᩴ ᨶᩥᩈᩥᨶ᩠ᨶᩴ ᨡᩮᩣ ᩁᩣᨩᩣᨶᩴ ᨸᩈᩮᨶᨴᩥᩴ ᨠᩮᩣᩈᩃᩴ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨵᨾ᩠ᨾᩥᨿᩣ ᨠᨳᩣᨿ ᩈᨶ᩠ᨴᩔᩮᩈᩥ ᩈᨾᩣᨴᨸᩮᩈᩥ ᩈᨾᩩᨲ᩠ᨲᩮᨩᩮᩈᩥ ᩈᨾ᩠ᨸᩉᩴᩈᩮᩈᩥ. ᩋᨳ ᨡᩮᩣ ᩁᩣᨩᩣ ᨸᩈᩮᨶᨴᩥ ᨠᩮᩣᩈᩃᩮᩣ ᨳᩩᩃᩖᨶᨶ᩠ᨴᩣᨿ ᨽᩥᨠ᩠ᨡᩩᨶᩥᨿᩣ ᨵᨾ᩠ᨾᩥᨿᩣ ᨠᨳᩣᨿ ᩈᨶ᩠ᨴᩔᩥᨲᩮᩣ ᩈᨾᩣᨴᨸᩥᨲᩮᩣ ᩈᨾᩩᨲ᩠ᨲᩮᨩᩥᨲᩮᩣ ᩈᨾ᩠ᨸᩉᩴᩈᩥᨲᩮᩣ ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩑᨲᨴᩅᩮᩤᨧ—  “ᩅᨴᩮᨿ᩠ᨿᩣᩈᩥ, ᩋᨿ᩠ᨿᩮ, ᨿᩮᨶ ᩋᨲ᩠ᨳᩮᩣ”ᨲᩥ? “ᩈᨧᩮ ᨾᩮ ᨲ᩠ᩅᩴ, ᨾᩉᩣᩁᩣᨩ, ᨴᩤᨲᩩᨠᩣᨾᩮᩣᩈᩥ, ᩍᨾᩴ ᨠᨾ᩠ᨻᩃᩴ ᨴᩮᩉᩦ”ᨲᩥ. ᩋᨳ ᨡᩮᩣ ᩁᩣᨩᩣ ᨸᩈᩮᨶᨴᩥ ᨠᩮᩣᩈᩃᩮᩣ ᨳᩩᩃᩖᨶᨶ᩠ᨴᩣᨿ ᨽᩥᨠ᩠ᨡᩩᨶᩥᨿᩣ ᨠᨾ᩠ᨻᩃᩴ ᨴᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩋᨽᩥᩅᩤᨴᩮᨲ᩠ᩅᩣ ᨸᨴᨠ᩠ᨡᩥᨱᩴ ᨠᨲ᩠ᩅᩣ ᨸᨠ᩠ᨠᩣᨾᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨾᩉᩥᨧ᩠ᨨᩣ ᩍᨾᩣ ᨽᩥᨠ᩠ᨡᩩᨶᩥᨿᩮᩣ ᩋᩈᨶ᩠ᨲᩩᨭ᩠ᨮᩣ. ᨠᨳᨬ᩠ᩉᩥ ᨶᩣᨾ ᩁᩣᨩᩣᨶᩴ ᨠᨾ᩠ᨻᩃᩴ ᩅᩥᨬ᩠ᨬᩣᨸᩮᩔᨶ᩠ᨲᩦ”ᨲᩥ.
</Paragraph>

<Paragraph number="2542" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩩᨶᩥᨿᩮᩣ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᩁᩣᨩᩣᨶᩴ ᨠᨾ᩠ᨻᩃᩴ ᩅᩥᨬ᩠ᨬᩣᨸᩮᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩁᩣᨩᩣᨶᩴ ᨠᨾ᩠ᨻᩃᩴ ᩅᩥᨬ᩠ᨬᩣᨸᩮᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩁᩣᨩᩣᨶᩴ ᨠᨾ᩠ᨻᩃᩴ ᩅᩥᨬ᩠ᨬᩣᨸᩮᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="784" book="paci">

<Paragraph number="2543" book="paci">
<Emphasis>“ᨣᩁᩩᨸᩣᩅᩩᩁᨱᩴ ᨸᨶ ᨽᩥᨠ᩠ᨡᩩᨶᩥᨿᩣ ᨧᩮᨲᩣᨸᩮᨶ᩠ᨲᩥᨿᩣ ᨧᨲᩩᨠ᩠ᨠᩴᩈᨸᩁᨾᩴ ᨧᩮᨲᩣᨸᩮᨲᨻ᩠ᨻᩴ. ᨲᨲᩮᩣ ᨧᩮ ᩏᨲ᩠ᨲᩁᩥ ᨧᩮᨲᩣᨸᩮᨿ᩠ᨿ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*11*:<Emphasis>36</Emphasis>)
</Paragraph>

</Division>
<Division number="785" book="paci">

<Paragraph number="2544" book="paci">
<Emphasis>ᨣᩁᩩᨸᩣᩅᩩᩁᨱᩴ</Emphasis> ᨶᩣᨾ ᨿᩴ ᨠᩥᨬ᩠ᨧᩥ ᩈᩦᨲᨠᩣᩃᩮ ᨸᩣᩅᩩᩁᨱᩴ.
</Paragraph>

<Paragraph number="2545" book="paci">
<Emphasis>ᨧᩮᨲᩣᨸᩮᨶ᩠ᨲᩥᨿᩣ</Emphasis>ᨲᩥ ᩅᩥᨬ᩠ᨬᩣᨸᩮᨶ᩠ᨲᩥᨿᩣ.
</Paragraph>

<Paragraph number="2546" book="paci">
<Emphasis>ᨧᨲᩩᨠ᩠ᨠᩴᩈᨸᩁᨾᩴ ᨧᩮᨲᩣᨸᩮᨲᨻ᩠ᨻᨶ᩺</Emphasis>ᨲᩥ ᩈᩮᩣᩊᩈᨠᩉᩣᨸᨱᨣ᩠ᨥᨶᨠᩴ ᨧᩮᨲᩣᨸᩮᨲᨻ᩠ᨻᩴ.
</Paragraph>

<Paragraph number="2547" book="paci">
<Emphasis>ᨲᨲᩮᩣ ᨧᩮ ᩏᨲ᩠ᨲᩁᩥ ᨧᩮᨲᩣᨸᩮᨿ᩠ᨿᩣ</Emphasis>ᨲᩥ ᨲᨲᩩᨲ᩠ᨲᩁᩥ ᩅᩥᨬ᩠ᨬᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ. ᨸᨭᩥᩃᩣᨽᩮᨶ ᨶᩥᩔᨣ᩠ᨣᩥᨿᩴ ᩉᩮᩣᨲᩥ. ᨶᩥᩔᨩ᩠ᨩᩥᨲᨻ᩠ᨻᩴ ᩈᩴᨥᩔ ᩅᩤ ᨣᨱᩔ ᩅᩤ ᩑᨠᨽᩥᨠ᩠ᨡᩩᨶᩥᨿᩣ ᩅᩤ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨶᩥᩔᨩ᩠ᨩᩥᨲᨻ᩠ᨻᩴ …ᨸᩮ…  “ᩍᨴᩴ ᨾᩮ, ᩋᨿ᩠ᨿᩮ, ᨣᩁᩩᨸᩣᩅᩩᩁᨱᩴ ᩋᨲᩥᩁᩮᨠᨧᨲᩩᨠ᩠ᨠᩴᩈᨸᩁᨾᩴ ᨧᩮᨲᩣᨸᩥᨲᩴ ᨶᩥᩔᨣ᩠ᨣᩥᨿᩴ, ᩍᨾᩣᩉᩴ ᩈᩴᨥᩔ ᨶᩥᩔᨩ᩠ᨩᩣᨾᩦ”ᨲᩥ …ᨸᩮ…  ᨴᨴᩮᨿ᩠ᨿᩣᨲᩥ …ᨸᩮ…  ᨴᨴᩮᨿ᩠ᨿᩩᨶ᩠ᨲᩥ …ᨸᩮ…  ᩋᨿ᩠ᨿᩣᨿ ᨴᨾ᩠ᨾᩦᨲᩥ.
</Paragraph>

</Division>
<Division number="786" book="paci">

<Paragraph number="2548" book="paci">
ᩋᨲᩥᩁᩮᨠᨧᨲᩩᨠ᩠ᨠᩴᩈᩮ ᩋᨲᩥᩁᩮᨠᩈᨬ᩠ᨬᩣ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨲᩥᩁᩮᨠᨧᨲᩩᨠ᩠ᨠᩴᩈᩮ ᩅᩮᨾᨲᩥᨠᩣ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨲᩥᩁᩮᨠᨧᨲᩩᨠ᩠ᨠᩴᩈᩮ ᩐᨶᨠᩈᨬ᩠ᨬᩣ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ.
</Paragraph>

<Paragraph number="2549" book="paci">
ᩐᨶᨠᨧᨲᩩᨠ᩠ᨠᩴᩈᩮ ᩋᨲᩥᩁᩮᨠᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩐᨶᨠᨧᨲᩩᨠ᩠ᨠᩴᩈᩮ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩐᨶᨠᨧᨲᩩᨠ᩠ᨠᩴᩈᩮ ᩐᨶᨠᩈᨬ᩠ᨬᩣ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="787" book="paci">

<Paragraph number="2550" book="paci">
ᩋᨶᩣᨸᨲ᩠ᨲᩥ—  ᨧᨲᩩᨠ᩠ᨠᩴᩈᨸᩁᨾᩴ ᨧᩮᨲᩣᨸᩮᨲᩥ, ᩐᨶᨠᨧᨲᩩᨠ᩠ᨠᩴᩈᨸᩁᨾᩴ ᨧᩮᨲᩣᨸᩮᨲᩥ, ᨬᩣᨲᨠᩣᨶᩴ, ᨸᩅᩤᩁᩥᨲᩣᨶᩴ, ᩋᨬ᩠ᨬᩔᨲ᩠ᨳᩣᨿ, ᩋᨲ᩠ᨲᨶᩮᩣ ᨵᨶᩮᨶ, ᨾᩉᨣ᩠ᨥᩴ ᨧᩮᨲᩣᨸᩮᨲᩩᨠᩣᨾᩔ ᩋᨸ᩠ᨸᨣ᩠ᨥᩴ ᨧᩮᨲᩣᨸᩮᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2551" type="center" book="paci">
ᩑᨠᩣᨴᩈᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>