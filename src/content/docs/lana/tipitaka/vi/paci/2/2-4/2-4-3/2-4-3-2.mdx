---
title: "2.4.3.2 ᩏᨴᨠᩈᩣᨭᩥᨠᩈᩥᨠ᩠ᨡᩣᨸᨴ"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="887" book="paci">

<Paragraph number="2791" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᨣᩅᨲᩣ ᨽᩥᨠ᩠ᨡᩩᨶᩦᨶᩴ ᩏᨴᨠᩈᩣᨭᩥᨠᩣ ᩋᨶᩩᨬ᩠ᨬᩣᨲᩣ ᩉᩮᩣᨲᩥ. ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ—  “ᨽᨣᩅᨲᩣ ᩏᨴᨠᩈᩣᨭᩥᨠᩣ ᩋᨶᩩᨬ᩠ᨬᩣᨲᩣ”ᨲᩥ ᩋᨸ᩠ᨸᨾᩣᨱᩥᨠᩣᨿᩮᩣ ᩏᨴᨠᩈᩣᨭᩥᨠᩣᨿᩮᩣ ᨵᩤᩁᩮᩈᩩᩴ. ᨸᩩᩁᨲᩮᩣᨸᩥ ᨸᨧ᩠ᨨᨲᩮᩣᨸᩥ ᩋᩣᨠᨯ᩠ᨰᨶ᩠ᨲᩣ ᩋᩣᩉᩥᨱ᩠ᨯᨶ᩠ᨲᩥ.
</Paragraph>

<Paragraph number="2792" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᨾᩣᨱᩥᨠᩣᨿᩮᩣ ᩏᨴᨠᩈᩣᨭᩥᨠᩣᨿᩮᩣ ᨵᩤᩁᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᨾᩣᨱᩥᨠᩣᨿᩮᩣ ᩏᨴᨠᩈᩣᨭᩥᨠᩣᨿᩮᩣ ᨵᩤᩁᩮᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᨾᩣᨱᩥᨠᩣᨿᩮᩣ ᩏᨴᨠᩈᩣᨭᩥᨠᩣᨿᩮᩣ ᨵᩤᩁᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="888" book="paci">

<Paragraph number="2793" book="paci">
<Emphasis>“ᩏᨴᨠᩈᩣᨭᩥᨠᩴ ᨸᨶ ᨽᩥᨠ᩠ᨡᩩᨶᩥᨿᩣ ᨠᩣᩁᨿᨾᩣᨶᩣᨿ ᨸᨾᩣᨱᩥᨠᩣ ᨠᩣᩁᩮᨲᨻ᩠ᨻᩣ. ᨲᨲᩕᩥᨴᩴ ᨸᨾᩣᨱᩴ—  ᨴᩦᨥᩈᩮᩣ ᨧᨲᩔᩮᩣ ᩅᩥᨴᨲ᩠ᨳᩥᨿᩮᩣ, ᩈᩩᨣᨲᩅᩥᨴᨲ᩠ᨳᩥᨿᩣ; ᨲᩥᩁᩥᨿᩴ ᨴ᩠ᩅᩮ ᩅᩥᨴᨲ᩠ᨳᩥᨿᩮᩣ. ᨲᩴ ᩋᨲᩥᨠ᩠ᨠᩣᨾᩮᨶ᩠ᨲᩥᨿᩣ ᨨᩮᨴᨶᨠᩴ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*22*:<Emphasis>77</Emphasis>)
</Paragraph>

</Division>
<Division number="889" book="paci">

<Paragraph number="2794" book="paci">
<Emphasis>ᩏᨴᨠᩈᩣᨭᩥᨠᩣ</Emphasis> ᨶᩣᨾ ᨿᩣᨿ ᨶᩥᩅᨲ᩠ᨳᩣ ᨶᩉᩣᨿᨲᩥ.
</Paragraph>

<Paragraph number="2795" book="paci">
<Emphasis>ᨠᩣᩁᨿᨾᩣᨶᩣᨿᩣ</Emphasis>ᨲᩥ ᨠᩁᩮᩣᨶ᩠ᨲᩥᨿᩣ ᩅᩤ ᨠᩣᩁᩣᨸᩮᨶ᩠ᨲᩥᨿᩣ ᩅᩤ.
</Paragraph>

<Paragraph number="2796" book="paci">
ᨸᨾᩣᨱᩥᨠᩣ ᨠᩣᩁᩮᨲᨻ᩠ᨻᩣ. ᨲᨲᩕᩥᨴᩴ ᨸᨾᩣᨱᩴ—  ᨴᩦᨥᩈᩮᩣ ᨧᨲᩔᩮᩣ ᩅᩥᨴᨲ᩠ᨳᩥᨿᩮᩣ, ᩈᩩᨣᨲᩅᩥᨴᨲ᩠ᨳᩥᨿᩣ; ᨲᩥᩁᩥᨿᩴ ᨴ᩠ᩅᩮ ᩅᩥᨴᨲ᩠ᨳᩥᨿᩮᩣ. ᨲᩴ ᩋᨲᩥᨠ᩠ᨠᩣᨾᩮᨲ᩠ᩅᩣ ᨠᩁᩮᩣᨲᩥ ᩅᩤ ᨠᩣᩁᩣᨸᩮᨲᩥ ᩅᩤ, ᨸᨿᩮᩣᨣᩮ ᨴᩩᨠ᩠ᨠᨭᩴ. ᨸᨭᩥᩃᩣᨽᩮᨶ ᨨᩥᨶ᩠ᨴᩥᨲ᩠ᩅᩣ ᨸᩣᨧᩥᨲ᩠ᨲᩥᨿᩴ ᨴᩮᩈᩮᨲᨻ᩠ᨻᩴ.
</Paragraph>

</Division>
<Division number="890" book="paci">

<Paragraph number="2797" book="paci">
ᩋᨲ᩠ᨲᨶᩣ ᩅᩥᨸ᩠ᨸᨠᨲᩴ ᩋᨲ᩠ᨲᨶᩣ ᨸᩁᩥᨿᩮᩣᩈᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨲ᩠ᨲᨶᩣ ᩅᩥᨸ᩠ᨸᨠᨲᩴ ᨸᩁᩮᩉᩥ ᨸᩁᩥᨿᩮᩣᩈᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᩁᩮᩉᩥ ᩅᩥᨸ᩠ᨸᨠᨲᩴ ᩋᨲ᩠ᨲᨶᩣ ᨸᩁᩥᨿᩮᩣᩈᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᩁᩮᩉᩥ ᩅᩥᨸ᩠ᨸᨠᨲᩴ ᨸᩁᩮᩉᩥ ᨸᩁᩥᨿᩮᩣᩈᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="2798" book="paci">
ᩋᨬ᩠ᨬᩔᨲ᩠ᨳᩣᨿ ᨠᩁᩮᩣᨲᩥ ᩅᩤ ᨠᩣᩁᩣᨸᩮᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨬ᩠ᨬᩮᨶ ᨠᨲᩴ ᨸᨭᩥᩃᨽᩥᨲ᩠ᩅᩣ ᨸᩁᩥᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="891" book="paci">

<Paragraph number="2799" book="paci">
ᩋᨶᩣᨸᨲ᩠ᨲᩥ—  ᨸᨾᩣᨱᩥᨠᩴ ᨠᩁᩮᩣᨲᩥ, ᩐᨶᨠᩴ ᨠᩁᩮᩣᨲᩥ, ᩋᨬ᩠ᨬᩮᨶ ᨠᨲᩴ ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᨸᨭᩥᩃᨽᩥᨲ᩠ᩅᩣ ᨨᩥᨶ᩠ᨴᩥᨲ᩠ᩅᩣ ᨸᩁᩥᨽᩩᨬ᩠ᨩᨲᩥ, ᩅᩥᨲᩣᨶᩴ ᩅᩤ ᨽᩪᨾᨲ᩠ᨳᩁᨱᩴ ᩅᩤ ᩈᩣᨱᩥᨸᩣᨠᩣᩁᩴ ᩅᩤ ᨽᩥᩈᩥᩴ ᩅᩤ ᨻᩥᨻ᩠ᨻᩮᩣᩉᨶᩴ ᩅᩤ ᨠᩁᩮᩣᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2800" type="center" book="paci">
ᨴᩩᨲᩥᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>