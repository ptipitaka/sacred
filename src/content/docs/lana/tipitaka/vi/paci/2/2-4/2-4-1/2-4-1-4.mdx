---
title: "2.4.1.4 ᨩᨲᩩᨾᨭ᩠ᨮᨠᩈᩥᨠ᩠ᨡᩣᨸᨴ"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="806" book="paci">

<Paragraph number="2592" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᨸᩩᩁᩣᨱᩁᩣᨩᩮᩣᩁᩮᩣᨵᩤ ᨽᩥᨠ᩠ᨡᩩᨶᩦᩈᩩ ᨸᨻ᩠ᨻᨩᩥᨲᩣ ᩉᩮᩣᨲᩥ. ᩋᨬ᩠ᨬᨲᩁᩣ ᨽᩥᨠ᩠ᨡᩩᨶᩦ ᩋᨶᨽᩥᩁᨲᩥᨿᩣ ᨸᩦᩊᩥᨲᩣ ᨿᩮᨶ ᩈᩣ ᨽᩥᨠ᩠ᨡᩩᨶᩦ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨲᩴ ᨽᩥᨠ᩠ᨡᩩᨶᩥᩴ ᩑᨲᨴᩅᩮᩤᨧ—  “ᩁᩣᨩᩣ ᨡᩮᩣ, ᩋᨿ᩠ᨿᩮ, ᨲᩩᨾ᩠ᩉᩮ ᨧᩥᩁᩣᨧᩥᩁᩴ ᨣᨧ᩠ᨨᨲᩥ. ᨠᨳᩴ ᨲᩩᨾ᩠ᩉᩮ ᨵᩤᩁᩮᨳᩣ”ᨲᩥ? “ᨩᨲᩩᨾᨭ᩠ᨮᨠᩮᨶ, ᩋᨿ᩠ᨿᩮ”ᨲᩥ. “ᨠᩥᩴ ᩑᨲᩴ, ᩋᨿ᩠ᨿᩮ, ᨩᨲᩩᨾᨭ᩠ᨮᨠᨶ᩺”ᨲᩥ? ᩋᨳ ᨡᩮᩣ ᩈᩣ ᨽᩥᨠ᩠ᨡᩩᨶᩦ ᨲᩔᩣ ᨽᩥᨠ᩠ᨡᩩᨶᩥᨿᩣ ᨩᨲᩩᨾᨭ᩠ᨮᨠᩴ ᩋᩣᨧᩥᨠ᩠ᨡᩥ. ᩋᨳ ᨡᩮᩣ ᩈᩣ ᨽᩥᨠ᩠ᨡᩩᨶᩦ ᨩᨲᩩᨾᨭ᩠ᨮᨠᩴ ᩋᩣᨴᩥᨿᩥᨲ᩠ᩅᩣ ᨵᩮᩤᩅᩥᨲᩩᩴ ᩅᩥᩔᩁᩥᨲ᩠ᩅᩣ ᩑᨠᨾᨶ᩠ᨲᩴ ᨨᨯ᩠ᨯᩮᩈᩥ. ᨽᩥᨠ᩠ᨡᩩᨶᩥᨿᩮᩣ ᨾᨠ᩠ᨡᩥᨠᩣᩉᩥ ᩈᨾ᩠ᨸᩁᩥᨠᩥᨱ᩠ᨱᩴ ᨸᩔᩥᨲ᩠ᩅᩣ ᩑᩅᨾᩣᩉᩴᩈᩩ—  “ᨠᩔᩥᨴᩴ ᨠᨾ᩠ᨾᨶ᩺”ᨲᩥ? ᩈᩣ ᩑᩅᨾᩣᩉ—  “ᨾᨿ᩠ᩉᩥᨴᩴ ᨠᨾ᩠ᨾᨶ᩺”ᨲᩥ.
</Paragraph>

<Paragraph number="2593" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩦ ᨩᨲᩩᨾᨭ᩠ᨮᨠᩴ ᩋᩣᨴᩥᨿᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᨩᨲᩩᨾᨭ᩠ᨮᨠᩴ ᩋᩣᨴᩥᨿᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᨩᨲᩩᨾᨭ᩠ᨮᨠᩴ ᩋᩣᨴᩥᨿᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="807" book="paci">

<Paragraph number="2594" book="paci">
<Emphasis>“ᨩᨲᩩᨾᨭ᩠ᨮᨠᩮ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*4*:<Emphasis>59</Emphasis>)
</Paragraph>

</Division>
<Division number="808" book="paci">

<Paragraph number="2595" book="paci">
<Emphasis>ᨩᨲᩩᨾᨭ᩠ᨮᨠᩴ</Emphasis> ᨶᩣᨾ ᨩᨲᩩᨾᨿᩴ ᨠᨭ᩠ᨮᨾᨿᩴ ᨸᩥᨭ᩠ᨮᨾᨿᩴ ᨾᨲ᩠ᨲᩥᨠᩣᨾᨿᩴ.
</Paragraph>

<Paragraph number="2596" book="paci">
<Emphasis>ᩋᩣᨴᩥᨿᩮᨿ᩠ᨿᩣ</Emphasis>ᨲᩥ ᩈᨾ᩠ᨹᩔᩴ ᩈᩣᨴᩥᨿᨶ᩠ᨲᩦ ᩋᨶ᩠ᨲᨾᩈᩮᩣ ᩏᨸ᩠ᨸᩃᨸᨲ᩠ᨲᨾ᩠ᨸᩥ ᨾᩩᨲ᩠ᨲᨠᩁᨱᩴ ᨸᩅᩮᩈᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="809" book="paci">

<Paragraph number="2597" book="paci">
ᩋᨶᩣᨸᨲ᩠ᨲᩥ—  ᩋᩣᨻᩣᨵᨸᨧ᩠ᨧᨿᩣ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2598" type="center" book="paci">
ᨧᨲᩩᨲ᩠ᨳᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>