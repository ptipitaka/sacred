---
title: "2.4.8.8 ᨴᩩᨲᩥᨿᩈᩥᨠ᩠ᨡᨾᩣᨶ-ᨶᩅᩩᨭ᩠ᨮᩣᨸᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 12
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="paci">
* ᨴᩩᨲᩥᨿᩈᩥᨠ᩠ᨡᨾᩣᨶ-ᨶᩅᩩᨭ᩠ᨮᩣᨸᨶᩈᩥᨠ᩠ᨡᩣᨸᨴ
</Paragraph>

<Division number="1154" book="paci">

<Paragraph number="3372" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᩈᩥᨠ᩠ᨡᨾᩣᨶᩣ ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩏᨸᩈᩘᨠᨾᩥᨲ᩠ᩅᩣ ᩏᨸᩈᨾ᩠ᨸᨴᩴ ᨿᩣᨧᩥ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨲᩴ ᩈᩥᨠ᩠ᨡᨾᩣᨶᩴ “ᩈᨧᩮ ᨾᩴ ᨲ᩠ᩅᩴ, ᩋᨿ᩠ᨿᩮ, ᨴ᩠ᩅᩮ ᩅᩔᩣᨶᩥ ᩋᨶᩩᨻᨶ᩠ᨵᩥᩔᩈᩥ ᩑᩅᩤᩉᩴ ᨲᩴ ᩅᩩᨭ᩠ᨮᩣᨸᩮᩔᩣᨾᩦ”ᨲᩥ ᩅᨲ᩠ᩅᩣ, ᨶᩮᩅ ᩅᩩᨭ᩠ᨮᩣᨸᩮᨲᩥ ᨶ ᩅᩩᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨲᩥ.
</Paragraph>

<Paragraph number="3373" book="paci">
ᩋᨳ ᨡᩮᩣ ᩈᩣ ᩈᩥᨠ᩠ᨡᨾᩣᨶᩣ ᨽᩥᨠ᩠ᨡᩩᨶᩦᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᩈᩥᨠ᩠ᨡᨾᩣᨶᩴ—  ‘ᩈᨧᩮ ᨾᩴ ᨲ᩠ᩅᩴ, ᩋᨿ᩠ᨿᩮ, ᨴ᩠ᩅᩮ ᩅᩔᩣᨶᩥ ᩋᨶᩩᨻᨶ᩠ᨵᩥᩔᩈᩥ ᩑᩅᩤᩉᩴ ᨲᩴ ᩅᩩᨭ᩠ᨮᩣᨸᩮᩔᩣᨾᩦ’ᨲᩥ ᩅᨲ᩠ᩅᩣ, ᨶᩮᩅ ᩅᩩᨭ᩠ᨮᩣᨸᩮᩔᨲᩥ ᨶ ᩅᩩᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᩥᨠ᩠ᨡᨾᩣᨶᩴ—  ‘ᩈᨧᩮ ᨾᩴ ᨲ᩠ᩅᩴ, ᩋᨿ᩠ᨿᩮ, ᨴ᩠ᩅᩮ ᩅᩔᩣᨶᩥ ᩋᨶᩩᨻᨶ᩠ᨵᩥᩔᩈᩥ ᩑᩅᩤᩉᩴ ᨲᩴ ᩅᩩᨭ᩠ᨮᩣᨸᩮᩔᩣᨾᩦ’ᨲᩥ ᩅᨲ᩠ᩅᩣ, ᨶᩮᩅ ᩅᩩᨭ᩠ᨮᩣᨸᩮᨲᩥ ᨶ ᩅᩩᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᩥᨠ᩠ᨡᨾᩣᨶᩴ—  ‘ᩈᨧᩮ ᨾᩴ ᨲ᩠ᩅᩴ, ᩋᨿ᩠ᨿᩮ, ᨴ᩠ᩅᩮ ᩅᩔᩣᨶᩥ ᩋᨶᩩᨻᨶ᩠ᨵᩥᩔᩈᩥ ᩑᩅᩤᩉᩴ ᨲᩴ ᩅᩩᨭ᩠ᨮᩣᨸᩮᩔᩣᨾᩦ’ᨲᩥ ᩅᨲ᩠ᩅᩣ, ᨶᩮᩅ ᩅᩩᨭ᩠ᨮᩣᨸᩮᩔᨲᩥ ᨶ ᩅᩩᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1155" book="paci">

<Paragraph number="3374" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩈᩥᨠ᩠ᨡᨾᩣᨶᩴ—  ‘ᩈᨧᩮ ᨾᩴ ᨲ᩠ᩅᩴ, ᩋᨿ᩠ᨿᩮ, ᨴ᩠ᩅᩮ ᩅᩔᩣᨶᩥ ᩋᨶᩩᨻᨶ᩠ᨵᩥᩔᩈᩥ ᩑᩅᩤᩉᩴ ᨲᩴ ᩅᩩᨭ᩠ᨮᩣᨸᩮᩔᩣᨾᩦ’ᨲᩥ ᩅᨲ᩠ᩅᩣ, ᩈᩣ ᨸᨧ᩠ᨨᩣ ᩋᨶᨶ᩠ᨲᩁᩣᨿᩥᨠᩥᨶᩦ</Emphasis> <Emphasis>ᨶᩮᩅ ᩅᩩᨭ᩠ᨮᩣᨸᩮᨿ᩠ᨿ ᨶ ᩅᩩᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*78*:<Emphasis>133</Emphasis>)
</Paragraph>

</Division>
<Division number="1156" book="paci">

<Paragraph number="3375" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3376" book="paci">
<Emphasis>ᩈᩥᨠ᩠ᨡᨾᩣᨶᩣ</Emphasis> ᨶᩣᨾ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩥᨲᩈᩥᨠ᩠ᨡᩣ.
</Paragraph>

<Paragraph number="3377" book="paci">
<Emphasis>ᩈᨧᩮ ᨾᩴ ᨲ᩠ᩅᩴ, ᩋᨿ᩠ᨿᩮ, ᨴ᩠ᩅᩮ ᩅᩔᩣᨶᩥ ᩋᨶᩩᨻᨶ᩠ᨵᩥᩔᩈᩦ</Emphasis>ᨲᩥ ᨴ᩠ᩅᩮ ᩈᩴᩅᨧ᩠ᨨᩁᩣᨶᩥ ᩏᨸᨭ᩠ᨮᩉᩥᩔᩈᩥ.
</Paragraph>

<Paragraph number="3378" book="paci">
<Emphasis>ᩑᩅᩤᩉᩴ ᨲᩴ ᩅᩩᨭ᩠ᨮᩣᨸᩮᩔᩣᨾᩦ</Emphasis>ᨲᩥ ᩑᩅᩤᩉᩴ ᨲᩴ ᩏᨸᩈᨾ᩠ᨸᩣᨴᩮᩔᩣᨾᩥ.
</Paragraph>

<Paragraph number="3379" book="paci">
<Emphasis>ᩈᩣ ᨸᨧ᩠ᨨᩣ ᩋᨶᨶ᩠ᨲᩁᩣᨿᩥᨠᩥᨶᩦ</Emphasis>ᨲᩥ ᩋᩈᨲᩥ ᩋᨶ᩠ᨲᩁᩣᨿᩮ.
</Paragraph>

<Paragraph number="3380" book="paci">
<Emphasis>ᨶᩮᩅ ᩅᩩᨭ᩠ᨮᩣᨸᩮᨿ᩠ᨿᩣ</Emphasis>ᨲᩥ ᨶ ᩈᨿᩴ ᩅᩩᨭ᩠ᨮᩣᨸᩮᨿ᩠ᨿ.
</Paragraph>

<Paragraph number="3381" book="paci">
<Emphasis>ᨶ ᩅᩩᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᨿ᩠ᨿᩣ</Emphasis>ᨲᩥ ᨶ ᩋᨬ᩠ᨬᩴ ᩋᩣᨱᩣᨸᩮᨿ᩠ᨿ. “ᨶᩮᩅ ᩅᩩᨭ᩠ᨮᩣᨸᩮᩔᩣᨾᩥ ᨶ ᩅᩩᨭ᩠ᨮᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩥᩔᩣᨾᩦ”ᨲᩥ ᨵᩩᩁᩴ ᨶᩥᨠ᩠ᨡᩥᨲ᩠ᨲᨾᨲ᩠ᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="1157" book="paci">

<Paragraph number="3382" book="paci">
ᩋᨶᩣᨸᨲ᩠ᨲᩥ—  ᩈᨲᩥ ᩋᨶ᩠ᨲᩁᩣᨿᩮ, ᨸᩁᩥᨿᩮᩈᩥᨲ᩠ᩅᩣ ᨶ ᩃᨽᨲᩥ, ᨣᩥᩃᩣᨶᩣᨿ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3383" type="center" book="paci">
ᩋᨭ᩠ᨮᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>