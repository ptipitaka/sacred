---
title: "2.4.6.7 ᩋᨸᩅᩤᩁᨱᩣᩈᩥᨠ᩠ᨡᩣᨸᨴ"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1050" book="paci">

<Paragraph number="3152" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨾ᩠ᨻᩉᩩᩃᩣ ᨽᩥᨠ᩠ᨡᩩᨶᩥᨿᩮᩣ ᨣᩤᨾᨠᩣᩅᩤᩈᩮ ᩅᩔᩴᩅᩩᨭ᩠ᨮᩣ ᩈᩣᩅᨲ᩠ᨳᩥᩴ ᩋᨣᨾᩴᩈᩩ. ᨽᩥᨠ᩠ᨡᩩᨶᩥᨿᩮᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩑᨲᨴᩅᩮᩤᨧᩩᩴ—  “ᨠᨲ᩠ᨳᩣᨿ᩠ᨿᩣᨿᩮᩣ ᩅᩔᩴᩅᩩᨭ᩠ᨮᩣ; ᨠᨲ᩠ᨳ ᨽᩥᨠ᩠ᨡᩩᩈᩴᨥᩮᩣ ᨸᩅᩤᩁᩥᨲᩮᩣ”ᨲᩥ? “ᨶ ᨾᨿᩴ, ᩋᨿ᩠ᨿᩮ, ᨽᩥᨠ᩠ᨡᩩᩈᩴᨥᩴ ᨸᩅᩤᩁᩮᨾᩣ”ᨲᩥ.
</Paragraph>

<Paragraph number="3153" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᩅᩔᩴᩅᩩᨭ᩠ᨮᩣ ᨽᩥᨠ᩠ᨡᩩᩈᩴᨥᩴ ᨶ ᨸᩅᩤᩁᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩅᩔᩴᩅᩩᨭ᩠ᨮᩣ ᨽᩥᨠ᩠ᨡᩩᩈᩴᨥᩴ ᨶ ᨸᩅᩤᩁᩮᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩅᩔᩴᩅᩩᨭ᩠ᨮᩣ ᨽᩥᨠ᩠ᨡᩩᩈᩴᨥᩴ ᨶ ᨸᩅᩤᩁᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1051" book="paci">

<Paragraph number="3154" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩅᩔᩴᩅᩩᨭ᩠ᨮᩣ ᩏᨽᨲᩮᩣᩈᩴᨥᩮ ᨲᩦᩉᩥ ᨮᩣᨶᩮᩉᩥ ᨶ ᨸᩅᩤᩁᩮᨿ᩠ᨿ ᨴᩥᨭ᩠ᨮᩮᨶ ᩅᩤ ᩈᩩᨲᩮᨶ ᩅᩤ ᨸᩁᩥᩈᩘᨠᩣᨿ ᩅᩤ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*57*:<Emphasis>112</Emphasis>)
</Paragraph>

</Division>
<Division number="1052" book="paci">

<Paragraph number="3155" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3156" book="paci">
<Emphasis>ᩅᩔᩴᩅᩩᨭ᩠ᨮᩣ</Emphasis> ᨶᩣᨾ ᨸᩩᩁᩥᨾᩴ ᩅᩤ ᨲᩮᨾᩣᩈᩴ ᨸᨧ᩠ᨨᩥᨾᩴ ᩅᩤ ᨲᩮᨾᩣᩈᩴ ᩅᩩᨭ᩠ᨮᩣ. ᩏᨽᨲᩮᩣᩈᩴᨥᩮ ᨲᩦᩉᩥ ᨮᩣᨶᩮᩉᩥ ᨶ ᨸᩅᩤᩁᩮᩔᩣᨾᩥ ᨴᩥᨭ᩠ᨮᩮᨶ ᩅᩤ ᩈᩩᨲᩮᨶ ᩅᩤ ᨸᩁᩥᩈᩘᨠᩣᨿ ᩅᩤ”ᨲᩥ ᨵᩩᩁᩴ ᨶᩥᨠ᩠ᨡᩥᨲ᩠ᨲᨾᨲ᩠ᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="1053" book="paci">

<Paragraph number="3157" book="paci">
ᩋᨶᩣᨸᨲ᩠ᨲᩥ—  ᩈᨲᩥ ᩋᨶ᩠ᨲᩁᩣᨿᩮ, ᨸᩁᩥᨿᩮᩈᩥᨲ᩠ᩅᩣ ᨶ ᩃᨽᨲᩥ, ᨣᩥᩃᩣᨶᩣᨿ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3158" type="center" book="paci">
ᩈᨲ᩠ᨲᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>