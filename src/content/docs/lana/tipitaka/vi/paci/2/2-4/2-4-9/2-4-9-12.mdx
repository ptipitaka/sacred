---
title: "2.4.9.12 ᨸᨬ᩠ᩉᩣᨸᩩᨧ᩠ᨨᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1219" book="paci">

<Paragraph number="3509" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᨿᩮᩣ ᩋᨶᩮᩣᨠᩣᩈᨠᨲᩴ ᨽᩥᨠ᩠ᨡᩩᩴ ᨸᨬ᩠ᩉᩴ ᨸᩩᨧ᩠ᨨᨶ᩠ᨲᩥ. ᨽᩥᨠ᩠ᨡᩪ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᩋᨶᩮᩣᨠᩣᩈᨠᨲᩴ ᨽᩥᨠ᩠ᨡᩩᩴ ᨸᨬ᩠ᩉᩴ ᨸᩩᨧ᩠ᨨᩥᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩋᨶᩮᩣᨠᩣᩈᨠᨲᩴ ᨽᩥᨠ᩠ᨡᩩᩴ ᨸᨬ᩠ᩉᩴ ᨸᩩᨧ᩠ᨨᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩋᨶᩮᩣᨠᩣᩈᨠᨲᩴ ᨽᩥᨠ᩠ᨡᩩᩴ ᨸᨬ᩠ᩉᩴ ᨸᩩᨧ᩠ᨨᩥᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1220" book="paci">

<Paragraph number="3510" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩋᨶᩮᩣᨠᩣᩈᨠᨲᩴ ᨽᩥᨠ᩠ᨡᩩᩴ ᨸᨬ᩠ᩉᩴ ᨸᩩᨧ᩠ᨨᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*95*:<Emphasis>150</Emphasis>)
</Paragraph>

</Division>
<Division number="1221" book="paci">

<Paragraph number="3511" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3512" book="paci">
<Emphasis>ᩋᨶᩮᩣᨠᩣᩈᨠᨲᨶ᩺</Emphasis>ᨲᩥ ᩋᨶᩣᨸᩩᨧ᩠ᨨᩣ. <Emphasis>ᨽᩥᨠ᩠ᨡᩩᨶ᩺</Emphasis>ᨲᩥ ᩏᨸᩈᨾ᩠ᨸᨶ᩠ᨶᩴ. <Emphasis>ᨸᨬ᩠ᩉᩴ ᨸᩩᨧ᩠ᨨᩮᨿ᩠ᨿᩣ</Emphasis>ᨲᩥ ᩈᩩᨲ᩠ᨲᨶ᩠ᨲᩮ ᩒᨠᩣᩈᩴ ᨠᩣᩁᩣᨸᩮᨲ᩠ᩅᩣ ᩅᩥᨶᨿᩴ ᩅᩤ ᩋᨽᩥᨵᨾ᩠ᨾᩴ ᩅᩤ ᨸᩩᨧ᩠ᨨᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩅᩥᨶᨿᩮ ᩒᨠᩣᩈᩴ ᨠᩣᩁᩣᨸᩮᨲ᩠ᩅᩣ ᩈᩩᨲ᩠ᨲᨶ᩠ᨲᩴ ᩅᩤ ᩋᨽᩥᨵᨾ᩠ᨾᩴ ᩅᩤ ᨸᩩᨧ᩠ᨨᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨽᩥᨵᨾ᩠ᨾᩮ ᩒᨠᩣᩈᩴ ᨠᩣᩁᩣᨸᩮᨲ᩠ᩅᩣ ᩈᩩᨲ᩠ᨲᨶ᩠ᨲᩴ ᩅᩤ ᩅᩥᨶᨿᩴ ᩅᩤ ᨸᩩᨧ᩠ᨨᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="1222" book="paci">

<Paragraph number="3513" book="paci">
ᩋᨶᩣᨸᩩᨧ᩠ᨨᩥᨲᩮ ᩋᨶᩣᨸᩩᨧ᩠ᨨᩥᨲᩈᨬ᩠ᨬᩣ ᨸᨬ᩠ᩉᩴ ᨸᩩᨧ᩠ᨨᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶᩣᨸᩩᨧ᩠ᨨᩥᨲᩮ ᩅᩮᨾᨲᩥᨠᩣ ᨸᨬ᩠ᩉᩴ ᨸᩩᨧ᩠ᨨᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶᩣᨸᩩᨧ᩠ᨨᩥᨲᩮ ᩋᩣᨸᩩᨧ᩠ᨨᩥᨲᩈᨬ᩠ᨬᩣ ᨸᨬ᩠ᩉᩴ ᨸᩩᨧ᩠ᨨᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="3514" book="paci">
ᩋᩣᨸᩩᨧ᩠ᨨᩥᨲᩮ ᩋᨶᩣᨸᩩᨧ᩠ᨨᩥᨲᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩣᨸᩩᨧ᩠ᨨᩥᨲᩮ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩣᨸᩩᨧ᩠ᨨᩥᨲᩮ ᩋᩣᨸᩩᨧ᩠ᨨᩥᨲᩈᨬ᩠ᨬᩣ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="1223" book="paci">

<Paragraph number="3515" book="paci">
ᩋᨶᩣᨸᨲ᩠ᨲᩥ—  ᩒᨠᩣᩈᩴ ᨠᩣᩁᩣᨸᩮᨲ᩠ᩅᩣ ᨸᩩᨧ᩠ᨨᨲᩥ, ᩋᨶᩮᩣᨴᩥᩔ ᩒᨠᩣᩈᩴ ᨠᩣᩁᩣᨸᩮᨲ᩠ᩅᩣ ᨿᨲ᩠ᨳ ᨠᨲ᩠ᨳᨧᩥ ᨸᩩᨧ᩠ᨨᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3516" type="center" book="paci">
ᨴ᩠ᩅᩤᨴᩈᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>