---
title: "2.4.9.13 ᩋᩈᩘᨠᨧ᩠ᨧᩥᨠᩈᩥᨠ᩠ᨡᩣᨸᨴ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1224" book="paci">

<Paragraph number="3517" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᨽᩥᨠ᩠ᨡᩩᨶᩦ ᩋᩈᩘᨠᨧ᩠ᨧᩥᨠᩣ ᨣᩤᨾᩴ ᨸᩥᨱ᩠ᨯᩣᨿ ᨸᩣᩅᩥᩈᩥ. ᨲᩔᩣ ᩁᨳᩥᨠᩣᨿ ᩅᩤᨲᨾᨱ᩠ᨯᩃᩥᨠᩣ ᩈᩘᨥᩣᨭᩥᨿᩮᩣ ᩏᨠ᩠ᨡᩥᨸᩥᩴᩈᩩ. ᨾᨶᩩᩔᩣ ᩏᨠ᩠ᨠᩩᨭ᩠ᨮᩥᩴ ᩋᨠᩴᩈᩩ—  “ᩈᩩᨶ᩠ᨴᩁᩣ ᩋᨿ᩠ᨿᩣᨿ ᨳᨶᩩᨴᩁᩣ”ᨲᩥ. ᩈᩣ ᨽᩥᨠ᩠ᨡᩩᨶᩦ ᨲᩮᩉᩥ ᨾᨶᩩᩔᩮᩉᩥ ᩏᨸ᩠ᨸᨱ᩠ᨯᩥᨿᨾᩣᨶᩣ ᨾᩘᨠᩩ ᩋᩉᩮᩣᩈᩥ.
</Paragraph>

<Paragraph number="3518" book="paci">
ᩋᨳ ᨡᩮᩣ ᩈᩣ ᨽᩥᨠ᩠ᨡᩩᨶᩦ ᩏᨸᩔᨿᩴ ᨣᨶ᩠ᨲ᩠ᩅᩣ ᨽᩥᨠ᩠ᨡᩩᨶᩦᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩦ ᩋᩈᩘᨠᨧ᩠ᨧᩥᨠᩣ ᨣᩤᨾᩴ ᨸᩅᩥᩈᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᩋᩈᩘᨠᨧ᩠ᨧᩥᨠᩣ ᨣᩤᨾᩴ ᨸᩣᩅᩥᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᩋᩈᩘᨠᨧ᩠ᨧᩥᨠᩣ ᨣᩤᨾᩴ ᨸᩅᩥᩈᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1225" book="paci">

<Paragraph number="3519" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩋᩈᩘᨠᨧ᩠ᨧᩥᨠᩣ ᨣᩤᨾᩴ ᨸᩅᩥᩈᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*196*:<Emphasis>151</Emphasis>)
</Paragraph>

</Division>
<Division number="1226" book="paci">

<Paragraph number="3520" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3521" book="paci">
<Emphasis>ᩋᩈᩘᨠᨧ᩠ᨧᩥᨠᩣ</Emphasis>ᨲᩥ ᩅᩥᨶᩣ ᩈᩘᨠᨧ᩠ᨧᩥᨠᩴ.
</Paragraph>

<Paragraph number="3522" book="paci">
<Emphasis>ᩈᩘᨠᨧ᩠ᨧᩥᨠᩴ</Emphasis> ᨶᩣᨾ ᩋᨵᨠ᩠ᨡᨠᩴ ᩏᨻ᩠ᨽᨶᩣᨽᩥ, ᨲᩔ ᨸᨭᩥᨧ᩠ᨨᩣᨴᨶᨲ᩠ᨳᩣᨿ.
</Paragraph>

<Paragraph number="3523" book="paci">
<Emphasis>ᨣᩤᨾᩴ ᨸᩅᩥᩈᩮᨿ᩠ᨿᩣ</Emphasis>ᨲᩥ ᨸᩁᩥᨠ᩠ᨡᩥᨲ᩠ᨲᩔ ᨣᩤᨾᩔ ᨸᩁᩥᨠ᩠ᨡᩮᨸᩴ ᩋᨲᩥᨠ᩠ᨠᩣᨾᩮᨶ᩠ᨲᩥᨿᩣ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨸᩁᩥᨠ᩠ᨡᩥᨲ᩠ᨲᩔ ᨣᩤᨾᩔ ᩏᨸᨧᩣᩁᩴ ᩒᨠ᩠ᨠᨾᨶ᩠ᨲᩥᨿᩣ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="1227" book="paci">

<Paragraph number="3524" book="paci">
ᩋᨶᩣᨸᨲ᩠ᨲᩥ—  ᩋᨧ᩠ᨨᩥᨶ᩠ᨶᨧᩦᩅᩁᩥᨠᩣᨿ, ᨶᨭ᩠ᨮᨧᩦᩅᩁᩥᨠᩣᨿ, ᨣᩥᩃᩣᨶᩣᨿ, ᩋᩔᨲᩥᨿᩣ, ᩋᨩᩣᨶᨶ᩠ᨲᩥᨿᩣ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3525" type="center" book="paci">
ᨲᩮᩁᩈᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.

  
ᨨᨲ᩠ᨲᩩᨸᩣᩉᨶᩅᨣ᩠ᨣᩮᩤ ᨶᩅᨾᩮᩣ.
</Paragraph>