---
title: "2.4.6.5 ᨠᩩᩃᨾᨧ᩠ᨨᩁᩥᨶᩦᩈᩥᨠ᩠ᨡᩣᨸᨴ"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1042" book="paci">

<Paragraph number="3137" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩣ ᨽᩥᨠ᩠ᨡᩩᨶᩦ ᩈᩣᩅᨲ᩠ᨳᩥᨿᩴ ᩋᨬ᩠ᨬᨲᩁᩥᩔᩣ ᩅᩥᩈᩥᨡᩣᨿ ᨸᩥᨱ᩠ᨯᩣᨿ ᨧᩁᨾᩣᨶᩣ ᨿᩮᨶ ᩋᨬ᩠ᨬᨲᩁᩴ ᨠᩩᩃᩴ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨸᨬ᩠ᨬᨲ᩠ᨲᩮ ᩋᩣᩈᨶᩮ ᨶᩥᩈᩦᨴᩥ. ᩋᨳ ᨡᩮᩣ ᨲᩮ ᨾᨶᩩᩔᩣ ᨲᩴ ᨽᩥᨠ᩠ᨡᩩᨶᩥᩴ ᨽᩮᩣᨩᩮᨲ᩠ᩅᩣ ᩑᨲᨴᩅᩮᩤᨧᩩᩴ—  “ᩋᨬ᩠ᨬᩣᨸᩥ, ᩋᨿ᩠ᨿᩮ, ᨽᩥᨠ᩠ᨡᩩᨶᩥᨿᩮᩣ ᩋᩣᨣᨧ᩠ᨨᨶ᩠ᨲᩪ”ᨲᩥ. ᩋᨳ ᨡᩮᩣ ᩈᩣ ᨽᩥᨠ᩠ᨡᩩᨶᩦ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨶᩣᨣᨧ᩠ᨨᩮᨿ᩠ᨿᩩᨶ᩺”ᨲᩥ, ᨽᩥᨠ᩠ᨡᩩᨶᩥᨿᩮᩣ ᩏᨸᩈᩘᨠᨾᩥᨲ᩠ᩅᩣ ᩑᨲᨴᩅᩮᩤᨧ—  “ᩋᨾᩩᨠᩈ᩠ᨾᩥᩴ, ᩋᨿ᩠ᨿᩮ, ᩒᨠᩣᩈᩮ ᩅᩤᩊᩣ ᩈᩩᨶᨡᩣ ᨧᨱ᩠ᨯᩮᩣ ᨻᩃᩥᨻᨴ᩠ᨴᩮᩤ ᨧᩥᨠ᩠ᨡᩃᩖᩮᩣ ᩒᨠᩣᩈᩮᩣ. ᨾᩣ ᨡᩮᩣ ᨲᨲ᩠ᨳ ᩋᨣᨾᩥᨲ᩠ᨳᩣ”ᨲᩥ. ᩋᨬ᩠ᨬᨲᩁᩣᨸᩥ ᨽᩥᨠ᩠ᨡᩩᨶᩦ ᨲᩔᩣ ᩅᩥᩈᩥᨡᩣᨿ ᨸᩥᨱ᩠ᨯᩣᨿ ᨧᩁᨾᩣᨶᩣ ᨿᩮᨶ ᨲᩴ ᨠᩩᩃᩴ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨸᨬ᩠ᨬᨲ᩠ᨲᩮ ᩋᩣᩈᨶᩮ ᨶᩥᩈᩦᨴᩥ. ᩋᨳ ᨡᩮᩣ ᨲᩮ ᨾᨶᩩᩔᩣ ᨲᩴ ᨽᩥᨠ᩠ᨡᩩᨶᩥᩴ ᨽᩮᩣᨩᩮᨲ᩠ᩅᩣ ᩑᨲᨴᩅᩮᩤᨧᩩᩴ—  “ᨠᩥᩔ, ᩋᨿ᩠ᨿᩮ, ᨽᩥᨠ᩠ᨡᩩᨶᩥᨿᩮᩣ ᨶ ᩋᩣᨣᨧ᩠ᨨᨶ᩠ᨲᩦ”ᨲᩥ?
</Paragraph>

<Paragraph number="3138" book="paci">
ᩋᨳ ᨡᩮᩣ ᩈᩣ ᨽᩥᨠ᩠ᨡᩩᨶᩦ ᨲᩮᩈᩴ ᨾᨶᩩᩔᩣᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩦ ᨠᩩᩃᩴ ᨾᨧ᩠ᨨᩁᩣᨿᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᨠᩩᩃᩴ ᨾᨧ᩠ᨨᩁᩣᨿᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᨠᩩᩃᩴ ᨾᨧ᩠ᨨᩁᩣᨿᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1043" book="paci">

<Paragraph number="3139" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨠᩩᩃᨾᨧ᩠ᨨᩁᩥᨶᩦ ᩋᩔ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*55*:<Emphasis>110</Emphasis>)
</Paragraph>

</Division>
<Division number="1044" book="paci">

<Paragraph number="3140" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3141" book="paci">
<Emphasis>ᨠᩩᩃᩴ</Emphasis> ᨶᩣᨾ ᨧᨲ᩠ᨲᩣᩁᩥ ᨠᩩᩃᩣᨶᩥ—  ᨡᨲ᩠ᨲᩥᨿᨠᩩᩃᩴ, ᨻᩕᩣᩉ᩠ᨾᨱᨠᩩᩃᩴ, ᩅᩮᩔᨠᩩᩃᩴ, ᩈᩩᨴ᩠ᨴᨠᩩᩃᩴ.
</Paragraph>

<Paragraph number="3142" book="paci">
<Emphasis>ᨾᨧ᩠ᨨᩁᩥᨶᩦ ᩋᩔᩣ</Emphasis>ᨲᩥ “ᨠᨳᩴ ᨽᩥᨠ᩠ᨡᩩᨶᩥᨿᩮᩣ ᨶᩣᨣᨧ᩠ᨨᩮᨿ᩠ᨿᩩᨶ᩺”ᨲᩥ ᨽᩥᨠ᩠ᨡᩩᨶᩦᨶᩴ ᩈᨶ᩠ᨲᩥᨠᩮ ᨠᩩᩃᩔ ᩋᩅᨱ᩠ᨱᩴ ᨽᩣᩈᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨠᩩᩃᩔ ᩅᩤ ᩈᨶ᩠ᨲᩥᨠᩮ ᨽᩥᨠ᩠ᨡᩩᨶᩦᨶᩴ ᩋᩅᨱ᩠ᨱᩴ ᨽᩣᩈᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="1045" book="paci">

<Paragraph number="3143" book="paci">
ᩋᨶᩣᨸᨲ᩠ᨲᩥ—  ᨠᩩᩃᩴ ᨶ ᨾᨧ᩠ᨨᩁᩣᨿᨶ᩠ᨲᩦ ᩈᨶ᩠ᨲᩴᨿᩮᩅ ᩋᩣᨴᩦᨶᩅᩴ ᩋᩣᨧᩥᨠ᩠ᨡᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3144" type="center" book="paci">
ᨸᨬ᩠ᨧᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>