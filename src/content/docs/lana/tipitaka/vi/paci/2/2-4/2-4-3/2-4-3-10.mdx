---
title: "2.4.3.10 ᨠᨳᩥᨶᩩᨴ᩠ᨵᩤᩁᩈᩥᨠ᩠ᨡᩣᨸᨴ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="925" book="paci">

<Paragraph number="2872" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᨶ ᩏᨸᩣᩈᨠᩮᨶ ᩈᩴᨥᩴ ᩏᨴ᩠ᨴᩥᩔ ᩅᩥᩉᩣᩁᩮᩣ ᨠᩣᩁᩣᨸᩥᨲᩮᩣ ᩉᩮᩣᨲᩥ. ᩈᩮᩣ ᨲᩔ ᩅᩥᩉᩣᩁᩔ ᨾᩉᩮ ᩏᨽᨲᩮᩣᩈᩴᨥᩔ ᩋᨠᩣᩃᨧᩦᩅᩁᩴ ᨴᩤᨲᩩᨠᩣᨾᩮᩣ ᩉᩮᩣᨲᩥ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩏᨽᨲᩮᩣᩈᩴᨥᩔ ᨠᨳᩥᨶᩴ ᩋᨲ᩠ᨳᨲᩴ ᩉᩮᩣᨲᩥ. ᩋᨳ ᨡᩮᩣ ᩈᩮᩣ ᩏᨸᩣᩈᨠᩮᩣ ᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᨠᨳᩥᨶᩩᨴ᩠ᨵᩤᩁᩴ ᨿᩣᨧᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨠᨳᩥᨶᩴ ᩏᨴ᩠ᨵᩁᩥᨲᩩᩴ. ᩑᩅᨬ᩠ᨧ ᨸᨶ ᨽᩥᨠ᩠ᨡᩅᩮ ᨠᨳᩥᨶᩴ ᩏᨴ᩠ᨵᩁᩥᨲᨻ᩠ᨻᩴ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="926" book="paci">

<Paragraph number="2873" book="paci">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᨠᨳᩥᨶᩴ ᩏᨴ᩠ᨵᩁᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="2874" book="paci">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩈᩴᨥᩮᩣ ᨠᨳᩥᨶᩴ ᩏᨴ᩠ᨵᩁᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᨠᨳᩥᨶᩔ ᩏᨴ᩠ᨵᩤᩁᩮᩣ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="2875" book="paci">
ᩏᨻ᩠ᨽᨲᩴ ᩈᩴᨥᩮᨶ ᨠᨳᩥᨶᩴ, ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’”ᨲᩥ.
</Paragraph>

</Division>
<Division number="927" book="paci">

<Paragraph number="2876" book="paci">
ᩋᨳ ᨡᩮᩣ ᩈᩮᩣ ᩏᨸᩣᩈᨠᩮᩣ ᨽᩥᨠ᩠ᨡᩩᨶᩥᩈᩴᨥᩴ ᩏᨸᩈᩘᨠᨾᩥᨲ᩠ᩅᩣ ᨠᨳᩥᨶᩩᨴ᩠ᨵᩤᩁᩴ ᨿᩣᨧᩥ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ—  “ᨧᩦᩅᩁᩴ ᩋᨾ᩠ᩉᩣᨠᩴ ᨽᩅᩥᩔᨲᩦ”ᨲᩥ ᨠᨳᩥᨶᩩᨴ᩠ᨵᩤᩁᩴ ᨸᨭᩥᨻᩣᩉᩥ. ᩋᨳ ᨡᩮᩣ ᩈᩮᩣ ᩏᨸᩣᩈᨠᩮᩣ ᩏᨩ᩠ᨫᩣᨿᨲᩥ ᨡᩥᨿ᩠ᨿᨲᩥ ᩅᩥᨸᩣᨧᩮᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᩋᨾ᩠ᩉᩣᨠᩴ ᨠᨳᩥᨶᩩᨴ᩠ᨵᩤᩁᩴ ᨶ ᨴᩔᨶ᩠ᨲᩦ”ᨲᩥ.
</Paragraph>

<Paragraph number="2877" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩩᨶᩥᨿᩮᩣ ᨲᩔ ᩏᨸᩣᩈᨠᩔ ᩏᨩ᩠ᨫᩣᨿᨶ᩠ᨲᩔ ᨡᩥᨿ᩠ᨿᨶ᩠ᨲᩔ ᩅᩥᨸᩣᨧᩮᨶ᩠ᨲᩔ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᨵᨾ᩠ᨾᩥᨠᩴ ᨠᨳᩥᨶᩩᨴ᩠ᨵᩤᩁᩴ ᨸᨭᩥᨻᩣᩉᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨵᨾ᩠ᨾᩥᨠᩴ ᨠᨳᩥᨶᩩᨴ᩠ᨵᩤᩁᩴ ᨸᨭᩥᨻᩣᩉᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨵᨾ᩠ᨾᩥᨠᩴ ᨠᨳᩥᨶᩩᨴ᩠ᨵᩤᩁᩴ ᨸᨭᩥᨻᩣᩉᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="928" book="paci">

<Paragraph number="2878" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨵᨾ᩠ᨾᩥᨠᩴ ᨠᨳᩥᨶᩩᨴ᩠ᨵᩤᩁᩴ ᨸᨭᩥᨻᩣᩉᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*30*:<Emphasis>85</Emphasis>)
</Paragraph>

</Division>
<Division number="929" book="paci">

<Paragraph number="2879" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2880" book="paci">
<Emphasis>ᨵᨾ᩠ᨾᩥᨠᩮᩣ</Emphasis> ᨶᩣᨾ ᨠᨳᩥᨶᩩᨴ᩠ᨵᩤᩁᩮᩣ ᩈᨾᨣ᩠ᨣᩮᩤ ᨽᩥᨠ᩠ᨡᩩᨶᩥᩈᩴᨥᩮᩣ ᩈᨶ᩠ᨶᩥᨸᨲᩥᨲ᩠ᩅᩣ ᩏᨴ᩠ᨵᩁᨲᩥ.
</Paragraph>

<Paragraph number="2881" book="paci">
<Emphasis>ᨸᨭᩥᨻᩣᩉᩮᨿ᩠ᨿᩣ</Emphasis>ᨲᩥ “ᨠᨳᩴ ᩍᨴᩴ ᨠᨳᩥᨶᩴ ᨶ ᩏᨴ᩠ᨵᩁᩮᨿ᩠ᨿᩣ”ᨲᩥ ᨸᨭᩥᨻᩣᩉᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="930" book="paci">

<Paragraph number="2882" book="paci">
ᨵᨾ᩠ᨾᩥᨠᩮ ᨵᨾ᩠ᨾᩥᨠᩈᨬ᩠ᨬᩣ ᨸᨭᩥᨻᩣᩉᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨵᨾ᩠ᨾᩥᨠᩮ ᩅᩮᨾᨲᩥᨠᩣ ᨸᨭᩥᨻᩣᩉᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨵᨾ᩠ᨾᩥᨠᩮ ᩋᨵᨾ᩠ᨾᩥᨠᩈᨬ᩠ᨬᩣ ᨸᨭᩥᨻᩣᩉᨲᩥ, ᩋᨶᩣᨸᨲ᩠ᨲᩥ. ᩋᨵᨾ᩠ᨾᩥᨠᩮ ᨵᨾ᩠ᨾᩥᨠᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᩥᨠᩮ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᩥᨠᩮ ᩋᨵᨾ᩠ᨾᩥᨠᩈᨬ᩠ᨬᩣ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="931" book="paci">

<Paragraph number="2883" book="paci">
ᩋᨶᩣᨸᨲ᩠ᨲᩥ—  ᩋᩣᨶᩥᩈᩴᩈᩴ ᨴᩔᩮᨲ᩠ᩅᩣ ᨸᨭᩥᨻᩣᩉᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2884" type="center" book="paci">
ᨴᩈᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.

  
ᨶᨣ᩠ᨣᩅᨣ᩠ᨣᩮᩤ ᨲᨲᩥᨿᩮᩣ.
</Paragraph>