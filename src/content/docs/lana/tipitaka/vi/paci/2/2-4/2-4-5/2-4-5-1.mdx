---
title: "2.4.5.1 ᩁᩣᨩᩣᨣᩤᩁᩈᩥᨠ᩠ᨡᩣᨸᨴ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="977" book="paci">

<Paragraph number="2990" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩁᨬ᩠ᨬᩮᩣ ᨸᩈᩮᨶᨴᩥᩔ ᨠᩮᩣᩈᩃᩔ ᩏᨿ᩠ᨿᩣᨶᩮ ᨧᩥᨲ᩠ᨲᩣᨣᩤᩁᩮ ᨸᨭᩥᨽᩣᨶᨧᩥᨲ᩠ᨲᩴ ᨠᨲᩴ ᩉᩮᩣᨲᩥ. ᨻᩉᩪ ᨾᨶᩩᩔᩣ ᨧᩥᨲ᩠ᨲᩣᨣᩤᩁᩴ ᨴᩔᨶᩣᨿ ᨣᨧ᩠ᨨᨶ᩠ᨲᩥ. ᨨᨻ᩠ᨻᨣ᩠ᨣᩥᨿᩣᨸᩥ ᨽᩥᨠ᩠ᨡᩩᨶᩥᨿᩮᩣ ᨧᩥᨲ᩠ᨲᩣᨣᩤᩁᩴ ᨴᩔᨶᩣᨿ ᩋᨣᨾᩴᩈᩩ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨧᩥᨲ᩠ᨲᩣᨣᩤᩁᩴ ᨴᩔᨶᩣᨿ ᨣᨧ᩠ᨨᩥᩔᨶ᩠ᨲᩥ, ᩈᩮᨿ᩠ᨿᨳᩣᨸᩥ ᨣᩥᩉᩥᨶᩥᨿᩮᩣ ᨠᩣᨾᨽᩮᩣᨣᩥᨶᩥᨿᩮᩣ”ᨲᩥ.
</Paragraph>

<Paragraph number="2991" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩩᨶᩥᨿᩮᩣ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᨧᩥᨲ᩠ᨲᩣᨣᩤᩁᩴ ᨴᩔᨶᩣᨿ ᨣᨧ᩠ᨨᩥᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᨧᩥᨲ᩠ᨲᩣᨣᩤᩁᩴ ᨴᩔᨶᩣᨿ ᨣᨧ᩠ᨨᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᨧᩥᨲ᩠ᨲᩣᨣᩤᩁᩴ ᨴᩔᨶᩣᨿ ᨣᨧ᩠ᨨᩥᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="978" book="paci">

<Paragraph number="2992" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩁᩣᨩᩣᨣᩤᩁᩴ ᩅᩤ ᨧᩥᨲ᩠ᨲᩣᨣᩤᩁᩴ ᩅᩤ ᩋᩣᩁᩣᨾᩴ ᩅᩤ ᩏᨿ᩠ᨿᩣᨶᩴ ᩅᩤ ᨸᩮᩣᨠ᩠ᨡᩁᨱᩥᩴ ᩅᩤ ᨴᩔᨶᩣᨿ ᨣᨧ᩠ᨨᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*41*:<Emphasis>96</Emphasis>)
</Paragraph>

</Division>
<Division number="979" book="paci">

<Paragraph number="2993" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2994" book="paci">
<Emphasis>ᩁᩣᨩᩣᨣᩤᩁᩴ</Emphasis> ᨶᩣᨾ ᨿᨲ᩠ᨳ ᨠᨲ᩠ᨳᨧᩥ ᩁᨬ᩠ᨬᩮᩣ ᨠᩦᩊᩥᨲᩩᩴ ᩁᨾᩥᨲᩩᩴ ᨠᨲᩴ ᩉᩮᩣᨲᩥ.
</Paragraph>

<Paragraph number="2995" book="paci">
<Emphasis>ᨧᩥᨲ᩠ᨲᩣᨣᩤᩁᩴ</Emphasis> ᨶᩣᨾ ᨿᨲ᩠ᨳ ᨠᨲ᩠ᨳᨧᩥ ᨾᨶᩩᩔᩣᨶᩴ ᨠᩦᩊᩥᨲᩩᩴ ᩁᨾᩥᨲᩩᩴ ᨠᨲᩴ ᩉᩮᩣᨲᩥ.
</Paragraph>

<Paragraph number="2996" book="paci">
<Emphasis>ᩋᩣᩁᩣᨾᩮᩣ</Emphasis> ᨶᩣᨾ ᨿᨲ᩠ᨳ ᨠᨲ᩠ᨳᨧᩥ ᨾᨶᩩᩔᩣᨶᩴ ᨠᩦᩊᩥᨲᩩᩴ ᩁᨾᩥᨲᩩᩴ ᨠᨲᩮᩣ ᩉᩮᩣᨲᩥ.
</Paragraph>

<Paragraph number="2997" book="paci">
<Emphasis>ᩏᨿ᩠ᨿᩣᨶᩴ</Emphasis> ᨶᩣᨾ ᨿᨲ᩠ᨳ ᨠᨲ᩠ᨳᨧᩥ ᨾᨶᩩᩔᩣᨶᩴ ᨠᩦᩊᩥᨲᩩᩴ ᩁᨾᩥᨲᩩᩴ ᨠᨲᩴ ᩉᩮᩣᨲᩥ.
</Paragraph>

<Paragraph number="2998" book="paci">
<Emphasis>ᨸᩮᩣᨠ᩠ᨡᩁᨱᩦ</Emphasis> ᨶᩣᨾ ᨿᨲ᩠ᨳ ᨠᨲ᩠ᨳᨧᩥ ᨾᨶᩩᩔᩣᨶᩴ ᨠᩦᩊᩥᨲᩩᩴ ᩁᨾᩥᨲᩩᩴ ᨠᨲᩣ ᩉᩮᩣᨲᩥ.
</Paragraph>

</Division>
<Division number="980" book="paci">

<Paragraph number="2999" book="paci">
ᨴᩔᨶᩣᨿ ᨣᨧ᩠ᨨᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨿᨲ᩠ᨳ ᨮᩥᨲᩣ ᨸᩔᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨴᩔᨶᩪᨸᨧᩣᩁᩴ ᩅᩥᨩᩉᩥᨲ᩠ᩅᩣ ᨸᩩᨶᨸ᩠ᨸᩩᨶᩴ ᨸᩔᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩑᨠᨾᩮᨠᩴ ᨴᩔᨶᩣᨿ ᨣᨧ᩠ᨨᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨿᨲ᩠ᨳ ᨮᩥᨲᩣ ᨸᩔᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨴᩔᨶᩪᨸᨧᩣᩁᩴ ᩅᩥᨩᩉᩥᨲ᩠ᩅᩣ ᨸᩩᨶᨸ᩠ᨸᩩᨶᩴ ᨸᩔᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="981" book="paci">

<Paragraph number="3000" book="paci">
ᩋᨶᩣᨸᨲ᩠ᨲᩥ—  ᩋᩣᩁᩣᨾᩮ ᨮᩥᨲᩣ ᨸᩔᨲᩥ, ᨣᨧ᩠ᨨᨶ᩠ᨲᩦ ᩅᩤ ᩋᩣᨣᨧ᩠ᨨᨶ᩠ᨲᩦ ᩅᩤ ᨸᩔᨲᩥ, ᩈᨲᩥ ᨠᩁᨱᩦᨿᩮ ᨣᨶ᩠ᨲ᩠ᩅᩣ ᨸᩔᨲᩥ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3001" type="center" book="paci">
ᨸᨮᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>