---
title: "2.2.12 ᨸᩣᨸᩈᨾᩣᨧᩣᩁᩈᩥᨠ᩠ᨡᩣᨸᨴ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="721" book="paci">

<Paragraph number="2368" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩩᩃᩖᨶᨶ᩠ᨴᩣᨿ ᨽᩥᨠ᩠ᨡᩩᨶᩥᨿᩣ ᩋᨶ᩠ᨲᩮᩅᩤᩈᩥᨠᩣ ᨽᩥᨠ᩠ᨡᩩᨶᩥᨿᩮᩣ ᩈᩴᩈᨭ᩠ᨮᩣ ᩅᩥᩉᩁᨶ᩠ᨲᩥ ᨸᩣᨸᩣᨧᩣᩁᩣ ᨸᩣᨸᩈᨴ᩠ᨴᩤ ᨸᩣᨸᩈᩥᩃᩮᩣᨠᩣ, ᨽᩥᨠ᩠ᨡᩩᨶᩥᩈᩴᨥᩔ ᩅᩥᩉᩮᩈᩥᨠᩣ, ᩋᨬ᩠ᨬᨾᨬ᩠ᨬᩥᩔᩣ ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣ.
</Paragraph>

<Paragraph number="2369" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᩈᩴᩈᨭ᩠ᨮᩣ ᩅᩥᩉᩁᩥᩔᨶ᩠ᨲᩥ ᨸᩣᨸᩣᨧᩣᩁᩣ ᨸᩣᨸᩈᨴ᩠ᨴᩤ ᨸᩣᨸᩈᩥᩃᩮᩣᨠᩣ ᨽᩥᨠ᩠ᨡᩩᨶᩥᩈᩴᨥᩔ ᩅᩥᩉᩮᩈᩥᨠᩣ ᩋᨬ᩠ᨬᨾᨬ᩠ᨬᩥᩔᩣ ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩈᩴᩈᨭ᩠ᨮᩣ ᩅᩥᩉᩁᨶ᩠ᨲᩥ ᨸᩣᨸᩣᨧᩣᩁᩣ ᨸᩣᨸᩈᨴ᩠ᨴᩤ ᨸᩣᨸᩈᩥᩃᩮᩣᨠᩣ ᨽᩥᨠ᩠ᨡᩩᨶᩥᩈᩴᨥᩔ ᩅᩥᩉᩮᩈᩥᨠᩣ ᩋᨬ᩠ᨬᨾᨬ᩠ᨬᩥᩔᩣ ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩈᩴᩈᨭ᩠ᨮᩣ ᩅᩥᩉᩁᩥᩔᨶ᩠ᨲᩥ ᨸᩣᨸᩣᨧᩣᩁᩣ ᨸᩣᨸᩈᨴ᩠ᨴᩤ ᨸᩣᨸᩈᩥᩃᩮᩣᨠᩣ, ᨽᩥᨠ᩠ᨡᩩᨶᩥᩈᩴᨥᩔ ᩅᩥᩉᩮᩈᩥᨠᩣ, ᩋᨬ᩠ᨬᨾᨬ᩠ᨬᩥᩔᩣ ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="722" book="paci">

<Paragraph number="2370" book="paci">
<Emphasis>“ᨽᩥᨠ᩠ᨡᩩᨶᩥᨿᩮᩣ ᨸᨶᩮᩅ ᩈᩴᩈᨭ᩠ᨮᩣ ᩅᩥᩉᩁᨶ᩠ᨲᩥ ᨸᩣᨸᩣᨧᩣᩁᩣ ᨸᩣᨸᩈᨴ᩠ᨴᩤ ᨸᩣᨸᩈᩥᩃᩮᩣᨠᩣ, ᨽᩥᨠ᩠ᨡᩩᨶᩥᩈᩴᨥᩔ ᩅᩥᩉᩮᩈᩥᨠᩣ, ᩋᨬ᩠ᨬᨾᨬ᩠ᨬᩥᩔᩣ ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣ. ᨲᩣ ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩩᨶᩦᩉᩥ ᩑᩅᨾᩔᩩ ᩅᨧᨶᩦᨿᩣ—  ‘ᨽᨣᩥᨶᩥᨿᩮᩣ ᨡᩮᩣ ᩈᩴᩈᨭ᩠ᨮᩣ ᩅᩥᩉᩁᨶ᩠ᨲᩥ ᨸᩣᨸᩣᨧᩣᩁᩣ ᨸᩣᨸᩈᨴ᩠ᨴᩤ ᨸᩣᨸᩈᩥᩃᩮᩣᨠᩣ, ᨽᩥᨠ᩠ᨡᩩᨶᩥᩈᩴᨥᩔ ᩅᩥᩉᩮᩈᩥᨠᩣ ᩋᨬ᩠ᨬᨾᨬ᩠ᨬᩥᩔᩣ ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣ. ᩅᩥᩅᩥᨧ᩠ᨧᨳᩣᨿ᩠ᨿᩮ. ᩅᩥᩅᩮᨠᨬ᩠ᨬᩮᩅ ᨽᨣᩥᨶᩦᨶᩴ ᩈᩴᨥᩮᩣ ᩅᨱ᩠ᨱᩮᨲᩦ’ᨲᩥ. ᩑᩅᨬ᩠ᨧ ᨲᩣ ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩩᨶᩦᩉᩥ ᩅᩩᨧ᩠ᨧᨾᩣᨶᩣ ᨲᨳᩮᩅ ᨸᨣ᩠ᨣᨱ᩠ᩉᩮᨿ᩠ᨿᩩᩴ, ᨲᩣ ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩩᨶᩦᩉᩥ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᩥᨲᨻ᩠ᨻᩣ ᨲᩔ ᨸᨭᩥᨶᩥᩔᨣ᩠ᨣᩤᨿ. ᨿᩣᩅᨲᨲᩥᨿᨬ᩠ᨧᩮ ᩈᨾᨶᩩᨽᩣᩈᩦᨿᨾᩣᨶᩣ ᨲᩴ ᨸᨭᩥᨶᩥᩔᨩ᩠ᨩᩮᨿ᩠ᨿᩩᩴ, ᩍᨧ᩠ᨧᩮᨲᩴ ᨠᩩᩈᩃᩴ; ᨶᩮᩣ ᨧᩮ ᨸᨭᩥᨶᩥᩔᨩ᩠ᨩᩮᨿ᩠ᨿᩩᩴ, ᩍᨾᩣᨸᩥ ᨽᩥᨠ᩠ᨡᩩᨶᩥᨿᩮᩣ ᨿᩣᩅᨲᨲᩥᨿᨠᩴ ᨵᨾ᩠ᨾᩴ ᩋᩣᨸᨶ᩠ᨶᩣ ᨶᩥᩔᩣᩁᨱᩦᨿᩴ ᩈᩴᨥᩣᨴᩥᩈᩮᩈᨶ᩺”</Emphasis>ᨲᩥ. (*12*:<Emphasis>20</Emphasis>)
</Paragraph>

</Division>
<Division number="723" book="paci">

<Paragraph number="2371" book="paci">
<Emphasis>ᨽᩥᨠ᩠ᨡᩩᨶᩥᨿᩮᩣ ᨸᨶᩮᩅᩤ</Emphasis>ᨲᩥ ᩏᨸᩈᨾ᩠ᨸᨶ᩠ᨶᩣᨿᩮᩣ ᩅᩩᨧ᩠ᨧᨶ᩠ᨲᩥ.
</Paragraph>

<Paragraph number="2372" book="paci">
<Emphasis>ᩈᩴᩈᨭ᩠ᨮᩣ ᩅᩥᩉᩁᨶ᩠ᨲᩦ</Emphasis>ᨲᩥ ᩈᩴᩈᨭ᩠ᨮᩣ ᨶᩣᨾ ᩋᨶᨶᩩᩃᩮᩣᨾᩥᨠᩮᨶ ᨠᩣᨿᩥᨠᩅᩤᨧᩈᩥᨠᩮᨶ ᩈᩴᩈᨭ᩠ᨮᩣ ᩅᩥᩉᩁᨶ᩠ᨲᩥ.
</Paragraph>

<Paragraph number="2373" book="paci">
<Emphasis>ᨸᩣᨸᩣᨧᩣᩁᩣ</Emphasis>ᨲᩥ ᨸᩣᨸᨠᩮᨶ ᩋᩣᨧᩣᩁᩮᨶ ᩈᨾᨶ᩠ᨶᩣᨣᨲᩣ.
</Paragraph>

<Paragraph number="2374" book="paci">
<Emphasis>ᨸᩣᨸᩈᨴ᩠ᨴᩤ</Emphasis>ᨲᩥ ᨸᩣᨸᨠᩮᨶ ᨠᩥᨲ᩠ᨲᩥᩈᨴ᩠ᨴᩮᨶ ᩋᨻ᩠ᨽᩩᨣ᩠ᨣᨲᩣ.
</Paragraph>

<Paragraph number="2375" book="paci">
<Emphasis>ᨸᩣᨸᩈᩥᩃᩮᩣᨠᩣ</Emphasis>ᨲᩥ ᨸᩣᨸᨠᩮᨶ ᨾᩥᨧ᩠ᨨᩣᨩᩦᩅᩮᨶ ᨩᩦᩅᩥᨲᩴ ᨠᨸ᩠ᨸᩮᨶ᩠ᨲᩥ.
</Paragraph>

<Paragraph number="2376" book="paci">
<Emphasis>ᨽᩥᨠ᩠ᨡᩩᨶᩥᩈᩴᨥᩔ ᩅᩥᩉᩮᩈᩥᨠᩣ</Emphasis>ᨲᩥ ᩋᨬ᩠ᨬᨾᨬ᩠ᨬᩥᩔᩣ ᨠᨾ᩠ᨾᩮ ᨠᩁᩦᨿᨾᩣᨶᩮ ᨸᨭᩥᨠ᩠ᨠᩮᩣᩈᨶ᩠ᨲᩥ.
</Paragraph>

<Paragraph number="2377" book="paci">
<Emphasis>ᩋᨬ᩠ᨬᨾᨬ᩠ᨬᩥᩔᩣ ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣ</Emphasis>ᨲᩥ ᩋᨬ᩠ᨬᨾᨬ᩠ᨬᩴ ᩅᨩ᩠ᨩᩴ ᨸᨭᩥᨧ᩠ᨨᩣᨴᩮᨶ᩠ᨲᩥ.
</Paragraph>

<Paragraph number="2378" book="paci">
<Emphasis>ᨲᩣ ᨽᩥᨠ᩠ᨡᩩᨶᩥᨿᩮᩣ</Emphasis>ᨲᩥ ᨿᩣ ᨲᩣ ᩈᩴᩈᨭ᩠ᨮᩣ ᨽᩥᨠ᩠ᨡᩩᨶᩥᨿᩮᩣ.
</Paragraph>

<Paragraph number="2379" book="paci">
<Emphasis>ᨽᩥᨠ᩠ᨡᩩᨶᩦᩉᩦ</Emphasis>ᨲᩥ ᩋᨬ᩠ᨬᩣᩉᩥ ᨽᩥᨠ᩠ᨡᩩᨶᩦᩉᩥ.
</Paragraph>

<Paragraph number="2380" book="paci">
ᨿᩣ ᨸᩔᨶ᩠ᨲᩥ ᨿᩣ ᩈᩩᨱᨶ᩠ᨲᩥ ᨲᩣᩉᩥ ᩅᨲ᩠ᨲᨻ᩠ᨻᩣ—  “ᨽᨣᩥᨶᩥᨿᩮᩣ ᨡᩮᩣ ᩈᩴᩈᨭ᩠ᨮᩣ ᩅᩥᩉᩁᨶ᩠ᨲᩥ ᨸᩣᨸᩣᨧᩣᩁᩣ ᨸᩣᨸᩈᨴ᩠ᨴᩤ ᨸᩣᨸᩈᩥᩃᩮᩣᨠᩣ, ᨽᩥᨠ᩠ᨡᩩᨶᩥᩈᩴᨥᩔ ᩅᩥᩉᩮᩈᩥᨠᩣ, ᩋᨬ᩠ᨬᨾᨬ᩠ᨬᩥᩔᩣ ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣ. ᩅᩥᩅᩥᨧ᩠ᨧᨳᩣᨿ᩠ᨿᩮ. ᩅᩥᩅᩮᨠᨬ᩠ᨬᩮᩅ ᨽᨣᩥᨶᩦᨶᩴ ᩈᩴᨥᩮᩣ ᩅᨱ᩠ᨱᩮᨲᩦ”ᨲᩥ. ᨴᩩᨲᩥᨿᨾ᩠ᨸᩥ ᩅᨲ᩠ᨲᨻ᩠ᨻᩣ. ᨲᨲᩥᨿᨾ᩠ᨸᩥ ᩅᨲ᩠ᨲᨻ᩠ᨻᩣ. ᩈᨧᩮ ᨸᨭᩥᨶᩥᩔᨩ᩠ᨩᨶ᩠ᨲᩥ, ᩍᨧ᩠ᨧᩮᨲᩴ ᨠᩩᩈᩃᩴ; ᨶᩮᩣ ᨧᩮ ᨸᨭᩥᨶᩥᩔᨩ᩠ᨩᨶ᩠ᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩈᩩᨲ᩠ᩅᩣ ᨶ ᩅᨴᨶ᩠ᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩣ ᨽᩥᨠ᩠ᨡᩩᨶᩥᨿᩮᩣ ᩈᩴᨥᨾᨩ᩠ᨫᨾ᩠ᨸᩥ ᩋᩣᨠᨯ᩠ᨰᩥᨲ᩠ᩅᩣ ᩅᨲ᩠ᨲᨻ᩠ᨻᩣ—  “ᨽᨣᩥᨶᩥᨿᩮᩣ ᨡᩮᩣ ᩈᩴᩈᨭ᩠ᨮᩣ ᩅᩥᩉᩁᨶ᩠ᨲᩥ ᨸᩣᨸᩣᨧᩣᩁᩣ ᨸᩣᨸᩈᨴ᩠ᨴᩤ ᨸᩣᨸᩈᩥᩃᩮᩣᨠᩣ, ᨽᩥᨠ᩠ᨡᩩᨶᩥᩈᩴᨥᩔ ᩅᩥᩉᩮᩈᩥᨠᩣ, ᩋᨬ᩠ᨬᨾᨬ᩠ᨬᩥᩔᩣ ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣ. ᩅᩥᩅᩥᨧ᩠ᨧᨳᩣᨿ᩠ᨿᩮ. ᩅᩥᩅᩮᨠᨬ᩠ᨬᩮᩅ ᨽᨣᩥᨶᩦᨶᩴ ᩈᩴᨥᩮᩣ ᩅᨱ᩠ᨱᩮᨲᩦ”ᨲᩥ. ᨴᩩᨲᩥᨿᨾ᩠ᨸᩥ ᩅᨲ᩠ᨲᨻ᩠ᨻᩣ. ᨲᨲᩥᨿᨾ᩠ᨸᩥ ᩅᨲ᩠ᨲᨻ᩠ᨻᩣ. ᩈᨧᩮ ᨸᨭᩥᨶᩥᩔᨩ᩠ᨩᨶ᩠ᨲᩥ, ᩍᨧ᩠ᨧᩮᨲᩴ ᨠᩩᩈᩃᩴ; ᨶᩮᩣ ᨧᩮ ᨸᨭᩥᨶᩥᩔᨩ᩠ᨩᨶ᩠ᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩣ ᨽᩥᨠ᩠ᨡᩩᨶᩥᨿᩮᩣ ᩈᨾᨶᩩᨽᩣᩈᩥᨲᨻ᩠ᨻᩣ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩈᨾᨶᩩᨽᩣᩈᩥᨲᨻ᩠ᨻᩣ. ᨻ᩠ᨿᨲ᩠ᨲᩣᨿ ᨽᩥᨠ᩠ᨡᩩᨶᩥᨿᩣ ᨸᨭᩥᨻᩃᩣᨿ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="724" book="paci">

<Paragraph number="2381" book="paci">
“ᩈᩩᨱᩣᨲᩩ ᨾᩮ, ᩋᨿ᩠ᨿᩮ, ᩈᩴᨥᩮᩣ. ᩍᨲ᩠ᨳᨶ᩠ᨶᩣᨾᩣ ᨧ ᩍᨲ᩠ᨳᨶ᩠ᨶᩣᨾᩣ ᨧ ᨽᩥᨠ᩠ᨡᩩᨶᩥᨿᩮᩣ ᩈᩴᩈᨭ᩠ᨮᩣ ᩅᩥᩉᩁᨶ᩠ᨲᩥ ᨸᩣᨸᩣᨧᩣᩁᩣ ᨸᩣᨸᩈᨴ᩠ᨴᩤ ᨸᩣᨸᩈᩥᩃᩮᩣᨠᩣ, ᨽᩥᨠ᩠ᨡᩩᨶᩥᩈᩴᨥᩔ ᩅᩥᩉᩮᩈᩥᨠᩣ, ᩋᨬ᩠ᨬᨾᨬ᩠ᨬᩥᩔᩣ ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣ. ᨲᩣ ᨲᩴ ᩅᨲ᩠ᨳᩩᩴ ᨶ ᨸᨭᩥᨶᩥᩔᨩ᩠ᨩᨶ᩠ᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᨬ᩠ᨧ ᩍᨲ᩠ᨳᨶ᩠ᨶᩣᨾᨬ᩠ᨧ ᨽᩥᨠ᩠ᨡᩩᨶᩥᨿᩮᩣ ᩈᨾᨶᩩᨽᩣᩈᩮᨿ᩠ᨿ ᨲᩔ ᩅᨲ᩠ᨳᩩᩔ ᨸᨭᩥᨶᩥᩔᨣ᩠ᨣᩤᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="2382" book="paci">
ᩈᩩᨱᩣᨲᩩ ᨾᩮ, ᩋᨿ᩠ᨿᩮ, ᩈᩴᨥᩮᩣ. ᩍᨲ᩠ᨳᨶ᩠ᨶᩣᨾᩣ ᨧ ᩍᨲ᩠ᨳᨶ᩠ᨶᩣᨾᩣ ᨧ ᨽᩥᨠ᩠ᨡᩩᨶᩥᨿᩮᩣ ᩈᩴᩈᨭ᩠ᨮᩣ ᩅᩥᩉᩁᨶ᩠ᨲᩥ ᨸᩣᨸᩣᨧᩣᩁᩣ ᨸᩣᨸᩈᨴ᩠ᨴᩤ ᨸᩣᨸᩈᩥᩃᩮᩣᨠᩣ, ᨽᩥᨠ᩠ᨡᩩᨶᩥᩈᩴᨥᩔ ᩅᩥᩉᩮᩈᩥᨠᩣ, ᩋᨬ᩠ᨬᨾᨬ᩠ᨬᩥᩔᩣ ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣ. ᨲᩣ ᨲᩴ ᩅᨲ᩠ᨳᩩᩴ ᨶ ᨸᨭᩥᨶᩥᩔᨩ᩠ᨩᨶ᩠ᨲᩥ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᨬ᩠ᨧ ᩍᨲ᩠ᨳᨶ᩠ᨶᩣᨾᨬ᩠ᨧ ᨽᩥᨠ᩠ᨡᩩᨶᩥᨿᩮᩣ ᩈᨾᨶᩩᨽᩣᩈᨲᩥ ᨲᩔ ᩅᨲ᩠ᨳᩩᩔ ᨸᨭᩥᨶᩥᩔᨣ᩠ᨣᩤᨿ. ᨿᩔᩣ ᩋᨿ᩠ᨿᩣᨿ ᨡᨾᨲᩥ ᩍᨲ᩠ᨳᨶ᩠ᨶᩣᨾᩣᨿ ᨧ ᩍᨲ᩠ᨳᨶ᩠ᨶᩣᨾᩣᨿ ᨧ ᨽᩥᨠ᩠ᨡᩩᨶᩦᨶᩴ ᩈᨾᨶᩩᨽᩣᩈᨶᩣ ᨲᩔ ᩅᨲ᩠ᨳᩩᩔ ᨸᨭᩥᨶᩥᩔᨣ᩠ᨣᩤᨿ, ᩈᩣ ᨲᩩᨱ᩠ᩉᩔ; ᨿᩔᩣ ᨶᨠ᩠ᨡᨾᨲᩥ, ᩈᩣ ᨽᩣᩈᩮᨿ᩠ᨿ.
</Paragraph>

<Paragraph number="2383" book="paci">
ᨴᩩᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ…  ᨲᨲᩥᨿᨾ᩠ᨸᩥ ᩑᨲᨾᨲ᩠ᨳᩴ ᩅᨴᩤᨾᩥ …ᨸᩮ… .
</Paragraph>

<Paragraph number="2384" book="paci">
ᩈᨾᨶᩩᨽᨭ᩠ᨮᩣ ᩈᩴᨥᩮᨶ, ᩍᨲ᩠ᨳᨶ᩠ᨶᩣᨾᩣ ᨧ ᩍᨲ᩠ᨳᨶ᩠ᨶᩣᨾᩣ ᨧ ᨽᩥᨠ᩠ᨡᩩᨶᩥᨿᩮᩣ ᨲᩔ ᩅᨲ᩠ᨳᩩᩔ ᨸᨭᩥᨶᩥᩔᨣ᩠ᨣᩤᨿ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ”ᨲᩥ.
</Paragraph>

<Paragraph number="2385" book="paci">
ᨬᨲ᩠ᨲᩥᨿᩣ ᨴᩩᨠ᩠ᨠᨭᩴ, ᨴ᩠ᩅᩦᩉᩥ ᨠᨾ᩠ᨾᩅᩤᨧᩣᩉᩥ ᨳᩩᩃᩖᨧ᩠ᨧᨿᩣ, ᨠᨾ᩠ᨾᩅᩤᨧᩣᨸᩁᩥᨿᩮᩣᩈᩣᨶᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. ᩈᩴᨥᩣᨴᩥᩈᩮᩈᩴ ᩋᨩ᩠ᨫᩣᨸᨩ᩠ᨩᨶ᩠ᨲᩦᨶᩴ ᨬᨲ᩠ᨲᩥᨿᩣ ᨴᩩᨠ᩠ᨠᨭᩴ ᨴ᩠ᩅᩦᩉᩥ ᨠᨾ᩠ᨾᩅᩤᨧᩣᩉᩥ ᨳᩩᩃᩖᨧ᩠ᨧᨿᩣ ᨸᨭᩥᨸ᩠ᨸᩔᨾ᩠ᨽᨶ᩠ᨲᩥ. ᨴ᩠ᩅᩮ ᨲᩥᩔᩮᩣ ᩑᨠᨲᩮᩣ ᩈᨾᨶᩩᨽᩣᩈᩥᨲᨻ᩠ᨻᩣ. ᨲᨲᩩᨲ᩠ᨲᩁᩥ ᨶ ᩈᨾᨶᩩᨽᩣᩈᩥᨲᨻ᩠ᨻᩣ.
</Paragraph>

<Paragraph number="2386" book="paci">
<Emphasis>ᩍᨾᩣᨸᩥ ᨽᩥᨠ᩠ᨡᩩᨶᩥᨿᩮᩣ</Emphasis>ᨲᩥ ᨸᩩᩁᩥᨾᩣᨿᩮᩣ ᩏᨸᩣᨴᩤᨿ ᩅᩩᨧ᩠ᨧᨶ᩠ᨲᩥ.
</Paragraph>

<Paragraph number="2387" book="paci">
<Emphasis>ᨿᩣᩅᨲᨲᩥᨿᨠᨶ᩺</Emphasis>ᨲᩥ ᨿᩣᩅᨲᨲᩥᨿᩴ ᩈᨾᨶᩩᨽᩣᩈᨶᩣᨿ ᩋᩣᨸᨩ᩠ᨩᨶ᩠ᨲᩥ, ᨶ ᩈᩉ ᩅᨲ᩠ᨳᩩᨩ᩠ᨫᩣᨧᩣᩁᩣ.
</Paragraph>

<Paragraph number="2388" book="paci">
<Emphasis>ᨶᩥᩔᩣᩁᨱᩦᨿᨶ᩺</Emphasis>ᨲᩥ ᩈᩴᨥᨾ᩠ᩉᩣ ᨶᩥᩔᩣᩁᩦᨿᨲᩥ.
</Paragraph>

<Paragraph number="2389" book="paci">
<Emphasis>ᩈᩴᨥᩣᨴᩥᩈᩮᩈᩮᩣ</Emphasis>ᨲᩥ …ᨸᩮ…  ᨲᩮᨶᨸᩥ ᩅᩩᨧ᩠ᨧᨲᩥ ᩈᩴᨥᩣᨴᩥᩈᩮᩈᩮᩣᨲᩥ.
</Paragraph>

</Division>
<Division number="725" book="paci">

<Paragraph number="2390" book="paci">
ᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩣ ᨶ ᨸᨭᩥᨶᩥᩔᨩ᩠ᨩᨶ᩠ᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. ᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩣ ᨶ ᨸᨭᩥᨶᩥᩔᨩ᩠ᨩᨶ᩠ᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ. ᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩣ ᨶ ᨸᨭᩥᨶᩥᩔᨩ᩠ᨩᨶ᩠ᨲᩥ, ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.
</Paragraph>

<Paragraph number="2391" book="paci">
ᩋᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="726" book="paci">

<Paragraph number="2392" book="paci">
ᩋᨶᩣᨸᨲ᩠ᨲᩥ—  ᩋᩈᨾᨶᩩᨽᩣᩈᨶ᩠ᨲᩦᨶᩴ, ᨸᨭᩥᨶᩥᩔᨩ᩠ᨩᨶ᩠ᨲᩦᨶᩴ, ᩏᨾ᩠ᨾᨲ᩠ᨲᩥᨠᩣᨶᩴ, ᩋᩣᨴᩥᨠᨾ᩠ᨾᩥᨠᩣᨶᨶ᩠ᨲᩥ.

</Paragraph>
</Division>

<Paragraph number="2393" type="center" book="paci">
ᨶᩅᨾᩈᩴᨥᩣᨴᩥᩈᩮᩈᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>