---
title: "2.4.4.9 ᩋᨶ᩠ᨲᩮᩣᩅᩔᩈᩥᨠ᩠ᨡᩣᨸᨴ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="969" book="paci">

<Paragraph number="2974" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩁᩣᨩᨣᩉᩮ ᩅᩥᩉᩁᨲᩥ ᩅᩮᩊᩩᩅᨶᩮ ᨠᩃᨶ᩠ᨴᨠᨶᩥᩅᩤᨸᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᨿᩮᩣ ᩋᨶ᩠ᨲᩮᩣᩅᩔᩴ ᨧᩣᩁᩥᨠᩴ ᨧᩁᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᩋᨶ᩠ᨲᩮᩣᩅᩔᩴ ᨧᩣᩁᩥᨠᩴ ᨧᩁᩥᩔᨶ᩠ᨲᩥ ᩉᩁᩥᨲᩣᨶᩥ ᨲᩥᨱᩣᨶᩥ ᨧ ᩈᨾ᩠ᨾᨴ᩠ᨴᨶ᩠ᨲᩣ, ᩑᨠᩥᨶ᩠ᨴᩕᩥᨿᩴ ᨩᩦᩅᩴ ᩅᩥᩉᩮᨮᩮᨶ᩠ᨲᩣ, ᨻᩉᩪ ᨡᩩᨴ᩠ᨴᨠᩮ ᨸᩣᨱᩮ ᩈᩘᨥᩣᨲᩴ ᩋᩣᨸᩣᨴᩮᨶ᩠ᨲᩣ”ᨲᩥ.
</Paragraph>

<Paragraph number="2975" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩩᨶᩥᨿᩮᩣ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᩋᨶ᩠ᨲᩮᩣᩅᩔᩴ ᨧᩣᩁᩥᨠᩴ ᨧᩁᩥᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩋᨶ᩠ᨲᩮᩣᩅᩔᩴ ᨧᩣᩁᩥᨠᩴ ᨧᩁᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩋᨶ᩠ᨲᩮᩣᩅᩔᩴ ᨧᩣᩁᩥᨠᩴ ᨧᩁᩥᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="970" book="paci">

<Paragraph number="2976" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩋᨶ᩠ᨲᩮᩣᩅᩔᩴ ᨧᩣᩁᩥᨠᩴ ᨧᩁᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*39*:<Emphasis>94</Emphasis>)
</Paragraph>

</Division>
<Division number="971" book="paci">

<Paragraph number="2977" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2978" book="paci">
<Emphasis>ᩋᨶ᩠ᨲᩮᩣᩅᩔᨶ᩺</Emphasis>ᨲᩥ ᨸᩩᩁᩥᨾᩴ ᩅᩤ ᨲᩮᨾᩣᩈᩴ ᨸᨧ᩠ᨨᩥᨾᩴ ᩅᩤ ᨲᩮᨾᩣᩈᩴ ᩋᩅᩈᩥᨲ᩠ᩅᩣ.
</Paragraph>

<Paragraph number="2979" book="paci">
<Emphasis>ᨧᩣᩁᩥᨠᩴ ᨧᩁᩮᨿ᩠ᨿᩣ</Emphasis>ᨲᩥ ᨠᩩᨠ᩠ᨠᩩᨭᩈᨾ᩠ᨸᩣᨲᩮ ᨣᩤᨾᩮ ᨣᩤᨾᨶ᩠ᨲᩁᩮ ᨣᩤᨾᨶ᩠ᨲᩁᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨣᩤᨾᨠᩮ ᩋᩁᨬ᩠ᨬᩮ ᩋᨴ᩠ᨵᨿᩮᩣᨩᨶᩮ ᩋᨴ᩠ᨵᨿᩮᩣᨩᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="972" book="paci">

<Paragraph number="2980" book="paci">
ᩋᨶᩣᨸᨲ᩠ᨲᩥ—  ᩈᨲ᩠ᨲᩣᩉᨠᩁᨱᩦᨿᩮᨶ ᨣᨧ᩠ᨨᨲᩥ, ᨠᩮᨶᨧᩥ ᩏᨻ᩠ᨻᩣᩊ᩠ᩉᩣ ᨣᨧ᩠ᨨᨲᩥ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2981" type="center" book="paci">
ᨶᩅᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>