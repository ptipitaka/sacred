---
title: "2.4.9.11 ᩋᨶᩣᨸᩩᨧ᩠ᨨᩣᩈᩥᨠ᩠ᨡᩣᨸᨴ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1214" book="paci">

<Paragraph number="3501" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩩᩔ ᨸᩩᩁᨲᩮᩣ ᩋᨶᩣᨸᩩᨧ᩠ᨨᩣ ᩋᩣᩈᨶᩮ ᨶᩥᩈᩦᨴᨶ᩠ᨲᩥ. ᨽᩥᨠ᩠ᨡᩪ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩩᩔ ᨸᩩᩁᨲᩮᩣ ᩋᨶᩣᨸᩩᨧ᩠ᨨᩣ ᩋᩣᩈᨶᩮ ᨶᩥᩈᩦᨴᩥᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩩᩔ ᨸᩩᩁᨲᩮᩣ ᩋᨶᩣᨸᩩᨧ᩠ᨨᩣ ᩋᩣᩈᨶᩮ ᨶᩥᩈᩦᨴᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩩᩔ ᨸᩩᩁᨲᩮᩣ ᩋᨶᩣᨸᩩᨧ᩠ᨨᩣ ᩋᩣᩈᨶᩮ ᨶᩥᩈᩦᨴᩥᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1215" book="paci">

<Paragraph number="3502" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᩔ ᨸᩩᩁᨲᩮᩣ ᩋᨶᩣᨸᩩᨧ᩠ᨨᩣ ᩋᩣᩈᨶᩮ ᨶᩥᩈᩦᨴᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*94*:<Emphasis>149</Emphasis>)
</Paragraph>

</Division>
<Division number="1216" book="paci">

<Paragraph number="3503" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3504" book="paci">
<Emphasis>ᨽᩥᨠ᩠ᨡᩩᩔ ᨸᩩᩁᨲᩮᩣ</Emphasis>ᨲᩥ ᩏᨸᩈᨾ᩠ᨸᨶ᩠ᨶᩔ ᨸᩩᩁᨲᩮᩣ. <Emphasis>ᩋᨶᩣᨸᩩᨧ᩠ᨨᩣ</Emphasis>ᨲᩥ ᩋᨶᨸᩃᩮᩣᨠᩮᨲ᩠ᩅᩣ. <Emphasis>ᩋᩣᩈᨶᩮ ᨶᩥᩈᩦᨴᩮᨿ᩠ᨿᩣ</Emphasis>ᨲᩥ ᩋᨶ᩠ᨲᨾᩈᩮᩣ ᨨᨾᩣᨿᨸᩥ ᨶᩥᩈᩦᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="1217" book="paci">

<Paragraph number="3505" book="paci">
ᩋᨶᩣᨸᩩᨧ᩠ᨨᩥᨲᩮ ᩋᨶᩣᨸᩩᨧ᩠ᨨᩥᨲᩈᨬ᩠ᨬᩣ ᩋᩣᩈᨶᩮ ᨶᩥᩈᩦᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶᩣᨸᩩᨧ᩠ᨨᩥᨲᩮ ᩅᩮᨾᨲᩥᨠᩣ ᩋᩣᩈᨶᩮ ᨶᩥᩈᩦᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶᩣᨸᩩᨧ᩠ᨨᩥᨲᩮ ᩋᩣᨸᩩᨧ᩠ᨨᩥᨲᩈᨬ᩠ᨬᩣ ᩋᩣᩈᨶᩮ ᨶᩥᩈᩦᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="3506" book="paci">
ᩋᩣᨸᩩᨧ᩠ᨨᩥᨲᩮ ᩋᨶᩣᨸᩩᨧ᩠ᨨᩥᨲᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩣᨸᩩᨧ᩠ᨨᩥᨲᩮ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩣᨸᩩᨧ᩠ᨨᩥᨲᩮ ᩋᩣᨸᩩᨧ᩠ᨨᩥᨲᩈᨬ᩠ᨬᩣ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="1218" book="paci">

<Paragraph number="3507" book="paci">
ᩋᨶᩣᨸᨲ᩠ᨲᩥ—  ᩋᩣᨸᩩᨧ᩠ᨨᩣ ᩋᩣᩈᨶᩮ ᨶᩥᩈᩦᨴᨲᩥ, ᨣᩥᩃᩣᨶᩣᨿ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3508" type="center" book="paci">
ᩑᨠᩣᨴᩈᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>