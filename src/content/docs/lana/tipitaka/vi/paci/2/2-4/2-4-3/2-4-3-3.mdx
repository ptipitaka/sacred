---
title: "2.4.3.3 ᨧᩦᩅᩁᩈᩥᨻ᩠ᨻᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="892" book="paci">

<Paragraph number="2801" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩥᩔᩣ ᨽᩥᨠ᩠ᨡᩩᨶᩥᨿᩣ ᨾᩉᨣ᩠ᨥᩮ ᨧᩦᩅᩁᨴᩩᩔᩮ ᨧᩦᩅᩁᩴ ᨴᩩᨠ᩠ᨠᨭᩴ ᩉᩮᩣᨲᩥ ᨴᩩᩔᩥᨻ᩠ᨻᩥᨲᩴ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨲᩴ ᨽᩥᨠ᩠ᨡᩩᨶᩥᩴ ᩑᨲᨴᩅᩮᩤᨧ—  “ᩈᩩᨶ᩠ᨴᩁᩴ ᨡᩮᩣ ᩍᨴᩴ ᨲᩮ, ᩋᨿ᩠ᨿᩮ, ᨧᩦᩅᩁᨴᩩᩔᩴ; ᨧᩦᩅᩁᨬ᩠ᨧ ᨡᩮᩣ ᨴᩩᨠ᩠ᨠᨭᩴ ᨴᩩᩔᩥᨻ᩠ᨻᩥᨲᨶ᩺”ᨲᩥ. “ᩅᩥᩈᩥᨻ᩠ᨻᩮᨾᩥ, ᩋᨿ᩠ᨿᩮ, ᩈᩥᨻ᩠ᨻᩥᩔᩈᩦ”ᨲᩥ? “ᩋᩣᨾᩣᨿ᩠ᨿᩮ, ᩈᩥᨻ᩠ᨻᩥᩔᩣᨾᩦ”ᨲᩥ. ᩋᨳ ᨡᩮᩣ ᩈᩣ ᨽᩥᨠ᩠ᨡᩩᨶᩦ ᨲᩴ ᨧᩦᩅᩁᩴ ᩅᩥᩈᩥᨻ᩠ᨻᩮᨲ᩠ᩅᩣ ᨳᩩᩃᩖᨶᨶ᩠ᨴᩣᨿ ᨽᩥᨠ᩠ᨡᩩᨶᩥᨿᩣ ᩋᨴᩤᩈᩥ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ—  “ᩈᩥᨻ᩠ᨻᩥᩔᩣᨾᩥ ᩈᩥᨻ᩠ᨻᩥᩔᩣᨾᩦ”ᨲᩥ ᨶᩮᩅ ᩈᩥᨻ᩠ᨻᨲᩥ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨲᩥ.
</Paragraph>

<Paragraph number="2802" book="paci">
ᩋᨳ ᨡᩮᩣ ᩈᩣ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩦᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩥᨿᩣ ᨧᩦᩅᩁᩴ ᩅᩥᩈᩥᨻ᩠ᨻᩣᨸᩮᨲ᩠ᩅᩣ ᨶᩮᩅ ᩈᩥᨻ᩠ᨻᩥᩔᨲᩥ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩥᨿᩣ ᨧᩦᩅᩁᩴ ᩅᩥᩈᩥᨻ᩠ᨻᩣᨸᩮᨲ᩠ᩅᩣ ᨶᩮᩅ ᩈᩥᨻ᩠ᨻᨲᩥ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩥᨿᩣ ᨧᩦᩅᩁᩴ ᩅᩥᩈᩥᨻ᩠ᨻᩣᨸᩮᨲ᩠ᩅᩣ ᨶᩮᩅ ᩈᩥᨻ᩠ᨻᩥᩔᨲᩥ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="893" book="paci">

<Paragraph number="2803" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨽᩥᨠ᩠ᨡᩩᨶᩥᨿᩣ ᨧᩦᩅᩁᩴ ᩅᩥᩈᩥᨻ᩠ᨻᩮᨲ᩠ᩅᩣ ᩅᩤ ᩅᩥᩈᩥᨻ᩠ᨻᩣᨸᩮᨲ᩠ᩅᩣ ᩅᩤ ᩈᩣ ᨸᨧ᩠ᨨᩣ ᩋᨶᨶ᩠ᨲᩁᩣᨿᩥᨠᩥᨶᩦ ᨶᩮᩅ ᩈᩥᨻ᩠ᨻᩮᨿ᩠ᨿ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᨿ᩠ᨿ, ᩋᨬ᩠ᨬᨲᩕ ᨧᨲᩪᩉᨸᨬ᩠ᨧᩣᩉᩣ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*23*:<Emphasis>78</Emphasis>)
</Paragraph>

</Division>
<Division number="894" book="paci">

<Paragraph number="2804" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2805" book="paci">
<Emphasis>ᨽᩥᨠ᩠ᨡᩩᨶᩥᨿᩣ</Emphasis>ᨲᩥ ᩋᨬ᩠ᨬᩣᨿ ᨽᩥᨠ᩠ᨡᩩᨶᩥᨿᩣ.
</Paragraph>

<Paragraph number="2806" book="paci">
<Emphasis>ᨧᩦᩅᩁᩴ</Emphasis> ᨶᩣᨾ ᨨᨶ᩠ᨶᩴ ᨧᩦᩅᩁᩣᨶᩴ ᩋᨬ᩠ᨬᨲᩁᩴ ᨧᩦᩅᩁᩴ.
</Paragraph>

<Paragraph number="2807" book="paci">
<Emphasis>ᩅᩥᩈᩥᨻ᩠ᨻᩮᨲ᩠ᩅᩣ</Emphasis>ᨲᩥ ᩈᨿᩴ ᩅᩥᩈᩥᨻ᩠ᨻᩮᨲ᩠ᩅᩣ. <Emphasis>ᩅᩥᩈᩥᨻ᩠ᨻᩣᨸᩮᨲ᩠ᩅᩣ</Emphasis>ᨲᩥ ᩋᨬ᩠ᨬᩴ ᩅᩥᩈᩥᨻ᩠ᨻᩣᨸᩮᨲ᩠ᩅᩣ.
</Paragraph>

<Paragraph number="2808" book="paci">
<Emphasis>ᩈᩣ ᨸᨧ᩠ᨨᩣ ᩋᨶᨶ᩠ᨲᩁᩣᨿᩥᨠᩥᨶᩦ</Emphasis>ᨲᩥ ᩋᩈᨲᩥ ᩋᨶ᩠ᨲᩁᩣᨿᩮ.
</Paragraph>

<Paragraph number="2809" book="paci">
<Emphasis>ᨶᩮᩅ ᩈᩥᨻ᩠ᨻᩮᨿ᩠ᨿᩣ</Emphasis>ᨲᩥ ᨶ ᩈᨿᩴ ᩈᩥᨻ᩠ᨻᩮᨿ᩠ᨿ. <Emphasis>ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᨿ᩠ᨿᩣ</Emphasis>ᨲᩥ ᨶ ᩋᨬ᩠ᨬᩴ ᩋᩣᨱᩣᨸᩮᨿ᩠ᨿ.
</Paragraph>

<Paragraph number="2810" book="paci">
<Emphasis>ᩋᨬ᩠ᨬᨲᩕ ᨧᨲᩪᩉᨸᨬ᩠ᨧᩣᩉᩣ</Emphasis>ᨲᩥ ᨮᨸᩮᨲ᩠ᩅᩣ ᨧᨲᩪᩉᨸᨬ᩠ᨧᩣᩉᩴ. “ᨶᩮᩅ ᩈᩥᨻ᩠ᨻᩥᩔᩣᨾᩥ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩥᩔᩣᨾᩦ”ᨲᩥ ᨵᩩᩁᩴ ᨶᩥᨠ᩠ᨡᩥᨲ᩠ᨲᨾᨲ᩠ᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="895" book="paci">

<Paragraph number="2811" book="paci">
ᩏᨸᩈᨾ᩠ᨸᨶ᩠ᨶᩣᨿ ᩏᨸᩈᨾ᩠ᨸᨶ᩠ᨶᩈᨬ᩠ᨬᩣ ᨧᩦᩅᩁᩴ ᩅᩥᩈᩥᨻ᩠ᨻᩮᨲ᩠ᩅᩣ ᩅᩤ ᩅᩥᩈᩥᨻ᩠ᨻᩣᨸᩮᨲ᩠ᩅᩣ ᩅᩤ ᩈᩣ ᨸᨧ᩠ᨨᩣ ᩋᨶᨶ᩠ᨲᩁᩣᨿᩥᨠᩥᨶᩦ ᨶᩮᩅ ᩈᩥᨻ᩠ᨻᨲᩥ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨲᩥ, ᩋᨬ᩠ᨬᨲᩕ ᨧᨲᩪᩉᨸᨬ᩠ᨧᩣᩉᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨸᩈᨾ᩠ᨸᨶ᩠ᨶᩣᨿ ᩅᩮᨾᨲᩥᨠᩣ ᨧᩦᩅᩁᩴ ᩅᩥᩈᩥᨻ᩠ᨻᩮᨲ᩠ᩅᩣ ᩅᩤ ᩅᩥᩈᩥᨻ᩠ᨻᩣᨸᩮᨲ᩠ᩅᩣ ᩅᩤ ᩈᩣ ᨸᨧ᩠ᨨᩣ ᩋᨶᨶ᩠ᨲᩁᩣᨿᩥᨠᩥᨶᩦ ᨶᩮᩅ ᩈᩥᨻ᩠ᨻᨲᩥ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨲᩥ, ᩋᨬ᩠ᨬᨲᩕ ᨧᨲᩪᩉᨸᨬ᩠ᨧᩣᩉᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨸᩈᨾ᩠ᨸᨶ᩠ᨶᩣᨿ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩣ ᨧᩦᩅᩁᩴ ᩅᩥᩈᩥᨻ᩠ᨻᩮᨲ᩠ᩅᩣ ᩅᩤ ᩅᩥᩈᩥᨻ᩠ᨻᩣᨸᩮᨲ᩠ᩅᩣ ᩅᩤ ᩈᩣ ᨸᨧ᩠ᨨᩣ ᩋᨶᨶ᩠ᨲᩁᩣᨿᩥᨠᩥᨶᩦ ᨶᩮᩅ ᩈᩥᨻ᩠ᨻᨲᩥ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨲᩥ, ᩋᨬ᩠ᨬᨲᩕ ᨧᨲᩪᩉᨸᨬ᩠ᨧᩣᩉᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="2812" book="paci">
ᩋᨬ᩠ᨬᩴ ᨸᩁᩥᨠ᩠ᨡᩣᩁᩴ ᩅᩥᩈᩥᨻ᩠ᨻᩮᨲ᩠ᩅᩣ ᩅᩤ ᩅᩥᩈᩥᨻ᩠ᨻᩣᨸᩮᨲ᩠ᩅᩣ ᩅᩤ ᩈᩣ ᨸᨧ᩠ᨨᩣ ᩋᨶᨶ᩠ᨲᩁᩣᨿᩥᨠᩥᨶᩦ ᨶᩮᩅ ᩈᩥᨻ᩠ᨻᨲᩥ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨲᩥ, ᩋᨬ᩠ᨬᨲᩕ ᨧᨲᩪᩉᨸᨬ᩠ᨧᩣᩉᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩣᨿ ᨧᩦᩅᩁᩴ ᩅᩤ ᩋᨬ᩠ᨬᩴ ᩅᩤ ᨸᩁᩥᨠ᩠ᨡᩣᩁᩴ ᩅᩥᩈᩥᨻ᩠ᨻᩮᨲ᩠ᩅᩣ ᩅᩤ ᩅᩥᩈᩥᨻ᩠ᨻᩣᨸᩮᨲ᩠ᩅᩣ ᩅᩤ ᩈᩣ ᨸᨧ᩠ᨨᩣ ᩋᨶᨶ᩠ᨲᩁᩣᨿᩥᨠᩥᨶᩦ ᨶᩮᩅ ᩈᩥᨻ᩠ᨻᨲᩥ ᨶ ᩈᩥᨻ᩠ᨻᩣᨸᨶᩣᨿ ᩏᩔᩩᨠ᩠ᨠᩴ ᨠᩁᩮᩣᨲᩥ, ᩋᨬ᩠ᨬᨲᩕ ᨧᨲᩪᩉᨸᨬ᩠ᨧᩣᩉᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩣᨿ ᩏᨸᩈᨾ᩠ᨸᨶ᩠ᨶᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩣᨿ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩣᨿ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="896" book="paci">

<Paragraph number="2813" book="paci">
ᩋᨶᩣᨸᨲ᩠ᨲᩥ—  ᩈᨲᩥ ᩋᨶ᩠ᨲᩁᩣᨿᩮ, ᨸᩁᩥᨿᩮᩈᩥᨲ᩠ᩅᩣ ᨶ ᩃᨽᨲᩥ, ᨠᩁᩮᩣᨶ᩠ᨲᩦ ᨧᨲᩪᩉᨸᨬ᩠ᨧᩣᩉᩴ ᩋᨲᩥᨠ᩠ᨠᩣᨾᩮᨲᩥ, ᨣᩥᩃᩣᨶᩣᨿ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2814" type="center" book="paci">
ᨲᨲᩥᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>