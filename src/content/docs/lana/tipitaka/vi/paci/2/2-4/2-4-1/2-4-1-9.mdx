---
title: "2.4.1.9 ᨴᩩᨲᩥᨿᩮᩫᩣᨧ᩠ᨧᩣᩁᨨᨯ᩠ᨯᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="828" book="paci">

<Paragraph number="2649" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨻᩕᩣᩉ᩠ᨾᨱᩔ ᨽᩥᨠ᩠ᨡᩩᨶᩩᨸᩔᨿᩴ ᨶᩥᩔᩣᨿ ᨿᩅᨡᩮᨲ᩠ᨲᩴ ᩉᩮᩣᨲᩥ. ᨽᩥᨠ᩠ᨡᩩᨶᩥᨿᩮᩣ ᩏᨧ᩠ᨧᩣᩁᨾ᩠ᨸᩥ ᨸᩔᩣᩅᨾ᩠ᨸᩥ ᩈᩘᨠᩣᩁᨾ᩠ᨸᩥ ᩅᩥᨥᩣᩈᨾ᩠ᨸᩥ ᨡᩮᨲ᩠ᨲᩮ ᨨᨯ᩠ᨯᩮᨶ᩠ᨲᩥ. ᩋᨳ ᨡᩮᩣ ᩈᩮᩣ ᨻᩕᩣᩉ᩠ᨾᨱᩮᩣ ᩏᨩ᩠ᨫᩣᨿᨲᩥ ᨡᩥᨿ᩠ᨿᨲᩥ ᩅᩥᨸᩣᨧᩮᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᩋᨾ᩠ᩉᩣᨠᩴ ᨿᩅᨡᩮᨲ᩠ᨲᩴ ᨴᩪᩈᩮᩔᨶ᩠ᨲᩦ”ᨲᩥ.
</Paragraph>

<Paragraph number="2650" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩩᨶᩥᨿᩮᩣ ᨲᩔ ᨻᩕᩣᩉ᩠ᨾᨱᩔ ᩏᨩ᩠ᨫᩣᨿᨶ᩠ᨲᩔ ᨡᩥᨿ᩠ᨿᨶ᩠ᨲᩔ ᩅᩥᨸᩣᨧᩮᨶ᩠ᨲᩔ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᩏᨧ᩠ᨧᩣᩁᨾ᩠ᨸᩥ ᨸᩔᩣᩅᨾ᩠ᨸᩥ ᩈᩘᨠᩣᩁᨾ᩠ᨸᩥ ᩅᩥᨥᩣᩈᨾ᩠ᨸᩥ ᩉᩁᩥᨲᩮ ᨨᨯ᩠ᨯᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩏᨧ᩠ᨧᩣᩁᨾ᩠ᨸᩥ ᨸᩔᩣᩅᨾ᩠ᨸᩥ ᩈᩘᨠᩣᩁᨾ᩠ᨸᩥ ᩅᩥᨥᩣᩈᨾ᩠ᨸᩥ ᩉᩁᩥᨲᩮ ᨨᨯ᩠ᨯᩮᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩏᨧ᩠ᨧᩣᩁᨾ᩠ᨸᩥ ᨸᩔᩣᩅᨾ᩠ᨸᩥ ᩈᩘᨠᩣᩁᨾ᩠ᨸᩥ ᩅᩥᨥᩣᩈᨾ᩠ᨸᩥ ᩉᩁᩥᨲᩮ ᨨᨯ᩠ᨯᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="829" book="paci">

<Paragraph number="2651" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩏᨧ᩠ᨧᩣᩁᩴ ᩅᩤ ᨸᩔᩣᩅᩴ ᩅᩤ ᩈᩘᨠᩣᩁᩴ ᩅᩤ ᩅᩥᨥᩣᩈᩴ ᩅᩤ ᩉᩁᩥᨲᩮ ᨨᨯ᩠ᨯᩮᨿ᩠ᨿ ᩅᩤ ᨨᨯ᩠ᨯᩣᨸᩮᨿ᩠ᨿ ᩅᩤ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*9*:<Emphasis>64</Emphasis>)
</Paragraph>

</Division>
<Division number="830" book="paci">

<Paragraph number="2652" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2653" book="paci">
<Emphasis>ᩏᨧ᩠ᨧᩣᩁᩮᩣ</Emphasis> ᨶᩣᨾ ᨣᩪᨳᩮᩣ ᩅᩩᨧ᩠ᨧᨲᩥ. <Emphasis>ᨸᩔᩣᩅᩮᩤ</Emphasis> ᨶᩣᨾ ᨾᩩᨲ᩠ᨲᩴ ᩅᩩᨧ᩠ᨧᨲᩥ.
</Paragraph>

<Paragraph number="2654" book="paci">
<Emphasis>ᩈᩘᨠᩣᩁᩴ</Emphasis> ᨶᩣᨾ ᨠᨧᩅᩁᩴ ᩅᩩᨧ᩠ᨧᨲᩥ.
</Paragraph>

<Paragraph number="2655" book="paci">
<Emphasis>ᩅᩥᨥᩣᩈᩴ</Emphasis> ᨶᩣᨾ ᨧᩃᨠᩣᨶᩥ ᩅᩤ ᩋᨭ᩠ᨮᩥᨠᩣᨶᩥ ᩅᩤ ᩏᨧ᩠ᨨᩥᨭ᩠ᨮᩮᩣᨴᨠᩴ ᩅᩤ.
</Paragraph>

<Paragraph number="2656" book="paci">
<Emphasis>ᩉᩁᩥᨲᩴ</Emphasis> ᨶᩣᨾ ᨸᩩᨻ᩠ᨻᨱ᩠ᨱᩴ ᩋᨸᩁᨱ᩠ᨱᩴ ᨿᩴ ᨾᨶᩩᩔᩣᨶᩴ ᩏᨸᨽᩮᩣᨣᨸᩁᩥᨽᩮᩣᨣᩴ ᩁᩮᩣᨸᩥᨾᩴ.
</Paragraph>

<Paragraph number="2657" book="paci">
<Emphasis>ᨨᨯ᩠ᨯᩮᨿ᩠ᨿᩣ</Emphasis>ᨲᩥ ᩈᨿᩴ ᨨᨯ᩠ᨯᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="2658" book="paci">
<Emphasis>ᨨᨯ᩠ᨯᩣᨸᩮᨿ᩠ᨿᩣ</Emphasis>ᨲᩥ ᩋᨬ᩠ᨬᩴ ᩋᩣᨱᩣᨸᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩈᨠᩥᩴ ᩋᩣᨱᨲ᩠ᨲᩣ ᨻᩉᩩᨠᨾ᩠ᨸᩥ ᨨᨯ᩠ᨯᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="831" book="paci">

<Paragraph number="2659" book="paci">
ᩉᩁᩥᨲᩮ ᩉᩁᩥᨲᩈᨬ᩠ᨬᩣ ᨨᨯ᩠ᨯᩮᨲᩥ ᩅᩤ ᨨᨯ᩠ᨯᩣᨸᩮᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩉᩁᩥᨲᩮ ᩅᩮᨾᨲᩥᨠᩣ ᨨᨯ᩠ᨯᩮᨲᩥ ᩅᩤ ᨨᨯ᩠ᨯᩣᨸᩮᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩉᩁᩥᨲᩮ ᩋᩉᩁᩥᨲᩈᨬ᩠ᨬᩣ ᨨᨯ᩠ᨯᩮᨲᩥ ᩅᩤ ᨨᨯ᩠ᨯᩣᨸᩮᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="2660" book="paci">
ᩋᩉᩁᩥᨲᩮ ᩉᩁᩥᨲᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩉᩁᩥᨲᩮ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩉᩁᩥᨲᩮ ᩋᩉᩁᩥᨲᩈᨬ᩠ᨬᩣ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="832" book="paci">

<Paragraph number="2661" book="paci">
ᩋᨶᩣᨸᨲ᩠ᨲᩥ—  ᩒᩃᩮᩣᨠᩮᨲ᩠ᩅᩣ ᨨᨯ᩠ᨯᩮᨲᩥ, ᨡᩮᨲ᩠ᨲᨾᩁᩥᨿᩣᨴᩮ ᨨᨯ᩠ᨯᩮᨲᩥ ᩈᩣᨾᩥᨠᩮ ᩋᩣᨸᩩᨧ᩠ᨨᩥᨲ᩠ᩅᩣ ᩋᨸᩃᩮᩣᨠᩮᨲ᩠ᩅᩣ ᨨᨯ᩠ᨯᩮᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2662" type="center" book="paci">
ᨶᩅᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>