---
title: "2.2.6 ᨴᩩᨲᩥᨿᨽᩮᩣᨩᨶᨸᨭᩥᨣ᩠ᨣᩉᨱᩈᩥᨠ᩠ᨡᩣᨸᨴ"
tableOfContents: false
sidebar:
  order: 14
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="704" book="paci">

<Paragraph number="2310" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᩩᨶ᩠ᨴᩁᩦᨶᨶ᩠ᨴᩣ ᨽᩥᨠ᩠ᨡᩩᨶᩦ ᩋᨽᩥᩁᩪᨸᩣ ᩉᩮᩣᨲᩥ ᨴᩔᨶᩦᨿᩣ ᨸᩣᩈᩣᨴᩥᨠᩣ. ᨾᨶᩩᩔᩣ ᨽᨲ᩠ᨲᨣ᩠ᨣᩮ ᩈᩩᨶ᩠ᨴᩁᩦᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᨸᩔᩥᨲ᩠ᩅᩣ ᩋᩅᩔᩩᨲᩣ ᩈᩩᨶ᩠ᨴᩁᩦᨶᨶ᩠ᨴᩣᨿ ᨽᩥᨠ᩠ᨡᩩᨶᩥᨿᩣ ᩋᨣ᩠ᨣᨾᨣ᩠ᨣᩤᨶᩥ ᨽᩮᩣᨩᨶᩣᨶᩥ ᨴᩮᨶ᩠ᨲᩥ. ᩈᩩᨶ᩠ᨴᩁᩦᨶᨶ᩠ᨴᩣ ᨽᩥᨠ᩠ᨡᩩᨶᩦ ᨠᩩᨠ᩠ᨠᩩᨧ᩠ᨧᩣᨿᨶ᩠ᨲᩦ ᨶ ᨸᨭᩥᨣ᩠ᨣᨱ᩠ᩉᩣᨲᩥ. ᩋᨶᨶ᩠ᨲᩁᩥᨠᩣ ᨽᩥᨠ᩠ᨡᩩᨶᩦ ᩈᩩᨶ᩠ᨴᩁᩦᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩑᨲᨴᩅᩮᩤᨧ—  “ᨠᩥᩔ ᨲ᩠ᩅᩴ, ᩋᨿ᩠ᨿᩮ, ᨶ ᨸᨭᩥᨣ᩠ᨣᨱ᩠ᩉᩣᩈᩦ”ᨲᩥ? “ᩋᩅᩔᩩᨲᩣ, ᩋᨿ᩠ᨿᩮ”ᨲᩥ. “ᨲ᩠ᩅᩴ ᨸᨶ, ᩋᨿ᩠ᨿᩮ, ᩋᩅᩔᩩᨲᩣ”ᨲᩥ? “ᨶᩣᩉᩴ, ᩋᨿ᩠ᨿᩮ, ᩋᩅᩔᩩᨲᩣ”ᨲᩥ. “ᨠᩥᩴ ᨲᩮ, ᩋᨿ᩠ᨿᩮ, ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨠᩁᩥᩔᨲᩥ ᩋᩅᩔᩩᨲᩮᩣ ᩅᩤ ᩋᨶᩅᩔᩩᨲᩮᩣ ᩅᩤ, ᨿᨲᩮᩣ ᨲ᩠ᩅᩴ ᩋᨶᩅᩔᩩᨲᩣ. ᩍᩘᨥ, ᩋᨿ᩠ᨿᩮ, ᨿᩴ ᨲᩮ ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨴᩮᨲᩥ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨲᩴ ᨲ᩠ᩅᩴ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴ ᩅᩤ, ᨽᩩᨬ᩠ᨩ ᩅᩤ”ᨲᩥ.
</Paragraph>

<Paragraph number="2311" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩦ ᩑᩅᩴ ᩅᨠ᩠ᨡᨲᩥ—  ‘ᨠᩥᩴ ᨲᩮ, ᩋᨿ᩠ᨿᩮ, ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨠᩁᩥᩔᨲᩥ ᩋᩅᩔᩩᨲᩮᩣ ᩅᩤ ᩋᨶᩅᩔᩩᨲᩮᩣ ᩅᩤ, ᨿᨲᩮᩣ ᨲ᩠ᩅᩴ ᩋᨶᩅᩔᩩᨲᩣ. ᩍᩘᨥ, ᩋᨿ᩠ᨿᩮ, ᨿᩴ ᨲᩮ ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨴᩮᨲᩥ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨲᩴ ᨲ᩠ᩅᩴ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴ ᩅᩤ ᨽᩩᨬ᩠ᨩ ᩅᩤ’”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᩑᩅᩴ ᩅᨴᩮᨲᩥ—  ‘ᨠᩥᩴ ᨲᩮ, ᩋᨿ᩠ᨿᩮ, ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨠᩁᩥᩔᨲᩥ ᩋᩅᩔᩩᨲᩮᩣ ᩅᩤ ᩋᨶᩅᩔᩩᨲᩮᩣ ᩅᩤ ᨿᨲᩮᩣ ᨲ᩠ᩅᩴ ᩋᨶᩅᩔᩩᨲᩣ. ᩍᩘᨥ, ᩋᨿ᩠ᨿᩮ, ᨿᩴ ᨲᩮ ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨴᩮᨲᩥ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨲᩴ ᨲ᩠ᩅᩴ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴ ᩅᩤ ᨽᩩᨬ᩠ᨩ ᩅᩤ’”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦ ᩑᩅᩴ ᩅᨠ᩠ᨡᨲᩥ—  ‘ᨠᩥᩴ ᨲᩮ, ᩋᨿ᩠ᨿᩮ, ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨠᩁᩥᩔᨲᩥ ᩋᩅᩔᩩᨲᩮᩣ ᩅᩤ ᩋᨶᩅᩔᩩᨲᩮᩣ ᩅᩤ ᨿᨲᩮᩣ ᨲ᩠ᩅᩴ ᩋᨶᩅᩔᩩᨲᩣ; ᩍᩘᨥ, ᩋᨿ᩠ᨿᩮ, ᨿᩴ ᨲᩮ ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨴᩮᨲᩥ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨲᩴ ᨲ᩠ᩅᩴ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴ ᩅᩤ ᨽᩩᨬ᩠ᨩ ᩅᩤ’ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="705" book="paci">

<Paragraph number="2312" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩑᩅᩴ ᩅᨴᩮᨿ᩠ᨿ—  ‘ᨠᩥᩴ ᨲᩮ, ᩋᨿ᩠ᨿᩮ, ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨠᩁᩥᩔᨲᩥ ᩋᩅᩔᩩᨲᩮᩣ ᩅᩤ ᩋᨶᩅᩔᩩᨲᩮᩣ ᩅᩤ, ᨿᨲᩮᩣ ᨲ᩠ᩅᩴ ᩋᨶᩅᩔᩩᨲᩣ. ᩍᩘᨥ, ᩋᨿ᩠ᨿᩮ, ᨿᩴ ᨲᩮ ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨴᩮᨲᩥ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨲᩴ ᨲ᩠ᩅᩴ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴ ᩅᩤ ᨽᩩᨬ᩠ᨩ ᩅᩤ’ᨲᩥ, ᩋᨿᨾ᩠ᨸᩥ ᨽᩥᨠ᩠ᨡᩩᨶᩦ ᨸᨮᨾᩣᨸᨲ᩠ᨲᩥᨠᩴ ᨵᨾ᩠ᨾᩴ ᩋᩣᨸᨶ᩠ᨶᩣ ᨶᩥᩔᩣᩁᨱᩦᨿᩴ ᩈᩴᨥᩣᨴᩥᩈᩮᩈᨶ᩺”</Emphasis>ᨲᩥ. (*6*:<Emphasis>14</Emphasis>)
</Paragraph>

</Division>
<Division number="706" book="paci">

<Paragraph number="2313" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2314" book="paci">
<Emphasis>ᩑᩅᩴ ᩅᨴᩮᨿ᩠ᨿᩣ</Emphasis>ᨲᩥ—  “ᨠᩥᩴ ᨲᩮ, ᩋᨿ᩠ᨿᩮ, ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨠᩁᩥᩔᨲᩥ ᩋᩅᩔᩩᨲᩮᩣ ᩅᩤ ᩋᨶᩅᩔᩩᨲᩮᩣ ᩅᩤ, ᨿᨲᩮᩣ ᨲ᩠ᩅᩴ ᩋᨶᩅᩔᩩᨲᩣ. ᩍᩘᨥ, ᩋᨿ᩠ᨿᩮ, ᨿᩴ ᨲᩮ ᩑᩈᩮᩣ ᨸᩩᩁᩥᩈᨸᩩᨣ᩠ᨣᩃᩮᩣ ᨴᩮᨲᩥ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨲᩴ ᨲ᩠ᩅᩴ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴ ᩅᩤ ᨽᩩᨬ᩠ᨩ ᩅᩤ”ᨲᩥ ᩏᨿ᩠ᨿᩮᩣᨩᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩔᩣ ᩅᨧᨶᩮᨶ “ᨡᩣᨴᩥᩔᩣᨾᩥ ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ. ᨽᩮᩣᨩᨶᨸᩁᩥᨿᩮᩣᩈᩣᨶᩮ ᩋᩣᨸᨲ᩠ᨲᩥ ᩈᩴᨥᩣᨴᩥᩈᩮᩈᩔ.
</Paragraph>

<Paragraph number="2315" book="paci">
<Emphasis>ᩋᨿᨾ᩠ᨸᩦ</Emphasis>ᨲᩥ ᨸᩩᩁᩥᨾᩣᨿᩮᩣ ᩏᨸᩣᨴᩤᨿ ᩅᩩᨧ᩠ᨧᨲᩥ.
</Paragraph>

<Paragraph number="2316" book="paci">
<Emphasis>ᨸᨮᨾᩣᨸᨲ᩠ᨲᩥᨠᨶ᩺</Emphasis>ᨲᩥ ᩈᩉ ᩅᨲ᩠ᨳᩩᨩ᩠ᨫᩣᨧᩣᩁᩣ ᩋᩣᨸᨩ᩠ᨩᨲᩥ ᩋᩈᨾᨶᩩᨽᩣᩈᨶᩣᨿ.
</Paragraph>

<Paragraph number="2317" book="paci">
<Emphasis>ᨶᩥᩔᩣᩁᨱᩦᨿᨶ᩺</Emphasis>ᨲᩥ ᩈᩴᨥᨾ᩠ᩉᩣ ᨶᩥᩔᩣᩁᩦᨿᨲᩥ.
</Paragraph>

<Paragraph number="2318" book="paci">
<Emphasis>ᩈᩴᨥᩣᨴᩥᩈᩮᩈᩮᩣ</Emphasis>ᨲᩥ …ᨸᩮ…  ᨲᩮᨶᨸᩥ ᩅᩩᨧ᩠ᨧᨲᩥ ᩈᩴᨥᩣᨴᩥᩈᩮᩈᩮᩣᨲᩥ.
</Paragraph>

<Paragraph number="2319" book="paci">
ᩏᨴᨠᨴᨶ᩠ᨲᨸᩮᩣᨶᩴ “ᨸᨭᩥᨣ᩠ᨣᨱ᩠ᩉᩣ”ᨲᩥ ᩏᨿ᩠ᨿᩮᩣᨩᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩔᩣ ᩅᨧᨶᩮᨶ “ᨡᩣᨴᩥᩔᩣᨾᩥ ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="707" book="paci">

<Paragraph number="2320" book="paci">
ᩑᨠᨲᩮᩣᩋᩅᩔᩩᨲᩮ ᨿᨠ᩠ᨡᩔ ᩅᩤ ᨸᩮᨲᩔ ᩅᩤ ᨸᨱ᩠ᨯᨠᩔ ᩅᩤ ᨲᩥᩁᨧ᩠ᨨᩣᨶᨣᨲᨾᨶᩩᩔᩅᩥᨣ᩠ᨣᩉᩔ ᩅᩤ ᩉᨲ᩠ᨳᨲᩮᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ “ᨡᩣᨴ ᩅᩤ ᨽᩩᨬ᩠ᨩ ᩅᩤ”ᨲᩥ ᩏᨿ᩠ᨿᩮᩣᨩᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩔᩣ ᩅᨧᨶᩮᨶ “ᨡᩣᨴᩥᩔᩣᨾᩥ ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨽᩮᩣᨩᨶᨸᩁᩥᨿᩮᩣᩈᩣᨶᩮ ᩋᩣᨸᨲ᩠ᨲᩥ ᨳᩩᩃᩖᨧ᩠ᨧᨿᩔ. ᩏᨴᨠᨴᨶ᩠ᨲᨸᩮᩣᨶᩴ ᨸᨭᩥᨣ᩠ᨣᨱ᩠ᩉᩣᨲᩥ ᩏᨿ᩠ᨿᩮᩣᨩᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩔᩣ ᩅᨧᨶᩮᨶ “ᨡᩣᨴᩥᩔᩣᨾᩥ ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="708" book="paci">

<Paragraph number="2321" book="paci">
ᩋᨶᩣᨸᨲ᩠ᨲᩥ—  “ᩋᨶᩅᩔᩩᨲᩮᩣ”ᨲᩥ ᨩᩣᨶᨶ᩠ᨲᩦ ᩏᨿ᩠ᨿᩮᩣᨩᩮᨲᩥ, “ᨠᩩᨸᩥᨲᩣ ᨶ ᨸᨭᩥᨣ᩠ᨣᨱ᩠ᩉᩣᨲᩦ”ᨲᩥ ᩏᨿ᩠ᨿᩮᩣᨩᩮᨲᩥ, “ᨠᩩᩃᩣᨶᩩᨴ᩠ᨴᨿᨲᩣᨿ ᨶ ᨸᨭᩥᨣ᩠ᨣᨱ᩠ᩉᩣᨲᩦ”ᨲᩥ ᩏᨿ᩠ᨿᩮᩣᨩᩮᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2322" type="center" book="paci">
ᨨᨭ᩠ᨮᩈᩴᨥᩣᨴᩥᩈᩮᩈᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>