---
title: "2.4.3.1 ᨶᨣ᩠ᨣᩈᩥᨠ᩠ᨡᩣᨸᨴ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="883" book="paci">

<Paragraph number="2785" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨾ᩠ᨻᩉᩩᩃᩣ ᨽᩥᨠ᩠ᨡᩩᨶᩥᨿᩮᩣ ᩋᨧᩥᩁᩅᨲᩥᨿᩣ ᨶᨴᩥᨿᩣ ᩅᩮᩈᩥᨿᩣᩉᩥ ᩈᨴ᩠ᨵᩥᩴ ᨶᨣ᩠ᨣᩤ ᩑᨠᨲᩥᨲ᩠ᨳᩮ ᨶᩉᩣᨿᨶ᩠ᨲᩥ. ᩅᩮᩈᩥᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩏᨸ᩠ᨸᨱ᩠ᨯᩮᩈᩩᩴ—  “ᨠᩥᩴ ᨶᩩ ᨡᩮᩣ ᨶᩣᨾ ᨲᩩᨾ᩠ᩉᩣᨠᩴ, ᩋᨿ᩠ᨿᩮ, ᨴᩉᩁᩣᨶᩴ ᨻᩕᩉ᩠ᨾᨧᩁᩥᨿᩴ ᨧᩥᨱ᩠ᨱᩮᨶ, ᨶᨶᩩ ᨶᩣᨾ ᨠᩣᨾᩣ ᨸᩁᩥᨽᩩᨬ᩠ᨩᩥᨲᨻ᩠ᨻᩣ. ᨿᨴᩤ ᨩᩥᨱ᩠ᨱᩣ ᨽᩅᩥᩔᨳ ᨲᨴᩤ ᨻᩕᩉ᩠ᨾᨧᩁᩥᨿᩴ ᨧᩁᩥᩔᨳ. ᩑᩅᩴ ᨲᩩᨾ᩠ᩉᩣᨠᩴ ᩏᨽᩮᩣ ᩋᨲ᩠ᨳᩣ ᨸᩁᩥᨣ᩠ᨣᩉᩥᨲᩣ ᨽᩅᩥᩔᨶ᩠ᨲᩦ”ᨲᩥ. ᨽᩥᨠ᩠ᨡᩩᨶᩥᨿᩮᩣ ᩅᩮᩈᩥᨿᩣᩉᩥ ᩏᨸ᩠ᨸᨱ᩠ᨯᩥᨿᨾᩣᨶᩣ ᨾᩘᨠᩪ ᩋᩉᩮᩈᩩᩴ. ᩋᨳ ᨡᩮᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩏᨸᩔᨿᩴ ᨣᨶ᩠ᨲ᩠ᩅᩣ ᨽᩥᨠ᩠ᨡᩩᨶᩦᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩪᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨲᩮᨶ ᩉᩥ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨸᩮᩔᩣᨾᩥ ᨴᩈ ᩋᨲ᩠ᨳᩅᩈᩮ ᨸᨭᩥᨧ᩠ᨧ—  ᩈᩴᨥᩈᩩᨭ᩠ᨮᩩᨲᩣᨿ …ᨸᩮ…  ᩅᩥᨶᨿᩣᨶᩩᨣ᩠ᨣᩉᩣᨿ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="884" book="paci">

<Paragraph number="2786" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨶᨣ᩠ᨣᩤ ᨶᩉᩣᨿᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*21*:<Emphasis>76</Emphasis>)
</Paragraph>

</Division>
<Division number="885" book="paci">

<Paragraph number="2787" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2788" book="paci">
<Emphasis>ᨶᨣ᩠ᨣᩤ ᨶᩉᩣᨿᩮᨿ᩠ᨿᩣ</Emphasis>ᨲᩥ ᩋᨶᩥᩅᨲ᩠ᨳᩣ ᩅᩤ ᩋᨸᩣᩁᩩᨲᩣ ᩅᩤ ᨶᩉᩣᨿᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ. ᨶᩉᩣᨶᨸᩁᩥᨿᩮᩣᩈᩣᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="886" book="paci">

<Paragraph number="2789" book="paci">
ᩋᨶᩣᨸᨲ᩠ᨲᩥ—  ᩋᨧ᩠ᨨᩥᨶ᩠ᨶᨧᩦᩅᩁᩥᨠᩣᨿ ᩅᩤ ᨶᨭ᩠ᨮᨧᩦᩅᩁᩥᨠᩣᨿ ᩅᩤ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2790" type="center" book="paci">
ᨸᨮᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>