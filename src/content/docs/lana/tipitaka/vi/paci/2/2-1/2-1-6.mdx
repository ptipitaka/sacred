---
title: "2.1.6 ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣᩈᩥᨠ᩠ᨡᩣᨸᨴ"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="664" book="paci">

<Paragraph number="2139" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᩩᨶ᩠ᨴᩁᩦᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᩣᩊ᩠ᩉᩮᨶ ᨾᩥᨣᩤᩁᨶᨲ᩠ᨲᩩᨶᩣ ᨣᨻ᩠ᨽᩥᨶᩦ ᩉᩮᩣᨲᩥ. ᨿᩣᩅ ᨣᨻ᩠ᨽᩮᩣ ᨲᩁᩩᨱᩮᩣ ᩋᩉᩮᩣᩈᩥ ᨲᩣᩅ ᨨᩣᨴᩮᩈᩥ. ᨸᩁᩥᨸᨠ᩠ᨠᩮ ᨣᨻ᩠ᨽᩮ ᩅᩥᨻ᩠ᨽᨾᩥᨲ᩠ᩅᩣ ᩅᩥᨩᩣᨿᩥ. ᨽᩥᨠ᩠ᨡᩩᨶᩥᨿᩮᩣ ᨳᩩᩃᩖᨶᨶ᩠ᨴᩴ ᨽᩥᨠ᩠ᨡᩩᨶᩥᩴ ᩑᨲᨴᩅᩮᩤᨧᩩᩴ—  “ᩈᩩᨶ᩠ᨴᩁᩦᨶᨶ᩠ᨴᩣ ᨡᩮᩣ, ᩋᨿ᩠ᨿᩮ, ᩋᨧᩥᩁᩅᩥᨻ᩠ᨽᨶ᩠ᨲᩣ ᩅᩥᨩᩣᨲᩣ. ᨠᨧ᩠ᨧᩥ ᨶᩮᩣ ᩈᩣ ᨽᩥᨠ᩠ᨡᩩᨶᩦᨿᩮᩅ ᩈᨾᩣᨶᩣ ᨣᨻ᩠ᨽᩥᨶᩦ”ᨲᩥ? “ᩑᩅᩴ, ᩋᨿ᩠ᨿᩮ”ᨲᩥ. “ᨠᩥᩔ ᨸᨶ ᨲ᩠ᩅᩴ, ᩋᨿ᩠ᨿᩮ, ᨩᩣᨶᩴ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩴ ᨽᩥᨠ᩠ᨡᩩᨶᩥᩴ ᨶᩮᩅᨲ᩠ᨲᨶᩣ ᨸᨭᩥᨧᩮᩣᨴᩮᩈᩥ ᨶ ᨣᨱᩔ ᩋᩣᩁᩮᩣᨧᩮᩈᩦ”ᨲᩥ? “ᨿᩮᩣ ᩑᨲᩥᩔᩣ ᩋᩅᨱ᩠ᨱᩮᩣ ᨾᨿ᩠ᩉᩮᩈᩮᩣ ᩋᩅᨱ᩠ᨱᩮᩣ, ᨿᩣ ᩑᨲᩥᩔᩣ ᩋᨠᩥᨲ᩠ᨲᩥ ᨾᨿ᩠ᩉᩮᩈᩣ ᩋᨠᩥᨲ᩠ᨲᩥ, ᨿᩮᩣ ᩑᨲᩥᩔᩣ ᩋᨿᩈᩮᩣ ᨾᨿ᩠ᩉᩮᩈᩮᩣ ᩋᨿᩈᩮᩣ, ᨿᩮᩣ ᩑᨲᩥᩔᩣ ᩋᩃᩣᨽᩮᩣ ᨾᨿ᩠ᩉᩮᩈᩮᩣ ᩋᩃᩣᨽᩮᩣ. ᨠ᩠ᨿᩣᩉᩴ, ᩋᨿ᩠ᨿᩮ, ᩋᨲ᩠ᨲᨶᩮᩣ ᩋᩅᨱ᩠ᨱᩴ ᩋᨲ᩠ᨲᨶᩮᩣ ᩋᨠᩥᨲ᩠ᨲᩥᩴ ᩋᨲ᩠ᨲᨶᩮᩣ ᩋᨿᩈᩴ ᩋᨲ᩠ᨲᨶᩮᩣ ᩋᩃᩣᨽᩴ ᨸᩁᩮᩈᩴ ᩋᩣᩁᩮᩣᨧᩮᩔᩣᨾᩦ”ᨲᩥ? ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᨩᩣᨶᩴ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩴ ᨽᩥᨠ᩠ᨡᩩᨶᩥᩴ ᨶᩮᩅᨲ᩠ᨲᨶᩣ ᨸᨭᩥᨧᩮᩣᨴᩮᩔᨲᩥ ᨶ ᨣᨱᩔ ᩋᩣᩁᩮᩣᨧᩮᩔᨲᩦ”ᨲᩥ.
</Paragraph>

<Paragraph number="2140" book="paci">
ᩋᨳ ᨡᩮᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩪᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨽᩥᨠ᩠ᨡᩩᩈᩴᨥᩴ ᩈᨶ᩠ᨶᩥᨸᩣᨲᩣᨸᩮᨲ᩠ᩅᩣ ᨽᩥᨠ᩠ᨡᩪ ᨸᨭᩥᨸᩩᨧ᩠ᨨᩥ—  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨩᩣᨶᩴ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩴ ᨽᩥᨠ᩠ᨡᩩᨶᩥᩴ ᨶᩮᩅᨲ᩠ᨲᨶᩣ ᨸᨭᩥᨧᩮᩣᨴᩮᨲᩥ ᨶ ᨣᨱᩔ ᩋᩣᩁᩮᩣᨧᩮᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨩᩣᨶᩴ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩴ ᨽᩥᨠ᩠ᨡᩩᨶᩥᩴ ᨶᩮᩅᨲ᩠ᨲᨶᩣ ᨸᨭᩥᨧᩮᩣᨴᩮᩔᨲᩥ ᨶ ᨣᨱᩔ ᩋᩣᩁᩮᩣᨧᩮᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="665" book="paci">

<Paragraph number="2141" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨩᩣᨶᩴ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩴ ᨽᩥᨠ᩠ᨡᩩᨶᩥᩴ ᨶᩮᩅᨲ᩠ᨲᨶᩣ ᨸᨭᩥᨧᩮᩣᨴᩮᨿ᩠ᨿ ᨶ ᨣᨱᩔ ᩋᩣᩁᩮᩣᨧᩮᨿ᩠ᨿ, ᨿᨴᩤ ᨧ ᩈᩣ ᨮᩥᨲᩣ ᩅᩤ ᩋᩔ ᨧᩩᨲᩣ ᩅᩤ ᨶᩣᩈᩥᨲᩣ ᩅᩤ ᩋᩅᩔᨭᩣ ᩅᩤ, ᩈᩣ ᨸᨧ᩠ᨨᩣ ᩑᩅᩴ ᩅᨴᩮᨿ᩠ᨿ—  ‘ᨸᩩᨻ᩠ᨻᩮᩅᩤᩉᩴ, ᩋᨿ᩠ᨿᩮ, ᩋᨬ᩠ᨬᩣᩈᩥᩴ ᩑᨲᩴ ᨽᩥᨠ᩠ᨡᩩᨶᩥᩴ ᩑᩅᩁᩪᨸᩣ ᨧ ᩑᩅᩁᩪᨸᩣ ᨧ ᩈᩣ ᨽᨣᩥᨶᩦᨲᩥ</Emphasis>, <Emphasis>ᨶᩮᩣ ᨧ ᨡᩮᩣ ᩋᨲ᩠ᨲᨶᩣ ᨸᨭᩥᨧᩮᩣᨴᩮᩔᩴ ᨶ ᨣᨱᩔ ᩋᩣᩁᩮᩣᨧᩮᩔᨶ᩺’ᨲᩥ, ᩋᨿᨾ᩠ᨸᩥ ᨸᩣᩁᩣᨩᩥᨠᩣ ᩉᩮᩣᨲᩥ ᩋᩈᩴᩅᩤᩈᩣ ᩅᨩ᩠ᨩᨸ᩠ᨸᨭᩥᨧ᩠ᨨᩣᨴᩥᨠᩣ</Emphasis>”ᨲᩥ. (*6*:<Emphasis>6</Emphasis>)
</Paragraph>

</Division>
<Division number="666" book="paci">

<Paragraph number="2142" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2143" book="paci">
<Emphasis>ᨩᩣᨶᩣᨲᩥ</Emphasis> ᨶᩣᨾ ᩈᩣᨾᩴ ᩅᩤ ᨩᩣᨶᩣᨲᩥ, ᩋᨬ᩠ᨬᩮ ᩅᩤ ᨲᩔᩣ ᩋᩣᩁᩮᩣᨧᩮᨶ᩠ᨲᩥ, ᩈᩣ ᩅᩤ ᩋᩣᩁᩮᩣᨧᩮᨲᩥ.
</Paragraph>

<Paragraph number="2144" book="paci">
<Emphasis>ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᨶ᩺</Emphasis>ᨲᩥ ᩋᨭ᩠ᨮᨶ᩠ᨶᩴ ᨸᩣᩁᩣᨩᩥᨠᩣᨶᩴ ᩋᨬ᩠ᨬᨲᩁᩴ ᨸᩣᩁᩣᨩᩥᨠᩴ ᩋᨩ᩠ᨫᩣᨸᨶ᩠ᨶᩴ.
</Paragraph>

<Paragraph number="2145" book="paci">
<Emphasis>ᨶᩮᩅᨲ᩠ᨲᨶᩣ ᨸᨭᩥᨧᩮᩣᨴᩮᨿ᩠ᨿᩣ</Emphasis>ᨲᩥ ᨶ ᩈᨿᩴ ᨧᩮᩣᨴᩮᨿ᩠ᨿ.
</Paragraph>

<Paragraph number="2146" book="paci">
<Emphasis>ᨶ ᨣᨱᩔ ᩋᩣᩁᩮᩣᨧᩮᨿ᩠ᨿᩣ</Emphasis>ᨲᩥ ᨶ ᩋᨬ᩠ᨬᩣᩈᩴ ᨽᩥᨠ᩠ᨡᩩᨶᩦᨶᩴ ᩋᩣᩁᩮᩣᨧᩮᨿ᩠ᨿ.
</Paragraph>

<Paragraph number="2147" book="paci">
<Emphasis>ᨿᨴᩤ ᨧ ᩈᩣ ᨮᩥᨲᩣ ᩅᩤ ᩋᩔ ᨧᩩᨲᩣ ᩅᩤ</Emphasis>ᨲᩥ <Emphasis>ᨮᩥᨲᩣ</Emphasis> ᨶᩣᨾ ᩈᩃᩥᩘᨣᩮ ᨮᩥᨲᩣ ᩅᩩᨧ᩠ᨧᨲᩥ. <Emphasis>ᨧᩩᨲᩣ</Emphasis> ᨶᩣᨾ ᨠᩣᩃᩘᨠᨲᩣ ᩅᩩᨧ᩠ᨧᨲᩥ. <Emphasis>ᨶᩣᩈᩥᨲᩣ</Emphasis> ᨶᩣᨾ ᩈᨿᩴ ᩅᩤ ᩅᩥᨻ᩠ᨽᨶ᩠ᨲᩣ ᩉᩮᩣᨲᩥ ᩋᨬ᩠ᨬᩮᩉᩥ ᩅᩤ ᨶᩣᩈᩥᨲᩣ. <Emphasis>ᩋᩅᩔᨭᩣ</Emphasis> ᨶᩣᨾ ᨲᩥᨲ᩠ᨳᩣᨿᨲᨶᩴ ᩈᩘᨠᨶ᩠ᨲᩣ ᩅᩩᨧ᩠ᨧᨲᩥ. ᩈᩣ ᨸᨧ᩠ᨨᩣ ᩑᩅᩴ ᩅᨴᩮᨿ᩠ᨿ—  “ᨸᩩᨻ᩠ᨻᩮᩅᩤᩉᩴ, ᩋᨿ᩠ᨿᩮ, ᩋᨬ᩠ᨬᩣᩈᩥᩴ ᩑᨲᩴ ᨽᩥᨠ᩠ᨡᩩᨶᩥᩴ ᩑᩅᩁᩪᨸᩣ ᨧ ᩑᩅᩁᩪᨸᩣ ᨧ ᩈᩣ ᨽᨣᩥᨶᩦ”ᨲᩥ.
</Paragraph>

<Paragraph number="2148" book="paci">
<Emphasis>ᨶᩮᩣ ᨧ ᨡᩮᩣ ᩋᨲ᩠ᨲᨶᩣ ᨸᨭᩥᨧᩮᩣᨴᩮᩔᨶ᩺</Emphasis>ᨲᩥ ᩈᨿᩴ ᩅᩤ ᨶ ᨧᩮᩣᨴᩮᩔᩴ.
</Paragraph>

<Paragraph number="2149" book="paci">
<Emphasis>ᨶ ᨣᨱᩔ ᩋᩣᩁᩮᩣᨧᩮᩔᨶ᩺</Emphasis>ᨲᩥ ᨶ ᩋᨬ᩠ᨬᩣᩈᩴ ᨽᩥᨠ᩠ᨡᩩᨶᩦᨶᩴ ᩋᩣᩁᩮᩣᨧᩮᩔᩴ.
</Paragraph>

<Paragraph number="2150" book="paci">
<Emphasis>ᩋᨿᨾ᩠ᨸᩦ</Emphasis>ᨲᩥ ᨸᩩᩁᩥᨾᩣᨿᩮᩣ ᩏᨸᩣᨴᩤᨿ ᩅᩩᨧ᩠ᨧᨲᩥ.
</Paragraph>

<Paragraph number="2151" book="paci">
<Emphasis>ᨸᩣᩁᩣᨩᩥᨠᩣ ᩉᩮᩣᨲᩦ</Emphasis>ᨲᩥ ᩈᩮᨿ᩠ᨿᨳᩣᨸᩥ ᨶᩣᨾ ᨸᨱ᩠ᨯᩩᨸᩃᩣᩈᩮᩣ ᨻᨶ᩠ᨵᨶᩣ ᨸᨾᩩᨲ᩠ᨲᩮᩣ ᩋᨽᨻ᩠ᨻᩮᩣ ᩉᩁᩥᨲᨲ᩠ᨳᩣᨿ, ᩑᩅᨾᩮᩅ ᨽᩥᨠ᩠ᨡᩩᨶᩦ ᨩᩣᨶᩴ ᨸᩣᩁᩣᨩᩥᨠᩴ ᨵᨾ᩠ᨾᩴ ᩋᨩ᩠ᨫᩣᨸᨶ᩠ᨶᩴ ᨽᩥᨠ᩠ᨡᩩᨶᩥᩴ ᨶᩮᩅᨲ᩠ᨲᨶᩣ ᨸᨭᩥᨧᩮᩣᨴᩮᩔᩣᨾᩥ ᨶ ᨣᨱᩔ ᩋᩣᩁᩮᩣᨧᩮᩔᩣᨾᩦᨲᩥ ᨵᩩᩁᩴ ᨶᩥᨠ᩠ᨡᩥᨲ᩠ᨲᨾᨲ᩠ᨲᩮ ᩋᩔᨾᨱᩦ ᩉᩮᩣᨲᩥ ᩋᩈᨠ᩠ᨿᨵᩦᨲᩣ. ᨲᩮᨶ ᩅᩩᨧ᩠ᨧᨲᩥ ᨸᩣᩁᩣᨩᩥᨠᩣ ᩉᩮᩣᨲᩦᨲᩥ.
</Paragraph>

<Paragraph number="2152" book="paci">
<Emphasis>ᩋᩈᩴᩅᩤᩈᩣ</Emphasis>ᨲᩥ <Emphasis>ᩈᩴᩅᩤᩈᩮᩣ</Emphasis> ᨶᩣᨾ ᩑᨠᨠᨾ᩠ᨾᩴ ᩑᨠᩩᨴ᩠ᨴᩮᩈᩮᩣ ᩈᨾᩈᩥᨠ᩠ᨡᨲᩣ. ᩑᩈᩮᩣ ᩈᩴᩅᩤᩈᩮᩣ ᨶᩣᨾ. ᩈᩮᩣ ᨲᩣᨿ ᩈᨴ᩠ᨵᩥᩴ ᨶᨲ᩠ᨳᩥ. ᨲᩮᨶ ᩅᩩᨧ᩠ᨧᨲᩥ ᩋᩈᩴᩅᩤᩈᩣᨲᩥ.
</Paragraph>

</Division>
<Division number="667" book="paci">

<Paragraph number="2153" book="paci">
ᩋᨶᩣᨸᨲ᩠ᨲᩥ—  “ᩈᩴᨥᩔ ᨽᨱ᩠ᨯᨶᩴ ᩅᩤ ᨠᩃᩉᩮᩣ ᩅᩤ ᩅᩥᨣ᩠ᨣᩉᩮᩣ ᩅᩤ ᩅᩥᩅᩤᨴᩮᩤ ᩅᩤ ᨽᩅᩥᩔᨲᩦ”ᨲᩥ ᨶᩣᩁᩮᩣᨧᩮᨲᩥ, “ᩈᩴᨥᨽᩮᨴᩮᩤ ᩅᩤ ᩈᩴᨥᩁᩣᨩᩥ ᩅᩤ ᨽᩅᩥᩔᨲᩦ”ᨲᩥ ᨶᩣᩁᩮᩣᨧᩮᨲᩥ, “ᩋᨿᩴ ᨠᨠ᩠ᨡᩊᩣ ᨹᩁᩩᩈᩣ ᨩᩦᩅᩥᨲᨶ᩠ᨲᩁᩣᨿᩴ ᩅᩤ ᨻᩕᩉ᩠ᨾᨧᩁᩥᨿᨶ᩠ᨲᩁᩣᨿᩴ ᩅᩤ ᨠᩁᩥᩔᨲᩦ”ᨲᩥ ᨶᩣᩁᩮᩣᨧᩮᨲᩥ, ᩋᨬ᩠ᨬᩣ ᨸᨲᩥᩁᩪᨸᩣ ᨽᩥᨠ᩠ᨡᩩᨶᩥᨿᩮᩣ ᩋᨸᩔᨶ᩠ᨲᩦ ᨶᩣᩁᩮᩣᨧᩮᨲᩥ, ᨶᨧ᩠ᨨᩣᨴᩮᨲᩩᨠᩣᨾᩣ ᨶᩣᩁᩮᩣᨧᩮᨲᩥ, ᨸᨬ᩠ᨬᩣᨿᩥᩔᨲᩥ ᩈᨠᩮᨶ ᨠᨾ᩠ᨾᩮᨶᩣᨲᩥ ᨶᩣᩁᩮᩣᨧᩮᨲᩥ, ᩏᨾ᩠ᨾᨲ᩠ᨲᩥᨠᩣᨿ …ᨸᩮ…  ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2154" type="center" book="paci">
ᨴᩩᨲᩥᨿᨸᩣᩁᩣᨩᩥᨠᩴ ᩈᨾᨲ᩠ᨲᩴ.
</Paragraph>