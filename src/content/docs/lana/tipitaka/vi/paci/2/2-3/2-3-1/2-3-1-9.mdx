---
title: "2.3.1.9 ᨴᩩᨲᩥᨿᨣᨱᩥᨠᨧᩮᨲᩣᨸᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="773" book="paci">

<Paragraph number="2517" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨸᩪᨣᩔ ᨸᩁᩥᩅᩮᨱᩅᩤᩈᩥᨠᩣ ᨽᩥᨠ᩠ᨡᩩᨶᩥᨿᩮᩣ ᨿᩣᨣᩩᨿᩣ ᨠᩥᩃᨾᨶ᩠ᨲᩥ. ᩋᨳ ᨡᩮᩣ ᩈᩮᩣ ᨸᩪᨣᩮᩤ ᨽᩥᨠ᩠ᨡᩩᨶᩦᨶᩴ ᨿᩣᨣᩩᩋᨲ᩠ᨳᩣᨿ ᨨᨶ᩠ᨴᨠᩴ ᩈᩘᨥᩁᩥᨲ᩠ᩅᩣ ᩋᨬ᩠ᨬᨲᩁᩔ ᩋᩣᨸᨱᩥᨠᩔ ᨥᩁᩮ ᨸᩁᩥᨠ᩠ᨡᩣᩁᩴ ᨶᩥᨠ᩠ᨡᩥᨸᩥᨲ᩠ᩅᩣ ᨽᩥᨠ᩠ᨡᩩᨶᩥᨿᩮᩣ ᩏᨸᩈᩘᨠᨾᩥᨲ᩠ᩅᩣ ᩑᨲᨴᩅᩮᩤᨧ—  “ᩋᨾᩩᨠᩔ, ᩋᨿ᩠ᨿᩮ, ᩋᩣᨸᨱᩥᨠᩔ ᨥᩁᩮ ᨿᩣᨣᩩᩋᨲ᩠ᨳᩣᨿ ᨸᩁᩥᨠ᩠ᨡᩣᩁᩮᩣ ᨶᩥᨠ᩠ᨡᩥᨲ᩠ᨲᩮᩣ. ᨲᨲᩮᩣ ᨲᨱ᩠ᨯᩩᩃᩮ ᩋᩣᩉᩁᩣᨸᩮᨲ᩠ᩅᩣ ᨿᩣᨣᩩᩴ ᨸᨧᩣᨸᩮᨲ᩠ᩅᩣ ᨸᩁᩥᨽᩩᨬ᩠ᨩᨳᩣ”ᨲᩥ. ᨽᩥᨠ᩠ᨡᩩᨶᩥᨿᩮᩣ ᨲᩮᨶ ᨧ ᨸᩁᩥᨠ᩠ᨡᩣᩁᩮᨶ ᩈᨿᨾ᩠ᨸᩥ ᨿᩣᨧᩥᨲ᩠ᩅᩣ ᨽᩮᩈᨩ᩠ᨩᩴ ᨧᩮᨲᩣᨸᩮᨲ᩠ᩅᩣ ᨸᩁᩥᨽᩩᨬ᩠ᨩᩥᩴᩈᩩ.
</Paragraph>

<Paragraph number="2518" book="paci">
ᩈᩮᩣ ᨸᩪᨣᩮᩤ ᨩᩣᨶᩥᨲ᩠ᩅᩣ ᩏᨩ᩠ᨫᩣᨿᨲᩥ ᨡᩥᨿ᩠ᨿᨲᩥ ᩅᩥᨸᩣᨧᩮᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᩋᨬ᩠ᨬᨴᨲ᩠ᨳᩥᨠᩮᨶ ᨸᩁᩥᨠ᩠ᨡᩣᩁᩮᨶ ᩋᨬ᩠ᨬᩩᨴ᩠ᨴᩥᩈᩥᨠᩮᨶ ᨾᩉᩣᨩᨶᩥᨠᩮᨶ ᩈᨬ᩠ᨬᩣᨧᩥᨠᩮᨶ ᩋᨬ᩠ᨬᩴ ᨧᩮᨲᩣᨸᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩋᨬ᩠ᨬᨴᨲ᩠ᨳᩥᨠᩮᨶ ᨸᩁᩥᨠ᩠ᨡᩣᩁᩮᨶ ᩋᨬ᩠ᨬᩩᨴ᩠ᨴᩥᩈᩥᨠᩮᨶ ᨾᩉᩣᨩᨶᩥᨠᩮᨶ ᩈᨬ᩠ᨬᩣᨧᩥᨠᩮᨶ ᩋᨬ᩠ᨬᩴ ᨧᩮᨲᩣᨸᩮᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩋᨬ᩠ᨬᨴᨲ᩠ᨳᩥᨠᩮᨶ ᨸᩁᩥᨠ᩠ᨡᩣᩁᩮᨶ ᩋᨬ᩠ᨬᩩᨴ᩠ᨴᩥᩈᩥᨠᩮᨶ ᨾᩉᩣᨩᨶᩥᨠᩮᨶ ᩈᨬ᩠ᨬᩣᨧᩥᨠᩮᨶ ᩋᨬ᩠ᨬᩴ ᨧᩮᨲᩣᨸᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="774" book="paci">

<Paragraph number="2519" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩋᨬ᩠ᨬᨴᨲ᩠ᨳᩥᨠᩮᨶ ᨸᩁᩥᨠ᩠ᨡᩣᩁᩮᨶ ᩋᨬ᩠ᨬᩩᨴ᩠ᨴᩥᩈᩥᨠᩮᨶ ᨾᩉᩣᨩᨶᩥᨠᩮᨶ ᩈᨬ᩠ᨬᩣᨧᩥᨠᩮᨶ ᩋᨬ᩠ᨬᩴ ᨧᩮᨲᩣᨸᩮᨿ᩠ᨿ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*9*:<Emphasis>34</Emphasis>)
</Paragraph>

</Division>
<Division number="775" book="paci">

<Paragraph number="2520" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2521" book="paci">
<Emphasis>ᩋᨬ᩠ᨬᨴᨲ᩠ᨳᩥᨠᩮᨶ ᨸᩁᩥᨠ᩠ᨡᩣᩁᩮᨶ ᩋᨬ᩠ᨬᩩᨴ᩠ᨴᩥᩈᩥᨠᩮᨶᩣ</Emphasis>ᨲᩥ ᩋᨬ᩠ᨬᩔᨲ᩠ᨳᩣᨿ ᨴᩥᨶ᩠ᨶᩮᨶ.
</Paragraph>

<Paragraph number="2522" book="paci">
<Emphasis>ᨾᩉᩣᨩᨶᩥᨠᩮᨶᩣ</Emphasis>ᨲᩥ ᨣᨱᩔ, ᨶ ᩈᩴᨥᩔ, ᨶ ᩑᨠᨽᩥᨠ᩠ᨡᩩᨶᩥᨿᩣ.
</Paragraph>

<Paragraph number="2523" book="paci">
<Emphasis>ᩈᨬ᩠ᨬᩣᨧᩥᨠᩮᨶᩣ</Emphasis>ᨲᩥ ᩈᨿᩴ ᨿᩣᨧᩥᨲ᩠ᩅᩣ.
</Paragraph>

<Paragraph number="2524" book="paci">
<Emphasis>ᩋᨬ᩠ᨬᩴ ᨧᩮᨲᩣᨸᩮᨿ᩠ᨿᩣ</Emphasis>ᨲᩥ ᨿᩴᩋᨲ᩠ᨳᩣᨿ ᨴᩥᨶ᩠ᨶᩴ ᨲᩴ ᨮᨸᩮᨲ᩠ᩅᩣ ᩋᨬ᩠ᨬᩴ ᨧᩮᨲᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ. ᨸᨭᩥᩃᩣᨽᩮᨶ ᨶᩥᩔᨣ᩠ᨣᩥᨿᩴ ᩉᩮᩣᨲᩥ. ᨶᩥᩔᨩ᩠ᨩᩥᨲᨻ᩠ᨻᩴ ᩈᩴᨥᩔ ᩅᩤ ᨣᨱᩔ ᩅᩤ ᩑᨠᨽᩥᨠ᩠ᨡᩩᨶᩥᨿᩣ ᩅᩤ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨶᩥᩔᨩ᩠ᨩᩥᨲᨻ᩠ᨻᩴ …ᨸᩮ…  “ᩍᨴᩴ ᨾᩮ, ᩋᨿ᩠ᨿᩮ, ᩋᨬ᩠ᨬᨴᨲ᩠ᨳᩥᨠᩮᨶ ᨸᩁᩥᨠ᩠ᨡᩣᩁᩮᨶ ᩋᨬ᩠ᨬᩩᨴ᩠ᨴᩥᩈᩥᨠᩮᨶ ᨾᩉᩣᨩᨶᩥᨠᩮᨶ ᩈᨬ᩠ᨬᩣᨧᩥᨠᩮᨶ ᩋᨬ᩠ᨬᩴ ᨧᩮᨲᩣᨸᩥᨲᩴ ᨶᩥᩔᨣ᩠ᨣᩥᨿᩴ. ᩍᨾᩣᩉᩴ ᩈᩴᨥᩔ ᨶᩥᩔᨩ᩠ᨩᩣᨾᩦ”ᨲᩥ …ᨸᩮ…  ᨴᨴᩮᨿ᩠ᨿᩣ”ᨲᩥ …ᨸᩮ…  ᨴᨴᩮᨿ᩠ᨿᩩᨶ᩺”ᨲᩥ …ᨸᩮ…  ᩋᨿ᩠ᨿᩣᨿ ᨴᨾ᩠ᨾᩦ”ᨲᩥ.
</Paragraph>

</Division>
<Division number="776" book="paci">

<Paragraph number="2525" book="paci">
ᩋᨬ᩠ᨬᨴᨲ᩠ᨳᩥᨠᩮ ᩋᨬ᩠ᨬᨴᨲ᩠ᨳᩥᨠᩈᨬ᩠ᨬᩣ ᩋᨬ᩠ᨬᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨬ᩠ᨬᨴᨲ᩠ᨳᩥᨠᩮ ᩅᩮᨾᨲᩥᨠᩣ ᩋᨬ᩠ᨬᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᩋᨬ᩠ᨬᨴᨲ᩠ᨳᩥᨠᩮ ᩋᨶᨬ᩠ᨬᨴᨲ᩠ᨳᩥᨠᩈᨬ᩠ᨬᩣ ᩋᨬ᩠ᨬᩴ ᨧᩮᨲᩣᨸᩮᨲᩥ, ᨶᩥᩔᨣ᩠ᨣᩥᨿᩴ ᨸᩣᨧᩥᨲ᩠ᨲᩥᨿᩴ. ᨶᩥᩔᨭ᩠ᨮᩴ ᨸᨭᩥᩃᨽᩥᨲ᩠ᩅᩣ ᨿᨳᩣᨴᩤᨶᩮ ᩏᨸᨶᩮᨲᨻ᩠ᨻᩴ.
</Paragraph>

<Paragraph number="2526" book="paci">
ᩋᨶᨬ᩠ᨬᨴᨲ᩠ᨳᩥᨠᩮ ᩋᨬ᩠ᨬᨴᨲ᩠ᨳᩥᨠᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᨬ᩠ᨬᨴᨲ᩠ᨳᩥᨠᩮ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᨬ᩠ᨬᨴᨲ᩠ᨳᩥᨠᩮ ᩋᨶᨬ᩠ᨬᨴᨲ᩠ᨳᩥᨠᩈᨬ᩠ᨬᩣ ᩋᨶᩣᨸᨲ᩠ᨲᩥ.
</Paragraph>

</Division>
<Division number="777" book="paci">

<Paragraph number="2527" book="paci">
ᩋᨶᩣᨸᨲ᩠ᨲᩥ—  ᩈᩮᩈᨠᩴ ᩏᨸᨶᩮᨲᩥ, ᩈᩣᨾᩥᨠᩮ ᩋᨸᩃᩮᩣᨠᩮᨲ᩠ᩅᩣ ᩏᨸᨶᩮᨲᩥ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2528" type="center" book="paci">
ᨶᩅᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>