---
title: "2.4.7.8 ᩈᩉᨩᩦᩅᩥᨶᩦᩈᩥᨠ᩠ᨡᩣᨸᨴ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1107" book="paci">

<Paragraph number="3269" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᩉᨩᩦᩅᩥᨶᩥᩴ ᩅᩩᨭ᩠ᨮᩣᨸᩮᨲ᩠ᩅᩣ ᨴ᩠ᩅᩮ ᩅᩔᩣᨶᩥ ᨶᩮᩅ ᩋᨶᩩᨣ᩠ᨣᨱ᩠ᩉᩣᨲᩥ ᨶ ᩋᨶᩩᨣ᩠ᨣᨱ᩠ᩉᩣᨸᩮᨲᩥ. ᨲᩣ ᨻᩣᩃᩣ ᩉᩮᩣᨶ᩠ᨲᩥ ᩋᨻ᩠ᨿᨲ᩠ᨲᩣ; ᨶ ᨩᩣᨶᨶ᩠ᨲᩥ ᨠᨸ᩠ᨸᩥᨿᩴ ᩅᩤ ᩋᨠᨸ᩠ᨸᩥᨿᩴ ᩅᩤ.
</Paragraph>

<Paragraph number="3270" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᩈᩉᨩᩦᩅᩥᨶᩥᩴ ᩅᩩᨭ᩠ᨮᩣᨸᩮᨲ᩠ᩅᩣ ᨴ᩠ᩅᩮ ᩅᩔᩣᨶᩥ ᨶᩮᩅ ᩋᨶᩩᨣ᩠ᨣᨱ᩠ᩉᩥᩔᨲᩥ ᨶ ᩋᨶᩩᨣ᩠ᨣᨱ᩠ᩉᩣᨸᩮᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᩉᨩᩦᩅᩥᨶᩥᩴ ᩅᩩᨭ᩠ᨮᩣᨸᩮᨲ᩠ᩅᩣ ᨴ᩠ᩅᩮ ᩅᩔᩣᨶᩥ ᨶᩮᩅ ᩋᨶᩩᨣ᩠ᨣᨱ᩠ᩉᩣᨲᩥ ᨶ ᩋᨶᩩᨣ᩠ᨣᨱ᩠ᩉᩣᨸᩮᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩈᩉᨩᩦᩅᩥᨶᩥᩴ ᩅᩩᨭ᩠ᨮᩣᨸᩮᨲ᩠ᩅᩣ ᨴ᩠ᩅᩮ ᩅᩔᩣᨶᩥ ᨶᩮᩅ ᩋᨶᩩᨣ᩠ᨣᨱ᩠ᩉᩥᩔᨲᩥ ᨶ ᩋᨶᩩᨣ᩠ᨣᨱ᩠ᩉᩣᨸᩮᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1108" book="paci">

<Paragraph number="3271" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩈᩉᨩᩦᩅᩥᨶᩥᩴ ᩅᩩᨭ᩠ᨮᩣᨸᩮᨲ᩠ᩅᩣ ᨴ᩠ᩅᩮ ᩅᩔᩣᨶᩥ ᨶᩮᩅ ᩋᨶᩩᨣ᩠ᨣᨱ᩠ᩉᩮᨿ᩠ᨿ ᨶ ᩋᨶᩩᨣ᩠ᨣᨱ᩠ᩉᩣᨸᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*68*:<Emphasis>123</Emphasis>)
</Paragraph>

</Division>
<Division number="1109" book="paci">

<Paragraph number="3272" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3273" book="paci">
<Emphasis>ᩈᩉᨩᩦᩅᩥᨶᩦ</Emphasis> ᨶᩣᨾ ᩈᨴ᩠ᨵᩥᩅᩥᩉᩣᩁᩥᨶᩦ ᩅᩩᨧ᩠ᨧᨲᩥ. <Emphasis>ᩅᩩᨭ᩠ᨮᩣᨸᩮᨲ᩠ᩅᩣ</Emphasis>ᨲᩥ ᩏᨸᩈᨾ᩠ᨸᩣᨴᩮᨲ᩠ᩅᩣ. <Emphasis>ᨴ᩠ᩅᩮ ᩅᩔᩣᨶᩦ</Emphasis>ᨲᩥ ᨴ᩠ᩅᩮ ᩈᩴᩅᨧ᩠ᨨᩁᩣᨶᩥ.
</Paragraph>

<Paragraph number="3274" book="paci">
<Emphasis>ᨶᩮᩅ ᩋᨶᩩᨣ᩠ᨣᨱ᩠ᩉᩮᨿ᩠ᨿᩣ</Emphasis>ᨲᩥ ᨶ ᩈᨿᩴ ᩋᨶᩩᨣ᩠ᨣᨱ᩠ᩉᩮᨿ᩠ᨿ ᩏᨴ᩠ᨴᩮᩈᩮᨶ ᨸᩁᩥᨸᩩᨧ᩠ᨨᩣᨿ ᩒᩅᩤᨴᩮᨶ ᩋᨶᩩᩈᩣᩈᨶᩥᨿᩣ.
</Paragraph>

<Paragraph number="3275" book="paci">
<Emphasis>ᨶ ᩋᨶᩩᨣ᩠ᨣᨱ᩠ᩉᩣᨸᩮᨿ᩠ᨿᩣ</Emphasis>ᨲᩥ ᨶ ᩋᨬ᩠ᨬᩴ ᩋᩣᨱᩣᨸᩮᨿ᩠ᨿ “ᨴ᩠ᩅᩮ ᩅᩔᩣᨶᩥ ᨶᩮᩅ ᩋᨶᩩᨣ᩠ᨣᨱ᩠ᩉᩥᩔᩣᨾᩥ ᨶ ᩋᨶᩩᨣ᩠ᨣᨱ᩠ᩉᩣᨸᩮᩔᩣᨾᩦ”ᨲᩥ ᨵᩩᩁᩴ ᨶᩥᨠ᩠ᨡᩥᨲ᩠ᨲᨾᨲ᩠ᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="1110" book="paci">

<Paragraph number="3276" book="paci">
ᩋᨶᩣᨸᨲ᩠ᨲᩥ—  ᩈᨲᩥ ᩋᨶ᩠ᨲᩁᩣᨿᩮ, ᨸᩁᩥᨿᩮᩈᩥᨲ᩠ᩅᩣ ᨶ ᩃᨽᨲᩥ, ᨣᩥᩃᩣᨶᩣᨿ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3277" type="center" book="paci">
ᩋᨭ᩠ᨮᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>