---
title: "2.4.3.7 ᨸᨭᩥᨻᩣᩉᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="911" book="paci">

<Paragraph number="2842" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᩈᩴᨥᩔ ᩋᨠᩣᩃᨧᩦᩅᩁᩴ ᩏᨸ᩠ᨸᨶ᩠ᨶᩴ ᩉᩮᩣᨲᩥ. ᩋᨳ ᨡᩮᩣ ᨽᩥᨠ᩠ᨡᩩᨶᩥᩈᩴᨥᩮᩣ ᨲᩴ ᨧᩦᩅᩁᩴ ᨽᩣᨩᩮᨲᩩᨠᩣᨾᩮᩣ ᩈᨶ᩠ᨶᩥᨸᨲᩥ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩩᩃᩖᨶᨶ᩠ᨴᩣᨿ ᨽᩥᨠ᩠ᨡᩩᨶᩥᨿᩣ ᩋᨶ᩠ᨲᩮᩅᩤᩈᩥᨶᩥᨿᩮᩣ ᨽᩥᨠ᩠ᨡᩩᨶᩥᨿᩮᩣ ᨸᨠ᩠ᨠᨶ᩠ᨲᩣ ᩉᩮᩣᨶ᩠ᨲᩥ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨲᩣ ᨽᩥᨠ᩠ᨡᩩᨶᩥᨿᩮᩣ ᩑᨲᨴᩅᩮᩤᨧ—  “ᩋᨿ᩠ᨿᩮ, ᨽᩥᨠ᩠ᨡᩩᨶᩥᨿᩮᩣ ᨸᨠ᩠ᨠᨶ᩠ᨲᩣ, ᨶ ᨲᩣᩅ ᨧᩦᩅᩁᩴ ᨽᩣᨩᩦᨿᩥᩔᨲᩦ”ᨲᩥ. ᨧᩦᩅᩁᩅᩥᨽᩘᨣᩴ ᨸᨭᩥᨻᩣᩉᩥ. ᨽᩥᨠ᩠ᨡᩩᨶᩥᨿᩮᩣ ᨶ ᨲᩣᩅ ᨧᩦᩅᩁᩴ ᨽᩣᨩᩦᨿᩥᩔᨲᩦᨲᩥ ᨸᨠ᩠ᨠᨾᩥᩴᩈᩩ. ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᩋᨶ᩠ᨲᩮᩅᩤᩈᩥᨶᩦᩈᩩ ᨽᩥᨠ᩠ᨡᩩᨶᩦᩈᩩ ᩋᩣᨣᨲᩣᩈᩩ ᨲᩴ ᨧᩦᩅᩁᩴ ᨽᩣᨩᩣᨸᩮᩈᩥ.
</Paragraph>

<Paragraph number="2843" book="paci">
ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩣ ᨳᩩᩃᩖᨶᨶ᩠ᨴᩣ ᨵᨾ᩠ᨾᩥᨠᩴ ᨧᩦᩅᩁᩅᩥᨽᩘᨣᩴ ᨸᨭᩥᨻᩣᩉᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨵᨾ᩠ᨾᩥᨠᩴ ᨧᩦᩅᩁᩅᩥᨽᩘᨣᩴ ᨸᨭᩥᨻᩣᩉᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨳᩩᩃᩖᨶᨶ᩠ᨴᩣ ᨽᩥᨠ᩠ᨡᩩᨶᩦ ᨵᨾ᩠ᨾᩥᨠᩴ ᨧᩦᩅᩁᩅᩥᨽᩘᨣᩴ ᨸᨭᩥᨻᩣᩉᩥᩔᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="912" book="paci">

<Paragraph number="2844" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨵᨾ᩠ᨾᩥᨠᩴ ᨧᩦᩅᩁᩅᩥᨽᩘᨣᩴ</Emphasis> <Emphasis>ᨸᨭᩥᨻᩣᩉᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*27*:<Emphasis>82</Emphasis>)
</Paragraph>

</Division>
<Division number="913" book="paci">

<Paragraph number="2845" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="2846" book="paci">
<Emphasis>ᨵᨾ᩠ᨾᩥᨠᩮᩣ</Emphasis> ᨶᩣᨾ ᨧᩦᩅᩁᩅᩥᨽᩘᨣᩮᩤ ᩈᨾᨣ᩠ᨣᩮᩤ ᨽᩥᨠ᩠ᨡᩩᨶᩥᩈᩴᨥᩮᩣ ᩈᨶ᩠ᨶᩥᨸᨲᩥᨲ᩠ᩅᩣ ᨽᩣᨩᩮᨲᩥ.
</Paragraph>

<Paragraph number="2847" book="paci">
<Emphasis>ᨸᨭᩥᨻᩣᩉᩮᨿ᩠ᨿᩣ</Emphasis>ᨲᩥ ᨠᨳᩴ ᩍᨾᩴ ᨧᩦᩅᩁᩴ ᨶ ᨽᩣᨩᩮᨿ᩠ᨿᩣᨲᩥ ᨸᨭᩥᨻᩣᩉᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="914" book="paci">

<Paragraph number="2848" book="paci">
ᨵᨾ᩠ᨾᩥᨠᩮ ᨵᨾ᩠ᨾᩥᨠᩈᨬ᩠ᨬᩣ ᨸᨭᩥᨻᩣᩉᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨵᨾ᩠ᨾᩥᨠᩮ ᩅᩮᨾᨲᩥᨠᩣ ᨸᨭᩥᨻᩣᩉᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨵᨾ᩠ᨾᩥᨠᩮ ᩋᨵᨾ᩠ᨾᩥᨠᩈᨬ᩠ᨬᩣ ᨸᨭᩥᨻᩣᩉᨲᩥ, ᩋᨶᩣᨸᨲ᩠ᨲᩥ. ᩋᨵᨾ᩠ᨾᩥᨠᩮ ᨵᨾ᩠ᨾᩥᨠᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᩥᨠᩮ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᩥᨠᩮ ᩋᨵᨾ᩠ᨾᩥᨠᩈᨬ᩠ᨬᩣ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="915" book="paci">

<Paragraph number="2849" book="paci">
ᩋᨶᩣᨸᨲ᩠ᨲᩥ—  ᩋᩣᨶᩥᩈᩴᩈᩴ ᨴᩔᩮᨲ᩠ᩅᩣ ᨸᨭᩥᨻᩣᩉᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="2850" type="center" book="paci">
ᩈᨲ᩠ᨲᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>