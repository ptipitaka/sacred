---
title: "2.5.2–8 ᨲᩮᩃ-ᨾᨵᩩ-ᨹᩣᨱᩥᨲ-ᨾᨧ᩠ᨨ-ᨾᩴᩈ-ᨡᩦᩁ-ᨴᨵᩥᩅᩥᨬ᩠ᨬᩣᨸᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="paci">
* ᨲᩮᩃ-ᨾᨵᩩ-ᨹᩣᨱᩥᨲ-ᨾᨧ᩠ᨨ-ᨾᩴᩈ-ᨡᩦᩁ-ᨴᨵᩥᩅᩥᨬ᩠ᨬᩣᨸᨶᩈᩥᨠ᩠ᨡᩣᨸᨴ
</Paragraph>

<Division number="1234" book="paci">

<Paragraph number="3544" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᨲᩮᩃᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨶ᩠ᨲᩥ …ᨸᩮ…  ᨾᨵᩩᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨶ᩠ᨲᩥ …ᨸᩮ…  ᨹᩣᨱᩥᨲᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨶ᩠ᨲᩥ …ᨸᩮ…  ᨾᨧ᩠ᨨᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨶ᩠ᨲᩥ …ᨸᩮ…  ᨾᩴᩈᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨶ᩠ᨲᩥ …ᨸᩮ…  ᨡᩦᩁᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨶ᩠ᨲᩥ …ᨸᩮ…  ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩥᩔᨶ᩠ᨲᩥ. ᨠᩔ ᩈᨾ᩠ᨸᨶ᩠ᨶᩴ ᨶ ᨾᨶᩣᨸᩴ, ᨠᩔ ᩈᩣᨴᩩᩴ ᨶ ᩁᩩᨧ᩠ᨧᨲᩦ”ᨲᩥ.
</Paragraph>

<Paragraph number="3545" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩩᨶᩥᨿᩮᩣ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩥᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩩᨶᩥᨿᩮᩣ ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩥᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

<Paragraph number="3546" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩮᨿ᩠ᨿ, ᨸᨭᩥᨴᩮᩈᩮᨲᨻ᩠ᨻᩴ ᨲᩣᨿ ᨽᩥᨠ᩠ᨡᩩᨶᩥᨿᩣ—  ‘ᨣᩤᩁᨿ᩠ᩉᩴ, ᩋᨿ᩠ᨿᩮ, ᨵᨾ᩠ᨾᩴ ᩋᩣᨸᨩ᩠ᨩᩥᩴ ᩋᩈᨸ᩠ᨸᩣᨿᩴ ᨸᩣᨭᩥᨴᩮᩈᨶᩦᨿᩴ, ᨲᩴ ᨸᨭᩥᨴᩮᩈᩮᨾᩦ’”</Emphasis>ᨲᩥ.
</Paragraph>

<Paragraph number="3547" book="paci">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩩᨶᩦᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="1235" book="paci">

<Paragraph number="3548" book="paci">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᨿᩮᩣ ᨣᩥᩃᩣᨶᩣ ᩉᩮᩣᨶ᩠ᨲᩥ. ᨣᩥᩃᩣᨶᨸᩩᨧ᩠ᨨᩥᨠᩣ ᨽᩥᨠ᩠ᨡᩩᨶᩥᨿᩮᩣ ᨣᩥᩃᩣᨶᩣ ᨽᩥᨠ᩠ᨡᩩᨶᩥᨿᩮᩣ ᩑᨲᨴᩅᩮᩤᨧᩩᩴ—  “ᨠᨧ᩠ᨧᩥ, ᩋᨿ᩠ᨿᩮ, ᨡᨾᨶᩦᨿᩴ, ᨠᨧ᩠ᨧᩥ ᨿᩣᨸᨶᩦᨿᨶ᩺”ᨲᩥ? “ᨸᩩᨻ᩠ᨻᩮ ᨾᨿᩴ, ᩋᨿ᩠ᨿᩮ, ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩥᨾ᩠ᩉᩣ, ᨲᩮᨶ ᨶᩮᩣ ᨹᩣᩈᩩ ᩉᩮᩣᨲᩥ; ᩍᨴᩤᨶᩥ ᨸᨶ ‘ᨽᨣᩅᨲᩣ ᨸᨭᩥᨠ᩠ᨡᩥᨲ᩠ᨲᨶ᩺’ᨲᩥ ᨠᩩᨠ᩠ᨠᩩᨧ᩠ᨧᩣᨿᨶ᩠ᨲᩣ ᨶ ᩅᩥᨬ᩠ᨬᩣᨸᩮᨾ, ᨲᩮᨶ ᨶᩮᩣ ᨶ ᨹᩣᩈᩩ ᩉᩮᩣᨲᩦ”ᨲᩥ …ᨸᩮ…  ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨣᩥᩃᩣᨶᩣᨿ ᨽᩥᨠ᩠ᨡᩩᨶᩥᨿᩣ ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩥᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1236" book="paci">

<Paragraph number="3549" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᩋᨣᩥᩃᩣᨶᩣ (ᨲᩮᩃᩴ …ᨸᩮ…  ᨾᨵᩩᩴ …ᨸᩮ…  ᨹᩣᨱᩥᨲᩴ …ᨸᩮ…  ᨾᨧ᩠ᨨᩴ …ᨸᩮ…  ᨾᩴᩈᩴ …ᨸᩮ…  ᨡᩦᩁᩴ …ᨸᩮ… ) ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩮᨿ᩠ᨿ, ᨸᨭᩥᨴᩮᩈᩮᨲᨻ᩠ᨻᩴ ᨲᩣᨿ ᨽᩥᨠ᩠ᨡᩩᨶᩥᨿᩣ—  ‘ᨣᩤᩁᨿ᩠ᩉᩴ, ᩋᨿ᩠ᨿᩮ, ᨵᨾ᩠ᨾᩴ ᩋᩣᨸᨩ᩠ᨩᩥᩴ ᩋᩈᨸ᩠ᨸᩣᨿᩴ ᨸᩣᨭᩥᨴᩮᩈᨶᩦᨿᩴ, ᨲᩴ ᨸᨭᩥᨴᩮᩈᩮᨾᩦ’”</Emphasis>ᨲᩥ. (2--*8*:<Emphasis>223–229</Emphasis>)
</Paragraph>

</Division>
<Division number="1237" book="paci">

<Paragraph number="3550" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3551" book="paci">
<Emphasis>ᩋᨣᩥᩃᩣᨶᩣ</Emphasis> ᨶᩣᨾ ᨿᩔᩣ ᩅᩥᨶᩣ ᨴᨵᩥᨶᩣ ᨹᩣᩈᩩ ᩉᩮᩣᨲᩥ.
</Paragraph>

<Paragraph number="3552" book="paci">
<Emphasis>ᨣᩥᩃᩣᨶᩣ</Emphasis> ᨶᩣᨾ ᨿᩔᩣ ᩅᩥᨶᩣ ᨴᨵᩥᨶᩣ ᨶ ᨹᩣᩈᩩ ᩉᩮᩣᨲᩥ.
</Paragraph>

<Paragraph number="3553" book="paci">
<Emphasis>ᨲᩮᩃᩴ</Emphasis> ᨶᩣᨾ ᨲᩥᩃᨲᩮᩃᩴ ᩈᩣᩈᨸᨲᩮᩃᩴ ᨾᨵᩩᨠᨲᩮᩃᩴ ᩑᩁᨱ᩠ᨯᨲᩮᩃᩴ ᩅᩈᩣᨲᩮᩃᩴ.
</Paragraph>

<Paragraph number="3554" book="paci">
<Emphasis>ᨾᨵᩩ</Emphasis> ᨶᩣᨾ ᨾᨠ᩠ᨡᩥᨠᩣᨾᨵᩩ. <Emphasis>ᨹᩣᨱᩥᨲᩴ</Emphasis> ᨶᩣᨾ ᩏᨧ᩠ᨨᩩᨾ᩠ᩉᩣ ᨶᩥᨻ᩠ᨻᨲ᩠ᨲᩴ. <Emphasis>ᨾᨧ᩠ᨨᩮᩣ</Emphasis> ᨶᩣᨾ ᩒᨴᨠᩮᩣ ᩅᩩᨧ᩠ᨧᨲᩥ. <Emphasis>ᨾᩴᩈᩴ</Emphasis> ᨶᩣᨾ ᨿᩮᩈᩴ ᨾᩴᩈᩴ ᨠᨸ᩠ᨸᨲᩥ ᨲᩮᩈᩴ ᨾᩴᩈᩴ. <Emphasis>ᨡᩦᩁᩴ</Emphasis> ᨶᩣᨾ ᨣᩮᩤᨡᩦᩁᩴ ᩅᩤ ᩋᨩᩥᨠᩣᨡᩦᩁᩴ ᩅᩤ ᨾᩉᩥᩴᩈᨡᩦᩁᩴ ᩅᩤ ᨿᩮᩈᩴ ᨾᩴᩈᩴ ᨠᨸ᩠ᨸᨲᩥ ᨲᩮᩈᩴ ᨡᩦᩁᩴ. <Emphasis>ᨴᨵᩥ</Emphasis> ᨶᩣᨾ ᨲᩮᩈᨬ᩠ᨬᩮᩅ ᨴᨵᩥ.
</Paragraph>

<Paragraph number="3555" book="paci">
ᩋᨣᩥᩃᩣᨶᩣ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ. ᨸᨭᩥᩃᩣᨽᩮᨶ ᨽᩩᨬ᩠ᨩᩥᩔᩣᨾᩦᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ.
</Paragraph>

</Division>
<Division number="1238" book="paci">

<Paragraph number="3556" book="paci">
ᩋᨣᩥᩃᩣᨶᩣ ᩋᨣᩥᩃᩣᨶᩈᨬ᩠ᨬᩣ ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ. ᩋᨣᩥᩃᩣᨶᩣ ᩅᩮᨾᨲᩥᨠᩣ ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ. ᩋᨣᩥᩃᩣᨶᩣ ᨣᩥᩃᩣᨶᩈᨬ᩠ᨬᩣ ᨴᨵᩥᩴ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ.
</Paragraph>

<Paragraph number="3557" book="paci">
ᨣᩥᩃᩣᨶᩣ ᩋᨣᩥᩃᩣᨶᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨣᩥᩃᩣᨶᩣ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨣᩥᩃᩣᨶᩣ ᨣᩥᩃᩣᨶᩈᨬ᩠ᨬᩣ ᩋᨶᩣᨸᨲ᩠ᨲᩥ.
</Paragraph>

</Division>
<Division number="1239" book="paci">

<Paragraph number="3558" book="paci">
ᩋᨶᩣᨸᨲ᩠ᨲᩥ—  ᨣᩥᩃᩣᨶᩣᨿ, ᨣᩥᩃᩣᨶᩣ ᩉᩩᨲ᩠ᩅᩣ ᩅᩥᨬ᩠ᨬᩣᨸᩮᨲ᩠ᩅᩣ ᩋᨣᩥᩃᩣᨶᩣ ᨽᩩᨬ᩠ᨩᨲᩥ, ᨣᩥᩃᩣᨶᩣᨿ ᩈᩮᩈᨠᩴ ᨽᩩᨬ᩠ᨩᨲᩥ, ᨬᩣᨲᨠᩣᨶᩴ ᨸᩅᩤᩁᩥᨲᩣᨶᩴ, ᩋᨬ᩠ᨬᩔᨲ᩠ᨳᩣᨿ, ᩋᨲ᩠ᨲᨶᩮᩣ ᨵᨶᩮᨶ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3559" type="center" book="paci">
ᩋᨭ᩠ᨮᨾᨸᩣᨭᩥᨴᩮᩈᨶᩦᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.


</Paragraph>

<Paragraph number="3560" book="paci">
ᩏᨴ᩠ᨴᩥᨭ᩠ᨮᩣ ᨡᩮᩣ, ᩋᨿ᩠ᨿᩣᨿᩮᩣ, ᩋᨭ᩠ᨮ ᨸᩣᨭᩥᨴᩮᩈᨶᩦᨿᩣ ᨵᨾ᩠ᨾᩣ. ᨲᨲ᩠ᨳᩣᨿ᩠ᨿᩣᨿᩮᩣ ᨸᩩᨧ᩠ᨨᩣᨾᩥ—  “ᨠᨧ᩠ᨧᩥᨲ᩠ᨳ ᨸᩁᩥᩈᩩᨴ᩠ᨵᩤ”? ᨴᩩᨲᩥᨿᨾ᩠ᨸᩥ ᨸᩩᨧ᩠ᨨᩣᨾᩥ—  “ᨠᨧ᩠ᨧᩥᨲ᩠ᨳ ᨸᩁᩥᩈᩩᨴ᩠ᨵᩤ”? ᨲᨲᩥᨿᨾ᩠ᨸᩥ ᨸᩩᨧ᩠ᨨᩣᨾᩥ—  “ᨠᨧ᩠ᨧᩥᨲ᩠ᨳ ᨸᩁᩥᩈᩩᨴ᩠ᨵᩤ”? ᨸᩁᩥᩈᩩᨴ᩠ᨵᩮᨲ᩠ᨳᩣᨿ᩠ᨿᩣᨿᩮᩣ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦᨲᩥ.

</Paragraph>

<Paragraph number="3561" type="center" book="paci">
ᨽᩥᨠ᩠ᨡᩩᨶᩥᩅᩥᨽᩘᨣᩮ ᨸᩣᨭᩥᨴᩮᩈᨶᩦᨿᨠᨱ᩠ᨯᩴ ᨶᩥᨭ᩠ᨮᩥᨲᩴ.
</Paragraph>