---
title: "2.4.7.2 ᨸᩣᨿᨶ᩠ᨲᩥᩈᩥᨠ᩠ᨡᩣᨸᨴ"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1072" book="paci">

<Paragraph number="3191" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩩᨶᩥᨿᩮᩣ ᨸᩣᨿᨶ᩠ᨲᩥᩴ ᩅᩩᨭ᩠ᨮᩣᨸᩮᨶ᩠ᨲᩥ. ᩈᩣ ᨸᩥᨱ᩠ᨯᩣᨿ ᨧᩁᨲᩥ. ᨾᨶᩩᩔᩣ ᩑᩅᨾᩣᩉᩴᩈᩩ—  “ᨴᩮᨳᩣᨿ᩠ᨿᩣᨿ ᨽᩥᨠ᩠ᨡᩴ, ᩈᨴᩩᨲᩥᨿᩥᨠᩣ ᩋᨿ᩠ᨿᩣ”ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨸᩣᨿᨶ᩠ᨲᩥᩴ ᩅᩩᨭ᩠ᨮᩣᨸᩮᩔᨶ᩠ᨲᩦ”ᨲᩥ.
</Paragraph>

<Paragraph number="3192" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩩᨶᩥᨿᩮᩣ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩᨶᩥᨿᩮᩣ ᨸᩣᨿᨶ᩠ᨲᩥᩴ ᩅᩩᨭ᩠ᨮᩣᨸᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨸᩣᨿᨶ᩠ᨲᩥᩴ ᩅᩩᨭ᩠ᨮᩣᨸᩮᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᨸᩣᨿᨶ᩠ᨲᩥᩴ ᩅᩩᨭ᩠ᨮᩣᨸᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩥᨿᩮᩣ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᨶ᩠ᨲᩩ—
</Paragraph>

</Division>
<Division number="1073" book="paci">

<Paragraph number="3193" book="paci">
<Emphasis>“ᨿᩣ ᨸᨶ ᨽᩥᨠ᩠ᨡᩩᨶᩦ ᨸᩣᨿᨶ᩠ᨲᩥᩴ ᩅᩩᨭ᩠ᨮᩣᨸᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*62*:<Emphasis>117</Emphasis>)
</Paragraph>

</Division>
<Division number="1074" book="paci">

<Paragraph number="3194" book="paci">
<Emphasis>ᨿᩣ ᨸᨶᩣ</Emphasis>ᨲᩥ ᨿᩣ ᨿᩣᨴᩥᩈᩣ …ᨸᩮ…  <Emphasis>ᨽᩥᨠ᩠ᨡᩩᨶᩦ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩣ ᨽᩥᨠ᩠ᨡᩩᨶᩦᨲᩥ.
</Paragraph>

<Paragraph number="3195" book="paci">
<Emphasis>ᨸᩣᨿᨶ᩠ᨲᩦ</Emphasis> ᨶᩣᨾ ᨾᩣᨲᩣ ᩅᩤ ᩉᩮᩣᨲᩥ ᨵᩤᨲᩥ ᩅᩤ.
</Paragraph>

<Paragraph number="3196" book="paci">
<Emphasis>ᩅᩩᨭ᩠ᨮᩣᨸᩮᨿ᩠ᨿᩣ</Emphasis>ᨲᩥ ᩏᨸᩈᨾ᩠ᨸᩣᨴᩮᨿ᩠ᨿ.
</Paragraph>

<Paragraph number="3197" book="paci">
“ᩅᩩᨭ᩠ᨮᩣᨸᩮᩔᩣᨾᩦ”ᨲᩥ ᨣᨱᩴ ᩅᩤ ᩋᩣᨧᩁᩥᨶᩥᩴ ᩅᩤ ᨸᨲ᩠ᨲᩴ ᩅᩤ ᨧᩦᩅᩁᩴ ᩅᩤ ᨸᩁᩥᨿᩮᩈᨲᩥ, ᩈᩦᨾᩴ ᩅᩤ ᩈᨾ᩠ᨾᨶ᩠ᨶᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨬᨲ᩠ᨲᩥᨿᩣ ᨴᩩᨠ᩠ᨠᨭᩴ. ᨴ᩠ᩅᩦᩉᩥ ᨠᨾ᩠ᨾᩅᩤᨧᩣᩉᩥ ᨴᩩᨠ᩠ᨠᨭᩣ. ᨠᨾ᩠ᨾᩅᩤᨧᩣᨸᩁᩥᨿᩮᩣᩈᩣᨶᩮ ᩏᨸᨩ᩠ᨫᩣᨿᩣᨿ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨣᨱᩔ ᨧ ᩋᩣᨧᩁᩥᨶᩥᨿᩣ ᨧ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="1075" book="paci">

<Paragraph number="3198" book="paci">
ᨸᩣᨿᨶ᩠ᨲᩥᨿᩣ ᨸᩣᨿᨶ᩠ᨲᩥᩈᨬ᩠ᨬᩣ ᩅᩩᨭ᩠ᨮᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᩣᨿᨶ᩠ᨲᩥᨿᩣ ᩅᩮᨾᨲᩥᨠᩣ ᩅᩩᨭ᩠ᨮᩣᨸᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᩣᨿᨶ᩠ᨲᩥᨿᩣ ᩋᨸᩣᨿᨶ᩠ᨲᩥᩈᨬ᩠ᨬᩣ ᩅᩩᨭ᩠ᨮᩣᨸᩮᨲᩥ, ᩋᨶᩣᨸᨲ᩠ᨲᩥ. ᩋᨸᩣᨿᨶ᩠ᨲᩥᨿᩣ ᨸᩣᨿᨶ᩠ᨲᩥᩈᨬ᩠ᨬᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸᩣᨿᨶ᩠ᨲᩥᨿᩣ ᩅᩮᨾᨲᩥᨠᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸᩣᨿᨶ᩠ᨲᩥᨿᩣ ᩋᨸᩣᨿᨶ᩠ᨲᩥᩈᨬ᩠ᨬᩣ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="1076" book="paci">

<Paragraph number="3199" book="paci">
ᩋᨶᩣᨸᨲ᩠ᨲᩥ—  ᨸᩣᨿᨶ᩠ᨲᩥᩴ ᩋᨸᩣᨿᨶ᩠ᨲᩥᩈᨬ᩠ᨬᩣ ᩅᩩᨭ᩠ᨮᩣᨸᩮᨲᩥ, ᩋᨸᩣᨿᨶ᩠ᨲᩥᩴ ᩋᨸᩣᨿᨶ᩠ᨲᩥᩈᨬ᩠ᨬᩣ ᩅᩩᨭ᩠ᨮᩣᨸᩮᨲᩥ, ᩏᨾ᩠ᨾᨲ᩠ᨲᩥᨠᩣᨿ, ᩋᩣᨴᩥᨠᨾ᩠ᨾᩥᨠᩣᨿᩣᨲᩥ.

</Paragraph>
</Division>

<Paragraph number="3200" type="center" book="paci">
ᨴᩩᨲᩥᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>