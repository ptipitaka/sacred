---
title: "1.5.6.4 ᩋᨶᩣᨴᩁᩥᨿᩈᩥᨠ᩠ᨡᩣᨸᨴ"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="340" book="paci">

<Paragraph number="1046" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᨠᩮᩣᩈᨾ᩠ᨻᩥᨿᩴ ᩅᩥᩉᩁᨲᩥ ᨥᩮᩣᩈᩥᨲᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᨨᨶ᩠ᨶᩮᩣ ᩋᨶᩣᨧᩣᩁᩴ ᩋᩣᨧᩁᨲᩥ. ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  “ᨾᩣᩅᩩᩈᩮᩣ ᨨᨶ᩠ᨶ, ᩑᩅᩁᩪᨸᩴ ᩋᨠᩣᩈᩥ. ᨶᩮᨲᩴ ᨠᨸ᩠ᨸᨲᩦ”ᨲᩥ. ᩈᩮᩣ ᩋᨶᩣᨴᩁᩥᨿᩴ ᨸᨭᩥᨧ᩠ᨧ ᨠᩁᩮᩣᨲᩥᨿᩮᩅ.
</Paragraph>

<Paragraph number="1047" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᨨᨶ᩠ᨶᩮᩣ ᩋᨶᩣᨴᩁᩥᨿᩴ ᨠᩁᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᨨᨶ᩠ᨶ, ᩋᨶᩣᨴᩁᩥᨿᩴ ᨠᩁᩮᩣᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᩋᨶᩣᨴᩁᩥᨿᩴ ᨠᩁᩥᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="341" book="paci">

<Paragraph number="1048" book="paci">
<Emphasis>“ᩋᨶᩣᨴᩁᩥᨿᩮ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*54*:<Emphasis>103</Emphasis>)
</Paragraph>

</Division>
<Division number="342" book="paci">

<Paragraph number="1049" book="paci">
<Emphasis>ᩋᨶᩣᨴᩁᩥᨿᩴ</Emphasis> ᨶᩣᨾ ᨴ᩠ᩅᩮ ᩋᨶᩣᨴᩁᩥᨿᩣᨶᩥ—  ᨸᩩᨣ᩠ᨣᩃᩣᨶᩣᨴᩁᩥᨿᨬ᩠ᨧ ᨵᨾ᩠ᨾᩣᨶᩣᨴᩁᩥᨿᨬ᩠ᨧ.
</Paragraph>

<Paragraph number="1050" book="paci">
<Emphasis>ᨸᩩᨣ᩠ᨣᩃᩣᨶᩣᨴᩁᩥᨿᩴ</Emphasis> ᨶᩣᨾ ᩏᨸᩈᨾ᩠ᨸᨶ᩠ᨶᩮᨶ ᨸᨬ᩠ᨬᨲ᩠ᨲᩮᨶ ᩅᩩᨧ᩠ᨧᨾᩣᨶᩮᩣ—  “ᩋᨿᩴ ᩏᨠ᩠ᨡᩥᨲ᩠ᨲᨠᩮᩣ ᩅᩤ ᩅᨾ᩠ᨽᩥᨲᩮᩣ ᩅᩤ ᨣᩁᩉᩥᨲᩮᩣ ᩅᩤ, ᩍᨾᩔ ᩅᨧᨶᩴ ᩋᨠᨲᩴ ᨽᩅᩥᩔᨲᩦ”ᨲᩥ ᩋᨶᩣᨴᩁᩥᨿᩴ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="1051" book="paci">
<Emphasis>ᨵᨾ᩠ᨾᩣᨶᩣᨴᩁᩥᨿᩴ</Emphasis> ᨶᩣᨾ ᩏᨸᩈᨾ᩠ᨸᨶ᩠ᨶᩮᨶ ᨸᨬ᩠ᨬᨲ᩠ᨲᩮᨶ ᩅᩩᨧ᩠ᨧᨾᩣᨶᩮᩣ—  “ᨠᨳᩣᨿᩴ ᨶᩔᩮᨿ᩠ᨿ ᩅᩤ ᩅᩥᨶᩔᩮᨿ᩠ᨿ ᩅᩤ ᩋᨶ᩠ᨲᩁᨵᩤᨿᩮᨿ᩠ᨿ ᩅᩤ”, ᨲᩴ ᩅᩤ ᨶ ᩈᩥᨠ᩠ᨡᩥᨲᩩᨠᩣᨾᩮᩣ ᩋᨶᩣᨴᩁᩥᨿᩴ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="343" book="paci">

<Paragraph number="1052" book="paci">
ᩏᨸᩈᨾ᩠ᨸᨶ᩠ᨶᩮ ᩏᨸᩈᨾ᩠ᨸᨶ᩠ᨶᩈᨬ᩠ᨬᩦ ᩋᨶᩣᨴᩁᩥᨿᩴ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨸᩈᨾ᩠ᨸᨶ᩠ᨶᩮ ᩅᩮᨾᨲᩥᨠᩮᩣ ᩋᨶᩣᨴᩁᩥᨿᩴ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨸᩈᨾ᩠ᨸᨶ᩠ᨶᩮ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩦ ᩋᨶᩣᨴᩁᩥᨿᩴ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="1053" book="paci">
ᩋᨸᨬ᩠ᨬᨲ᩠ᨲᩮᨶ ᩅᩩᨧ᩠ᨧᨾᩣᨶᩮᩣ—  “ᩍᨴᩴ ᨶ ᩈᩃᩖᩮᨡᩣᨿ ᨶ ᨵᩩᨲᨲ᩠ᨳᩣᨿ ᨶ ᨸᩣᩈᩣᨴᩥᨠᨲᩣᨿ ᨶ ᩋᨸᨧᨿᩣᨿ ᨶ ᩅᩦᩁᩥᨿᩣᩁᨾ᩠ᨽᩣᨿ ᩈᩴᩅᨲ᩠ᨲᨲᩦ”ᨲᩥ ᩋᨶᩣᨴᩁᩥᨿᩴ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩮᨶ ᨸᨬ᩠ᨬᨲ᩠ᨲᩮᨶ ᩅᩤ ᩋᨸᨬ᩠ᨬᨲ᩠ᨲᩮᨶ ᩅᩤ ᩅᩩᨧ᩠ᨧᨾᩣᨶᩮᩣ—  “ᩍᨴᩴ ᨶ ᩈᩃᩖᩮᨡᩣᨿ ᨶ ᨵᩩᨲᨲ᩠ᨳᩣᨿ ᨶ ᨸᩣᩈᩣᨴᩥᨠᨲᩣᨿ ᨶ ᩋᨸᨧᨿᩣᨿ ᨶ ᩅᩦᩁᩥᨿᩣᩁᨾ᩠ᨽᩣᨿ ᩈᩴᩅᨲ᩠ᨲᨲᩦ”ᨲᩥ ᩋᨶᩣᨴᩁᩥᨿᩴ ᨠᩁᩮᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="1054" book="paci">
ᩋᨶᩩᨸᩈᨾ᩠ᨸᨶ᩠ᨶᩮ ᩏᨸᩈᨾ᩠ᨸᨶ᩠ᨶᩈᨬ᩠ᨬᩦ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩮ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="344" book="paci">

<Paragraph number="1055" book="paci">
ᩋᨶᩣᨸᨲ᩠ᨲᩥ—  “ᩑᩅᩴ ᩋᨾ᩠ᩉᩣᨠᩴ ᩋᩣᨧᩁᩥᨿᩣᨶᩴ ᩏᨣ᩠ᨣᩉᩮᩣ ᨸᩁᩥᨸᩩᨧ᩠ᨨᩣ”ᨲᩥ ᨽᨱᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1056" type="center" book="paci">
ᩋᨶᩣᨴᩁᩥᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨧᨲᩩᨲ᩠ᨳᩴ.
</Paragraph>