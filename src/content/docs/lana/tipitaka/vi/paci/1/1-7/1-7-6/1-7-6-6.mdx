---
title: "1.7.6.6 ᩈᩈᩥᨲ᩠ᨳᨠᩈᩥᨠ᩠ᨡᩣᨸᨴ"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="632" book="paci">

<Paragraph number="1966" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᨽᨣ᩠ᨣᩮᩈᩩ ᩅᩥᩉᩁᨲᩥ ᩈᩩᩈᩩᨾᩣᩁᨣᩥᩁᩮ ᨽᩮᩈᨠᩊᩣᩅᨶᩮ ᨾᩥᨣᨴᩤᨿᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨠᩮᩣᨠᨶᨴᩮ ᨸᩣᩈᩣᨴᩮ ᩈᩈᩥᨲ᩠ᨳᨠᩴ ᨸᨲ᩠ᨲᨵᩮᩤᩅᨶᩴ ᩋᨶ᩠ᨲᩁᨥᩁᩮ ᨨᨯ᩠ᨯᩮᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ— “ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᩈᩈᩥᨲ᩠ᨳᨠᩴ ᨸᨲ᩠ᨲᨵᩮᩤᩅᨶᩴ ᩋᨶ᩠ᨲᩁᨥᩁᩮ ᨨᨯ᩠ᨯᩮᩔᨶ᩠ᨲᩥ, ᩈᩮᨿ᩠ᨿᨳᩣᨸᩥ ᨣᩥᩉᩦ ᨠᩣᨾᨽᩮᩣᨣᩥᨶᩮᩣ”ᨲᩥ.
</Paragraph>

<Paragraph number="1967" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ… ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ— “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩪ ᩈᩈᩥᨲ᩠ᨳᨠᩴ ᨸᨲ᩠ᨲᨵᩮᩤᩅᨶᩴ ᩋᨶ᩠ᨲᩁᨥᩁᩮ ᨨᨯ᩠ᨯᩮᩔᨶ᩠ᨲᩦ”ᨲᩥ …ᨸᩮ… “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩪ ᩈᩈᩥᨲ᩠ᨳᨠᩴ ᨸᨲ᩠ᨲᨵᩮᩤᩅᨶᩴ ᩋᨶ᩠ᨲᩁᨥᩁᩮ ᨨᨯ᩠ᨯᩮᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ… ᨠᨳᨬ᩠ᩉᩥ ᨶᩣᨾ ᨲᩮ, ᨽᩥᨠ᩠ᨡᩅᩮ, ᨾᩮᩣᨥᨸᩩᩁᩥᩈᩣ ᩈᩈᩥᨲ᩠ᨳᨠᩴ ᨸᨲ᩠ᨲᨵᩮᩤᩅᨶᩴ ᩋᨶ᩠ᨲᩁᨥᩁᩮ ᨨᨯ᩠ᨯᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ… ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="1968" book="paci">
<Emphasis>“ᨶ ᩈᩈᩥᨲ᩠ᨳᨠᩴ ᨸᨲ᩠ᨲᨵᩮᩤᩅᨶᩴ ᩋᨶ᩠ᨲᩁᨥᩁᩮ ᨨᨯ᩠ᨯᩮᩔᩣᨾᩦᨲᩥ ᩈᩥᨠ᩠ᨡᩣ ᨠᩁᨱᩦᨿᩣ”</Emphasis>ᨲᩥ. (*56*:<Emphasis>201</Emphasis>)
</Paragraph>

<Paragraph number="1969" book="paci">
ᨶ ᩈᩈᩥᨲ᩠ᨳᨠᩴ ᨸᨲ᩠ᨲᨵᩮᩤᩅᨶᩴ ᩋᨶ᩠ᨲᩁᨥᩁᩮ ᨨᨯ᩠ᨯᩮᨲᨻ᩠ᨻᩴ. ᨿᩮᩣ ᩋᨶᩣᨴᩁᩥᨿᩴ ᨸᨭᩥᨧ᩠ᨧ ᩈᩈᩥᨲ᩠ᨳᨠᩴ ᨸᨲ᩠ᨲᨵᩮᩤᩅᨶᩴ ᩋᨶ᩠ᨲᩁᨥᩁᩮ ᨨᨯ᩠ᨯᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="1970" book="paci">
ᩋᨶᩣᨸᨲ᩠ᨲᩥ— ᩋᩈᨬ᩠ᨧᩥᨧ᩠ᨧ, ᩋᩔᨲᩥᨿᩣ, ᩋᨩᩣᨶᨶ᩠ᨲᩔ, ᨣᩥᩃᩣᨶᩔ, ᩏᨴ᩠ᨵᩁᩥᨲ᩠ᩅᩣ ᩅᩤ ᨽᩥᨶ᩠ᨴᩥᨲ᩠ᩅᩣ ᩅᩤ ᨸᨭᩥᨣ᩠ᨣᩉᩮ ᩅᩤ ᨶᩦᩉᩁᩥᨲ᩠ᩅᩣ ᩅᩤ ᨨᨯ᩠ᨯᩮᨲᩥ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1971" type="center" book="paci">
ᨨᨭ᩠ᨮᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>