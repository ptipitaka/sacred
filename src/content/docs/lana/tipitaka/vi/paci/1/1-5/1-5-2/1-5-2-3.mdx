---
title: "1.5.2.3 ᩏᨩ᩠ᨫᩣᨸᨶᨠᩈᩥᨠ᩠ᨡᩣᨸᨴ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="103" book="paci">

<Paragraph number="370" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩁᩣᨩᨣᩉᩮ ᩅᩥᩉᩁᨲᩥ ᩅᩮᩊᩩᩅᨶᩮ ᨠᩃᨶ᩠ᨴᨠᨶᩥᩅᩤᨸᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᨴᨻ᩠ᨻᩮᩣ ᨾᩃᩖᨸᩩᨲ᩠ᨲᩮᩣ ᩈᩴᨥᩔ ᩈᩮᨶᩣᩈᨶᨬ᩠ᨧ ᨸᨬ᩠ᨬᨸᩮᨲᩥ ᨽᨲ᩠ᨲᩣᨶᩥ ᨧ ᩏᨴ᩠ᨴᩥᩈᨲᩥ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨾᩮᨲ᩠ᨲᩥᨿᨽᩪᨾᨩᨠᩣ ᨽᩥᨠ᩠ᨡᩪ ᨶᩅᨠᩣ ᨧᩮᩅ ᩉᩮᩣᨶ᩠ᨲᩥ ᩋᨸ᩠ᨸᨸᩩᨬ᩠ᨬᩣ ᨧ. ᨿᩣᨶᩥ ᩈᩴᨥᩔ ᩃᩣᨾᨠᩣᨶᩥ ᩈᩮᨶᩣᩈᨶᩣᨶᩥ ᨲᩣᨶᩥ ᨲᩮᩈᩴ ᨸᩣᨸᩩᨱᨶ᩠ᨲᩥ ᩃᩣᨾᨠᩣᨶᩥ ᨧ ᨽᨲ᩠ᨲᩣᨶᩥ. ᨲᩮ ᩋᩣᨿᩈ᩠ᨾᨶ᩠ᨲᩴ ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᨽᩥᨠ᩠ᨡᩪ ᩏᨩ᩠ᨫᩣᨸᩮᨶ᩠ᨲᩥ—  “ᨨᨶ᩠ᨴᩣᨿ ᨴᨻ᩠ᨻᩮᩣ ᨾᩃᩖᨸᩩᨲ᩠ᨲᩮᩣ ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨨᨶ᩠ᨴᩣᨿ ᨧ ᨽᨲ᩠ᨲᩣᨶᩥ ᩏᨴ᩠ᨴᩥᩈᨲᩦ”ᨲᩥ.
</Paragraph>

<Paragraph number="371" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨾᩮᨲ᩠ᨲᩥᨿᨽᩪᨾᨩᨠᩣ ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᨽᩥᨠ᩠ᨡᩪ ᩏᨩ᩠ᨫᩣᨸᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᨽᩥᨠ᩠ᨡᩪ ᩏᨩ᩠ᨫᩣᨸᩮᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᨽᩥᨠ᩠ᨡᩪ ᩏᨩ᩠ᨫᩣᨸᩮᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="372" book="paci">
<Emphasis>“ᩏᨩ᩠ᨫᩣᨸᨶᨠᩮ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ.
</Paragraph>

<Paragraph number="373" book="paci">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="104" book="paci">

<Paragraph number="374" book="paci">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨾᩮᨲ᩠ᨲᩥᨿᨽᩪᨾᨩᨠᩣ ᨽᩥᨠ᩠ᨡᩪ—  “‘ᨽᨣᩅᨲᩣ ᩏᨩ᩠ᨫᩣᨸᨶᨠᩴ ᨸᨭᩥᨠ᩠ᨡᩥᨲ᩠ᨲᨶ᩺’ᨲᩥ ‘ᩑᨲ᩠ᨲᩣᩅᨲᩣ ᨽᩥᨠ᩠ᨡᩪ ᩈᩮᩣᩔᨶ᩠ᨲᩦ’”ᨲᩥ ᨽᩥᨠ᩠ᨡᩪᨶᩴ ᩈᩣᨾᨶ᩠ᨲᩣ ᩋᩣᨿᩈ᩠ᨾᨶ᩠ᨲᩴ ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᨡᩥᨿ᩠ᨿᨶ᩠ᨲᩥ—  “ᨨᨶ᩠ᨴᩣᨿ ᨴᨻ᩠ᨻᩮᩣ ᨾᩃᩖᨸᩩᨲ᩠ᨲᩮᩣ ᩈᩮᨶᩣᩈᨶᩴ ᨸᨬ᩠ᨬᨸᩮᨲᩥ, ᨨᨶ᩠ᨴᩣᨿ ᨧ ᨽᨲ᩠ᨲᩣᨶᩥ ᩏᨴ᩠ᨴᩥᩈᨲᩦ”ᨲᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨾᩮᨲ᩠ᨲᩥᨿᨽᩪᨾᨩᨠᩣ ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᨡᩥᨿ᩠ᨿᩥᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᨡᩥᨿ᩠ᨿᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᨴᨻ᩠ᨻᩴ ᨾᩃᩖᨸᩩᨲ᩠ᨲᩴ ᨡᩥᨿ᩠ᨿᩥᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="105" book="paci">

<Paragraph number="375" book="paci">
<Emphasis>“ᩏᨩ᩠ᨫᩣᨸᨶᨠᩮ ᨡᩥᨿ᩠ᨿᨶᨠᩮ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*13*:<Emphasis>62</Emphasis>)
</Paragraph>

</Division>
<Division number="106" book="paci">

<Paragraph number="376" book="paci">
<Emphasis>ᩏᨩ᩠ᨫᩣᨸᨶᨠᩴ</Emphasis> ᨶᩣᨾ ᩏᨸᩈᨾ᩠ᨸᨶ᩠ᨶᩴ ᩈᩴᨥᩮᨶ ᩈᨾ᩠ᨾᨲᩴ ᩈᩮᨶᩣᩈᨶᨸᨬ᩠ᨬᩣᨸᨠᩴ ᩅᩤ ᨽᨲ᩠ᨲᩩᨴ᩠ᨴᩮᩈᨠᩴ ᩅᩤ ᨿᩣᨣᩩᨽᩣᨩᨠᩴ ᩅᩤ ᨹᩃᨽᩣᨩᨠᩴ ᩅᩤ ᨡᨩ᩠ᨩᨽᩣᨩᨠᩴ ᩅᩤ ᩋᨸ᩠ᨸᨾᨲ᩠ᨲᨠᩅᩥᩔᨩ᩠ᨩᨠᩴ ᩅᩤ ᩋᩅᨱ᩠ᨱᩴ ᨠᨲ᩠ᨲᩩᨠᩣᨾᩮᩣ, ᩋᨿᩈᩴ ᨠᨲ᩠ᨲᩩᨠᩣᨾᩮᩣ, ᨾᩘᨠᩩᨠᨲ᩠ᨲᩩᨠᩣᨾᩮᩣ, ᩏᨸᩈᨾ᩠ᨸᨶ᩠ᨶᩴ ᩏᨩ᩠ᨫᩣᨸᩮᨲᩥ ᩅᩤ ᨡᩥᨿ᩠ᨿᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩦ ᩏᨩ᩠ᨫᩣᨸᨶᨠᩮ ᨡᩥᨿ᩠ᨿᨶᨠᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩮᩣ ᩏᨩ᩠ᨫᩣᨸᨶᨠᩮ ᨡᩥᨿ᩠ᨿᨶᨠᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩦ ᩏᨩ᩠ᨫᩣᨸᨶᨠᩮ ᨡᩥᨿ᩠ᨿᨶᨠᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="377" book="paci">
ᩋᨶᩩᨸᩈᨾ᩠ᨸᨶ᩠ᨶᩴ ᩏᨩ᩠ᨫᩣᨸᩮᨲᩥ ᩅᩤ ᨡᩥᨿ᩠ᨿᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩏᨸᩈᨾ᩠ᨸᨶ᩠ᨶᩴ ᩈᩴᨥᩮᨶ ᩋᩈᨾ᩠ᨾᨲᩴ ᩈᩮᨶᩣᩈᨶᨸᨬ᩠ᨬᩣᨸᨠᩴ ᩅᩤ ᨽᨲ᩠ᨲᩩᨴ᩠ᨴᩮᩈᨠᩴ ᩅᩤ ᨿᩣᨣᩩᨽᩣᨩᨠᩴ ᩅᩤ ᨹᩃᨽᩣᨩᨠᩴ ᩅᩤ ᨡᨩ᩠ᨩᨽᩣᨩᨠᩴ ᩅᩤ ᩋᨸ᩠ᨸᨾᨲ᩠ᨲᨠᩅᩥᩔᨩ᩠ᨩᨠᩴ ᩅᩤ ᩋᩅᨱ᩠ᨱᩴ ᨠᨲ᩠ᨲᩩᨠᩣᨾᩮᩣ, ᩋᨿᩈᩴ ᨠᨲ᩠ᨲᩩᨠᩣᨾᩮᩣ, ᨾᩘᨠᩩᨠᨲ᩠ᨲᩩᨠᩣᨾᩮᩣ, ᩏᨸᩈᨾ᩠ᨸᨶ᩠ᨶᩴ ᩅᩤ ᩋᨶᩩᨸᩈᨾ᩠ᨸᨶ᩠ᨶᩴ ᩅᩤ ᩏᨩ᩠ᨫᩣᨸᩮᨲᩥ ᩅᩤ ᨡᩥᨿ᩠ᨿᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩴ ᩈᩴᨥᩮᨶ ᩈᨾ᩠ᨾᨲᩴ ᩅᩤ ᩋᩈᨾ᩠ᨾᨲᩴ ᩅᩤ ᩈᩮᨶᩣᩈᨶᨸᨬ᩠ᨬᩣᨸᨠᩴ ᩅᩤ ᨽᨲ᩠ᨲᩩᨴ᩠ᨴᩮᩈᨠᩴ ᩅᩤ ᨿᩣᨣᩩᨽᩣᨩᨠᩴ ᩅᩤ ᨹᩃᨽᩣᨩᨠᩴ ᩅᩤ ᨡᨩ᩠ᨩᨽᩣᨩᨠᩴ ᩅᩤ ᩋᨸ᩠ᨸᨾᨲ᩠ᨲᨠᩅᩥᩔᨩ᩠ᨩᨠᩴ ᩅᩤ ᩋᩅᨱ᩠ᨱᩴ ᨠᨲ᩠ᨲᩩᨠᩣᨾᩮᩣ, ᩋᨿᩈᩴ ᨠᨲ᩠ᨲᩩᨠᩣᨾᩮᩣ, ᨾᩘᨠᩩᨠᨲ᩠ᨲᩩᨠᩣᨾᩮᩣ, ᩏᨸᩈᨾ᩠ᨸᨶ᩠ᨶᩴ ᩅᩤ ᩋᨶᩩᨸᩈᨾ᩠ᨸᨶ᩠ᨶᩴ ᩅᩤ ᩏᨩ᩠ᨫᩣᨸᩮᨲᩥ ᩅᩤ ᨡᩥᨿ᩠ᨿᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩦ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="107" book="paci">

<Paragraph number="378" book="paci">
ᩋᨶᩣᨸᨲ᩠ᨲᩥ—  ᨸᨠᨲᩥᨿᩣ ᨨᨶ᩠ᨴᩣ ᨴᩮᩤᩈᩣ ᨾᩮᩣᩉᩣ ᨽᨿᩣ ᨠᩁᩮᩣᨶ᩠ᨲᩴ ᩏᨩ᩠ᨫᩣᨸᩮᨲᩥ ᩅᩤ ᨡᩥᨿ᩠ᨿᨲᩥ ᩅᩤ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="379" type="center" book="paci">
ᩏᨩ᩠ᨫᩣᨸᨶᨠᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨲᨲᩥᨿᩴ.
</Paragraph>