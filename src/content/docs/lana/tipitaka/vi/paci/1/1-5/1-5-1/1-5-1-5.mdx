---
title: "1.5.1.5 ᩈᩉᩈᩮᨿ᩠ᨿᩈᩥᨠ᩠ᨡᩣᨸᨴ"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="49" book="paci">

<Paragraph number="164" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩋᩣᩊᩅᩥᨿᩴ ᩅᩥᩉᩁᨲᩥ ᩋᨣ᩠ᨣᩤᩊᩅᩮ ᨧᩮᨲᩥᨿᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩏᨸᩣᩈᨠᩣ ᩋᩣᩁᩣᨾᩴ ᩋᩣᨣᨧ᩠ᨨᨶ᩠ᨲᩥ ᨵᨾ᩠ᨾᩔᩅᨶᩣᨿ. ᨵᨾ᩠ᨾᩮ ᨽᩣᩈᩥᨲᩮ ᨳᩮᩁᩣ ᨽᩥᨠ᩠ᨡᩪ ᨿᨳᩣᩅᩥᩉᩣᩁᩴ ᨣᨧ᩠ᨨᨶ᩠ᨲᩥ. ᨶᩅᨠᩣ ᨽᩥᨠ᩠ᨡᩪ ᨲᨲ᩠ᨳᩮᩅ ᩏᨸᨭ᩠ᨮᩣᨶᩈᩣᩃᩣᨿᩴ ᩏᨸᩣᩈᨠᩮᩉᩥ ᩈᨴ᩠ᨵᩥᩴ ᨾᩩᨭ᩠ᨮᩔᨲᩦ, ᩋᩈᨾ᩠ᨸᨩᩣᨶᩣ, ᨶᨣ᩠ᨣᩤ, ᩅᩥᨠᩪᨩᨾᩣᨶᩣ, ᨠᩣᨠᨧ᩠ᨨᨾᩣᨶᩣ ᩈᩮᨿ᩠ᨿᩴ ᨠᨸ᩠ᨸᩮᨶ᩠ᨲᩥ. ᩏᨸᩣᩈᨠᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᨴᨶ᩠ᨲᩣ ᨾᩩᨭ᩠ᨮᩔᨲᩦ ᩋᩈᨾ᩠ᨸᨩᩣᨶᩣ ᨶᨣ᩠ᨣᩤ ᩅᩥᨠᩪᨩᨾᩣᨶᩣ ᨠᩣᨠᨧ᩠ᨨᨾᩣᨶᩣ ᩈᩮᨿ᩠ᨿᩴ ᨠᨸ᩠ᨸᩮᩔᨶ᩠ᨲᩦ”ᨲᩥ.
</Paragraph>

<Paragraph number="165" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᩏᨸᩣᩈᨠᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩪ ᩋᨶᩩᨸᩈᨾ᩠ᨸᨶ᩠ᨶᩮᨶ ᩈᩉᩈᩮᨿ᩠ᨿᩴ ᨠᨸ᩠ᨸᩮᩔᨶ᩠ᨲᩦ”ᨲᩥ.
</Paragraph>

<Paragraph number="166" book="paci">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨲᩮ ᨶᩅᨠᩮ ᨽᩥᨠ᩠ᨡᩪ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩪ ᩋᨶᩩᨸᩈᨾ᩠ᨸᨶ᩠ᨶᩮᨶ ᩈᩉᩈᩮᨿ᩠ᨿᩴ ᨠᨸ᩠ᨸᩮᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩮ, ᨽᩥᨠ᩠ᨡᩅᩮ, ᨾᩮᩣᨥᨸᩩᩁᩥᩈᩣ ᩋᨶᩩᨸᩈᨾ᩠ᨸᨶ᩠ᨶᩮᨶ ᩈᩉᩈᩮᨿ᩠ᨿᩴ ᨠᨸ᩠ᨸᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="167" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩋᨶᩩᨸᩈᨾ᩠ᨸᨶ᩠ᨶᩮᨶ ᩈᩉᩈᩮᨿ᩠ᨿᩴ ᨠᨸ᩠ᨸᩮᨿ᩠ᨿ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ.
</Paragraph>

<Paragraph number="168" book="paci">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="50" book="paci">

<Paragraph number="169" book="paci">
ᩋᨳ ᨡᩮᩣ ᨽᨣᩅᩤ ᩋᩣᩊᩅᩥᨿᩴ ᨿᨳᩣᨽᩥᩁᨶ᩠ᨲᩴ ᩅᩥᩉᩁᩥᨲ᩠ᩅᩣ ᨿᩮᨶ ᨠᩮᩣᩈᨾ᩠ᨻᩦ ᨲᩮᨶ ᨧᩣᩁᩥᨠᩴ ᨸᨠ᩠ᨠᩣᨾᩥ. ᩋᨶᩩᨸᩩᨻ᩠ᨻᩮᨶ ᨧᩣᩁᩥᨠᩴ ᨧᩁᨾᩣᨶᩮᩣ ᨿᩮᨶ ᨠᩮᩣᩈᨾ᩠ᨻᩦ ᨲᨴᩅᩈᩁᩥ. ᨲᨲᩕ ᩈᩩᨴᩴ ᨽᨣᩅᩤ ᨠᩮᩣᩈᨾ᩠ᨻᩥᨿᩴ ᩅᩥᩉᩁᨲᩥ ᨻᨴᩁᩥᨠᩣᩁᩣᨾᩮ. ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᩁᩣᩉᩩᩃᩴ ᩑᨲᨴᩅᩮᩤᨧᩩᩴ—  “ᨽᨣᩅᨲᩣ, ᩋᩣᩅᩩᩈᩮᩣ ᩁᩣᩉᩩᩃ, ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ—  ‘ᨶ ᩋᨶᩩᨸᩈᨾ᩠ᨸᨶ᩠ᨶᩮᨶ ᩈᩉᩈᩮᨿ᩠ᨿᩣ ᨠᨸ᩠ᨸᩮᨲᨻ᩠ᨻᩣ’ᨲᩥ. ᩈᩮᨿ᩠ᨿᩴ, ᩋᩣᩅᩩᩈᩮᩣ ᩁᩣᩉᩩᩃ, ᨩᩣᨶᩣᩉᩦ”ᨲᩥ. ᩋᨳ ᨡᩮᩣ ᩋᩣᨿᩈ᩠ᨾᩣ ᩁᩣᩉᩩᩃᩮᩣ ᩈᩮᨿ᩠ᨿᩴ ᩋᩃᨽᨾᩣᨶᩮᩣ ᩅᨧ᩠ᨧᨠᩩᨭᩥᨿᩣ ᩈᩮᨿ᩠ᨿᩴ ᨠᨸ᩠ᨸᩮᩈᩥ. ᩋᨳ ᨡᩮᩣ ᨽᨣᩅᩤ ᩁᨲ᩠ᨲᩥᨿᩣ ᨸᨧ᩠ᨧᩪᩈᩈᨾᨿᩴ ᨸᨧ᩠ᨧᩩᨭ᩠ᨮᩣᨿ ᨿᩮᨶ ᩅᨧ᩠ᨧᨠᩩᨭᩥ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᩏᨠ᩠ᨠᩣᩈᩥ. ᩋᩣᨿᩈ᩠ᨾᩣᨸᩥ ᩁᩣᩉᩩᩃᩮᩣ ᩏᨠ᩠ᨠᩣᩈᩥ. “ᨠᩮᩣ ᩑᨲ᩠ᨳᩣ”ᨲᩥ? “ᩋᩉᩴ, ᨽᨣᩅᩤ, ᩁᩣᩉᩩᩃᩮᩣ”ᨲᩥ. “ᨠᩥᩔ ᨲ᩠ᩅᩴ, ᩁᩣᩉᩩᩃ, ᩍᨵ ᨶᩥᩈᩥᨶ᩠ᨶᩮᩣᩈᩦ”ᨲᩥ?
</Paragraph>

<Paragraph number="170" book="paci">
ᩋᨳ ᨡᩮᩣ ᩋᩣᨿᩈ᩠ᨾᩣ ᩁᩣᩉᩩᩃᩮᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩋᨶᩩᨸᩈᨾ᩠ᨸᨶ᩠ᨶᩮᨶ ᨴᩥᩁᨲ᩠ᨲᨲᩥᩁᨲ᩠ᨲᩴ ᩈᩉᩈᩮᨿ᩠ᨿᩴ ᨠᨸ᩠ᨸᩮᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="51" book="paci">

<Paragraph number="171" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩋᨶᩩᨸᩈᨾ᩠ᨸᨶ᩠ᨶᩮᨶ ᩏᨲ᩠ᨲᩁᩥᨴᩥᩁᨲ᩠ᨲᨲᩥᩁᨲ᩠ᨲᩴ ᩈᩉᩈᩮᨿ᩠ᨿᩴ ᨠᨸ᩠ᨸᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*5*:<Emphasis>54</Emphasis>)
</Paragraph>

</Division>
<Division number="52" book="paci">

<Paragraph number="172" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="173" book="paci">
<Emphasis>ᩋᨶᩩᨸᩈᨾ᩠ᨸᨶ᩠ᨶᩮᩣ</Emphasis> ᨶᩣᨾ ᨽᩥᨠ᩠ᨡᩩᩴ ᨮᨸᩮᨲ᩠ᩅᩣ ᩋᩅᩈᩮᩈᩮᩣ ᩋᨶᩩᨸᩈᨾ᩠ᨸᨶ᩠ᨶᩮᩣ ᨶᩣᨾ.
</Paragraph>

<Paragraph number="174" book="paci">
<Emphasis>ᩏᨲ᩠ᨲᩁᩥᨴᩥᩁᨲ᩠ᨲᨲᩥᩁᨲ᩠ᨲᨶ᩺</Emphasis>ᨲᩥ ᩋᨲᩥᩁᩮᨠᨴᩥᩁᨲ᩠ᨲᨲᩥᩁᨲ᩠ᨲᩴ.
</Paragraph>

<Paragraph number="175" book="paci">
<Emphasis>ᩈᩉᩣ</Emphasis>ᨲᩥ ᩑᨠᨲᩮᩣ.
</Paragraph>

<Paragraph number="176" book="paci">
<Emphasis>ᩈᩮᨿ᩠ᨿᩣ</Emphasis> ᨶᩣᨾ ᩈᨻ᩠ᨻᨧ᩠ᨨᨶ᩠ᨶᩣ, ᩈᨻ᩠ᨻᨸᩁᩥᨧ᩠ᨨᨶ᩠ᨶᩣ, ᨿᩮᨽᩩᨿ᩠ᨿᩮᨶᨧ᩠ᨨᨶ᩠ᨶᩣ, ᨿᩮᨽᩩᨿ᩠ᨿᩮᨶ ᨸᩁᩥᨧ᩠ᨨᨶ᩠ᨶᩣ.
</Paragraph>

<Paragraph number="177" book="paci">
<Emphasis>ᩈᩮᨿ᩠ᨿᩴ ᨠᨸ᩠ᨸᩮᨿ᩠ᨿᩣ</Emphasis>ᨲᩥ ᨧᨲᩩᨲ᩠ᨳᩮ ᨴᩥᩅᩈᩮ ᩋᨲ᩠ᨳᩘᨣᨲᩮ ᩈᩪᩁᩥᨿᩮ, ᩋᨶᩩᨸᩈᨾ᩠ᨸᨶ᩠ᨶᩮ ᨶᩥᨸᨶ᩠ᨶᩮ, ᨽᩥᨠ᩠ᨡᩩ ᨶᩥᨸᨩ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨽᩥᨠ᩠ᨡᩩ ᨶᩥᨸᨶ᩠ᨶᩮ, ᩋᨶᩩᨸᩈᨾ᩠ᨸᨶ᩠ᨶᩮᩣ ᨶᩥᨸᨩ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨽᩮᩣ ᩅᩤ ᨶᩥᨸᨩ᩠ᨩᨶ᩠ᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨭ᩠ᨮᩉᩥᨲ᩠ᩅᩣ ᨸᩩᨶᨸ᩠ᨸᩩᨶᩴ ᨶᩥᨸᨩ᩠ᨩᨶ᩠ᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="53" book="paci">

<Paragraph number="178" book="paci">
ᩋᨶᩩᨸᩈᨾ᩠ᨸᨶ᩠ᨶᩮ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩦ ᩏᨲ᩠ᨲᩁᩥᨴᩥᩁᨲ᩠ᨲᨲᩥᩁᨲ᩠ᨲᩴ ᩈᩉᩈᩮᨿ᩠ᨿᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶᩩᨸᩈᨾ᩠ᨸᨶ᩠ᨶᩮ ᩅᩮᨾᨲᩥᨠᩮᩣ ᩏᨲ᩠ᨲᩁᩥᨴᩥᩁᨲ᩠ᨲᨲᩥᩁᨲ᩠ᨲᩴ ᩈᩉᩈᩮᨿ᩠ᨿᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶᩩᨸᩈᨾ᩠ᨸᨶ᩠ᨶᩮ ᩏᨸᩈᨾ᩠ᨸᨶ᩠ᨶᩈᨬ᩠ᨬᩦ ᩏᨲ᩠ᨲᩁᩥᨴᩥᩁᨲ᩠ᨲᨲᩥᩁᨲ᩠ᨲᩴ ᩈᩉᩈᩮᨿ᩠ᨿᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="179" book="paci">
ᩏᨸᨯ᩠ᨰᨧ᩠ᨨᨶ᩠ᨶᩮ ᩏᨸᨯ᩠ᨰᨸᩁᩥᨧ᩠ᨨᨶ᩠ᨶᩮ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩏᨸᩈᨾ᩠ᨸᨶ᩠ᨶᩮ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩏᨸᩈᨾ᩠ᨸᨶ᩠ᨶᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩏᨸᩈᨾ᩠ᨸᨶ᩠ᨶᩮ ᩏᨸᩈᨾ᩠ᨸᨶ᩠ᨶᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="54" book="paci">

<Paragraph number="180" book="paci">
ᩋᨶᩣᨸᨲ᩠ᨲᩥ—  ᨴ᩠ᩅᩮᨲᩥᩔᩮᩣ ᩁᨲ᩠ᨲᩥᨿᩮᩣ ᩅᩈᨲᩥ, ᩐᨶᨠᨴ᩠ᩅᩮᨲᩥᩔᩮᩣ ᩁᨲ᩠ᨲᩥᨿᩮᩣ ᩅᩈᨲᩥ, ᨴ᩠ᩅᩮ ᩁᨲ᩠ᨲᩥᨿᩮᩣ ᩅᩈᩥᨲ᩠ᩅᩣ ᨲᨲᩥᨿᩣᨿ ᩁᨲ᩠ᨲᩥᨿᩣ ᨸᩩᩁᩣᩁᩩᨱᩣ ᨶᩥᨠ᩠ᨡᨾᩥᨲ᩠ᩅᩣ ᨸᩩᨶ ᩅᩈᨲᩥ, ᩈᨻ᩠ᨻᨧ᩠ᨨᨶ᩠ᨶᩮ, ᩈᨻ᩠ᨻᩋᨸᩁᩥᨧ᩠ᨨᨶ᩠ᨶᩮ, ᩈᨻ᩠ᨻᨸᩁᩥᨧ᩠ᨨᨶ᩠ᨶᩮ ᩈᨻ᩠ᨻᩋᨧ᩠ᨨᨶ᩠ᨶᩮ, ᨿᩮᨽᩩᨿ᩠ᨿᩮᨶ ᩋᨧ᩠ᨨᨶ᩠ᨶᩮ, ᨿᩮᨽᩩᨿ᩠ᨿᩮᨶ ᩋᨸᩁᩥᨧ᩠ᨨᨶ᩠ᨶᩮ, ᩋᨶᩩᨸᩈᨾ᩠ᨸᨶ᩠ᨶᩮ ᨶᩥᨸᨶ᩠ᨶᩮ ᨽᩥᨠ᩠ᨡᩩ ᨶᩥᩈᩦᨴᨲᩥ, ᨽᩥᨠ᩠ᨡᩩ ᨶᩥᨸᨶ᩠ᨶᩮ ᩋᨶᩩᨸᩈᨾ᩠ᨸᨶ᩠ᨶᩮᩣ ᨶᩥᩈᩦᨴᨲᩥ, ᩏᨽᩮᩣ ᩅᩤ ᨶᩥᩈᩦᨴᨶ᩠ᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="181" type="center" book="paci">
ᩈᩉᩈᩮᨿ᩠ᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨸᨬ᩠ᨧᨾᩴ.
</Paragraph>