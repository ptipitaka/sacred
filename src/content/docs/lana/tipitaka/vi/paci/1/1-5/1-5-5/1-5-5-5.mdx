---
title: "1.5.5.5 ᩁᩉᩮᩣᨶᩥᩈᨩ᩠ᨩᩈᩥᨠ᩠ᨡᩣᨸᨴ"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="289" book="paci">

<Paragraph number="919" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᩈᩉᩣᨿᨠᩔ ᨥᩁᩴ ᨣᨶ᩠ᨲ᩠ᩅᩣ ᨲᩔ ᨸᨩᩣᨸᨲᩥᨿᩣ ᩈᨴ᩠ᨵᩥᩴ ᩑᨠᩮᩣ ᩑᨠᩣᨿ ᩁᩉᩮᩣ ᨶᩥᩈᨩ᩠ᨩᩴ ᨠᨸ᩠ᨸᩮᩈᩥ. ᩋᨳ ᨡᩮᩣ ᩈᩮᩣ ᨸᩩᩁᩥᩈᩮᩣ ᩏᨩ᩠ᨫᩣᨿᨲᩥ ᨡᩥᨿ᩠ᨿᨲᩥ ᩅᩥᨸᩣᨧᩮᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿ᩠ᨿᩮᩣ ᩏᨸᨶᨶ᩠ᨴᩮᩣ ᨾᨿ᩠ᩉᩴ ᨸᨩᩣᨸᨲᩥᨿᩣ ᩈᨴ᩠ᨵᩥᩴ ᩑᨠᩮᩣ ᩑᨠᩣᨿ ᩁᩉᩮᩣ ᨶᩥᩈᨩ᩠ᨩᩴ ᨠᨸ᩠ᨸᩮᩔᨲᩦ”ᨲᩥ.
</Paragraph>

<Paragraph number="920" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩔ ᨸᩩᩁᩥᩈᩔ ᩏᨩ᩠ᨫᩣᨿᨶ᩠ᨲᩔ ᨡᩥᨿ᩠ᨿᨶ᩠ᨲᩔ ᩅᩥᨸᩣᨧᩮᨶ᩠ᨲᩔ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᨾᩣᨲᩩᨣᩤᨾᩮᨶ ᩈᨴ᩠ᨵᩥᩴ ᩑᨠᩮᩣ ᩑᨠᩣᨿ ᩁᩉᩮᩣ ᨶᩥᩈᨩ᩠ᨩᩴ ᨠᨸ᩠ᨸᩮᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᩏᨸᨶᨶ᩠ᨴ, ᨾᩣᨲᩩᨣᩤᨾᩮᨶ ᩈᨴ᩠ᨵᩥᩴ ᩑᨠᩮᩣ ᩑᨠᩣᨿ ᩁᩉᩮᩣ ᨶᩥᩈᨩ᩠ᨩᩴ ᨠᨸ᩠ᨸᩮᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᨾᩣᨲᩩᨣᩤᨾᩮᨶ ᩈᨴ᩠ᨵᩥᩴ ᩑᨠᩮᩣ ᩑᨠᩣᨿ ᩁᩉᩮᩣ ᨶᩥᩈᨩ᩠ᨩᩴ ᨠᨸ᩠ᨸᩮᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩣᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="290" book="paci">

<Paragraph number="921" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨾᩣᨲᩩᨣᩤᨾᩮᨶ ᩈᨴ᩠ᨵᩥᩴ ᩑᨠᩮᩣ ᩑᨠᩣᨿ ᩁᩉᩮᩣ ᨶᩥᩈᨩ᩠ᨩᩴ ᨠᨸ᩠ᨸᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*45*:<Emphasis>94</Emphasis>)
</Paragraph>

</Division>
<Division number="291" book="paci">

<Paragraph number="922" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="923" book="paci">
<Emphasis>ᨾᩣᨲᩩᨣᩤᨾᩮᩣ</Emphasis> ᨶᩣᨾ ᨾᨶᩩᩔᩥᨲ᩠ᨳᩦ, ᨶ ᨿᨠ᩠ᨡᩦ ᨶ ᨸᩮᨲᩦ ᨶ ᨲᩥᩁᨧ᩠ᨨᩣᨶᨣᨲᩣ, ᩅᩥᨬ᩠ᨬᩪ ᨸᨭᩥᨻᩃᩣ ᩈᩩᨽᩣᩈᩥᨲᨴᩩᨻ᩠ᨽᩣᩈᩥᨲᩴ ᨴᩩᨭ᩠ᨮᩩᩃᩖᩣᨴᩩᨭ᩠ᨮᩩᩃᩖᩴ ᩋᩣᨩᩣᨶᩥᨲᩩᩴ.
</Paragraph>

<Paragraph number="924" book="paci">
<Emphasis>ᩈᨴ᩠ᨵᩥᨶ᩺</Emphasis>ᨲᩥ ᩑᨠᨲᩮᩣ.
</Paragraph>

<Paragraph number="925" book="paci">
<Emphasis>ᩑᨠᩮᩣ ᩑᨠᩣᨿᩣ</Emphasis>ᨲᩥ ᨽᩥᨠ᩠ᨡᩩ ᨧᩮᩅ ᩉᩮᩣᨲᩥ ᨾᩣᨲᩩᨣᩤᨾᩮᩣ ᨧ.
</Paragraph>

<Paragraph number="926" book="paci">
<Emphasis>ᩁᩉᩮᩣ</Emphasis> ᨶᩣᨾ ᨧᨠ᩠ᨡᩩᩔ ᩁᩉᩮᩣ, ᩈᩮᩣᨲᩔ ᩁᩉᩮᩣ. <Emphasis>ᨧᨠ᩠ᨡᩩᩔ ᩁᩉᩮᩣ</Emphasis> ᨶᩣᨾ ᨶ ᩈᨠ᩠ᨠᩣ ᩉᩮᩣᨲᩥ ᩋᨠ᩠ᨡᩥᩴ ᩅᩤ ᨶᩥᨡᨱᩦᨿᨾᩣᨶᩮ ᨽᨾᩩᨠᩴ ᩅᩤ ᩏᨠ᩠ᨡᩥᨸᩦᨿᨾᩣᨶᩮ ᩈᩦᩈᩴ ᩅᩤ ᩏᨠ᩠ᨡᩥᨸᩦᨿᨾᩣᨶᩮ ᨸᩔᩥᨲᩩᩴ. <Emphasis>ᩈᩮᩣᨲᩔ ᩁᩉᩮᩣ</Emphasis> ᨶᩣᨾ ᨶ ᩈᨠ᩠ᨠᩣ ᩉᩮᩣᨲᩥ ᨸᨠᨲᩥᨠᨳᩣ ᩈᩮᩣᨲᩩᩴ.
</Paragraph>

<Paragraph number="927" book="paci">
<Emphasis>ᨶᩥᩈᨩ᩠ᨩᩴ ᨠᨸ᩠ᨸᩮᨿ᩠ᨿᩣ</Emphasis>ᨲᩥ ᨾᩣᨲᩩᨣᩤᨾᩮ ᨶᩥᩈᩥᨶ᩠ᨶᩮ ᨽᩥᨠ᩠ᨡᩩ ᩏᨸᨶᩥᩈᩥᨶ᩠ᨶᩮᩣ ᩅᩤ ᩉᩮᩣᨲᩥ ᩏᨸᨶᩥᨸᨶ᩠ᨶᩮᩣ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨽᩥᨠ᩠ᨡᩩ ᨶᩥᩈᩥᨶ᩠ᨶᩮ ᨾᩣᨲᩩᨣᩤᨾᩮᩣ ᩏᨸᨶᩥᩈᩥᨶ᩠ᨶᩮᩣ ᩅᩤ ᩉᩮᩣᨲᩥ ᩏᨸᨶᩥᨸᨶ᩠ᨶᩮᩣ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨽᩮᩣ ᩅᩤ ᨶᩥᩈᩥᨶ᩠ᨶᩣ ᩉᩮᩣᨶ᩠ᨲᩥ ᩏᨽᩮᩣ ᩅᩤ ᨶᩥᨸᨶ᩠ᨶᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="292" book="paci">

<Paragraph number="928" book="paci">
ᨾᩣᨲᩩᨣᩤᨾᩮ ᨾᩣᨲᩩᨣᩤᨾᩈᨬ᩠ᨬᩦ ᩑᨠᩮᩣ ᩑᨠᩣᨿ ᩁᩉᩮᩣ ᨶᩥᩈᨩ᩠ᨩᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨾᩣᨲᩩᨣᩤᨾᩮ ᩅᩮᨾᨲᩥᨠᩮᩣ ᩑᨠᩮᩣ ᩑᨠᩣᨿ ᩁᩉᩮᩣ ᨶᩥᩈᨩ᩠ᨩᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨾᩣᨲᩩᨣᩤᨾᩮ ᩋᨾᩣᨲᩩᨣᩤᨾᩈᨬ᩠ᨬᩦ ᩑᨠᩮᩣ ᩑᨠᩣᨿ ᩁᩉᩮᩣ ᨶᩥᩈᨩ᩠ᨩᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="929" book="paci">
ᨿᨠ᩠ᨡᩥᨿᩣ ᩅᩤ ᨸᩮᨲᩥᨿᩣ ᩅᩤ ᨸᨱ᩠ᨯᨠᩮᨶ ᩅᩤ ᨲᩥᩁᨧ᩠ᨨᩣᨶᨣᨲᨾᨶᩩᩔᩅᩥᨣ᩠ᨣᩉᩥᨲ᩠ᨳᩥᨿᩣ ᩅᩤ ᩈᨴ᩠ᨵᩥᩴ ᩑᨠᩮᩣ ᩑᨠᩣᨿ ᩁᩉᩮᩣ ᨶᩥᩈᨩ᩠ᨩᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨾᩣᨲᩩᨣᩤᨾᩮ ᨾᩣᨲᩩᨣᩤᨾᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨾᩣᨲᩩᨣᩤᨾᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨾᩣᨲᩩᨣᩤᨾᩮ ᩋᨾᩣᨲᩩᨣᩤᨾᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="293" book="paci">

<Paragraph number="930" book="paci">
ᩋᨶᩣᨸᨲ᩠ᨲᩥ—  ᨿᩮᩣ ᨠᩮᩣᨧᩥ ᩅᩥᨬ᩠ᨬᩪ ᨸᩩᩁᩥᩈᩮᩣ ᨴᩩᨲᩥᨿᩮᩣ ᩉᩮᩣᨲᩥ, ᨲᩥᨭ᩠ᨮᨲᩥ ᨶ ᨶᩥᩈᩦᨴᨲᩥ, ᩋᩁᩉᩮᩣᨸᩮᨠ᩠ᨡᩮᩣ ᩋᨬ᩠ᨬᩅᩥᩉᩥᨲᩮᩣ ᨶᩥᩈᩦᨴᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="931" type="center" book="paci">
ᩁᩉᩮᩣᨶᩥᩈᨩ᩠ᨩᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨸᨬ᩠ᨧᨾᩴ.
</Paragraph>