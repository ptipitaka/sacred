---
title: "1.5.4.9 ᨸᨱᩦᨲᨽᩮᩣᨩᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="257" book="paci">

<Paragraph number="824" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩥᩔᨶ᩠ᨲᩥ. ᨠᩔ ᩈᨾ᩠ᨸᨶ᩠ᨶᩴ ᨶ ᨾᨶᩣᨸᩴ, ᨠᩔ ᩈᩣᨴᩩᩴ ᨶ ᩁᩩᨧ᩠ᨧᨲᩦ”ᨲᩥ.
</Paragraph>

<Paragraph number="825" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩥᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩥᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="826" book="paci">
<Emphasis>“ᨿᩣᨶᩥ ᨡᩮᩣ ᨸᨶ ᨲᩣᨶᩥ ᨸᨱᩦᨲᨽᩮᩣᨩᨶᩣᨶᩥ, ᩈᩮᨿ᩠ᨿᨳᩥᨴᩴ—  ᩈᨸ᩠ᨸᩥ ᨶᩅᨶᩦᨲᩴ ᨲᩮᩃᩴ ᨾᨵᩩ ᨹᩣᨱᩥᨲᩴ ᨾᨧ᩠ᨨᩮᩣ ᨾᩴᩈᩴ ᨡᩦᩁᩴ ᨴᨵᩥ. ᨿᩮᩣ ᨸᨶ ᨽᩥᨠ᩠ᨡᩩ ᩑᩅᩁᩪᨸᩣᨶᩥ ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ.
</Paragraph>

<Paragraph number="827" book="paci">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="258" book="paci">

<Paragraph number="828" book="paci">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨣᩥᩃᩣᨶᩣ ᩉᩮᩣᨶ᩠ᨲᩥ. ᨣᩥᩃᩣᨶᨸᩩᨧ᩠ᨨᨠᩣ ᨽᩥᨠ᩠ᨡᩪ ᨣᩥᩃᩣᨶᩮ ᨽᩥᨠ᩠ᨡᩪ ᩑᨲᨴᩅᩮᩤᨧᩩᩴ—  “ᨠᨧ᩠ᨧᩣᩅᩩᩈᩮᩣ, ᨡᨾᨶᩦᨿᩴ, ᨠᨧ᩠ᨧᩥ ᨿᩣᨸᨶᩦᨿᨶ᩺”ᨲᩥ? “ᨸᩩᨻ᩠ᨻᩮ ᨾᨿᩴ, ᩋᩣᩅᩩᩈᩮᩣ, ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩣᨾ, ᨲᩮᨶ ᨶᩮᩣ ᨹᩣᩈᩩ ᩉᩮᩣᨲᩥ; ᩍᨴᩤᨶᩥ ᨸᨶ ‘ᨽᨣᩅᨲᩣ ᨸᨭᩥᨠ᩠ᨡᩥᨲ᩠ᨲᨶ᩺’ᨲᩥ ᨠᩩᨠ᩠ᨠᩩᨧ᩠ᨧᩣᨿᨶ᩠ᨲᩣ ᨶ ᩅᩥᨬ᩠ᨬᩣᨸᩮᨾ, ᨲᩮᨶ ᨶᩮᩣ ᨶ ᨹᩣᩈᩩ ᩉᩮᩣᨲᩦ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨣᩥᩃᩣᨶᩮᨶ ᨽᩥᨠ᩠ᨡᩩᨶᩣ ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩥᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="259" book="paci">

<Paragraph number="829" book="paci">
<Emphasis>“ᨿᩣᨶᩥ ᨡᩮᩣ ᨸᨶ ᨲᩣᨶᩥ ᨸᨱᩦᨲᨽᩮᩣᨩᨶᩣᨶᩥ, ᩈᩮᨿ᩠ᨿᨳᩥᨴᩴ—  ᩈᨸ᩠ᨸᩥ ᨶᩅᨶᩦᨲᩴ ᨲᩮᩃᩴ ᨾᨵᩩ ᨹᩣᨱᩥᨲᩴ ᨾᨧ᩠ᨨᩮᩣ ᨾᩴᩈᩴ ᨡᩦᩁᩴ ᨴᨵᩥ. ᨿᩮᩣ ᨸᨶ ᨽᩥᨠ᩠ᨡᩩ ᩑᩅᩁᩪᨸᩣᨶᩥ ᨸᨱᩦᨲᨽᩮᩣᨩᨶᩣᨶᩥ ᩋᨣᩥᩃᩣᨶᩮᩣ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*39*:<Emphasis>88</Emphasis>)
</Paragraph>

</Division>
<Division number="260" book="paci">

<Paragraph number="830" book="paci">
<Emphasis>ᨿᩣᨶᩥ ᨡᩮᩣ ᨸᨶ ᨲᩣᨶᩥ ᨸᨱᩦᨲᨽᩮᩣᨩᨶᩣᨶᩦ</Emphasis>ᨲᩥ <Emphasis>ᩈᨸ᩠ᨸᩥ</Emphasis> ᨶᩣᨾ ᨣᩮᩤᩈᨸ᩠ᨸᩥ ᩅᩤ ᩋᨩᩥᨠᩣᩈᨸ᩠ᨸᩥ ᩅᩤ ᨾᩉᩥᩴᩈᩈᨸ᩠ᨸᩥ ᩅᩤ, ᨿᩮᩈᩴ ᨾᩴᩈᩴ ᨠᨸ᩠ᨸᨲᩥ ᨲᩮᩈᩴ ᩈᨸ᩠ᨸᩥ.
</Paragraph>

<Paragraph number="831" book="paci">
<Emphasis>ᨶᩅᨶᩦᨲᩴ</Emphasis> ᨶᩣᨾ ᨲᩮᩈᨬ᩠ᨬᩮᩅ ᨶᩅᨶᩦᨲᩴ.
</Paragraph>

<Paragraph number="832" book="paci">
<Emphasis>ᨲᩮᩃᩴ</Emphasis> ᨶᩣᨾ ᨲᩥᩃᨲᩮᩃᩴ ᩈᩣᩈᨸᨲᩮᩃᩴ ᨾᨵᩩᨠᨲᩮᩃᩴ ᩑᩁᨱ᩠ᨯᨲᩮᩃᩴ ᩅᩈᩣᨲᩮᩃᩴ.
</Paragraph>

<Paragraph number="833" book="paci">
<Emphasis>ᨾᨵᩩ</Emphasis> ᨶᩣᨾ ᨾᨠ᩠ᨡᩥᨠᩣᨾᨵᩩ.
</Paragraph>

<Paragraph number="834" book="paci">
<Emphasis>ᨹᩣᨱᩥᨲᩴ</Emphasis> ᨶᩣᨾ ᩏᨧ᩠ᨨᩩᨾ᩠ᩉᩣ ᨶᩥᨻ᩠ᨻᨲ᩠ᨲᩴ.
</Paragraph>

<Paragraph number="835" book="paci">
<Emphasis>ᨾᨧ᩠ᨨᩮᩣ</Emphasis> ᨶᩣᨾ ᩏᨴᨠᩮᩣ ᩅᩩᨧ᩠ᨧᨲᩥ.
</Paragraph>

<Paragraph number="836" book="paci">
<Emphasis>ᨾᩴᩈᩴ</Emphasis> ᨶᩣᨾ ᨿᩮᩈᩴ ᨾᩴᩈᩴ ᨠᨸ᩠ᨸᨲᩥ, ᨲᩮᩈᩴ ᨾᩴᩈᩴ.
</Paragraph>

<Paragraph number="837" book="paci">
<Emphasis>ᨡᩦᩁᩴ</Emphasis> ᨶᩣᨾ ᨣᩮᩤᨡᩦᩁᩴ ᩅᩤ ᩋᨩᩥᨠᩣᨡᩦᩁᩴ ᩅᩤ ᨾᩉᩥᩴᩈᨡᩦᩁᩴ ᩅᩤ, ᨿᩮᩈᩴ ᨾᩴᩈᩴ ᨠᨸ᩠ᨸᨲᩥ, ᨲᩮᩈᩴ ᨡᩦᩁᩴ.
</Paragraph>

<Paragraph number="838" book="paci">
<Emphasis>ᨴᨵᩥ</Emphasis> ᨶᩣᨾ ᨲᩮᩈᨬ᩠ᨬᩮᩅ ᨴᨵᩥ.
</Paragraph>

<Paragraph number="839" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="840" book="paci">
<Emphasis>ᩑᩅᩁᩪᨸᩣᨶᩥ ᨸᨱᩦᨲᨽᩮᩣᨩᨶᩣᨶᩦ</Emphasis>ᨲᩥ ᨲᨳᩣᩁᩪᨸᩣᨶᩥ ᨸᨱᩦᨲᨽᩮᩣᨩᨶᩣᨶᩥ.
</Paragraph>

<Paragraph number="841" book="paci">
<Emphasis>ᩋᨣᩥᩃᩣᨶᩮᩣ</Emphasis> ᨶᩣᨾ ᨿᩔ ᩅᩥᨶᩣ ᨸᨱᩦᨲᨽᩮᩣᨩᨶᩣᨶᩥ ᨹᩣᩈᩩ ᩉᩮᩣᨲᩥ.
</Paragraph>

<Paragraph number="842" book="paci">
<Emphasis>ᨣᩥᩃᩣᨶᩮᩣ</Emphasis> ᨶᩣᨾ ᨿᩔ ᩅᩥᨶᩣ ᨸᨱᩦᨲᨽᩮᩣᨩᨶᩣᨶᩥ ᨶ ᨹᩣᩈᩩ ᩉᩮᩣᨲᩥ.
</Paragraph>

<Paragraph number="843" book="paci">
ᩋᨣᩥᩃᩣᨶᩮᩣ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲᩥ, ᨸᨿᩮᩣᨣᩮ ᨴᩩᨠ᩠ᨠᨭᩴ. ᨸᨭᩥᩃᩣᨽᩮᨶ “ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="261" book="paci">

<Paragraph number="844" book="paci">
ᩋᨣᩥᩃᩣᨶᩮᩣ ᩋᨣᩥᩃᩣᨶᩈᨬ᩠ᨬᩦ ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨣᩥᩃᩣᨶᩮᩣ ᩅᩮᨾᨲᩥᨠᩮᩣ ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨣᩥᩃᩣᨶᩮᩣ ᨣᩥᩃᩣᨶᩈᨬ᩠ᨬᩦ ᨸᨱᩦᨲᨽᩮᩣᨩᨶᩣᨶᩥ ᩋᨲ᩠ᨲᨶᩮᩣ ᩋᨲ᩠ᨳᩣᨿ ᩅᩥᨬ᩠ᨬᩣᨸᩮᨲ᩠ᩅᩣ ᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="845" book="paci">
ᨣᩥᩃᩣᨶᩮᩣ ᩋᨣᩥᩃᩣᨶᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨣᩥᩃᩣᨶᩮᩣ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨣᩥᩃᩣᨶᩮᩣ ᨣᩥᩃᩣᨶᩈᨬ᩠ᨬᩦ ᩋᨶᩣᨸᨲ᩠ᨲᩥ.
</Paragraph>

</Division>
<Division number="262" book="paci">

<Paragraph number="846" book="paci">
ᩋᨶᩣᨸᨲ᩠ᨲᩥ—  ᨣᩥᩃᩣᨶᩔ, ᨣᩥᩃᩣᨶᩮᩣ ᩉᩩᨲ᩠ᩅᩣ ᩅᩥᨬ᩠ᨬᩣᨸᩮᨲ᩠ᩅᩣ ᩋᨣᩥᩃᩣᨶᩮᩣ ᨽᩩᨬ᩠ᨩᨲᩥ, ᨣᩥᩃᩣᨶᩔ ᩈᩮᩈᨠᩴ ᨽᩩᨬ᩠ᨩᨲᩥ, ᨬᩣᨲᨠᩣᨶᩴ ᨸᩅᩤᩁᩥᨲᩣᨶᩴ ᩋᨬ᩠ᨬᩔᨲ᩠ᨳᩣᨿ ᩋᨲ᩠ᨲᨶᩮᩣ ᨵᨶᩮᨶ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="847" type="center" book="paci">
ᨸᨱᩦᨲᨽᩮᩣᨩᨶᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨶᩅᨾᩴ.
</Paragraph>