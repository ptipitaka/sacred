---
title: "1.5.3.4 ᩋᩣᨾᩥᩈᩈᩥᨠ᩠ᨡᩣᨸᨴ"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="164" book="paci">

<Paragraph number="548" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩮᩁᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩥᨿᩮᩣ ᩒᩅᨴᨶ᩠ᨲᩣ ᩃᩣᨽᩥᨶᩮᩣ ᩉᩮᩣᨶ᩠ᨲᩥ ᨧᩦᩅᩁᨸᩥᨱ᩠ᨯᨸᩣᨲᩈᩮᨶᩣᩈᨶᨣᩥᩃᩣᨶᨸ᩠ᨸᨧ᩠ᨧᨿᨽᩮᩈᨩ᩠ᨩᨸᩁᩥᨠ᩠ᨡᩣᩁᩣᨶᩴ. ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩑᩅᩴ ᩅᨴᨶ᩠ᨲᩥ—  “ᨶ ᨻᩉᩩᨠᨲᩣ ᨳᩮᩁᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩥᨿᩮᩣ ᩒᩅᨴᩥᨲᩩᩴ; ᩋᩣᨾᩥᩈᩉᩮᨲᩩ ᨳᩮᩁᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩥᨿᩮᩣ ᩒᩅᨴᨶ᩠ᨲᩦ”ᨲᩥ.
</Paragraph>

<Paragraph number="549" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩑᩅᩴ ᩅᨠ᩠ᨡᨶ᩠ᨲᩥ—  ‘ᨶ ᨻᩉᩩᨠᨲᩣ ᨳᩮᩁᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩥᨿᩮᩣ ᩒᩅᨴᩥᨲᩩᩴ; ᩋᩣᨾᩥᩈᩉᩮᨲᩩ ᨳᩮᩁᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩥᨿᩮᩣ ᩒᩅᨴᨶ᩠ᨲᩦ’”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᩑᩅᩴ ᩅᨴᩮᨳ—  ‘ᨶ ᨻᩉᩩᨠᨲᩣ ᨳᩮᩁᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩥᨿᩮᩣ ᩒᩅᨴᩥᨲᩩᩴ; ᩋᩣᨾᩥᩈᩉᩮᨲᩩ ᨳᩮᩁᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩥᨿᩮᩣ ᩒᩅᨴᨶ᩠ᨲᩦ’”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᩑᩅᩴ ᩅᨠ᩠ᨡᨳ—  ‘ᨶ ᨻᩉᩩᨠᨲᩣ ᨳᩮᩁᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩥᨿᩮᩣ ᩒᩅᨴᩥᨲᩩᩴ; ᩋᩣᨾᩥᩈᩉᩮᨲᩩ ᨳᩮᩁᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩥᨿᩮᩣ ᩒᩅᨴᨶ᩠ᨲᩦ’ᨲᩥ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="165" book="paci">

<Paragraph number="550" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩑᩅᩴ ᩅᨴᩮᨿ᩠ᨿ—  ‘ᩋᩣᨾᩥᩈᩉᩮᨲᩩ ᨳᩮᩁᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩥᨿᩮᩣ ᩒᩅᨶ᩠ᨴᨶ᩠ᨲᩦ’ᨲᩥ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*24*:<Emphasis>73</Emphasis>)
</Paragraph>

</Division>
<Division number="166" book="paci">

<Paragraph number="551" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="552" book="paci">
<Emphasis>ᩋᩣᨾᩥᩈᩉᩮᨲᩪ</Emphasis>ᨲᩥ ᨧᩦᩅᩁᩉᩮᨲᩩ ᨸᩥᨱ᩠ᨯᨸᩣᨲᩉᩮᨲᩩ ᩈᩮᨶᩣᩈᨶᩉᩮᨲᩩ ᨣᩥᩃᩣᨶᨸ᩠ᨸᨧ᩠ᨧᨿᨽᩮᩈᨩ᩠ᨩᨸᩁᩥᨠ᩠ᨡᩣᩁᩉᩮᨲᩩ ᩈᨠ᩠ᨠᩣᩁᩉᩮᨲᩩ ᨣᩁᩩᨠᩣᩁᩉᩮᨲᩩ ᨾᩣᨶᨶᩉᩮᨲᩩ ᩅᨶ᩠ᨴᨶᩉᩮᨲᩩ ᨸᩪᨩᨶᩉᩮᨲᩩ.
</Paragraph>

<Paragraph number="553" book="paci">
<Emphasis>ᩑᩅᩴ ᩅᨴᩮᨿ᩠ᨿᩣ</Emphasis>ᨲᩥ ᩏᨸᩈᨾ᩠ᨸᨶ᩠ᨶᩴ ᩈᩴᨥᩮᨶ ᩈᨾ᩠ᨾᨲᩴ ᨽᩥᨠ᩠ᨡᩩᨶᩮᩣᩅᩤᨴᨠᩴ ᩋᩅᨱ᩠ᨱᩴ ᨠᨲ᩠ᨲᩩᨠᩣᨾᩮᩣ ᩋᨿᩈᩴ ᨠᨲ᩠ᨲᩩᨠᩣᨾᩮᩣ ᨾᩘᨠᩩᨠᨲ᩠ᨲᩩᨠᩣᨾᩮᩣ ᩑᩅᩴ ᩅᨴᩮᨲᩥ—  “ᨧᩦᩅᩁᩉᩮᨲᩩ ᨸᩥᨱ᩠ᨯᨸᩣᨲᩉᩮᨲᩩ ᩈᩮᨶᩣᩈᨶᩉᩮᨲᩩ ᨣᩥᩃᩣᨶᨸ᩠ᨸᨧ᩠ᨧᨿᨽᩮᩈᨩ᩠ᨩᨸᩁᩥᨠ᩠ᨡᩣᩁᩉᩮᨲᩩ ᩈᨠ᩠ᨠᩣᩁᩉᩮᨲᩩ ᨣᩁᩩᨠᩣᩁᩉᩮᨲᩩ ᨾᩣᨶᨶᩉᩮᨲᩩ ᩅᨶ᩠ᨴᨶᩉᩮᨲᩩ ᨸᩪᨩᨶᩉᩮᨲᩩ ᩒᩅᨴᨲᩦ”ᨲᩥ ᨽᨱᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="167" book="paci">

<Paragraph number="554" book="paci">
ᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩦ ᩑᩅᩴ ᩅᨴᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩮᩣ ᩑᩅᩴ ᩅᨴᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩦ ᩑᩅᩴ ᩅᨴᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="555" book="paci">
ᩏᨸᩈᨾ᩠ᨸᨶ᩠ᨶᩴ ᩈᩴᨥᩮᨶ ᩋᩈᨾ᩠ᨾᨲᩴ ᨽᩥᨠ᩠ᨡᩩᨶᩮᩣᩅᩤᨴᨠᩴ ᩋᩅᨱ᩠ᨱᩴ ᨠᨲ᩠ᨲᩩᨠᩣᨾᩮᩣ ᩋᨿᩈᩴ ᨠᨲ᩠ᨲᩩᨠᩣᨾᩮᩣ ᨾᩘᨠᩩᨠᨲ᩠ᨲᩩᨠᩣᨾᩮᩣ ᩑᩅᩴ ᩅᨴᩮᨲᩥ—  “ᨧᩦᩅᩁᩉᩮᨲᩩ …ᨸᩮ…  ᨸᩪᨩᨶᩉᩮᨲᩩ ᩒᩅᨴᨲᩦ”ᨲᩥ ᨽᨱᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩴ ᩈᩴᨥᩮᨶ ᩈᨾ᩠ᨾᨲᩴ ᩅᩤ ᩋᩈᨾ᩠ᨾᨲᩴ ᩅᩤ ᨽᩥᨠ᩠ᨡᩩᨶᩮᩣᩅᩤᨴᨠᩴ ᩋᩅᨱ᩠ᨱᩴ ᨠᨲ᩠ᨲᩩᨠᩣᨾᩮᩣ ᩋᨿᩈᩴ ᨠᨲ᩠ᨲᩩᨠᩣᨾᩮᩣ ᨾᩘᨠᩩᨠᨲ᩠ᨲᩩᨠᩣᨾᩮᩣ ᩑᩅᩴ ᩅᨴᩮᨲᩥ—  “ᨧᩦᩅᩁᩉᩮᨲᩩ ᨸᩥᨱ᩠ᨯᨸᩣᨲᩉᩮᨲᩩ ᩈᩮᨶᩣᩈᨶᩉᩮᨲᩩ ᨣᩥᩃᩣᨶᨸ᩠ᨸᨧ᩠ᨧᨿᨽᩮᩈᨩ᩠ᨩᨸᩁᩥᨠ᩠ᨡᩣᩁᩉᩮᨲᩩ ᩈᨠ᩠ᨠᩣᩁᩉᩮᨲᩩ ᨣᩁᩩᨠᩣᩁᩉᩮᨲᩩ ᨾᩣᨶᨶᩉᩮᨲᩩ ᩅᨶ᩠ᨴᨶᩉᩮᨲᩩ ᨸᩪᨩᨶᩉᩮᨲᩩ ᩒᩅᨴᨲᩦ”ᨲᩥ ᨽᨱᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="168" book="paci">

<Paragraph number="556" book="paci">
ᩋᨶᩣᨸᨲ᩠ᨲᩥ—  ᨸᨠᨲᩥᨿᩣ ᨧᩦᩅᩁᩉᩮᨲᩩ ᨸᩥᨱ᩠ᨯᨸᩣᨲᩉᩮᨲᩩ ᩈᩮᨶᩣᩈᨶᩉᩮᨲᩩ ᨣᩥᩃᩣᨶᨸ᩠ᨸᨧ᩠ᨧᨿᨽᩮᩈᨩ᩠ᨩᨸᩁᩥᨠ᩠ᨡᩣᩁᩉᩮᨲᩩ ᩈᨠ᩠ᨠᩣᩁᩉᩮᨲᩩ ᨣᩁᩩᨠᩣᩁᩉᩮᨲᩩ ᨾᩣᨶᨶᩉᩮᨲᩩ ᩅᨶ᩠ᨴᨶᩉᩮᨲᩩ ᨸᩪᨩᨶᩉᩮᨲᩩ ᩒᩅᨴᨶ᩠ᨲᩴ ᨽᨱᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="557" type="center" book="paci">
ᩋᩣᨾᩥᩈᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨧᨲᩩᨲ᩠ᨳᩴ.
</Paragraph>