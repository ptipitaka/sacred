---
title: "1.5.6.9 ᩅᩥᨠᨸ᩠ᨸᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="372" book="paci">

<Paragraph number="1133" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᨽᩣᨲᩩᨶᩮᩣ ᩈᨴ᩠ᨵᩥᩅᩥᩉᩣᩁᩥᨠᩔ ᨽᩥᨠ᩠ᨡᩩᨶᩮᩣ ᩈᩣᨾᩴ ᨧᩦᩅᩁᩴ ᩅᩥᨠᨸ᩠ᨸᩮᨲ᩠ᩅᩣ ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩴ ᨸᩁᩥᨽᩩᨬ᩠ᨩᨲᩥ. ᩋᨳ ᨡᩮᩣ ᩈᩮᩣ ᨽᩥᨠ᩠ᨡᩩ ᨽᩥᨠ᩠ᨡᩪᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ—  “ᩋᨿᩴ, ᩋᩣᩅᩩᩈᩮᩣ, ᩋᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᨾᨿ᩠ᩉᩴ ᨧᩦᩅᩁᩴ ᩈᩣᨾᩴ ᩅᩥᨠᨸ᩠ᨸᩮᨲ᩠ᩅᩣ ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩴ ᨸᩁᩥᨽᩩᨬ᩠ᨩᨲᩦ”ᨲᩥ.
</Paragraph>

<Paragraph number="1134" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᨽᩥᨠ᩠ᨡᩩᩔ ᩈᩣᨾᩴ ᨧᩦᩅᩁᩴ ᩅᩥᨠᨸ᩠ᨸᩮᨲ᩠ᩅᩣ ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩴ ᨸᩁᩥᨽᩩᨬ᩠ᨩᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᩏᨸᨶᨶ᩠ᨴ, ᨽᩥᨠ᩠ᨡᩩᩔ ᩈᩣᨾᩴ ᨧᩦᩅᩁᩴ ᩅᩥᨠᨸ᩠ᨸᩮᨲ᩠ᩅᩣ ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩴ ᨸᩁᩥᨽᩩᨬ᩠ᨩᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᨽᩥᨠ᩠ᨡᩩᩔ ᩈᩣᨾᩴ ᨧᩦᩅᩁᩴ ᩅᩥᨠᨸ᩠ᨸᩮᨲ᩠ᩅᩣ ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩴ ᨸᩁᩥᨽᩩᨬ᩠ᨩᩥᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="373" book="paci">

<Paragraph number="1135" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨽᩥᨠ᩠ᨡᩩᩔ ᩅᩤ ᨽᩥᨠ᩠ᨡᩩᨶᩥᨿᩣ ᩅᩤ ᩈᩥᨠ᩠ᨡᨾᩣᨶᩣᨿ ᩅᩤ ᩈᩣᨾᨱᩮᩁᩔ ᩅᩤ ᩈᩣᨾᨱᩮᩁᩥᨿᩣ ᩅᩤ ᩈᩣᨾᩴ ᨧᩦᩅᩁᩴ ᩅᩥᨠᨸ᩠ᨸᩮᨲ᩠ᩅᩣ ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩴ ᨸᩁᩥᨽᩩᨬ᩠ᨩᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*59*:<Emphasis>108</Emphasis>)
</Paragraph>

</Division>
<Division number="374" book="paci">

<Paragraph number="1136" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="1137" book="paci">
<Emphasis>ᨽᩥᨠ᩠ᨡᩩᩔᩣ</Emphasis>ᨲᩥ ᩋᨬ᩠ᨬᩔ ᨽᩥᨠ᩠ᨡᩩᩔ.
</Paragraph>

<Paragraph number="1138" book="paci">
<Emphasis>ᨽᩥᨠ᩠ᨡᩩᨶᩦ</Emphasis> ᨶᩣᨾ ᩏᨽᨲᩮᩣᩈᩴᨥᩮ ᩏᨸᩈᨾ᩠ᨸᨶ᩠ᨶᩣ.
</Paragraph>

<Paragraph number="1139" book="paci">
<Emphasis>ᩈᩥᨠ᩠ᨡᨾᩣᨶᩣ</Emphasis> ᨶᩣᨾ ᨴ᩠ᩅᩮ ᩅᩔᩣᨶᩥ ᨨᩈᩩ ᨵᨾ᩠ᨾᩮᩈᩩ ᩈᩥᨠ᩠ᨡᩥᨲᩈᩥᨠ᩠ᨡᩣ.
</Paragraph>

<Paragraph number="1140" book="paci">
<Emphasis>ᩈᩣᨾᨱᩮᩁᩮᩣ</Emphasis> ᨶᩣᨾ ᨴᩈᩈᩥᨠ᩠ᨡᩣᨸᨴᩥᨠᩮᩣ.
</Paragraph>

<Paragraph number="1141" book="paci">
<Emphasis>ᩈᩣᨾᨱᩮᩁᩦ</Emphasis> ᨶᩣᨾ ᨴᩈᩈᩥᨠ᩠ᨡᩣᨸᨴᩥᨠᩣ.
</Paragraph>

<Paragraph number="1142" book="paci">
<Emphasis>ᩈᩣᨾᨶ᩺</Emphasis>ᨲᩥ ᩈᨿᩴ ᩅᩥᨠᨸ᩠ᨸᩮᨲ᩠ᩅᩣ.
</Paragraph>

<Paragraph number="1143" book="paci">
<Emphasis>ᨧᩦᩅᩁᩴ</Emphasis> ᨶᩣᨾ ᨨᨶ᩠ᨶᩴ ᨧᩦᩅᩁᩣᨶᩴ ᩋᨬ᩠ᨬᨲᩁᩴ ᨧᩦᩅᩁᩴ ᩅᩥᨠᨸ᩠ᨸᨶᩩᨸᨣᩴ ᨸᨧ᩠ᨨᩥᨾᩴ.
</Paragraph>

<Paragraph number="1144" book="paci">
<Emphasis>ᩅᩥᨠᨸ᩠ᨸᨶᩣ</Emphasis> ᨶᩣᨾ ᨴ᩠ᩅᩮ ᩅᩥᨠᨸ᩠ᨸᨶᩣ—  ᩈᨾ᩠ᨾᩩᨡᩣᩅᩥᨠᨸ᩠ᨸᨶᩣ ᨧ ᨸᩁᨾ᩠ᨾᩩᨡᩣᩅᩥᨠᨸ᩠ᨸᨶᩣ ᨧ.
</Paragraph>

<Paragraph number="1145" book="paci">
<Emphasis>ᩈᨾ᩠ᨾᩩᨡᩣᩅᩥᨠᨸ᩠ᨸᨶᩣ</Emphasis> ᨶᩣᨾ “ᩍᨾᩴ ᨧᩦᩅᩁᩴ ᨲᩩᨿ᩠ᩉᩴ ᩅᩥᨠᨸ᩠ᨸᩮᨾᩥ ᩍᨲ᩠ᨳᨶ᩠ᨶᩣᨾᩔ ᩅᩤ”ᨲᩥ.
</Paragraph>

<Paragraph number="1146" book="paci">
<Emphasis>ᨸᩁᨾ᩠ᨾᩩᨡᩣᩅᩥᨠᨸ᩠ᨸᨶᩣ</Emphasis> ᨶᩣᨾ “ᩍᨾᩴ ᨧᩦᩅᩁᩴ ᩅᩥᨠᨸ᩠ᨸᨶᨲ᩠ᨳᩣᨿ ᨲᩩᨿ᩠ᩉᩴ ᨴᨾ᩠ᨾᩦ”ᨲᩥ. ᨲᩮᨶ ᩅᨲ᩠ᨲᨻ᩠ᨻᩮᩣ—  “ᨠᩮᩣ ᨲᩮ ᨾᩥᨲ᩠ᨲᩮᩣ ᩅᩤ ᩈᨶ᩠ᨴᩥᨭ᩠ᨮᩮᩣ ᩅᩤ”ᨲᩥ? “ᩍᨲ᩠ᨳᨶ᩠ᨶᩣᨾᩮᩣ ᨧ ᩍᨲ᩠ᨳᨶ᩠ᨶᩣᨾᩮᩣ ᨧᩣ”ᨲᩥ. ᨲᩮᨶ ᩅᨲ᩠ᨲᨻ᩠ᨻᩮᩣ—  “ᩋᩉᩴ ᨲᩮᩈᩴ ᨴᨾ᩠ᨾᩥ, ᨲᩮᩈᩴ ᩈᨶ᩠ᨲᨠᩴ ᨸᩁᩥᨽᩩᨬ᩠ᨩ ᩅᩤ ᩅᩥᩔᨩ᩠ᨩᩮᩉᩥ ᩅᩤ ᨿᨳᩣᨸᨧ᩠ᨧᨿᩴ ᩅᩤ ᨠᩁᩮᩣᩉᩦ”ᨲᩥ.
</Paragraph>

<Paragraph number="1147" book="paci">
<Emphasis>ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩴ</Emphasis> ᨶᩣᨾ ᨲᩔ ᩅᩤ ᩋᨴᩥᨶ᩠ᨶᩴ, ᨲᩔ ᩅᩤ ᩋᩅᩥᩔᩈᨶ᩠ᨲᩮᩣ ᨸᩁᩥᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="375" book="paci">

<Paragraph number="1148" book="paci">
ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩮ ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩈᨬ᩠ᨬᩦ ᨸᩁᩥᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩮ ᩅᩮᨾᨲᩥᨠᩮᩣ ᨸᩁᩥᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩮ ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩈᨬ᩠ᨬᩦ ᨸᩁᩥᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="1149" book="paci">
ᩋᨵᩥᨭ᩠ᨮᩮᨲᩥ ᩅᩤ ᩅᩥᩔᨩ᩠ᨩᩮᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᨧ᩠ᨧᩩᨴ᩠ᨵᩤᩁᨱᩮ ᩋᨸ᩠ᨸᨧ᩠ᨧᩩᨴ᩠ᨵᩤᩁᨱᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᨧ᩠ᨧᩩᨴ᩠ᨵᩤᩁᨱᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᨧ᩠ᨧᩩᨴ᩠ᨵᩤᩁᨱᩮ ᨸᨧ᩠ᨧᩩᨴ᩠ᨵᩤᩁᨱᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="376" book="paci">

<Paragraph number="1150" book="paci">
ᩋᨶᩣᨸᨲ᩠ᨲᩥ—  ᩈᩮᩣ ᩅᩤ ᨴᩮᨲᩥ, ᨲᩔ ᩅᩤ ᩅᩥᩔᩈᨶ᩠ᨲᩮᩣ ᨸᩁᩥᨽᩩᨬ᩠ᨩᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1151" type="center" book="paci">
ᩅᩥᨠᨸ᩠ᨸᨶᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨶᩅᨾᩴ.
</Paragraph>