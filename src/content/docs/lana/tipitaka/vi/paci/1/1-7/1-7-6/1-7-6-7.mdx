---
title: "1.7.6.7 ᨨᨲ᩠ᨲᨸᩣᨱᩥᩈᩥᨠ᩠ᨡᩣᨸᨴ"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="633" book="paci">

<Paragraph number="1972" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨨᨲ᩠ᨲᨸᩣᨱᩥᩔ ᨵᨾ᩠ᨾᩴ ᨴᩮᩈᩮᨶ᩠ᨲᩥ.
</Paragraph>

<Paragraph number="1973" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ… ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ— “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨨᨲ᩠ᨲᨸᩣᨱᩥᩔ ᨵᨾ᩠ᨾᩴ ᨴᩮᩈᩮᩔᨶ᩠ᨲᩦ”ᨲᩥ …ᨸᩮ… “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨨᨲ᩠ᨲᨸᩣᨱᩥᩔ ᨵᨾ᩠ᨾᩴ ᨴᩮᩈᩮᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ… ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᨨᨲ᩠ᨲᨸᩣᨱᩥᩔ ᨵᨾ᩠ᨾᩴ ᨴᩮᩈᩮᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ… ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="1974" book="paci">
<Emphasis>“ᨶ ᨨᨲ᩠ᨲᨸᩣᨱᩥᩔ ᨵᨾ᩠ᨾᩴ ᨴᩮᩈᩮᩔᩣᨾᩦᨲᩥ ᩈᩥᨠ᩠ᨡᩣ ᨠᩁᨱᩦᨿᩣ”</Emphasis>ᨲᩥ.
</Paragraph>

<Paragraph number="1975" book="paci">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="634" book="paci">

<Paragraph number="1976" book="paci">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨨᨲ᩠ᨲᨸᩣᨱᩥᩔ ᨣᩥᩃᩣᨶᩔ ᨵᨾ᩠ᨾᩴ ᨴᩮᩈᩮᨲᩩᩴ ᨠᩩᨠ᩠ᨠᩩᨧ᩠ᨧᩣᨿᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ— “ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᨨᨲ᩠ᨲᨸᩣᨱᩥᩔ ᨣᩥᩃᩣᨶᩔ ᨵᨾ᩠ᨾᩴ ᨶ ᨴᩮᩈᩮᩔᨶ᩠ᨲᩦ”ᨲᩥ.
</Paragraph>

<Paragraph number="1977" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ— “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨨᨲ᩠ᨲᨸᩣᨱᩥᩔ ᨣᩥᩃᩣᨶᩔ ᨵᨾ᩠ᨾᩴ ᨴᩮᩈᩮᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="1978" book="paci">
<Emphasis>“ᨶ ᨨᨲ᩠ᨲᨸᩣᨱᩥᩔ ᩋᨣᩥᩃᩣᨶᩔ ᨵᨾ᩠ᨾᩴ ᨴᩮᩈᩮᩔᩣᨾᩦᨲᩥ ᩈᩥᨠ᩠ᨡᩣ ᨠᩁᨱᩦᨿᩣ”</Emphasis>ᨲᩥ. (*57*:<Emphasis>202</Emphasis>)
</Paragraph>

<Paragraph number="1979" book="paci">
<Emphasis>ᨨᨲ᩠ᨲᩴ</Emphasis> ᨶᩣᨾ ᨲᩦᨱᩥ ᨨᨲ᩠ᨲᩣᨶᩥ— ᩈᩮᨲᨧ᩠ᨨᨲ᩠ᨲᩴ, ᨠᩥᩃᨬ᩠ᨩᨧ᩠ᨨᨲ᩠ᨲᩴ, ᨸᨱ᩠ᨱᨧ᩠ᨨᨲ᩠ᨲᩴ ᨾᨱ᩠ᨯᩃᨻᨴ᩠ᨵᩴ ᩈᩃᩣᨠᨻᨴ᩠ᨵᩴ.
</Paragraph>

<Paragraph number="1980" book="paci">
<Emphasis>ᨵᨾ᩠ᨾᩮᩣ</Emphasis> ᨶᩣᨾ ᨻᩩᨴ᩠ᨵᨽᩣᩈᩥᨲᩮᩣ ᩈᩣᩅᨠᨽᩣᩈᩥᨲᩮᩣ ᩍᩈᩥᨽᩣᩈᩥᨲᩮᩣ ᨴᩮᩅᨲᩣᨽᩣᩈᩥᨲᩮᩣ ᩋᨲ᩠ᨳᩪᨸᩈᨬ᩠ᩉᩥᨲᩮᩣ ᨵᨾ᩠ᨾᩪᨸᩈᨬ᩠ᩉᩥᨲᩮᩣ.
</Paragraph>

<Paragraph number="1981" book="paci">
<Emphasis>ᨴᩮᩈᩮᨿ᩠ᨿᩣ</Emphasis>ᨲᩥ ᨸᨴᩮᨶ ᨴᩮᩈᩮᨲᩥ, ᨸᨴᩮ ᨸᨴᩮ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨠ᩠ᨡᩁᩣᨿ ᨴᩮᩈᩮᨲᩥ, ᩋᨠ᩠ᨡᩁᨠ᩠ᨡᩁᩣᨿ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶ ᨨᨲ᩠ᨲᨸᩣᨱᩥᩔ ᩋᨣᩥᩃᩣᨶᩔ ᨵᨾ᩠ᨾᩮᩣ ᨴᩮᩈᩮᨲᨻ᩠ᨻᩮᩣ. ᨿᩮᩣ ᩋᨶᩣᨴᩁᩥᨿᩴ ᨸᨭᩥᨧ᩠ᨧ ᨨᨲ᩠ᨲᨸᩣᨱᩥᩔ ᩋᨣᩥᩃᩣᨶᩔ ᨵᨾ᩠ᨾᩴ ᨴᩮᩈᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="1982" book="paci">
ᩋᨶᩣᨸᨲ᩠ᨲᩥ— ᩋᩈᨬ᩠ᨧᩥᨧ᩠ᨧ …ᨸᩮ… ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1983" type="center" book="paci">
ᩈᨲ᩠ᨲᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>