---
title: "1.5.2.8 ᩅᩮᩉᩣᩈᨠᩩᨭᩥᩈᩥᨠ᩠ᨡᩣᨸᨴ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="129" book="paci">

<Paragraph number="443" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨴ᩠ᩅᩮ ᨽᩥᨠ᩠ᨡᩪ ᩈᩴᨥᩥᨠᩮ ᩅᩥᩉᩣᩁᩮ ᩏᨸᩁᩥᩅᩮᩉᩣᩈᨠᩩᨭᩥᨿᩣ ᩑᨠᩮᩣ ᩉᩮᨭ᩠ᨮᩣ ᩅᩥᩉᩁᨲᩥ, ᩑᨠᩮᩣ ᩏᨸᩁᩥ. ᩏᨸᩁᩥᨾᩮᩣ ᨽᩥᨠ᩠ᨡᩩ ᩋᩣᩉᨧ᩠ᨧᨸᩣᨴᨠᩴ ᨾᨬ᩠ᨧᩴ ᩈᩉᩈᩣ ᩋᨽᩥᨶᩥᩈᩦᨴᩥ. ᨾᨬ᩠ᨧᨸᩣᨴᩮᩤ ᨶᩥᨸ᩠ᨸᨲᩥᨲ᩠ᩅᩣ ᩉᩮᨭ᩠ᨮᩥᨾᩔ ᨽᩥᨠ᩠ᨡᩩᨶᩮᩣ ᨾᨲ᩠ᨳᨠᩮ ᩋᩅᨲ᩠ᨳᩣᩈᩥ. ᩈᩮᩣ ᨽᩥᨠ᩠ᨡᩩ ᩅᩥᩔᩁᨾᨠᩣᩈᩥ. ᨽᩥᨠ᩠ᨡᩪ ᩏᨸᨵᩤᩅᩥᨲ᩠ᩅᩣ ᨲᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧᩩᩴ—  “ᨠᩥᩔ ᨲ᩠ᩅᩴ, ᩋᩣᩅᩩᩈᩮᩣ, ᩅᩥᩔᩁᨾᨠᩣᩈᩦ”ᨲᩥ? ᩋᨳ ᨡᩮᩣ ᩈᩮᩣ ᨽᩥᨠ᩠ᨡᩩ ᨽᩥᨠ᩠ᨡᩪᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩ ᩈᩴᨥᩥᨠᩮ ᩅᩥᩉᩣᩁᩮ ᩏᨸᩁᩥᩅᩮᩉᩣᩈᨠᩩᨭᩥᨿᩣ ᩋᩣᩉᨧ᩠ᨧᨸᩣᨴᨠᩴ ᨾᨬ᩠ᨧᩴ ᩈᩉᩈᩣ ᩋᨽᩥᨶᩥᩈᩦᨴᩥᩔᨲᩦ”ᨲᩥ.
</Paragraph>

<Paragraph number="444" book="paci">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨲᩴ ᨽᩥᨠ᩠ᨡᩩᩴ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᨽᩥᨠ᩠ᨡᩩ, ᩈᩴᨥᩥᨠᩮ ᩅᩥᩉᩣᩁᩮ ᩏᨸᩁᩥᩅᩮᩉᩣᩈᨠᩩᨭᩥᨿᩣ ᩋᩣᩉᨧ᩠ᨧᨸᩣᨴᨠᩴ ᨾᨬ᩠ᨧᩴ ᩈᩉᩈᩣ ᩋᨽᩥᨶᩥᩈᩦᨴᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᩈᩴᨥᩥᨠᩮ ᩅᩥᩉᩣᩁᩮ ᩏᨸᩁᩥᩅᩮᩉᩣᩈᨠᩩᨭᩥᨿᩣ ᩋᩣᩉᨧ᩠ᨧᨸᩣᨴᨠᩴ ᨾᨬ᩠ᨧᩴ ᩈᩉᩈᩣ ᩋᨽᩥᨶᩥᩈᩦᨴᩥᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="130" book="paci">

<Paragraph number="445" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩈᩴᨥᩥᨠᩮ ᩅᩥᩉᩣᩁᩮ ᩏᨸᩁᩥᩅᩮᩉᩣᩈᨠᩩᨭᩥᨿᩣ ᩋᩣᩉᨧ᩠ᨧᨸᩣᨴᨠᩴ ᨾᨬ᩠ᨧᩴ ᩅᩤ ᨸᩦᨮᩴ ᩅᩤ ᩋᨽᩥᨶᩥᩈᩦᨴᩮᨿ᩠ᨿ ᩅᩤ ᩋᨽᩥᨶᩥᨸᨩ᩠ᨩᩮᨿ᩠ᨿ ᩅᩤ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*18*:<Emphasis>67</Emphasis>)
</Paragraph>

</Division>
<Division number="131" book="paci">

<Paragraph number="446" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="447" book="paci">
<Emphasis>ᩈᩴᨥᩥᨠᩮᩣ</Emphasis> ᨶᩣᨾ ᩅᩥᩉᩣᩁᩮᩣ ᩈᩴᨥᩔ ᨴᩥᨶ᩠ᨶᩮᩣ ᩉᩮᩣᨲᩥ ᨸᩁᩥᨧ᩠ᨧᨲ᩠ᨲᩮᩣ.
</Paragraph>

<Paragraph number="448" book="paci">
<Emphasis>ᩅᩮᩉᩣᩈᨠᩩᨭᩥ</Emphasis> ᨶᩣᨾ ᨾᨩ᩠ᨫᩥᨾᩔ ᨸᩩᩁᩥᩈᩔ ᩋᩈᩦᩈᨥᨭ᩠ᨭᩣ.
</Paragraph>

<Paragraph number="449" book="paci">
<Emphasis>ᩋᩣᩉᨧ᩠ᨧᨸᩣᨴᨠᩮᩣ</Emphasis> ᨶᩣᨾ <Emphasis>ᨾᨬ᩠ᨧᩮᩣ</Emphasis> ᩋᩘᨣᩮ ᩅᩥᨩ᩠ᨫᩥᨲ᩠ᩅᩣ ᨮᩥᨲᩮᩣ ᩉᩮᩣᨲᩥ.
</Paragraph>

<Paragraph number="450" book="paci">
<Emphasis>ᩋᩣᩉᨧ᩠ᨧᨸᩣᨴᨠᩴ</Emphasis> ᨶᩣᨾ <Emphasis>ᨸᩦᨮᩴ</Emphasis> ᩋᩘᨣᩮ ᩅᩥᨩ᩠ᨫᩥᨲ᩠ᩅᩣ ᨮᩥᨲᩴ ᩉᩮᩣᨲᩥ.
</Paragraph>

<Paragraph number="451" book="paci">
<Emphasis>ᩋᨽᩥᨶᩥᩈᩦᨴᩮᨿ᩠ᨿᩣ</Emphasis>ᨲᩥ ᨲᩈ᩠ᨾᩥᩴ ᩋᨽᩥᨶᩥᩈᩦᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="452" book="paci">
<Emphasis>ᩋᨽᩥᨶᩥᨸᨩ᩠ᨩᩮᨿ᩠ᨿᩣ</Emphasis>ᨲᩥ ᨲᩈ᩠ᨾᩥᩴ ᩋᨽᩥᨶᩥᨸᨩ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="132" book="paci">

<Paragraph number="453" book="paci">
ᩈᩴᨥᩥᨠᩮ ᩈᩴᨥᩥᨠᩈᨬ᩠ᨬᩦ ᩏᨸᩁᩥᩅᩮᩉᩣᩈᨠᩩᨭᩥᨿᩣ ᩋᩣᩉᨧ᩠ᨧᨸᩣᨴᨠᩴ ᨾᨬ᩠ᨧᩴ ᩅᩤ ᨸᩦᨮᩴ ᩅᩤ ᩋᨽᩥᨶᩥᩈᩦᨴᨲᩥ ᩅᩤ ᩋᨽᩥᨶᩥᨸᨩ᩠ᨩᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᩴᨥᩥᨠᩮ ᩅᩮᨾᨲᩥᨠᩮᩣ …ᨸᩮ…  ᩈᩴᨥᩥᨠᩮ ᨸᩩᨣ᩠ᨣᩃᩥᨠᩈᨬ᩠ᨬᩦ ᩏᨸᩁᩥᩅᩮᩉᩣᩈᨠᩩᨭᩥᨿᩣ ᩋᩣᩉᨧ᩠ᨧᨸᩣᨴᨠᩴ ᨾᨬ᩠ᨧᩴ ᩅᩤ ᨸᩦᨮᩴ ᩅᩤ ᩋᨽᩥᨶᩥᩈᩦᨴᨲᩥ ᩅᩤ ᩋᨽᩥᨶᩥᨸᨩ᩠ᨩᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="454" book="paci">
ᨸᩩᨣ᩠ᨣᩃᩥᨠᩮ ᩈᩴᨥᩥᨠᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᩩᨣ᩠ᨣᩃᩥᨠᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᩩᨣ᩠ᨣᩃᩥᨠᩮ ᨸᩩᨣ᩠ᨣᩃᩥᨠᩈᨬ᩠ᨬᩦ ᩋᨬ᩠ᨬᩔ ᨸᩩᨣ᩠ᨣᩃᩥᨠᩮ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨲ᩠ᨲᨶᩮᩣ ᨸᩩᨣ᩠ᨣᩃᩥᨠᩮ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="133" book="paci">

<Paragraph number="455" book="paci">
ᩋᨶᩣᨸᨲ᩠ᨲᩥ—  ᩋᩅᩮᩉᩣᩈᨠᩩᨭᩥᨿᩣ ᩈᩦᩈᨥᨭ᩠ᨭᩣᨿ ᩉᩮᨭ᩠ᨮᩣ ᩋᨸᩁᩥᨽᩮᩣᨣᩴ ᩉᩮᩣᨲᩥ, ᨸᨴᩁᩈᨬ᩠ᨧᩥᨲᩴ ᩉᩮᩣᨲᩥ, ᨸᨭᩣᨱᩥ ᨴᩥᨶ᩠ᨶᩣ ᩉᩮᩣᨲᩥ, ᨲᩈ᩠ᨾᩥᩴ ᨮᩥᨲᩮᩣ ᨣᨱ᩠ᩉᨲᩥ ᩅᩤ ᩃᨣ᩠ᨣᩮᨲᩥ ᩅᩤ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="456" type="center" book="paci">
ᩅᩮᩉᩣᩈᨠᩩᨭᩥᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᩋᨭ᩠ᨮᨾᩴ.
</Paragraph>