---
title: "1.5.7.1 ᩈᨬ᩠ᨧᩥᨧ᩠ᨧᩈᩥᨠ᩠ᨡᩣᨸᨴ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="382" book="paci">

<Paragraph number="1171" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᩏᨴᩤᨿᩦ ᩍᩔᩣᩈᩮᩣ ᩉᩮᩣᨲᩥ, ᨠᩣᨠᩣ ᨧᩔ ᩋᨾᨶᩣᨸᩣ ᩉᩮᩣᨶ᩠ᨲᩥ. ᩈᩮᩣ ᨠᩣᨠᩮ ᩅᩥᨩ᩠ᨫᩥᨲ᩠ᩅᩣ ᩅᩥᨩ᩠ᨫᩥᨲ᩠ᩅᩣ ᩈᩦᩈᩴ ᨨᩥᨶ᩠ᨴᩥᨲ᩠ᩅᩣ ᩈᩪᩃᩮ ᨸᨭᩥᨸᩣᨭᩥᨿᩣ ᨮᨸᩮᩈᩥ. ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  “ᨠᩮᨶᩥᨾᩮ, ᩋᩣᩅᩩᩈᩮᩣ, ᨠᩣᨠᩣ ᨩᩦᩅᩥᨲᩣ ᩅᩮᩤᩁᩮᩣᨸᩥᨲᩣ”ᨲᩥ? “ᨾᨿᩣ, ᩋᩣᩅᩩᩈᩮᩣ. ᩋᨾᨶᩣᨸᩣ ᨾᩮ ᨠᩣᨠᩣ”ᨲᩥ.
</Paragraph>

<Paragraph number="1172" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᩏᨴᩤᨿᩦ ᩈᨬ᩠ᨧᩥᨧ᩠ᨧ ᨸᩣᨱᩴ ᨩᩦᩅᩥᨲᩣ ᩅᩮᩤᩁᩮᩣᨸᩮᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᩏᨴᩤᨿᩥ, ᩈᨬ᩠ᨧᩥᨧ᩠ᨧ ᨸᩣᨱᩴ ᨩᩦᩅᩥᨲᩣ ᩅᩮᩤᩁᩮᩣᨸᩮᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᩈᨬ᩠ᨧᩥᨧ᩠ᨧ ᨸᩣᨱᩴ ᨩᩦᩅᩥᨲᩣ ᩅᩮᩤᩁᩮᩣᨸᩮᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="383" book="paci">

<Paragraph number="1173" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩈᨬ᩠ᨧᩥᨧ᩠ᨧ ᨸᩣᨱᩴ ᨩᩦᩅᩥᨲᩣ ᩅᩮᩤᩁᩮᩣᨸᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*61*:<Emphasis>110</Emphasis>)
</Paragraph>

</Division>
<Division number="384" book="paci">

<Paragraph number="1174" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="1175" book="paci">
<Emphasis>ᩈᨬ᩠ᨧᩥᨧ᩠ᨧᩣ</Emphasis>ᨲᩥ ᨩᩣᨶᨶ᩠ᨲᩮᩣ ᩈᨬ᩠ᨩᩣᨶᨶ᩠ᨲᩮᩣ ᨧᩮᨧ᩠ᨧ ᩋᨽᩥᩅᩥᨲᩁᩥᨲ᩠ᩅᩣ ᩅᩦᨲᩥᨠ᩠ᨠᨾᩮᩣ.
</Paragraph>

<Paragraph number="1176" book="paci">
<Emphasis>ᨸᩣᨱᩮᩣ</Emphasis> ᨶᩣᨾ ᨲᩥᩁᨧ᩠ᨨᩣᨶᨣᨲᨸᩣᨱᩮᩣ ᩅᩩᨧ᩠ᨧᨲᩥ.
</Paragraph>

<Paragraph number="1177" book="paci">
<Emphasis>ᨩᩦᩅᩥᨲᩣ ᩅᩮᩤᩁᩮᩣᨸᩮᨿ᩠ᨿᩣ</Emphasis>ᨲᩥ ᨩᩦᩅᩥᨲᩥᨶ᩠ᨴᩕᩥᨿᩴ ᩏᨸᨧ᩠ᨨᩥᨶ᩠ᨴᨲᩥ ᩏᨸᩁᩮᩣᨵᩮᨲᩥ ᩈᨶ᩠ᨲᨲᩥᩴ ᩅᩥᨠᩮᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="385" book="paci">

<Paragraph number="1178" book="paci">
ᨸᩣᨱᩮ ᨸᩣᨱᩈᨬ᩠ᨬᩦ ᨩᩦᩅᩥᨲᩣ ᩅᩮᩤᩁᩮᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᩣᨱᩮ ᩅᩮᨾᨲᩥᨠᩮᩣ ᨩᩦᩅᩥᨲᩣ ᩅᩮᩤᩁᩮᩣᨸᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᩣᨱᩮ ᩋᨸ᩠ᨸᩣᨱᩈᨬ᩠ᨬᩦ ᨩᩦᩅᩥᨲᩣ ᩅᩮᩤᩁᩮᩣᨸᩮᨲᩥ, ᩋᨶᩣᨸᨲ᩠ᨲᩥ. ᩋᨸ᩠ᨸᩣᨱᩮ ᨸᩣᨱᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸ᩠ᨸᩣᨱᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸ᩠ᨸᩣᨱᩮ ᩋᨸ᩠ᨸᩣᨱᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="386" book="paci">

<Paragraph number="1179" book="paci">
ᩋᨶᩣᨸᨲ᩠ᨲᩥ—  ᩋᩈᨬ᩠ᨧᩥᨧ᩠ᨧ, ᩋᩔᨲᩥᨿᩣ, ᩋᨩᩣᨶᨶ᩠ᨲᩔ, ᨶᨾᩁᨱᩣᨵᩥᨸ᩠ᨸᩣᨿᩔ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1180" type="center" book="paci">
ᩈᨬ᩠ᨧᩥᨧ᩠ᨧᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨸᨮᨾᩴ.
</Paragraph>