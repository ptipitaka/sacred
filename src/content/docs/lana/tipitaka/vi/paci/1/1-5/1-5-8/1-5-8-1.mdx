---
title: "1.5.8.1 ᩈᩉᨵᨾ᩠ᨾᩥᨠᩈᩥᨠ᩠ᨡᩣᨸᨴ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="433" book="paci">

<Paragraph number="1302" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᨠᩮᩣᩈᨾ᩠ᨻᩥᨿᩴ ᩅᩥᩉᩁᨲᩥ ᨥᩮᩣᩈᩥᨲᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᨨᨶ᩠ᨶᩮᩣ ᩋᨶᩣᨧᩣᩁᩴ ᩋᩣᨧᩁᨲᩥ. ᨽᩥᨠ᩠ᨡᩪ ᩑᩅᨾᩣᩉᩴᩈᩩ—  “ᨾᩣᩅᩩᩈᩮᩣ ᨨᨶ᩠ᨶ, ᩑᩅᩁᩪᨸᩴ ᩋᨠᩣᩈᩥ. ᨶᩮᨲᩴ ᨠᨸ᩠ᨸᨲᩦ”ᨲᩥ. ᩈᩮᩣ ᩑᩅᩴ ᩅᨴᩮᨲᩥ—  “ᨶ ᨲᩣᩅᩤᩉᩴ, ᩋᩣᩅᩩᩈᩮᩣ, ᩑᨲᩈ᩠ᨾᩥᩴ ᩈᩥᨠ᩠ᨡᩣᨸᨴᩮ ᩈᩥᨠ᩠ᨡᩥᩔᩣᨾᩥ ᨿᩣᩅ ᨶ ᩋᨬ᩠ᨬᩴ ᨽᩥᨠ᩠ᨡᩩᩴ ᨻ᩠ᨿᨲ᩠ᨲᩴ ᩅᩥᨶᨿᨵᩁᩴ ᨸᩁᩥᨸᩩᨧ᩠ᨨᩣᨾᩦ”ᨲᩥ.
</Paragraph>

<Paragraph number="1303" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᨨᨶ᩠ᨶᩮᩣ ᨽᩥᨠ᩠ᨡᩪᩉᩥ ᩈᩉᨵᨾ᩠ᨾᩥᨠᩴ ᩅᩩᨧ᩠ᨧᨾᩣᨶᩮᩣ ᩑᩅᩴ ᩅᨠ᩠ᨡᨲᩥ—  ‘ᨶ ᨲᩣᩅᩤᩉᩴ, ᩋᩣᩅᩩᩈᩮᩣ, ᩑᨲᩈ᩠ᨾᩥᩴ ᩈᩥᨠ᩠ᨡᩣᨸᨴᩮ ᩈᩥᨠ᩠ᨡᩥᩔᩣᨾᩥ ᨿᩣᩅ ᨶ ᩋᨬ᩠ᨬᩴ ᨽᩥᨠ᩠ᨡᩩᩴ ᨻ᩠ᨿᨲ᩠ᨲᩴ ᩅᩥᨶᨿᨵᩁᩴ ᨸᩁᩥᨸᩩᨧ᩠ᨨᩣᨾᩦ’”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᨨᨶ᩠ᨶ, ᨽᩥᨠ᩠ᨡᩪᩉᩥ ᩈᩉᨵᨾ᩠ᨾᩥᨠᩴ ᩅᩩᨧ᩠ᨧᨾᩣᨶᩮᩣ ᩑᩅᩴ ᩅᨴᩮᩈᩥ—  ‘ᨶ ᨲᩣᩅᩤᩉᩴ, ᩋᩣᩅᩩᩈᩮᩣ, ᩑᨲᩈ᩠ᨾᩥᩴ ᩈᩥᨠ᩠ᨡᩣᨸᨴᩮ ᩈᩥᨠ᩠ᨡᩥᩔᩣᨾᩥ ᨿᩣᩅ ᨶ ᩋᨬ᩠ᨬᩴ ᨽᩥᨠ᩠ᨡᩩᩴ ᨻ᩠ᨿᨲ᩠ᨲᩴ ᩅᩥᨶᨿᨵᩁᩴ ᨸᩁᩥᨸᩩᨧ᩠ᨨᩣᨾᩦ’”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᨽᩥᨠ᩠ᨡᩪᩉᩥ ᩈᩉᨵᨾ᩠ᨾᩥᨠᩴ ᩅᩩᨧ᩠ᨧᨾᩣᨶᩮᩣ ᩑᩅᩴ ᩅᨠ᩠ᨡᩈᩥ—  ‘ᨶ ᨲᩣᩅᩤᩉᩴ, ᩋᩣᩅᩩᩈᩮᩣ, ᩑᨲᩈ᩠ᨾᩥᩴ ᩈᩥᨠ᩠ᨡᩣᨸᨴᩮ ᩈᩥᨠ᩠ᨡᩥᩔᩣᨾᩥ ᨿᩣᩅ ᨶ ᩋᨬ᩠ᨬᩴ ᨽᩥᨠ᩠ᨡᩩᩴ ᨻ᩠ᨿᨲ᩠ᨲᩴ ᩅᩥᨶᨿᨵᩁᩴ ᨸᩁᩥᨸᩩᨧ᩠ᨨᩣᨾᩦ’ᨲᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="434" book="paci">

<Paragraph number="1304" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨽᩥᨠ᩠ᨡᩪᩉᩥ ᩈᩉᨵᨾ᩠ᨾᩥᨠᩴ ᩅᩩᨧ᩠ᨧᨾᩣᨶᩮᩣ ᩑᩅᩴ ᩅᨴᩮᨿ᩠ᨿ—  ‘ᨶ ᨲᩣᩅᩤᩉᩴ, ᩋᩣᩅᩩᩈᩮᩣ, ᩑᨲᩈ᩠ᨾᩥᩴ ᩈᩥᨠ᩠ᨡᩣᨸᨴᩮ ᩈᩥᨠ᩠ᨡᩥᩔᩣᨾᩥ ᨿᩣᩅ ᨶ ᩋᨬ᩠ᨬᩴ ᨽᩥᨠ᩠ᨡᩩᩴ ᨻ᩠ᨿᨲ᩠ᨲᩴ ᩅᩥᨶᨿᨵᩁᩴ ᨸᩁᩥᨸᩩᨧ᩠ᨨᩣᨾᩦ’ᨲᩥ, ᨸᩣᨧᩥᨲ᩠ᨲᩥᨿᩴ. ᩈᩥᨠ᩠ᨡᨾᩣᨶᩮᨶ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩣ ᩋᨬ᩠ᨬᩣᨲᨻ᩠ᨻᩴ ᨸᩁᩥᨸᩩᨧ᩠ᨨᩥᨲᨻ᩠ᨻᩴ ᨸᩁᩥᨸᨬ᩠ᩉᩥᨲᨻ᩠ᨻᩴ. ᩋᨿᩴ ᨲᨲ᩠ᨳ ᩈᩣᨾᩦᨧᩦ”</Emphasis>ᨲᩥ. (*71*:<Emphasis>120</Emphasis>)
</Paragraph>

</Division>
<Division number="435" book="paci">

<Paragraph number="1305" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="1306" book="paci">
<Emphasis>ᨽᩥᨠ᩠ᨡᩪᩉᩦ</Emphasis>ᨲᩥ ᩋᨬ᩠ᨬᩮᩉᩥ ᨽᩥᨠ᩠ᨡᩪᩉᩥ.
</Paragraph>

<Paragraph number="1307" book="paci">
<Emphasis>ᩈᩉᨵᨾ᩠ᨾᩥᨠᩴ</Emphasis> ᨶᩣᨾ ᨿᩴ ᨽᨣᩅᨲᩣ ᨸᨬ᩠ᨬᨲ᩠ᨲᩴ ᩈᩥᨠ᩠ᨡᩣᨸᨴᩴ ᩑᨲᩴ ᩈᩉᨵᨾ᩠ᨾᩥᨠᩴ ᨶᩣᨾ. ᨲᩮᨶ ᩅᩩᨧ᩠ᨧᨾᩣᨶᩮᩣ ᩑᩅᩴ ᩅᨴᩮᨲᩥ—  “ᨶ ᨲᩣᩅᩤᩉᩴ, ᩋᩣᩅᩩᩈᩮᩣ, ᩑᨲᩈ᩠ᨾᩥᩴ ᩈᩥᨠ᩠ᨡᩣᨸᨴᩮ ᩈᩥᨠ᩠ᨡᩥᩔᩣᨾᩥ ᨿᩣᩅ ᨶ ᩋᨬ᩠ᨬᩴ ᨽᩥᨠ᩠ᨡᩩᩴ ᨻ᩠ᨿᨲ᩠ᨲᩴ ᩅᩥᨶᨿᨵᩁᩴ ᨸᩁᩥᨸᩩᨧ᩠ᨨᩣᨾᩦ”ᨲᩥ. ᨸᨱ᩠ᨯᩥᨲᩴ ᨻ᩠ᨿᨲ᩠ᨲᩴ ᨾᩮᨵᩤᩅᩥᩴ ᨻᩉᩩᩔᩩᨲᩴ ᨵᨾ᩠ᨾᨠᨳᩥᨠᩴ ᨸᩁᩥᨸᩩᨧ᩠ᨨᩣᨾᩦᨲᩥ ᨽᨱᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="436" book="paci">

<Paragraph number="1308" book="paci">
ᩏᨸᩈᨾ᩠ᨸᨶ᩠ᨶᩮ ᩏᨸᩈᨾ᩠ᨸᨶ᩠ᨶᩈᨬ᩠ᨬᩦ ᩑᩅᩴ ᩅᨴᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨸᩈᨾ᩠ᨸᨶ᩠ᨶᩮ ᩅᩮᨾᨲᩥᨠᩮᩣ ᩑᩅᩴ ᩅᨴᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨸᩈᨾ᩠ᨸᨶ᩠ᨶᩮ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩦ ᩑᩅᩴ ᩅᨴᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="1309" book="paci">
ᩋᨸᨬ᩠ᨬᨲ᩠ᨲᩮᨶ ᩅᩩᨧ᩠ᨧᨾᩣᨶᩮᩣ—  “ᩍᨴᩴ ᨶ ᩈᩃᩖᩮᨡᩣᨿ ᨶ ᨵᩩᨲᨲ᩠ᨳᩣᨿ ᨶ ᨸᩣᩈᩣᨴᩥᨠᨲᩣᨿ ᨶ ᩋᨸᨧᨿᩣᨿ ᨶ ᩅᩦᩁᩥᨿᩣᩁᨾ᩠ᨽᩣᨿ ᩈᩴᩅᨲ᩠ᨲᨲᩦ”ᨲᩥ ᩑᩅᩴ ᩅᨴᩮᨲᩥ, “ᨶ ᨲᩣᩅᩤᩉᩴ, ᩋᩣᩅᩩᩈᩮᩣ, ᩑᨲᩈ᩠ᨾᩥᩴ ᩈᩥᨠ᩠ᨡᩣᨸᨴᩮ ᩈᩥᨠ᩠ᨡᩥᩔᩣᨾᩥ ᨿᩣᩅ ᨶ ᩋᨬ᩠ᨬᩴ ᨽᩥᨠ᩠ᨡᩩᩴ ᨻ᩠ᨿᨲ᩠ᨲᩴ ᩅᩥᨶᨿᨵᩁᩴ ᨸᨱ᩠ᨯᩥᨲᩴ ᨾᩮᨵᩤᩅᩥᩴ ᨻᩉᩩᩔᩩᨲᩴ ᨵᨾ᩠ᨾᨠᨳᩥᨠᩴ ᨸᩁᩥᨸᩩᨧ᩠ᨨᩣᨾᩦ”ᨲᩥ ᨽᨱᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="1310" book="paci">
ᩋᨶᩩᨸᩈᨾ᩠ᨸᨶ᩠ᨶᩮᨶ ᨸᨬ᩠ᨬᨲ᩠ᨲᩮᨶ ᩅᩤ ᩋᨸᨬ᩠ᨬᨲ᩠ᨲᩮᨶ ᩅᩤ ᩅᩩᨧ᩠ᨧᨾᩣᨶᩮᩣ—  “ᩍᨴᩴ ᨶ ᩈᩃᩖᩮᨡᩣᨿ ᨶ ᨵᩩᨲᨲ᩠ᨳᩣᨿ ᨶ ᨸᩣᩈᩣᨴᩥᨠᨲᩣᨿ ᨶ ᩋᨸᨧᨿᩣᨿ ᨶ ᩅᩦᩁᩥᨿᩣᩁᨾ᩠ᨽᩣᨿ ᩈᩴᩅᨲ᩠ᨲᨲᩦ”ᨲᩥ ᩑᩅᩴ ᩅᨴᩮᨲᩥ, “ᨶ ᨲᩣᩅᩤᩉᩴ, ᩋᩣᩅᩩᩈᩮᩣ, ᩑᨲᩈ᩠ᨾᩥᩴ ᩈᩥᨠ᩠ᨡᩣᨸᨴᩮ ᩈᩥᨠ᩠ᨡᩥᩔᩣᨾᩥ ᨿᩣᩅ ᨶ ᩋᨬ᩠ᨬᩴ ᨽᩥᨠ᩠ᨡᩩᩴ ᨻ᩠ᨿᨲ᩠ᨲᩴ ᩅᩥᨶᨿᨵᩁᩴ ᨸᨱ᩠ᨯᩥᨲᩴ ᨾᩮᨵᩤᩅᩥᩴ ᨻᩉᩩᩔᩩᨲᩴ ᨵᨾ᩠ᨾᨠᨳᩥᨠᩴ ᨸᩁᩥᨸᩩᨧ᩠ᨨᩣᨾᩦ”ᨲᩥ ᨽᨱᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩮ ᩏᨸᩈᨾ᩠ᨸᨶ᩠ᨶᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩮ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="1311" book="paci">
<Emphasis>ᩈᩥᨠ᩠ᨡᨾᩣᨶᩮᨶᩣ</Emphasis>ᨲᩥ ᩈᩥᨠ᩠ᨡᩥᨲᩩᨠᩣᨾᩮᨶ.
</Paragraph>

<Paragraph number="1312" book="paci">
<Emphasis>ᩋᨬ᩠ᨬᩣᨲᨻ᩠ᨻᨶ᩺</Emphasis>ᨲᩥ ᨩᩣᨶᩥᨲᨻ᩠ᨻᩴ.
</Paragraph>

<Paragraph number="1313" book="paci">
<Emphasis>ᨸᩁᩥᨸᩩᨧ᩠ᨨᩥᨲᨻ᩠ᨻᨶ᩺</Emphasis>ᨲᩥ “ᩍᨴᩴ, ᨽᨶ᩠ᨲᩮ, ᨠᨳᩴ; ᩍᨾᩔ ᩅᩤ ᨠ᩠ᩅᨲ᩠ᨳᩮᩣ”ᨲᩥ?
</Paragraph>

<Paragraph number="1314" book="paci">
<Emphasis>ᨸᩁᩥᨸᨬ᩠ᩉᩥᨲᨻ᩠ᨻᨶ᩺</Emphasis>ᨲᩥ ᨧᩥᨶ᩠ᨲᩮᨲᨻ᩠ᨻᩴ ᨲᩩᩃᨿᩥᨲᨻ᩠ᨻᩴ.
</Paragraph>

<Paragraph number="1315" book="paci">
<Emphasis>ᩋᨿᩴ ᨲᨲ᩠ᨳ ᩈᩣᨾᩦᨧᩦ</Emphasis>ᨲᩥ ᩋᨿᩴ ᨲᨲ᩠ᨳ ᩋᨶᩩᨵᨾ᩠ᨾᨲᩣ.
</Paragraph>

</Division>
<Division number="437" book="paci">

<Paragraph number="1316" book="paci">
ᩋᨶᩣᨸᨲ᩠ᨲᩥ—  “ᨩᩣᨶᩥᩔᩣᨾᩥ ᩈᩥᨠ᩠ᨡᩥᩔᩣᨾᩦ”ᨲᩥ ᨽᨱᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1317" type="center" book="paci">
ᩈᩉᨵᨾ᩠ᨾᩥᨠᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨸᨮᨾᩴ.
</Paragraph>