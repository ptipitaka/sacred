---
title: "1.5.5.8 ᩏᨿ᩠ᨿᩩᨲ᩠ᨲᩈᩮᨶᩣᩈᩥᨠ᩠ᨡᩣᨸᨴ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="311" book="paci">

<Paragraph number="981" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩁᩣᨩᩣ ᨸᩈᩮᨶᨴᩥ ᨠᩮᩣᩈᩃᩮᩣ ᩈᩮᨶᩣᨿ ᩋᨻ᩠ᨽᩩᨿ᩠ᨿᩣᨲᩮᩣ ᩉᩮᩣᨲᩥ. ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩏᨿ᩠ᨿᩩᨲ᩠ᨲᩴ ᩈᩮᨶᩴ ᨴᩔᨶᩣᨿ ᩋᨣᨾᩴᩈᩩ. ᩋᨴ᩠ᨴᩈᩣ ᨡᩮᩣ ᩁᩣᨩᩣ ᨸᩈᩮᨶᨴᩥ ᨠᩮᩣᩈᩃᩮᩣ ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᨴᩪᩁᨲᩮᩣᩅ ᩋᩣᨣᨧ᩠ᨨᨶ᩠ᨲᩮ. ᨴᩥᩈ᩠ᩅᩣᨶ ᨸᨠ᩠ᨠᩮᩣᩈᩣᨸᩮᨲ᩠ᩅᩣ ᩑᨲᨴᩅᩮᩤᨧ—  “ᨠᩥᩔ ᨲᩩᨾ᩠ᩉᩮ, ᨽᨶ᩠ᨲᩮ, ᩋᩣᨣᨲᨲ᩠ᨳᩣ”ᨲᩥ? “ᨾᩉᩣᩁᩣᨩᩣᨶᩴ ᨾᨿᩴ ᨴᨭ᩠ᨮᩩᨠᩣᨾᩣ”ᨲᩥ. “ᨠᩥᩴ, ᨽᨶ᩠ᨲᩮ, ᨾᩴ ᨴᩥᨭ᩠ᨮᩮᨶ ᨿᩩᨴ᩠ᨵᩤᨽᩥᨶᨶ᩠ᨴᩥᨶᩴ; ᨶᨶᩩ ᨽᨣᩅᩤ ᨸᩔᩥᨲᨻ᩠ᨻᩮᩣ”ᨲᩥ? ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᩏᨿ᩠ᨿᩩᨲ᩠ᨲᩴ ᩈᩮᨶᩴ ᨴᩔᨶᩣᨿ ᩋᩣᨣᨧ᩠ᨨᩥᩔᨶ᩠ᨲᩥ. ᩋᨾ᩠ᩉᩣᨠᨾ᩠ᨸᩥ ᩋᩃᩣᨽᩣ, ᩋᨾ᩠ᩉᩣᨠᨾ᩠ᨸᩥ ᨴᩩᩃᩖᨴ᩠ᨵᩴ, ᨿᩮ ᨾᨿᩴ ᩋᩣᨩᩦᩅᩔ ᩉᩮᨲᩩ ᨸᩩᨲ᩠ᨲᨴᩤᩁᩔ ᨠᩣᩁᨱᩣ ᩈᩮᨶᩣᨿ ᩋᩣᨣᨧ᩠ᨨᩣᨾᩣ”ᨲᩥ.
</Paragraph>

<Paragraph number="982" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩏᨿ᩠ᨿᩩᨲ᩠ᨲᩴ ᩈᩮᨶᩴ ᨴᩔᨶᩣᨿ ᨣᨧ᩠ᨨᩥᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᩏᨿ᩠ᨿᩩᨲ᩠ᨲᩴ ᩈᩮᨶᩴ ᨴᩔᨶᩣᨿ ᨣᨧ᩠ᨨᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᩏᨿ᩠ᨿᩩᨲ᩠ᨲᩴ ᩈᩮᨶᩴ ᨴᩔᨶᩣᨿ ᨣᨧ᩠ᨨᩥᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="983" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩏᨿ᩠ᨿᩩᨲ᩠ᨲᩴ ᩈᩮᨶᩴ ᨴᩔᨶᩣᨿ ᨣᨧ᩠ᨨᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ.
</Paragraph>

<Paragraph number="984" book="paci">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="312" book="paci">

<Paragraph number="985" book="paci">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩔ ᨽᩥᨠ᩠ᨡᩩᨶᩮᩣ ᨾᩣᨲᩩᩃᩮᩣ ᩈᩮᨶᩣᨿ ᨣᩥᩃᩣᨶᩮᩣ ᩉᩮᩣᨲᩥ. ᩈᩮᩣ ᨲᩔ ᨽᩥᨠ᩠ᨡᩩᨶᩮᩣ ᩈᨶ᩠ᨲᩥᨠᩮ ᨴᩪᨲᩴ ᨸᩣᩉᩮᩈᩥ—  “ᩋᩉᨬ᩠ᩉᩥ ᩈᩮᨶᩣᨿ ᨣᩥᩃᩣᨶᩮᩣ. ᩋᩣᨣᨧ᩠ᨨᨲᩩ ᨽᨴᨶ᩠ᨲᩮᩣ. ᩍᨧ᩠ᨨᩣᨾᩥ ᨽᨴᨶ᩠ᨲᩔ ᩋᩣᨣᨲᨶ᩺”ᨲᩥ. ᩋᨳ ᨡᩮᩣ ᨲᩔ ᨽᩥᨠ᩠ᨡᩩᨶᩮᩣ ᩑᨲᨴᩉᩮᩣᩈᩥ—  “ᨽᨣᩅᨲᩣ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ—  ‘ᨶ ᩏᨿ᩠ᨿᩩᨲ᩠ᨲᩴ ᩈᩮᨶᩴ ᨴᩔᨶᩣᨿ ᨣᨶ᩠ᨲᨻ᩠ᨻᨶ᩺’ᨲᩥ. ᩋᨿᨬ᩠ᨧ ᨾᩮ ᨾᩣᨲᩩᩃᩮᩣ ᩈᩮᨶᩣᨿ ᨣᩥᩃᩣᨶᩮᩣ. ᨠᨳᩴ ᨶᩩ ᨡᩮᩣ ᨾᨿᩣ ᨸᨭᩥᨸᨩ᩠ᨩᩥᨲᨻ᩠ᨻᨶ᩺”ᨲᩥ? ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨲᨳᩣᩁᩪᨸᨸ᩠ᨸᨧ᩠ᨧᨿᩣ ᩈᩮᨶᩣᨿ ᨣᨶ᩠ᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="313" book="paci">

<Paragraph number="986" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩏᨿ᩠ᨿᩩᨲ᩠ᨲᩴ ᩈᩮᨶᩴ ᨴᩔᨶᩣᨿ ᨣᨧ᩠ᨨᩮᨿ᩠ᨿ, ᩋᨬ᩠ᨬᨲᩕ ᨲᨳᩣᩁᩪᨸᨸ᩠ᨸᨧ᩠ᨧᨿᩣ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*48*:<Emphasis>97</Emphasis>)
</Paragraph>

</Division>
<Division number="314" book="paci">

<Paragraph number="987" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="988" book="paci">
<Emphasis>ᩏᨿ᩠ᨿᩩᨲ᩠ᨲᩣ</Emphasis> ᨶᩣᨾ ᩈᩮᨶᩣ ᨣᩤᨾᨲᩮᩣ ᨶᩥᨠ᩠ᨡᨾᩥᨲ᩠ᩅᩣ ᨶᩥᩅᩥᨭ᩠ᨮᩣ ᩅᩤ ᩉᩮᩣᨲᩥ ᨸᨿᩣᨲᩣ ᩅᩤ.
</Paragraph>

<Paragraph number="989" book="paci">
<Emphasis>ᩈᩮᨶᩣ</Emphasis> ᨶᩣᨾ ᩉᨲ᩠ᨳᩦ ᩋᩔᩣ ᩁᨳᩣ ᨸᨲ᩠ᨲᩦ. ᨴ᩠ᩅᩤᨴᩈᨸᩩᩁᩥᩈᩮᩣ ᩉᨲ᩠ᨳᩦ, ᨲᩥᨸᩩᩁᩥᩈᩮᩣ ᩋᩔᩮᩣ, ᨧᨲᩩᨸᩩᩁᩥᩈᩮᩣ ᩁᨳᩮᩣ, ᨧᨲ᩠ᨲᩣᩁᩮᩣ ᨸᩩᩁᩥᩈᩣ ᩈᩁᩉᨲ᩠ᨳᩣ ᨸᨲ᩠ᨲᩥ. ᨴᩔᨶᩣᨿ ᨣᨧ᩠ᨨᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨿᨲ᩠ᨳ ᨮᩥᨲᩮᩣ ᨸᩔᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨴᩔᨶᩪᨸᨧᩣᩁᩴ ᩅᩥᨩᩉᩥᨲ᩠ᩅᩣ ᨸᩩᨶᨸ᩠ᨸᩩᨶᩴ ᨸᩔᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="990" book="paci">
<Emphasis>ᩋᨬ᩠ᨬᨲᩕ ᨲᨳᩣᩁᩪᨸᨸ᩠ᨸᨧ᩠ᨧᨿᩣ</Emphasis>ᨲᩥ ᨮᨸᩮᨲ᩠ᩅᩣ ᨲᨳᩣᩁᩪᨸᨸ᩠ᨸᨧ᩠ᨧᨿᩴ.
</Paragraph>

</Division>
<Division number="315" book="paci">

<Paragraph number="991" book="paci">
ᩏᨿ᩠ᨿᩩᨲ᩠ᨲᩮ ᩏᨿ᩠ᨿᩩᨲ᩠ᨲᩈᨬ᩠ᨬᩦ ᨴᩔᨶᩣᨿ ᨣᨧ᩠ᨨᨲᩥ, ᩋᨬ᩠ᨬᨲᩕ ᨲᨳᩣᩁᩪᨸᨸ᩠ᨸᨧ᩠ᨧᨿᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨿ᩠ᨿᩩᨲ᩠ᨲᩮ ᩅᩮᨾᨲᩥᨠᩮᩣ ᨴᩔᨶᩣᨿ ᨣᨧ᩠ᨨᨲᩥ, ᩋᨬ᩠ᨬᨲᩕ ᨲᨳᩣᩁᩪᨸᨸ᩠ᨸᨧ᩠ᨧᨿᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨿ᩠ᨿᩩᨲ᩠ᨲᩮ ᩋᨶᩩᨿ᩠ᨿᩩᨲ᩠ᨲᩈᨬ᩠ᨬᩦ ᨴᩔᨶᩣᨿ ᨣᨧ᩠ᨨᨲᩥ, ᩋᨬ᩠ᨬᨲᩕ ᨲᨳᩣᩁᩪᨸᨸ᩠ᨸᨧ᩠ᨧᨿᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="992" book="paci">
ᩑᨠᨾᩮᨠᩴ ᨴᩔᨶᩣᨿ ᨣᨧ᩠ᨨᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨿᨲ᩠ᨳ ᨮᩥᨲᩮᩣ ᨸᩔᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨴᩔᨶᩪᨸᨧᩣᩁᩴ ᩅᩥᨩᩉᩥᨲ᩠ᩅᩣ ᨸᩩᨶᨸ᩠ᨸᩩᨶᩴ ᨸᩔᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨿ᩠ᨿᩩᨲ᩠ᨲᩮ ᩏᨿ᩠ᨿᩩᨲ᩠ᨲᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨿ᩠ᨿᩩᨲ᩠ᨲᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨿ᩠ᨿᩩᨲ᩠ᨲᩮ ᩋᨶᩩᨿ᩠ᨿᩩᨲ᩠ᨲᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="316" book="paci">

<Paragraph number="993" book="paci">
ᩋᨶᩣᨸᨲ᩠ᨲᩥ—  ᩋᩣᩁᩣᨾᩮ ᨮᩥᨲᩮᩣ ᨸᩔᨲᩥ, ᨽᩥᨠ᩠ᨡᩩᩔ ᨮᩥᨲᩮᩣᨠᩣᩈᩴ ᩅᩤ ᨶᩥᩈᩥᨶ᩠ᨶᩮᩣᨠᩣᩈᩴ ᩅᩤ ᨶᩥᨸᨶ᩠ᨶᩮᩣᨠᩣᩈᩴ ᩅᩤ ᩋᩣᨣᨧ᩠ᨨᨲᩥ, ᨸᨭᩥᨸᨳᩴ ᨣᨧ᩠ᨨᨶ᩠ᨲᩮᩣ ᨸᩔᨲᩥ, ᨲᨳᩣᩁᩪᨸᨸ᩠ᨸᨧ᩠ᨧᨿᩣ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="994" type="center" book="paci">
ᩏᨿ᩠ᨿᩩᨲ᩠ᨲᩈᩮᨶᩣᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᩋᨭ᩠ᨮᨾᩴ.
</Paragraph>