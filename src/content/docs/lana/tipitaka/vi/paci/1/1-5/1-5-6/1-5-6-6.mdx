---
title: "1.5.6.6 ᨩᩮᩣᨲᩥᨠᩈᩥᨠ᩠ᨡᩣᨸᨴ"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="350" book="paci">

<Paragraph number="1067" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᨽᨣ᩠ᨣᩮᩈᩩ ᩅᩥᩉᩁᨲᩥ ᩈᩩᩈᩩᨾᩣᩁᨣᩥᩁᩮ ᨽᩮᩈᨠᩊᩣᩅᨶᩮ ᨾᩥᨣᨴᩤᨿᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᩉᩮᨾᨶ᩠ᨲᩥᨠᩮ ᨠᩣᩃᩮ ᩋᨬ᩠ᨬᨲᩁᩴ ᨾᩉᨶ᩠ᨲᩴ ᩈᩩᩈᩥᩁᨠᨭ᩠ᨮᩴ ᨩᩮᩣᨲᩥᩴ ᩈᨾᩣᨴᩉᩥᨲ᩠ᩅᩣ ᩅᩥᩈᩥᨻ᩠ᨻᩮᩈᩩᩴ. ᨲᩈ᩠ᨾᩥᨬ᩠ᨧ ᩈᩩᩈᩥᩁᩮ ᨠᨱ᩠ᩉᩈᨸ᩠ᨸᩮᩣ ᩋᨣ᩠ᨣᩥᨶᩣ ᩈᨶ᩠ᨲᨲ᩠ᨲᩮᩣ ᨶᩥᨠ᩠ᨡᨾᩥᨲ᩠ᩅᩣ ᨽᩥᨠ᩠ᨡᩪ ᨸᩁᩥᨸᩣᨲᩮᩈᩥ. ᨽᩥᨠ᩠ᨡᩪ ᨲᩉᩴ ᨲᩉᩴ ᩏᨸᨵᩤᩅᩥᩴᩈᩩ.
</Paragraph>

<Paragraph number="1068" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩪ ᨩᩮᩣᨲᩥᩴ ᩈᨾᩣᨴᩉᩥᨲ᩠ᩅᩣ ᩅᩥᩈᩥᨻ᩠ᨻᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩪ ᨩᩮᩣᨲᩥᩴ ᩈᨾᩣᨴᩉᩥᨲ᩠ᩅᩣ ᩅᩥᩈᩥᨻ᩠ᨻᩮᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩮ, ᨽᩥᨠ᩠ᨡᩅᩮ, ᨾᩮᩣᨥᨸᩩᩁᩥᩈᩣ ᨩᩮᩣᨲᩥᩴ ᩈᨾᩣᨴᩉᩥᨲ᩠ᩅᩣ ᩅᩥᩈᩥᨻ᩠ᨻᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="1069" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩅᩥᩈᩥᨻ᩠ᨻᨶᩣᨸᩮᨠ᩠ᨡᩮᩣ ᨩᩮᩣᨲᩥᩴ ᩈᨾᩣᨴᩉᩮᨿ᩠ᨿ ᩅᩤ ᩈᨾᩣᨴᩉᩣᨸᩮᨿ᩠ᨿ ᩅᩤ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ.
</Paragraph>

<Paragraph number="1070" book="paci">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="351" book="paci">

<Paragraph number="1071" book="paci">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨣᩥᩃᩣᨶᩣ ᩉᩮᩣᨶ᩠ᨲᩥ. ᨣᩥᩃᩣᨶᨸᩩᨧ᩠ᨨᨠᩣ ᨽᩥᨠ᩠ᨡᩪ ᨣᩥᩃᩣᨶᩮ ᨽᩥᨠ᩠ᨡᩪ ᩑᨲᨴᩅᩮᩤᨧᩩᩴ—  “ᨠᨧ᩠ᨧᩣᩅᩩᩈᩮᩣ, ᨡᨾᨶᩦᨿᩴ, ᨠᨧ᩠ᨧᩥ ᨿᩣᨸᨶᩦᨿᨶ᩺”ᨲᩥ? “ᨸᩩᨻ᩠ᨻᩮ ᨾᨿᩴ, ᩋᩣᩅᩩᩈᩮᩣ, ᨩᩮᩣᨲᩥᩴ ᩈᨾᩣᨴᩉᩥᨲ᩠ᩅᩣ ᩅᩥᩈᩥᨻ᩠ᨻᩮᨾ; ᨲᩮᨶ ᨶᩮᩣ ᨹᩣᩈᩩ ᩉᩮᩣᨲᩥ. ᩍᨴᩤᨶᩥ ᨸᨶ ‘ᨽᨣᩅᨲᩣ ᨸᨭᩥᨠ᩠ᨡᩥᨲ᩠ᨲᨶ᩺’ᨲᩥ ᨠᩩᨠ᩠ᨠᩩᨧ᩠ᨧᩣᨿᨶ᩠ᨲᩣ ᨶ ᩅᩥᩈᩥᨻ᩠ᨻᩮᨾ, ᨲᩮᨶ ᨶᩮᩣ ᨶ ᨹᩣᩈᩩ ᩉᩮᩣᨲᩦ”ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨣᩥᩃᩣᨶᩮᨶ ᨽᩥᨠ᩠ᨡᩩᨶᩣ ᨩᩮᩣᨲᩥᩴ ᩈᨾᩣᨴᩉᩥᨲ᩠ᩅᩣ ᩅᩤ ᩈᨾᩣᨴᩉᩣᨸᩮᨲ᩠ᩅᩣ ᩅᩤ ᩅᩥᩈᩥᨻ᩠ᨻᩮᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="1072" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩋᨣᩥᩃᩣᨶᩮᩣ ᩅᩥᩈᩥᨻ᩠ᨻᨶᩣᨸᩮᨠ᩠ᨡᩮᩣ ᨩᩮᩣᨲᩥᩴ ᩈᨾᩣᨴᩉᩮᨿ᩠ᨿ</Emphasis> <Emphasis>ᩅᩤ ᩈᨾᩣᨴᩉᩣᨸᩮᨿ᩠ᨿ ᩅᩤ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ.
</Paragraph>

<Paragraph number="1073" book="paci">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="352" book="paci">

<Paragraph number="1074" book="paci">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨸᨴᩦᨸᩮᨸᩥ ᨩᩮᩣᨲᩥᨠᩮᨸᩥ ᨩᨶ᩠ᨲᩣᨥᩁᩮᨸᩥ ᨠᩩᨠ᩠ᨠᩩᨧ᩠ᨧᩣᨿᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨲᨳᩣᩁᩪᨸᨸ᩠ᨸᨧ᩠ᨧᨿᩣ ᨩᩮᩣᨲᩥᩴ ᩈᨾᩣᨴᩉᩥᨲᩩᩴ ᩈᨾᩣᨴᩉᩣᨸᩮᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="353" book="paci">

<Paragraph number="1075" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩋᨣᩥᩃᩣᨶᩮᩣ ᩅᩥᩈᩥᨻ᩠ᨻᨶᩣᨸᩮᨠ᩠ᨡᩮᩣ ᨩᩮᩣᨲᩥᩴ ᩈᨾᩣᨴᩉᩮᨿ᩠ᨿ ᩅᩤ ᩈᨾᩣᨴᩉᩣᨸᩮᨿ᩠ᨿ ᩅᩤ, ᩋᨬ᩠ᨬᨲᩕ ᨲᨳᩣᩁᩪᨸᨸ᩠ᨸᨧ᩠ᨧᨿᩣ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*56*:<Emphasis>105</Emphasis>)
</Paragraph>

</Division>
<Division number="354" book="paci">

<Paragraph number="1076" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="1077" book="paci">
<Emphasis>ᩋᨣᩥᩃᩣᨶᩮᩣ</Emphasis> ᨶᩣᨾ ᨿᩔ ᩅᩥᨶᩣ ᩋᨣ᩠ᨣᩥᨶᩣ ᨹᩣᩈᩩ ᩉᩮᩣᨲᩥ.
</Paragraph>

<Paragraph number="1078" book="paci">
<Emphasis>ᨣᩥᩃᩣᨶᩮᩣ</Emphasis> ᨶᩣᨾ ᨿᩔ ᩅᩥᨶᩣ ᩋᨣ᩠ᨣᩥᨶᩣ ᨶ ᨹᩣᩈᩩ ᩉᩮᩣᨲᩥ.
</Paragraph>

<Paragraph number="1079" book="paci">
<Emphasis>ᩅᩥᩈᩥᨻ᩠ᨻᨶᩣᨸᩮᨠ᩠ᨡᩮᩣ</Emphasis>ᨲᩥ ᨲᨸ᩠ᨸᩥᨲᩩᨠᩣᨾᩮᩣ.
</Paragraph>

<Paragraph number="1080" book="paci">
<Emphasis>ᨩᩮᩣᨲᩥ</Emphasis> ᨶᩣᨾ ᩋᨣ᩠ᨣᩥ ᩅᩩᨧ᩠ᨧᨲᩥ.
</Paragraph>

<Paragraph number="1081" book="paci">
<Emphasis>ᩈᨾᩣᨴᩉᩮᨿ᩠ᨿᩣ</Emphasis>ᨲᩥ ᩈᨿᩴ ᩈᨾᩣᨴᩉᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="1082" book="paci">
<Emphasis>ᩈᨾᩣᨴᩉᩣᨸᩮᨿ᩠ᨿᩣ</Emphasis>ᨲᩥ ᩋᨬ᩠ᨬᩴ ᩋᩣᨱᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᨠᩥᩴ ᩋᩣᨱᨲ᩠ᨲᩮᩣ ᨻᩉᩩᨠᨾ᩠ᨸᩥ ᩈᨾᩣᨴᩉᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="1083" book="paci">
<Emphasis>ᩋᨬ᩠ᨬᨲᩕ ᨲᨳᩣ ᩁᩪᨸᨸ᩠ᨸᨧ᩠ᨧᨿᩣ</Emphasis>ᨲᩥ ᨮᨸᩮᨲ᩠ᩅᩣ ᨲᨳᩣᩁᩪᨸᨸ᩠ᨸᨧ᩠ᨧᨿᩴ.
</Paragraph>

</Division>
<Division number="355" book="paci">

<Paragraph number="1084" book="paci">
ᩋᨣᩥᩃᩣᨶᩮᩣ ᩋᨣᩥᩃᩣᨶᩈᨬ᩠ᨬᩦ ᩅᩥᩈᩥᨻ᩠ᨻᨶᩣᨸᩮᨠ᩠ᨡᩮᩣ ᨩᩮᩣᨲᩥᩴ ᩈᨾᩣᨴᩉᨲᩥ ᩅᩤ ᩈᨾᩣᨴᩉᩣᨸᩮᨲᩥ ᩅᩤ, ᩋᨬ᩠ᨬᨲᩕ ᨲᨳᩣᩁᩪᨸᨸ᩠ᨸᨧ᩠ᨧᨿᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨣᩥᩃᩣᨶᩮᩣ ᩅᩮᨾᨲᩥᨠᩮᩣ ᩅᩥᩈᩥᨻ᩠ᨻᨶᩣᨸᩮᨠ᩠ᨡᩮᩣ ᨩᩮᩣᨲᩥᩴ ᩈᨾᩣᨴᩉᨲᩥ ᩅᩤ ᩈᨾᩣᨴᩉᩣᨸᩮᨲᩥ ᩅᩤ, ᩋᨬ᩠ᨬᨲᩕ ᨲᨳᩣᩁᩪᨸᨸ᩠ᨸᨧ᩠ᨧᨿᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨣᩥᩃᩣᨶᩮᩣ ᨣᩥᩃᩣᨶᩈᨬ᩠ᨬᩦ ᩅᩥᩈᩥᨻ᩠ᨻᨶᩣᨸᩮᨠ᩠ᨡᩮᩣ ᨩᩮᩣᨲᩥᩴ ᩈᨾᩣᨴᩉᨲᩥ ᩅᩤ ᩈᨾᩣᨴᩉᩣᨸᩮᨲᩥ ᩅᩤ, ᩋᨬ᩠ᨬᨲᩕ ᨲᨳᩣᩁᩪᨸᨸ᩠ᨸᨧ᩠ᨧᨿᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="1085" book="paci">
ᨸᨭᩥᩃᩣᨲᩴ ᩏᨠ᩠ᨡᩥᨸᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨣᩥᩃᩣᨶᩮᩣ ᩋᨣᩥᩃᩣᨶᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨣᩥᩃᩣᨶᩮᩣ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨣᩥᩃᩣᨶᩮᩣ ᨣᩥᩃᩣᨶᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="356" book="paci">

<Paragraph number="1086" book="paci">
ᩋᨶᩣᨸᨲ᩠ᨲᩥ—  ᨣᩥᩃᩣᨶᩔ, ᩋᨬ᩠ᨬᩮᨶ ᨠᨲᩴ ᩅᩥᩈᩥᨻ᩠ᨻᩮᨲᩥ, ᩅᩦᨲᨧ᩠ᨧᩥᨲᩘᨣᩤᩁᩴ ᩅᩥᩈᩥᨻ᩠ᨻᩮᨲᩥ, ᨸᨴᩦᨸᩮ ᨩᩮᩣᨲᩥᨠᩮ ᨩᨶ᩠ᨲᩣᨥᩁᩮ ᨲᨳᩣᩁᩪᨸᨸ᩠ᨸᨧ᩠ᨧᨿᩣ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1087" type="center" book="paci">
ᨩᩮᩣᨲᩥᨠᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨨᨭ᩠ᨮᩴ.
</Paragraph>