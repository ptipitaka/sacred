---
title: "1.5.1.3 ᨸᩮᩈᩩᨬ᩠ᨬᩈᩥᨠ᩠ᨡᩣᨸᨴ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="36" book="paci">

<Paragraph number="111" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨽᩥᨠ᩠ᨡᩪᨶᩴ ᨽᨱ᩠ᨯᨶᨩᩣᨲᩣᨶᩴ ᨠᩃᩉᨩᩣᨲᩣᨶᩴ ᩅᩥᩅᩤᨴᩤᨸᨶ᩠ᨶᩣᨶᩴ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨶ᩠ᨲᩥ; ᩍᨾᩔ ᩈᩩᨲ᩠ᩅᩣ ᩋᨾᩩᩔ ᩋᨠ᩠ᨡᩣᨿᨶ᩠ᨲᩥ, ᩍᨾᩔ ᨽᩮᨴᩤᨿ; ᩋᨾᩩᩔ ᩈᩩᨲ᩠ᩅᩣ ᩍᨾᩔ ᩋᨠ᩠ᨡᩣᨿᨶ᩠ᨲᩥ, ᩋᨾᩩᩔ ᨽᩮᨴᩤᨿ. ᨲᩮᨶ ᩋᨶᩩᨸ᩠ᨸᨶ᩠ᨶᩣᨶᩥ ᨧᩮᩅ ᨽᨱ᩠ᨯᨶᩣᨶᩥ ᩏᨸ᩠ᨸᨩ᩠ᨩᨶ᩠ᨲᩥ, ᩏᨸ᩠ᨸᨶ᩠ᨶᩣᨶᩥ ᨧ ᨽᨱ᩠ᨯᨶᩣᨶᩥ ᨽᩥᨿ᩠ᨿᩮᩣᨽᩣᩅᩤᨿ ᩅᩮᨸᩩᩃᩖᩣᨿ ᩈᩴᩅᨲ᩠ᨲᨶ᩠ᨲᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨽᩥᨠ᩠ᨡᩪᨶᩴ ᨽᨱ᩠ᨯᨶᨩᩣᨲᩣᨶᩴ ᨠᩃᩉᨩᩣᨲᩣᨶᩴ ᩅᩥᩅᩤᨴᩤᨸᨶ᩠ᨶᩣᨶᩴ ᨸᩮᩈᩩᨬ᩠ᨬᩴ ᩏᨸᩈᩴᩉᩁᩥᩔᨶ᩠ᨲᩥ, ᩍᨾᩔ ᩈᩩᨲ᩠ᩅᩣ ᩋᨾᩩᩔ ᩋᨠ᩠ᨡᩣᨿᩥᩔᨶ᩠ᨲᩥ, ᩍᨾᩔ ᨽᩮᨴᩤᨿ; ᩋᨾᩩᩔ ᩈᩩᨲ᩠ᩅᩣ ᩍᨾᩔ ᩋᨠ᩠ᨡᩣᨿᩥᩔᨶ᩠ᨲᩥ, ᩋᨾᩩᩔ ᨽᩮᨴᩤᨿ. ᨲᩮᨶ ᩋᨶᩩᨸ᩠ᨸᨶ᩠ᨶᩣᨶᩥ ᨧᩮᩅ ᨽᨱ᩠ᨯᨶᩣᨶᩥ ᩏᨸ᩠ᨸᨩ᩠ᨩᨶ᩠ᨲᩥ, ᩏᨸ᩠ᨸᨶ᩠ᨶᩣᨶᩥ ᨧ ᨽᨱ᩠ᨯᨶᩣᨶᩥ ᨽᩥᨿ᩠ᨿᩮᩣᨽᩣᩅᩤᨿ ᩅᩮᨸᩩᩃᩖᩣᨿ ᩈᩴᩅᨲ᩠ᨲᨶ᩠ᨲᩦ”ᨲᩥ.
</Paragraph>

<Paragraph number="112" book="paci">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨽᩥᨠ᩠ᨡᩪᨶᩴ ᨽᨱ᩠ᨯᨶᨩᩣᨲᩣᨶᩴ ᨠᩃᩉᨩᩣᨲᩣᨶᩴ ᩅᩥᩅᩤᨴᩤᨸᨶ᩠ᨶᩣᨶᩴ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨳ, ᩍᨾᩔ ᩈᩩᨲ᩠ᩅᩣ ᩋᨾᩩᩔ ᩋᨠ᩠ᨡᩣᨿᨳ, ᩍᨾᩔ ᨽᩮᨴᩤᨿ, ᩋᨾᩩᩔ ᩈᩩᨲ᩠ᩅᩣ ᩍᨾᩔ ᩋᨠ᩠ᨡᩣᨿᨳ, ᩋᨾᩩᩔ ᨽᩮᨴᩤᨿ? ᨲᩮᨶ ᩋᨶᩩᨸ᩠ᨸᨶ᩠ᨶᩣᨶᩥ ᨧᩮᩅ ᨽᨱ᩠ᨯᨶᩣᨶᩥ ᩏᨸ᩠ᨸᨩ᩠ᨩᨶ᩠ᨲᩥ, ᩏᨸ᩠ᨸᨶ᩠ᨶᩣᨶᩥ ᨧ ᨽᨱ᩠ᨯᨶᩣᨶᩥ ᨽᩥᨿ᩠ᨿᩮᩣᨽᩣᩅᩤᨿ ᩅᩮᨸᩩᩃᩖᩣᨿ ᩈᩴᩅᨲ᩠ᨲᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᨽᩥᨠ᩠ᨡᩪᨶᩴ ᨽᨱ᩠ᨯᨶᨩᩣᨲᩣᨶᩴ ᨠᩃᩉᨩᩣᨲᩣᨶᩴ ᩅᩥᩅᩤᨴᩤᨸᨶ᩠ᨶᩣᨶᩴ ᨸᩮᩈᩩᨬ᩠ᨬᩴ ᩏᨸᩈᩴᩉᩁᩥᩔᨳ. ᩍᨾᩔ ᩈᩩᨲ᩠ᩅᩣ ᩋᨾᩩᩔ ᩋᨠ᩠ᨡᩣᨿᩥᩔᨳ, ᩍᨾᩔ ᨽᩮᨴᩤᨿ. ᩋᨾᩩᩔ ᩈᩩᨲ᩠ᩅᩣ ᩍᨾᩔ ᩋᨠ᩠ᨡᩣᨿᩥᩔᨳ, ᩋᨾᩩᩔ ᨽᩮᨴᩤᨿ. ᨲᩮᨶ ᩋᨶᩩᨸ᩠ᨸᨶ᩠ᨶᩣᨶᩥ ᨧᩮᩅ ᨽᨱ᩠ᨯᨶᩣᨶᩥ ᩏᨸ᩠ᨸᨩ᩠ᨩᨶ᩠ᨲᩥ, ᩏᨸ᩠ᨸᨶ᩠ᨶᩣᨶᩥ ᨧ ᨽᨱ᩠ᨯᨶᩣᨶᩥ ᨽᩥᨿ᩠ᨿᩮᩣᨽᩣᩅᩤᨿ ᩅᩮᨸᩩᩃᩖᩣᨿ ᩈᩴᩅᨲ᩠ᨲᨶ᩠ᨲᩥ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ. ᨸᩈᨶ᩠ᨶᩣᨶᩴ ᩅᩤ ᨽᩥᨿ᩠ᨿᩮᩣᨽᩣᩅᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="37" book="paci">

<Paragraph number="113" book="paci">
<Emphasis>“ᨽᩥᨠ᩠ᨡᩩᨸᩮᩈᩩᨬ᩠ᨬᩮ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*3*:<Emphasis>52</Emphasis>)
</Paragraph>

</Division>
<Division number="38" book="paci">

<Paragraph number="114" book="paci">
<Emphasis>ᨸᩮᩈᩩᨬ᩠ᨬᩴ</Emphasis> ᨶᩣᨾ ᨴ᩠ᩅᩦᩉᩣᨠᩣᩁᩮᩉᩥ ᨸᩮᩈᩩᨬ᩠ᨬᩴ ᩉᩮᩣᨲᩥ—  ᨸᩥᨿᨠᨾ᩠ᨿᩔ ᩅᩤ ᨽᩮᨴᩤᨵᩥᨸ᩠ᨸᩣᨿᩔ ᩅᩤ. ᨴᩈᩉᩣᨠᩣᩁᩮᩉᩥ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  ᨩᩣᨲᩥᨲᩮᩣᨸᩥ, ᨶᩣᨾᨲᩮᩣᨸᩥ, ᨣᩮᩤᨲ᩠ᨲᨲᩮᩣᨸᩥ, ᨠᨾ᩠ᨾᨲᩮᩣᨸᩥ, ᩈᩥᨸ᩠ᨸᨲᩮᩣᨸᩥ, ᩋᩣᨻᩣᨵᨲᩮᩣᨸᩥ, ᩃᩥᩘᨣᨲᩮᩣᨸᩥ, ᨠᩥᩃᩮᩈᨲᩮᩣᨸᩥ, ᩋᩣᨸᨲ᩠ᨲᩥᨲᩮᩣᨸᩥ, ᩋᨠ᩠ᨠᩮᩣᩈᨲᩮᩣᨸᩥ.
</Paragraph>

<Paragraph number="115" book="paci">
<Emphasis>ᨩᩣᨲᩥ</Emphasis> ᨶᩣᨾ ᨴ᩠ᩅᩮ ᨩᩣᨲᩥᨿᩮᩣ—  ᩉᩦᨶᩣ ᨧ ᨩᩣᨲᩥ ᩏᨠ᩠ᨠᨭ᩠ᨮᩣ ᨧ ᨩᩣᨲᩥ. <Emphasis>ᩉᩦᨶᩣ</Emphasis> ᨶᩣᨾ ᨩᩣᨲᩥ—  ᨧᨱ᩠ᨯᩣᩃᨩᩣᨲᩥ ᩅᩮᨶᨩᩣᨲᩥ ᨶᩮᩈᩣᨴᨩᩣᨲᩥ ᩁᨳᨠᩣᩁᨩᩣᨲᩥ ᨸᩩᨠ᩠ᨠᩩᩈᨩᩣᨲᩥ. ᩑᩈᩣ ᩉᩦᨶᩣ ᨶᩣᨾ ᨩᩣᨲᩥ. <Emphasis>ᩏᨠ᩠ᨠᨭ᩠ᨮᩣ</Emphasis> ᨶᩣᨾ ᨩᩣᨲᩥ—  ᨡᨲ᩠ᨲᩥᨿᨩᩣᨲᩥ ᨻᩕᩣᩉ᩠ᨾᨱᨩᩣᨲᩥ. ᩑᩈᩣ ᩏᨠ᩠ᨠᨭ᩠ᨮᩣ ᨶᩣᨾ ᨩᩣᨲᩥ …ᨸᩮ… .
</Paragraph>

<Paragraph number="116" book="paci">
<Emphasis>ᩋᨠ᩠ᨠᩮᩣᩈᩮᩣ</Emphasis> ᨶᩣᨾ ᨴ᩠ᩅᩮ ᩋᨠ᩠ᨠᩮᩣᩈᩣ—  ᩉᩦᨶᩮᩣ ᨧ ᩋᨠ᩠ᨠᩮᩣᩈᩮᩣ ᩏᨠ᩠ᨠᨭ᩠ᨮᩮᩣ ᨧ ᩋᨠ᩠ᨠᩮᩣᩈᩮᩣ. <Emphasis>ᩉᩦᨶᩮᩣ</Emphasis> ᨶᩣᨾ ᩋᨠ᩠ᨠᩮᩣᩈᩮᩣ—  “ᩒᨭ᩠ᨮᩮᩣᩈᩥ, ᨾᩮᨱ᩠ᨯᩮᩣᩈᩥ, ᨣᩮᩤᨱᩮᩣᩈᩥ, ᨣᨴᩕᨽᩮᩣᩈᩥ, ᨲᩥᩁᨧ᩠ᨨᩣᨶᨣᨲᩮᩣᩈᩥ, ᨶᩮᩁᨿᩥᨠᩮᩣᩈᩥ; ᨶᨲ᩠ᨳᩥ ᨲᩩᨿ᩠ᩉᩴ ᩈᩩᨣᨲᩥ; ᨴᩩᨣ᩠ᨣᨲᩥᨿᩮᩅ ᨲᩩᨿ᩠ᩉᩴ ᨸᩣᨭᩥᨠᩘᨡᩣ”ᨲᩥ, ᨿᨠᩣᩁᩮᨶ ᩅᩤ ᨽᨠᩣᩁᩮᨶ ᩅᩤ ᨠᩣᨭᨠᩮᩣᨭᨧᩥᨠᩣᨿ ᩅᩤ. ᩑᩈᩮᩣ ᩉᩦᨶᩮᩣ ᨶᩣᨾ ᩋᨠ᩠ᨠᩮᩣᩈᩮᩣ. <Emphasis>ᩏᨠ᩠ᨠᨭ᩠ᨮᩮᩣ</Emphasis> ᨶᩣᨾ ᩋᨠ᩠ᨠᩮᩣᩈᩮᩣ—  “ᨸᨱ᩠ᨯᩥᨲᩮᩣᩈᩥ, ᨻ᩠ᨿᨲ᩠ᨲᩮᩣᩈᩥ, ᨾᩮᨵᩤᩅᩦᩈᩥ, ᨻᩉᩩᩔᩩᨲᩮᩣᩈᩥ, ᨵᨾ᩠ᨾᨠᨳᩥᨠᩮᩣᩈᩥ; ᨶᨲ᩠ᨳᩥ ᨲᩩᨿ᩠ᩉᩴ ᨴᩩᨣ᩠ᨣᨲᩥ; ᩈᩩᨣᨲᩥᨿᩮᩅ ᨲᩩᨿ᩠ᩉᩴ ᨸᩣᨭᩥᨠᩘᨡᩣ”ᨲᩥ. ᩑᩈᩮᩣ ᩏᨠ᩠ᨠᨭ᩠ᨮᩮᩣ ᨶᩣᨾ ᩋᨠ᩠ᨠᩮᩣᩈᩮᩣ.
</Paragraph>

</Division>
<Division number="39" book="paci">

<Paragraph number="117" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨧᨱ᩠ᨯᩣᩃᩮᩣ ᩅᩮᨶᩮᩣ ᨶᩮᩈᩣᨴᩮᩤ ᩁᨳᨠᩣᩁᩮᩣ ᨸᩩᨠ᩠ᨠᩩᩈᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="118" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨡᨲ᩠ᨲᩥᨿᩮᩣ ᨻᩕᩣᩉ᩠ᨾᨱᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="119" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᩋᩅᨠᨱ᩠ᨱᨠᩮᩣ ᨩᩅᨠᨱ᩠ᨱᨠᩮᩣ ᨵᨶᩥᨭ᩠ᨮᨠᩮᩣ ᩈᩅᩥᨭ᩠ᨮᨠᩮᩣ ᨠᩩᩃᩅᨯ᩠ᨰᨠᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="120" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨻᩩᨴ᩠ᨵᩁᨠ᩠ᨡᩥᨲᩮᩣ ᨵᨾ᩠ᨾᩁᨠ᩠ᨡᩥᨲᩮᩣ ᩈᩴᨥᩁᨠ᩠ᨡᩥᨲᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="121" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨠᩮᩣᩈᩥᨿᩮᩣ ᨽᩣᩁᨴ᩠ᩅᩤᨩᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="122" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨣᩮᩤᨲᨾᩮᩣ ᨾᩮᩣᨣ᩠ᨣᩃᩖᩣᨶᩮᩣ ᨠᨧ᩠ᨧᩣᨶᩮᩣ ᩅᩤᩈᩥᨭ᩠ᨮᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="123" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨠᩮᩣᨭ᩠ᨮᨠᩮᩣ ᨸᩩᨸ᩠ᨹᨨᨯ᩠ᨯᨠᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="124" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨠᩔᨠᩮᩣ ᩅᩤᨱᩥᨩᩮᩣ ᨣᩮᩤᩁᨠ᩠ᨡᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="125" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨶᩊᨠᩣᩁᩮᩣ ᨠᩩᨾ᩠ᨽᨠᩣᩁᩮᩣ ᨸᩮᩈᨠᩣᩁᩮᩣ ᨧᨾ᩠ᨾᨠᩣᩁᩮᩣ ᨶᩉᩣᨸᩥᨲᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="126" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨾᩩᨴ᩠ᨴᩥᨠᩮᩣ ᨣᨱᨠᩮᩣ ᩃᩮᨡᨠᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="40" book="paci">

<Paragraph number="127" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨠᩩᨭ᩠ᨮᩥᨠᩮᩣ ᨣᨱ᩠ᨯᩥᨠᩮᩣ ᨠᩥᩃᩣᩈᩥᨠᩮᩣ ᩈᩮᩣᩈᩥᨠᩮᩣ ᩋᨸᨾᩣᩁᩥᨠᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="128" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨾᨵᩩᨾᩮᩉᩥᨠᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="129" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᩋᨲᩥᨴᩦᨥᩮᩣ ᩋᨲᩥᩁᩔᩮᩣ ᩋᨲᩥᨠᨱ᩠ᩉᩮᩣ ᩋᨧ᩠ᨧᩮᩣᨴᩤᨲᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="130" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨶᩣᨲᩥᨴᩦᨥᩮᩣ ᨶᩣᨲᩥᩁᩔᩮᩣ ᨶᩣᨲᩥᨠᨱ᩠ᩉᩮᩣ ᨶᩣᨧ᩠ᨧᩮᩣᨴᩤᨲᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="131" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᩁᩣᨣᨸᩁᩥᨿᩩᨭ᩠ᨮᩥᨲᩮᩣ ᨴᩮᩤᩈᨸᩁᩥᨿᩩᨭ᩠ᨮᩥᨲᩮᩣ ᨾᩮᩣᩉᨸᩁᩥᨿᩩᨭ᩠ᨮᩥᨲᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="132" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᩅᩦᨲᩁᩣᨣᩮᩤ ᩅᩦᨲᨴᩮᩤᩈᩮᩣ ᩅᩦᨲᨾᩮᩣᩉᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="133" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨸᩣᩁᩣᨩᩥᨠᩴ ᩋᨩ᩠ᨫᩣᨸᨶ᩠ᨶᩮᩣ, ᩈᩴᨥᩣᨴᩥᩈᩮᩈᩴ ᩋᨩ᩠ᨫᩣᨸᨶ᩠ᨶᩮᩣ, ᨳᩩᩃᩖᨧ᩠ᨧᨿᩴ ᩋᨩ᩠ᨫᩣᨸᨶ᩠ᨶᩮᩣ, ᨸᩣᨧᩥᨲ᩠ᨲᩥᨿᩴ ᩋᨩ᩠ᨫᩣᨸᨶ᩠ᨶᩮᩣ, ᨸᩣᨭᩥᨴᩮᩈᨶᩦᨿᩴ ᩋᨩ᩠ᨫᩣᨸᨶ᩠ᨶᩮᩣ, ᨴᩩᨠ᩠ᨠᨭᩴ ᩋᨩ᩠ᨫᩣᨸᨶ᩠ᨶᩮᩣ, ᨴᩩᨻ᩠ᨽᩣᩈᩥᨲᩴ ᩋᨩ᩠ᨫᩣᨸᨶ᩠ᨶᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="134" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᩈᩮᩣᨲᩣᨸᨶ᩠ᨶᩮᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="135" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᩒᨭ᩠ᨮᩮᩣ ᨾᩮᨱ᩠ᨯᩮᩣ ᨣᩮᩤᨱᩮᩣ ᨣᨴᩕᨽᩮᩣ ᨲᩥᩁᨧ᩠ᨨᩣᨶᨣᨲᩮᩣ ᨶᩮᩁᨿᩥᨠᩮᩣ, ᨶᨲ᩠ᨳᩥ ᨲᩔ ᩈᩩᨣᨲᩥ, ᨴᩩᨣ᩠ᨣᨲᩥᨿᩮᩅ ᨲᩔ ᨸᩣᨭᩥᨠᩘᨡᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="136" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ᨲᩴ ‘ᨸᨱ᩠ᨯᩥᨲᩮᩣ ᨻ᩠ᨿᨲ᩠ᨲᩮᩣ ᨾᩮᨵᩤᩅᩦ ᨻᩉᩩᩔᩩᨲᩮᩣ ᨵᨾ᩠ᨾᨠᨳᩥᨠᩮᩣ, ᨶᨲ᩠ᨳᩥ ᨲᩔ ᨴᩩᨣ᩠ᨣᨲᩥ, ᩈᩩᨣᨲᩥᨿᩮᩅ ᨲᩔ ᨸᩣᨭᩥᨠᩘᨡᩣ’ᨲᩥ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="41" book="paci">

<Paragraph number="137" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ‘ᩈᨶ᩠ᨲᩥ ᩍᨵᩮᨠᨧ᩠ᨧᩮ ᨧᨱ᩠ᨯᩣᩃᩣ ᩅᩮᨶᩣ ᨶᩮᩈᩣᨴᩤ ᩁᨳᨠᩣᩁᩣ, ᨸᩩᨠ᩠ᨠᩩᩈᩣ’ᨲᩥ ᨽᨱᨲᩥ, ᨶ ᩈᩮᩣ ᩋᨬ᩠ᨬᩴ ᨽᨱᨲᩥ, ᨲᨬ᩠ᨬᩮᩅ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨴᩩᨠ᩠ᨠᨭᩔ.
</Paragraph>

<Paragraph number="138" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ‘ᩈᨶ᩠ᨲᩥ ᩍᨵᩮᨠᨧ᩠ᨧᩮ ᨡᨲ᩠ᨲᩥᨿᩣ ᨻᩕᩣᩉ᩠ᨾᨱᩣ’ᨲᩥ ᨽᨱᨲᩥ, ᨶ ᩈᩮᩣ ᩋᨬ᩠ᨬᩴ ᨽᨱᨲᩥ, ᨲᨬ᩠ᨬᩮᩅ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨴᩩᨠ᩠ᨠᨭᩔ …ᨸᩮ… .
</Paragraph>

<Paragraph number="139" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ‘ᩈᨶ᩠ᨲᩥ ᩍᨵᩮᨠᨧ᩠ᨧᩮ ᨸᨱ᩠ᨯᩥᨲᩣ ᨻ᩠ᨿᨲ᩠ᨲᩣ ᨾᩮᨵᩤᩅᩦ ᨻᩉᩩᩔᩩᨲᩣ ᨵᨾ᩠ᨾᨠᨳᩥᨠᩣ, ᨶᨲ᩠ᨳᩥ ᨲᩮᩈᩴ ᨴᩩᨣ᩠ᨣᨲᩥ, ᩈᩩᨣᨲᩥᨿᩮᩅ ᨲᩮᩈᩴ ᨸᩣᨭᩥᨠᩘᨡᩣ’ᨲᩥ ᨽᨱᨲᩥ, ᨶ ᩈᩮᩣ ᩋᨬ᩠ᨬᩴ ᨽᨱᨲᩥ, ᨲᨬ᩠ᨬᩮᩅ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨴᩩᨠ᩠ᨠᨭᩔ.
</Paragraph>

<Paragraph number="140" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ‘ᨿᩮ ᨶᩪᨶ ᨧᨱ᩠ᨯᩣᩃᩣ ᩅᩮᨶᩣ ᨶᩮᩈᩣᨴᩤ ᩁᨳᨠᩣᩁᩣ ᨸᩩᨠ᩠ᨠᩩᩈᩣ’ᨲᩥ ᨽᨱᨲᩥ, ᨶ ᩈᩮᩣ ᩋᨬ᩠ᨬᩴ ᨽᨱᨲᩥ, ᨲᨬ᩠ᨬᩮᩅ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨴᩩᨠ᩠ᨠᨭᩔ.
</Paragraph>

<Paragraph number="141" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ‘ᨿᩮ ᨶᩪᨶ ᨸᨱ᩠ᨯᩥᨲᩣ ᨻ᩠ᨿᨲ᩠ᨲᩣ ᨾᩮᨵᩤᩅᩦ ᨻᩉᩩᩔᩩᨲᩣ ᨵᨾ᩠ᨾᨠᨳᩥᨠᩣ’ᨲᩥ ᨽᨱᨲᩥ, ᨶ ᩈᩮᩣ ᩋᨬ᩠ᨬᩴ ᨽᨱᨲᩥ, ᨲᨬ᩠ᨬᩮᩅ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨴᩩᨠ᩠ᨠᨭᩔ.
</Paragraph>

<Paragraph number="142" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ‘ᨶ ᨾᨿᩴ ᨧᨱ᩠ᨯᩣᩃᩣ ᩅᩮᨶᩣ ᨶᩮᩈᩣᨴᩤ ᩁᨳᨠᩣᩁᩣ ᨸᩩᨠ᩠ᨠᩩᩈᩣ’ᨲᩥ ᨽᨱᨲᩥ, ᨶ ᩈᩮᩣ ᩋᨬ᩠ᨬᩴ ᨽᨱᨲᩥ, ᨲᨬ᩠ᨬᩮᩅ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨴᩩᨠ᩠ᨠᨭᩔ.
</Paragraph>

<Paragraph number="143" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ—  “ᩍᨲ᩠ᨳᨶ᩠ᨶᩣᨾᩮᩣ ‘ᨶ ᨾᨿᩴ ᨸᨱ᩠ᨯᩥᨲᩣ ᨻ᩠ᨿᨲ᩠ᨲᩣ ᨾᩮᨵᩤᩅᩦ ᨻᩉᩩᩔᩩᨲᩣ ᨵᨾ᩠ᨾᨠᨳᩥᨠᩣ, ᨶᨲ᩠ᨳᨾ᩠ᩉᩣᨠᩴ ᨴᩩᨣ᩠ᨣᨲᩥ, ᩈᩩᨣᨲᩥᨿᩮᩅ ᩋᨾ᩠ᩉᩣᨠᩴ ᨸᩣᨭᩥᨠᩘᨡᩣ’ᨲᩥ ᨽᨱᨲᩥ, ᨶ ᩈᩮᩣ ᩋᨬ᩠ᨬᩴ ᨽᨱᨲᩥ, ᨲᨬ᩠ᨬᩮᩅ ᨽᨱᨲᩦ”ᨲᩥ. ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨴᩩᨠ᩠ᨠᨭᩔ.
</Paragraph>

</Division>
<Division number="42" book="paci">

<Paragraph number="144" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ; ᩋᩣᨸᨲ᩠ᨲᩥ ᩅᩤᨧᩣᨿ, ᩅᩤᨧᩣᨿ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="145" book="paci">
ᩏᨸᩈᨾ᩠ᨸᨶ᩠ᨶᩮᩣ ᩏᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩋᨶᩩᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="146" book="paci">
ᩏᨸᩈᨾ᩠ᨸᨶ᩠ᨶᩮᩣ ᩋᨶᩩᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩏᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="147" book="paci">
ᩏᨸᩈᨾ᩠ᨸᨶ᩠ᨶᩮᩣ ᩋᨶᩩᨸᩈᨾ᩠ᨸᨶ᩠ᨶᩔ ᩈᩩᨲ᩠ᩅᩣ ᩋᨶᩩᨸᩈᨾ᩠ᨸᨶ᩠ᨶᩔ ᨸᩮᩈᩩᨬ᩠ᨬᩴ ᩏᨸᩈᩴᩉᩁᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="43" book="paci">

<Paragraph number="148" book="paci">
ᩋᨶᩣᨸᨲ᩠ᨲᩥ—  ᨶᨸᩥᨿᨠᨾ᩠ᨿᩔ, ᨶᨽᩮᨴᩤᨵᩥᨸ᩠ᨸᩣᨿᩔ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="149" type="center" book="paci">
ᨸᩮᩈᩩᨬ᩠ᨬᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨲᨲᩥᨿᩴ.
</Paragraph>