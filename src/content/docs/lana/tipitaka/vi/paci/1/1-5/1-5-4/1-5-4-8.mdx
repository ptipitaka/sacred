---
title: "1.5.4.8 ᩈᨶ᩠ᨶᩥᨵᩥᨠᩣᩁᨠᩈᩥᨠ᩠ᨡᩣᨸᨴ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="252" book="paci">

<Paragraph number="812" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᨲᩮᩣ ᩋᩣᨶᨶ᩠ᨴᩔ ᩏᨸᨩ᩠ᨫᩣᨿᩮᩣ ᩋᩣᨿᩈ᩠ᨾᩣ ᨻᩮᩃᨭ᩠ᨮᩈᩦᩈᩮᩣ ᩋᩁᨬ᩠ᨬᩮ ᩅᩥᩉᩁᨲᩥ. ᩈᩮᩣ ᨸᩥᨱ᩠ᨯᩣᨿ ᨧᩁᩥᨲ᩠ᩅᩣ ᩈᩩᨠ᩠ᨡᨠᩩᩁᩴ ᩋᩣᩁᩣᨾᩴ ᩉᩁᩥᨲ᩠ᩅᩣ ᩈᩩᨠ᩠ᨡᩣᨸᩮᨲ᩠ᩅᩣ ᨶᩥᨠ᩠ᨡᩥᨸᨲᩥ. ᨿᨴᩤ ᩋᩣᩉᩣᩁᩮᨶ ᩋᨲ᩠ᨳᩮᩣ ᩉᩮᩣᨲᩥ, ᨲᨴᩤ ᩏᨴᨠᩮᨶ ᨲᩮᨾᩮᨲ᩠ᩅᩣ ᨲᩮᨾᩮᨲ᩠ᩅᩣ ᨽᩩᨬ᩠ᨩᨲᩥ, ᨧᩥᩁᩮᨶ ᨣᩤᨾᩴ ᨸᩥᨱ᩠ᨯᩣᨿ ᨸᩅᩥᩈᨲᩥ. ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᨻᩮᩃᨭ᩠ᨮᩈᩦᩈᩴ ᩑᨲᨴᩅᩮᩤᨧᩩᩴ—  “ᨠᩥᩔ ᨲ᩠ᩅᩴ, ᩋᩣᩅᩩᩈᩮᩣ, ᨧᩥᩁᩮᨶ ᨣᩤᨾᩴ ᨸᩥᨱ᩠ᨯᩣᨿ ᨸᩅᩥᩈᩈᩦ”ᨲᩥ? ᩋᨳ ᨡᩮᩣ ᩋᩣᨿᩈ᩠ᨾᩣ ᨻᩮᩃᨭ᩠ᨮᩈᩦᩈᩮᩣ ᨽᩥᨠ᩠ᨡᩪᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. “ᨠᩥᩴ ᨸᨶ ᨲ᩠ᩅᩴ, ᩋᩣᩅᩩᩈᩮᩣ, ᩈᨶ᩠ᨶᩥᨵᩥᨠᩣᩁᨠᩴ ᨽᩮᩣᨩᨶᩴ ᨽᩩᨬ᩠ᨩᩈᩦ”ᨲᩥ? “ᩑᩅᨾᩣᩅᩩᩈᩮᩣ”ᨲᩥ.
</Paragraph>

<Paragraph number="813" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᨻᩮᩃᨭ᩠ᨮᩈᩦᩈᩮᩣ ᩈᨶ᩠ᨶᩥᨵᩥᨠᩣᩁᨠᩴ ᨽᩮᩣᨩᨶᩴ ᨽᩩᨬ᩠ᨩᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᨻᩮᩃᨭ᩠ᨮᩈᩦᩈ, ᩈᨶ᩠ᨶᩥᨵᩥᨠᩣᩁᨠᩴ ᨽᩮᩣᨩᨶᩴ ᨽᩩᨬ᩠ᨩᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨻᩮᩃᨭ᩠ᨮᩈᩦᩈ, ᩈᨶ᩠ᨶᩥᨵᩥᨠᩣᩁᨠᩴ ᨽᩮᩣᨩᨶᩴ ᨽᩩᨬ᩠ᨩᩥᩔᩈᩥ. ᨶᩮᨲᩴ, ᨻᩮᩃᨭ᩠ᨮᩈᩦᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="253" book="paci">

<Paragraph number="814" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩈᨶ᩠ᨶᩥᨵᩥᨠᩣᩁᨠᩴ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨡᩣᨴᩮᨿ᩠ᨿ ᩅᩤ ᨽᩩᨬ᩠ᨩᩮᨿ᩠ᨿ ᩅᩤ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*38*:<Emphasis>87</Emphasis>)
</Paragraph>

</Division>
<Division number="254" book="paci">

<Paragraph number="815" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="816" book="paci">
<Emphasis>ᩈᨶ᩠ᨶᩥᨵᩥᨠᩣᩁᨠᩴ</Emphasis> ᨶᩣᨾ ᩋᨩ᩠ᨩ ᨸᨭᩥᨣ᩠ᨣᩉᩥᨲᩴ ᩋᨸᩁᨩ᩠ᨩᩩ ᨡᩣᨴᩥᨲᩴ ᩉᩮᩣᨲᩥ.
</Paragraph>

<Paragraph number="817" book="paci">
<Emphasis>ᨡᩣᨴᨶᩦᨿᩴ</Emphasis> ᨶᩣᨾ ᨸᨬ᩠ᨧ ᨽᩮᩣᨩᨶᩣᨶᩥ—  ᨿᩣᨾᨠᩣᩃᩥᨠᩴ ᩈᨲ᩠ᨲᩣᩉᨠᩣᩃᩥᨠᩴ ᨿᩣᩅᨩᩦᩅᩥᨠᩴ ᨮᨸᩮᨲ᩠ᩅᩣ ᩋᩅᩈᩮᩈᩴ ᨡᩣᨴᨶᩦᨿᩴ ᨶᩣᨾ.
</Paragraph>

<Paragraph number="818" book="paci">
<Emphasis>ᨽᩮᩣᨩᨶᩦᨿᩴ</Emphasis> ᨶᩣᨾ ᨸᨬ᩠ᨧ ᨽᩮᩣᨩᨶᩣᨶᩥ—  ᩒᨴᨶᩮᩣ, ᨠᩩᨾ᩠ᨾᩣᩈᩮᩣ, ᩈᨲ᩠ᨲᩩ, ᨾᨧ᩠ᨨᩮᩣ, ᨾᩴᩈᩴ.
</Paragraph>

<Paragraph number="819" book="paci">
“ᨡᩣᨴᩥᩔᩣᨾᩥ ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="255" book="paci">

<Paragraph number="820" book="paci">
ᩈᨶ᩠ᨶᩥᨵᩥᨠᩣᩁᨠᩮ ᩈᨶ᩠ᨶᩥᨵᩥᨠᩣᩁᨠᩈᨬ᩠ᨬᩦ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨡᩣᨴᨲᩥ ᩅᩤ ᨽᩩᨬ᩠ᨩᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᨶ᩠ᨶᩥᨵᩥᨠᩣᩁᨠᩮ ᩅᩮᨾᨲᩥᨠᩮᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨡᩣᨴᨲᩥ ᩅᩤ ᨽᩩᨬ᩠ᨩᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᨶ᩠ᨶᩥᨵᩥᨠᩣᩁᨠᩮ ᩋᩈᨶ᩠ᨶᩥᨵᩥᨠᩣᩁᨠᩈᨬ᩠ᨬᩦ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨡᩣᨴᨲᩥ ᩅᩤ ᨽᩩᨬ᩠ᨩᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="821" book="paci">
ᨿᩣᨾᨠᩣᩃᩥᨠᩴ ᩈᨲ᩠ᨲᩣᩉᨠᩣᩃᩥᨠᩴ ᨿᩣᩅᨩᩦᩅᩥᨠᩴ ᩋᩣᩉᩣᩁᨲ᩠ᨳᩣᨿ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩈᨶ᩠ᨶᩥᨵᩥᨠᩣᩁᨠᩮ ᩈᨶ᩠ᨶᩥᨵᩥᨠᩣᩁᨠᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩈᨶ᩠ᨶᩥᨵᩥᨠᩣᩁᨠᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩈᨶ᩠ᨶᩥᨵᩥᨠᩣᩁᨠᩮ ᩋᩈᨶ᩠ᨶᩥᨵᩥᨠᩣᩁᨠᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="256" book="paci">

<Paragraph number="822" book="paci">
ᩋᨶᩣᨸᨲ᩠ᨲᩥ—  ᨿᩣᩅᨠᩣᩃᩥᨠᩴ ᨿᩣᩅᨠᩣᩃᩮ ᨶᩥᨴᩉᩥᨲ᩠ᩅᩣ ᨽᩩᨬ᩠ᨩᨲᩥ, ᨿᩣᨾᨠᩣᩃᩥᨠᩴ ᨿᩣᨾᩮ ᨶᩥᨴᩉᩥᨲ᩠ᩅᩣ ᨽᩩᨬ᩠ᨩᨲᩥ, ᩈᨲ᩠ᨲᩣᩉᨠᩣᩃᩥᨠᩴ ᩈᨲ᩠ᨲᩣᩉᩴ ᨶᩥᨴᩉᩥᨲ᩠ᩅᩣ ᨽᩩᨬ᩠ᨩᨲᩥ, ᨿᩣᩅᨩᩦᩅᩥᨠᩴ ᩈᨲᩥ ᨸᨧ᩠ᨧᨿᩮ ᨸᩁᩥᨽᩩᨬ᩠ᨩᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="823" type="center" book="paci">
ᩈᨶ᩠ᨶᩥᨵᩥᨠᩣᩁᨠᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᩋᨭ᩠ᨮᨾᩴ.
</Paragraph>