---
title: "1.5.7.3 ᩏᨠ᩠ᨠᩮᩣᨭᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="392" book="paci">

<Paragraph number="1189" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨩᩣᨶᩴ ᨿᨳᩣᨵᨾ᩠ᨾᩴ ᨶᩥᩉᨲᩣᨵᩥᨠᩁᨱᩴ ᨸᩩᨶᨠᨾ᩠ᨾᩣᨿ ᩏᨠ᩠ᨠᩮᩣᨭᩮᨶ᩠ᨲᩥ—  “ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶ ᨠᩣᨲᨻ᩠ᨻᩴ ᨠᨾ᩠ᨾᩴ ᩋᨶᩥᩉᨲᩴ ᨴᩩᨶ᩠ᨶᩥᩉᨲᩴ ᨸᩩᨶ ᨶᩥᩉᨶᩥᨲᨻ᩠ᨻᨶ᩺”ᨲᩥ.
</Paragraph>

<Paragraph number="1190" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨩᩣᨶᩴ ᨿᨳᩣᨵᨾ᩠ᨾᩴ ᨶᩥᩉᨲᩣᨵᩥᨠᩁᨱᩴ ᨸᩩᨶᨠᨾ᩠ᨾᩣᨿ ᩏᨠ᩠ᨠᩮᩣᨭᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨩᩣᨶᩴ ᨿᨳᩣᨵᨾ᩠ᨾᩴ ᨶᩥᩉᨲᩣᨵᩥᨠᩁᨱᩴ ᨸᩩᨶᨠᨾ᩠ᨾᩣᨿ ᩏᨠ᩠ᨠᩮᩣᨭᩮᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᨩᩣᨶᩴ ᨿᨳᩣᨵᨾ᩠ᨾᩴ ᨶᩥᩉᨲᩣᨵᩥᨠᩁᨱᩴ ᨸᩩᨶᨠᨾ᩠ᨾᩣᨿ ᩏᨠ᩠ᨠᩮᩣᨭᩮᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="393" book="paci">

<Paragraph number="1191" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨩᩣᨶᩴ ᨿᨳᩣᨵᨾ᩠ᨾᩴ ᨶᩥᩉᨲᩣᨵᩥᨠᩁᨱᩴ ᨸᩩᨶᨠᨾ᩠ᨾᩣᨿ ᩏᨠ᩠ᨠᩮᩣᨭᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*63*:<Emphasis>112</Emphasis>)
</Paragraph>

</Division>
<Division number="394" book="paci">

<Paragraph number="1192" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="1193" book="paci">
<Emphasis>ᨩᩣᨶᩣᨲᩥ</Emphasis> ᨶᩣᨾ ᩈᩣᨾᩴ ᩅᩤ ᨩᩣᨶᩣᨲᩥ, ᩋᨬ᩠ᨬᩮ ᩅᩤ ᨲᩔ ᩋᩣᩁᩮᩣᨧᩮᨶ᩠ᨲᩥ, ᩈᩮᩣ ᩅᩤ ᩋᩣᩁᩮᩣᨧᩮᨲᩥ.
</Paragraph>

<Paragraph number="1194" book="paci">
<Emphasis>ᨿᨳᩣᨵᨾ᩠ᨾᩴ</Emphasis> ᨶᩣᨾ ᨵᨾ᩠ᨾᩮᨶ ᩅᩥᨶᨿᩮᨶ ᩈᨲ᩠ᨳᩩᩈᩣᩈᨶᩮᨶ ᨠᨲᩴ, ᩑᨲᩴ ᨿᨳᩣᨵᨾ᩠ᨾᩴ ᨶᩣᨾ.
</Paragraph>

<Paragraph number="1195" book="paci">
<Emphasis>ᩋᨵᩥᨠᩁᨱᩴ</Emphasis> ᨶᩣᨾ ᨧᨲ᩠ᨲᩣᩁᩥ ᩋᨵᩥᨠᩁᨱᩣᨶᩥ—  ᩅᩥᩅᩤᨴᩤᨵᩥᨠᩁᨱᩴ, ᩋᨶᩩᩅᩤᨴᩤᨵᩥᨠᩁᨱᩴ, ᩋᩣᨸᨲ᩠ᨲᩣᨵᩥᨠᩁᨱᩴ, ᨠᩥᨧ᩠ᨧᩣᨵᩥᨠᩁᨱᩴ.
</Paragraph>

<Paragraph number="1196" book="paci">
<Emphasis>ᨸᩩᨶᨠᨾ᩠ᨾᩣᨿ ᩏᨠ᩠ᨠᩮᩣᨭᩮᨿ᩠ᨿᩣ</Emphasis>ᨲᩥ “ᩋᨠᨲᩴ ᨠᨾ᩠ᨾᩴ ᨴᩩᨠ᩠ᨠᨭᩴ ᨠᨾ᩠ᨾᩴ ᨸᩩᨶᨠᩣᨲᨻ᩠ᨻᩴ ᨠᨾ᩠ᨾᩴ ᩋᨶᩥᩉᨲᩴ ᨴᩩᨶ᩠ᨶᩥᩉᨲᩴ ᨸᩩᨶ ᨶᩥᩉᨶᩥᨲᨻ᩠ᨻᨶ᩺”ᨲᩥ ᩏᨠ᩠ᨠᩮᩣᨭᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="395" book="paci">

<Paragraph number="1197" book="paci">
ᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩦ ᩏᨠ᩠ᨠᩮᩣᨭᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩮᩣ ᩏᨠ᩠ᨠᩮᩣᨭᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩦ ᩏᨠ᩠ᨠᩮᩣᨭᩮᨲᩥ, ᩋᨶᩣᨸᨲ᩠ᨲᩥ. ᩋᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="396" book="paci">

<Paragraph number="1198" book="paci">
ᩋᨶᩣᨸᨲ᩠ᨲᩥ—  “ᩋᨵᨾ᩠ᨾᩮᨶ ᩅᩤ ᩅᨣ᩠ᨣᩮᨶ ᩅᩤ ᨶ ᨠᨾ᩠ᨾᩣᩁᩉᩔ ᩅᩤ ᨠᨾ᩠ᨾᩴ ᨠᨲᨶ᩺”ᨲᩥ ᨩᩣᨶᨶ᩠ᨲᩮᩣ ᩏᨠ᩠ᨠᩮᩣᨭᩮᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1199" type="center" book="paci">
ᩏᨠ᩠ᨠᩮᩣᨭᨶᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨲᨲᩥᨿᩴ.
</Paragraph>