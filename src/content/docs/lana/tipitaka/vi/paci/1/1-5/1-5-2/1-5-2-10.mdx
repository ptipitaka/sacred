---
title: "1.5.2.10 ᩈᨸ᩠ᨸᩣᨱᨠᩈᩥᨠ᩠ᨡᩣᨸᨴ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="139" book="paci">

<Paragraph number="473" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩋᩣᩊᩅᩥᨿᩴ ᩅᩥᩉᩁᨲᩥ ᩋᨣ᩠ᨣᩤᩊᩅᩮ ᨧᩮᨲᩥᨿᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᩊᩅᨠᩣ ᨽᩥᨠ᩠ᨡᩪ ᨶᩅᨠᨾ᩠ᨾᩴ ᨠᩁᩮᩣᨶ᩠ᨲᩣ ᨩᩣᨶᩴ ᩈᨸ᩠ᨸᩣᨱᨠᩴ ᩏᨴᨠᩴ ᨲᩥᨱᨾ᩠ᨸᩥ ᨾᨲ᩠ᨲᩥᨠᨾ᩠ᨸᩥ ᩈᩥᨬ᩠ᨧᨶ᩠ᨲᩥᨸᩥ ᩈᩥᨬ᩠ᨧᩣᨸᩮᨶ᩠ᨲᩥᨸᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᩊᩅᨠᩣ ᨽᩥᨠ᩠ᨡᩪ ᨩᩣᨶᩴ ᩈᨸ᩠ᨸᩣᨱᨠᩴ ᩏᨴᨠᩴ ᨲᩥᨱᨾ᩠ᨸᩥ ᨾᨲ᩠ᨲᩥᨠᨾ᩠ᨸᩥ ᩈᩥᨬ᩠ᨧᩥᩔᨶ᩠ᨲᩥᨸᩥ ᩈᩥᨬ᩠ᨧᩣᨸᩮᩔᨶ᩠ᨲᩥᨸᩦ”ᨲᩥ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᩋᩣᩊᩅᨠᩮ ᨽᩥᨠ᩠ᨡᩪ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨩᩣᨶᩴ ᩈᨸ᩠ᨸᩣᨱᨠᩴ ᩏᨴᨠᩴ ᨲᩥᨱᨾ᩠ᨸᩥ ᨾᨲ᩠ᨲᩥᨠᨾ᩠ᨸᩥ ᩈᩥᨬ᩠ᨧᨳᨸᩥ ᩈᩥᨬ᩠ᨧᩣᨸᩮᨳᨸᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᨩᩣᨶᩴ ᩈᨸ᩠ᨸᩣᨱᨠᩴ ᩏᨴᨠᩴ ᨲᩥᨱᨾ᩠ᨸᩥ ᨾᨲ᩠ᨲᩥᨠᨾ᩠ᨸᩥ ᩈᩥᨬ᩠ᨧᩥᩔᨳᨸᩥ ᩈᩥᨬ᩠ᨧᩣᨸᩮᩔᨳᨸᩥ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="140" book="paci">

<Paragraph number="474" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨩᩣᨶᩴ ᩈᨸ᩠ᨸᩣᨱᨠᩴ ᩏᨴᨠᩴ ᨲᩥᨱᩴ ᩅᩤ ᨾᨲ᩠ᨲᩥᨠᩴ ᩅᩤ ᩈᩥᨬ᩠ᨧᩮᨿ᩠ᨿ ᩅᩤ ᩈᩥᨬ᩠ᨧᩣᨸᩮᨿ᩠ᨿ ᩅᩤ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*20*:<Emphasis>69</Emphasis>)
</Paragraph>

</Division>
<Division number="141" book="paci">

<Paragraph number="475" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="476" book="paci">
<Emphasis>ᨩᩣᨶᩣᨲᩥ</Emphasis> ᨶᩣᨾ ᩈᩣᨾᩴ ᩅᩤ ᨩᩣᨶᩣᨲᩥ. ᩋᨬ᩠ᨬᩮ ᩅᩤ ᨲᩔ ᩋᩣᩁᩮᩣᨧᩮᨶ᩠ᨲᩥ.
</Paragraph>

<Paragraph number="477" book="paci">
<Emphasis>ᩈᩥᨬ᩠ᨧᩮᨿ᩠ᨿᩣ</Emphasis>ᨲᩥ ᩈᨿᩴ ᩈᩥᨬ᩠ᨧᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="478" book="paci">
<Emphasis>ᩈᩥᨬ᩠ᨧᩣᨸᩮᨿ᩠ᨿᩣ</Emphasis>ᨲᩥ ᩋᨬ᩠ᨬᩴ ᩋᩣᨱᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᨠᩥᩴ ᩋᩣᨱᨲ᩠ᨲᩮᩣ ᨻᩉᩩᨠᨾ᩠ᨸᩥ ᩈᩥᨬ᩠ᨧᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="142" book="paci">

<Paragraph number="479" book="paci">
ᩈᨸ᩠ᨸᩣᨱᨠᩮ ᩈᨸ᩠ᨸᩣᨱᨠᩈᨬ᩠ᨬᩦ ᨲᩥᨱᩴ ᩅᩤ ᨾᨲ᩠ᨲᩥᨠᩴ ᩅᩤ ᩈᩥᨬ᩠ᨧᨲᩥ ᩅᩤ ᩈᩥᨬ᩠ᨧᩣᨸᩮᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᨸ᩠ᨸᩣᨱᨠᩮ ᩅᩮᨾᨲᩥᨠᩮᩣ ᨲᩥᨱᩴ ᩅᩤ ᨾᨲ᩠ᨲᩥᨠᩴ ᩅᩤ ᩈᩥᨬ᩠ᨧᨲᩥ ᩅᩤ ᩈᩥᨬ᩠ᨧᩣᨸᩮᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩈᨸ᩠ᨸᩣᨱᨠᩮ ᩋᨸ᩠ᨸᩣᨱᨠᩈᨬ᩠ᨬᩦ ᨲᩥᨱᩴ ᩅᩤ ᨾᨲ᩠ᨲᩥᨠᩴ ᩅᩤ ᩈᩥᨬ᩠ᨧᨲᩥ ᩅᩤ ᩈᩥᨬ᩠ᨧᩣᨸᩮᨲᩥ ᩅᩤ, ᩋᨶᩣᨸᨲ᩠ᨲᩥ. ᩋᨸ᩠ᨸᩣᨱᨠᩮ ᩈᨸ᩠ᨸᩣᨱᨠᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸ᩠ᨸᩣᨱᨠᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸ᩠ᨸᩣᨱᨠᩮ ᩋᨸ᩠ᨸᩣᨱᨠᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="143" book="paci">

<Paragraph number="480" book="paci">
ᩋᨶᩣᨸᨲ᩠ᨲᩥ—  ᩋᩈᨬ᩠ᨧᩥᨧ᩠ᨧ, ᩋᩔᨲᩥᨿᩣ, ᩋᨩᩣᨶᨶ᩠ᨲᩔ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="481" type="center" book="paci">
ᩈᨸ᩠ᨸᩣᨱᨠᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨴᩈᨾᩴ.

  
ᨽᩪᨲᨣᩤᨾᩅᨣ᩠ᨣᩮᩤ ᨴᩩᨲᩥᨿᩮᩣ.



</Paragraph>

<Paragraph number="482" type="center" book="paci">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="483" type="verses" book="paci">
_ᨽᩪᨲᩴ ᩋᨬ᩠ᨬᩣᨿ ᩏᨩ᩠ᨫᩣᨿᩴ,_  
_ᨸᨠ᩠ᨠᨾᨶ᩠ᨲᩮᨶ ᨲᩮ ᨴᩩᩅᩮ;_  
_ᨸᩩᨻ᩠ᨻᩮ ᨶᩥᨠ᩠ᨠᨯ᩠ᨰᨶᩣᩉᨧ᩠ᨧ,_  
_ᨴ᩠ᩅᩤᩁᩴ ᩈᨸ᩠ᨸᩣᨱᨠᩮᨶ ᨧᩣᨲᩥ._
</Paragraph>