---
title: "1.5.4.10 ᨴᨶ᩠ᨲᨸᩮᩣᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="263" book="paci">

<Paragraph number="848" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩅᩮᩈᩣᩃᩥᨿᩴ ᩅᩥᩉᩁᨲᩥ ᨾᩉᩣᩅᨶᩮ ᨠᩪᨭᩣᨣᩤᩁᩈᩣᩃᩣᨿᩴ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᩈᨻ᩠ᨻᨸᩴᩈᩩᨠᩪᩃᩥᨠᩮᩣ ᩈᩩᩈᩣᨶᩮ ᩅᩥᩉᩁᨲᩥ. ᩈᩮᩣ ᨾᨶᩩᩔᩮᩉᩥ ᨴᩥᨿ᩠ᨿᨾᩣᨶᩴ ᨶ ᩍᨧ᩠ᨨᨲᩥ ᨸᨭᩥᨣ᩠ᨣᩉᩮᨲᩩᩴ, ᩈᩩᩈᩣᨶᩮᨸᩥ ᩁᩩᨠ᩠ᨡᨾᩪᩃᩮᨸᩥ ᩏᨾ᩠ᨾᩣᩁᩮᨸᩥ ᩋᨿ᩠ᨿᩅᩮᩤᩈᩣᨭᩥᨲᨠᩣᨶᩥ ᩈᩣᨾᩴ ᨣᩉᩮᨲ᩠ᩅᩣ ᨸᩁᩥᨽᩩᨬ᩠ᨩᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᨿᩴ ᨽᩥᨠ᩠ᨡᩩ ᩋᨾ᩠ᩉᩣᨠᩴ ᩋᨿ᩠ᨿᩅᩮᩤᩈᩣᨭᩥᨲᨠᩣᨶᩥ ᩈᩣᨾᩴ ᨣᩉᩮᨲ᩠ᩅᩣ ᨸᩁᩥᨽᩩᨬ᩠ᨩᩥᩔᨲᩥ. ᨳᩮᩁᩮᩣᨿᩴ ᨽᩥᨠ᩠ᨡᩩ ᩅᨮᩁᩮᩣ ᨾᨶᩩᩔᨾᩴᩈᩴ ᨾᨬ᩠ᨬᩮ ᨡᩣᨴᨲᩦ”ᨲᩥ.
</Paragraph>

<Paragraph number="849" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩ ᩋᨴᩥᨶ᩠ᨶᩴ ᨾᩩᨡᨴ᩠ᩅᩤᩁᩴ ᩋᩣᩉᩣᩁᩴ ᩋᩣᩉᩁᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᨽᩥᨠ᩠ᨡᩩ, ᩋᨴᩥᨶ᩠ᨶᩴ ᨾᩩᨡᨴ᩠ᩅᩤᩁᩴ ᩋᩣᩉᩣᩁᩴ ᩋᩣᩉᩁᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᩋᨴᩥᨶ᩠ᨶᩴ ᨾᩩᨡᨴ᩠ᩅᩤᩁᩴ ᩋᩣᩉᩣᩁᩴ ᩋᩣᩉᩁᩥᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="850" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩋᨴᩥᨶ᩠ᨶᩴ ᨾᩩᨡᨴ᩠ᩅᩤᩁᩴ ᩋᩣᩉᩣᩁᩴ ᩋᩣᩉᩁᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ.
</Paragraph>

<Paragraph number="851" book="paci">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="264" book="paci">

<Paragraph number="852" book="paci">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᩏᨴᨠᨴᨶ᩠ᨲᨸᩮᩣᨶᩮ ᨠᩩᨠ᩠ᨠᩩᨧ᩠ᨧᩣᨿᨶ᩠ᨲᩥ. ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᩏᨴᨠᨴᨶ᩠ᨲᨸᩮᩣᨶᩴ ᩈᩣᨾᩴ ᨣᩉᩮᨲ᩠ᩅᩣ ᨸᩁᩥᨽᩩᨬ᩠ᨩᩥᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="265" book="paci">

<Paragraph number="853" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩋᨴᩥᨶ᩠ᨶᩴ ᨾᩩᨡᨴ᩠ᩅᩤᩁᩴ ᩋᩣᩉᩣᩁᩴ ᩋᩣᩉᩁᩮᨿ᩠ᨿ, ᩋᨬ᩠ᨬᨲᩕ ᩏᨴᨠᨴᨶ᩠ᨲᨸᩮᩣᨶᩣ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*40*:<Emphasis>89</Emphasis>)
</Paragraph>

</Division>
<Division number="266" book="paci">

<Paragraph number="854" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="855" book="paci">
<Emphasis>ᩋᨴᩥᨶ᩠ᨶᩴ</Emphasis> ᨶᩣᨾ ᩋᨸ᩠ᨸᨭᩥᨣ᩠ᨣᩉᩥᨲᨠᩴ ᩅᩩᨧ᩠ᨧᨲᩥ.
</Paragraph>

<Paragraph number="856" book="paci">
<Emphasis>ᨴᩥᨶ᩠ᨶᩴ</Emphasis> ᨶᩣᨾ ᨠᩣᨿᩮᨶ ᩅᩤ ᨠᩣᨿᨸᨭᩥᨻᨴ᩠ᨵᩮᨶ ᩅᩤ ᨶᩥᩔᨣ᩠ᨣᩥᨿᩮᨶ ᩅᩤ ᨴᩮᨶ᩠ᨲᩮ ᩉᨲ᩠ᨳᨸᩣᩈᩮ ᨮᩥᨲᩮᩣ ᨠᩣᨿᩮᨶ ᩅᩤ ᨠᩣᨿᨸᨭᩥᨻᨴ᩠ᨵᩮᨶ ᩅᩤ ᨸᨭᩥᨣ᩠ᨣᨱ᩠ᩉᩣᨲᩥ, ᩑᨲᩴ ᨴᩥᨶ᩠ᨶᩴ ᨶᩣᨾ.
</Paragraph>

<Paragraph number="857" book="paci">
<Emphasis>ᩋᩣᩉᩣᩁᩮᩣ</Emphasis> ᨶᩣᨾ ᩏᨴᨠᨴᨶ᩠ᨲᨸᩮᩣᨶᩴ ᨮᨸᩮᨲ᩠ᩅᩣ ᨿᩴ ᨠᩥᨬ᩠ᨧᩥ ᩋᨩ᩠ᨫᩮᩣᩉᩁᨱᩦᨿᩴ, ᩑᩈᩮᩣ ᩋᩣᩉᩣᩁᩮᩣ ᨶᩣᨾ.
</Paragraph>

<Paragraph number="858" book="paci">
<Emphasis>ᩋᨬ᩠ᨬᨲᩕ ᩏᨴᨠᨴᨶ᩠ᨲᨸᩮᩣᨶᩣ</Emphasis>ᨲᩥ ᨮᨸᩮᨲ᩠ᩅᩣ ᩏᨴᨠᨴᨶ᩠ᨲᨸᩮᩣᨶᩴ.
</Paragraph>

<Paragraph number="859" book="paci">
“ᨡᩣᨴᩥᩔᩣᨾᩥ ᨽᩩᨬ᩠ᨩᩥᩔᩣᨾᩦ”ᨲᩥ ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="267" book="paci">

<Paragraph number="860" book="paci">
ᩋᨸ᩠ᨸᨭᩥᨣ᩠ᨣᩉᩥᨲᨠᩮ ᩋᨸ᩠ᨸᨭᩥᨣ᩠ᨣᩉᩥᨲᨠᩈᨬ᩠ᨬᩦ ᩋᨴᩥᨶ᩠ᨶᩴ ᨾᩩᨡᨴ᩠ᩅᩤᩁᩴ ᩋᩣᩉᩣᩁᩴ ᩋᩣᩉᩣᩁᩮᨲᩥ, ᩋᨬ᩠ᨬᨲᩕ ᩏᨴᨠᨴᨶ᩠ᨲᨸᩮᩣᨶᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨸ᩠ᨸᨭᩥᨣ᩠ᨣᩉᩥᨲᨠᩮ ᩅᩮᨾᨲᩥᨠᩮᩣ ᩋᨴᩥᨶ᩠ᨶᩴ ᨾᩩᨡᨴ᩠ᩅᩤᩁᩴ ᩋᩣᩉᩣᩁᩴ ᩋᩣᩉᩣᩁᩮᨲᩥ, ᩋᨬ᩠ᨬᨲᩕ ᩏᨴᨠᨴᨶ᩠ᨲᨸᩮᩣᨶᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨸ᩠ᨸᨭᩥᨣ᩠ᨣᩉᩥᨲᨠᩮ ᨸᨭᩥᨣ᩠ᨣᩉᩥᨲᨠᩈᨬ᩠ᨬᩦ ᩋᨴᩥᨶ᩠ᨶᩴ ᨾᩩᨡᨴ᩠ᩅᩤᩁᩴ ᩋᩣᩉᩣᩁᩴ ᩋᩣᩉᩣᩁᩮᨲᩥ, ᩋᨬ᩠ᨬᨲᩕ ᩏᨴᨠᨴᨶ᩠ᨲᨸᩮᩣᨶᩣ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="861" book="paci">
ᨸᨭᩥᨣ᩠ᨣᩉᩥᨲᨠᩮ ᩋᨸ᩠ᨸᨭᩥᨣ᩠ᨣᩉᩥᨲᨠᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᨭᩥᨣ᩠ᨣᩉᩥᨲᨠᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᨭᩥᨣ᩠ᨣᩉᩥᨲᨠᩮ ᨸᨭᩥᨣ᩠ᨣᩉᩥᨲᨠᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="268" book="paci">

<Paragraph number="862" book="paci">
ᩋᨶᩣᨸᨲ᩠ᨲᩥ—  ᩏᨴᨠᨴᨶ᩠ᨲᨸᩮᩣᨶᩮ, ᨧᨲ᩠ᨲᩣᩁᩥ ᨾᩉᩣᩅᩥᨠᨭᩣᨶᩥ ᩈᨲᩥ ᨸᨧ᩠ᨧᨿᩮ ᩋᩈᨲᩥ ᨠᨸ᩠ᨸᩥᨿᨠᩣᩁᨠᩮ ᩈᩣᨾᩴ ᨣᩉᩮᨲ᩠ᩅᩣ ᨸᩁᩥᨽᩩᨬ᩠ᨩᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="863" type="center" book="paci">
ᨴᨶ᩠ᨲᨸᩮᩣᨶᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨴᩈᨾᩴ.

  
ᨽᩮᩣᨩᨶᩅᨣ᩠ᨣᩮᩤ ᨧᨲᩩᨲ᩠ᨳᩮᩣ.



</Paragraph>

<Paragraph number="864" type="center" book="paci">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="865" type="verses" book="paci">
_ᨸᩥᨱ᩠ᨯᩮᩣ ᨣᨱᩴ ᨸᩁᩴ ᨸᩪᩅᩴ,_  
_ᨴ᩠ᩅᩮ ᨧ ᩅᩩᨲ᩠ᨲᩣ ᨸᩅᩤᩁᨱᩣ;_  
_ᩅᩥᨠᩣᩃᩮ ᩈᨶ᩠ᨶᩥᨵᩦ ᨡᩦᩁᩴ,_  
_ᨴᨶ᩠ᨲᨸᩮᩣᨶᩮᨶ ᨲᩮ ᨴᩈᩣᨲᩥ._
</Paragraph>