---
title: "1.5.6.8 ᨴᩩᨻ᩠ᨻᨱ᩠ᨱᨠᩁᨱᩈᩥᨠ᩠ᨡᩣᨸᨴ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="367" book="paci">

<Paragraph number="1119" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨾ᩠ᨻᩉᩩᩃᩣ ᨽᩥᨠ᩠ᨡᩪ ᨧ ᨸᩁᩥᨻ᩠ᨻᩣᨩᨠᩣ ᨧ ᩈᩣᨠᩮᨲᩣ ᩈᩣᩅᨲ᩠ᨳᩥᩴ ᩋᨴ᩠ᨵᩤᨶᨾᨣ᩠ᨣᨸ᩠ᨸᨭᩥᨸᨶ᩠ᨶᩣ ᩉᩮᩣᨶ᩠ᨲᩥ. ᩋᨶ᩠ᨲᩁᩣᨾᨣ᩠ᨣᩮ ᨧᩮᩣᩁᩣ ᨶᩥᨠ᩠ᨡᨾᩥᨲ᩠ᩅᩣ ᨲᩮ ᩋᨧ᩠ᨨᩥᨶ᩠ᨴᩥᩴᩈᩩ. ᩈᩣᩅᨲ᩠ᨳᩥᨿᩣ ᩁᩣᨩᨽᨭᩣ ᨶᩥᨠ᩠ᨡᨾᩥᨲ᩠ᩅᩣ ᨲᩮ ᨧᩮᩣᩁᩮ ᩈᨽᨱ᩠ᨯᩮ ᨣᩉᩮᨲ᩠ᩅᩣ ᨽᩥᨠ᩠ᨡᩪᨶᩴ ᩈᨶ᩠ᨲᩥᨠᩮ ᨴᩪᨲᩴ ᨸᩣᩉᩮᩈᩩᩴ—  “ᩋᩣᨣᨧ᩠ᨨᨶ᩠ᨲᩩ, ᨽᨴᨶ᩠ᨲᩣ, ᩈᨠᩴ ᩈᨠᩴ ᨧᩦᩅᩁᩴ ᩈᨬ᩠ᨩᩣᨶᩥᨲ᩠ᩅᩣ ᨣᨱ᩠ᩉᨶ᩠ᨲᩪ”ᨲᩥ. ᨽᩥᨠ᩠ᨡᩪ ᨶ ᩈᨬ᩠ᨩᩣᨶᨶ᩠ᨲᩥ. ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᨴᨶ᩠ᨲᩣ ᩋᨲ᩠ᨲᨶᩮᩣ ᩋᨲ᩠ᨲᨶᩮᩣ ᨧᩦᩅᩁᩴ ᨶ ᩈᨬ᩠ᨩᩣᨶᩥᩔᨶ᩠ᨲᩦ”ᨲᩥ.
</Paragraph>

<Paragraph number="1120" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨽᩥᨠ᩠ᨡᩩᩈᩴᨥᩴ ᩈᨶ᩠ᨶᩥᨸᩣᨲᩣᨸᩮᨲ᩠ᩅᩣ ᨽᩥᨠ᩠ᨡᩪᨶᩴ ᨲᨴᨶᩩᨧ᩠ᨨᩅᩥᨠᩴ ᨲᨴᨶᩩᩃᩮᩣᨾᩥᨠᩴ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᨲᩮᨶ ᩉᩥ, ᨽᩥᨠ᩠ᨡᩅᩮ, ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨸᩮᩔᩣᨾᩥ ᨴᩈ ᩋᨲ᩠ᨳᩅᩈᩮ ᨸᨭᩥᨧ᩠ᨧ—  ᩈᩴᨥᩈᩩᨭ᩠ᨮᩩᨲᩣᨿ, ᩈᩴᨥᨹᩣᩈᩩᨲᩣᨿ …ᨸᩮ…  ᩈᨴ᩠ᨵᨾ᩠ᨾᨭ᩠ᨮᩥᨲᩥᨿᩣ, ᩅᩥᨶᨿᩣᨶᩩᨣ᩠ᨣᩉᩣᨿ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="368" book="paci">

<Paragraph number="1121" book="paci">
<Emphasis>“ᨶᩅᩴ ᨸᨶ ᨽᩥᨠ᩠ᨡᩩᨶᩣ ᨧᩦᩅᩁᩃᩣᨽᩮᨶ ᨲᩥᨱ᩠ᨱᩴ ᨴᩩᨻ᩠ᨻᨱ᩠ᨱᨠᩁᨱᩣᨶᩴ ᩋᨬ᩠ᨬᨲᩁᩴ ᨴᩩᨻ᩠ᨻᨱ᩠ᨱᨠᩁᨱᩴ ᩋᩣᨴᩤᨲᨻ᩠ᨻᩴ—  ᨶᩦᩃᩴ ᩅᩤ ᨠᨴ᩠ᨴᨾᩴ ᩅᩤ ᨠᩣᩊᩈᩣᨾᩴ ᩅᩤ. ᩋᨶᩣᨴᩤ</Emphasis> <Emphasis>ᨧᩮ ᨽᩥᨠ᩠ᨡᩩ ᨲᩥᨱ᩠ᨱᩴ ᨴᩩᨻ᩠ᨻᨱ᩠ᨱᨠᩁᨱᩣᨶᩴ ᩋᨬ᩠ᨬᨲᩁᩴ ᨴᩩᨻ᩠ᨻᨱ᩠ᨱᨠᩁᨱᩴ ᨶᩅᩴ ᨧᩦᩅᩁᩴ ᨸᩁᩥᨽᩩᨬ᩠ᨩᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*58*:<Emphasis>107</Emphasis>)
</Paragraph>

</Division>
<Division number="369" book="paci">

<Paragraph number="1122" book="paci">
<Emphasis>ᨶᩅᩴ</Emphasis> ᨶᩣᨾ ᩋᨠᨲᨠᨸ᩠ᨸᩴ ᩅᩩᨧ᩠ᨧᨲᩥ.
</Paragraph>

<Paragraph number="1123" book="paci">
<Emphasis>ᨧᩦᩅᩁᩴ</Emphasis> ᨶᩣᨾ ᨨᨶ᩠ᨶᩴ ᨧᩦᩅᩁᩣᨶᩴ ᩋᨬ᩠ᨬᨲᩁᩴ ᨧᩦᩅᩁᩴ.
</Paragraph>

<Paragraph number="1124" book="paci">
<Emphasis>ᨲᩥᨱ᩠ᨱᩴ ᨴᩩᨻ᩠ᨻᨱ᩠ᨱᨠᩁᨱᩣᨶᩴ ᩋᨬ᩠ᨬᨲᩁᩴ ᨴᩩᨻ᩠ᨻᨱ᩠ᨱᨠᩁᨱᩴ ᩋᩣᨴᩤᨲᨻ᩠ᨻᨶ᩺</Emphasis>ᨲᩥ ᩋᨶ᩠ᨲᨾᩈᩮᩣ ᨠᩩᩈᨣ᩠ᨣᩮᨶᨸᩥ ᩋᩣᨴᩤᨲᨻ᩠ᨻᩴ.
</Paragraph>

<Paragraph number="1125" book="paci">
<Emphasis>ᨶᩦᩃᩴ</Emphasis> ᨶᩣᨾ ᨴ᩠ᩅᩮ ᨶᩦᩃᩣᨶᩥ—  ᨠᩴᩈᨶᩦᩃᩴ, ᨸᩃᩣᩈᨶᩦᩃᩴ.
</Paragraph>

<Paragraph number="1126" book="paci">
<Emphasis>ᨠᨴ᩠ᨴᨾᩮᩣ</Emphasis> ᨶᩣᨾ ᩒᨴᨠᩮᩣ ᩅᩩᨧ᩠ᨧᨲᩥ.
</Paragraph>

<Paragraph number="1127" book="paci">
<Emphasis>ᨠᩣᩊᩈᩣᨾᩴ</Emphasis> ᨶᩣᨾ ᨿᩴ ᨠᩥᨬ᩠ᨧᩥ ᨠᩣᩊᩈᩣᨾᨠᩴ.
</Paragraph>

<Paragraph number="1128" book="paci">
<Emphasis>ᩋᨶᩣᨴᩤ ᨧᩮ ᨽᩥᨠ᩠ᨡᩩ ᨲᩥᨱ᩠ᨱᩴ ᨴᩩᨻ᩠ᨻᨱ᩠ᨱᨠᩁᨱᩣᨶᩴ ᩋᨬ᩠ᨬᨲᩁᩴ ᨴᩩᨻ᩠ᨻᨱ᩠ᨱᨠᩁᨱᨶ᩺</Emphasis>ᨲᩥ ᩋᨶ᩠ᨲᨾᩈᩮᩣ ᨠᩩᩈᨣ᩠ᨣᩮᨶᨸᩥ ᩋᨶᩣᨴᩥᨿᩥᨲ᩠ᩅᩣ ᨲᩥᨱ᩠ᨱᩴ ᨴᩩᨻ᩠ᨻᨱ᩠ᨱᨠᩁᨱᩣᨶᩴ ᩋᨬ᩠ᨬᨲᩁᩴ ᨴᩩᨻ᩠ᨻᨱ᩠ᨱᨠᩁᨱᩴ ᨶᩅᩴ ᨧᩦᩅᩁᩴ ᨸᩁᩥᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="370" book="paci">

<Paragraph number="1129" book="paci">
ᩋᨶᩣᨴᩥᨶ᩠ᨶᩮ ᩋᨶᩣᨴᩥᨶ᩠ᨶᩈᨬ᩠ᨬᩦ ᨸᩁᩥᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶᩣᨴᩥᨶ᩠ᨶᩮ ᩅᩮᨾᨲᩥᨠᩮᩣ ᨸᩁᩥᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶᩣᨴᩥᨶ᩠ᨶᩮ ᩋᩣᨴᩥᨶ᩠ᨶᩈᨬ᩠ᨬᩦ ᨸᩁᩥᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="1130" book="paci">
ᩋᩣᨴᩥᨶ᩠ᨶᩮ ᩋᨶᩣᨴᩥᨶ᩠ᨶᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩣᨴᩥᨶ᩠ᨶᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩣᨴᩥᨶ᩠ᨶᩮ ᩋᩣᨴᩥᨶ᩠ᨶᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="371" book="paci">

<Paragraph number="1131" book="paci">
ᩋᨶᩣᨸᨲ᩠ᨲᩥ—  ᩋᩣᨴᩥᨿᩥᨲ᩠ᩅᩣ ᨸᩁᩥᨽᩩᨬ᩠ᨩᨲᩥ, ᨠᨸ᩠ᨸᩮᩣ ᨶᨭ᩠ᨮᩮᩣ ᩉᩮᩣᨲᩥ, ᨠᨸ᩠ᨸᨠᨲᩮᩣᨠᩣᩈᩮᩣ ᨩᩥᨱ᩠ᨱᩮᩣ ᩉᩮᩣᨲᩥ, ᨠᨸ᩠ᨸᨠᨲᩮᨶ ᩋᨠᨸ᩠ᨸᨠᨲᩴ ᩈᩴᩈᩥᨻ᩠ᨻᩥᨲᩴ ᩉᩮᩣᨲᩥ, ᩋᨣ᩠ᨣᩊᩮ ᩋᨶᩩᩅᩤᨲᩮ ᨸᩁᩥᨽᨱ᩠ᨯᩮ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1132" type="center" book="paci">
ᨴᩩᨻ᩠ᨻᨱ᩠ᨱᨠᩁᨱᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᩋᨭ᩠ᨮᨾᩴ.
</Paragraph>