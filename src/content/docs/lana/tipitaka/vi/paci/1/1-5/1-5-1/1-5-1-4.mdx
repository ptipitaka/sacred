---
title: "1.5.1.4 ᨸᨴᩈᩮᩣᨵᨾ᩠ᨾᩈᩥᨠ᩠ᨡᩣᨸᨴ"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="44" book="paci">

<Paragraph number="150" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩏᨸᩣᩈᨠᩮ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᨶ᩠ᨲᩥ. ᩏᨸᩣᩈᨠᩣ ᨽᩥᨠ᩠ᨡᩪᩈᩩ ᩋᨣᩤᩁᩅᩤ ᩋᨸ᩠ᨸᨲᩥᩔᩣ ᩋᩈᨽᩣᨣᩅᩩᨲ᩠ᨲᩥᨠᩣ ᩅᩥᩉᩁᨶ᩠ᨲᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩏᨸᩣᩈᨠᩮ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᩔᨶ᩠ᨲᩥ. ᩏᨸᩣᩈᨠᩣ ᨽᩥᨠ᩠ᨡᩪᩈᩩ ᩋᨣᩤᩁᩅᩤ ᩋᨸ᩠ᨸᨲᩥᩔᩣ ᩋᩈᨽᩣᨣᩅᩩᨲ᩠ᨲᩥᨠᩣ ᩅᩥᩉᩁᨶ᩠ᨲᩦ”ᨲᩥ.
</Paragraph>

<Paragraph number="151" book="paci">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᩏᨸᩣᩈᨠᩮ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᨳ; ᩏᨸᩣᩈᨠᩣ ᨽᩥᨠ᩠ᨡᩪᩈᩩ ᩋᨣᩤᩁᩅᩤ ᩋᨸ᩠ᨸᨲᩥᩔᩣ ᩋᩈᨽᩣᨣᩅᩩᨲ᩠ᨲᩥᨠᩣ ᩅᩥᩉᩁᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᩏᨸᩣᩈᨠᩮ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᩔᨳ. ᩏᨸᩣᩈᨠᩣ ᨽᩥᨠ᩠ᨡᩪᩈᩩ ᩋᨣᩤᩁᩅᩤ ᩋᨸ᩠ᨸᨲᩥᩔᩣ ᩋᩈᨽᩣᨣᩅᩩᨲ᩠ᨲᩥᨠᩣ ᩅᩥᩉᩁᨶ᩠ᨲᩥ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ ᨸᩈᨶ᩠ᨶᩣᨶᩴ ᩅᩤ ᨽᩥᨿ᩠ᨿᩮᩣᨽᩣᩅᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="45" book="paci">

<Paragraph number="152" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩋᨶᩩᨸᩈᨾ᩠ᨸᨶ᩠ᨶᩴ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᨿ᩠ᨿ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*4*:<Emphasis>53</Emphasis>)
</Paragraph>

</Division>
<Division number="46" book="paci">

<Paragraph number="153" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="154" book="paci">
<Emphasis>ᩋᨶᩩᨸᩈᨾ᩠ᨸᨶ᩠ᨶᩮᩣ</Emphasis> ᨶᩣᨾ ᨽᩥᨠ᩠ᨡᩩᨬ᩠ᨧ ᨽᩥᨠ᩠ᨡᩩᨶᩥᨬ᩠ᨧ ᨮᨸᩮᨲ᩠ᩅᩣ ᩋᩅᩈᩮᩈᩮᩣ ᩋᨶᩩᨸᩈᨾ᩠ᨸᨶ᩠ᨶᩮᩣ ᨶᩣᨾ.
</Paragraph>

<Paragraph number="155" book="paci">
<Emphasis>ᨸᨴᩈᩮᩣ</Emphasis> ᨶᩣᨾ ᨸᨴᩴ, ᩋᨶᩩᨸᨴᩴ, ᩋᨶ᩠ᩅᨠ᩠ᨡᩁᩴ, ᩋᨶᩩᨻ᩠ᨿᨬ᩠ᨩᨶᩴ.
</Paragraph>

<Paragraph number="156" book="paci">
<Emphasis>ᨸᨴᩴ</Emphasis> ᨶᩣᨾ ᩑᨠᨲᩮᩣ ᨸᨭ᩠ᨮᨸᩮᨲ᩠ᩅᩣ ᩑᨠᨲᩮᩣ ᩒᩈᩣᨸᩮᨶ᩠ᨲᩥ. <Emphasis>ᩋᨶᩩᨸᨴᩴ</Emphasis> ᨶᩣᨾ ᨸᩣᨭᩮᨠ᩠ᨠᩴ ᨸᨭ᩠ᨮᨸᩮᨲ᩠ᩅᩣ ᩑᨠᨲᩮᩣ ᩒᩈᩣᨸᩮᨶ᩠ᨲᩥ. <Emphasis>ᩋᨶ᩠ᩅᨠ᩠ᨡᩁᩴ</Emphasis> ᨶᩣᨾ “ᩁᩪᨸᩴ ᩋᨶᩥᨧ᩠ᨧᨶ᩺”ᨲᩥ ᩅᩩᨧ᩠ᨧᨾᩣᨶᩮᩣ, “ᩁᩩᨶ᩺”ᨲᩥ ᩒᨸᩣᨲᩮᨲᩥ. <Emphasis>ᩋᨶᩩᨻ᩠ᨿᨬ᩠ᨩᨶᩴ</Emphasis> ᨶᩣᨾ “ᩁᩪᨸᩴ ᩋᨶᩥᨧ᩠ᨧᨶ᩺”ᨲᩥ ᩅᩩᨧ᩠ᨧᨾᩣᨶᩮᩣ, “ᩅᩮᨴᨶᩣ ᩋᨶᩥᨧ᩠ᨧᩣ”ᨲᩥ ᩈᨴ᩠ᨴᩴ ᨶᩥᨧ᩠ᨨᩣᩁᩮᨲᩥ.
</Paragraph>

<Paragraph number="157" book="paci">
ᨿᨬ᩠ᨧ ᨸᨴᩴ, ᨿᨬ᩠ᨧ ᩋᨶᩩᨸᨴᩴ, ᨿᨬ᩠ᨧ ᩋᨶ᩠ᩅᨠ᩠ᨡᩁᩴ, ᨿᨬ᩠ᨧ ᩋᨶᩩᨻ᩠ᨿᨬ᩠ᨩᨶᩴ—  ᩈᨻ᩠ᨻᨾᩮᨲᩴ ᨸᨴᩈᩮᩣ ᨶᩣᨾ.
</Paragraph>

<Paragraph number="158" book="paci">
<Emphasis>ᨵᨾ᩠ᨾᩮᩣ</Emphasis> ᨶᩣᨾ ᨻᩩᨴ᩠ᨵᨽᩣᩈᩥᨲᩮᩣ, ᩈᩣᩅᨠᨽᩣᩈᩥᨲᩮᩣ, ᩍᩈᩥᨽᩣᩈᩥᨲᩮᩣ, ᨴᩮᩅᨲᩣᨽᩣᩈᩥᨲᩮᩣ, ᩋᨲ᩠ᨳᩪᨸᩈᨬ᩠ᩉᩥᨲᩮᩣ, ᨵᨾ᩠ᨾᩪᨸᩈᨬ᩠ᩉᩥᨲᩮᩣ.
</Paragraph>

<Paragraph number="159" book="paci">
<Emphasis>ᩅᩤᨧᩮᨿ᩠ᨿᩣ</Emphasis>ᨲᩥ ᨸᨴᩮᨶ ᩅᩤᨧᩮᨲᩥ, ᨸᨴᩮ ᨸᨴᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨠ᩠ᨡᩁᩣᨿ ᩅᩤᨧᩮᨲᩥ, ᩋᨠ᩠ᨡᩁᨠ᩠ᨡᩁᩣᨿ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="47" book="paci">

<Paragraph number="160" book="paci">
ᩋᨶᩩᨸᩈᨾ᩠ᨸᨶ᩠ᨶᩮ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩦ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶᩩᨸᩈᨾ᩠ᨸᨶ᩠ᨶᩮ ᩅᩮᨾᨲᩥᨠᩮᩣ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨶᩩᨸᩈᨾ᩠ᨸᨶ᩠ᨶᩮ ᩏᨸᩈᨾ᩠ᨸᨶ᩠ᨶᩈᨬ᩠ᨬᩦ ᨸᨴᩈᩮᩣ ᨵᨾ᩠ᨾᩴ ᩅᩤᨧᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="161" book="paci">
ᩏᨸᩈᨾ᩠ᨸᨶ᩠ᨶᩮ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩏᨸᩈᨾ᩠ᨸᨶ᩠ᨶᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩏᨸᩈᨾ᩠ᨸᨶ᩠ᨶᩮ ᩏᨸᩈᨾ᩠ᨸᨶ᩠ᨶᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="48" book="paci">

<Paragraph number="162" book="paci">
ᩋᨶᩣᨸᨲ᩠ᨲᩥ—  ᩑᨠᨲᩮᩣ ᩏᨴ᩠ᨴᩥᩈᩣᨸᩮᨶ᩠ᨲᩮᩣ, ᩑᨠᨲᩮᩣ ᩈᨩ᩠ᨫᩣᨿᩴ ᨠᩁᩮᩣᨶ᩠ᨲᩮᩣ, ᨿᩮᨽᩩᨿ᩠ᨿᩮᨶ ᨸᨣᩩᨱᩴ ᨣᨶ᩠ᨳᩴ ᨽᨱᨶ᩠ᨲᩴ ᩒᨸᩣᨲᩮᨲᩥ, ᩒᩈᩣᩁᩮᨶ᩠ᨲᩴ ᩒᨸᩣᨲᩮᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="163" type="center" book="paci">
ᨸᨴᩈᩮᩣᨵᨾ᩠ᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨧᨲᩩᨲ᩠ᨳᩴ.
</Paragraph>