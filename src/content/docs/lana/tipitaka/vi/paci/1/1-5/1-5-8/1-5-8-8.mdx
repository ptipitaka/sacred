---
title: "1.5.8.8 ᩏᨸᩔᩩᨲᩥᩈᩥᨠ᩠ᨡᩣᨸᨴ"
tableOfContents: false
sidebar:
  order: 11
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="469" book="paci">

<Paragraph number="1391" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨸᩮᩈᩃᩮᩉᩥ ᨽᩥᨠ᩠ᨡᩪᩉᩥ ᩈᨴ᩠ᨵᩥᩴ ᨽᨱ᩠ᨯᨶ᩠ᨲᩥ. ᨸᩮᩈᩃᩣ ᨽᩥᨠ᩠ᨡᩪ ᩑᩅᩴ ᩅᨴᨶ᩠ᨲᩥ—  “ᩋᩃᨩ᩠ᨩᩥᨶᩮᩣ ᩍᨾᩮ, ᩋᩣᩅᩩᩈᩮᩣ, ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ. ᨶ ᩈᨠ᩠ᨠᩣ ᩍᨾᩮᩉᩥ ᩈᩉ ᨽᨱ᩠ᨯᩥᨲᩩᨶ᩺”ᨲᩥ. ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩑᩅᩴ ᩅᨴᨶ᩠ᨲᩥ—  “ᨠᩥᩔ ᨲᩩᨾ᩠ᩉᩮ, ᩋᩣᩅᩩᩈᩮᩣ, ᩋᨾ᩠ᩉᩮ ᩋᩃᨩ᩠ᨩᩥᩅᩤᨴᩮᨶ ᨸᩣᨸᩮᨳᩣ”ᨲᩥ? “ᨠᩉᩴ ᨸᨶ ᨲᩩᨾ᩠ᩉᩮ, ᩋᩣᩅᩩᩈᩮᩣ, ᩋᩔᩩᨲ᩠ᨳᩣ”ᨲᩥ? “ᨾᨿᩴ ᩋᩣᨿᩈ᩠ᨾᨶ᩠ᨲᩣᨶᩴ ᩏᨸᩔᩩᨲᩥᩴ ᨲᩥᨭ᩠ᨮᨾ᩠ᩉᩣ”ᨲᩥ.
</Paragraph>

<Paragraph number="1392" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨽᩥᨠ᩠ᨡᩪᨶᩴ ᨽᨱ᩠ᨯᨶᨩᩣᨲᩣᨶᩴ ᨠᩃᩉᨩᩣᨲᩣᨶᩴ ᩅᩥᩅᩤᨴᩤᨸᨶ᩠ᨶᩣᨶᩴ ᩏᨸᩔᩩᨲᩥᩴ ᨲᩥᨭ᩠ᨮᩥᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨽᩥᨠ᩠ᨡᩪᨶᩴ ᨽᨱ᩠ᨯᨶᨩᩣᨲᩣᨶᩴ ᨠᩃᩉᨩᩣᨲᩣᨶᩴ ᩅᩥᩅᩤᨴᩤᨸᨶ᩠ᨶᩣᨶᩴ ᩏᨸᩔᩩᨲᩥᩴ ᨲᩥᨭ᩠ᨮᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᨽᩥᨠ᩠ᨡᩪᨶᩴ ᨽᨱ᩠ᨯᨶᨩᩣᨲᩣᨶᩴ ᨠᩃᩉᨩᩣᨲᩣᨶᩴ ᩅᩥᩅᩤᨴᩤᨸᨶ᩠ᨶᩣᨶᩴ ᩏᨸᩔᩩᨲᩥᩴ ᨲᩥᨭ᩠ᨮᩥᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="470" book="paci">

<Paragraph number="1393" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨽᩥᨠ᩠ᨡᩪᨶᩴ ᨽᨱ᩠ᨯᨶᨩᩣᨲᩣᨶᩴ ᨠᩃᩉᨩᩣᨲᩣᨶᩴ ᩅᩥᩅᩤᨴᩤᨸᨶ᩠ᨶᩣᨶᩴ ᩏᨸᩔᩩᨲᩥᩴ ᨲᩥᨭ᩠ᨮᩮᨿ᩠ᨿ—  ‘ᨿᩴ ᩍᨾᩮ ᨽᨱᩥᩔᨶ᩠ᨲᩥ ᨲᩴ ᩈᩮᩣᩔᩣᨾᩦ’ᨲᩥ ᩑᨲᨴᩮᩅ ᨸᨧ᩠ᨧᨿᩴ ᨠᩁᩥᨲ᩠ᩅᩣ ᩋᨶᨬ᩠ᨬᩴ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*78*:<Emphasis>127</Emphasis>)
</Paragraph>

</Division>
<Division number="471" book="paci">

<Paragraph number="1394" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="1395" book="paci">
<Emphasis>ᨽᩥᨠ᩠ᨡᩪᨶᨶ᩺</Emphasis>ᨲᩥ ᩋᨬ᩠ᨬᩮᩈᩴ ᨽᩥᨠ᩠ᨡᩪᨶᩴ.
</Paragraph>

<Paragraph number="1396" book="paci">
<Emphasis>ᨽᨱ᩠ᨯᨶᨩᩣᨲᩣᨶᩴ ᨠᩃᩉᨩᩣᨲᩣᨶᩴ ᩅᩥᩅᩤᨴᩤᨸᨶ᩠ᨶᩣᨶᨶ᩺</Emphasis>ᨲᩥ ᩋᨵᩥᨠᩁᨱᨩᩣᨲᩣᨶᩴ.
</Paragraph>

<Paragraph number="1397" book="paci">
<Emphasis>ᩏᨸᩔᩩᨲᩥᩴ ᨲᩥᨭ᩠ᨮᩮᨿ᩠ᨿᩣ</Emphasis>ᨲᩥ “ᩍᨾᩮᩈᩴ ᩈᩩᨲ᩠ᩅᩣ ᨧᩮᩣᨴᩮᩔᩣᨾᩥ ᩈᩣᩁᩮᩔᩣᨾᩥ ᨸᨭᩥᨧᩮᩣᨴᩮᩔᩣᨾᩥ ᨸᨭᩥᩈᩣᩁᩮᩔᩣᨾᩥ ᨾᩘᨠᩪ ᨠᩁᩥᩔᩣᨾᩦ”ᨲᩥ ᨣᨧ᩠ᨨᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨿᨲ᩠ᨳ ᨮᩥᨲᩮᩣ ᩈᩩᨱᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᨧ᩠ᨨᨲᩮᩣ ᨣᨧ᩠ᨨᨶ᩠ᨲᩮᩣ ᨲᩩᩁᩥᨲᩮᩣ ᨣᨧ᩠ᨨᨲᩥ ᩈᩮᩣᩔᩣᨾᩦᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨿᨲ᩠ᨳ ᨮᩥᨲᩮᩣ ᩈᩩᨱᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᩩᩁᨲᩮᩣ ᨣᨧ᩠ᨨᨶ᩠ᨲᩮᩣ ᩒᩉᩥᨿ᩠ᨿᨲᩥ ᩈᩮᩣᩔᩣᨾᩦᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨿᨲ᩠ᨳ ᨮᩥᨲᩮᩣ ᩈᩩᨱᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨽᩥᨠ᩠ᨡᩩᩔ ᨮᩥᨲᩮᩣᨠᩣᩈᩴ ᩅᩤ ᨶᩥᩈᩥᨶ᩠ᨶᩮᩣᨠᩣᩈᩴ ᩅᩤ ᨶᩥᨸᨶ᩠ᨶᩮᩣᨠᩣᩈᩴ ᩅᩤ ᩋᩣᨣᨶ᩠ᨲ᩠ᩅᩣ ᨾᨶ᩠ᨲᩮᨶ᩠ᨲᩴ ᩏᨠ᩠ᨠᩣᩈᩥᨲᨻ᩠ᨻᩴ, ᩅᩥᨩᩣᨶᩣᨸᩮᨲᨻ᩠ᨻᩴ, ᨶᩮᩣ ᨧᩮ ᩏᨠ᩠ᨠᩣᩈᩮᨿ᩠ᨿ ᩅᩤ ᩅᩥᨩᩣᨶᩣᨸᩮᨿ᩠ᨿ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="1398" book="paci">
<Emphasis>ᩑᨲᨴᩮᩅ ᨸᨧ᩠ᨧᨿᩴ ᨠᩁᩥᨲ᩠ᩅᩣ ᩋᨶᨬ᩠ᨬᨶ᩺</Emphasis>ᨲᩥ ᨶ ᩋᨬ᩠ᨬᩮᩣ ᨠᩮᩣᨧᩥ ᨸᨧ᩠ᨧᨿᩮᩣ ᩉᩮᩣᨲᩥ ᩏᨸᩔᩩᨲᩥᩴ ᨲᩥᨭ᩠ᨮᩥᨲᩩᩴ.
</Paragraph>

</Division>
<Division number="472" book="paci">

<Paragraph number="1399" book="paci">
ᩏᨸᩈᨾ᩠ᨸᨶ᩠ᨶᩮ ᩏᨸᩈᨾ᩠ᨸᨶ᩠ᨶᩈᨬ᩠ᨬᩦ ᩏᨸᩔᩩᨲᩥᩴ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨸᩈᨾ᩠ᨸᨶ᩠ᨶᩮ ᩅᩮᨾᨲᩥᨠᩮᩣ ᩏᨸᩔᩩᨲᩥᩴ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨸᩈᨾ᩠ᨸᨶ᩠ᨶᩮ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩦ ᩏᨸᩔᩩᨲᩥᩴ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="1400" book="paci">
ᩋᨶᩩᨸᩈᨾ᩠ᨸᨶ᩠ᨶᩔ ᩏᨸᩔᩩᨲᩥᩴ ᨲᩥᨭ᩠ᨮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩮ ᩏᨸᩈᨾ᩠ᨸᨶ᩠ᨶᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᩩᨸᩈᨾ᩠ᨸᨶ᩠ᨶᩮ ᩋᨶᩩᨸᩈᨾ᩠ᨸᨶ᩠ᨶᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="473" book="paci">

<Paragraph number="1401" book="paci">
ᩋᨶᩣᨸᨲ᩠ᨲᩥ—  “ᩍᨾᩮᩈᩴ ᩈᩩᨲ᩠ᩅᩣ ᩒᩁᨾᩥᩔᩣᨾᩥ ᩅᩥᩁᨾᩥᩔᩣᨾᩥ ᩅᩪᨸᩈᨾᩥᩔᩣᨾᩥ ᩋᨲ᩠ᨲᩣᨶᩴ ᨸᩁᩥᨾᩮᩣᨧᩮᩔᩣᨾᩦ”ᨲᩥ ᨣᨧ᩠ᨨᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1402" type="center" book="paci">
ᩏᨸᩔᩩᨲᩥᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᩋᨭ᩠ᨮᨾᩴ.
</Paragraph>