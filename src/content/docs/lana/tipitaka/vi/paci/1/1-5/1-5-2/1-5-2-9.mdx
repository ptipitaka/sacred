---
title: "1.5.2.9 ᨾᩉᩃᩖᨠᩅᩥᩉᩣᩁᩈᩥᨠ᩠ᨡᩣᨸᨴ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="134" book="paci">

<Paragraph number="457" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᨠᩮᩣᩈᨾ᩠ᨻᩥᨿᩴ ᩅᩥᩉᩁᨲᩥ ᨥᩮᩣᩈᩥᨲᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᨲᩮᩣ ᨨᨶ᩠ᨶᩔ ᩏᨸᨭ᩠ᨮᩣᨠᩮᩣ ᨾᩉᩣᨾᨲ᩠ᨲᩮᩣ ᩋᩣᨿᩈ᩠ᨾᨲᩮᩣ ᨨᨶ᩠ᨶᩔ ᩅᩥᩉᩣᩁᩴ ᨠᩣᩁᩣᨸᩮᨲᩥ. ᩋᨳ ᨡᩮᩣ ᩋᩣᨿᩈ᩠ᨾᩣ ᨨᨶ᩠ᨶᩮᩣ ᨠᨲᨸᩁᩥᨿᩮᩣᩈᩥᨲᩴ ᩅᩥᩉᩣᩁᩴ ᨸᩩᨶᨸ᩠ᨸᩩᨶᩴ ᨨᩣᨴᩤᨸᩮᨲᩥ, ᨸᩩᨶᨸ᩠ᨸᩩᨶᩴ ᩃᩮᨸᩣᨸᩮᨲᩥ. ᩋᨲᩥᨽᩣᩁᩥᨲᩮᩣ ᩅᩥᩉᩣᩁᩮᩣ ᨸᩁᩥᨸᨲᩥ. ᩋᨳ ᨡᩮᩣ ᩋᩣᨿᩈ᩠ᨾᩣ ᨨᨶ᩠ᨶᩮᩣ ᨲᩥᨱᨬ᩠ᨧ ᨠᨭ᩠ᨮᨬ᩠ᨧ ᩈᩘᨠᨯ᩠ᨰᨶ᩠ᨲᩮᩣ ᩋᨬ᩠ᨬᨲᩁᩔ ᨻᩕᩣᩉ᩠ᨾᨱᩔ ᨿᩅᨡᩮᨲ᩠ᨲᩴ ᨴᩪᩈᩮᩈᩥ. ᩋᨳ ᨡᩮᩣ ᩈᩮᩣ ᨻᩕᩣᩉ᩠ᨾᨱᩮᩣ ᩏᨩ᩠ᨫᩣᨿᨲᩥ ᨡᩥᨿ᩠ᨿᨲᩥ ᩅᩥᨸᩣᨧᩮᨲᩥ—  “ᨠᨳᨬ᩠ᩉᩥ ᨶᩣᨾ ᨽᨴᨶ᩠ᨲᩣ ᩋᨾ᩠ᩉᩣᨠᩴ ᨿᩅᨡᩮᨲ᩠ᨲᩴ ᨴᩪᩈᩮᩔᨶ᩠ᨲᩦ”ᨲᩥ.
</Paragraph>

<Paragraph number="458" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩔ ᨻᩕᩣᩉ᩠ᨾᨱᩔ ᩏᨩ᩠ᨫᩣᨿᨶ᩠ᨲᩔ ᨡᩥᨿ᩠ᨿᨶ᩠ᨲᩔ ᩅᩥᨸᩣᨧᩮᨶ᩠ᨲᩔ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᨨᨶ᩠ᨶᩮᩣ ᨠᨲᨸᩁᩥᨿᩮᩣᩈᩥᨲᩴ ᩅᩥᩉᩣᩁᩴ ᨸᩩᨶᨸ᩠ᨸᩩᨶᩴ ᨨᩣᨴᩤᨸᩮᩔᨲᩥ, ᨸᩩᨶᨸ᩠ᨸᩩᨶᩴ ᩃᩮᨸᩣᨸᩮᩔᨲᩥ, ᩋᨲᩥᨽᩣᩁᩥᨲᩮᩣ ᩅᩥᩉᩣᩁᩮᩣ ᨸᩁᩥᨸᨲᩦ”ᨲᩥ.
</Paragraph>

<Paragraph number="459" book="paci">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᨨᨶ᩠ᨶᩴ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᨨᨶ᩠ᨶ, ᨠᨲᨸᩁᩥᨿᩮᩣᩈᩥᨲᩴ ᩅᩥᩉᩣᩁᩴ ᨸᩩᨶᨸ᩠ᨸᩩᨶᩴ ᨨᩣᨴᩤᨸᩮᩈᩥ, ᨸᩩᨶᨸ᩠ᨸᩩᨶᩴ ᩃᩮᨸᩣᨸᩮᩈᩥ, ᩋᨲᩥᨽᩣᩁᩥᨲᩮᩣ ᩅᩥᩉᩣᩁᩮᩣ ᨸᩁᩥᨸᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᨠᨲᨸᩁᩥᨿᩮᩣᩈᩥᨲᩴ ᩅᩥᩉᩣᩁᩴ ᨸᩩᨶᨸ᩠ᨸᩩᨶᩴ ᨨᩣᨴᩤᨸᩮᩔᩈᩥ, ᨸᩩᨶᨸ᩠ᨸᩩᨶᩴ ᩃᩮᨸᩣᨸᩮᩔᩈᩥ, ᩋᨲᩥᨽᩣᩁᩥᨲᩮᩣ ᩅᩥᩉᩣᩁᩮᩣ ᨸᩁᩥᨸᨲᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="135" book="paci">

<Paragraph number="460" book="paci">
<Emphasis>“ᨾᩉᩃᩖᨠᩴ ᨸᨶ ᨽᩥᨠ᩠ᨡᩩᨶᩣ ᩅᩥᩉᩣᩁᩴ ᨠᩣᩁᨿᨾᩣᨶᩮᨶ ᨿᩣᩅ ᨴ᩠ᩅᩤᩁᨠᩮᩣᩈᩣ ᩋᨣ᩠ᨣᩊᨭ᩠ᨮᨸᨶᩣᨿ ᩋᩣᩃᩮᩣᨠᩈᨶ᩠ᨵᩥᨸᩁᩥᨠᨾ᩠ᨾᩣᨿ ᨴ᩠ᩅᨲ᩠ᨲᩥᨧ᩠ᨨᨴᨶᩔ ᨸᩁᩥᨿᩣᨿᩴ ᩋᨸ᩠ᨸᩉᩁᩥᨲᩮ ᨮᩥᨲᩮᨶ ᩋᨵᩥᨭ᩠ᨮᩣᨲᨻ᩠ᨻᩴ. ᨲᨲᩮᩣ ᨧᩮ ᩏᨲ᩠ᨲᩁᩥ ᩋᨸ᩠ᨸᩉᩁᩥᨲᩮᨸᩥ ᨮᩥᨲᩮᩣ ᩋᨵᩥᨭ᩠ᨮᩉᩮᨿ᩠ᨿ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*19*:<Emphasis>68</Emphasis>)
</Paragraph>

</Division>
<Division number="136" book="paci">

<Paragraph number="461" book="paci">
<Emphasis>ᨾᩉᩃᩖᨠᩮᩣ</Emphasis> ᨶᩣᨾ ᩅᩥᩉᩣᩁᩮᩣ ᩈᩔᩣᨾᩥᨠᩮᩣ ᩅᩩᨧ᩠ᨧᨲᩥ.
</Paragraph>

<Paragraph number="462" book="paci">
<Emphasis>ᩅᩥᩉᩣᩁᩮᩣ</Emphasis> ᨶᩣᨾ ᩏᩃᩖᩥᨲ᩠ᨲᩮᩣ ᩅᩤ ᩉᩮᩣᨲᩥ ᩋᩅᩃᩥᨲ᩠ᨲᩮᩣ ᩅᩤ ᩏᩃᩖᩥᨲ᩠ᨲᩣᩅᩃᩥᨲ᩠ᨲᩮᩣ ᩅᩤ.
</Paragraph>

<Paragraph number="463" book="paci">
<Emphasis>ᨠᩣᩁᨿᨾᩣᨶᩮᨶᩣ</Emphasis>ᨲᩥ ᨠᩁᩮᩣᨶ᩠ᨲᩮᩣ ᩅᩤ ᨠᩣᩁᩣᨸᩮᨶ᩠ᨲᩮᩣ ᩅᩤ.
</Paragraph>

<Paragraph number="464" book="paci">
<Emphasis>ᨿᩣᩅ ᨴ᩠ᩅᩤᩁᨠᩮᩣᩈᩣ</Emphasis>ᨲᩥ ᨸᩥᨭ᩠ᨮᩈᩘᨥᩣᨭᩔ ᩈᨾᨶ᩠ᨲᩣ ᩉᨲ᩠ᨳᨸᩣᩈᩣ.
</Paragraph>

<Paragraph number="465" book="paci">
<Emphasis>ᩋᨣ᩠ᨣᩊᨭ᩠ᨮᨸᨶᩣᨿᩣ</Emphasis>ᨲᩥ ᨴ᩠ᩅᩤᩁᨭ᩠ᨮᨸᨶᩣᨿ.
</Paragraph>

<Paragraph number="466" book="paci">
<Emphasis>ᩋᩣᩃᩮᩣᨠᩈᨶ᩠ᨵᩥᨸᩁᩥᨠᨾ᩠ᨾᩣᨿᩣ</Emphasis>ᨲᩥ ᩅᩤᨲᨸᩣᨶᨸᩁᩥᨠᨾ᩠ᨾᩣᨿ ᩈᩮᨲᩅᨱ᩠ᨱᩴ ᨠᩣᩊᩅᨱ᩠ᨱᩴ ᨣᩮᩁᩩᨠᨸᩁᩥᨠᨾ᩠ᨾᩴ ᨾᩣᩃᩣᨠᨾ᩠ᨾᩴ ᩃᨲᩣᨠᨾ᩠ᨾᩴ ᨾᨠᩁᨴᨶ᩠ᨲᨠᩴ ᨸᨬ᩠ᨧᨸᨭᩥᨠᩴ.
</Paragraph>

<Paragraph number="467" book="paci">
<Emphasis>ᨴ᩠ᩅᨲ᩠ᨲᩥᨧ᩠ᨨᨴᨶᩔ ᨸᩁᩥᨿᩣᨿᩴ ᩋᨸ᩠ᨸᩉᩁᩥᨲᩮ ᨮᩥᨲᩮᨶ ᩋᨵᩥᨭ᩠ᨮᩣᨲᨻ᩠ᨻᨶ᩺</Emphasis>ᨲᩥ—  ᩉᩁᩥᨲᩴ ᨶᩣᨾ ᨸᩩᨻ᩠ᨻᨱ᩠ᨱᩴ ᩋᨸᩁᨱ᩠ᨱᩴ. ᩈᨧᩮ ᩉᩁᩥᨲᩮ ᨮᩥᨲᩮᩣ ᩋᨵᩥᨭ᩠ᨮᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨾᨣ᩠ᨣᩮᨶ ᨨᩣᨴᩮᨶ᩠ᨲᩔ ᨴ᩠ᩅᩮ ᨾᨣ᩠ᨣᩮ ᩋᨵᩥᨭ᩠ᨮᩉᩥᨲ᩠ᩅᩣ ᨲᨲᩥᨿᩴ ᨾᨣ᩠ᨣᩴ ᩋᩣᨱᩣᨸᩮᨲ᩠ᩅᩣ ᨸᨠ᩠ᨠᨾᩥᨲᨻ᩠ᨻᩴ. ᨸᩁᩥᨿᩣᨿᩮᨶ ᨨᩣᨴᩮᨶ᩠ᨲᩔ ᨴ᩠ᩅᩮ ᨸᩁᩥᨿᩣᨿᩮ ᩋᨵᩥᨭ᩠ᨮᩉᩥᨲ᩠ᩅᩣ ᨲᨲᩥᨿᩴ ᨸᩁᩥᨿᩣᨿᩴ ᩋᩣᨱᩣᨸᩮᨲ᩠ᩅᩣ ᨸᨠ᩠ᨠᨾᩥᨲᨻ᩠ᨻᩴ.
</Paragraph>

</Division>
<Division number="137" book="paci">

<Paragraph number="468" book="paci">
<Emphasis>ᨲᨲᩮᩣ ᨧᩮ ᩏᨲ᩠ᨲᩁᩥ ᩋᨸ᩠ᨸᩉᩁᩥᨲᩮᨸᩥ ᨮᩥᨲᩮᩣ ᩋᨵᩥᨭ᩠ᨮᩉᩮᨿ᩠ᨿᩣ</Emphasis>ᨲᩥ ᩍᨭ᩠ᨮᨠᩣᨿ ᨨᩣᨴᩮᨶ᩠ᨲᩔ ᩍᨭ᩠ᨮᨠᩥᨭ᩠ᨮᨠᩣᨿ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᩥᩃᩣᨿ ᨨᩣᨴᩮᨶ᩠ᨲᩔ ᩈᩥᩃᩣᨿ ᩈᩥᩃᩣᨿ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᩩᨵᩤᨿ ᨨᩣᨴᩮᨶ᩠ᨲᩔ ᨸᩥᨱ᩠ᨯᩮ ᨸᩥᨱ᩠ᨯᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨲᩥᨱᩮᨶ ᨨᩣᨴᩮᨶ᩠ᨲᩔ ᨠᩁᩊᩮ ᨠᩁᩊᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᨱ᩠ᨱᩮᨶ ᨨᩣᨴᩮᨶ᩠ᨲᩔ ᨸᨱ᩠ᨱᩮ ᨸᨱ᩠ᨱᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="469" book="paci">
ᩋᨲᩥᩁᩮᨠᨴ᩠ᩅᨲ᩠ᨲᩥᨸᩁᩥᨿᩣᨿᩮ ᩋᨲᩥᩁᩮᨠᩈᨬ᩠ᨬᩦ ᩋᨵᩥᨭ᩠ᨮᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨲᩥᩁᩮᨠᨴ᩠ᩅᨲ᩠ᨲᩥᨸᩁᩥᨿᩣᨿᩮ ᩅᩮᨾᨲᩥᨠᩮᩣ ᩋᨵᩥᨭ᩠ᨮᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨲᩥᩁᩮᨠᨴ᩠ᩅᨲ᩠ᨲᩥᨸᩁᩥᨿᩣᨿᩮ ᩐᨶᨠᩈᨬ᩠ᨬᩦ ᩋᨵᩥᨭ᩠ᨮᩣᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="470" book="paci">
ᩐᨶᨠᨴ᩠ᩅᨲ᩠ᨲᩥᨸᩁᩥᨿᩣᨿᩮ ᩋᨲᩥᩁᩮᨠᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩐᨶᨠᨴ᩠ᩅᨲ᩠ᨲᩥᨸᩁᩥᨿᩣᨿᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩐᨶᨠᨴ᩠ᩅᨲ᩠ᨲᩥᨸᩁᩥᨿᩣᨿᩮ ᩐᨶᨠᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="138" book="paci">

<Paragraph number="471" book="paci">
ᩋᨶᩣᨸᨲ᩠ᨲᩥ—  ᨴ᩠ᩅᨲ᩠ᨲᩥᨸᩁᩥᨿᩣᨿᩮ, ᩐᨶᨠᨴ᩠ᩅᨲ᩠ᨲᩥᨸᩁᩥᨿᩣᨿᩮ, ᩃᩮᨱᩮ, ᨣᩩᩉᩣᨿ, ᨲᩥᨱᨠᩩᨭᩥᨠᩣᨿ, ᩋᨬ᩠ᨬᩔᨲ᩠ᨳᩣᨿ, ᩋᨲ᩠ᨲᨶᩮᩣ ᨵᨶᩮᨶ, ᩅᩤᩈᩣᨣᩤᩁᩴ ᨮᨸᩮᨲ᩠ᩅᩣ ᩈᨻ᩠ᨻᨲ᩠ᨳ ᩋᨶᩣᨸᨲ᩠ᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="472" type="center" book="paci">
ᨾᩉᩃᩖᨠᩅᩥᩉᩣᩁᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨶᩅᨾᩴ.
</Paragraph>