---
title: "1.7.6.5 ᩈᩣᨾᩥᩈᩈᩥᨠ᩠ᨡᩣᨸᨴ"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="631" book="paci">

<Paragraph number="1960" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᨽᨣ᩠ᨣᩮᩈᩩ ᩅᩥᩉᩁᨲᩥ ᩈᩩᩈᩩᨾᩣᩁᨣᩥᩁᩮ ᨽᩮᩈᨠᩊᩣᩅᨶᩮ ᨾᩥᨣᨴᩤᨿᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᩥᨠ᩠ᨡᩪ ᨠᩮᩣᨠᨶᨴᩮ ᨸᩣᩈᩣᨴᩮ ᩈᩣᨾᩥᩈᩮᨶ ᩉᨲ᩠ᨳᩮᨶ ᨸᩣᨶᩦᨿᨳᩣᩃᨠᩴ ᨸᨭᩥᨣ᩠ᨣᨱ᩠ᩉᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ— “ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᩈᩣᨾᩥᩈᩮᨶ ᩉᨲ᩠ᨳᩮᨶ ᨸᩣᨶᩦᨿᨳᩣᩃᨠᩴ ᨸᨭᩥᨣ᩠ᨣᩉᩮᩔᨶ᩠ᨲᩥ, ᩈᩮᨿ᩠ᨿᨳᩣᨸᩥ ᨣᩥᩉᩦ ᨠᩣᨾᨽᩮᩣᨣᩥᨶᩮᩣ”ᨲᩥ.
</Paragraph>

<Paragraph number="1961" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ… ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ— “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩪ ᩈᩣᨾᩥᩈᩮᨶ ᩉᨲ᩠ᨳᩮᨶ ᨸᩣᨶᩦᨿᨳᩣᩃᨠᩴ ᨸᨭᩥᨣ᩠ᨣᩉᩮᩔᨶ᩠ᨲᩦ”ᨲᩥ …ᨸᩮ… “ᩈᨧ᩠ᨧᩴ ᨠᩥᩁ, ᨽᩥᨠ᩠ᨡᩅᩮ, ᨽᩥᨠ᩠ᨡᩪ ᩈᩣᨾᩥᩈᩮᨶ ᩉᨲ᩠ᨳᩮᨶ ᨸᩣᨶᩦᨿᨳᩣᩃᨠᩴ ᨸᨭᩥᨣ᩠ᨣᨱ᩠ᩉᨶ᩠ᨲᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ… ᨠᨳᨬ᩠ᩉᩥ ᨶᩣᨾ ᨲᩮ, ᨽᩥᨠ᩠ᨡᩅᩮ, ᨾᩮᩣᨥᨸᩩᩁᩥᩈᩣ ᩈᩣᨾᩥᩈᩮᨶ ᩉᨲ᩠ᨳᩮᨶ ᨸᩣᨶᩦᨿᨳᩣᩃᨠᩴ ᨸᨭᩥᨣ᩠ᨣᩉᩮᩔᨶ᩠ᨲᩥ. ᨶᩮᨲᩴ, ᨽᩥᨠ᩠ᨡᩅᩮ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ… ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="1962" book="paci">
<Emphasis>“ᨶ ᩈᩣᨾᩥᩈᩮᨶ ᩉᨲ᩠ᨳᩮᨶ ᨸᩣᨶᩦᨿᨳᩣᩃᨠᩴ ᨸᨭᩥᨣ᩠ᨣᩉᩮᩔᩣᨾᩦᨲᩥ ᩈᩥᨠ᩠ᨡᩣ ᨠᩁᨱᩦᨿᩣ”</Emphasis>ᨲᩥ. (*55*:<Emphasis>200</Emphasis>)
</Paragraph>

<Paragraph number="1963" book="paci">
ᨶ ᩈᩣᨾᩥᩈᩮᨶ ᩉᨲ᩠ᨳᩮᨶ ᨸᩣᨶᩦᨿᨳᩣᩃᨠᩮᩣ ᨸᨭᩥᨣ᩠ᨣᩉᩮᨲᨻ᩠ᨻᩮᩣ. ᨿᩮᩣ ᩋᨶᩣᨴᩁᩥᨿᩴ ᨸᨭᩥᨧ᩠ᨧ ᩈᩣᨾᩥᩈᩮᨶ ᩉᨲ᩠ᨳᩮᨶ ᨸᩣᨶᩦᨿᨳᩣᩃᨠᩴ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="1964" book="paci">
ᩋᨶᩣᨸᨲ᩠ᨲᩥ— ᩋᩈᨬ᩠ᨧᩥᨧ᩠ᨧ, ᩋᩔᨲᩥᨿᩣ, ᩋᨩᩣᨶᨶ᩠ᨲᩔ, ᨣᩥᩃᩣᨶᩔ, “ᨵᩮᩤᩅᩥᩔᩣᨾᩦ”ᨲᩥ ᩅᩤ “ᨵᩮᩤᩅᩤᨸᩮᩔᩣᨾᩦ”ᨲᩥ ᩅᩤ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1965" type="center" book="paci">
ᨸᨬ᩠ᨧᨾᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>