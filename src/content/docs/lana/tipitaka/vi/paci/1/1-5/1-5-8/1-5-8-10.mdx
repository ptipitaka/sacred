---
title: "1.5.8.10 ᨨᨶ᩠ᨴᩴᩋᨴᨲ᩠ᩅᩣᨣᨾᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="479" book="paci">

<Paragraph number="1411" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᩴᨥᩮᩣ ᩈᨶ᩠ᨶᩥᨸᨲᩥᨲᩮᩣ ᩉᩮᩣᨲᩥ ᨠᩮᨶᨧᩥᨴᩮᩅ ᨠᩁᨱᩦᨿᩮᨶ. ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨧᩦᩅᩁᨠᨾ᩠ᨾᩴ ᨠᩁᩮᩣᨶ᩠ᨲᩣ ᩑᨠᩔ ᨨᨶ᩠ᨴᩴ ᩋᨴᩴᩈᩩ. ᩋᨳ ᨡᩮᩣ ᩈᩴᨥᩮᩣ “ᨿᩔᨲ᩠ᨳᩣᨿ ᩈᨶ᩠ᨶᩥᨸᨲᩥᨲᩮᩣ ᨲᩴ ᨠᨾ᩠ᨾᩴ ᨠᩁᩥᩔᩣᨾᩦ”ᨲᩥ ᨬᨲ᩠ᨲᩥᩴ ᨮᨸᩮᩈᩥ. ᩋᨳ ᨡᩮᩣ ᩈᩮᩣ ᨽᩥᨠ᩠ᨡᩩ—  “ᩑᩅᨾᩮᩅᩥᨾᩮ ᩑᨠᨾᩮᨠᩔ ᨠᨾ᩠ᨾᩴ ᨠᩁᩮᩣᨶ᩠ᨲᩥ, ᨠᩔ ᨲᩩᨾ᩠ᩉᩮ ᨠᨾ᩠ᨾᩴ ᨠᩁᩥᩔᨳᩣ”ᨲᩥ ᨨᨶ᩠ᨴᩴ ᩋᨴᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨸᨠ᩠ᨠᩣᨾᩥ.
</Paragraph>

<Paragraph number="1412" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩ ᩈᩴᨥᩮ ᩅᩥᨶᩥᨧ᩠ᨨᨿᨠᨳᩣᨿ ᩅᨲ᩠ᨲᨾᩣᨶᩣᨿ ᨨᨶ᩠ᨴᩴ ᩋᨴᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨸᨠ᩠ᨠᨾᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᨽᩥᨠ᩠ᨡᩩ, ᩈᩴᨥᩮ ᩅᩥᨶᩥᨧ᩠ᨨᨿᨠᨳᩣᨿ ᩅᨲ᩠ᨲᨾᩣᨶᩣᨿ ᨨᨶ᩠ᨴᩴ ᩋᨴᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨸᨠ᩠ᨠᨾᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᩈᩴᨥᩮ ᩅᩥᨶᩥᨧ᩠ᨨᨿᨠᨳᩣᨿ ᩅᨲ᩠ᨲᨾᩣᨶᩣᨿ ᨨᨶ᩠ᨴᩴ ᩋᨴᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨸᨠ᩠ᨠᨾᩥᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="480" book="paci">

<Paragraph number="1413" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩈᩴᨥᩮ ᩅᩥᨶᩥᨧ᩠ᨨᨿᨠᨳᩣᨿ ᩅᨲ᩠ᨲᨾᩣᨶᩣᨿ ᨨᨶ᩠ᨴᩴ ᩋᨴᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨸᨠ᩠ᨠᨾᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*80*:<Emphasis>129</Emphasis>)
</Paragraph>

</Division>
<Division number="481" book="paci">

<Paragraph number="1414" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="1415" book="paci">
<Emphasis>ᩈᩴᨥᩮ ᩅᩥᨶᩥᨧ᩠ᨨᨿᨠᨳᩣ</Emphasis> ᨶᩣᨾ ᩅᨲ᩠ᨳᩩ ᩅᩤ ᩋᩣᩁᩮᩣᨧᩥᨲᩴ ᩉᩮᩣᨲᩥ ᩋᩅᩥᨶᩥᨧ᩠ᨨᩥᨲᩴ, ᨬᨲ᩠ᨲᩥ ᩅᩤ ᨮᨸᩥᨲᩣ ᩉᩮᩣᨲᩥ, ᨠᨾ᩠ᨾᩅᩤᨧᩣ ᩅᩤ ᩅᩥᨸ᩠ᨸᨠᨲᩣ ᩉᩮᩣᨲᩥ.
</Paragraph>

<Paragraph number="1416" book="paci">
<Emphasis>ᨨᨶ᩠ᨴᩴ ᩋᨴᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨸᨠ᩠ᨠᨾᩮᨿ᩠ᨿᩣ</Emphasis>ᨲᩥ—  “ᨠᨳᩴ ᩍᨴᩴ ᨠᨾ᩠ᨾᩴ ᨠᩩᨸ᩠ᨸᩴ ᩋᩔ ᩅᨣ᩠ᨣᩴ ᩋᩔ ᨶ ᨠᩁᩮᨿ᩠ᨿᩣ”ᨲᩥ ᨣᨧ᩠ᨨᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᩁᩥᩈᩣᨿ ᩉᨲ᩠ᨳᨸᩣᩈᩴ ᩅᩥᨩᩉᨶ᩠ᨲᩔ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩅᩥᨩᩉᩥᨲᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="482" book="paci">

<Paragraph number="1417" book="paci">
ᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩦ ᨨᨶ᩠ᨴᩴ ᩋᨴᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨸᨠ᩠ᨠᨾᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩮᩣ ᨨᨶ᩠ᨴᩴ ᩋᨴᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨸᨠ᩠ᨠᨾᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩦ ᨨᨶ᩠ᨴᩴ ᩋᨴᨲ᩠ᩅᩣ ᩏᨭ᩠ᨮᩣᨿᩣᩈᨶᩣ ᨸᨠ᩠ᨠᨾᨲᩥ, ᩋᨶᩣᨸᨲ᩠ᨲᩥ. ᩋᨵᨾ᩠ᨾᨠᨾ᩠ᨾᩮ ᨵᨾ᩠ᨾᨠᨾ᩠ᨾᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨵᨾ᩠ᨾᨠᨾ᩠ᨾᩮ ᩋᨵᨾ᩠ᨾᨠᨾ᩠ᨾᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="483" book="paci">

<Paragraph number="1418" book="paci">
ᩋᨶᩣᨸᨲ᩠ᨲᩥ—  “ᩈᩴᨥᩔ ᨽᨱ᩠ᨯᨶᩴ ᩅᩤ ᨠᩃᩉᩮᩣ ᩅᩤ ᩅᩥᨣ᩠ᨣᩉᩮᩣ ᩅᩤ ᩅᩥᩅᩤᨴᩮᩤ ᩅᩤ ᨽᩅᩥᩔᨲᩦ”ᨲᩥ ᨣᨧ᩠ᨨᨲᩥ, “ᩈᩴᨥᨽᩮᨴᩮᩤ ᩅᩤ ᩈᩴᨥᩁᩣᨩᩥ ᩅᩤ ᨽᩅᩥᩔᨲᩦ”ᨲᩥ ᨣᨧ᩠ᨨᨲᩥ, “ᩋᨵᨾ᩠ᨾᩮᨶ ᩅᩤ ᩅᨣ᩠ᨣᩮᨶ ᩅᩤ ᨶ ᨠᨾ᩠ᨾᩣᩁᩉᩔ ᩅᩤ ᨠᨾ᩠ᨾᩴ ᨠᩁᩥᩔᨲᩦ”ᨲᩥ ᨣᨧ᩠ᨨᨲᩥ, ᨣᩥᩃᩣᨶᩮᩣ ᨣᨧ᩠ᨨᨲᩥ, ᨣᩥᩃᩣᨶᩔ ᨠᩁᨱᩦᨿᩮᨶ ᨣᨧ᩠ᨨᨲᩥ, ᩏᨧ᩠ᨧᩣᩁᩮᨶ ᩅᩤ ᨸᩔᩣᩅᩮᨶ ᩅᩤ ᨸᩦᩊᩥᨲᩮᩣ ᨣᨧ᩠ᨨᨲᩥ, “ᨶ ᨠᨾ᩠ᨾᩴ ᨠᩮᩣᨸᩮᨲᩩᨠᩣᨾᩮᩣ ᨸᩩᨶ ᨸᨧ᩠ᨧᩣᨣᨾᩥᩔᩣᨾᩦ”ᨲᩥ ᨣᨧ᩠ᨨᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1419" type="center" book="paci">
ᨨᨶ᩠ᨴᩴ ᩋᨴᨲ᩠ᩅᩣ ᨣᨾᨶᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨴᩈᨾᩴ.
</Paragraph>