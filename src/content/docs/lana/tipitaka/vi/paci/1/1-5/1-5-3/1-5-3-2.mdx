---
title: "1.5.3.2 ᩋᨲ᩠ᨳᩘᨣᨲᩈᩥᨠ᩠ᨡᩣᨸᨴ"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="153" book="paci">

<Paragraph number="517" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨳᩮᩁᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩥᨿᩮᩣ ᩒᩅᨴᨶ᩠ᨲᩥ ᨸᩁᩥᨿᩣᨿᩮᨶ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᨲᩮᩣ ᨧᩪᩊᨸᨶ᩠ᨳᨠᩔ ᨸᩁᩥᨿᩣᨿᩮᩣ ᩉᩮᩣᨲᩥ ᨽᩥᨠ᩠ᨡᩩᨶᩥᨿᩮᩣ ᩒᩅᨴᩥᨲᩩᩴ. ᨽᩥᨠ᩠ᨡᩩᨶᩥᨿᩮᩣ ᩑᩅᨾᩣᩉᩴᩈᩩ—  “ᨶ ᨴᩤᨶᩥ ᩋᨩ᩠ᨩ ᩒᩅᩤᨴᩮᩤ ᩍᨴ᩠ᨵᩮᩤ ᨽᩅᩥᩔᨲᩥ, ᨲᨬ᩠ᨬᩮᩅ ᨴᩤᨶᩥ ᩏᨴᩤᨶᩴ ᩋᨿ᩠ᨿᩮᩣ ᨧᩪᩊᨸᨶ᩠ᨳᨠᩮᩣ ᨸᩩᨶᨸ᩠ᨸᩩᨶᩴ ᨽᨱᩥᩔᨲᩦ”ᨲᩥ. ᩋᨳ ᨡᩮᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᨿᩮᨶᩣᨿᩈ᩠ᨾᩣ ᨧᩪᩊᨸᨶ᩠ᨳᨠᩮᩣ ᨲᩮᨶᩩᨸᩈᩘᨠᨾᩥᩴᩈᩩ; ᩏᨸᩈᩘᨠᨾᩥᨲ᩠ᩅᩣ ᩋᩣᨿᩈ᩠ᨾᨶ᩠ᨲᩴ ᨧᩪᩊᨸᨶ᩠ᨳᨠᩴ ᩋᨽᩥᩅᩤᨴᩮᨲ᩠ᩅᩣ ᩑᨠᨾᨶ᩠ᨲᩴ ᨶᩥᩈᩦᨴᩥᩴᩈᩩ. ᩑᨠᨾᨶ᩠ᨲᩴ ᨶᩥᩈᩥᨶ᩠ᨶᩣ ᨡᩮᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩋᩣᨿᩈ᩠ᨾᩣ ᨧᩪᩊᨸᨶ᩠ᨳᨠᩮᩣ ᩑᨲᨴᩅᩮᩤᨧ—  “ᩈᨾᨣ᩠ᨣᩤᨲ᩠ᨳ, ᨽᨣᩥᨶᩥᨿᩮᩣ”ᨲᩥ? “ᩈᨾᨣ᩠ᨣᩤᨾ᩠ᩉᩣᨿ᩠ᨿᩣ”ᨲᩥ. “ᩅᨲ᩠ᨲᨶ᩠ᨲᩥ, ᨽᨣᩥᨶᩥᨿᩮᩣ, ᩋᨭ᩠ᨮ ᨣᩁᩩᨵᨾ᩠ᨾᩣ”ᨲᩥ? “ᩅᨲ᩠ᨲᨶ᩠ᨲᩣᨿ᩠ᨿᩣ”ᨲᩥ. “ᩑᩈᩮᩣ, ᨽᨣᩥᨶᩥᨿᩮᩣ, ᩒᩅᩤᨴᩮᩤ”ᨲᩥ ᨶᩥᨿ᩠ᨿᩣᨴᩮᨲ᩠ᩅᩣ ᩍᨾᩴ ᩏᨴᩤᨶᩴ ᨸᩩᨶᨸ᩠ᨸᩩᨶᩴ ᩋᨽᩣᩈᩥ—
</Paragraph>

<Paragraph number="518" type="verses" book="paci">
_“ᩋᨵᩥᨧᩮᨲᩈᩮᩣ ᩋᨸ᩠ᨸᨾᨩ᩠ᨩᨲᩮᩣ,_  
_ᨾᩩᨶᩥᨶᩮᩣ ᨾᩮᩣᨶᨸᨳᩮᩈᩩ ᩈᩥᨠ᩠ᨡᨲᩮᩣ;_  
_ᩈᩮᩣᨠᩣ ᨶ ᨽᩅᨶ᩠ᨲᩥ ᨲᩣᨴᩥᨶᩮᩣ,_  
ᩏᨸᩈᨶ᩠ᨲᩔ ᩈᨴᩤ ᩈᨲᩦᨾᨲᩮᩣ”ᨲᩥ._  

</Paragraph>

<Paragraph number="519" book="paci">
ᨽᩥᨠ᩠ᨡᩩᨶᩥᨿᩮᩣ ᩑᩅᨾᩣᩉᩴᩈᩩ—  “ᨶᨶᩩ ᩋᩅᩮᩤᨧᩩᨾ᩠ᩉᩣ—  ᨶ ᨴᩤᨶᩥ ᩋᨩ᩠ᨩ ᩒᩅᩤᨴᩮᩤ ᩍᨴ᩠ᨵᩮᩤ ᨽᩅᩥᩔᨲᩥ, ᨲᨬ᩠ᨬᩮᩅ ᨴᩤᨶᩥ ᩏᨴᩤᨶᩴ ᩋᨿ᩠ᨿᩮᩣ ᨧᩪᩊᨸᨶ᩠ᨳᨠᩮᩣ ᨸᩩᨶᨸ᩠ᨸᩩᨶᩴ ᨽᨱᩥᩔᨲᩦ”ᨲᩥ. ᩋᩔᩮᩣᩈᩥ ᨡᩮᩣ ᩋᩣᨿᩈ᩠ᨾᩣ ᨧᩪᩊᨸᨶ᩠ᨳᨠᩮᩣ ᨲᩣᩈᩴ ᨽᩥᨠ᩠ᨡᩩᨶᩦᨶᩴ ᩍᨾᩴ ᨠᨳᩣᩈᩃᩖᩣᨸᩴ. ᩋᨳ ᨡᩮᩣ ᩋᩣᨿᩈ᩠ᨾᩣ ᨧᩪᩊᨸᨶ᩠ᨳᨠᩮᩣ ᩅᩮᩉᩣᩈᩴ ᩋᨻ᩠ᨽᩩᨣ᩠ᨣᨶ᩠ᨲ᩠ᩅᩣ ᩋᩣᨠᩣᩈᩮ ᩋᨶ᩠ᨲᩃᩥᨠ᩠ᨡᩮ ᨧᩘᨠᨾᨲᩥᨸᩥ ᨲᩥᨭ᩠ᨮᨲᩥᨸᩥ ᨶᩥᩈᩦᨴᨲᩥᨸᩥ ᩈᩮᨿ᩠ᨿᨾ᩠ᨸᩥ ᨠᨸ᩠ᨸᩮᨲᩥ ᨵᩪᨾᩣᨿᨲᩥᨸᩥ ᨸᨩ᩠ᨩᩃᨲᩥᨸᩥ ᩋᨶ᩠ᨲᩁᨵᩤᨿᨲᩥᨸᩥ, ᨲᨬ᩠ᨧᩮᩅ ᩏᨴᩤᨶᩴ ᨽᨱᨲᩥ ᩋᨬ᩠ᨬᨬ᩠ᨧ ᨻᩉᩩᩴ ᨻᩩᨴ᩠ᨵᩅᨧᨶᩴ. ᨽᩥᨠ᩠ᨡᩩᨶᩥᨿᩮᩣ ᩑᩅᨾᩣᩉᩴᩈᩩ—  “ᩋᨧ᩠ᨨᩁᩥᨿᩴ ᩅᨲ ᨽᩮᩣ, ᩋᨻ᩠ᨽᩩᨲᩴ ᩅᨲ ᨽᩮᩣ. ᨶ ᩅᨲ ᨶᩮᩣ ᩍᨲᩮᩣ ᨸᩩᨻ᩠ᨻᩮ ᩒᩅᩤᨴᩮᩤ ᩑᩅᩴ ᩍᨴ᩠ᨵᩮᩤ ᨽᩪᨲᨸᩩᨻ᩠ᨻᩮᩣ ᨿᨳᩣ ᩋᨿ᩠ᨿᩔ ᨧᩪᩊᨸᨶ᩠ᨳᨠᩔᩣ”ᨲᩥ. ᩋᨳ ᨡᩮᩣ ᩋᩣᨿᩈ᩠ᨾᩣ ᨧᩪᩊᨸᨶ᩠ᨳᨠᩮᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᨿᩣᩅ ᩈᨾᨶ᩠ᨵᨠᩣᩁᩣ ᩒᩅᨴᩥᨲ᩠ᩅᩣ ᩏᨿ᩠ᨿᩮᩣᨩᩮᩈᩥ—  “ᨣᨧ᩠ᨨᨳ, ᨽᨣᩥᨶᩥᨿᩮᩣ”ᨲᩥ.
</Paragraph>

<Paragraph number="520" book="paci">
ᩋᨳ ᨡᩮᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᨶᨣᩁᨴ᩠ᩅᩤᩁᩮ ᨳᨠᩥᨲᩮ ᨻᩉᩥᨶᨣᩁᩮ ᩅᩈᩥᨲ᩠ᩅᩣ ᨠᩣᩃᩔᩮᩅ ᨶᨣᩁᩴ ᨸᩅᩥᩈᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᩋᨻᩕᩉ᩠ᨾᨧᩣᩁᩥᨶᩥᨿᩮᩣ ᩍᨾᩣ ᨽᩥᨠ᩠ᨡᩩᨶᩥᨿᩮᩣ; ᩋᩣᩁᩣᨾᩮ ᨽᩥᨠ᩠ᨡᩪᩉᩥ ᩈᨴ᩠ᨵᩥᩴ ᩅᩈᩥᨲ᩠ᩅᩣ ᩍᨴᩤᨶᩥ ᨶᨣᩁᩴ ᨸᩅᩥᩈᨶ᩠ᨲᩦ”ᨲᩥ.
</Paragraph>

<Paragraph number="521" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᨧᩪᩊᨸᨶ᩠ᨳᨠᩮᩣ ᩋᨲ᩠ᨳᩘᨣᨲᩮ ᩈᩪᩁᩥᨿᩮ ᨽᩥᨠ᩠ᨡᩩᨶᩥᨿᩮᩣ ᩒᩅᨴᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᨧᩪᩊᨸᨶ᩠ᨳᨠ, ᩋᨲ᩠ᨳᩘᨣᨲᩮ ᩈᩪᩁᩥᨿᩮ ᨽᩥᨠ᩠ᨡᩩᨶᩥᨿᩮᩣ ᩒᩅᨴᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨧᩪᩊᨸᨶ᩠ᨳᨠ, ᩋᨲ᩠ᨳᩘᨣᨲᩮ ᩈᩪᩁᩥᨿᩮ ᨽᩥᨠ᩠ᨡᩩᨶᩥᨿᩮᩣ ᩒᩅᨴᩥᩔᩈᩥ. ᨶᩮᨲᩴ, ᨧᩪᩊᨸᨶ᩠ᨳᨠ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="154" book="paci">

<Paragraph number="522" book="paci">
<Emphasis>“ᩈᨾ᩠ᨾᨲᩮᩣᨸᩥ ᨧᩮ ᨽᩥᨠ᩠ᨡᩩ ᩋᨲ᩠ᨳᩘᨣᨲᩮ ᩈᩪᩁᩥᨿᩮ ᨽᩥᨠ᩠ᨡᩩᨶᩥᨿᩮᩣ ᩒᩅᨴᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*22*:<Emphasis>71</Emphasis>)
</Paragraph>

</Division>
<Division number="155" book="paci">

<Paragraph number="523" book="paci">
<Emphasis>ᩈᨾ᩠ᨾᨲᩮᩣ</Emphasis> ᨶᩣᨾ ᨬᨲ᩠ᨲᩥᨧᨲᩩᨲ᩠ᨳᩮᨶ ᨠᨾ᩠ᨾᩮᨶ ᩈᨾ᩠ᨾᨲᩮᩣ.
</Paragraph>

<Paragraph number="524" book="paci">
<Emphasis>ᩋᨲ᩠ᨳᩘᨣᨲᩮ ᩈᩪᩁᩥᨿᩮ</Emphasis>ᨲᩥ ᩒᨣ᩠ᨣᨲᩮ ᩈᩪᩁᩥᨿᩮ.
</Paragraph>

<Paragraph number="525" book="paci">
<Emphasis>ᨽᩥᨠ᩠ᨡᩩᨶᩦ</Emphasis> ᨶᩣᨾ ᩏᨽᨲᩮᩣᩈᩴᨥᩮ ᩏᨸᩈᨾ᩠ᨸᨶ᩠ᨶᩣ.
</Paragraph>

<Paragraph number="526" book="paci">
<Emphasis>ᩒᩅᨴᩮᨿ᩠ᨿᩣ</Emphasis>ᨲᩥ ᩋᨭ᩠ᨮᩉᩥ ᩅᩤ ᨣᩁᩩᨵᨾ᩠ᨾᩮᩉᩥ ᩋᨬ᩠ᨬᩮᨶ ᩅᩤ ᨵᨾ᩠ᨾᩮᨶ ᩒᩅᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="156" book="paci">

<Paragraph number="527" book="paci">
ᩋᨲ᩠ᨳᩘᨣᨲᩮ ᩋᨲ᩠ᨳᩘᨣᨲᩈᨬ᩠ᨬᩦ ᩒᩅᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨲ᩠ᨳᩘᨣᨲᩮ ᩅᩮᨾᨲᩥᨠᩮᩣ ᩒᩅᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨲ᩠ᨳᩘᨣᨲᩮ ᩋᨶᨲ᩠ᨳᩘᨣᨲᩈᨬ᩠ᨬᩦ ᩒᩅᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="528" book="paci">
ᩑᨠᨲᩮᩣᩏᨸᩈᨾ᩠ᨸᨶ᩠ᨶᩣᨿ ᩒᩅᨴᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᨲ᩠ᨳᩘᨣᨲᩮ ᩋᨲ᩠ᨳᩘᨣᨲᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᨲ᩠ᨳᩘᨣᨲᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨶᨲ᩠ᨳᩘᨣᨲᩮ ᩋᨶᨲ᩠ᨳᩘᨣᨲᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="157" book="paci">

<Paragraph number="529" book="paci">
ᩋᨶᩣᨸᨲ᩠ᨲᩥ—  ᩏᨴ᩠ᨴᩮᩈᩴ ᨴᩮᨶ᩠ᨲᩮᩣ, ᨸᩁᩥᨸᩩᨧ᩠ᨨᩴ ᨴᩮᨶ᩠ᨲᩮᩣ, “ᩒᩈᩣᩁᩮᩉᩥ ᩋᨿ᩠ᨿᩣ”ᨲᩥ ᩅᩩᨧ᩠ᨧᨾᩣᨶᩮᩣ, ᩒᩈᩣᩁᩮᨲᩥ, ᨸᨬ᩠ᩉᩴ ᨸᩩᨧ᩠ᨨᨲᩥ, ᨸᨬ᩠ᩉᩴ ᨸᩩᨭ᩠ᨮᩮᩣ ᨠᨳᩮᨲᩥ, ᩋᨬ᩠ᨬᩔᨲ᩠ᨳᩣᨿ ᨽᨱᨶ᩠ᨲᩴ ᨽᩥᨠ᩠ᨡᩩᨶᩥᨿᩮᩣ ᩈᩩᨱᨶ᩠ᨲᩥ, ᩈᩥᨠ᩠ᨡᨾᩣᨶᩣᨿ ᩈᩣᨾᨱᩮᩁᩥᨿᩣ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="530" type="center" book="paci">
ᩋᨲ᩠ᨳᩘᨣᨲᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨴᩩᨲᩥᨿᩴ.
</Paragraph>