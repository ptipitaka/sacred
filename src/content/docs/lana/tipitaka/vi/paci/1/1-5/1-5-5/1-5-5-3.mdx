---
title: "1.5.5.3 ᩈᨽᩮᩣᨩᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="279" book="paci">

<Paragraph number="894" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᩈᩉᩣᨿᨠᩔ ᨥᩁᩴ ᨣᨶ᩠ᨲ᩠ᩅᩣ ᨲᩔ ᨸᨩᩣᨸᨲᩥᨿᩣ ᩈᨴ᩠ᨵᩥᩴ ᩈᨿᨶᩥᨥᩁᩮ ᨶᩥᩈᨩ᩠ᨩᩴ ᨠᨸ᩠ᨸᩮᩈᩥ. ᩋᨳ ᨡᩮᩣ ᩈᩮᩣ ᨸᩩᩁᩥᩈᩮᩣ ᨿᩮᨶᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᩋᩣᨿᩈ᩠ᨾᨶ᩠ᨲᩴ ᩏᨸᨶᨶ᩠ᨴᩴ ᩈᨠ᩠ᨿᨸᩩᨲ᩠ᨲᩴ ᩋᨽᩥᩅᩤᨴᩮᨲ᩠ᩅᩣ ᩑᨠᨾᨶ᩠ᨲᩴ ᨶᩥᩈᩦᨴᩥ. ᩑᨠᨾᨶ᩠ᨲᩴ ᨶᩥᩈᩥᨶ᩠ᨶᩮᩣ ᨡᩮᩣ ᩈᩮᩣ ᨸᩩᩁᩥᩈᩮᩣ ᨸᨩᩣᨸᨲᩥᩴ ᩑᨲᨴᩅᩮᩤᨧ—  “ᨴᨴᩮᩉᩣᨿ᩠ᨿᩔ ᨽᩥᨠ᩠ᨡᨶ᩺”ᨲᩥ. ᩋᨳ ᨡᩮᩣ ᩈᩣ ᩍᨲ᩠ᨳᩦ ᩋᩣᨿᩈ᩠ᨾᨲᩮᩣ ᩏᨸᨶᨶ᩠ᨴᩔ ᩈᨠ᩠ᨿᨸᩩᨲ᩠ᨲᩔ ᨽᩥᨠ᩠ᨡᩴ ᩋᨴᩤᩈᩥ. ᩋᨳ ᨡᩮᩣ ᩈᩮᩣ ᨸᩩᩁᩥᩈᩮᩣ ᩋᩣᨿᩈ᩠ᨾᨶ᩠ᨲᩴ ᩏᨸᨶᨶ᩠ᨴᩴ ᩈᨠ᩠ᨿᨸᩩᨲ᩠ᨲᩴ ᩑᨲᨴᩅᩮᩤᨧ—  “ᨣᨧ᩠ᨨᨳ, ᨽᨶ᩠ᨲᩮ, ᨿᨲᩮᩣ ᩋᨿ᩠ᨿᩔ ᨽᩥᨠ᩠ᨡᩣ ᨴᩥᨶ᩠ᨶᩣ”ᨲᩥ. ᩋᨳ ᨡᩮᩣ ᩈᩣ ᩍᨲ᩠ᨳᩦ ᩈᩃᩖᨠ᩠ᨡᩮᨲ᩠ᩅᩣ—  “ᨸᩁᩥᨿᩩᨭ᩠ᨮᩥᨲᩮᩣ ᩋᨿᩴ ᨸᩩᩁᩥᩈᩮᩣ”ᨲᩥ, ᩋᩣᨿᩈ᩠ᨾᨶ᩠ᨲᩴ ᩏᨸᨶᨶ᩠ᨴᩴ ᩈᨠ᩠ᨿᨸᩩᨲ᩠ᨲᩴ ᩑᨲᨴᩅᩮᩤᨧ—  “ᨶᩥᩈᩦᨴᨳ, ᨽᨶ᩠ᨲᩮ, ᨾᩣ ᩋᨣᨾᩥᨲ᩠ᨳᩣ”ᨲᩥ. ᨴᩩᨲᩥᨿᨾ᩠ᨸᩥ ᨡᩮᩣ ᩈᩮᩣ ᨸᩩᩁᩥᩈᩮᩣ …ᨸᩮ…  ᨲᨲᩥᨿᨾ᩠ᨸᩥ ᨡᩮᩣ ᩈᩮᩣ ᨸᩩᩁᩥᩈᩮᩣ ᩋᩣᨿᩈ᩠ᨾᨶ᩠ᨲᩴ ᩏᨸᨶᨶ᩠ᨴᩴ ᩈᨠ᩠ᨿᨸᩩᨲ᩠ᨲᩴ ᩑᨲᨴᩅᩮᩤᨧ—  “ᨣᨧ᩠ᨨᨳ, ᨽᨶ᩠ᨲᩮ, ᨿᨲᩮᩣ ᩋᨿ᩠ᨿᩔ ᨽᩥᨠ᩠ᨡᩣ ᨴᩥᨶ᩠ᨶᩣ”ᨲᩥ. ᨲᨲᩥᨿᨾ᩠ᨸᩥ ᨡᩮᩣ ᩈᩣ ᩍᨲ᩠ᨳᩦ ᩋᩣᨿᩈ᩠ᨾᨶ᩠ᨲᩴ ᩏᨸᨶᨶ᩠ᨴᩴ ᩈᨠ᩠ᨿᨸᩩᨲ᩠ᨲᩴ ᩑᨲᨴᩅᩮᩤᨧ—  “ᨶᩥᩈᩦᨴᨳ, ᨽᨶ᩠ᨲᩮ, ᨾᩣ ᩋᨣᨾᩥᨲ᩠ᨳᩣ”ᨲᩥ.
</Paragraph>

<Paragraph number="895" book="paci">
ᩋᨳ ᨡᩮᩣ ᩈᩮᩣ ᨸᩩᩁᩥᩈᩮᩣ ᨶᩥᨠ᩠ᨡᨾᩥᨲ᩠ᩅᩣ ᨽᩥᨠ᩠ᨡᩪ ᩏᨩ᩠ᨫᩣᨸᩮᩈᩥ—  “ᩋᨿᩴ, ᨽᨶ᩠ᨲᩮ, ᩋᨿ᩠ᨿᩮᩣ ᩏᨸᨶᨶ᩠ᨴᩮᩣ ᨾᨿ᩠ᩉᩴ ᨸᨩᩣᨸᨲᩥᨿᩣ ᩈᨴ᩠ᨵᩥᩴ ᩈᨿᨶᩥᨥᩁᩮ ᨶᩥᩈᩥᨶ᩠ᨶᩮᩣ. ᩈᩮᩣ ᨾᨿᩣ ᩏᨿ᩠ᨿᩮᩣᨩᩦᨿᨾᩣᨶᩮᩣ ᨶ ᩍᨧ᩠ᨨᨲᩥ ᨣᨶ᩠ᨲᩩᩴ. ᨻᩉᩩᨠᩥᨧ᩠ᨧᩣ ᨾᨿᩴ ᨻᩉᩩᨠᩁᨱᩦᨿᩣ”ᨲᩥ.
</Paragraph>

<Paragraph number="896" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᩏᨸᨶᨶ᩠ᨴᩮᩣ ᩈᨠ᩠ᨿᨸᩩᨲ᩠ᨲᩮᩣ ᩈᨽᩮᩣᨩᨶᩮ ᨠᩩᩃᩮ ᩋᨶᩩᨸᨡᨩ᩠ᨩ ᨶᩥᩈᨩ᩠ᨩᩴ ᨠᨸ᩠ᨸᩮᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᩏᨸᨶᨶ᩠ᨴ, ᩈᨽᩮᩣᨩᨶᩮ ᨠᩩᩃᩮ ᩋᨶᩩᨸᨡᨩ᩠ᨩ ᨶᩥᩈᨩ᩠ᨩᩴ ᨠᨸ᩠ᨸᩮᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᩈᨽᩮᩣᨩᨶᩮ ᨠᩩᩃᩮ ᩋᨶᩩᨸᨡᨩ᩠ᨩ ᨶᩥᩈᨩ᩠ᨩᩴ ᨠᨸ᩠ᨸᩮᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="280" book="paci">

<Paragraph number="897" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩈᨽᩮᩣᨩᨶᩮ ᨠᩩᩃᩮ ᩋᨶᩩᨸᨡᨩ᩠ᨩ ᨶᩥᩈᨩ᩠ᨩᩴ ᨠᨸ᩠ᨸᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*43*:<Emphasis>92</Emphasis>)
</Paragraph>

</Division>
<Division number="281" book="paci">

<Paragraph number="898" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="899" book="paci">
<Emphasis>ᩈᨽᩮᩣᨩᨶᩴ</Emphasis> ᨶᩣᨾ ᨠᩩᩃᩴ ᩍᨲ᩠ᨳᩦ ᨧᩮᩅ ᩉᩮᩣᨲᩥ ᨸᩩᩁᩥᩈᩮᩣ ᨧ, ᩍᨲ᩠ᨳᩦ ᨧ ᨸᩩᩁᩥᩈᩮᩣ ᨧ ᩏᨽᩮᩣ ᩋᨶᩥᨠ᩠ᨡᨶ᩠ᨲᩣ ᩉᩮᩣᨶ᩠ᨲᩥ, ᩏᨽᩮᩣ ᩋᩅᩦᨲᩁᩣᨣᩤ.
</Paragraph>

<Paragraph number="900" book="paci">
<Emphasis>ᩋᨶᩩᨸᨡᨩ᩠ᨩᩣ</Emphasis>ᨲᩥ ᩋᨶᩩᨸᩅᩥᩈᩥᨲ᩠ᩅᩣ.
</Paragraph>

<Paragraph number="901" book="paci">
<Emphasis>ᨶᩥᩈᨩ᩠ᨩᩴ ᨠᨸ᩠ᨸᩮᨿ᩠ᨿᩣ</Emphasis>ᨲᩥ ᨾᩉᩃᩖᨠᩮ ᨥᩁᩮ ᨸᩥᨭ᩠ᨮᩈᩘᨥᩣᨭᩔ ᩉᨲ᩠ᨳᨸᩣᩈᩴ ᩅᩥᨩᩉᩥᨲ᩠ᩅᩣ ᨶᩥᩈᩦᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨡᩩᨴ᩠ᨴᨠᩮ ᨥᩁᩮ ᨸᩥᨭ᩠ᨮᩥᩅᩴᩈᩴ ᩋᨲᩥᨠ᩠ᨠᨾᩥᨲ᩠ᩅᩣ ᨶᩥᩈᩦᨴᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="282" book="paci">

<Paragraph number="902" book="paci">
ᩈᨿᨶᩥᨥᩁᩮ ᩈᨿᨶᩥᨥᩁᩈᨬ᩠ᨬᩦ ᩈᨽᩮᩣᨩᨶᩮ ᨠᩩᩃᩮ ᩋᨶᩩᨸᨡᨩ᩠ᨩ ᨶᩥᩈᨩ᩠ᨩᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᨿᨶᩥᨥᩁᩮ ᩅᩮᨾᨲᩥᨠᩮᩣ ᩈᨽᩮᩣᨩᨶᩮ ᨠᩩᩃᩮ ᩋᨶᩩᨸᨡᨩ᩠ᨩ ᨶᩥᩈᨩ᩠ᨩᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᨿᨶᩥᨥᩁᩮ ᨶᩈᨿᨶᩥᨥᩁᩈᨬ᩠ᨬᩦ ᩈᨽᩮᩣᨩᨶᩮ ᨠᩩᩃᩮ ᩋᨶᩩᨸᨡᨩ᩠ᨩ ᨶᩥᩈᨩ᩠ᨩᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="903" book="paci">
ᨶᩈᨿᨶᩥᨥᩁᩮ ᩈᨿᨶᩥᨥᩁᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶᩈᨿᨶᩥᨥᩁᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨶᩈᨿᨶᩥᨥᩁᩮ ᨶᩈᨿᨶᩥᨥᩁᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="283" book="paci">

<Paragraph number="904" book="paci">
ᩋᨶᩣᨸᨲ᩠ᨲᩥ—  ᨾᩉᩃᩖᨠᩮ ᨥᩁᩮ ᨸᩥᨭ᩠ᨮᩈᩘᨥᩣᨭᩔ ᩉᨲ᩠ᨳᨸᩣᩈᩴ ᩋᩅᩥᨩᩉᩥᨲ᩠ᩅᩣ ᨶᩥᩈᩦᨴᨲᩥ, ᨡᩩᨴ᩠ᨴᨠᩮ ᨥᩁᩮ ᨸᩥᨭ᩠ᨮᩥᩅᩴᩈᩴ ᩋᨶᨲᩥᨠ᩠ᨠᨾᩥᨲ᩠ᩅᩣ ᨶᩥᩈᩦᨴᨲᩥ, ᨽᩥᨠ᩠ᨡᩩ ᨴᩩᨲᩥᨿᩮᩣ ᩉᩮᩣᨲᩥ, ᩏᨽᩮᩣ ᨶᩥᨠ᩠ᨡᨶ᩠ᨲᩣ ᩉᩮᩣᨶ᩠ᨲᩥ, ᩏᨽᩮᩣ ᩅᩦᨲᩁᩣᨣᩤ, ᨶᩈᨿᨶᩥᨥᩁᩮ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="905" type="center" book="paci">
ᩈᨽᩮᩣᨩᨶᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨲᨲᩥᨿᩴ.
</Paragraph>