---
title: "1.5.9.9 ᩅᩔᩥᨠᩈᩣᨭᩥᨠᩣᩈᩥᨠ᩠ᨡᩣᨸᨴ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="542" book="paci">

<Paragraph number="1576" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨽᨣᩅᨲᩣ ᨽᩥᨠ᩠ᨡᩪᨶᩴ ᩅᩔᩥᨠᩈᩣᨭᩥᨠᩣ ᩋᨶᩩᨬ᩠ᨬᩣᨲᩣ ᩉᩮᩣᨲᩥ. ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ—  “ᨽᨣᩅᨲᩣ ᩅᩔᩥᨠᩈᩣᨭᩥᨠᩣ ᩋᨶᩩᨬ᩠ᨬᩣᨲᩣ”ᨲᩥ ᩋᨸ᩠ᨸᨾᩣᨱᩥᨠᩣᨿᩮᩣ ᩅᩔᩥᨠᩈᩣᨭᩥᨠᩣᨿᩮᩣ ᨵᩤᩁᩮᨶ᩠ᨲᩥ. ᨸᩩᩁᨲᩮᩣᨸᩥ ᨸᨧ᩠ᨨᨲᩮᩣᨸᩥ ᩋᩣᨠᨯ᩠ᨰᨶ᩠ᨲᩣ ᩋᩣᩉᩥᨱ᩠ᨯᨶ᩠ᨲᩥ.
</Paragraph>

<Paragraph number="1577" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩋᨸ᩠ᨸᨾᩣᨱᩥᨠᩣᨿᩮᩣ ᩅᩔᩥᨠᩈᩣᨭᩥᨠᩣᨿᩮᩣ ᨵᩤᩁᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᩋᨸ᩠ᨸᨾᩣᨱᩥᨠᩣᨿᩮᩣ ᩅᩔᩥᨠᩈᩣᨭᩥᨠᩣᨿᩮᩣ ᨵᩤᩁᩮᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᨾᩣᨱᩥᨠᩣᨿᩮᩣ ᩅᩔᩥᨠᩈᩣᨭᩥᨠᩣᨿᩮᩣ ᨵᩤᩁᩮᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="543" book="paci">

<Paragraph number="1578" book="paci">
<Emphasis>“ᩅᩔᩥᨠᩈᩣᨭᩥᨠᩴ ᨸᨶ ᨽᩥᨠ᩠ᨡᩩᨶᩣ ᨠᩣᩁᨿᨾᩣᨶᩮᨶ ᨸᨾᩣᨱᩥᨠᩣ ᨠᩣᩁᩮᨲᨻ᩠ᨻᩣ. ᨲᨲᩕᩥᨴᩴ ᨸᨾᩣᨱᩴ—  ᨴᩦᨥᩈᩮᩣ ᨨ ᩅᩥᨴᨲ᩠ᨳᩥᨿᩮᩣ, ᩈᩩᨣᨲᩅᩥᨴᨲ᩠ᨳᩥᨿᩣ; ᨲᩥᩁᩥᨿᩴ ᩋᨯ᩠ᨰᨲᩮᨿ᩠ᨿᩣ. ᨲᩴ ᩋᨲᩥᨠ᩠ᨠᩣᨾᨿᨲᩮᩣ ᨨᩮᨴᨶᨠᩴ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*91*:<Emphasis>140</Emphasis>)
</Paragraph>

</Division>
<Division number="544" book="paci">

<Paragraph number="1579" book="paci">
<Emphasis>ᩅᩔᩥᨠᩈᩣᨭᩥᨠᩣ</Emphasis> ᨶᩣᨾ ᩅᩔᩣᨶᩔ ᨧᨲᩩᨾᩣᩈᨲ᩠ᨳᩣᨿ.
</Paragraph>

<Paragraph number="1580" book="paci">
<Emphasis>ᨠᩣᩁᨿᨾᩣᨶᩮᨶᩣ</Emphasis>ᨲᩥ ᨠᩁᩮᩣᨶ᩠ᨲᩮᩣ ᩅᩤ ᨠᩣᩁᩣᨸᩮᨶ᩠ᨲᩮᩣ ᩅᩤ. ᨸᨾᩣᨱᩥᨠᩣ ᨠᩣᩁᩮᨲᨻ᩠ᨻᩣ. ᨲᨲᩕᩥᨴᩴ ᨸᨾᩣᨱᩴ—  ᨴᩦᨥᩈᩮᩣ ᨨ ᩅᩥᨴᨲ᩠ᨳᩥᨿᩮᩣ, ᩈᩩᨣᨲᩅᩥᨴᨲ᩠ᨳᩥᨿᩣ; ᨲᩥᩁᩥᨿᩴ ᩋᨯ᩠ᨰᨲᩮᨿ᩠ᨿᩣ. ᨲᩴ ᩋᨲᩥᨠ᩠ᨠᩣᨾᩮᨲ᩠ᩅᩣ ᨠᩁᩮᩣᨲᩥ ᩅᩤ ᨠᩣᩁᩣᨸᩮᨲᩥ ᩅᩤ, ᨸᨿᩮᩣᨣᩮ ᨴᩩᨠ᩠ᨠᨭᩴ. ᨸᨭᩥᩃᩣᨽᩮᨶ ᨨᩥᨶ᩠ᨴᩥᨲ᩠ᩅᩣ ᨸᩣᨧᩥᨲ᩠ᨲᩥᨿᩴ ᨴᩮᩈᩮᨲᨻ᩠ᨻᩴ.
</Paragraph>

</Division>
<Division number="545" book="paci">

<Paragraph number="1581" book="paci">
ᩋᨲ᩠ᨲᨶᩣ ᩅᩥᨸ᩠ᨸᨠᨲᩴ ᩋᨲ᩠ᨲᨶᩣ ᨸᩁᩥᨿᩮᩣᩈᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨲ᩠ᨲᨶᩣ ᩅᩥᨸ᩠ᨸᨠᨲᩴ ᨸᩁᩮᩉᩥ ᨸᩁᩥᨿᩮᩣᩈᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᩁᩮᩉᩥ ᩅᩥᨸ᩠ᨸᨠᨲᩴ ᩋᨲ᩠ᨲᨶᩣ ᨸᩁᩥᨿᩮᩣᩈᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᩁᩮᩉᩥ ᩅᩥᨸ᩠ᨸᨠᨲᩴ ᨸᩁᩮᩉᩥ ᨸᩁᩥᨿᩮᩣᩈᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="1582" book="paci">
ᩋᨬ᩠ᨬᩔᨲ᩠ᨳᩣᨿ ᨠᩁᩮᩣᨲᩥ ᩅᩤ ᨠᩣᩁᩣᨸᩮᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨬ᩠ᨬᩮᨶ ᨠᨲᩴ ᨸᨭᩥᩃᨽᩥᨲ᩠ᩅᩣ ᨸᩁᩥᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="546" book="paci">

<Paragraph number="1583" book="paci">
ᩋᨶᩣᨸᨲ᩠ᨲᩥ—  ᨸᨾᩣᨱᩥᨠᩴ ᨠᩁᩮᩣᨲᩥ, ᩐᨶᨠᩴ ᨠᩁᩮᩣᨲᩥ, ᩋᨬ᩠ᨬᩮᨶ ᨠᨲᩴ ᨸᨾᩣᨱᩣᨲᩥᨠ᩠ᨠᨶ᩠ᨲᩴ ᨸᨭᩥᩃᨽᩥᨲ᩠ᩅᩣ ᨨᩥᨶ᩠ᨴᩥᨲ᩠ᩅᩣ ᨸᩁᩥᨽᩩᨬ᩠ᨩᨲᩥ, ᩅᩥᨲᩣᨶᩴ ᩅᩤ ᨽᩪᨾᨲ᩠ᨳᩁᨱᩴ ᩅᩤ ᩈᩣᨱᩥᨸᩣᨠᩣᩁᩴ ᩅᩤ ᨽᩥᩈᩥᩴ ᩅᩤ ᨻᩥᨻ᩠ᨻᩮᩣᩉᨶᩴ ᩅᩤ ᨠᩁᩮᩣᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1584" type="center" book="paci">
ᩅᩔᩥᨠᩈᩣᨭᩥᨠᩣᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨶᩅᨾᩴ.
</Paragraph>