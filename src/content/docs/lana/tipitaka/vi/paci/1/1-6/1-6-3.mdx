---
title: "1.6.3 ᨲᨲᩥᨿᨸᩣᨭᩥᨴᩮᩈᨶᩦᨿᩈᩥᨠ᩠ᨡᩣᨸᨴ"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="562" book="paci">

<Paragraph number="1627" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᩣᩅᨲ᩠ᨳᩥᨿᩴ ᩋᨬ᩠ᨬᨲᩁᩴ ᨠᩩᩃᩴ ᩏᨽᨲᩮᩣᨸᩈᨶ᩠ᨶᩴ ᩉᩮᩣᨲᩥ. ᩈᨴ᩠ᨵᩤᨿ ᩅᨯ᩠ᨰᨲᩥ, ᨽᩮᩣᨣᩮᨶ ᩉᩣᨿᨲᩥ, ᨿᩴ ᨲᩈ᩠ᨾᩥᩴ ᨠᩩᩃᩮ ᩏᨸ᩠ᨸᨩ᩠ᨩᨲᩥ ᨸᩩᩁᩮᨽᨲ᩠ᨲᩴ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᨲᩴ ᩈᨻ᩠ᨻᩴ ᨽᩥᨠ᩠ᨡᩪᨶᩴ ᩅᩥᩔᨩ᩠ᨩᩮᨲ᩠ᩅᩣ ᩋᨸ᩠ᨸᩮᨠᨴᩤ ᩋᨶᩈᩥᨲᩣ ᩋᨧ᩠ᨨᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᨶ ᨾᨲ᩠ᨲᩴ ᨩᩣᨶᩥᨲ᩠ᩅᩣ ᨸᨭᩥᨣ᩠ᨣᩉᩮᩔᨶ᩠ᨲᩥ. ᩍᨾᩮ ᩍᨾᩮᩈᩴ ᨴᨲ᩠ᩅᩣ ᩋᨸ᩠ᨸᩮᨠᨴᩤ ᩋᨶᩈᩥᨲᩣ ᩋᨧ᩠ᨨᨶ᩠ᨲᩦ”ᨲᩥ.
</Paragraph>

<Paragraph number="1628" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨿᩴ ᨠᩩᩃᩴ ᩈᨴ᩠ᨵᩤᨿ ᩅᨯ᩠ᨰᨲᩥ, ᨽᩮᩣᨣᩮᨶ ᩉᩣᨿᨲᩥ ᩑᩅᩁᩪᨸᩔ ᨠᩩᩃᩔ ᨬᨲ᩠ᨲᩥᨴᩩᨲᩥᨿᩮᨶ ᨠᨾ᩠ᨾᩮᨶ ᩈᩮᨠ᩠ᨡᩈᨾ᩠ᨾᩩᨲᩥᩴ ᨴᩤᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᨴᩤᨲᨻ᩠ᨻᩣ. ᨻ᩠ᨿᨲ᩠ᨲᩮᨶ ᨽᩥᨠ᩠ᨡᩩᨶᩣ ᨸᨭᩥᨻᩃᩮᨶ ᩈᩴᨥᩮᩣ ᨬᩣᨸᩮᨲᨻ᩠ᨻᩮᩣ—
</Paragraph>

</Division>
<Division number="563" book="paci">

<Paragraph number="1629" book="paci">
‘ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩍᨲ᩠ᨳᨶ᩠ᨶᩣᨾᩴ ᨠᩩᩃᩴ ᩈᨴ᩠ᨵᩤᨿ ᩅᨯ᩠ᨰᨲᩥ, ᨽᩮᩣᨣᩮᨶ ᩉᩣᨿᨲᩥ. ᨿᨴᩥ ᩈᩴᨥᩔ ᨸᨲ᩠ᨲᨠᩃᩖᩴ, ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨠᩩᩃᩔ ᩈᩮᨠ᩠ᨡᩈᨾ᩠ᨾᩩᨲᩥᩴ ᨴᨴᩮᨿ᩠ᨿ. ᩑᩈᩣ ᨬᨲ᩠ᨲᩥ.
</Paragraph>

<Paragraph number="1630" book="paci">
ᩈᩩᨱᩣᨲᩩ ᨾᩮ, ᨽᨶ᩠ᨲᩮ, ᩈᩴᨥᩮᩣ. ᩍᨲ᩠ᨳᨶ᩠ᨶᩣᨾᩴ ᨠᩩᩃᩴ ᩈᨴ᩠ᨵᩤᨿ ᩅᨯ᩠ᨰᨲᩥ, ᨽᩮᩣᨣᩮᨶ ᩉᩣᨿᨲᩥ. ᩈᩴᨥᩮᩣ ᩍᨲ᩠ᨳᨶ᩠ᨶᩣᨾᩔ ᨠᩩᩃᩔ ᩈᩮᨠ᩠ᨡᩈᨾ᩠ᨾᩩᨲᩥᩴ ᨴᩮᨲᩥ. ᨿᩔᩣᨿᩈ᩠ᨾᨲᩮᩣ ᨡᨾᨲᩥ ᩍᨲ᩠ᨳᨶ᩠ᨶᩣᨾᩔ ᨠᩩᩃᩔ ᩈᩮᨠ᩠ᨡᩈᨾ᩠ᨾᩩᨲᩥᨿᩣ ᨴᩤᨶᩴ, ᩈᩮᩣ ᨲᩩᨱ᩠ᩉᩔ; ᨿᩔ ᨶᨠ᩠ᨡᨾᨲᩥ, ᩈᩮᩣ ᨽᩣᩈᩮᨿ᩠ᨿ.
</Paragraph>

<Paragraph number="1631" book="paci">
ᨴᩥᨶ᩠ᨶᩣ ᩈᩴᨥᩮᨶ ᩍᨲ᩠ᨳᨶ᩠ᨶᩣᨾᩔ ᨠᩩᩃᩔ ᩈᩮᨠ᩠ᨡᩈᨾ᩠ᨾᩩᨲᩥ. ᨡᨾᨲᩥ ᩈᩴᨥᩔ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦ’ᨲᩥ.
</Paragraph>

<Paragraph number="1632" book="paci">
ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="1633" book="paci">
<Emphasis>“ᨿᩣᨶᩥ ᨡᩮᩣ ᨸᨶ ᨲᩣᨶᩥ ᩈᩮᨠ᩠ᨡᩈᨾ᩠ᨾᨲᩣᨶᩥ ᨠᩩᩃᩣᨶᩥ, ᨿᩮᩣ ᨸᨶ ᨽᩥᨠ᩠ᨡᩩ ᨲᨳᩣᩁᩪᨸᩮᩈᩩ ᩈᩮᨠ᩠ᨡᩈᨾ᩠ᨾᨲᩮᩈᩩ ᨠᩩᩃᩮᩈᩩ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴᩮᨿ᩠ᨿ ᩅᩤ ᨽᩩᨬ᩠ᨩᩮᨿ᩠ᨿ ᩅᩤ, ᨸᨭᩥᨴᩮᩈᩮᨲᨻ᩠ᨻᩴ ᨲᩮᨶ ᨽᩥᨠ᩠ᨡᩩᨶᩣ—  ‘ᨣᩤᩁᨿ᩠ᩉᩴ, ᩋᩣᩅᩩᩈᩮᩣ, ᨵᨾ᩠ᨾᩴ ᩋᩣᨸᨩ᩠ᨩᩥᩴ ᩋᩈᨸ᩠ᨸᩣᨿᩴ ᨸᩣᨭᩥᨴᩮᩈᨶᩦᨿᩴ ᨲᩴ ᨸᨭᩥᨴᩮᩈᩮᨾᩦ’”</Emphasis>ᨲᩥ.
</Paragraph>

<Paragraph number="1634" book="paci">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="564" book="paci">

<Paragraph number="1635" book="paci">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᩣᩅᨲ᩠ᨳᩥᨿᩴ ᩏᩔᩅᩮᩤ ᩉᩮᩣᨲᩥ. ᨾᨶᩩᩔᩣ ᨽᩥᨠ᩠ᨡᩪ ᨶᩥᨾᨶ᩠ᨲᩮᨲ᩠ᩅᩣ ᨽᩮᩣᨩᩮᨶ᩠ᨲᩥ. ᨲᨾ᩠ᨸᩥ ᨡᩮᩣ ᨠᩩᩃᩴ ᨽᩥᨠ᩠ᨡᩪ ᨶᩥᨾᨶ᩠ᨲᩮᩈᩥ. ᨽᩥᨠ᩠ᨡᩪ ᨠᩩᨠ᩠ᨠᩩᨧ᩠ᨧᩣᨿᨶ᩠ᨲᩣ ᨶᩣᨵᩥᩅᩤᩈᩮᨶ᩠ᨲᩥ—  “ᨸᨭᩥᨠ᩠ᨡᩥᨲ᩠ᨲᩴ ᨽᨣᩅᨲᩣ ᩈᩮᨠ᩠ᨡᩈᨾ᩠ᨾᨲᩮᩈᩩ ᨠᩩᩃᩮᩈᩩ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴᩥᨲᩩᩴ ᨽᩩᨬ᩠ᨩᩥᨲᩩᨶ᩺”ᨲᩥ. ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᩥᩴ ᨶᩩ ᨡᩮᩣ ᨶᩣᨾ ᩋᨾ᩠ᩉᩣᨠᩴ ᨩᩦᩅᩥᨲᩮᨶ ᨿᩴ ᩋᨿ᩠ᨿᩣ ᩋᨾ᩠ᩉᩣᨠᩴ ᨶ ᨸᨭᩥᨣ᩠ᨣᨱ᩠ᩉᨶ᩠ᨲᩦ”ᨲᩥ.
</Paragraph>

<Paragraph number="1636" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨶᩥᨾᨶ᩠ᨲᩥᨲᩮᨶ ᩈᩮᨠ᩠ᨡᩈᨾ᩠ᨾᨲᩮᩈᩩ ᨠᩩᩃᩮᩈᩩ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴᩥᨲᩩᩴ ᨽᩩᨬ᩠ᨩᩥᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="1637" book="paci">
<Emphasis>“ᨿᩣᨶᩥ ᨡᩮᩣ ᨸᨶ ᨲᩣᨶᩥ ᩈᩮᨠ᩠ᨡᩈᨾ᩠ᨾᨲᩣᨶᩥ ᨠᩩᩃᩣᨶᩥ, ᨿᩮᩣ ᨸᨶ ᨽᩥᨠ᩠ᨡᩩ ᨲᨳᩣᩁᩪᨸᩮᩈᩩ ᩈᩮᨠ᩠ᨡᩈᨾ᩠ᨾᨲᩮᩈᩩ ᨠᩩᩃᩮᩈᩩ ᨸᩩᨻ᩠ᨻᩮ ᩋᨶᩥᨾᨶ᩠ᨲᩥᨲᩮᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴᩮᨿ᩠ᨿ ᩅᩤ ᨽᩩᨬ᩠ᨩᩮᨿ᩠ᨿ ᩅᩤ</Emphasis>, <Emphasis>ᨸᨭᩥᨴᩮᩈᩮᨲᨻ᩠ᨻᩴ ᨲᩮᨶ ᨽᩥᨠ᩠ᨡᩩᨶᩣ—  ‘ᨣᩤᩁᨿ᩠ᩉᩴ, ᩋᩣᩅᩩᩈᩮᩣ, ᨵᨾ᩠ᨾᩴ ᩋᩣᨸᨩ᩠ᨩᩥᩴ ᩋᩈᨸ᩠ᨸᩣᨿᩴ ᨸᩣᨭᩥᨴᩮᩈᨶᩦᨿᩴ, ᨲᩴ ᨸᨭᩥᨴᩮᩈᩮᨾᩦ’”</Emphasis>ᨲᩥ.
</Paragraph>

<Paragraph number="1638" book="paci">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="565" book="paci">

<Paragraph number="1639" book="paci">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨲᩔ ᨠᩩᩃᩔ ᨠᩩᩃᩪᨸᨠᩮᩣ ᩉᩮᩣᨲᩥ. ᩋᨳ ᨡᩮᩣ ᩈᩮᩣ ᨽᩥᨠ᩠ᨡᩩ ᨸᩩᨻ᩠ᨻᨱ᩠ᩉᩈᨾᨿᩴ ᨶᩥᩅᩤᩈᩮᨲ᩠ᩅᩣ ᨸᨲ᩠ᨲᨧᩦᩅᩁᨾᩣᨴᩤᨿ ᨿᩮᨶ ᨲᩴ ᨠᩩᩃᩴ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨸᨬ᩠ᨬᨲ᩠ᨲᩮ ᩋᩣᩈᨶᩮ ᨶᩥᩈᩦᨴᩥ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᩮᩣ ᨽᩥᨠ᩠ᨡᩩ ᨣᩥᩃᩣᨶᩮᩣ ᩉᩮᩣᨲᩥ. ᩋᨳ ᨡᩮᩣ ᨲᩮ ᨾᨶᩩᩔᩣ ᨲᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧᩩᩴ—  “ᨽᩩᨬ᩠ᨩᨳ, ᨽᨶ᩠ᨲᩮ”ᨲᩥ. ᩋᨳ ᨡᩮᩣ ᩈᩮᩣ ᨽᩥᨠ᩠ᨡᩩ—  “ᨽᨣᩅᨲᩣ ᨸᨭᩥᨠ᩠ᨡᩥᨲ᩠ᨲᩴ ᩋᨶᩥᨾᨶ᩠ᨲᩥᨲᩮᨶ ᩈᩮᨠ᩠ᨡᩈᨾ᩠ᨾᨲᩮᩈᩩ ᨠᩩᩃᩮᩈᩩ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴᩥᨲᩩᩴ ᨽᩩᨬ᩠ᨩᩥᨲᩩᨶ᩺”ᨲᩥ ᨠᩩᨠ᩠ᨠᩩᨧ᩠ᨧᩣᨿᨶ᩠ᨲᩮᩣ ᨶ ᨸᨭᩥᨣ᩠ᨣᩉᩮᩈᩥ; ᨶᩣᩈᨠ᩠ᨡᩥ ᨸᩥᨱ᩠ᨯᩣᨿ ᨧᩁᩥᨲᩩᩴ; ᨨᩥᨶ᩠ᨶᨽᨲ᩠ᨲᩮᩣ ᩋᩉᩮᩣᩈᩥ.
</Paragraph>

<Paragraph number="1640" book="paci">
ᩋᨳ ᨡᩮᩣ ᩈᩮᩣ ᨽᩥᨠ᩠ᨡᩩ ᩋᩣᩁᩣᨾᩴ ᨣᨶ᩠ᨲ᩠ᩅᩣ ᨽᩥᨠ᩠ᨡᩪᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨣᩥᩃᩣᨶᩮᨶ ᨽᩥᨠ᩠ᨡᩩᨶᩣ ᩈᩮᨠ᩠ᨡᩈᨾ᩠ᨾᨲᩮᩈᩩ ᨠᩩᩃᩮᩈᩩ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴᩥᨲᩩᩴ ᨽᩩᨬ᩠ᨩᩥᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="566" book="paci">

<Paragraph number="1641" book="paci">
<Emphasis>“ᨿᩣᨶᩥ ᨡᩮᩣ ᨸᨶ ᨲᩣᨶᩥ ᩈᩮᨠ᩠ᨡᩈᨾ᩠ᨾᨲᩣᨶᩥ ᨠᩩᩃᩣᨶᩥ, ᨿᩮᩣ ᨸᨶ ᨽᩥᨠ᩠ᨡᩩ ᨲᨳᩣᩁᩪᨸᩮᩈᩩ ᩈᩮᨠ᩠ᨡᩈᨾ᩠ᨾᨲᩮᩈᩩ ᨠᩩᩃᩮᩈᩩ ᨸᩩᨻ᩠ᨻᩮ ᩋᨶᩥᨾᨶ᩠ᨲᩥᨲᩮᩣ ᩋᨣᩥᩃᩣᨶᩮᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴᩮᨿ᩠ᨿ ᩅᩤ ᨽᩩᨬ᩠ᨩᩮᨿ᩠ᨿ ᩅᩤ, ᨸᨭᩥᨴᩮᩈᩮᨲᨻ᩠ᨻᩴ ᨲᩮᨶ ᨽᩥᨠ᩠ᨡᩩᨶᩣ—  ‘ᨣᩤᩁᨿ᩠ᩉᩴ, ᩋᩣᩅᩩᩈᩮᩣ, ᨵᨾ᩠ᨾᩴ ᩋᩣᨸᨩ᩠ᨩᩥᩴ ᩋᩈᨸ᩠ᨸᩣᨿᩴ ᨸᩣᨭᩥᨴᩮᩈᨶᩦᨿᩴ, ᨲᩴ ᨸᨭᩥᨴᩮᩈᩮᨾᩦ’”</Emphasis>ᨲᩥ. (*3*:<Emphasis>144</Emphasis>)
</Paragraph>

</Division>
<Division number="567" book="paci">

<Paragraph number="1642" book="paci">
<Emphasis>ᨿᩣᨶᩥ ᨡᩮᩣ ᨸᨶ ᨲᩣᨶᩥ ᩈᩮᨠ᩠ᨡᩈᨾ᩠ᨾᨲᩣᨶᩥ ᨠᩩᩃᩣᨶᩦ</Emphasis>ᨲᩥ ᩈᩮᨠ᩠ᨡᩈᨾ᩠ᨾᨲᩴ ᨶᩣᨾ ᨠᩩᩃᩴ ᨿᩴ ᨠᩩᩃᩴ ᩈᨴ᩠ᨵᩤᨿ ᩅᨯ᩠ᨰᨲᩥ, ᨽᩮᩣᨣᩮᨶ ᩉᩣᨿᨲᩥ. ᩑᩅᩁᩪᨸᩔ ᨠᩩᩃᩔ ᨬᨲ᩠ᨲᩥᨴᩩᨲᩥᨿᩮᨶ ᨠᨾ᩠ᨾᩮᨶ ᩈᩮᨠ᩠ᨡᩈᨾ᩠ᨾᩩᨲᩥ ᨴᩥᨶ᩠ᨶᩣ ᩉᩮᩣᨲᩥ.
</Paragraph>

<Paragraph number="1643" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="1644" book="paci">
<Emphasis>ᨲᨳᩣᩁᩪᨸᩮᩈᩩ ᩈᩮᨠ᩠ᨡᩈᨾ᩠ᨾᨲᩮᩈᩩ ᨠᩩᩃᩮᩈᩪ</Emphasis>ᨲᩥ ᩑᩅᩁᩪᨸᩮᩈᩩ ᩈᩮᨠ᩠ᨡᩈᨾ᩠ᨾᨲᩮᩈᩩ ᨠᩩᩃᩮᩈᩩ.
</Paragraph>

<Paragraph number="1645" book="paci">
<Emphasis>ᩋᨶᩥᨾᨶ᩠ᨲᩥᨲᩮᩣ</Emphasis> ᨶᩣᨾ ᩋᨩ᩠ᨩᨲᨶᩣᨿ ᩅᩤ ᩈ᩠ᩅᩣᨲᨶᩣᨿ ᩅᩤ ᩋᨶᩥᨾᨶ᩠ᨲᩥᨲᩮᩣ, ᨥᩁᩪᨸᨧᩣᩁᩴ ᩒᨠ᩠ᨠᨾᨶ᩠ᨲᩮ ᨶᩥᨾᨶ᩠ᨲᩮᨲᩥ, ᩑᩈᩮᩣ ᩋᨶᩥᨾᨶ᩠ᨲᩥᨲᩮᩣ ᨶᩣᨾ.
</Paragraph>

<Paragraph number="1646" book="paci">
<Emphasis>ᨶᩥᨾᨶ᩠ᨲᩥᨲᩮᩣ</Emphasis> ᨶᩣᨾ ᩋᨩ᩠ᨩᨲᨶᩣᨿ ᩅᩤ ᩈ᩠ᩅᩣᨲᨶᩣᨿ ᩅᩤ ᨶᩥᨾᨶ᩠ᨲᩥᨲᩮᩣ, ᨥᩁᩪᨸᨧᩣᩁᩴ ᩋᨶᩮᩣᨠ᩠ᨠᨾᨶ᩠ᨲᩮ ᨶᩥᨾᨶ᩠ᨲᩮᨲᩥ, ᩑᩈᩮᩣ ᨶᩥᨾᨶ᩠ᨲᩥᨲᩮᩣ ᨶᩣᨾ.
</Paragraph>

<Paragraph number="1647" book="paci">
<Emphasis>ᩋᨣᩥᩃᩣᨶᩮᩣ</Emphasis> ᨶᩣᨾ ᩈᨠ᩠ᨠᩮᩣᨲᩥ ᨸᩥᨱ᩠ᨯᩣᨿ ᨧᩁᩥᨲᩩᩴ.
</Paragraph>

<Paragraph number="1648" book="paci">
<Emphasis>ᨣᩥᩃᩣᨶᩮᩣ</Emphasis> ᨶᩣᨾ ᨶ ᩈᨠ᩠ᨠᩮᩣᨲᩥ ᨸᩥᨱ᩠ᨯᩣᨿ ᨧᩁᩥᨲᩩᩴ.
</Paragraph>

<Paragraph number="1649" book="paci">
<Emphasis>ᨡᩣᨴᨶᩦᨿᩴ</Emphasis> ᨶᩣᨾ ᨸᨬ᩠ᨧ ᨽᩮᩣᨩᨶᩣᨶᩥ—  ᨿᩣᨾᨠᩣᩃᩥᨠᩴ ᩈᨲ᩠ᨲᩣᩉᨠᩣᩃᩥᨠᩴ ᨿᩣᩅᨩᩦᩅᩥᨠᩴ ᨮᨸᩮᨲ᩠ᩅᩣ ᩋᩅᩈᩮᩈᩴ ᨡᩣᨴᨶᩦᨿᩴ ᨶᩣᨾ.
</Paragraph>

<Paragraph number="1650" book="paci">
<Emphasis>ᨽᩮᩣᨩᨶᩦᨿᩴ</Emphasis> ᨶᩣᨾ ᨸᨬ᩠ᨧ ᨽᩮᩣᨩᨶᩣᨶᩥ—  ᩒᨴᨶᩮᩣ, ᨠᩩᨾ᩠ᨾᩣᩈᩮᩣ, ᩈᨲ᩠ᨲᩩ, ᨾᨧ᩠ᨨᩮᩣ, ᨾᩴᩈᩴ.
</Paragraph>

<Paragraph number="1651" book="paci">
ᩋᨶᩥᨾᨶ᩠ᨲᩥᨲᩮᩣ ᩋᨣᩥᩃᩣᨶᩮᩣ “ᨡᩣᨴᩥᩔᩣᨾᩥ ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ.
</Paragraph>

</Division>
<Division number="568" book="paci">

<Paragraph number="1652" book="paci">
ᩈᩮᨠ᩠ᨡᩈᨾ᩠ᨾᨲᩮ ᩈᩮᨠ᩠ᨡᩈᨾ᩠ᨾᨲᩈᨬ᩠ᨬᩦ ᩋᨶᩥᨾᨶ᩠ᨲᩥᨲᩮᩣ ᩋᨣᩥᩃᩣᨶᩮᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴᨲᩥ ᩅᩤ ᨽᩩᨬ᩠ᨩᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ. ᩈᩮᨠ᩠ᨡᩈᨾ᩠ᨾᨲᩮ ᩅᩮᨾᨲᩥᨠᩮᩣ …ᨸᩮ…  ᩈᩮᨠ᩠ᨡᩈᨾ᩠ᨾᨲᩮ ᩋᩈᩮᨠ᩠ᨡᩈᨾ᩠ᨾᨲᩈᨬ᩠ᨬᩦ ᩋᨶᩥᨾᨶ᩠ᨲᩥᨲᩮᩣ ᩋᨣᩥᩃᩣᨶᩮᩣ ᨡᩣᨴᨶᩦᨿᩴ ᩅᩤ ᨽᩮᩣᨩᨶᩦᨿᩴ ᩅᩤ ᩈᩉᨲ᩠ᨳᩣ ᨸᨭᩥᨣ᩠ᨣᩉᩮᨲ᩠ᩅᩣ ᨡᩣᨴᨲᩥ ᩅᩤ ᨽᩩᨬ᩠ᨩᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨭᩥᨴᩮᩈᨶᩦᨿᩔ.
</Paragraph>

<Paragraph number="1653" book="paci">
ᨿᩣᨾᨠᩣᩃᩥᨠᩴ ᩈᨲ᩠ᨲᩣᩉᨠᩣᩃᩥᨠᩴ ᨿᩣᩅᨩᩦᩅᩥᨠᩴ ᩋᩣᩉᩣᩁᨲ᩠ᨳᩣᨿ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩈᩮᨠ᩠ᨡᩈᨾ᩠ᨾᨲᩮ ᩈᩮᨠ᩠ᨡᩈᨾ᩠ᨾᨲᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩈᩮᨠ᩠ᨡᩈᨾ᩠ᨾᨲᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩈᩮᨠ᩠ᨡᩈᨾ᩠ᨾᨲᩮ ᩋᩈᩮᨠ᩠ᨡᩈᨾ᩠ᨾᨲᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="569" book="paci">

<Paragraph number="1654" book="paci">
ᩋᨶᩣᨸᨲ᩠ᨲᩥ—  ᨶᩥᨾᨶ᩠ᨲᩥᨲᩔ, ᨣᩥᩃᩣᨶᩔ, ᨶᩥᨾᨶ᩠ᨲᩥᨲᩔ ᩅᩤ ᨣᩥᩃᩣᨶᩔ ᩅᩤ ᩈᩮᩈᨠᩴ ᨽᩩᨬ᩠ᨩᨲᩥ, ᩋᨬ᩠ᨬᩮᩈᩴ ᨽᩥᨠ᩠ᨡᩣ ᨲᨲ᩠ᨳ ᨸᨬ᩠ᨬᨲ᩠ᨲᩣ ᩉᩮᩣᨲᩥ, ᨥᩁᨲᩮᩣ ᨶᩦᩉᩁᩥᨲ᩠ᩅᩣ ᨴᩮᨶ᩠ᨲᩥ, ᨶᩥᨧ᩠ᨧᨽᨲ᩠ᨲᩮ, ᩈᩃᩣᨠᨽᨲ᩠ᨲᩮ, ᨸᨠ᩠ᨡᩥᨠᩮ, ᩏᨸᩮᩣᩈᨳᩥᨠᩮ, ᨸᩣᨭᩥᨸᨴᩥᨠᩮ, ᨿᩣᨾᨠᩣᩃᩥᨠᩴ ᩈᨲ᩠ᨲᩣᩉᨠᩣᩃᩥᨠᩴ ᨿᩣᩅᨩᩦᩅᩥᨠᩴ—  “ᩈᨲᩥ ᨸᨧ᩠ᨧᨿᩮ ᨸᩁᩥᨽᩩᨬ᩠ᨩᩣ”ᨲᩥ ᨴᩮᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1655" type="center" book="paci">
ᨲᨲᩥᨿᨸᩣᨭᩥᨴᩮᩈᨶᩦᨿᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ.
</Paragraph>