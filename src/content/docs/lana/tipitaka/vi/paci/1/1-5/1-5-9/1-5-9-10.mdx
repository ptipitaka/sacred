---
title: "1.5.9.10 ᨶᨶ᩠ᨴᩈᩥᨠ᩠ᨡᩣᨸᨴ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="547" book="paci">

<Paragraph number="1585" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᩣᨿᩈ᩠ᨾᩣ ᨶᨶ᩠ᨴᩮᩣ ᨽᨣᩅᨲᩮᩣ ᨾᩣᨲᩩᨧ᩠ᨨᩣᨸᩩᨲ᩠ᨲᩮᩣ ᩋᨽᩥᩁᩪᨸᩮᩣ ᩉᩮᩣᨲᩥ ᨴᩔᨶᩦᨿᩮᩣ ᨸᩣᩈᩣᨴᩥᨠᩮᩣ ᨧᨲᩩᩁᩘᨣᩩᩃᩮᩣᨾᨠᩮᩣ ᨽᨣᩅᨲᩣ. ᩈᩮᩣ ᩈᩩᨣᨲᨧᩦᩅᩁᨸ᩠ᨸᨾᩣᨱᩴ ᨧᩦᩅᩁᩴ ᨵᩤᩁᩮᨲᩥ. ᩋᨴ᩠ᨴᩈᩴᩈᩩ ᨡᩮᩣ ᨳᩮᩁᩣ ᨽᩥᨠ᩠ᨡᩪ ᩋᩣᨿᩈ᩠ᨾᨶ᩠ᨲᩴ ᨶᨶ᩠ᨴᩴ ᨴᩪᩁᨲᩮᩣᩅ ᩋᩣᨣᨧ᩠ᨨᨶ᩠ᨲᩴ. ᨴᩥᩈ᩠ᩅᩣᨶ—  “ᨽᨣᩅᩤ ᩋᩣᨣᨧ᩠ᨨᨲᩦ”ᨲᩥ ᩋᩣᩈᨶᩣ ᩅᩩᨭ᩠ᨮᩉᨶ᩠ᨲᩥ.
</Paragraph>

<Paragraph number="1586" book="paci">
ᨲᩮ ᩏᨸᨣᨲᩮ ᨩᩣᨶᩥᨲ᩠ᩅᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩋᩣᨿᩈ᩠ᨾᩣ ᨶᨶ᩠ᨴᩮᩣ ᩈᩩᨣᨲᨧᩦᩅᩁᨸ᩠ᨸᨾᩣᨱᩴ ᨧᩦᩅᩁᩴ ᨵᩤᩁᩮᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᨶᨶ᩠ᨴ, ᩈᩩᨣᨲᨧᩦᩅᩁᨸ᩠ᨸᨾᩣᨱᩴ ᨧᩦᩅᩁᩴ ᨵᩤᩁᩮᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨶᨶ᩠ᨴ, ᩈᩩᨣᨲᨧᩦᩅᩁᨸ᩠ᨸᨾᩣᨱᩴ ᨧᩦᩅᩁᩴ ᨵᩤᩁᩮᩔᩈᩥ. ᨶᩮᨲᩴ, ᨶᨶ᩠ᨴ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="548" book="paci">

<Paragraph number="1587" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩈᩩᨣᨲᨧᩦᩅᩁᨸ᩠ᨸᨾᩣᨱᩴ ᨧᩦᩅᩁᩴ ᨠᩣᩁᩣᨸᩮᨿ᩠ᨿ ᩋᨲᩥᩁᩮᨠᩴ ᩅᩤ, ᨨᩮᨴᨶᨠᩴ ᨸᩣᨧᩥᨲ᩠ᨲᩥᨿᩴ. ᨲᨲᩕᩥᨴᩴ ᩈᩩᨣᨲᩔ ᩈᩩᨣᨲᨧᩦᩅᩁᨸ᩠ᨸᨾᩣᨱᩴ—  ᨴᩦᨥᩈᩮᩣ ᨶᩅ ᩅᩥᨴᨲ᩠ᨳᩥᨿᩮᩣ, ᩈᩩᨣᨲᩅᩥᨴᨲ᩠ᨳᩥᨿᩣ; ᨲᩥᩁᩥᨿᩴ ᨨ ᩅᩥᨴᨲ᩠ᨳᩥᨿᩮᩣ. ᩍᨴᩴ ᩈᩩᨣᨲᩔ ᩈᩩᨣᨲᨧᩦᩅᩁᨸ᩠ᨸᨾᩣᨱᨶ᩺”</Emphasis>ᨲᩥ. (*92*:<Emphasis>141</Emphasis>)
</Paragraph>

</Division>
<Division number="549" book="paci">

<Paragraph number="1588" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="1589" book="paci">
<Emphasis>ᩈᩩᨣᨲᨧᩦᩅᩁᨸ᩠ᨸᨾᩣᨱᩴ</Emphasis> ᨶᩣᨾ ᨴᩦᨥᩈᩮᩣ ᨶᩅ ᩅᩥᨴᨲ᩠ᨳᩥᨿᩮᩣ, ᩈᩩᨣᨲᩅᩥᨴᨲ᩠ᨳᩥᨿᩣ; ᨲᩥᩁᩥᨿᩴ ᨨ ᩅᩥᨴᨲ᩠ᨳᩥᨿᩮᩣ.
</Paragraph>

<Paragraph number="1590" book="paci">
<Emphasis>ᨠᩣᩁᩣᨸᩮᨿ᩠ᨿᩣ</Emphasis>ᨲᩥ ᨠᩁᩮᩣᨲᩥ ᩅᩤ ᨠᩣᩁᩣᨸᩮᨲᩥ ᩅᩤ, ᨸᨿᩮᩣᨣᩮ ᨴᩩᨠ᩠ᨠᨭᩴ. ᨸᨭᩥᩃᩣᨽᩮᨶ ᨨᩥᨶ᩠ᨴᩥᨲ᩠ᩅᩣ ᨸᩣᨧᩥᨲ᩠ᨲᩥᨿᩴ ᨴᩮᩈᩮᨲᨻ᩠ᨻᩴ.
</Paragraph>

</Division>
<Division number="550" book="paci">

<Paragraph number="1591" book="paci">
ᩋᨲ᩠ᨲᨶᩣ ᩅᩥᨸ᩠ᨸᨠᨲᩴ ᩋᨲ᩠ᨲᨶᩣ ᨸᩁᩥᨿᩮᩣᩈᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨲ᩠ᨲᨶᩣ ᩅᩥᨸ᩠ᨸᨠᨲᩴ ᨸᩁᩮᩉᩥ ᨸᩁᩥᨿᩮᩣᩈᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᩁᩮᩉᩥ ᩅᩥᨸ᩠ᨸᨠᨲᩴ ᩋᨲ᩠ᨲᨶᩣ ᨸᩁᩥᨿᩮᩣᩈᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᩁᩮᩉᩥ ᩅᩥᨸ᩠ᨸᨠᨲᩴ ᨸᩁᩮᩉᩥ ᨸᩁᩥᨿᩮᩣᩈᩣᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="1592" book="paci">
ᩋᨬ᩠ᨬᩔᨲ᩠ᨳᩣᨿ ᨠᩁᩮᩣᨲᩥ ᩅᩤ ᨠᩣᩁᩣᨸᩮᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨬ᩠ᨬᩮᨶ ᨠᨲᩴ ᨸᨭᩥᩃᨽᩥᨲ᩠ᩅᩣ ᨸᩁᩥᨽᩩᨬ᩠ᨩᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

</Division>
<Division number="551" book="paci">

<Paragraph number="1593" book="paci">
ᩋᨶᩣᨸᨲ᩠ᨲᩥ—  ᩐᨶᨠᩴ ᨠᩁᩮᩣᨲᩥ, ᩋᨬ᩠ᨬᩮᨶ ᨠᨲᩴ ᨸᨭᩥᩃᨽᩥᨲ᩠ᩅᩣ ᨨᩥᨶ᩠ᨴᩥᨲ᩠ᩅᩣ ᨸᩁᩥᨽᩩᨬ᩠ᨩᨲᩥ, ᩅᩥᨲᩣᨶᩴ ᩅᩤ ᨽᩪᨾᨲ᩠ᨳᩁᨱᩴ ᩅᩤ ᩈᩣᨱᩥᨸᩣᨠᩣᩁᩴ ᩅᩤ ᨽᩥᩈᩥᩴ ᩅᩤ ᨻᩥᨻ᩠ᨻᩮᩣᩉᨶᩴ ᩅᩤ ᨠᩁᩮᩣᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1594" type="center" book="paci">
ᨶᨶ᩠ᨴᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨴᩈᨾᩴ.

  
ᩁᨲᨶᩅᨣ᩠ᨣᩮᩤ ᨶᩅᨾᩮᩣ.



</Paragraph>

<Paragraph number="1595" type="center" book="paci">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1596" type="verses" book="paci">
_ᩁᨬ᩠ᨬᩮᩣ ᨧ ᩁᨲᨶᩴ ᩈᨶ᩠ᨲᩴ,_  
_ᩈᩪᨧᩥ ᨾᨬ᩠ᨧᨬ᩠ᨧ ᨲᩪᩃᩥᨠᩴ;_  
_ᨶᩥᩈᩦᨴᨶᨬ᩠ᨧ ᨠᨱ᩠ᨯᩩᨬ᩠ᨧ,_  
_ᩅᩔᩥᨠᩣ ᩈᩩᨣᨲᩮᨶ ᨧᩣᨲᩥ._  

</Paragraph>

<Paragraph number="1597" book="paci">
ᩏᨴ᩠ᨴᩥᨭ᩠ᨮᩣ ᨡᩮᩣ, ᩋᩣᨿᩈ᩠ᨾᨶ᩠ᨲᩮᩣ, ᨴ᩠ᩅᩮᨶᩅᩩᨲᩥ ᨸᩣᨧᩥᨲ᩠ᨲᩥᨿᩣ ᨵᨾ᩠ᨾᩣ. ᨲᨲ᩠ᨳᩣᨿᩈ᩠ᨾᨶ᩠ᨲᩮ ᨸᩩᨧ᩠ᨨᩣᨾᩥ—  “ᨠᨧ᩠ᨧᩥᨲ᩠ᨳ ᨸᩁᩥᩈᩩᨴ᩠ᨵᩤ”? ᨴᩩᨲᩥᨿᨾ᩠ᨸᩥ ᨸᩩᨧ᩠ᨨᩣᨾᩥ—  “ᨠᨧ᩠ᨧᩥᨲ᩠ᨳ ᨸᩁᩥᩈᩩᨴ᩠ᨵᩤ”? ᨲᨲᩥᨿᨾ᩠ᨸᩥ ᨸᩩᨧ᩠ᨨᩣᨾᩥ—  “ᨠᨧ᩠ᨧᩥᨲ᩠ᨳ ᨸᩁᩥᩈᩩᨴ᩠ᨵᩤ”? ᨸᩁᩥᩈᩩᨴ᩠ᨵᩮᨲ᩠ᨳᩣᨿᩈ᩠ᨾᨶ᩠ᨲᩮᩣ, ᨲᩈ᩠ᨾᩣ ᨲᩩᨱ᩠ᩉᩦ, ᩑᩅᨾᩮᨲᩴ ᨵᩤᩁᨿᩣᨾᩦᨲᩥ.

</Paragraph>

<Paragraph number="1598" type="center" book="paci">
ᨡᩩᨴ᩠ᨴᨠᩴ ᩈᨾᨲ᩠ᨲᩴ.

  
ᨸᩣᨧᩥᨲ᩠ᨲᩥᨿᨠᨱ᩠ᨯᩴ ᨶᩥᨭ᩠ᨮᩥᨲᩴ.
</Paragraph>