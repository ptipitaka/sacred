---
title: "1.5.1.1 ᨾᩩᩈᩣᩅᩤᨴᩈᩥᨠ᩠ᨡᩣᨸᨴ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />


<Paragraph number="2" type="center" book="paci">
ᩍᨾᩮ ᨡᩮᩣ ᨸᨶᩣᨿᩈ᩠ᨾᨶ᩠ᨲᩮᩣ ᨴ᩠ᩅᩮᨶᩅᩩᨲᩥ ᨸᩣᨧᩥᨲ᩠ᨲᩥᨿᩣ

  
ᨵᨾ᩠ᨾᩣ ᩏᨴ᩠ᨴᩮᩈᩴ ᩋᩣᨣᨧ᩠ᨨᨶ᩠ᨲᩥ.


</Paragraph>

<Division number="1" book="paci">

<Paragraph number="3" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩉᨲ᩠ᨳᨠᩮᩣ ᩈᨠ᩠ᨿᨸᩩᨲ᩠ᨲᩮᩣ ᩅᩤᨴᨠ᩠ᨡᩥᨲ᩠ᨲᩮᩣ ᩉᩮᩣᨲᩥ. ᩈᩮᩣ ᨲᩥᨲ᩠ᨳᩥᨿᩮᩉᩥ ᩈᨴ᩠ᨵᩥᩴ ᩈᩃᩖᨸᨶ᩠ᨲᩮᩣ ᩋᩅᨩᩣᨶᩥᨲ᩠ᩅᩣ ᨸᨭᩥᨩᩣᨶᩣᨲᩥ, ᨸᨭᩥᨩᩣᨶᩥᨲ᩠ᩅᩣ ᩋᩅᨩᩣᨶᩣᨲᩥ, ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᨲᩥ, ᩈᨾ᩠ᨸᨩᩣᨶᨾᩩᩈᩣ ᨽᩣᩈᨲᩥ, ᩈᩘᨠᩮᨲᩴ ᨠᨲ᩠ᩅᩣ ᩅᩥᩈᩴᩅᩤᨴᩮᨲᩥ. ᨲᩥᨲ᩠ᨳᩥᨿᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩉᨲ᩠ᨳᨠᩮᩣ ᩈᨠ᩠ᨿᨸᩩᨲ᩠ᨲᩮᩣ ᩋᨾ᩠ᩉᩮᩉᩥ ᩈᨴ᩠ᨵᩥᩴ ᩈᩃᩖᨸᨶ᩠ᨲᩮᩣ ᩋᩅᨩᩣᨶᩥᨲ᩠ᩅᩣ ᨸᨭᩥᨩᩣᨶᩥᩔᨲᩥ, ᨸᨭᩥᨩᩣᨶᩥᨲ᩠ᩅᩣ ᩋᩅᨩᩣᨶᩥᩔᨲᩥ, ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᩥᩔᨲᩥ, ᩈᨾ᩠ᨸᨩᩣᨶᨾᩩᩈᩣ ᨽᩣᩈᩥᩔᨲᩥ, ᩈᩘᨠᩮᨲᩴ ᨠᨲ᩠ᩅᩣ ᩅᩥᩈᩴᩅᩤᨴᩮᩔᨲᩦ”ᨲᩥ.
</Paragraph>

<Paragraph number="4" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨲᩥᨲ᩠ᨳᩥᨿᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨿᩮᨶ ᩉᨲ᩠ᨳᨠᩮᩣ ᩈᨠ᩠ᨿᨸᩩᨲ᩠ᨲᩮᩣ ᨲᩮᨶᩩᨸᩈᩘᨠᨾᩥᩴᩈᩩ; ᩏᨸᩈᩘᨠᨾᩥᨲ᩠ᩅᩣ ᩉᨲ᩠ᨳᨠᩴ ᩈᨠ᩠ᨿᨸᩩᨲ᩠ᨲᩴ ᩑᨲᨴᩅᩮᩤᨧᩩᩴ—  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᩋᩣᩅᩩᩈᩮᩣ ᩉᨲ᩠ᨳᨠ, ᨲᩥᨲ᩠ᨳᩥᨿᩮᩉᩥ ᩈᨴ᩠ᨵᩥᩴ ᩈᩃᩖᨸᨶ᩠ᨲᩮᩣ ᩋᩅᨩᩣᨶᩥᨲ᩠ᩅᩣ ᨸᨭᩥᨩᩣᨶᩣᩈᩥ, ᨸᨭᩥᨩᩣᨶᩥᨲ᩠ᩅᩣ ᩋᩅᨩᩣᨶᩣᩈᩥ, ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᩈᩥ, ᩈᨾ᩠ᨸᨩᩣᨶᨾᩩᩈᩣ ᨽᩣᩈᩈᩥ, ᩈᩘᨠᩮᨲᩴ ᨠᨲ᩠ᩅᩣ ᩅᩥᩈᩴᩅᩤᨴᩮᩈᩦ”ᨲᩥ? “ᩑᨲᩮ ᨡᩮᩣ, ᩋᩣᩅᩩᩈᩮᩣ, ᨲᩥᨲ᩠ᨳᩥᨿᩣ ᨶᩣᨾ ᨿᩮᨶ ᨠᩮᨶᨧᩥ ᨩᩮᨲᨻ᩠ᨻᩣ; ᨶᩮᩅ ᨲᩮᩈᩴ ᨩᨿᩮᩣ ᨴᩤᨲᨻ᩠ᨻᩮᩣ”ᨲᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᩉᨲ᩠ᨳᨠᩮᩣ ᩈᨠ᩠ᨿᨸᩩᨲ᩠ᨲᩮᩣ ᨲᩥᨲ᩠ᨳᩥᨿᩮᩉᩥ ᩈᨴ᩠ᨵᩥᩴ ᩈᩃᩖᨸᨶ᩠ᨲᩮᩣ ᩋᩅᨩᩣᨶᩥᨲ᩠ᩅᩣ ᨸᨭᩥᨩᩣᨶᩥᩔᨲᩥ, ᨸᨭᩥᨩᩣᨶᩥᨲ᩠ᩅᩣ ᩋᩅᨩᩣᨶᩥᩔᨲᩥ, ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᩥᩔᨲᩥ, ᩈᨾ᩠ᨸᨩᩣᨶᨾᩩᩈᩣ ᨽᩣᩈᩥᩔᨲᩥ, ᩈᩘᨠᩮᨲᩴ ᨠᨲ᩠ᩅᩣ ᩅᩥᩈᩴᩅᩤᨴᩮᩔᨲᩦ”ᨲᩥ.
</Paragraph>

<Paragraph number="5" book="paci">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᩉᨲ᩠ᨳᨠᩴ ᩈᨠ᩠ᨿᨸᩩᨲ᩠ᨲᩴ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨽᩥᨠ᩠ᨡᩩᩈᩴᨥᩴ ᩈᨶ᩠ᨶᩥᨸᩣᨲᩣᨸᩮᨲ᩠ᩅᩣ ᩉᨲ᩠ᨳᨠᩴ ᩈᨠ᩠ᨿᨸᩩᨲ᩠ᨲᩴ ᨸᨭᩥᨸᩩᨧ᩠ᨨᩥ—  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᩉᨲ᩠ᨳᨠ, ᨲᩥᨲ᩠ᨳᩥᨿᩮᩉᩥ ᩈᨴ᩠ᨵᩥᩴ ᩈᩃᩖᨸᨶ᩠ᨲᩮᩣ ᩋᩅᨩᩣᨶᩥᨲ᩠ᩅᩣ ᨸᨭᩥᨩᩣᨶᩣᩈᩥ, ᨸᨭᩥᨩᩣᨶᩥᨲ᩠ᩅᩣ ᩋᩅᨩᩣᨶᩣᩈᩥ, ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᩈᩥ, ᩈᨾ᩠ᨸᨩᩣᨶᨾᩩᩈᩣ ᨽᩣᩈᩈᩥ, ᩈᩘᨠᩮᨲᩴ ᨠᨲ᩠ᩅᩣ ᩅᩥᩈᩴᩅᩤᨴᩮᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᨲᩥᨲ᩠ᨳᩥᨿᩮᩉᩥ ᩈᨴ᩠ᨵᩥᩴ ᩈᩃᩖᨸᨶ᩠ᨲᩮᩣ ᩋᩅᨩᩣᨶᩥᨲ᩠ᩅᩣ ᨸᨭᩥᨩᩣᨶᩥᩔᩈᩥ, ᨸᨭᩥᨩᩣᨶᩥᨲ᩠ᩅᩣ ᩋᩅᨩᩣᨶᩥᩔᩈᩥ, ᩋᨬ᩠ᨬᩮᨶᨬ᩠ᨬᩴ ᨸᨭᩥᨧᩁᩥᩔᩈᩥ, ᩈᨾ᩠ᨸᨩᩣᨶᨾᩩᩈᩣ ᨽᩣᩈᩥᩔᩈᩥ, ᩈᩘᨠᩮᨲᩴ ᨠᨲ᩠ᩅᩣ ᩅᩥᩈᩴᩅᩤᨴᩮᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="2" book="paci">

<Paragraph number="6" book="paci">
<Emphasis>“ᩈᨾ᩠ᨸᨩᩣᨶᨾᩩᩈᩣᩅᩤᨴᩮ ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*1*:<Emphasis>50</Emphasis>)
</Paragraph>

</Division>
<Division number="3" book="paci">

<Paragraph number="7" book="paci">
<Emphasis>ᩈᨾ᩠ᨸᨩᩣᨶᨾᩩᩈᩣᩅᩤᨴᩮᩤ</Emphasis> ᨶᩣᨾ ᩅᩥᩈᩴᩅᩤᨴᨶᨸᩩᩁᩮᨠ᩠ᨡᩣᩁᩔ ᩅᩤᨧᩣ, ᨣᩥᩁᩣ, ᨻ᩠ᨿᨸ᩠ᨸᨳᩮᩣ, ᩅᨧᩦᨽᩮᨴᩮᩤ, ᩅᩤᨧᩈᩥᨠᩣ ᩅᩥᨬ᩠ᨬᨲ᩠ᨲᩥ, ᩋᨭ᩠ᨮ ᩋᨶᩁᩥᨿᩅᩮᩤᩉᩣᩁᩣ—  ᩋᨴᩥᨭ᩠ᨮᩴ ᨴᩥᨭ᩠ᨮᩴ ᨾᩮᨲᩥ, ᩋᩔᩩᨲᩴ ᩈᩩᨲᩴ ᨾᩮᨲᩥ, ᩋᨾᩩᨲᩴ ᨾᩩᨲᩴ ᨾᩮᨲᩥ, ᩋᩅᩥᨬ᩠ᨬᩣᨲᩴ ᩅᩥᨬ᩠ᨬᩣᨲᩴ ᨾᩮᨲᩥ, ᨴᩥᨭ᩠ᨮᩴ ᩋᨴᩥᨭ᩠ᨮᩴ ᨾᩮᨲᩥ, ᩈᩩᨲᩴ ᩋᩔᩩᨲᩴ ᨾᩮᨲᩥ, ᨾᩩᨲᩴ ᩋᨾᩩᨲᩴ ᨾᩮᨲᩥ, ᩅᩥᨬ᩠ᨬᩣᨲᩴ ᩋᩅᩥᨬ᩠ᨬᩣᨲᩴ ᨾᩮᨲᩥ.
</Paragraph>

<Paragraph number="8" book="paci">
<Emphasis>ᩋᨴᩥᨭ᩠ᨮᩴ</Emphasis> ᨶᩣᨾ ᨶ ᨧᨠ᩠ᨡᩩᨶᩣ ᨴᩥᨭ᩠ᨮᩴ. <Emphasis>ᩋᩔᩩᨲᩴ</Emphasis> ᨶᩣᨾ ᨶ ᩈᩮᩣᨲᩮᨶ ᩈᩩᨲᩴ. <Emphasis>ᩋᨾᩩᨲᩴ</Emphasis> ᨶᩣᨾ ᨶ ᨥᩣᨶᩮᨶ ᨥᩣᨿᩥᨲᩴ, ᨶ ᨩᩥᩅ᩠ᩉᩤᨿ ᩈᩣᨿᩥᨲᩴ, ᨶ ᨠᩣᨿᩮᨶ ᨹᩩᨭ᩠ᨮᩴ. <Emphasis>ᩋᩅᩥᨬ᩠ᨬᩣᨲᩴ</Emphasis> ᨶᩣᨾ ᨶ ᨾᨶᩈᩣ ᩅᩥᨬ᩠ᨬᩣᨲᩴ. <Emphasis>ᨴᩥᨭ᩠ᨮᩴ</Emphasis> ᨶᩣᨾ ᨧᨠ᩠ᨡᩩᨶᩣ ᨴᩥᨭ᩠ᨮᩴ. <Emphasis>ᩈᩩᨲᩴ</Emphasis> ᨶᩣᨾ ᩈᩮᩣᨲᩮᨶ ᩈᩩᨲᩴ. <Emphasis>ᨾᩩᨲᩴ</Emphasis> ᨶᩣᨾ ᨥᩣᨶᩮᨶ ᨥᩣᨿᩥᨲᩴ, ᨩᩥᩅ᩠ᩉᩤᨿ ᩈᩣᨿᩥᨲᩴ, ᨠᩣᨿᩮᨶ ᨹᩩᨭ᩠ᨮᩴ. <Emphasis>ᩅᩥᨬ᩠ᨬᩣᨲᩴ</Emphasis> ᨶᩣᨾ ᨾᨶᩈᩣ ᩅᩥᨬ᩠ᨬᩣᨲᩴ.
</Paragraph>

</Division>
<Division number="4" book="paci">

<Paragraph number="9" book="paci">
ᨲᩦᩉᩣᨠᩣᩁᩮᩉᩥ “ᩋᨴᩥᨭ᩠ᨮᩴ ᨴᩥᨭ᩠ᨮᩴ ᨾᩮ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ “ᨾᩩᩈᩣ ᨽᨱᩥᩔᨶ᩺”ᨲᩥ, ᨽᨱᨶ᩠ᨲᩔ ᩉᩮᩣᨲᩥ “ᨾᩩᩈᩣ ᨽᨱᩣᨾᩦ”ᨲᩥ, ᨽᨱᩥᨲᩔ ᩉᩮᩣᨲᩥ “ᨾᩩᩈᩣ ᨾᨿᩣ ᨽᨱᩥᨲᨶ᩺”ᨲᩥ.
</Paragraph>

<Paragraph number="10" book="paci">
ᨧᨲᩪᩉᩣᨠᩣᩁᩮᩉᩥ “ᩋᨴᩥᨭ᩠ᨮᩴ ᨴᩥᨭ᩠ᨮᩴ ᨾᩮ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ “ᨾᩩᩈᩣ ᨽᨱᩥᩔᨶ᩺”ᨲᩥ, ᨽᨱᨶ᩠ᨲᩔ ᩉᩮᩣᨲᩥ “ᨾᩩᩈᩣ ᨽᨱᩣᨾᩦ”ᨲᩥ, ᨽᨱᩥᨲᩔ ᩉᩮᩣᨲᩥ “ᨾᩩᩈᩣ ᨾᨿᩣ ᨽᨱᩥᨲᨶ᩺”ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ.
</Paragraph>

<Paragraph number="11" book="paci">
ᨸᨬ᩠ᨧᩉᩣᨠᩣᩁᩮᩉᩥ “ᩋᨴᩥᨭ᩠ᨮᩴ ᨴᩥᨭ᩠ᨮᩴ ᨾᩮ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ “ᨾᩩᩈᩣ ᨽᨱᩥᩔᨶ᩺”ᨲᩥ, ᨽᨱᨶ᩠ᨲᩔ ᩉᩮᩣᨲᩥ “ᨾᩩᩈᩣ ᨽᨱᩣᨾᩦ”ᨲᩥ, ᨽᨱᩥᨲᩔ ᩉᩮᩣᨲᩥ “ᨾᩩᩈᩣ ᨾᨿᩣ ᨽᨱᩥᨲᨶ᩺”ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ.
</Paragraph>

<Paragraph number="12" book="paci">
ᨨᩉᩣᨠᩣᩁᩮᩉᩥ “ᩋᨴᩥᨭ᩠ᨮᩴ ᨴᩥᨭ᩠ᨮᩴ ᨾᩮ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ “ᨾᩩᩈᩣ ᨽᨱᩥᩔᨶ᩺”ᨲᩥ, ᨽᨱᨶ᩠ᨲᩔ ᩉᩮᩣᨲᩥ “ᨾᩩᩈᩣ ᨽᨱᩣᨾᩦ”ᨲᩥ, ᨽᨱᩥᨲᩔ ᩉᩮᩣᨲᩥ “ᨾᩩᩈᩣ ᨾᨿᩣ ᨽᨱᩥᨲᨶ᩺”ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ.
</Paragraph>

<Paragraph number="13" book="paci">
ᩈᨲ᩠ᨲᩉᩣᨠᩣᩁᩮᩉᩥ “ᩋᨴᩥᨭ᩠ᨮᩴ ᨴᩥᨭ᩠ᨮᩴ ᨾᩮ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ “ᨾᩩᩈᩣ ᨽᨱᩥᩔᨶ᩺”ᨲᩥ, ᨽᨱᨶ᩠ᨲᩔ ᩉᩮᩣᨲᩥ “ᨾᩩᩈᩣ ᨽᨱᩣᨾᩦ”ᨲᩥ, ᨽᨱᩥᨲᩔ ᩉᩮᩣᨲᩥ “ᨾᩩᩈᩣ ᨾᨿᩣ ᨽᨱᩥᨲᨶ᩺”ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.
</Paragraph>

</Division>
<Division number="5" book="paci">

<Paragraph number="14" book="paci">
ᨲᩦᩉᩣᨠᩣᩁᩮᩉᩥ “ᩋᩔᩩᨲᩴ ᩈᩩᨲᩴ ᨾᩮ”ᨲᩥ …ᨸᩮ…  ᩋᨾᩩᨲᩴ ᨾᩩᨲᩴ ᨾᩮᨲᩥ …ᨸᩮ…  ᩋᩅᩥᨬ᩠ᨬᩣᨲᩴ ᩅᩥᨬ᩠ᨬᩣᨲᩴ ᨾᩮᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ “ᨾᩩᩈᩣ ᨽᨱᩥᩔᨶ᩺”ᨲᩥ, ᨽᨱᨶ᩠ᨲᩔ ᩉᩮᩣᨲᩥ “ᨾᩩᩈᩣ ᨽᨱᩣᨾᩦ”ᨲᩥ, ᨽᨱᩥᨲᩔ ᩉᩮᩣᨲᩥ “ᨾᩩᩈᩣ ᨾᨿᩣ ᨽᨱᩥᨲᨶ᩺”ᨲᩥ.
</Paragraph>

<Paragraph number="15" book="paci">
ᨧᨲᩪᩉᩣᨠᩣᩁᩮᩉᩥ …ᨸᩮ…  ᨸᨬ᩠ᨧᩉᩣᨠᩣᩁᩮᩉᩥ …ᨸᩮ…  ᨨᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ “ᩋᩅᩥᨬ᩠ᨬᩣᨲᩴ ᩅᩥᨬ᩠ᨬᩣᨲᩴ ᨾᩮ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ “ᨾᩩᩈᩣ ᨽᨱᩥᩔᨶ᩺”ᨲᩥ, ᨽᨱᨶ᩠ᨲᩔ ᩉᩮᩣᨲᩥ “ᨾᩩᩈᩣ ᨽᨱᩣᨾᩦ”ᨲᩥ, ᨽᨱᩥᨲᩔ ᩉᩮᩣᨲᩥ “ᨾᩩᩈᩣ ᨾᨿᩣ ᨽᨱᩥᨲᨶ᩺”ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.
</Paragraph>

</Division>
<Division number="6" book="paci">

<Paragraph number="16" book="paci">
ᨲᩦᩉᩣᨠᩣᩁᩮᩉᩥ “ᩋᨴᩥᨭ᩠ᨮᩴ ᨴᩥᨭ᩠ᨮᨬ᩠ᨧ ᨾᩮ ᩈᩩᨲᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ…  ᨲᩦᩉᩣᨠᩣᩁᩮᩉᩥ “ᩋᨴᩥᨭ᩠ᨮᩴ ᨴᩥᨭ᩠ᨮᨬ᩠ᨧ ᨾᩮ ᨾᩩᨲᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ…  ᨲᩦᩉᩣᨠᩣᩁᩮᩉᩥ “ᩋᨴᩥᨭ᩠ᨮᩴ ᨴᩥᨭ᩠ᨮᨬ᩠ᨧ ᨾᩮ ᩅᩥᨬ᩠ᨬᩣᨲᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ…  ᨲᩦᩉᩣᨠᩣᩁᩮᩉᩥ ᩋᨴᩥᨭ᩠ᨮᩴ “ᨴᩥᨭ᩠ᨮᨬ᩠ᨧ ᨾᩮ ᩈᩩᨲᨬ᩠ᨧ ᨾᩩᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᨴᩥᨭ᩠ᨮᩴ “ᨴᩥᨭ᩠ᨮᨬ᩠ᨧ ᨾᩮ ᩈᩩᨲᨬ᩠ᨧ ᩅᩥᨬ᩠ᨬᩣᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᨴᩥᨭ᩠ᨮᩴ “ᨴᩥᨭ᩠ᨮᨬ᩠ᨧ ᨾᩮ ᩈᩩᨲᨬ᩠ᨧ ᨾᩩᨲᨬ᩠ᨧ ᩅᩥᨬ᩠ᨬᩣᨲᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ… .
</Paragraph>

<Paragraph number="17" book="paci">
ᨲᩦᩉᩣᨠᩣᩁᩮᩉᩥ ᩋᩔᩩᨲᩴ “ᩈᩩᨲᨬ᩠ᨧ ᨾᩮ ᨾᩩᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᩔᩩᨲᩴ “ᩈᩩᨲᨬ᩠ᨧ ᨾᩮ ᩅᩥᨬ᩠ᨬᩣᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᩔᩩᨲᩴ “ᩈᩩᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ…  ᨲᩦᩉᩣᨠᩣᩁᩮᩉᩥ ᩋᩔᩩᨲᩴ “ᩈᩩᨲᨬ᩠ᨧ ᨾᩮ ᨾᩩᨲᨬ᩠ᨧ ᩅᩥᨬ᩠ᨬᩣᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᩔᩩᨲᩴ “ᩈᩩᨲᨬ᩠ᨧ ᨾᩮ ᨾᩩᨲᨬ᩠ᨧ ᨴᩥᨭ᩠ᨮᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᩔᩩᨲᩴ “ᩈᩩᨲᨬ᩠ᨧ ᨾᩮ ᨾᩩᨲᨬ᩠ᨧ ᩅᩥᨬ᩠ᨬᩣᨲᨬ᩠ᨧ ᨴᩥᨭ᩠ᨮᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ… .
</Paragraph>

<Paragraph number="18" book="paci">
ᨲᩦᩉᩣᨠᩣᩁᩮᩉᩥ ᩋᨾᩩᨲᩴ “ᨾᩩᨲᨬ᩠ᨧ ᨾᩮ ᩅᩥᨬ᩠ᨬᩣᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᨾᩩᨲᩴ “ᨾᩩᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᨾᩩᨲᩴ “ᨾᩩᨲᨬ᩠ᨧ ᨾᩮ ᩈᩩᨲᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ…  ᨲᩦᩉᩣᨠᩣᩁᩮᩉᩥ ᩋᨾᩩᨲᩴ “ᨾᩩᨲᨬ᩠ᨧ ᨾᩮ ᩅᩥᨬ᩠ᨬᩣᨲᨬ᩠ᨧ ᨴᩥᨭ᩠ᨮᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᨾᩩᨲᩴ “ᨾᩩᨲᨬ᩠ᨧ ᨾᩮ ᩅᩥᨬ᩠ᨬᩣᨲᨬ᩠ᨧ ᩈᩩᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᨾᩩᨲᩴ “ᨾᩩᨲᨬ᩠ᨧ ᨾᩮ ᩅᩥᨬ᩠ᨬᩣᨲᨬ᩠ᨧ ᨴᩥᨭ᩠ᨮᨬ᩠ᨧ ᩈᩩᨲᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ… .
</Paragraph>

<Paragraph number="19" book="paci">
ᨲᩦᩉᩣᨠᩣᩁᩮᩉᩥ ᩋᩅᩥᨬ᩠ᨬᩣᨲᩴ “ᩅᩥᨬ᩠ᨬᩣᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᩅᩥᨬ᩠ᨬᩣᨲᩴ “ᩅᩥᨬ᩠ᨬᩣᨲᨬ᩠ᨧ ᨾᩮ ᩈᩩᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᩅᩥᨬ᩠ᨬᩣᨲᩴ “ᩅᩥᨬ᩠ᨬᩣᨲᨬ᩠ᨧ ᨾᩮ ᨾᩩᨲᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ…  ᨲᩦᩉᩣᨠᩣᩁᩮᩉᩥ ᩋᩅᩥᨬ᩠ᨬᩣᨲᩴ “ᩅᩥᨬ᩠ᨬᩣᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧ ᩈᩩᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᩅᩥᨬ᩠ᨬᩣᨲᩴ “ᩅᩥᨬ᩠ᨬᩣᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧ ᨾᩩᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩋᩅᩥᨬ᩠ᨬᩣᨲᩴ “ᩅᩥᨬ᩠ᨬᩣᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧ ᩈᩩᨲᨬ᩠ᨧ ᨾᩩᨲᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ… .
</Paragraph>

</Division>
<Division number="7" book="paci">

<Paragraph number="20" book="paci">
ᨲᩦᩉᩣᨠᩣᩁᩮᩉᩥ ᨴᩥᨭ᩠ᨮᩴ “ᩋᨴᩥᨭ᩠ᨮᩴ ᨾᩮ”ᨲᩥ …ᨸᩮ…  ᩈᩩᨲᩴ “ᩋᩔᩩᨲᩴ ᨾᩮ”ᨲᩥ …ᨸᩮ…  ᨾᩩᨲᩴ “ᩋᨾᩩᨲᩴ ᨾᩮ”ᨲᩥ …ᨸᩮ…  ᩅᩥᨬ᩠ᨬᩣᨲᩴ “ᩋᩅᩥᨬ᩠ᨬᩣᨲᩴ ᨾᩮ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ… .
</Paragraph>

</Division>
<Division number="8" book="paci">

<Paragraph number="21" book="paci">
ᨲᩦᩉᩣᨠᩣᩁᩮᩉᩥ ᨴᩥᨭ᩠ᨮᩴ “ᩈᩩᨲᩴ ᨾᩮ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᨴᩥᨭ᩠ᨮᩴ “ᨾᩩᨲᩴ ᨾᩮ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᨴᩥᨭ᩠ᨮᩴ “ᩅᩥᨬ᩠ᨬᩣᨲᩴ ᨾᩮ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ…  ᨲᩦᩉᩣᨠᩣᩁᩮᩉᩥ ᨴᩥᨭ᩠ᨮᩴ “ᩈᩩᨲᨬ᩠ᨧ ᨾᩮ ᨾᩩᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᨴᩥᨭ᩠ᨮᩴ “ᩈᩩᨲᨬ᩠ᨧ ᨾᩮ ᩅᩥᨬ᩠ᨬᩣᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᨴᩥᨭ᩠ᨮᩴ “ᩈᩩᨲᨬ᩠ᨧ ᨾᩮ ᨾᩩᨲᨬ᩠ᨧ ᩅᩥᨬ᩠ᨬᩣᨲᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ… .
</Paragraph>

<Paragraph number="22" book="paci">
ᨲᩦᩉᩣᨠᩣᩁᩮᩉᩥ ᩈᩩᨲᩴ “ᨾᩩᨲᩴ ᨾᩮ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩈᩩᨲᩴ “ᩅᩥᨬ᩠ᨬᩣᨲᩴ ᨾᩮ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩈᩩᨲᩴ “ᨴᩥᨭ᩠ᨮᩴ ᨾᩮ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ…  ᨲᩦᩉᩣᨠᩣᩁᩮᩉᩥ ᩈᩩᨲᩴ “ᨾᩩᨲᨬ᩠ᨧ ᨾᩮ ᩅᩥᨬ᩠ᨬᩣᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩈᩩᨲᩴ “ᨾᩩᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩈᩩᨲᩴ “ᨾᩩᨲᨬ᩠ᨧ ᨾᩮ ᩅᩥᨬ᩠ᨬᩣᨲᨬ᩠ᨧ ᨴᩥᨭ᩠ᨮᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ… .
</Paragraph>

<Paragraph number="23" book="paci">
ᨲᩦᩉᩣᨠᩣᩁᩮᩉᩥ ᨾᩩᨲᩴ “ᩅᩥᨬ᩠ᨬᩣᨲᩴ ᨾᩮ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᨾᩩᨲᩴ “ᨴᩥᨭ᩠ᨮᩴ ᨾᩮ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᨾᩩᨲᩴ “ᩈᩩᨲᩴ ᨾᩮ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ…  ᨲᩦᩉᩣᨠᩣᩁᩮᩉᩥ ᨾᩩᨲᩴ “ᩅᩥᨬ᩠ᨬᩣᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᨾᩩᨲᩴ “ᩅᩥᨬ᩠ᨬᩣᨲᨬ᩠ᨧ ᨾᩮ ᩈᩩᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᨾᩩᨲᩴ “ᩅᩥᨬ᩠ᨬᩣᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧ ᩈᩩᨲᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ… .
</Paragraph>

<Paragraph number="24" book="paci">
ᨲᩦᩉᩣᨠᩣᩁᩮᩉᩥ ᩅᩥᨬ᩠ᨬᩣᨲᩴ “ᨴᩥᨭ᩠ᨮᩴ ᨾᩮ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩅᩥᨬ᩠ᨬᩣᨲᩴ “ᩈᩩᨲᩴ ᨾᩮ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩅᩥᨬ᩠ᨬᩣᨲᩴ “ᨾᩩᨲᩴ ᨾᩮ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ…  ᨲᩦᩉᩣᨠᩣᩁᩮᩉᩥ ᩅᩥᨬ᩠ᨬᩣᨲᩴ “ᨴᩥᨭ᩠ᨮᨬ᩠ᨧ ᨾᩮ ᩈᩩᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩅᩥᨬ᩠ᨬᩣᨲᩴ “ᨴᩥᨭ᩠ᨮᨬ᩠ᨧ ᨾᩮ ᨾᩩᨲᨬ᩠ᨧᩣ”ᨲᩥ …ᨸᩮ…  ᨲᩦᩉᩣᨠᩣᩁᩮᩉᩥ ᩅᩥᨬ᩠ᨬᩣᨲᩴ “ᨴᩥᨭ᩠ᨮᨬ᩠ᨧ ᨾᩮ ᩈᩩᨲᨬ᩠ᨧ ᨾᩩᨲᨬ᩠ᨧᩣ”ᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ …ᨸᩮ… .
</Paragraph>

</Division>
<Division number="9" book="paci">

<Paragraph number="25" book="paci">
ᨲᩦᩉᩣᨠᩣᩁᩮᩉᩥ ᨴᩥᨭ᩠ᨮᩮ ᩅᩮᨾᨲᩥᨠᩮᩣ ᨴᩥᨭ᩠ᨮᩴ ᨶᩮᩣᨠᨸ᩠ᨸᩮᨲᩥ, ᨴᩥᨭ᩠ᨮᩴ ᨶᩔᩁᨲᩥ, ᨴᩥᨭ᩠ᨮᩴ ᨸᨾᩩᨭ᩠ᨮᩮᩣ ᩉᩮᩣᨲᩥ …ᨸᩮ…  ᩈᩩᨲᩮ ᩅᩮᨾᨲᩥᨠᩮᩣ ᩈᩩᨲᩴ ᨶᩮᩣᨠᨸ᩠ᨸᩮᨲᩥ, ᩈᩩᨲᩴ ᨶᩔᩁᨲᩥ, ᩈᩩᨲᩴ ᨸᨾᩩᨭ᩠ᨮᩮᩣ ᩉᩮᩣᨲᩥ …ᨸᩮ…  ᨾᩩᨲᩮ ᩅᩮᨾᨲᩥᨠᩮᩣ ᨾᩩᨲᩴ ᨶᩮᩣᨠᨸ᩠ᨸᩮᨲᩥ, ᨾᩩᨲᩴ ᨶᩔᩁᨲᩥ, ᨾᩩᨲᩴ ᨸᨾᩩᨭ᩠ᨮᩮᩣ ᩉᩮᩣᨲᩥ …ᨸᩮ…  ᩅᩥᨬ᩠ᨬᩣᨲᩮ ᩅᩮᨾᨲᩥᨠᩮᩣ ᩅᩥᨬ᩠ᨬᩣᨲᩴ ᨶᩮᩣᨠᨸ᩠ᨸᩮᨲᩥ, ᩅᩥᨬ᩠ᨬᩣᨲᩴ ᨶᩔᩁᨲᩥ, ᩅᩥᨬ᩠ᨬᩣᨲᩴ ᨸᨾᩩᨭ᩠ᨮᩮᩣ ᩉᩮᩣᨲᩥ…  ᩅᩥᨬ᩠ᨬᩣᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧᩣᨲᩥ …ᨸᩮ…  ᩅᩥᨬ᩠ᨬᩣᨲᩴ ᨸᨾᩩᨭ᩠ᨮᩮᩣ ᩉᩮᩣᨲᩥ…  ᩅᩥᨬ᩠ᨬᩣᨲᨬ᩠ᨧ ᨾᩮ ᩈᩩᨲᨬ᩠ᨧᩣᨲᩥ …ᨸᩮ…  ᩅᩥᨬ᩠ᨬᩣᨲᩴ ᨸᨾᩩᨭ᩠ᨮᩮᩣ ᩉᩮᩣᨲᩥ; ᩅᩥᨬ᩠ᨬᩣᨲᨬ᩠ᨧ ᨾᩮ ᨾᩩᨲᨬ᩠ᨧᩣᨲᩥ …ᨸᩮ…  ᩅᩥᨬ᩠ᨬᩣᨲᩴ ᨸᨾᩩᨭ᩠ᨮᩮᩣ ᩉᩮᩣᨲᩥ; ᩅᩥᨬ᩠ᨬᩣᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧ ᩈᩩᨲᨬ᩠ᨧᩣᨲᩥ …ᨸᩮ…  ᩅᩥᨬ᩠ᨬᩣᨲᩴ ᨸᨾᩩᨭ᩠ᨮᩮᩣ ᩉᩮᩣᨲᩥ; ᩅᩥᨬ᩠ᨬᩣᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧ ᨾᩩᨲᨬ᩠ᨧᩣᨲᩥ …ᨸᩮ…  ᩅᩥᨬ᩠ᨬᩣᨲᩴ ᨸᨾᩩᨭ᩠ᨮᩮᩣ ᩉᩮᩣᨲᩥ; ᩅᩥᨬ᩠ᨬᩣᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧ ᩈᩩᨲᨬ᩠ᨧ ᨾᩩᨲᨬ᩠ᨧᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="10" book="paci">

<Paragraph number="26" book="paci">
ᨧᨲᩪᩉᩣᨠᩣᩁᩮᩉᩥ …ᨸᩮ…  ᨸᨬ᩠ᨧᩉᩣᨠᩣᩁᩮᩉᩥ …ᨸᩮ…  ᨨᩉᩣᨠᩣᩁᩮᩉᩥ …ᨸᩮ…  ᩈᨲ᩠ᨲᩉᩣᨠᩣᩁᩮᩉᩥ …ᨸᩮ…  ᩅᩥᨬ᩠ᨬᩣᨲᩴ ᨸᨾᩩᨭ᩠ᨮᩮᩣ ᩉᩮᩣᨲᩥ, ᩅᩥᨬ᩠ᨬᩣᨲᨬ᩠ᨧ ᨾᩮ ᨴᩥᨭ᩠ᨮᨬ᩠ᨧ ᩈᩩᨲᨬ᩠ᨧ ᨾᩩᨲᨬ᩠ᨧᩣᨲᩥ ᩈᨾ᩠ᨸᨩᩣᨶᨾᩩᩈᩣ ᨽᨱᨶ᩠ᨲᩔ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ—  ᨸᩩᨻ᩠ᨻᩮᩅᩔ ᩉᩮᩣᨲᩥ “ᨾᩩᩈᩣ ᨽᨱᩥᩔᨶ᩺”ᨲᩥ, ᨽᨱᨶ᩠ᨲᩔ ᩉᩮᩣᨲᩥ “ᨾᩩᩈᩣ ᨽᨱᩣᨾᩦ”ᨲᩥ, ᨽᨱᩥᨲᩔ ᩉᩮᩣᨲᩥ “ᨾᩩᩈᩣ ᨾᨿᩣ ᨽᨱᩥᨲᨶ᩺”ᨲᩥ, ᩅᩥᨶᩥᨵᩤᨿ ᨴᩥᨭ᩠ᨮᩥᩴ, ᩅᩥᨶᩥᨵᩤᨿ ᨡᨶ᩠ᨲᩥᩴ, ᩅᩥᨶᩥᨵᩤᨿ ᩁᩩᨧᩥᩴ, ᩅᩥᨶᩥᨵᩤᨿ ᨽᩣᩅᩴ.
</Paragraph>

</Division>
<Division number="11" book="paci">

<Paragraph number="27" book="paci">
ᩋᨶᩣᨸᨲ᩠ᨲᩥ—  ᨴᩅᩤ ᨽᨱᨲᩥ, ᩁᩅᩤ ᨽᨱᨲᩥ. “<Emphasis>ᨴᩅᩤ ᨽᨱᨲᩥ</Emphasis> ᨶᩣᨾ ᩈᩉᩈᩣ ᨽᨱᨲᩥ. <Emphasis>ᩁᩅᩤ ᨽᨱᨲᩥ</Emphasis> ᨶᩣᨾ ‘ᩋᨬ᩠ᨬᩴ ᨽᨱᩥᩔᩣᨾᩦ’ᨲᩥ ᩋᨬ᩠ᨬᩴ ᨽᨱᨲᩥ”. ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="28" type="center" book="paci">
ᨾᩩᩈᩣᩅᩤᨴᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨸᨮᨾᩴ.
</Paragraph>