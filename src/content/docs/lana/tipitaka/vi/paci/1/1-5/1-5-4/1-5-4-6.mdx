---
title: "1.5.4.6 ᨴᩩᨲᩥᨿᨸᩅᩤᩁᨱᩣᩈᩥᨠ᩠ᨡᩣᨸᨴ"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="242" book="paci">

<Paragraph number="784" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨴ᩠ᩅᩮ ᨽᩥᨠ᩠ᨡᩪ ᨠᩮᩣᩈᩃᩮᩈᩩ ᨩᨶᨸᨴᩮ ᩈᩣᩅᨲ᩠ᨳᩥᩴ ᩋᨴ᩠ᨵᩤᨶᨾᨣ᩠ᨣᨸ᩠ᨸᨭᩥᨸᨶ᩠ᨶᩣ ᩉᩮᩣᨶ᩠ᨲᩥ. ᩑᨠᩮᩣ ᨽᩥᨠ᩠ᨡᩩ ᩋᨶᩣᨧᩣᩁᩴ ᩋᩣᨧᩁᨲᩥ. ᨴᩩᨲᩥᨿᩮᩣ ᨽᩥᨠ᩠ᨡᩩ ᨲᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᨾᩣᩅᩩᩈᩮᩣ, ᩑᩅᩁᩪᨸᨾᨠᩣᩈᩥ, ᨶᩮᨲᩴ ᨠᨸ᩠ᨸᨲᩦ”ᨲᩥ. ᩈᩮᩣ ᨲᩈ᩠ᨾᩥᩴ ᩏᨸᨶᨶ᩠ᨵᩥ. ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᩈᩣᩅᨲ᩠ᨳᩥᩴ ᩋᨣᨾᩴᩈᩩ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᩣᩅᨲ᩠ᨳᩥᨿᩴ ᩋᨬ᩠ᨬᨲᩁᩔ ᨸᩪᨣᩔ ᩈᩴᨥᨽᨲ᩠ᨲᩴ ᩉᩮᩣᨲᩥ. ᨴᩩᨲᩥᨿᩮᩣ ᨽᩥᨠ᩠ᨡᩩ ᨽᩩᨲ᩠ᨲᩣᩅᩦ ᨸᩅᩤᩁᩥᨲᩮᩣ ᩉᩮᩣᨲᩥ. ᩏᨸᨶᨴ᩠ᨵᩮᩤ ᨽᩥᨠ᩠ᨡᩩ ᨬᩣᨲᩥᨠᩩᩃᩴ ᨣᨶ᩠ᨲ᩠ᩅᩣ ᨸᩥᨱ᩠ᨯᨸᩣᨲᩴ ᩋᩣᨴᩤᨿ ᨿᩮᨶ ᩈᩮᩣ ᨽᩥᨠ᩠ᨡᩩ ᨲᩮᨶᩩᨸᩈᩘᨠᨾᩥ; ᩏᨸᩈᩘᨠᨾᩥᨲ᩠ᩅᩣ ᨲᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᨽᩩᨬ᩠ᨩᩣᩉᩥ, ᩋᩣᩅᩩᩈᩮᩣ”ᨲᩥ. “ᩋᩃᩴ, ᩋᩣᩅᩩᩈᩮᩣ, ᨸᩁᩥᨸᩩᨱ᩠ᨱᩮᩣᨾ᩠ᩉᩦ”ᨲᩥ. “ᩈᩩᨶ᩠ᨴᩁᩮᩣ, ᩋᩣᩅᩩᩈᩮᩣ, ᨸᩥᨱ᩠ᨯᨸᩣᨲᩮᩣ, ᨽᩩᨬ᩠ᨩᩣᩉᩦ”ᨲᩥ. ᩋᨳ ᨡᩮᩣ ᩈᩮᩣ ᨽᩥᨠ᩠ᨡᩩ ᨲᩮᨶ ᨽᩥᨠ᩠ᨡᩩᨶᩣ ᨶᩥᨸ᩠ᨸᩦᩊᩥᨿᨾᩣᨶᩮᩣ ᨲᩴ ᨸᩥᨱ᩠ᨯᨸᩣᨲᩴ ᨽᩩᨬ᩠ᨩᩥ. ᩏᨸᨶᨴ᩠ᨵᩮᩤ ᨽᩥᨠ᩠ᨡᩩ ᨲᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧ—  “ᨲ᩠ᩅᨾ᩠ᨸᩥ ᨶᩣᨾ, ᩋᩣᩅᩩᩈᩮᩣ, ᨾᩴ ᩅᨲ᩠ᨲᨻ᩠ᨻᩴ ᨾᨬ᩠ᨬᩈᩥ ᨿᩴ ᨲ᩠ᩅᩴ ᨽᩩᨲ᩠ᨲᩣᩅᩦ ᨸᩅᩤᩁᩥᨲᩮᩣ ᩋᨶᨲᩥᩁᩥᨲ᩠ᨲᩴ ᨽᩮᩣᨩᨶᩴ ᨽᩩᨬ᩠ᨩᩈᩦ”ᨲᩥ. “ᨶᨶᩩ, ᩋᩣᩅᩩᩈᩮᩣ, ᩋᩣᨧᩥᨠ᩠ᨡᩥᨲᨻ᩠ᨻᨶ᩺”ᨲᩥ. “ᨶᨶᩩ, ᩋᩣᩅᩩᩈᩮᩣ, ᨸᩩᨧ᩠ᨨᩥᨲᨻ᩠ᨻᨶ᩺”ᨲᩥ.
</Paragraph>

<Paragraph number="785" book="paci">
ᩋᨳ ᨡᩮᩣ ᩈᩮᩣ ᨽᩥᨠ᩠ᨡᩩ ᨽᩥᨠ᩠ᨡᩪᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩ ᨽᩥᨠ᩠ᨡᩩᩴ ᨽᩩᨲ᩠ᨲᩣᩅᩥᩴ ᨸᩅᩤᩁᩥᨲᩴ ᩋᨶᨲᩥᩁᩥᨲ᩠ᨲᩮᨶ ᨽᩮᩣᨩᨶᩮᨶ ᩋᨽᩥᩉᨭ᩠ᨮᩩᩴ ᨸᩅᩤᩁᩮᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᨽᩥᨠ᩠ᨡᩩ, ᨽᩥᨠ᩠ᨡᩩᩴ ᨽᩩᨲ᩠ᨲᩣᩅᩥᩴ ᨸᩅᩤᩁᩥᨲᩴ ᩋᨶᨲᩥᩁᩥᨲ᩠ᨲᩮᨶ ᨽᩮᩣᨩᨶᩮᨶ ᩋᨽᩥᩉᨭ᩠ᨮᩩᩴ ᨸᩅᩤᩁᩮᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᨽᩥᨠ᩠ᨡᩩᩴ ᨽᩩᨲ᩠ᨲᩣᩅᩥᩴ ᨸᩅᩤᩁᩥᨲᩴ ᩋᨶᨲᩥᩁᩥᨲ᩠ᨲᩮᨶ ᨽᩮᩣᨩᨶᩮᨶ ᩋᨽᩥᩉᨭ᩠ᨮᩩᩴ ᨸᩅᩤᩁᩮᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ ᨽᩥᨠ᩠ᨡᩅᩮ ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="243" book="paci">

<Paragraph number="786" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨽᩥᨠ᩠ᨡᩩᩴ ᨽᩩᨲ᩠ᨲᩣᩅᩥᩴ ᨸᩅᩤᩁᩥᨲᩴ ᩋᨶᨲᩥᩁᩥᨲ᩠ᨲᩮᨶ ᨡᩣᨴᨶᩦᨿᩮᨶ ᩅᩤ ᨽᩮᩣᨩᨶᩦᨿᩮᨶ ᩅᩤ ᩋᨽᩥᩉᨭ᩠ᨮᩩᩴ ᨸᩅᩤᩁᩮᨿ᩠ᨿ—  ‘ᩉᨶ᩠ᨴ, ᨽᩥᨠ᩠ᨡᩩ, ᨡᩣᨴ ᩅᩤ ᨽᩩᨬ᩠ᨩ ᩅᩤ’ᨲᩥ, ᨩᩣᨶᩴ ᩋᩣᩈᩣᨴᨶᩣᨸᩮᨠ᩠ᨡᩮᩣ, ᨽᩩᨲ᩠ᨲᩈ᩠ᨾᩥᩴ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*36*:<Emphasis>85</Emphasis>)
</Paragraph>

</Division>
<Division number="244" book="paci">

<Paragraph number="787" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="788" book="paci">
<Emphasis>ᨽᩥᨠ᩠ᨡᩩᨶ᩺</Emphasis>ᨲᩥ ᩋᨬ᩠ᨬᩴ ᨽᩥᨠ᩠ᨡᩩᩴ.
</Paragraph>

<Paragraph number="789" book="paci">
<Emphasis>ᨽᩩᨲ᩠ᨲᩣᩅᩦ</Emphasis> ᨶᩣᨾ ᨸᨬ᩠ᨧᨶ᩠ᨶᩴ ᨽᩮᩣᨩᨶᩣᨶᩴ ᩋᨬ᩠ᨬᨲᩁᩴ ᨽᩮᩣᨩᨶᩴ, ᩋᨶ᩠ᨲᨾᩈᩮᩣ ᨠᩩᩈᨣ᩠ᨣᩮᨶᨸᩥ ᨽᩩᨲ᩠ᨲᩴ ᩉᩮᩣᨲᩥ.
</Paragraph>

<Paragraph number="790" book="paci">
<Emphasis>ᨸᩅᩤᩁᩥᨲᩮᩣ</Emphasis> ᨶᩣᨾ ᩋᩈᨶᩴ ᨸᨬ᩠ᨬᩣᨿᨲᩥ, ᨽᩮᩣᨩᨶᩴ ᨸᨬ᩠ᨬᩣᨿᨲᩥ, ᩉᨲ᩠ᨳᨸᩣᩈᩮ ᨮᩥᨲᩮᩣ ᩋᨽᩥᩉᩁᨲᩥ, ᨸᨭᩥᨠ᩠ᨡᩮᨸᩮᩣ ᨸᨬ᩠ᨬᩣᨿᨲᩥ.
</Paragraph>

<Paragraph number="791" book="paci">
<Emphasis>ᩋᨶᨲᩥᩁᩥᨲ᩠ᨲᩴ</Emphasis> ᨶᩣᨾ ᩋᨠᨸ᩠ᨸᩥᨿᨠᨲᩴ ᩉᩮᩣᨲᩥ, ᩋᨸ᩠ᨸᨭᩥᨣ᩠ᨣᩉᩥᨲᨠᨲᩴ ᩉᩮᩣᨲᩥ, ᩋᨶᩩᨧ᩠ᨧᩣᩁᩥᨲᨠᨲᩴ ᩉᩮᩣᨲᩥ, ᩋᩉᨲ᩠ᨳᨸᩣᩈᩮ ᨠᨲᩴ ᩉᩮᩣᨲᩥ, ᩋᨽᩩᨲ᩠ᨲᩣᩅᩥᨶᩣ ᨠᨲᩴ ᩉᩮᩣᨲᩥ, ᨽᩩᨲ᩠ᨲᩣᩅᩥᨶᩣ ᨸᩅᩤᩁᩥᨲᩮᨶ ᩋᩣᩈᨶᩣ ᩅᩩᨭ᩠ᨮᩥᨲᩮᨶ ᨠᨲᩴ ᩉᩮᩣᨲᩥ, “ᩋᩃᨾᩮᨲᩴ ᩈᨻ᩠ᨻᨶ᩺”ᨲᩥ ᩋᩅᩩᨲ᩠ᨲᩴ ᩉᩮᩣᨲᩥ, ᨶ ᨣᩥᩃᩣᨶᩣᨲᩥᩁᩥᨲ᩠ᨲᩴ ᩉᩮᩣᨲᩥ—  ᩑᨲᩴ ᩋᨶᨲᩥᩁᩥᨲ᩠ᨲᩴ ᨶᩣᨾ.
</Paragraph>

<Paragraph number="792" book="paci">
<Emphasis>ᨡᩣᨴᨶᩦᨿᩴ</Emphasis> ᨶᩣᨾ ᨸᨬ᩠ᨧ ᨽᩮᩣᨩᨶᩣᨶᩥ—  ᨿᩣᨾᨠᩣᩃᩥᨠᩴ ᩈᨲ᩠ᨲᩣᩉᨠᩣᩃᩥᨠᩴ ᨿᩣᩅᨩᩦᩅᩥᨠᩴ ᨮᨸᩮᨲ᩠ᩅᩣ ᩋᩅᩈᩮᩈᩴ ᨡᩣᨴᨶᩦᨿᩴ ᨶᩣᨾ.
</Paragraph>

<Paragraph number="793" book="paci">
<Emphasis>ᨽᩮᩣᨩᨶᩦᨿᩴ</Emphasis> ᨶᩣᨾ ᨸᨬ᩠ᨧ ᨽᩮᩣᨩᨶᩣᨶᩥ—  ᩒᨴᨶᩮᩣ, ᨠᩩᨾ᩠ᨾᩣᩈᩮᩣ, ᩈᨲ᩠ᨲᩩ, ᨾᨧ᩠ᨨᩮᩣ, ᨾᩴᩈᩴ.
</Paragraph>

<Paragraph number="794" book="paci">
<Emphasis>ᩋᨽᩥᩉᨭ᩠ᨮᩩᩴ ᨸᩅᩤᩁᩮᨿ᩠ᨿᩣ</Emphasis>ᨲᩥ ᨿᩣᩅᨲᨠᩴ ᩍᨧ᩠ᨨᩈᩥ ᨲᩣᩅᨲᨠᩴ ᨣᨱ᩠ᩉᩣᩉᩦᨲᩥ.
</Paragraph>

<Paragraph number="795" book="paci">
<Emphasis>ᨩᩣᨶᩣᨲᩥ</Emphasis> ᨶᩣᨾ ᩈᩣᨾᩴ ᩅᩤ ᨩᩣᨶᩣᨲᩥ, ᩋᨬ᩠ᨬᩮ ᩅᩤ ᨲᩔ ᩋᩣᩁᩮᩣᨧᩮᨶ᩠ᨲᩥ, ᩈᩮᩣ ᩅᩤ ᩋᩣᩁᩮᩣᨧᩮᨲᩥ.
</Paragraph>

<Paragraph number="796" book="paci">
<Emphasis>ᩋᩣᩈᩣᨴᨶᩣᨸᩮᨠ᩠ᨡᩮᩣ</Emphasis>ᨲᩥ “ᩍᨾᩥᨶᩣ ᩍᨾᩴ ᨧᩮᩣᨴᩮᩔᩣᨾᩥ ᩈᩣᩁᩮᩔᩣᨾᩥ ᨸᨭᩥᨧᩮᩣᨴᩮᩔᩣᨾᩥ ᨸᨭᩥᩈᩣᩁᩮᩔᩣᨾᩥ ᨾᩘᨠᩩᩴ ᨠᩁᩥᩔᩣᨾᩦ”ᨲᩥ ᩋᨽᩥᩉᩁᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩔ ᩅᨧᨶᩮᨶ “ᨡᩣᨴᩥᩔᩣᨾᩥ ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨽᩮᩣᨩᨶᨸᩁᩥᨿᩮᩣᩈᩣᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="245" book="paci">

<Paragraph number="797" book="paci">
ᨸᩅᩤᩁᩥᨲᩮ ᨸᩅᩤᩁᩥᨲᩈᨬ᩠ᨬᩦ ᩋᨶᨲᩥᩁᩥᨲ᩠ᨲᩮᨶ ᨡᩣᨴᨶᩦᨿᩮᨶ ᩅᩤ ᨽᩮᩣᨩᨶᩦᨿᩮᨶ ᩅᩤ ᩋᨽᩥᩉᨭ᩠ᨮᩩᩴ ᨸᩅᩤᩁᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᩅᩤᩁᩥᨲᩮ ᩅᩮᨾᨲᩥᨠᩮᩣ ᩋᨶᨲᩥᩁᩥᨲ᩠ᨲᩮᨶ ᨡᩣᨴᨶᩦᨿᩮᨶ ᩅᩤ ᨽᩮᩣᨩᨶᩦᨿᩮᨶ ᩅᩤ ᩋᨽᩥᩉᨭ᩠ᨮᩩᩴ ᨸᩅᩤᩁᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᩅᩤᩁᩥᨲᩮ ᩋᨸ᩠ᨸᩅᩤᩁᩥᨲᩈᨬ᩠ᨬᩦ ᩋᨶᨲᩥᩁᩥᨲ᩠ᨲᩮᨶ ᨡᩣᨴᨶᩦᨿᩮᨶ ᩅᩤ ᨽᩮᩣᨩᨶᩦᨿᩮᨶ ᩅᩤ ᩋᨽᩥᩉᨭ᩠ᨮᩩᩴ ᨸᩅᩤᩁᩮᨲᩥ, ᩋᨶᩣᨸᨲ᩠ᨲᩥ. ᨿᩣᨾᨠᩣᩃᩥᨠᩴ ᩈᨲ᩠ᨲᩣᩉᨠᩣᩃᩥᨠᩴ ᨿᩣᩅᨩᩦᩅᩥᨠᩴ ᩋᩣᩉᩣᩁᨲ᩠ᨳᩣᨿ ᩋᨽᩥᩉᩁᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨲᩔ ᩅᨧᨶᩮᨶ “ᨡᩣᨴᩥᩔᩣᨾᩥ ᨽᩩᨬ᩠ᨩᩥᩔᩣᨾᩦ”ᨲᩥ ᨸᨭᩥᨣ᩠ᨣᨱ᩠ᩉᩣᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨩ᩠ᨫᩮᩣᩉᩣᩁᩮ ᩋᨩ᩠ᨫᩮᩣᩉᩣᩁᩮ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸ᩠ᨸᩅᩤᩁᩥᨲᩮ ᨸᩅᩤᩁᩥᨲᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸ᩠ᨸᩅᩤᩁᩥᨲᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸ᩠ᨸᩅᩤᩁᩥᨲᩮ ᩋᨸ᩠ᨸᩅᩤᩁᩥᨲᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="246" book="paci">

<Paragraph number="798" book="paci">
ᩋᨶᩣᨸᨲ᩠ᨲᩥ—  ᩋᨲᩥᩁᩥᨲ᩠ᨲᩴ ᨠᩣᩁᩣᨸᩮᨲ᩠ᩅᩣ ᨴᩮᨲᩥ, “ᩋᨲᩥᩁᩥᨲ᩠ᨲᩴ ᨠᩣᩁᩣᨸᩮᨲ᩠ᩅᩣ ᨽᩩᨬ᩠ᨩᩣᩉᩦ”ᨲᩥ ᨴᩮᨲᩥ, ᩋᨬ᩠ᨬᩔᨲ᩠ᨳᩣᨿ ᩉᩁᨶ᩠ᨲᩮᩣ ᨣᨧ᩠ᨨᩣᩉᩦᨲᩥ ᨴᩮᨲᩥ, ᨣᩥᩃᩣᨶᩔ ᩈᩮᩈᨠᩴ ᨴᩮᨲᩥ, “ᨿᩣᨾᨠᩣᩃᩥᨠᩴ ᩈᨲ᩠ᨲᩣᩉᨠᩣᩃᩥᨠᩴ ᨿᩣᩅᨩᩦᩅᩥᨠᩴ ᩈᨲᩥ ᨸᨧ᩠ᨧᨿᩮ ᨸᩁᩥᨽᩩᨬ᩠ᨩᩣ”ᨲᩥ ᨴᩮᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="799" type="center" book="paci">
ᨴᩩᨲᩥᨿᨸᩅᩤᩁᨱᩣᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨨᨭ᩠ᨮᩴ.
</Paragraph>