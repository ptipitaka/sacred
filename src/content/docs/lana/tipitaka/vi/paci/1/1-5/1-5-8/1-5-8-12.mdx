---
title: "1.5.8.12 ᨸᩁᩥᨱᩣᨾᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="489" book="paci">

<Paragraph number="1435" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᩣᩅᨲ᩠ᨳᩥᨿᩴ ᩋᨬ᩠ᨬᨲᩁᩔ ᨸᩪᨣᩔ ᩈᩴᨥᩔ ᩈᨧᩦᩅᩁᨽᨲ᩠ᨲᩴ ᨸᨭᩥᨿᨲ᩠ᨲᩴ ᩉᩮᩣᨲᩥ—  “ᨽᩮᩣᨩᩮᨲ᩠ᩅᩣ ᨧᩦᩅᩁᩮᨶ ᩋᨧ᩠ᨨᩣᨴᩮᩔᩣᨾᩣ”ᨲᩥ. ᩋᨳ ᨡᩮᩣ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨿᩮᨶ ᩈᩮᩣ ᨸᩪᨣᩮᩤ ᨲᩮᨶᩩᨸᩈᩘᨠᨾᩥᩴᩈᩩ; ᩏᨸᩈᩘᨠᨾᩥᨲ᩠ᩅᩣ ᨲᩴ ᨸᩪᨣᩴ ᩑᨲᨴᩅᩮᩤᨧᩩᩴ—  “ᨴᩮᨳᩣᩅᩩᩈᩮᩣ, ᩍᨾᩣᨶᩥ ᨧᩦᩅᩁᩣᨶᩥ ᩍᨾᩮᩈᩴ ᨽᩥᨠ᩠ᨡᩪᨶᨶ᩺”ᨲᩥ. “ᨶ ᨾᨿᩴ, ᨽᨶ᩠ᨲᩮ, ᨴᩔᩣᨾ. ᩋᨾ᩠ᩉᩣᨠᩴ ᩈᩴᨥᩔ ᩋᨶᩩᩅᩔᩴ ᩈᨧᩦᩅᩁᨽᩥᨠ᩠ᨡᩣ ᨸᨬ᩠ᨬᨲ᩠ᨲᩣ”ᨲᩥ. “ᨻᩉᩪ, ᩋᩣᩅᩩᩈᩮᩣ, ᩈᩴᨥᩔ ᨴᩤᨿᨠᩣ, ᨻᩉᩪ ᩈᩴᨥᩔ ᨽᨲ᩠ᨲᩣ. ᩍᨾᩮ ᨲᩩᨾ᩠ᩉᩮ ᨶᩥᩔᩣᨿ ᨲᩩᨾ᩠ᩉᩮ ᩈᨾ᩠ᨸᩔᨶ᩠ᨲᩣ ᩍᨵ ᩅᩥᩉᩁᨶ᩠ᨲᩥ. ᨲᩩᨾ᩠ᩉᩮ ᨧᩮ ᩍᨾᩮᩈᩴ ᨶ ᨴᩔᨳ, ᩋᨳ ᨠᩮᩣ ᨧᩁᩉᩥ ᩍᨾᩮᩈᩴ ᨴᩔᨲᩥ? ᨴᩮᨳᩣᩅᩩᩈᩮᩣ, ᩍᨾᩣᨶᩥ ᨧᩦᩅᩁᩣᨶᩥ ᩍᨾᩮᩈᩴ ᨽᩥᨠ᩠ᨡᩪᨶᨶ᩺”ᨲᩥ. ᩋᨳ ᨡᩮᩣ ᩈᩮᩣ ᨸᩪᨣᩮᩤ ᨨᨻ᩠ᨻᨣ᩠ᨣᩥᨿᩮᩉᩥ ᨽᩥᨠ᩠ᨡᩪᩉᩥ ᨶᩥᨸ᩠ᨸᩦᩊᩥᨿᨾᩣᨶᩮᩣ ᨿᨳᩣᨸᨭᩥᨿᨲ᩠ᨲᩴ ᨧᩦᩅᩁᩴ ᨨᨻ᩠ᨻᨣ᩠ᨣᩥᨿᩣᨶᩴ ᨽᩥᨠ᩠ᨡᩪᨶᩴ ᨴᨲ᩠ᩅᩣ ᩈᩴᨥᩴ ᨽᨲ᩠ᨲᩮᨶ ᨸᩁᩥᩅᩥᩈᩥ. ᨿᩮ ᨲᩮ ᨽᩥᨠ᩠ᨡᩪ ᨩᩣᨶᨶ᩠ᨲᩥ ᩈᩴᨥᩔ ᩈᨧᩦᩅᩁᨽᨲ᩠ᨲᩴ ᨸᨭᩥᨿᨲ᩠ᨲᩴ “ᨶ ᨧ ᨩᩣᨶᨶ᩠ᨲᩥ ᨨᨻ᩠ᨻᨣ᩠ᨣᩥᨿᩣᨶᩴ ᨽᩥᨠ᩠ᨡᩪᨶᩴ ᨴᩥᨶ᩠ᨶᨶ᩺”ᨲᩥ ᨲᩮ ᩑᩅᨾᩣᩉᩴᩈᩩ—  “ᩒᨱᩮᩣᨩᩮᨳᩣᩅᩩᩈᩮᩣ, ᩈᩴᨥᩔ ᨧᩦᩅᩁᨶ᩺”ᨲᩥ. “ᨶᨲ᩠ᨳᩥ, ᨽᨶ᩠ᨲᩮ. ᨿᨳᩣᨸᨭᩥᨿᨲ᩠ᨲᩴ ᨧᩦᩅᩁᩴ ᩋᨿ᩠ᨿᩣ ᨨᨻ᩠ᨻᨣ᩠ᨣᩥᨿᩣ ᩋᨿ᩠ᨿᩣᨶᩴ ᨨᨻ᩠ᨻᨣ᩠ᨣᩥᨿᩣᨶᩴ ᨸᩁᩥᨱᩣᨾᩮᩈᩩᨶ᩺”ᨲᩥ.
</Paragraph>

<Paragraph number="1436" book="paci">
ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨩᩣᨶᩴ ᩈᩴᨥᩥᨠᩴ ᩃᩣᨽᩴ ᨸᩁᩥᨱᨲᩴ ᨸᩩᨣ᩠ᨣᩃᩔ ᨸᩁᩥᨱᩣᨾᩮᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨩᩣᨶᩴ ᩈᩴᨥᩥᨠᩴ ᩃᩣᨽᩴ ᨸᩁᩥᨱᨲᩴ ᨸᩩᨣ᩠ᨣᩃᩔ ᨸᩁᩥᨱᩣᨾᩮᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᨩᩣᨶᩴ ᩈᩴᨥᩥᨠᩴ ᩃᩣᨽᩴ ᨸᩁᩥᨱᨲᩴ ᨸᩩᨣ᩠ᨣᩃᩔ ᨸᩁᩥᨱᩣᨾᩮᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="490" book="paci">

<Paragraph number="1437" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨩᩣᨶᩴ ᩈᩴᨥᩥᨠᩴ ᩃᩣᨽᩴ ᨸᩁᩥᨱᨲᩴ ᨸᩩᨣ᩠ᨣᩃᩔ ᨸᩁᩥᨱᩣᨾᩮᨿ᩠ᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*82*:<Emphasis>131</Emphasis>)
</Paragraph>

</Division>
<Division number="491" book="paci">

<Paragraph number="1438" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="1439" book="paci">
<Emphasis>ᨩᩣᨶᩣᨲᩥ</Emphasis> ᨶᩣᨾ ᩈᩣᨾᩴ ᩅᩤ ᨩᩣᨶᩣᨲᩥ, ᩋᨬ᩠ᨬᩮ ᩅᩤ ᨲᩔ ᩋᩣᩁᩮᩣᨧᩮᨶ᩠ᨲᩥ, ᩈᩮᩣ ᩅᩤ ᩋᩣᩁᩮᩣᨧᩮᨲᩥ.
</Paragraph>

<Paragraph number="1440" book="paci">
<Emphasis>ᩈᩴᨥᩥᨠᩴ</Emphasis> ᨶᩣᨾ ᩈᩴᨥᩔ ᨴᩥᨶ᩠ᨶᩴ ᩉᩮᩣᨲᩥ ᨸᩁᩥᨧ᩠ᨧᨲ᩠ᨲᩴ.
</Paragraph>

<Paragraph number="1441" book="paci">
<Emphasis>ᩃᩣᨽᩮᩣ</Emphasis> ᨶᩣᨾ ᨧᩦᩅᩁᨸᩥᨱ᩠ᨯᨸᩣᨲᩈᩮᨶᩣᩈᨶᨣᩥᩃᩣᨶᨸ᩠ᨸᨧ᩠ᨧᨿᨽᩮᩈᨩ᩠ᨩᨸᩁᩥᨠ᩠ᨡᩣᩁᩣ, ᩋᨶ᩠ᨲᨾᩈᩮᩣ ᨧᩩᨱ᩠ᨱᨸᩥᨱ᩠ᨯᩮᩣᨸᩥ, ᨴᨶ᩠ᨲᨠᨭ᩠ᨮᨾ᩠ᨸᩥ, ᨴᩈᩥᨠᩈᩩᨲ᩠ᨲᨾ᩠ᨸᩥ.
</Paragraph>

<Paragraph number="1442" book="paci">
<Emphasis>ᨸᩁᩥᨱᨲᩴ</Emphasis> ᨶᩣᨾ “ᨴᩔᩣᨾ ᨠᩁᩥᩔᩣᨾᩣ”ᨲᩥ ᩅᩤᨧᩣ ᨽᩥᨶ᩠ᨶᩣ ᩉᩮᩣᨲᩥ, ᨲᩴ ᨸᩩᨣ᩠ᨣᩃᩔ ᨸᩁᩥᨱᩣᨾᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="492" book="paci">

<Paragraph number="1443" book="paci">
ᨸᩁᩥᨱᨲᩮ ᨸᩁᩥᨱᨲᩈᨬ᩠ᨬᩦ ᨸᩩᨣ᩠ᨣᩃᩔ ᨸᩁᩥᨱᩣᨾᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨸᩁᩥᨱᨲᩮ ᩅᩮᨾᨲᩥᨠᩮᩣ ᨸᩩᨣ᩠ᨣᩃᩔ ᨸᩁᩥᨱᩣᨾᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᩁᩥᨱᨲᩮ ᩋᨸᩁᩥᨱᨲᩈᨬ᩠ᨬᩦ ᨸᩩᨣ᩠ᨣᩃᩔ ᨸᩁᩥᨱᩣᨾᩮᨲᩥ, ᩋᨶᩣᨸᨲ᩠ᨲᩥ. ᩈᩴᨥᩔ ᨸᩁᩥᨱᨲᩴ ᩋᨬ᩠ᨬᩈᩴᨥᩔ ᩅᩤ ᨧᩮᨲᩥᨿᩔ ᩅᩤ ᨸᩁᩥᨱᩣᨾᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨧᩮᨲᩥᨿᩔ ᨸᩁᩥᨱᨲᩴ ᩋᨬ᩠ᨬᨧᩮᨲᩥᨿᩔ ᩅᩤ ᩈᩴᨥᩔ ᩅᩤ ᨸᩩᨣ᩠ᨣᩃᩔ ᩅᩤ ᨸᩁᩥᨱᩣᨾᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᩩᨣ᩠ᨣᩃᩔ ᨸᩁᩥᨱᨲᩴ ᩋᨬ᩠ᨬᨸᩩᨣ᩠ᨣᩃᩔ ᩅᩤ ᩈᩴᨥᩔ ᩅᩤ ᨧᩮᨲᩥᨿᩔ ᩅᩤ ᨸᩁᩥᨱᩣᨾᩮᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸᩁᩥᨱᨲᩮ ᨸᩁᩥᨱᨲᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸᩁᩥᨱᨲᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨸᩁᩥᨱᨲᩮ ᩋᨸᩁᩥᨱᨲᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="493" book="paci">

<Paragraph number="1444" book="paci">
ᩋᨶᩣᨸᨲ᩠ᨲᩥ—  “ᨠᨲ᩠ᨳ ᨴᩮᨾᩣ”ᨲᩥ ᨸᩩᨧ᩠ᨨᩦᨿᨾᩣᨶᩮᩣ—  “ᨿᨲ᩠ᨳ ᨲᩩᨾ᩠ᩉᩣᨠᩴ ᨴᩮᨿ᩠ᨿᨵᨾ᩠ᨾᩮᩣ ᨸᩁᩥᨽᩮᩣᨣᩴ ᩅᩤ ᩃᨽᩮᨿ᩠ᨿ ᨸᨭᩥᩈᩘᨡᩣᩁᩴ ᩅᩤ ᩃᨽᩮᨿ᩠ᨿ ᨧᩥᩁᨭ᩠ᨮᩥᨲᩥᨠᩮᩣ ᩅᩤ ᩋᩔ ᨿᨲ᩠ᨳ ᩅᩤ ᨸᨶ ᨲᩩᨾ᩠ᩉᩣᨠᩴ ᨧᩥᨲ᩠ᨲᩴ ᨸᩈᩦᨴᨲᩥ ᨲᨲ᩠ᨳ ᨴᩮᨳᩣ”ᨲᩥ ᨽᨱᨲᩥ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1445" type="center" book="paci">
ᨸᩁᩥᨱᩣᨾᨶᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨴ᩠ᩅᩤᨴᩈᨾᩴ.

  
ᩈᩉᨵᨾ᩠ᨾᩥᨠᩅᨣ᩠ᨣᩮᩤ ᩋᨭ᩠ᨮᨾᩮᩣ.



</Paragraph>

<Paragraph number="1446" type="center" book="paci">
ᨲᩔᩩᨴ᩠ᨴᩤᨶᩴ


</Paragraph>

<Paragraph number="1447" type="verses" book="paci">
_ᩈᩉᨵᨾ᩠ᨾ ᩅᩥᩅᨱ᩠ᨱᨬ᩠ᨧ,_  
_ᨾᩮᩣᩉᩣᨸᨶᩴ ᨸᩉᩣᩁᨠᩴ;_  
_ᨲᩃᩈᨲ᩠ᨲᩥ ᩋᨾᩪᩃᨬ᩠ᨧ,_  
_ᩈᨬ᩠ᨧᩥᨧ᩠ᨧ ᨧ ᩏᨸᩔᩩᨲᩥ;_  
_ᨸᨭᩥᨻᩣᩉᨶ ᨨᨶ᩠ᨴᨬ᩠ᨧ,_  
_ᨴᨻ᩠ᨻᨬ᩠ᨧ ᨸᩁᩥᨱᩣᨾᨶᨶ᩠ᨲᩥ._
</Paragraph>