---
title: "1.5.3.8 ᨶᩣᩅᩤᨽᩥᩁᩩᩉᨶᩈᩥᨠ᩠ᨡᩣᨸᨴ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="186" book="paci">

<Paragraph number="609" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩦᩉᩥ ᩈᨴ᩠ᨵᩥᩴ ᩈᩴᩅᩥᨵᩤᨿ ᩑᨠᩴ ᨶᩣᩅᩴ ᩋᨽᩥᩁᩩᩉᨶ᩠ᨲᩥ. ᨾᨶᩩᩔᩣ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨿᨳᩮᩅ ᨾᨿᩴ ᩈᨸᨩᩣᨸᨲᩥᨠᩣ ᨶᩣᩅᩤᨿ ᨠᩦᩊᩣᨾ, ᩑᩅᨾᩮᩅᩥᨾᩮ ᩈᨾᨱᩣ ᩈᨠ᩠ᨿᨸᩩᨲ᩠ᨲᩥᨿᩣ ᨽᩥᨠ᩠ᨡᩩᨶᩦᩉᩥ ᩈᨴ᩠ᨵᩥᩴ ᩈᩴᩅᩥᨵᩤᨿ ᨶᩣᩅᩤᨿ ᨠᩦᩊᨶ᩠ᨲᩦ”ᨲᩥ.
</Paragraph>

<Paragraph number="610" book="paci">
ᩋᩔᩮᩣᩈᩩᩴ ᨡᩮᩣ ᨽᩥᨠ᩠ᨡᩪ ᨲᩮᩈᩴ ᨾᨶᩩᩔᩣᨶᩴ ᩏᨩ᩠ᨫᩣᨿᨶ᩠ᨲᩣᨶᩴ ᨡᩥᨿ᩠ᨿᨶ᩠ᨲᩣᨶᩴ ᩅᩥᨸᩣᨧᩮᨶ᩠ᨲᩣᨶᩴ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨽᩥᨠ᩠ᨡᩩᨶᩦᩉᩥ ᩈᨴ᩠ᨵᩥᩴ ᩈᩴᩅᩥᨵᩤᨿ ᩑᨠᩴ ᨶᩣᩅᩴ ᩋᨽᩥᩁᩩᩉᩥᩔᨶ᩠ᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨽᩥᨠ᩠ᨡᩩᨶᩦᩉᩥ ᩈᨴ᩠ᨵᩥᩴ ᩈᩴᩅᩥᨵᩤᨿ ᩑᨠᩴ ᨶᩣᩅᩴ ᩋᨽᩥᩁᩩᩉᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᨽᩥᨠ᩠ᨡᩩᨶᩦᩉᩥ ᩈᨴ᩠ᨵᩥᩴ ᩈᩴᩅᩥᨵᩤᨿ ᩑᨠᩴ ᨶᩣᩅᩴ ᩋᨽᩥᩁᩩᩉᩥᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

<Paragraph number="611" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨽᩥᨠ᩠ᨡᩩᨶᩥᨿᩣ ᩈᨴ᩠ᨵᩥᩴ ᩈᩴᩅᩥᨵᩤᨿ ᩑᨠᩴ ᨶᩣᩅᩴ ᩋᨽᩥᩁᩩᩉᩮᨿ᩠ᨿ, ᩏᨴ᩠ᨵᩘᨣᩤᨾᩥᨶᩥᩴ ᩅᩤ ᩋᨵᩮᩤᨣᩤᨾᩥᨶᩥᩴ</Emphasis> <Emphasis>ᩅᩤ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ.
</Paragraph>

<Paragraph number="612" book="paci">
ᩑᩅᨬ᩠ᨧᩥᨴᩴ ᨽᨣᩅᨲᩣ ᨽᩥᨠ᩠ᨡᩪᨶᩴ ᩈᩥᨠ᩠ᨡᩣᨸᨴᩴ ᨸᨬ᩠ᨬᨲ᩠ᨲᩴ ᩉᩮᩣᨲᩥ.
</Paragraph>

</Division>
<Division number="187" book="paci">

<Paragraph number="613" book="paci">
ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩈᨾ᩠ᨻᩉᩩᩃᩣ ᨽᩥᨠ᩠ᨡᩪ ᨧ ᨽᩥᨠ᩠ᨡᩩᨶᩥᨿᩮᩣ ᨧ ᩈᩣᨠᩮᨲᩣ ᩈᩣᩅᨲ᩠ᨳᩥᩴ ᩋᨴ᩠ᨵᩤᨶᨾᨣ᩠ᨣᨸ᩠ᨸᨭᩥᨸᨶ᩠ᨶᩣ ᩉᩮᩣᨶ᩠ᨲᩥ. ᩋᨶ᩠ᨲᩁᩣᨾᨣ᩠ᨣᩮ ᨶᨴᩦ ᨲᩁᩥᨲᨻ᩠ᨻᩣ ᩉᩮᩣᨲᩥ. ᩋᨳ ᨡᩮᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᨲᩮ ᨽᩥᨠ᩠ᨡᩪ ᩑᨲᨴᩅᩮᩤᨧᩩᩴ—  “ᨾᨿᨾ᩠ᨸᩥ ᩋᨿ᩠ᨿᩮᩉᩥ ᩈᨴ᩠ᨵᩥᩴ ᩏᨲ᩠ᨲᩁᩥᩔᩣᨾᩣ”ᨲᩥ. “ᨶ, ᨽᨣᩥᨶᩦ, ᨠᨸ᩠ᨸᨲᩥ ᨽᩥᨠ᩠ᨡᩩᨶᩥᨿᩣ ᩈᨴ᩠ᨵᩥᩴ ᩈᩴᩅᩥᨵᩤᨿ ᩑᨠᩴ ᨶᩣᩅᩴ ᩋᨽᩥᩁᩩᩉᩥᨲᩩᩴ; ᨲᩩᨾ᩠ᩉᩮ ᩅᩤ ᨸᨮᨾᩴ ᩏᨲ᩠ᨲᩁᨳ ᨾᨿᩴ ᩅᩤ ᩏᨲ᩠ᨲᩁᩥᩔᩣᨾᩣ”ᨲᩥ. “ᩋᨿ᩠ᨿᩣ, ᨽᨶ᩠ᨲᩮ, ᩋᨣ᩠ᨣᨸᩩᩁᩥᩈᩣ. ᩋᨿ᩠ᨿᩣᩅ ᨸᨮᨾᩴ ᩏᨲ᩠ᨲᩁᨶ᩠ᨲᩪ”ᨲᩥ. ᩋᨳ ᨡᩮᩣ ᨲᩣᩈᩴ ᨽᩥᨠ᩠ᨡᩩᨶᩦᨶᩴ ᨸᨧ᩠ᨨᩣ ᩏᨲ᩠ᨲᩁᨶ᩠ᨲᩦᨶᩴ ᨧᩮᩣᩁᩣ ᩋᨧ᩠ᨨᩥᨶ᩠ᨴᩥᩴᩈᩩ ᨧ ᨴᩪᩈᩮᩈᩩᨬ᩠ᨧ. ᩋᨳ ᨡᩮᩣ ᨲᩣ ᨽᩥᨠ᩠ᨡᩩᨶᩥᨿᩮᩣ ᩈᩣᩅᨲ᩠ᨳᩥᩴ ᨣᨶ᩠ᨲ᩠ᩅᩣ ᨽᩥᨠ᩠ᨡᩩᨶᩦᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᨽᩥᨠ᩠ᨡᩩᨶᩥᨿᩮᩣ ᨽᩥᨠ᩠ᨡᩪᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ. ᨽᩥᨠ᩠ᨡᩪ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ.
</Paragraph>

<Paragraph number="614" book="paci">
ᩋᨳ ᨡᩮᩣ ᨽᨣᩅᩤ ᩑᨲᩈ᩠ᨾᩥᩴ ᨶᩥᨴᩤᨶᩮ ᩑᨲᩈ᩠ᨾᩥᩴ ᨸᨠᩁᨱᩮ ᨵᨾ᩠ᨾᩥᩴ ᨠᨳᩴ ᨠᨲ᩠ᩅᩣ ᨽᩥᨠ᩠ᨡᩪ ᩋᩣᨾᨶ᩠ᨲᩮᩈᩥ—  “ᩋᨶᩩᨩᩣᨶᩣᨾᩥ, ᨽᩥᨠ᩠ᨡᩅᩮ, ᨲᩥᩁᩥᨿᩴ ᨲᩁᨱᩣᨿ ᨽᩥᨠ᩠ᨡᩩᨶᩥᨿᩣ ᩈᨴ᩠ᨵᩥᩴ ᩈᩴᩅᩥᨵᩤᨿ ᩑᨠᩴ ᨶᩣᩅᩴ ᩋᨽᩥᩁᩩᩉᩥᨲᩩᩴ. ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="188" book="paci">

<Paragraph number="615" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨽᩥᨠ᩠ᨡᩩᨶᩥᨿᩣ ᩈᨴ᩠ᨵᩥᩴ ᩈᩴᩅᩥᨵᩤᨿ ᩑᨠᩴ ᨶᩣᩅᩴ ᩋᨽᩥᩁᩩᩉᩮᨿ᩠ᨿ ᩏᨴ᩠ᨵᩘᨣᩤᨾᩥᨶᩥᩴ ᩅᩤ ᩋᨵᩮᩤᨣᩤᨾᩥᨶᩥᩴ ᩅᩤ, ᩋᨬ᩠ᨬᨲᩕ ᨲᩥᩁᩥᨿᩴ ᨲᩁᨱᩣᨿ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*28*:<Emphasis>77</Emphasis>)
</Paragraph>

</Division>
<Division number="189" book="paci">

<Paragraph number="616" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="617" book="paci">
<Emphasis>ᨽᩥᨠ᩠ᨡᩩᨶᩦ</Emphasis> ᨶᩣᨾ ᩏᨽᨲᩮᩣᩈᩴᨥᩮ ᩏᨸᩈᨾ᩠ᨸᨶ᩠ᨶᩣ.
</Paragraph>

<Paragraph number="618" book="paci">
<Emphasis>ᩈᨴ᩠ᨵᩥᨶ᩺</Emphasis>ᨲᩥ ᩑᨠᨲᩮᩣ.
</Paragraph>

<Paragraph number="619" book="paci">
<Emphasis>ᩈᩴᩅᩥᨵᩤᨿᩣ</Emphasis>ᨲᩥ “ᩋᨽᩥᩁᩩᩉᩣᨾ, ᨽᨣᩥᨶᩥ, ᩋᨽᩥᩁᩩᩉᩣᨾᩣᨿ᩠ᨿ; ᩋᨽᩥᩁᩩᩉᩣᨾᩣᨿ᩠ᨿ, ᩋᨽᩥᩁᩩᩉᩣᨾ, ᨽᨣᩥᨶᩥ; ᩋᨩ᩠ᨩ ᩅᩤ ᩉᩥᨿ᩠ᨿᩮᩣ ᩅᩤ ᨸᩁᩮ ᩅᩤ ᩋᨽᩥᩁᩩᩉᩣᨾᩣ”ᨲᩥ ᩈᩴᩅᩥᨴᩉᨲᩥ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="620" book="paci">
ᨽᩥᨠ᩠ᨡᩩᨶᩥᨿᩣ ᩋᨽᩥᩁᩩᩊ᩠ᩉᩮ ᨽᩥᨠ᩠ᨡᩩ ᩋᨽᩥᩁᩩᩉᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨽᩥᨠ᩠ᨡᩩᨾ᩠ᩉᩥ ᩋᨽᩥᩁᩩᩊ᩠ᩉᩮ ᨽᩥᨠ᩠ᨡᩩᨶᩦ ᩋᨽᩥᩁᩩᩉᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩏᨽᩮᩣ ᩅᩤ ᩋᨽᩥᩁᩩᩉᨶ᩠ᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="621" book="paci">
<Emphasis>ᩏᨴ᩠ᨵᩘᨣᩤᨾᩥᨶᩥᨶ᩺</Emphasis>ᨲᩥ ᩏᨩ᩠ᨩᩅᨶᩥᨠᩣᨿ.
</Paragraph>

<Paragraph number="622" book="paci">
<Emphasis>ᩋᨵᩮᩤᨣᩤᨾᩥᨶᩥᨶ᩺</Emphasis>ᨲᩥ ᩒᨩᩅᨶᩥᨠᩣᨿ.
</Paragraph>

<Paragraph number="623" book="paci">
<Emphasis>ᩋᨬ᩠ᨬᨲᩕ ᨲᩥᩁᩥᨿᩴ ᨲᩁᨱᩣᨿᩣ</Emphasis>ᨲᩥ ᨮᨸᩮᨲ᩠ᩅᩣ ᨲᩥᩁᩥᨿᩴ ᨲᩁᨱᩴ.
</Paragraph>

<Paragraph number="624" book="paci">
ᨠᩩᨠ᩠ᨠᩩᨭᩈᨾ᩠ᨸᩣᨲᩮ ᨣᩤᨾᩮ, ᨣᩤᨾᨶ᩠ᨲᩁᩮ ᨣᩤᨾᨶ᩠ᨲᩁᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨣᩤᨾᨠᩮ ᩋᩁᨬ᩠ᨬᩮ, ᩋᨯ᩠ᨰᨿᩮᩣᨩᨶᩮ ᩋᨯ᩠ᨰᨿᩮᩣᨩᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="190" book="paci">

<Paragraph number="625" book="paci">
ᩈᩴᩅᩥᨴᩉᩥᨲᩮ ᩈᩴᩅᩥᨴᩉᩥᨲᩈᨬ᩠ᨬᩦ ᩑᨠᩴ ᨶᩣᩅᩴ ᩋᨽᩥᩁᩩᩉᨲᩥ ᩏᨴ᩠ᨵᩘᨣᩤᨾᩥᨶᩥᩴ ᩅᩤ ᩋᨵᩮᩤᨣᩤᨾᩥᨶᩥᩴ ᩅᩤ, ᩋᨬ᩠ᨬᨲᩕ ᨲᩥᩁᩥᨿᩴ ᨲᩁᨱᩣᨿ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᩴᩅᩥᨴᩉᩥᨲᩮ ᩅᩮᨾᨲᩥᨠᩮᩣ ᩑᨠᩴ ᨶᩣᩅᩴ ᩋᨽᩥᩁᩩᩉᨲᩥ ᩏᨴ᩠ᨵᩘᨣᩤᨾᩥᨶᩥᩴ ᩅᩤ ᩋᨵᩮᩤᨣᩤᨾᩥᨶᩥᩴ ᩅᩤ, ᩋᨬ᩠ᨬᨲᩕ ᨲᩥᩁᩥᨿᩴ ᨲᩁᨱᩣᨿ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᩴᩅᩥᨴᩉᩥᨲᩮ ᩋᩈᩴᩅᩥᨴᩉᩥᨲᩈᨬ᩠ᨬᩦ ᩑᨠᩴ ᨶᩣᩅᩴ ᩋᨽᩥᩁᩩᩉᨲᩥ ᩏᨴ᩠ᨵᩘᨣᩤᨾᩥᨶᩥᩴ ᩅᩤ ᩋᨵᩮᩤᨣᩤᨾᩥᨶᩥᩴ ᩅᩤ, ᩋᨬ᩠ᨬᨲᩕ ᨲᩥᩁᩥᨿᩴ ᨲᩁᨱᩣᨿ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="626" book="paci">
ᨽᩥᨠ᩠ᨡᩩ ᩈᩴᩅᩥᨴᩉᨲᩥ, ᨽᩥᨠ᩠ᨡᩩᨶᩦ ᨶ ᩈᩴᩅᩥᨴᩉᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩈᩴᩅᩥᨴᩉᩥᨲᩮ ᩈᩴᩅᩥᨴᩉᩥᨲᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩈᩴᩅᩥᨴᩉᩥᨲᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᩈᩴᩅᩥᨴᩉᩥᨲᩮ, ᩋᩈᩴᩅᩥᨴᩉᩥᨲᩈᨬ᩠ᨬᩦ, ᩋᨶᩣᨸᨲ᩠ᨲᩥ.
</Paragraph>

</Division>
<Division number="191" book="paci">

<Paragraph number="627" book="paci">
ᩋᨶᩣᨸᨲ᩠ᨲᩥ—  ᨲᩥᩁᩥᨿᩴ ᨲᩁᨱᩣᨿ, ᩋᩈᩴᩅᩥᨴᩉᩥᨲ᩠ᩅᩣ ᩋᨽᩥᩁᩩᩉᨶ᩠ᨲᩥ, ᨽᩥᨠ᩠ᨡᩩᨶᩦ ᩈᩴᩅᩥᨴᩉᨲᩥ, ᨽᩥᨠ᩠ᨡᩩ ᨶ ᩈᩴᩅᩥᨴᩉᨲᩥ, ᩅᩥᩈᩘᨠᩮᨲᩮᨶ ᩋᨽᩥᩁᩩᩉᨶ᩠ᨲᩥ, ᩋᩣᨸᨴᩤᩈᩩ ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᩔᩣᨲᩥ.

</Paragraph>
</Division>

<Paragraph number="628" type="center" book="paci">
ᨶᩣᩅᩤᨽᩥᩁᩩᩉᨶᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᩋᨭ᩠ᨮᨾᩴ.
</Paragraph>