---
title: "1.5.2.6 ᩋᨶᩩᨸᨡᨩ᩠ᨩᩈᩥᨠ᩠ᨡᩣᨸᨴ"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="119" book="paci">

<Paragraph number="415" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᩅᩁᩈᩮᨿ᩠ᨿᩣᨿᩮᩣ ᨸᩃᩥᨻᩩᨶ᩠ᨵᩮᨶ᩠ᨲᩥ, ᨳᩮᩁᩣ ᨽᩥᨠ᩠ᨡᩪ ᩅᩩᨭ᩠ᨮᩣᨸᩮᨶ᩠ᨲᩥ. ᩋᨳ ᨡᩮᩣ ᨨᨻ᩠ᨻᨣ᩠ᨣᩥᨿᩣᨶᩴ ᨽᩥᨠ᩠ᨡᩪᨶᩴ ᩑᨲᨴᩉᩮᩣᩈᩥ—  “ᨠᩮᨶ ᨶᩩ ᨡᩮᩣ ᨾᨿᩴ ᩏᨸᩣᨿᩮᨶ ᩍᨵᩮᩅ ᩅᩔᩴ ᩅᩈᩮᨿ᩠ᨿᩣᨾᩣ”ᨲᩥ? ᩋᨳ ᨡᩮᩣ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨳᩮᩁᩮ ᨽᩥᨠ᩠ᨡᩪ ᩋᨶᩩᨸᨡᨩ᩠ᨩ ᩈᩮᨿ᩠ᨿᩴ ᨠᨸ᩠ᨸᩮᨶ᩠ᨲᩥ—  “ᨿᩔ ᩈᨾ᩠ᨻᩣᨵᩮᩤ ᨽᩅᩥᩔᨲᩥ ᩈᩮᩣ ᨸᨠ᩠ᨠᨾᩥᩔᨲᩦ”ᨲᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨨᨻ᩠ᨻᨣ᩠ᨣᩥᨿᩣ ᨽᩥᨠ᩠ᨡᩪ ᨳᩮᩁᩮ ᨽᩥᨠ᩠ᨡᩪ ᩋᨶᩩᨸᨡᨩ᩠ᨩ ᩈᩮᨿ᩠ᨿᩴ ᨠᨸ᩠ᨸᩮᩔᨶ᩠ᨲᩦ”ᨲᩥ.
</Paragraph>

<Paragraph number="416" book="paci">
ᩋᨳ ᨡᩮᩣ ᨲᩮ ᨽᩥᨠ᩠ᨡᩪ ᨨᨻ᩠ᨻᨣ᩠ᨣᩥᨿᩮ ᨽᩥᨠ᩠ᨡᩪ ᩋᨶᩮᨠᨸᩁᩥᨿᩣᨿᩮᨶ ᩅᩥᨣᩁᩉᩥᨲ᩠ᩅᩣ ᨽᨣᩅᨲᩮᩣ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩩᩴ …ᨸᩮ…  “ᩈᨧ᩠ᨧᩴ ᨠᩥᩁ ᨲᩩᨾ᩠ᩉᩮ, ᨽᩥᨠ᩠ᨡᩅᩮ, ᨳᩮᩁᩮ ᨽᩥᨠ᩠ᨡᩪ ᩋᨶᩩᨸᨡᨩ᩠ᨩ ᩈᩮᨿ᩠ᨿᩴ ᨠᨸ᩠ᨸᩮᨳᩣ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲᩩᨾ᩠ᩉᩮ, ᨾᩮᩣᨥᨸᩩᩁᩥᩈᩣ, ᨳᩮᩁᩮ ᨽᩥᨠ᩠ᨡᩪ ᩋᨶᩩᨸᨡᨩ᩠ᨩ ᩈᩮᨿ᩠ᨿᩴ ᨠᨸ᩠ᨸᩮᩔᨳ. ᨶᩮᨲᩴ, ᨾᩮᩣᨥᨸᩩᩁᩥᩈᩣ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="120" book="paci">

<Paragraph number="417" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᩈᩴᨥᩥᨠᩮ ᩅᩥᩉᩣᩁᩮ ᨩᩣᨶᩴ ᨸᩩᨻ᩠ᨻᩩᨸᨣᨲᩴ ᨽᩥᨠ᩠ᨡᩩᩴ ᩋᨶᩩᨸᨡᨩ᩠ᨩ ᩈᩮᨿ᩠ᨿᩴ ᨠᨸ᩠ᨸᩮᨿ᩠ᨿ—  ᨿᩔ ᩈᨾ᩠ᨻᩣᨵᩮᩤ ᨽᩅᩥᩔᨲᩥ ᩈᩮᩣ ᨸᨠ᩠ᨠᨾᩥᩔᨲᩦ’ᨲᩥ, ᩑᨲᨴᩮᩅ ᨸᨧ᩠ᨧᨿᩴ ᨠᩁᩥᨲ᩠ᩅᩣ ᩋᨶᨬ᩠ᨬᩴ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*16*:<Emphasis>65</Emphasis>)
</Paragraph>

</Division>
<Division number="121" book="paci">

<Paragraph number="418" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="419" book="paci">
<Emphasis>ᩈᩴᨥᩥᨠᩮᩣ</Emphasis> ᨶᩣᨾ ᩅᩥᩉᩣᩁᩮᩣ ᩈᩴᨥᩔ ᨴᩥᨶ᩠ᨶᩮᩣ ᩉᩮᩣᨲᩥ ᨸᩁᩥᨧ᩠ᨧᨲ᩠ᨲᩮᩣ.
</Paragraph>

<Paragraph number="420" book="paci">
<Emphasis>ᨩᩣᨶᩣᨲᩥ</Emphasis> ᨶᩣᨾ ᩅᩩᨯ᩠ᨰᩮᩣᨲᩥ ᨩᩣᨶᩣᨲᩥ, ᨣᩥᩃᩣᨶᩮᩣᨲᩥ ᨩᩣᨶᩣᨲᩥ, ᩈᩴᨥᩮᨶ ᨴᩥᨶ᩠ᨶᩮᩣᨲᩥ ᨩᩣᨶᩣᨲᩥ.
</Paragraph>

<Paragraph number="421" book="paci">
<Emphasis>ᩋᨶᩩᨸᨡᨩ᩠ᨩᩣ</Emphasis>ᨲᩥ ᩋᨶᩩᨸᩅᩥᩈᩥᨲ᩠ᩅᩣ.
</Paragraph>

<Paragraph number="422" book="paci">
<Emphasis>ᩈᩮᨿ᩠ᨿᩴ ᨠᨸ᩠ᨸᩮᨿ᩠ᨿᩣ</Emphasis>ᨲᩥ ᨾᨬ᩠ᨧᩔ ᩅᩤ ᨸᩦᨮᩔ ᩅᩤ ᨸᩅᩥᩈᨶ᩠ᨲᩔ ᩅᩤ ᨶᩥᨠ᩠ᨡᨾᨶ᩠ᨲᩔ ᩅᩤ ᩏᨸᨧᩣᩁᩮ ᩈᩮᨿ᩠ᨿᩴ ᩈᨶ᩠ᨳᩁᨲᩥ ᩅᩤ ᩈᨶ᩠ᨳᩁᩣᨸᩮᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨽᩥᨶᩥᩈᩦᨴᨲᩥ ᩅᩤ ᩋᨽᩥᨶᩥᨸᨩ᩠ᨩᨲᩥ ᩅᩤ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="423" book="paci">
<Emphasis>ᩑᨲᨴᩮᩅ ᨸᨧ᩠ᨧᨿᩴ ᨠᩁᩥᨲ᩠ᩅᩣ ᩋᨶᨬ᩠ᨬᨶ᩺</Emphasis>ᨲᩥ ᨶ ᩋᨬ᩠ᨬᩮᩣ ᨠᩮᩣᨧᩥ ᨸᨧ᩠ᨧᨿᩮᩣ ᩉᩮᩣᨲᩥ ᩋᨶᩩᨸᨡᨩ᩠ᨩ ᩈᩮᨿ᩠ᨿᩴ ᨠᨸ᩠ᨸᩮᨲᩩᩴ.
</Paragraph>

</Division>
<Division number="122" book="paci">

<Paragraph number="424" book="paci">
ᩈᩴᨥᩥᨠᩮ ᩈᩴᨥᩥᨠᩈᨬ᩠ᨬᩦ ᩋᨶᩩᨸᨡᨩ᩠ᨩ ᩈᩮᨿ᩠ᨿᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᩴᨥᩥᨠᩮ ᩅᩮᨾᨲᩥᨠᩮᩣ ᩋᨶᩩᨸᨡᨩ᩠ᨩ ᩈᩮᨿ᩠ᨿᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩈᩴᨥᩥᨠᩮ ᨸᩩᨣ᩠ᨣᩃᩥᨠᩈᨬ᩠ᨬᩦ ᩋᨶᩩᨸᨡᨩ᩠ᨩ ᩈᩮᨿ᩠ᨿᩴ ᨠᨸ᩠ᨸᩮᨲᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

<Paragraph number="425" book="paci">
ᨾᨬ᩠ᨧᩔ ᩅᩤ ᨸᩦᨮᩔ ᩅᩤ ᨸᩅᩥᩈᨶ᩠ᨲᩔ ᩅᩤ ᨶᩥᨠ᩠ᨡᨾᨶ᩠ᨲᩔ ᩅᩤ ᩏᨸᨧᩣᩁᩴ ᨮᨸᩮᨲ᩠ᩅᩣ ᩈᩮᨿ᩠ᨿᩴ ᩈᨶ᩠ᨳᩁᨲᩥ ᩅᩤ ᩈᨶ᩠ᨳᩁᩣᨸᩮᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨽᩥᨶᩥᩈᩦᨴᨲᩥ ᩅᩤ ᩋᨽᩥᨶᩥᨸᨩ᩠ᨩᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩅᩥᩉᩣᩁᩔ ᩏᨸᨧᩣᩁᩮ ᩅᩤ ᩏᨸᨭ᩠ᨮᩣᨶᩈᩣᩃᩣᨿᩴ ᩅᩤ ᨾᨱ᩠ᨯᨸᩮ ᩅᩤ ᩁᩩᨠ᩠ᨡᨾᩪᩃᩮ ᩅᩤ ᩋᨩ᩠ᨫᩮᩣᨠᩣᩈᩮ ᩅᩤ ᩈᩮᨿ᩠ᨿᩴ ᩈᨶ᩠ᨳᩁᨲᩥ ᩅᩤ ᩈᨶ᩠ᨳᩁᩣᨸᩮᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨽᩥᨶᩥᩈᩦᨴᨲᩥ ᩅᩤ ᩋᨽᩥᨶᩥᨸᨩ᩠ᨩᨲᩥ ᩅᩤ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᩩᨣ᩠ᨣᩃᩥᨠᩮ ᩈᩴᨥᩥᨠᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᩩᨣ᩠ᨣᩃᩥᨠᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨸᩩᨣ᩠ᨣᩃᩥᨠᩮ ᨸᩩᨣ᩠ᨣᩃᩥᨠᩈᨬ᩠ᨬᩦ ᩋᨬ᩠ᨬᩔ ᨸᩩᨣ᩠ᨣᩃᩥᨠᩮ ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨲ᩠ᨲᨶᩮᩣ ᨸᩩᨣ᩠ᨣᩃᩥᨠᩮ ᩋᨶᩣᨸᨲ᩠ᨲᩥ.
</Paragraph>

</Division>
<Division number="123" book="paci">

<Paragraph number="426" book="paci">
ᩋᨶᩣᨸᨲ᩠ᨲᩥ—  ᨣᩥᩃᩣᨶᩮᩣ ᨸᩅᩥᩈᨲᩥ, ᩈᩦᨲᩮᨶ ᩅᩤ ᩏᨱ᩠ᩉᩮᨶ ᩅᩤ ᨸᩦᩊᩥᨲᩮᩣ ᨸᩅᩥᩈᨲᩥ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="427" type="center" book="paci">
ᩋᨶᩩᨸᨡᨩ᩠ᨩᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨨᨭ᩠ᨮᩴ.
</Paragraph>