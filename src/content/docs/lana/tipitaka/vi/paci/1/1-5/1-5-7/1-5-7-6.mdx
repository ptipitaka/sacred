---
title: "1.5.7.6 ᨳᩮᨿ᩠ᨿᩈᨲ᩠ᨳᩈᩥᨠ᩠ᨡᩣᨸᨴ"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="407" book="paci">

<Paragraph number="1223" book="paci">
ᨲᩮᨶ ᩈᨾᨿᩮᨶ ᨻᩩᨴ᩠ᨵᩮᩤ ᨽᨣᩅᩤ ᩈᩣᩅᨲ᩠ᨳᩥᨿᩴ ᩅᩥᩉᩁᨲᩥ ᨩᩮᨲᩅᨶᩮ ᩋᨶᩣᨳᨸᩥᨱ᩠ᨯᩥᨠᩔ ᩋᩣᩁᩣᨾᩮ. ᨲᩮᨶ ᨡᩮᩣ ᨸᨶ ᩈᨾᨿᩮᨶ ᩋᨬ᩠ᨬᨲᩁᩮᩣ ᩈᨲ᩠ᨳᩮᩣ ᩁᩣᨩᨣᩉᩣ ᨸᨭᩥᨿᩣᩃᩮᩣᨠᩴ ᨣᨶ᩠ᨲᩩᨠᩣᨾᩮᩣ ᩉᩮᩣᨲᩥ. ᩋᨬ᩠ᨬᨲᩁᩮᩣ ᨽᩥᨠ᩠ᨡᩩ ᨲᩮ ᨾᨶᩩᩔᩮ ᩑᨲᨴᩅᩮᩤᨧ—  “ᩋᩉᨾ᩠ᨸᩣᨿᩈ᩠ᨾᨶ᩠ᨲᩮᩉᩥ ᩈᨴ᩠ᨵᩥᩴ ᨣᨾᩥᩔᩣᨾᩦ”ᨲᩥ. “ᨾᨿᩴ ᨡᩮᩣ, ᨽᨶ᩠ᨲᩮ, ᩈᩩᩘᨠᩴ ᨸᩁᩥᩉᩁᩥᩔᩣᨾᩣ”ᨲᩥ. “ᨸᨩᩣᨶᩣᨳᩣᩅᩩᩈᩮᩣ”ᨲᩥ. ᩋᩔᩮᩣᩈᩩᩴ ᨡᩮᩣ ᨠᨾ᩠ᨾᩥᨿᩣ—  “ᩈᨲ᩠ᨳᩮᩣ ᨠᩥᩁ ᩈᩩᩘᨠᩴ ᨸᩁᩥᩉᩁᩥᩔᨲᩦ”ᨲᩥ. ᨲᩮ ᨾᨣ᩠ᨣᩮ ᨸᩁᩥᨿᩩᨭ᩠ᨮᩥᩴᩈᩩ. ᩋᨳ ᨡᩮᩣ ᨲᩮ ᨠᨾ᩠ᨾᩥᨿᩣ ᨲᩴ ᩈᨲ᩠ᨳᩴ ᨣᩉᩮᨲ᩠ᩅᩣ ᩋᨧ᩠ᨨᩥᨶ᩠ᨴᩥᨲ᩠ᩅᩣ ᨲᩴ ᨽᩥᨠ᩠ᨡᩩᩴ ᩑᨲᨴᩅᩮᩤᨧᩩᩴ—  “ᨠᩥᩔ ᨲ᩠ᩅᩴ, ᨽᨶ᩠ᨲᩮ, ᨩᩣᨶᩴ ᨳᩮᨿ᩠ᨿᩈᨲ᩠ᨳᩮᨶ ᩈᨴ᩠ᨵᩥᩴ ᨣᨧ᩠ᨨᩈᩦ”ᨲᩥ? ᨸᩃᩥᨻᩩᨶ᩠ᨵᩮᨲ᩠ᩅᩣ ᨾᩩᨬ᩠ᨧᩥᩴᩈᩩ.
</Paragraph>

<Paragraph number="1224" book="paci">
ᩋᨳ ᨡᩮᩣ ᩈᩮᩣ ᨽᩥᨠ᩠ᨡᩩ ᩈᩣᩅᨲ᩠ᨳᩥᩴ ᨣᨶ᩠ᨲ᩠ᩅᩣ ᨽᩥᨠ᩠ᨡᩪᨶᩴ ᩑᨲᨾᨲ᩠ᨳᩴ ᩋᩣᩁᩮᩣᨧᩮᩈᩥ. ᨿᩮ ᨲᩮ ᨽᩥᨠ᩠ᨡᩪ ᩋᨸ᩠ᨸᩥᨧ᩠ᨨᩣ …ᨸᩮ…  ᨲᩮ ᩏᨩ᩠ᨫᩣᨿᨶ᩠ᨲᩥ ᨡᩥᨿ᩠ᨿᨶ᩠ᨲᩥ ᩅᩥᨸᩣᨧᩮᨶ᩠ᨲᩥ—  “ᨠᨳᨬ᩠ᩉᩥ ᨶᩣᨾ ᨽᩥᨠ᩠ᨡᩩ ᨩᩣᨶᩴ ᨳᩮᨿ᩠ᨿᩈᨲ᩠ᨳᩮᨶ ᩈᨴ᩠ᨵᩥᩴ ᩈᩴᩅᩥᨵᩤᨿ ᩑᨠᨴ᩠ᨵᩤᨶᨾᨣ᩠ᨣᩴ ᨸᨭᩥᨸᨩ᩠ᨩᩥᩔᨲᩦ”ᨲᩥ …ᨸᩮ…  “ᩈᨧ᩠ᨧᩴ ᨠᩥᩁ ᨲ᩠ᩅᩴ, ᨽᩥᨠ᩠ᨡᩩ, ᨩᩣᨶᩴ ᨳᩮᨿ᩠ᨿᩈᨲ᩠ᨳᩮᨶ ᩈᨴ᩠ᨵᩥᩴ ᩈᩴᩅᩥᨵᩤᨿ ᩑᨠᨴ᩠ᨵᩤᨶᨾᨣ᩠ᨣᩴ ᨸᨭᩥᨸᨩ᩠ᨩᩈᩦ”ᨲᩥ? “ᩈᨧ᩠ᨧᩴ, ᨽᨣᩅᩤ”ᨲᩥ. ᩅᩥᨣᩁᩉᩥ ᨻᩩᨴ᩠ᨵᩮᩤ ᨽᨣᩅᩤ …ᨸᩮ…  ᨠᨳᨬ᩠ᩉᩥ ᨶᩣᨾ ᨲ᩠ᩅᩴ, ᨾᩮᩣᨥᨸᩩᩁᩥᩈ, ᨩᩣᨶᩴ ᨳᩮᨿ᩠ᨿᩈᨲ᩠ᨳᩮᨶ ᩈᨴ᩠ᨵᩥᩴ ᩈᩴᩅᩥᨵᩤᨿ ᩑᨠᨴ᩠ᨵᩤᨶᨾᨣ᩠ᨣᩴ ᨸᨭᩥᨸᨩ᩠ᨩᩥᩔᩈᩥ. ᨶᩮᨲᩴ, ᨾᩮᩣᨥᨸᩩᩁᩥᩈ, ᩋᨸ᩠ᨸᩈᨶ᩠ᨶᩣᨶᩴ ᩅᩤ ᨸᩈᩣᨴᩤᨿ …ᨸᩮ…  ᩑᩅᨬ᩠ᨧ ᨸᨶ, ᨽᩥᨠ᩠ᨡᩅᩮ, ᩍᨾᩴ ᩈᩥᨠ᩠ᨡᩣᨸᨴᩴ ᩏᨴ᩠ᨴᩥᩈᩮᨿ᩠ᨿᩣᨳ—
</Paragraph>

</Division>
<Division number="408" book="paci">

<Paragraph number="1225" book="paci">
<Emphasis>“ᨿᩮᩣ ᨸᨶ ᨽᩥᨠ᩠ᨡᩩ ᨩᩣᨶᩴ ᨳᩮᨿ᩠ᨿᩈᨲ᩠ᨳᩮᨶ</Emphasis> <Emphasis>ᩈᨴ᩠ᨵᩥᩴ ᩈᩴᩅᩥᨵᩤᨿ ᩑᨠᨴ᩠ᨵᩤᨶᨾᨣ᩠ᨣᩴ ᨸᨭᩥᨸᨩ᩠ᨩᩮᨿ᩠ᨿ, ᩋᨶ᩠ᨲᨾᩈᩮᩣ ᨣᩤᨾᨶ᩠ᨲᩁᨾ᩠ᨸᩥ, ᨸᩣᨧᩥᨲ᩠ᨲᩥᨿᨶ᩺”</Emphasis>ᨲᩥ. (*66*:<Emphasis>115</Emphasis>)
</Paragraph>

</Division>
<Division number="409" book="paci">

<Paragraph number="1226" book="paci">
<Emphasis>ᨿᩮᩣ ᨸᨶᩣ</Emphasis>ᨲᩥ ᨿᩮᩣ ᨿᩣᨴᩥᩈᩮᩣ …ᨸᩮ…  <Emphasis>ᨽᩥᨠ᩠ᨡᩪ</Emphasis>ᨲᩥ …ᨸᩮ…  ᩋᨿᩴ ᩍᨾᩈ᩠ᨾᩥᩴ ᩋᨲ᩠ᨳᩮ ᩋᨵᩥᨸ᩠ᨸᩮᨲᩮᩣ ᨽᩥᨠ᩠ᨡᩪᨲᩥ.
</Paragraph>

<Paragraph number="1227" book="paci">
<Emphasis>ᨩᩣᨶᩣᨲᩥ</Emphasis> ᨶᩣᨾ ᩈᩣᨾᩴ ᩅᩤ ᨩᩣᨶᩣᨲᩥ, ᩋᨬ᩠ᨬᩮ ᩅᩤ ᨲᩔ ᩋᩣᩁᩮᩣᨧᩮᨶ᩠ᨲᩥ, ᩈᩮᩣ ᩅᩤ ᩋᩣᩁᩮᩣᨧᩮᨲᩥ.
</Paragraph>

<Paragraph number="1228" book="paci">
<Emphasis>ᨳᩮᨿ᩠ᨿᩈᨲ᩠ᨳᩮᩣ</Emphasis> ᨶᩣᨾ ᨧᩮᩣᩁᩣ ᨠᨲᨠᨾ᩠ᨾᩣ ᩅᩤ ᩉᩮᩣᨶ᩠ᨲᩥ ᩋᨠᨲᨠᨾ᩠ᨾᩣ ᩅᩤ, ᩁᩣᨩᩣᨶᩴ ᩅᩤ ᨳᩮᨿ᩠ᨿᩴ ᨣᨧ᩠ᨨᨶ᩠ᨲᩥ ᩈᩩᩘᨠᩴ ᩅᩤ ᨸᩁᩥᩉᩁᨶ᩠ᨲᩥ.
</Paragraph>

<Paragraph number="1229" book="paci">
<Emphasis>ᩈᨴ᩠ᨵᩥᨶ᩺</Emphasis>ᨲᩥ ᩑᨠᨲᩮᩣ.
</Paragraph>

<Paragraph number="1230" book="paci">
<Emphasis>ᩈᩴᩅᩥᨵᩤᨿᩣ</Emphasis>ᨲᩥ—  “ᨣᨧ᩠ᨨᩣᨾᩣᩅᩩᩈᩮᩣ, ᨣᨧ᩠ᨨᩣᨾ, ᨽᨶ᩠ᨲᩮ; ᨣᨧ᩠ᨨᩣᨾ, ᨽᨶ᩠ᨲᩮ, ᨣᨧ᩠ᨨᩣᨾᩣᩅᩩᩈᩮᩣ, ᩋᨩ᩠ᨩ ᩅᩤ ᩉᩥᨿ᩠ᨿᩮᩣ ᩅᩤ ᨸᩁᩮ ᩅᩤ ᨣᨧ᩠ᨨᩣᨾᩣ”ᨲᩥ ᩈᩴᩅᩥᨴᩉᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ.
</Paragraph>

<Paragraph number="1231" book="paci">
<Emphasis>ᩋᨶ᩠ᨲᨾᩈᩮᩣ ᨣᩤᨾᨶ᩠ᨲᩁᨾ᩠ᨸᩦ</Emphasis>ᨲᩥ ᨠᩩᨠ᩠ᨠᩩᨭᩈᨾ᩠ᨸᩣᨲᩮ ᨣᩤᨾᩮ ᨣᩤᨾᨶ᩠ᨲᩁᩮ ᨣᩤᨾᨶ᩠ᨲᩁᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᩋᨣᩤᨾᨠᩮ ᩋᩁᨬ᩠ᨬᩮ ᩋᨴ᩠ᨵᨿᩮᩣᨩᨶᩮ ᩋᨴ᩠ᨵᨿᩮᩣᨩᨶᩮ ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ.
</Paragraph>

</Division>
<Division number="410" book="paci">

<Paragraph number="1232" book="paci">
ᨳᩮᨿ᩠ᨿᩈᨲ᩠ᨳᩮ ᨳᩮᨿ᩠ᨿᩈᨲ᩠ᨳᩈᨬ᩠ᨬᩦ ᩈᩴᩅᩥᨵᩤᨿ ᩑᨠᨴ᩠ᨵᩤᨶᨾᨣ᩠ᨣᩴ ᨸᨭᩥᨸᨩ᩠ᨩᨲᩥ, ᩋᨶ᩠ᨲᨾᩈᩮᩣ ᨣᩤᨾᨶ᩠ᨲᩁᨾ᩠ᨸᩥ, ᩋᩣᨸᨲ᩠ᨲᩥ ᨸᩣᨧᩥᨲ᩠ᨲᩥᨿᩔ. ᨳᩮᨿ᩠ᨿᩈᨲ᩠ᨳᩮ ᩅᩮᨾᨲᩥᨠᩮᩣ ᩈᩴᩅᩥᨵᩤᨿ ᩑᨠᨴ᩠ᨵᩤᨶᨾᨣ᩠ᨣᩴ ᨸᨭᩥᨸᨩ᩠ᨩᨲᩥ, ᩋᨶ᩠ᨲᨾᩈᩮᩣ ᨣᩤᨾᨶ᩠ᨲᩁᨾ᩠ᨸᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᨳᩮᨿ᩠ᨿᩈᨲ᩠ᨳᩮ ᩋᨳᩮᨿ᩠ᨿᩈᨲ᩠ᨳᩈᨬ᩠ᨬᩦ ᩈᩴᩅᩥᨵᩤᨿ ᩑᨠᨴ᩠ᨵᩤᨶᨾᨣ᩠ᨣᩴ ᨸᨭᩥᨸᨩ᩠ᨩᨲᩥ, ᩋᨶ᩠ᨲᨾᩈᩮᩣ ᨣᩤᨾᨶ᩠ᨲᩁᨾ᩠ᨸᩥ, ᩋᨶᩣᨸᨲ᩠ᨲᩥ. ᨽᩥᨠ᩠ᨡᩩ ᩈᩴᩅᩥᨴᩉᨲᩥ, ᨾᨶᩩᩔᩣ ᨶ ᩈᩴᩅᩥᨴᩉᨶ᩠ᨲᩥ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨳᩮᨿ᩠ᨿᩈᨲ᩠ᨳᩮ ᨳᩮᨿ᩠ᨿᩈᨲ᩠ᨳᩈᨬ᩠ᨬᩦ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨳᩮᨿ᩠ᨿᩈᨲ᩠ᨳᩮ ᩅᩮᨾᨲᩥᨠᩮᩣ, ᩋᩣᨸᨲ᩠ᨲᩥ ᨴᩩᨠ᩠ᨠᨭᩔ. ᩋᨳᩮᨿ᩠ᨿᩈᨲ᩠ᨳᩮ ᩋᨳᩮᨿ᩠ᨿᩈᨲ᩠ᨳᩈᨬ᩠ᨬᩦ ᩋᨶᩣᨸᨲ᩠ᨲᩥ.
</Paragraph>

</Division>
<Division number="411" book="paci">

<Paragraph number="1233" book="paci">
ᩋᨶᩣᨸᨲ᩠ᨲᩥ—  ᩋᩈᩴᩅᩥᨴᩉᩥᨲ᩠ᩅᩣ ᨣᨧ᩠ᨨᨲᩥ, ᨾᨶᩩᩔᩣ ᩈᩴᩅᩥᨴᩉᨶ᩠ᨲᩥ ᨽᩥᨠ᩠ᨡᩩ ᨶ ᩈᩴᩅᩥᨴᩉᨲᩥ, ᩅᩥᩈᩘᨠᩮᨲᩮᨶ ᨣᨧ᩠ᨨᨲᩥ, ᩋᩣᨸᨴᩤᩈᩩ, ᩏᨾ᩠ᨾᨲ᩠ᨲᨠᩔ, ᩋᩣᨴᩥᨠᨾ᩠ᨾᩥᨠᩔᩣᨲᩥ.

</Paragraph>
</Division>

<Paragraph number="1234" type="center" book="paci">
ᨳᩮᨿ᩠ᨿᩈᨲ᩠ᨳᩈᩥᨠ᩠ᨡᩣᨸᨴᩴ ᨶᩥᨭ᩠ᨮᩥᨲᩴ ᨨᨭ᩠ᨮᩴ.
</Paragraph>