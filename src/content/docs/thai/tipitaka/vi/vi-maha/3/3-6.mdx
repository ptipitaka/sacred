---
title: "3.6 ปหิเตเยวอนุชานน"
tableOfContents: false
sidebar:
  order: 9
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="199" book="vi-maha">

<Paragraph number="870" book="vi-maha">
อิธ ปน, ภิกฺขเว, ภิกฺขุสฺส ภาตา คิลาโน โหติ. โส เจ ภาตุโน สนฺติเก ทูตํ ปหิเณยฺย—  ‘อหญฺหิ คิลาโน, อาคจฺฉตุ เม ภาตา, อิจฺฉามิ ภาตุโน อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ.
</Paragraph>

<Paragraph number="871" book="vi-maha">
อิธ ปน, ภิกฺขเว, ภิกฺขุสฺส ภคินี คิลานา โหติ. สา เจ ภาตุโน สนฺติเก ทูตํ ปหิเณยฺย—  ‘อหญฺหิ คิลานา, อาคจฺฉตุ เม ภาตา, อิจฺฉามิ ภาตุโน อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ.
</Paragraph>

<Paragraph number="872" book="vi-maha">
อิธ ปน, ภิกฺขเว, ภิกฺขุสฺส ญาตโก คิลาโน โหติ. โส เจ ภิกฺขุสฺส สนฺติเก ทูตํ ปหิเณยฺย—  ‘อหญฺหิ คิลาโน, อาคจฺฉตุ ภทนฺโต, อิจฺฉามิ ภทนฺตสฺส อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ.
</Paragraph>

<Paragraph number="873" book="vi-maha">
อิธ ปน, ภิกฺขเว, ภิกฺขุคติโก คิลาโน โหติ. โส เจ ภิกฺขูนํ สนฺติเก ทูตํ ปหิเณยฺย—  ‘อหญฺหิ คิลาโน, อาคจฺฉนฺตุ ภทนฺตา, อิจฺฉามิ ภทนฺตานํ อาคตนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ”ติ.
</Paragraph>

<Paragraph number="874" book="vi-maha">
เตน โข ปน สมเยน สํฆสฺส วิหาโร อุนฺทฺริยติ. อญฺญตเรน อุปาสเกน อรญฺเญ ภณฺฑํ เฉทาปิตํ โหติ. โส ภิกฺขูนํ สนฺติเก ทูตํ ปาเหสิ—  “สเจ ภทนฺตา ตํ ภณฺฑํ อาวหาเปยฺยุํ, ทชฺชาหํ ตํ ภณฺฑนฺ”ติ. ภควโต เอตมตฺถํ อาโรเจสุํ. “อนุชานามิ, ภิกฺขเว, สํฆกรณีเยน คนฺตุํ. สตฺตาหํ สนฺนิวตฺโต กาตพฺโพ”ติ.

</Paragraph>
</Division>

<Paragraph number="875" type="center" book="vi-maha">
วสฺสาวาสภาณวาโร นิฏฺฐิโต.
</Paragraph>