---
title: "3.11 อธมฺมิกกติกา"
tableOfContents: false
sidebar:
  order: 3
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="205" book="vi-maha">

<Paragraph number="916" book="vi-maha">
เตน โข ปน สมเยน สาวตฺถิยา สํเฆน เอวรูปา กติกา กตา โหติ—  “อนฺตราวสฺสํ น ปพฺพาเชตพฺพนฺ”ติ. วิสาขาย มิคารมาตุยา นตฺตา ภิกฺขู อุปสงฺกมิตฺวา ปพฺพชฺชํ ยาจิ. ภิกฺขู เอวมาหํสุ—  “สํเฆน โข, อาวุโส, เอวรูปา กติกา กตา ‘อนฺตราวสฺสํ น ปพฺพาเชตพฺพนฺ’ติ. อาคเมหิ, อาวุโส, ยาว ภิกฺขู วสฺสํ วสนฺติ. วสฺสํวุฏฺฐา ปพฺพาเชสฺสนฺตี”ติ. อถ โข เต ภิกฺขู วสฺสํวุฏฺฐา วิสาขาย มิคารมาตุยา นตฺตารํ เอตทโวจุํ—  “เอหิ ทานิ, อาวุโส, ปพฺพชาหี”ติ. โส เอวมาห—  “สจาหํ, ภนฺเต, ปพฺพชิโต อสฺสํ, อภิรเมยฺยามหํ. น ทานาหํ, ภนฺเต, ปพฺพชิสฺสามี”ติ. วิสาขา มิคารมาตา อุชฺฌายติ ขิยฺยติ วิปาเจติ—  “กถญฺหิ นาม อยฺยา เอวรูปํ กติกํ กริสฺสนฺติ—  ‘น อนฺตราวสฺสํ ปพฺพาเชตพฺพนฺ’ติ. กํ กาลํ ธมฺโม น จริตพฺโพ”ติ?
</Paragraph>

<Paragraph number="917" book="vi-maha">
อโสฺสสุํ โข ภิกฺขู วิสาขาย มิคารมาตุยา อุชฺฌายนฺติยา ขิยฺยนฺติยา วิปาเจนฺติยา. อถ โข เต ภิกฺขู ภควโต เอตมตฺถํ อาโรเจสุํ. “น, ภิกฺขเว, เอวรูปา กติกา กาตพฺพา—  ‘น อนฺตราวสฺสํ ปพฺพาเชตพฺพนฺ’ติ. โย กเรยฺย, อาปตฺติ ทุกฺกฏสฺสา”ติ.
</Paragraph>
</Division>