---
title: "3.3 สตฺตาหกรณียานุชานน"
tableOfContents: false
sidebar:
  order: 6
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="187" book="vi-maha">

<Paragraph number="826" book="vi-maha">
อถ โข ภควา ราชคเห ยถาภิรนฺตํ วิหริตฺวา เยน สาวตฺถิ เตน จาริกํ ปกฺกามิ. อนุปุพฺเพน จาริกํ จรมาโน เยน สาวตฺถิ ตทวสริ. ตตฺร สุทํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน โกสเลสุ ชนปเท อุเทเนน อุปาสเกน สํฆํ อุทฺทิสฺส วิหาโร การาปิโต โหติ. โส ภิกฺขูนํ สนฺติเก ทูตํ ปาเหสิ—  “อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ”ติ. ภิกฺขู เอวมาหํสุ—  “ภควตา, อาวุโส, ปญฺญตฺตํ—  ‘น วสฺสํ อุปคนฺตฺวา ปุริมํ วา เตมาสํ ปจฺฉิมํ วา เตมาสํ อวสิตฺวา จาริกา ปกฺกมิตพฺพา’ติ. อาคเมตุ อุเทโน อุปาสโก, ยาว ภิกฺขู วสฺสํ วสนฺติ. วสฺสํวุฏฺฐา อาคมิสฺสนฺติ. สเจ ปนสฺส อจฺจายิกํ กรณียํ, ตตฺเถว อาวาสิกานํ ภิกฺขูนํ สนฺติเก วิหารํ ปติฏฺฐาเปตู”ติ. อุเทโน อุปาสโก อุชฺฌายติ ขิยฺยติ วิปาเจติ—  “กถญฺหิ นาม ภทนฺตา มยา ปหิเต น อาคจฺฉิสฺสนฺติ. อหญฺหิ ทายโก การโก สํฆุปฏฺฐาโก”ติ.
</Paragraph>

<Paragraph number="827" book="vi-maha">
อโสฺสสุํ โข ภิกฺขู อุเทนสฺส อุปาสกสฺส อุชฺฌายนฺตสฺส ขิยฺยนฺตสฺส วิปาเจนฺตสฺส. อถ โข เต ภิกฺขู ภควโต เอตมตฺถํ อาโรเจสุํ. อถ โข ภควา เอตสฺมิํ นิทาเน เอตสฺมิํ ปกรเณ ธมฺมิํ กถํ กตฺวา ภิกฺขู อามนฺเตสิ—  “อนุชานามิ, ภิกฺขเว, สตฺตนฺนํ สตฺตาหกรณีเยน ปหิเต คนฺตุํ, น เตฺวว อปฺปหิเต. ภิกฺขุสฺส, ภิกฺขุนิยา, สิกฺขมานาย, สามเณรสฺส, สามเณริยา, อุปาสกสฺส, อุปาสิกาย—  อนุชานามิ, ภิกฺขเว, อิเมสํ สตฺตนฺนํ สตฺตาหกรณีเยน ปหิเต คนฺตุํ, น เตฺวว อปฺปหิเต. สตฺตาหํ สนฺนิวตฺโต กาตพฺโพ.
</Paragraph>

</Division>
<Division number="188" book="vi-maha">

<Paragraph number="828" book="vi-maha">
อิธ ปน, ภิกฺขเว, อุปาสเกน สํฆํ อุทฺทิสฺส วิหาโร การาปิโต โหติ. โส เจ ภิกฺขูนํ สนฺติเก ทูตํ ปหิเณยฺย—  ‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ.
</Paragraph>

<Paragraph number="829" book="vi-maha">
อิธ ปน, ภิกฺขเว, อุปาสเกน สํฆํ อุทฺทิสฺส อฑฺฒโยโค การาปิโต โหติ …เป…  ปาสาโท การาปิโต โหติ…  หมฺมิยํ การาปิตํ โหติ…  คุหา การาปิตา โหติ…  ปริเวณํ การาปิตํ โหติ…  โกฏฺฐโก การาปิโต โหติ…  อุปฏฺฐานสาลา การาปิตา โหติ…  อคฺคิสาลา การาปิตา โหติ…  กปฺปิยกุฏิ การาปิตา โหติ…  วจฺจกุฏิ การาปิตา โหติ…  จงฺกโม การาปิโต โหติ…  จงฺกมนสาลา การาปิตา โหติ…  อุทปาโน การาปิโต โหติ…  อุทปานสาลา การาปิตา โหติ…  ชนฺตาฆรํ การาปิตํ โหติ…  ชนฺตาฆรสาลา การาปิตา โหติ…  โปกฺขรณี การาปิตา โหติ…  มณฺฑโป การาปิโต โหติ…  อาราโม การาปิโต โหติ…  อารามวตฺถุ การาปิตํ โหติ. โส เจ ภิกฺขูนํ สนฺติเก ทูตํ ปหิเณยฺย—  ‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ.
</Paragraph>

<Paragraph number="830" book="vi-maha">
อิธ ปน, ภิกฺขเว, อุปาสเกน สมฺพหุเล ภิกฺขู อุทฺทิสฺส …เป…  เอกํ ภิกฺขุํ อุทฺทิสฺส วิหาโร การาปิโต โหติ …เป…  อฑฺฒโยโค การาปิโต โหติ…  ปาสาโท การาปิโต โหติ…  หมฺมิยํ การาปิตํ โหติ…  คุหา การาปิตา โหติ…  ปริเวณํ การาปิตํ โหติ…  โกฏฺฐโก การาปิโต โหติ…  อุปฏฺฐานสาลา การาปิตา โหติ…  อคฺคิสาลา การาปิตา โหติ…  กปฺปิยกุฏิ การาปิตา โหติ…  วจฺจกุฏิ การาปิตา โหติ…  จงฺกโม การาปิโต โหติ…  จงฺกมนสาลา การาปิตา โหติ…  อุทปาโน การาปิโต โหติ…  อุทปานสาลา การาปิตา โหติ…  ชนฺตาฆรํ การาปิตํ โหติ…  ชนฺตาฆรสาลา การาปิตา โหติ…  โปกฺขรณี การาปิตา โหติ…  มณฺฑโป การาปิโต โหติ…  อาราโม การาปิโต โหติ…  อารามวตฺถุ การาปิตํ โหติ. โส เจ ภิกฺขูนํ สนฺติเก ทูตํ ปหิเณยฺย—  ‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ.
</Paragraph>

<Paragraph number="831" book="vi-maha">
อิธ ปน, ภิกฺขเว, อุปาสเกน ภิกฺขุนิสํฆํ อุทฺทิสฺส …เป…  สมฺพหุลา ภิกฺขุนิโย อุทฺทิสฺส …เป…  เอกํ ภิกฺขุนิํ อุทฺทิสฺส …เป…  สมฺพหุลา สิกฺขมานาโย อุทฺทิสฺส …เป…  เอกํ สิกฺขมานํ อุทฺทิสฺส …เป…  สมฺพหุเล สามเณเร อุทฺทิสฺส …เป…  เอกํ สามเณรํ อุทฺทิสฺส …เป…  สมฺพหุลา สามเณริโย อุทฺทิสฺส …เป…  เอกํ สามเณริํ อุทฺทิสฺส วิหาโร การาปิโต โหติ …เป…  อฑฺฒโยโค การาปิโต โหติ…  ปาสาโท การาปิโต โหติ…  หมฺมิยํ การาปิตํ โหติ…  คุหา การาปิตา โหติ…  ปริเวณํ การาปิตํ โหติ…  โกฏฺฐโก การาปิโต โหติ…  อุปฏฺฐานสาลา การาปิตา โหติ…  อคฺคิสาลา การาปิตา โหติ…  กปฺปิยกุฏิ การาปิตา โหติ…  จงฺกโม การาปิโต โหติ…  จงฺกมนสาลา การาปิตา โหติ…  อุทปาโน การาปิโต โหติ…  อุทปานสาลา การาปิตา โหติ…  โปกฺขรณี การาปิตา โหติ…  มณฺฑโป การาปิโต โหติ…  อาราโม การาปิโต โหติ…  อารามวตฺถุ การาปิตํ โหติ. โส เจ ภิกฺขูนํ สนฺติเก ทูตํ ปหิเณยฺย—  ‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ.
</Paragraph>

</Division>
<Division number="189" book="vi-maha">

<Paragraph number="832" book="vi-maha">
อิธ ปน, ภิกฺขเว, อุปาสเกน อตฺตโน อตฺถาย นิเวสนํ การาปิตํ โหติ …เป…  สยนิฆรํ การาปิตํ โหติ…  อุโทสิโต การาปิโต โหติ…  อฏฺโฏ การาปิโต โหติ…  มาโฬ การาปิโต โหติ…  อาปโณ การาปิโต โหติ…  อาปณสาลา การาปิตา โหติ…  ปาสาโท การาปิโต โหติ…  หมฺมิยํ การาปิตํ โหติ…  คุหา การาปิตา โหติ…  ปริเวณํ การาปิตํ โหติ…  โกฏฺฐโก การาปิโต โหติ…  อุปฏฺฐานสาลา การาปิตา โหติ…  อคฺคิสาลา การาปิตา โหติ…  รสวตี การาปิตา โหติ…  จงฺกโม การาปิโต โหติ…  จงฺกมนสาลา การาปิตา โหติ…  อุทปาโน การาปิโต โหติ…  อุทปานสาลา การาปิตา โหติ…  โปกฺขรณี การาปิตา โหติ…  มณฺฑโป การาปิโต โหติ…  อาราโม การาปิโต โหติ…  อารามวตฺถุ การาปิตํ โหติ…  ปุตฺตสฺส วา วาเรยฺยํ โหติ…  ธีตุยา วา วาเรยฺยํ โหติ…  คิลาโน วา โหติ…  อภิญฺญาตํ วา สุตฺตนฺตํ ภณติ. โส เจ ภิกฺขูนํ สนฺติเก ทูตํ ปหิเณยฺย—  ‘อาคจฺฉนฺตุ ภทนฺตา, อิมํ สุตฺตนฺตํ ปริยาปุณิสฺสนฺติ, ปุรายํ สุตฺตนฺโต ปลุชฺชตี’ติ. อญฺญตรํ วา ปนสฺส กิจฺจํ โหติ—  กรณียํ วา, โส เจ ภิกฺขูนํ สนฺติเก ทูตํ ปหิเณยฺย—  ‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ.
</Paragraph>

</Division>
<Division number="190" book="vi-maha">

<Paragraph number="833" book="vi-maha">
อิธ ปน, ภิกฺขเว, อุปาสิกาย สํฆํ อุทฺทิสฺส วิหาโร การาปิโต โหติ. สา เจ ภิกฺขูนํ สนฺติเก ทูตํ ปหิเณยฺย—  ‘อาคจฺฉนฺตุ อยฺยา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ.
</Paragraph>

<Paragraph number="834" book="vi-maha">
อิธ ปน, ภิกฺขเว, อุปาสิกาย สํฆํ อุทฺทิสฺส อฑฺฒโยโค การาปิโต โหติ …เป…  ปาสาโท การาปิโต โหติ…  หมฺมิยํ การาปิตํ โหติ…  คุหา การาปิตา โหติ…  ปริเวณํ การาปิตํ โหติ…  โกฏฺฐโก การาปิโต โหติ…  อุปฏฺฐานสาลา การาปิตา โหติ…  อคฺคิสาลา การาปิตา โหติ…  กปฺปิยกุฏิ การาปิตา โหติ…  วจฺจกุฏิ การาปิตา โหติ…  จงฺกโม การาปิโต โหติ…  จงฺกมนสาลา การาปิตา โหติ…  อุทปาโน การาปิโต โหติ…  อุทปานสาลา การาปิตา โหติ…  ชนฺตาฆรํ การาปิตํ โหติ…  ชนฺตาฆรสาลา การาปิตา โหติ…  โปกฺขรณี การาปิตา โหติ…  มณฺฑโป การาปิโต โหติ…  อาราโม การาปิโต โหติ…  อารามวตฺถุ การาปิตํ โหติ. สา เจ ภิกฺขูนํ สนฺติเก ทูตํ ปหิเณยฺย—  ‘อาคจฺฉนฺตุ อยฺยา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ.
</Paragraph>

<Paragraph number="835" book="vi-maha">
อิธ ปน, ภิกฺขเว, อุปาสิกาย สมฺพหุเล ภิกฺขู อุทฺทิสฺส …เป…  เอกํ ภิกฺขุํ อุทฺทิสฺส …เป…  ภิกฺขุนิสํฆํ อุทฺทิสฺส …เป…  สมฺพหุลา ภิกฺขุนิโย อุทฺทิสฺส …เป…  เอกํ ภิกฺขุนิํ อุทฺทิสฺส …เป…  สมฺพหุลา สิกฺขมานาโย อุทฺทิสฺส …เป…  เอกํ สิกฺขมานํ อุทฺทิสฺส …เป…  สมฺพหุเล สามเณเร อุทฺทิสฺส …เป…  เอกํ สามเณรํ อุทฺทิสฺส …เป…  สมฺพหุลา สามเณริโย อุทฺทิสฺส …เป…  เอกํ สามเณริํ อุทฺทิสฺส …เป… .
</Paragraph>

</Division>
<Division number="191" book="vi-maha">

<Paragraph number="836" book="vi-maha">
อิธ ปน, ภิกฺขเว, อุปาสิกาย อตฺตโน อตฺถาย นิเวสนํ การาปิตํ โหติ …เป…  สยนิฆรํ การาปิตํ โหติ…  อุโทสิโต การาปิโต โหติ…  อฏฺโฏ การาปิโต โหติ…  มาโฬ การาปิโต โหติ…  อาปโณ การาปิโต โหติ…  อาปณสาลา การาปิตา โหติ…  ปาสาโท การาปิโต โหติ…  หมฺมิยํ การาปิตํ โหติ…  คุหา การาปิตา โหติ…  ปริเวณํ การาปิตํ โหติ…  โกฏฺฐโก การาปิโต โหติ…  อุปฏฺฐานสาลา การาปิตา โหติ…  อคฺคิสาลา การาปิตา โหติ…  รสวตี การาปิตา โหติ…  จงฺกโม การาปิโต โหติ…  จงฺกมนสาลา การาปิตา โหติ…  อุทปาโน การาปิโต โหติ…  อุทปานสาลา การาปิตา โหติ…  โปกฺขรณี การาปิตา โหติ…  มณฺฑโป การาปิโต โหติ…  อาราโม การาปิโต โหติ…  อารามวตฺถุ การาปิตํ โหติ…  ปุตฺตสฺส วา วาเรยฺยํ โหติ…  ธีตุยา วา วาเรยฺยํ โหติ…  คิลานา วา โหติ…  อภิญฺญาตํ วา สุตฺตนฺตํ ภณติ. สา เจ ภิกฺขูนํ สนฺติเก ทูตํ ปหิเณยฺย—  ‘อาคจฺฉนฺตุ อยฺยา, อิมํ สุตฺตนฺตํ ปริยาปุณิสฺสนฺติ, ปุรายํ สุตฺตนฺโต ปลุชฺชตี’ติ. อญฺญตรํ วา ปนสฺสา กิจฺจํ โหติ กรณียํ วา, สา เจ ภิกฺขูนํ สนฺติเก ทูตํ ปหิเณยฺย—  ‘อาคจฺฉนฺตุ อยฺยา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ.
</Paragraph>

</Division>
<Division number="192" book="vi-maha">

<Paragraph number="837" book="vi-maha">
อิธ ปน, ภิกฺขเว, ภิกฺขุนา สํฆํ อุทฺทิสฺส …เป…  ภิกฺขุนิยา สํฆํ อุทฺทิสฺส…  สิกฺขมานาย สํฆํ อุทฺทิสฺส…  สามเณเรน สํฆํ อุทฺทิสฺส…  สามเณริยา สํฆํ อุทฺทิสฺส…  สมฺพหุเล ภิกฺขู อุทฺทิสฺส…  เอกํ ภิกฺขุํ อุทฺทิสฺส…  ภิกฺขุนิสํฆํ อุทฺทิสฺส…  สมฺพหุลา ภิกฺขุนิโย อุทฺทิสฺส…  เอกํ ภิกฺขุนิํ อุทฺทิสฺส…  สมฺพหุลา สิกฺขมานาโย อุทฺทิสฺส…  เอกํ สิกฺขมานํ อุทฺทิสฺส…  สมฺพหุเล สามเณเร อุทฺทิสฺส…  เอกํ สามเณรํ อุทฺทิสฺส…  สมฺพหุลา สามเณริโย อุทฺทิสฺส…  เอกํ สามเณริํ อุทฺทิสฺส…  อตฺตโน อตฺถาย วิหาโร การาปิโต โหติ …เป…  อฑฺฒโยโค การาปิโต โหติ…  ปาสาโท การาปิโต โหติ…  หมฺมิยํ การาปิตํ โหติ…  คุหา การาปิตา โหติ…  ปริเวณํ การาปิตํ โหติ…  โกฏฺฐโก การาปิโต โหติ…  อุปฏฺฐานสาลา การาปิตา โหติ…  อคฺคิสาลา การาปิตา โหติ…  กปฺปิยกุฏิ การาปิตา โหติ…  จงฺกโม การาปิโต โหติ…  จงฺกมนสาลา การาปิตา โหติ…  อุทปาโน การาปิโต โหติ…  อุทปานสาลา การาปิตา โหติ…  โปกฺขรณี การาปิตา โหติ…  มณฺฑโป การาปิโต โหติ…  อาราโม การาปิโต โหติ…  อารามวตฺถุ การาปิตํ โหติ. สา เจ ภิกฺขูนํ สนฺติเก ทูตํ ปหิเณยฺย…  ‘อาคจฺฉนฺตุ อยฺยา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุนฺ’ติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเต. สตฺตาหํ สนฺนิวตฺโต กาตพฺโพ”ติ.
</Paragraph>
</Division>