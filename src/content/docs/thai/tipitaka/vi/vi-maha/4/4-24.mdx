---
title: "4.24 วตฺถุฐปนาทิ"
tableOfContents: false
sidebar:
  order: 17
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="239" book="vi-maha">

<Paragraph number="1102" book="vi-maha">
อิธ ปน, ภิกฺขเว, ภิกฺขุ ตทหุ ปวารณาย สํฆมชฺเฌ อุทาหเรยฺย—  ‘สุณาตุ เม, ภนฺเต, สํโฆ. อิทํ วตฺถุ ปญฺญายติ, น ปุคฺคโล. ยทิ สํฆสฺส ปตฺตกลฺลํ, วตฺถุํ ฐเปตฺวา สํโฆ ปวาเรยฺยา’ติ. โส เอวมสฺส วจนีโย—  ‘ภควตา โข, อาวุโส, วิสุทฺธานํ ปวารณา ปญฺญตฺตา. สเจ วตฺถุ ปญฺญายติ, น ปุคฺคโล, อิทาเนว นํ วเทหี’ติ.
</Paragraph>

<Paragraph number="1103" book="vi-maha">
อิธ ปน, ภิกฺขเว, ภิกฺขุ ตทหุ ปวารณาย สํฆมชฺเฌ อุทาหเรยฺย—  ‘สุณาตุ เม, ภนฺเต, สํโฆ. อยํ ปุคฺคโล ปญฺญายติ, น วตฺถุ. ยทิ สํฆสฺส ปตฺตกลฺลํ, ปุคฺคลํ ฐเปตฺวา สํโฆ ปวาเรยฺยา’ติ. โส เอวมสฺส วจนีโย—  ‘ภควตา โข, อาวุโส, สมคฺคานํ ปวารณา ปญฺญตฺตา. สเจ ปุคฺคโล ปญฺญายติ, น วตฺถุ, อิทาเนว นํ วเทหี’ติ.
</Paragraph>

<Paragraph number="1104" book="vi-maha">
อิธ ปน, ภิกฺขเว, ภิกฺขุ ตทหุ ปวารณาย สํฆมชฺเฌ อุทาหเรยฺย—  ‘สุณาตุ เม, ภนฺเต, สํโฆ. อิทํ วตฺถุ จ ปุคฺคโล จ ปญฺญายติ. ยทิ สํฆสฺส ปตฺตกลฺลํ, วตฺถุญฺจ ปุคฺคลญฺจ ฐเปตฺวา สํโฆ ปวาเรยฺยา’ติ. โส เอวมสฺส วจนีโย—  ‘ภควตา โข, อาวุโส, วิสุทฺธานญฺจ สมคฺคานญฺจ ปวารณา ปญฺญตฺตา. สเจ วตฺถุ จ ปุคฺคโล จ ปญฺญายติ, อิทาเนว นํ วเทหี’ติ.
</Paragraph>

<Paragraph number="1105" book="vi-maha">
ปุพฺเพ เจ, ภิกฺขเว, ปวารณาย วตฺถุ ปญฺญายติ, ปจฺฉา ปุคฺคโล, กลฺลํ วจนาย. ปุพฺเพ เจ, ภิกฺขเว, ปวารณาย ปุคฺคโล ปญฺญายติ, ปจฺฉา วตฺถุ, กลฺลํ วจนาย. ปุพฺเพ เจ, ภิกฺขเว, ปวารณาย วตฺถุ จ ปุคฺคโล จ ปญฺญายติ, ตญฺเจ กตาย ปวารณาย อุกฺโกเฏติ, อุกฺโกฏนกํ ปาจิตฺติยนฺ”ติ.
</Paragraph>
</Division>