---
title: "4.3 ปวารณาทานานุชานน"
tableOfContents: false
sidebar:
  order: 20
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="213" book="vi-maha">

<Paragraph number="965" book="vi-maha">
อถ โข ภควา ภิกฺขู อามนฺเตสิ—  “สนฺนิปตถ, ภิกฺขเว. สํโฆ ปวาเรสฺสตี”ติ. เอวํ วุตฺเต, อญฺญตโร ภิกฺขุ ภควนฺตํ เอตทโวจ—  “อตฺถิ, ภนฺเต, ภิกฺขุ คิลาโน, โส อนาคโต”ติ. “อนุชานามิ, ภิกฺขเว, คิลาเนน ภิกฺขุนา ปวารณํ ทาตุํ. เอวญฺจ ปน, ภิกฺขเว, ทาตพฺพา—  เตน คิลาเนน ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อุกฺกุฏิกํ นิสีทิตฺวา อญฺชลึ ปคฺคเหตฺวา เอวมสฺส วจนีโย—  ‘ปวารณํ ทมฺมิ, ปวารณํ เม หร, ปวารณํ เม อาโรเจหิ, มมตฺถาย ปวาเรหี’ติ กาเยน วิญฺญาเปติ, วาจาย วิญฺญาเปติ, กาเยน วาจาย วิญฺญาเปติ, ทินฺนา โหติ ปวารณา; น กาเยน วิญฺญาเปติ, น วาจาย วิญฺญาเปติ, น กาเยน วาจาย วิญฺญาเปติ, น ทินฺนา โหติ ปวารณา. เอวญฺเจตํ ลเภถ, อิจฺเจตํ กุสลํ. โน เจ ลเภถ, โส, ภิกฺขเว, คิลาโน ภิกฺขุ มญฺเจน วา ปีเฐน วา สํฆมชฺเฌ อาเนตฺวา ปวาเรตพฺพํ. สเจ, ภิกฺขเว, คิลานุปฏฺฐากานํ ภิกฺขูนํ เอตทโหสิ—  ‘สเจ โข มยํ คิลานํ ฐานา จาเวสฺสาม, อาพาโธ วา อภิวฑฺฒิสฺสติ, กาลํกิริยา วา ภวิสฺสตี’ติ น, ภิกฺขเว, คิลาโน ภิกฺขุ ฐานา จาเวตพฺโพ. สํเฆน ตตฺถ คนฺตฺวา ปวาเรตพฺพํ; น เตฺวว วคฺเคน สํเฆน ปวาเรตพฺพํ. ปวาเรยฺย เจ, อาปตฺติ ทุกฺกฏสฺส.
</Paragraph>

<Paragraph number="966" book="vi-maha">
ปวารณหารโก เจ, ภิกฺขเว, ทินฺนาย ปวารณาย ตตฺเถว ปกฺกมติ, อญฺญสฺส ทาตพฺพา ปวารณา. ปวารณหารโก เจ, ภิกฺขเว, ทินฺนาย ปวารณาย ตตฺเถว วิพฺภมติ …เป…  กาลํ กโรติ…  สามเณโร ปฏิชานาติ…  สิกฺขํ ปจฺจกฺขาตโก ปฏิชานาติ…  อนฺติมวตฺถุํ อชฺฌาปนฺนโก ปฏิชานาติ…  อุมฺมตฺตโก ปฏิชานาติ…  ขิตฺตจิตฺโต ปฏิชานาติ…  เวทนาฏฺโฏ ปฏิชานาติ…  อาปตฺติยา อทสฺสเน อุกฺขิตฺตโก ปฏิชานาติ…  อาปตฺติยา อปฺปฏิกมฺเม อุกฺขิตฺตโก ปฏิชานาติ…  ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก ปฏิชานาติ…  ปณฺฑโก ปฏิชานาติ…  เถยฺยสํวาสโก ปฏิชานาติ…  ติตฺถิยปกฺกนฺตโก ปฏิชานาติ…  ติรจฺฉานคโต ปฏิชานาติ…  มาตุฆาตโก ปฏิชานาติ…  ปิตุฆาตโก ปฏิชานาติ…  อรหนฺตฆาตโก ปฏิชานาติ…  ภิกฺขุนิทูสโก ปฏิชานาติ…  สํฆเภทโก ปฏิชานาติ…  โลหิตุปฺปาทโก ปฏิชานาติ…  อุภโตพฺยญฺชนโก ปฏิชานาติ, อญฺญสฺส ทาตพฺพา ปวารณา.
</Paragraph>

<Paragraph number="967" book="vi-maha">
ปวารณหารโก เจ, ภิกฺขเว, ทินฺนาย ปวารณาย อนฺตรามคฺเค ปกฺกมติ, อนาหฏา โหติ ปวารณา. ปวารณหารโก เจ, ภิกฺขเว, ทินฺนาย ปวารณาย อนฺตรามคฺเค วิพฺภมติ …เป…  กาลํ กโรติ…  สามเณโร ปฏิชานาติ…  สิกฺขํ ปจฺจกฺขาตโก ปฏิชานาติ…  อนฺติมวตฺถุํ อชฺฌาปนฺนโก ปฏิชานาติ…  อุมฺมตฺตโก ปฏิชานาติ…  ขิตฺตจิตฺโต ปฏิชานาติ…  เวทนาฏฺโฏ ปฏิชานาติ…  อาปตฺติยา อทสฺสเน อุกฺขิตฺตโก ปฏิชานาติ…  อาปตฺติยา อปฺปฏิกมฺเม อุกฺขิตฺตโก ปฏิชานาติ…  ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก ปฏิชานาติ…  ปณฺฑโก ปฏิชานาติ…  เถยฺยสํวาสโก ปฏิชานาติ…  ติตฺถิยปกฺกนฺตโก ปฏิชานาติ…  ติรจฺฉานคโต ปฏิชานาติ…  มาตุฆาตโก ปฏิชานาติ…  ปิตุฆาตโก ปฏิชานาติ…  อรหนฺตฆาตโก ปฏิชานาติ…  ภิกฺขุนิทูสโก ปฏิชานาติ…  สํฆเภทโก ปฏิชานาติ…  โลหิตุปฺปาทโก ปฏิชานาติ…  อุภโตพฺยญฺชนโก ปฏิชานาติ, อนาหฏา โหติ ปวารณา.
</Paragraph>

<Paragraph number="968" book="vi-maha">
ปวารณหารโก เจ, ภิกฺขเว, ทินฺนาย ปวารณาย สํฆปฺปตฺโต ปกฺกมติ, อาหฏา โหติ ปวารณา. ปวารณหารโก เจ, ภิกฺขเว, ทินฺนาย ปวารณาย สํฆปฺปตฺโต วิพฺภมติ …เป…  กาลํ กโรติ…  สามเณโร ปฏิชานาติ…  สิกฺขํ ปจฺจกฺขาตโก ปฏิชานาติ…  อนฺติมวตฺถุํ อชฺฌาปนฺนโก ปฏิชานาติ…  อุมฺมตฺตโก ปฏิชานาติ…  ขิตฺตจิตฺโต ปฏิชานาติ…  เวทนาฏฺโฏ ปฏิชานาติ…  อาปตฺติยา อทสฺสเน อุกฺขิตฺตโก ปฏิชานาติ…  อาปตฺติยา อปฺปฏิกมฺเม อุกฺขิตฺตโก ปฏิชานาติ…  ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก ปฏิชานาติ…  ปณฺฑโก ปฏิชานาติ…  เถยฺยสํวาสโก ปฏิชานาติ…  ติตฺถิยปกฺกนฺตโก ปฏิชานาติ…  ติรจฺฉานคโต ปฏิชานาติ…  มาตุฆาตโก ปฏิชานาติ…  ปิตุฆาตโก ปฏิชานาติ…  อรหนฺตฆาตโก ปฏิชานาติ…  ภิกฺขุนิทูสโก ปฏิชานาติ…  สํฆเภทโก ปฏิชานาติ…  โลหิตุปฺปาทโก ปฏิชานาติ…  อุภโตพฺยญฺชนโก ปฏิชานาติ, อาหฏา โหติ ปวารณา.
</Paragraph>

<Paragraph number="969" book="vi-maha">
ปวารณหารโก เจ, ภิกฺขเว, ทินฺนาย ปวารณาย สํฆปฺปตฺโต สุตฺโต นาโรเจติ, อาหฏา โหติ ปวารณา. ปวารณหารกสฺส อนาปตฺติ. ปวารณหารโก เจ, ภิกฺขเว, ทินฺนาย ปวารณาย สํฆปฺปตฺโต ปมตฺโต นาโรเจติ …เป…  สมาปนฺโน นาโรเจติ, อาหฏา โหติ ปวารณา. ปวารณหารกสฺส อนาปตฺติ.
</Paragraph>

<Paragraph number="970" book="vi-maha">
ปวารณหารโก เจ, ภิกฺขเว, ทินฺนาย ปวารณาย สํฆปฺปตฺโต สญฺจิจฺจ นาโรเจติ, อาหฏา โหติ ปวารณา. ปวารณหารกสฺส อาปตฺติ ทุกฺกฏสฺส. อนุชานามิ, ภิกฺขเว, ตทหุ ปวารณาย ปวารณํ เทนฺเตน ฉนฺทมฺปิ ทาตุํ, สนฺติ สํฆสฺส กรณียนฺ”ติ.
</Paragraph>
</Division>