---
title: "4.20 วชฺชนียปุคฺคลสนฺทสฺสน"
tableOfContents: false
sidebar:
  order: 13
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="233" book="vi-maha">

<Paragraph number="1070" book="vi-maha">
น, ภิกฺขเว, ภิกฺขุนิยา นิสินฺนปริสาย ปวาเรตพฺพํ. โย ปวาเรยฺย, อาปตฺติ ทุกฺกฏสฺส. น, ภิกฺขเว, สิกฺขมานาย …เป…  น สามเณรสฺส …เป…  น สามเณริยา …เป…  น สิกฺขํ ปจฺจกฺขาตกสฺส …เป…  น อนฺติมวตฺถุํ อชฺฌาปนฺนกสฺส นิสินฺนปริสาย ปวาเรตพฺพํ. โย ปวาเรยฺย, อาปตฺติ ทุกฺกฏสฺส.
</Paragraph>

<Paragraph number="1071" book="vi-maha">
น อาปตฺติยา อทสฺสเน อุกฺขิตฺตกสฺส นิสินฺนปริสาย ปวาเรตพฺพํ. โย ปวาเรยฺย, ยถาธมฺโม กาเรตพฺโพ. น อาปตฺติยา อปฺปฏิกมฺเม อุกฺขิตฺตกสฺส …เป…  น ปาปิกาย ทิฏฺฐิยา อปฺปฏินิสฺสคฺเค อุกฺขิตฺตกสฺส นิสินฺนปริสาย ปวาเรตพฺพํ. โย ปวาเรยฺย, ยถาธมฺโม กาเรตพฺโพ.
</Paragraph>

<Paragraph number="1072" book="vi-maha">
น ปณฺฑกสฺส นิสินฺนปริสาย ปวาเรตพฺพํ. โย ปวาเรยฺย, อาปตฺติ ทุกฺกฏสฺส. น เถยฺยสํวาสกสฺส …เป…  น ติตฺถิยปกฺกนฺตกสฺส …เป…  น ติรจฺฉานคตสฺส …เป…  น มาตุฆาตกสฺส …เป…  น ปิตุฆาตกสฺส …เป…  น อรหนฺตฆาตกสฺส …เป…  น ภิกฺขุนิทูสกสฺส …เป…  น สํฆเภทกสฺส …เป…  น โลหิตุปฺปาทกสฺส …เป…  น อุภโตพฺยญฺชนกสฺส นิสินฺนปริสาย ปวาเรตพฺพํ. โย ปวาเรยฺย, อาปตฺติ ทุกฺกฏสฺส.
</Paragraph>

<Paragraph number="1073" book="vi-maha">
น, ภิกฺขเว, ปาริวาสิกปวารณาทาเนน ปวาเรตพฺพํ, อญฺญตฺร อวุฏฺฐิตาย ปริสาย. น จ, ภิกฺขเว, อปฺปวารณาย ปวาเรตพฺพํ, อญฺญตฺร สํฆสามคฺคิยา”ติ.

</Paragraph>
</Division>

<Paragraph number="1074" type="center" book="vi-maha">
ทุติยภาณวาโร นิฏฺฐิโต.
</Paragraph>