---
title: "4.12 กุกฺกุจฺจปกตปนฺนรสก"
tableOfContents: false
sidebar:
  order: 4
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="225" book="vi-maha">

<Paragraph number="1026" book="vi-maha">
อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วา. เต ชานนฺติ—  ‘อตฺถญฺเญ อาวาสิกา ภิกฺขู อนาคตา’ติ. เต ‘กปฺปเตว อมฺหากํ ปวาเรตุํ, นามฺหากํ น กปฺปตี’ติ—  กุกฺกุจฺจปกตา ปวาเรนฺติ. เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ พหุตรา. เตหิ, ภิกฺขเว, ภิกฺขูหิ ปุน ปวาเรตพฺพํ. ปวาริตานํ อาปตฺติ ทุกฺกฏสฺส. (1)
</Paragraph>

<Paragraph number="1027" book="vi-maha">
อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วา. เต ชานนฺติ—  ‘อตฺถญฺเญ อาวาสิกา ภิกฺขู อนาคตา’ติ. เต ‘กปฺปเตว อมฺหากํ ปวาเรตุํ, นามฺหากํ น กปฺปตี’ติ—  กุกฺกุจฺจปกตา ปวาเรนฺติ. เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ สมสมา. ปวาริตา สุปฺปวาริตา, อวเสเสหิ ปวาเรตพฺพํ. ปวาริตานํ อาปตฺติ ทุกฺกฏสฺส. (2)
</Paragraph>

<Paragraph number="1028" book="vi-maha">
อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วา. เต ชานนฺติ—  ‘อตฺถญฺเญ อาวาสิกา ภิกฺขู อนาคตา’ติ. เต ‘กปฺปเตว อมฺหากํ ปวาเรตุํ, นามฺหากํ น กปฺปตี’ติ—  กุกฺกุจฺจปกตา ปวาเรนฺติ. เตหิ ปวาริยมาเน อถญฺเญ อาวาสิกา ภิกฺขู อาคจฺฉนฺติ โถกตรา. ปวาริตา สุปฺปวาริตา, อวเสเสหิ ปวาเรตพฺพํ. ปวาริตานํ อาปตฺติ ทุกฺกฏสฺส. (3)
</Paragraph>

<Paragraph number="1029" book="vi-maha">
อิธ ปน, ภิกฺขเว, อญฺญตรสฺมึ อาวาเส ตทหุ ปวารณาย สมฺพหุลา อาวาสิกา ภิกฺขู สนฺนิปตนฺติ, ปญฺจ วา อติเรกา วา. เต ชานนฺติ—  ‘อตฺถญฺเญ อาวาสิกา ภิกฺขู อนาคตา’ติ. เต ‘กปฺปเตว อมฺหากํ ปวาเรตุํ, นามฺหากํ น กปฺปตี’ติ—  กุกฺกุจฺจปกตา ปวาเรนฺติ. เตหิ ปวาริตมตฺเต …เป…  อวุฏฺฐิตาย ปริสาย …เป…  เอกจฺจาย วุฏฺฐิตาย ปริสาย …เป…  สพฺพาย วุฏฺฐิตาย ปริสาย, อถญฺเญ อาวาสิกา ภิกฺขู อาคจฺฉนฺติ พหุตรา …เป…  สมสมา …เป…  โถกตรา. ปวาริตา สุปฺปวาริตา, เตสํ สนฺติเก ปวาเรตพฺพํ. ปวาริตานํ อาปตฺติ ทุกฺกฏสฺส. (4–15)

</Paragraph>
</Division>

<Paragraph number="1030" type="center" book="vi-maha">
กุกฺกุจฺจปกตปนฺนรสกํ นิฏฺฐิตํ.
</Paragraph>