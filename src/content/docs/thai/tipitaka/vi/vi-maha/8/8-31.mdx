---
title: "8.31 อฏฺฐจีวรมาติกา"
tableOfContents: false
sidebar:
  order: 25
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="379" book="vi-maha">

<Paragraph number="1746" book="vi-maha">
อฏฺฐิมา, ภิกฺขเว, มาติกา จีวรสฺส อุปฺปาทาย—  สีมาย เทติ, กติกาย เทติ, ภิกฺขาปญฺญตฺติยา เทติ, สํฆสฺส เทติ, อุภโตสํฆสฺส เทติ, วสฺสํวุฏฺฐสํฆสฺส เทติ, อาทิสฺส เทติ, ปุคฺคลสฺส เทติ.
</Paragraph>

<Paragraph number="1747" book="vi-maha">
สีมาย เทติ—  ยาวติกา ภิกฺขู อนฺโตสีมคตา เตหิ ภาเชตพฺพํ. กติกาย เทติ—  สมฺพหุลา อาวาสา สมานลาภา โหนฺติ เอกสฺมิํ อาวาเส ทินฺเน สพฺพตฺถ ทินฺนํ โหติ. ภิกฺขาปญฺญตฺติยา เทติ, ยตฺถ สํฆสฺส ธุวการา กริยฺยนฺติ, ตตฺถ เทติ. สํฆสฺส เทติ, สมฺมุขีภูเตน สํเฆน ภาเชตพฺพํ. อุภโตสํฆสฺส เทติ, พหุกาปิ ภิกฺขู โหนฺติ, เอกา ภิกฺขุนี โหติ, อุปฑฺฒํ ทาตพฺพํ, พหุกาปิ ภิกฺขุนิโย โหนฺติ, เอโก ภิกฺขุ โหติ, อุปฑฺฒํ ทาตพฺพํ. วสฺสํวุฏฺฐสํฆสฺส เทติ, ยาวติกา ภิกฺขู ตสฺมิํ อาวาเส วสฺสํวุฏฺฐา, เตหิ ภาเชตพฺพํ. อาทิสฺส เทติ, ยาคุยา วา ภตฺเต วา ขาทนีเย วา จีวเร วา เสนาสเน วา เภสชฺเช วา. ปุคฺคลสฺส เทติ—  ‘อิมํ จีวรํ อิตฺถนฺนามสฺส ทมฺมี’”ติ.

</Paragraph>
</Division>

<Paragraph number="1748" type="center" book="vi-maha">
จีวรกฺขนฺธโก อฏฺฐโม.



</Paragraph>

<Paragraph number="1749" type="center" book="vi-maha">
ตสฺสุทฺทานํ


</Paragraph>

<Paragraph number="1750" type="verses" book="vi-maha">
_ราชคหโก เนคโม,_  
_ทิสฺวา เวสาลิยํ คณิํ;_  
_ปุน ราชคหํ คนฺตฺวา,_  
_รญฺโญ ตํ ปฏิเวทยิ._  

</Paragraph>

<Paragraph number="1751" type="verses" book="vi-maha">
_ปุตฺโต สาลวติกาย,_  
_อภยสฺส หิ อตฺรโช;_  
_ชีวตีติ กุมาเรน,_  
_สงฺขาโต ชีวโก อิติ._  

</Paragraph>

<Paragraph number="1752" type="verses" book="vi-maha">
_โส หิ ตกฺกสีลํ คนฺตฺวา,_  
อุคฺคเหตฺวา มหาภิโส;_  
_สตฺตวสฺสิกอาพาธํ,_  
_นตฺถุกมฺเมน นาสยิ._  

</Paragraph>

<Paragraph number="1753" type="verses" book="vi-maha">
_รญฺโญ ภคนฺทลาพาธํ,_  
_อาเลเปน อปากฑฺฒิ;_  
_มมญฺจ อิตฺถาคารญฺจ,_  
_พุทฺธสํฆํ จุปฏฺฐหิ._  

</Paragraph>

<Paragraph number="1754" type="verses" book="vi-maha">
_ราชคหโก จ เสฏฺฐิ,_  
_อนฺตคณฺฐิ ติกิจฺฉิตํ;_  
_ปชฺโชตสฺส มหาโรคํ,_  
_ฆตปาเนน นาสยิ._  

</Paragraph>

<Paragraph number="1755" type="verses" book="vi-maha">
_อธิการญฺจ สิเวยฺยํ,_  
_อภิสนฺนํ สิเนหติ;_  
_ตีหิ อุปฺปลหตฺเถหิ,_  
_สมตฺติํสวิเรจนํ._  

</Paragraph>

<Paragraph number="1756" type="verses" book="vi-maha">
_ปกตตฺตํ วรํ ยาจิ,_  
_สิเวยฺยญฺจ ปฏิคฺคหิ;_  
_จีวรญฺจ คิหิทานํ,_  
_อนุญฺญาสิ ตถาคโต._  

</Paragraph>

<Paragraph number="1757" type="verses" book="vi-maha">
_ราชคเห ชนปเท,_  
_พหุํ อุปฺปชฺชิ จีวรํ;_  
_ปาวาโร โกสิยญฺเจว,_  
_โกชโว อฑฺฒกาสิกํ._  

</Paragraph>

<Paragraph number="1758" type="verses" book="vi-maha">
อุจฺจาวจา จ สนฺตุฏฺฐิ,_  
_นาคเมสาคเมสุํ จ;_  
_ปฐมํ ปจฺฉา สทิสา,_  
_กติกา จ ปฏิหรุํ._  

</Paragraph>

<Paragraph number="1759" type="verses" book="vi-maha">
_ภณฺฑาคารํ อคุตฺตญฺจ,_  
_วุฏฺฐาเปนฺติ ตเถว จ;_  
อุสฺสนฺนํ โกลาหลญฺจ,_  
_กถํ ภาเช กถํ ทเท._  

</Paragraph>

<Paragraph number="1760" type="verses" book="vi-maha">
_สกาติเรกภาเคน,_  
_ปฏิวีโส กถํ ทเท;_  
_ฉกเณน สีตุทกา,_  
อุตฺตริตุ น ชานเร._  

</Paragraph>

<Paragraph number="1761" type="verses" book="vi-maha">
_โอโรเปนฺตา ภาชนญฺจ,_  
_ปาติยา จ ฉมาย จ;_  
อุปจิกา มชฺเฌ ชีรนฺติ,_  
_เอกโต ปตฺถินฺเนน จ._  

</Paragraph>

<Paragraph number="1762" type="verses" book="vi-maha">
_ผรุสาจฺฉินฺนจฺฉิพนฺธา,_  
_อทฺทสาสิ อุพฺภณฺฑิเต;_  
_วีมํสิตฺวา สกฺยมุนิ,_  
_อนุญฺญาสิ ติจีวรํ._  

</Paragraph>

<Paragraph number="1763" type="verses" book="vi-maha">
_อญฺเญน อติเรเกน,_  
อุปฺปชฺชิ ฉิทฺทเมว จ;_  
_จาตุทฺทีโป วรํ ยาจิ,_  
_ทาตุํ วสฺสิกสาฏิกํ._  

</Paragraph>

<Paragraph number="1764" type="verses" book="vi-maha">
_อาคนฺตุคมิคิลานํ,_  
อุปฏฺฐากญฺจ เภสชฺชํ;_  
_ธุวํ อุทกสาฏิญฺจ,_  
_ปณีตํ อติขุทฺทกํ._  

</Paragraph>

<Paragraph number="1765" type="verses" book="vi-maha">
_ถุลฺลกจฺฉุมุขํ โขมํ,_  
_ปริปุณฺณํ อธิฏฺฐานํ;_  
_ปจฺฉิมํ กโต ครุโก,_  
_วิกณฺโณ สุตฺตโมกิริ._  

</Paragraph>

<Paragraph number="1766" type="verses" book="vi-maha">
_ลุชฺชนฺติ นปฺปโหนฺติ,_  
_จ อนฺวาธิกํ พหูนิ จ;_  
_อนฺธวเน อสฺสติยา,_  
_เอโก วสฺสํ อุตุมฺหิ จ._  

</Paragraph>

<Paragraph number="1767" book="vi-maha">
_ทฺเว ภาตุกา ราชคเห,_  
อุปนนฺโท ปุน ทฺวิสุ;_  
_กุจฺฉิวิกาโร คิลาโน,_  
อุโภ เจว คิลานกา._  

</Paragraph>

<Paragraph number="1768" type="verses" book="vi-maha">
_นคฺคา กุสา วากจีรํ,_  
_ผลโก เกสกมฺพลํ;_  
_วาเฬาลูกปกฺขญฺจ,_  
_อชินํ อกฺกนาฬกํ._  

</Paragraph>

<Paragraph number="1769" type="verses" book="vi-maha">
_โปตฺถกํ นีลปีตญฺจ,_  
_โลหิตํ มญฺชิฏฺเฐน จ;_  
_กณฺหา มหารงฺคนาม,_  
_อจฺฉินฺนทสิกา ตถา._  

</Paragraph>

<Paragraph number="1770" type="verses" book="vi-maha">
_ทีฆปุปฺผผณทสา,_  
_กญฺจุติรีฏเวฐนํ;_  
_อนุปฺปนฺเน ปกฺกมติ,_  
_สํโฆ ภิชฺชติ ตาวเท._  

</Paragraph>

<Paragraph number="1771" type="verses" book="vi-maha">
_ปกฺเข ททนฺติ สํฆสฺส,_  
_อายสฺมา เรวโต ปหิ;_  
_วิสฺสาสคาหาธิฏฺฐาติ,_  
_อฏฺฐ จีวรมาติกาติ._  


</Paragraph>

<Paragraph number="1772" type="center" book="vi-maha">
อิมมฺหิ ขนฺธเก วตฺถู ฉนฺนวุติ.



</Paragraph>

<Paragraph number="1773" type="center" book="vi-maha">
จีวรกฺขนฺธโก นิฏฺฐิโต.
</Paragraph>