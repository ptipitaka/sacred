---
title: "7.14 ปลิโพธาปลิโพธกถา"
tableOfContents: false
sidebar:
  order: 6
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="325" book="vi-maha">

<Paragraph number="1524" book="vi-maha">
เทฺวเม, ภิกฺขเว, กถินสฺส ปลิโพธา, เทฺว อปลิโพธา. กตเม จ, ภิกฺขเว, เทฺว กถินสฺส ปลิโพธา? อาวาสปลิโพโธ จ จีวรปลิโพโธ จ. กถญฺจ, ภิกฺขเว, อาวาสปลิโพโธ โหติ? อิธ, ภิกฺขเว, ภิกฺขุ วสติ วา ตสฺมึ อาวาเส, สาเปกฺโข วา ปกฺกมติ “ปจฺเจสฺสนฺ”ติ. เอวํ โข, ภิกฺขเว, อาวาสปลิโพโธ โหติ. กถญฺจ, ภิกฺขเว, จีวรปลิโพโธ โหติ? อิธ, ภิกฺขเว, ภิกฺขุโน จีวรํ อกตํ วา โหติ วิปฺปกตํ วา, จีวราสา วา อนุปจฺฉินฺนา. เอวํ โข, ภิกฺขเว, จีวรปลิโพโธ โหติ. อิเม โข, ภิกฺขเว, เทฺว กถินสฺส ปลิโพธา.
</Paragraph>

<Paragraph number="1525" book="vi-maha">
กตเม จ, ภิกฺขเว, เทฺว กถินสฺส อปลิโพธา? อาวาสอปลิโพโธ จ จีวรอปลิโพโธ จ. กถญฺจ, ภิกฺขเว, อาวาสอปลิโพโธ โหติ? อิธ, ภิกฺขเว, ภิกฺขุ ปกฺกมติ ตมฺหา อาวาสา จตฺเตน วนฺเตน มุตฺเตน อนเปกฺโข “น ปจฺเจสฺสนฺ”ติ. เอวํ โข, ภิกฺขเว, อาวาสอปลิโพโธ โหติ. กถญฺจ, ภิกฺขเว, จีวรอปลิโพโธ โหติ? อิธ, ภิกฺขเว, ภิกฺขุโน จีวรํ กตํ วา โหติ, นฏฺฐํ วา วินฏฺฐํ วา ทฑฺฒํ วา, จีวราสา วา อุปจฺฉินฺนา. เอวํ โข, ภิกฺขเว, จีวรอปลิโพโธ โหติ. อิเม โข, ภิกฺขเว, เทฺว กถินสฺส อปลิโพธา”ติ.

</Paragraph>
</Division>

<Paragraph number="1526" type="center" book="vi-maha">
กถินกฺขนฺธโก นิฏฺฐิโต สตฺตโม.



</Paragraph>

<Paragraph number="1527" type="center" book="vi-maha">
ตสฺสุทฺทานํ


</Paragraph>

<Paragraph number="1528" type="verses" book="vi-maha">
_ตึส ปาเวยฺยกา ภิกฺขู,_  
_สาเกตุกฺกณฺฐิตา วสุํ;_  
_วสฺสํวุฏฺโฐกปุณฺเณหิ,_  
_อคมุํ ชินทสฺสนํ._  

</Paragraph>

<Paragraph number="1529" type="verses" book="vi-maha">
อิทํ วตฺถุ กถินสฺส,_  
_กปฺปิสฺสนฺติ จ ปญฺจกา;_  
_อนามนฺตา อสมาจารา,_  
_ตเถว คณโภชนํ._  

</Paragraph>

<Paragraph number="1530" type="verses" book="vi-maha">
_ยาวทตฺถญฺจ อุปฺปาโท,_  
_อตฺถตานํ ภวิสฺสติ;_  
_ญตฺติ เอวตฺถตญฺเจว,_  
_เอวญฺเจว อนตฺถตํ._  

</Paragraph>

<Paragraph number="1531" type="verses" book="vi-maha">
อุลฺลิขิ โธวนา เจว,_  
_วิจารณญฺจ เฉทนํ;_  
_พนฺธโน วฏฺฏิ กณฺฑุส,_  
_ทฬฺหีกมฺมานุวาติกา._  

</Paragraph>

<Paragraph number="1532" type="verses" book="vi-maha">
_ปริภณฺฑํ โอวทฺเธยฺยํ,_  
_มทฺทนา นิมิตฺตํ กถา;_  
_กุกฺกุ สนฺนิธิ นิสฺสคฺคิ,_  
_น กปฺปญฺญตฺร เต ตโย._  

</Paragraph>

<Paragraph number="1533" type="verses" book="vi-maha">
_อญฺญตฺร ปญฺจาติเรเก,_  
_สญฺฉินฺเนน สมณฺฑลี;_  
_นาญฺญตฺร ปุคฺคลา สมฺมา,_  
_นิสฺสีมฏฺโฐนุโมทติ._  

</Paragraph>

<Paragraph number="1534" type="verses" book="vi-maha">
_กถินานตฺถตํ โหติ,_  
_เอวํ พุทฺเธน เทสิตํ;_  
_อหตากปฺปปิโลติ,_  
_ปํสุ ปาปณิกาย จ._  

</Paragraph>

<Paragraph number="1535" type="verses" book="vi-maha">
_อนิมิตฺตาปริกถา,_  
_อกุกฺกุ จ อสนฺนิธิ;_  
_อนิสฺสคฺคิ กปฺปกเต,_  
_ตถา ติจีวเรน จ._  

</Paragraph>

<Paragraph number="1536" type="verses" book="vi-maha">
_ปญฺจเก วาติเรเก วา,_  
_ฉินฺเน สมณฺฑลีกเต;_  
_ปุคฺคลสฺสตฺถารา สมฺมา,_  
_สีมฏฺโฐ อนุโมทติ._  

</Paragraph>

<Paragraph number="1537" type="verses" book="vi-maha">
_เอวํ กถินตฺถรณํ,_  
อุพฺภารสฺสฏฺฐมาติกา;_  
_ปกฺกมนนฺติ นิฏฺฐานํ,_  
_สนฺนิฏฺฐานญฺจ นาสนํ._  

</Paragraph>

<Paragraph number="1538" type="verses" book="vi-maha">
_สวนํ อาสาวจฺเฉทิ,_  
_สีมา สหุพฺภารฏฺฐมี;_  
_กตจีวรมาทาย,_  
_“น ปจฺเจสฺสนฺ”ติ คจฺฉติ._  

</Paragraph>

<Paragraph number="1539" type="verses" book="vi-maha">
_ตสฺส ตํ กถินุทฺธาโร,_  
_โหติ ปกฺกมนนฺติโก;_  
_อาทาย จีวรํ ยาติ,_  
_นิสฺสีเม อิทํ จินฺตยิ._  

</Paragraph>

<Paragraph number="1540" type="verses" book="vi-maha">
_“กาเรสฺสํ น ปจฺเจสฺสนฺ”ติ,_  
_นิฏฺฐาเน กถินุทฺธาโร;_  
_อาทาย นิสฺสีมํ เนว,_  
_“น ปจฺเจสฺสนฺ”ติ มานโส._  

</Paragraph>

<Paragraph number="1541" type="verses" book="vi-maha">
_ตสฺส ตํ กถินุทฺธาโร,_  
_สนฺนิฏฺฐานนฺติโก ภเว;_  
_อาทาย จีวรํ ยาติ,_  
_นิสฺสีเม อิทํ จินฺตยิ._  

</Paragraph>

<Paragraph number="1542" type="verses" book="vi-maha">
_“กาเรสฺสํ น ปจฺเจสฺสนฺ”ติ,_  
_กยิรํ ตสฺส นสฺสติ;_  
_ตสฺส ตํ กถินุทฺธาโร,_  
_ภวติ นาสนนฺติโก._  

</Paragraph>

<Paragraph number="1543" type="verses" book="vi-maha">
_อาทาย ยาติ “ปจฺเจสฺสํ”,_  
_พหิ กาเรติ จีวรํ;_  
_กตจีวโร สุณาติ,_  
อุพฺภตํ กถินํ ตหึ._  

</Paragraph>

<Paragraph number="1544" type="verses" book="vi-maha">
_ตสฺส ตํ กถินุทฺธาโร,_  
_ภวติ สวนนฺติโก;_  
_อาทาย ยาติ “ปจฺเจสฺสํ”,_  
_พหิ กาเรติ จีวรํ._  

</Paragraph>

<Paragraph number="1545" type="verses" book="vi-maha">
_กตจีวโร พหิทฺธา,_  
_นาเมติ กถินุทฺธารํ;_  
_ตสฺส ตํ กถินุทฺธาโร,_  
_สีมาติกฺกนฺติโก ภเว._  

</Paragraph>

<Paragraph number="1546" type="verses" book="vi-maha">
_อาทาย ยาติ “ปจฺเจสฺสํ”,_  
_พหิ กาเรติ จีวรํ;_  
_กตจีวโร ปจฺเจสฺสํ,_  
_สมฺโภติ กถินุทฺธารํ._  

</Paragraph>

<Paragraph number="1547" type="verses" book="vi-maha">
_ตสฺส ตํ กถินุทฺธาโร,_  
_สห ภิกฺขูหิ ชายติ;_  
_อาทาย จ สมาทาย,_  
_สตฺตสตฺตวิธา คติ._  

</Paragraph>

<Paragraph number="1548" type="verses" book="vi-maha">
_ปกฺกมนนฺติกา นตฺถิ,_  
_ฉกฺเก วิปฺปกเต คติ;_  
_อาทาย นิสฺสีมคตํ,_  
_กาเรสฺสํ อิติ ชายติ._  

</Paragraph>

<Paragraph number="1549" type="verses" book="vi-maha">
_นิฏฺฐานํ สนฺนิฏฺฐานญฺจ,_  
_นาสนญฺจ อิเม ตโย;_  
_อาทาย “น ปจฺเจสฺสนฺ”ติ,_  
_พหิสีเม กโรมิติ._  

</Paragraph>

<Paragraph number="1550" type="verses" book="vi-maha">
_นิฏฺฐานํ สนฺนิฏฺฐานมฺปิ,_  
_นาสนมฺปิ อิทํ ตโย;_  
_อนธิฏฺฐิเตน เนวสฺส,_  
_เหฏฺฐา ตีณิ นยาวิธิ._  

</Paragraph>

<Paragraph number="1551" type="verses" book="vi-maha">
_อาทาย ยาติ ปจฺเจสฺสํ,_  
_พหิสีเม กโรมิติ;_  
_“น ปจฺเจสฺสนฺ”ติ กาเรติ,_  
_นิฏฺฐาเน กถินุทฺธาโร._  

</Paragraph>

<Paragraph number="1552" type="verses" book="vi-maha">
_สนฺนิฏฺฐานํ นาสนญฺจ,_  
_สวนสีมาติกฺกมา;_  
_สห ภิกฺขูหิ ชาเยถ,_  
_เอวํ ปนฺนรสํ คติ._  

</Paragraph>

<Paragraph number="1553" type="verses" book="vi-maha">
_สมาทาย วิปฺปกตา,_  
_สมาทาย ปุนา ตถา;_  
อิเม เต จตุโร วารา,_  
_สพฺเพ ปนฺนรสวิธิ._  

</Paragraph>

<Paragraph number="1554" type="verses" book="vi-maha">
_อนาสาย จ อาสาย,_  
_กรณีโย จ เต ตโย;_  
_นยโต ตํ วิชาเนยฺย,_  
_ตโย ทฺวาทส ทฺวาทส._  

</Paragraph>

<Paragraph number="1555" type="verses" book="vi-maha">
_อปวิลานา นเวตฺถ,_  
_ผาสุ ปญฺจวิธา ตหึ;_  
_ปลิโพธาปลิโพธา,_  
อุทฺทานํ นยโต กตนฺติ._  

</Paragraph>

<Paragraph number="1556" type="center" book="vi-maha">
อิมมฺหิ ขนฺธเก วตฺถู โทฬสกเปยฺยาลมุขานิ เอกสตํ อฏฺฐารส.

</Paragraph>

<Paragraph number="1557" type="center" book="vi-maha">
กถินกฺขนฺธโก นิฏฺฐิโต.
</Paragraph>