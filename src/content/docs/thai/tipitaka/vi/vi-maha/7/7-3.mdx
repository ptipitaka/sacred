---
title: "7.3 สมาทายสตฺตก"
tableOfContents: false
sidebar:
  order: 8
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="312" book="vi-maha">

<Paragraph number="1405" book="vi-maha">
ภิกฺขุ อตฺถตกถิโน กตจีวรํ สมาทาย ปกฺกมติ “น ปจฺเจสฺสนฺ”ติ. ตสฺส ภิกฺขุโน ปกฺกมนนฺติโก กถินุทฺธาโร. (1)
</Paragraph>

<Paragraph number="1406" book="vi-maha">
ภิกฺขุ อตฺถตกถิโน จีวรํ สมาทาย ปกฺกมติ. ตสฺส พหิสีมคตสฺส เอวํ โหติ—  “อิเธวิมํ จีวรํ กาเรสฺสํ, น ปจฺเจสฺสนฺ”ติ. โส ตํ จีวรํ กาเรติ. ตสฺส ภิกฺขุโน นิฏฺฐานนฺติโก กถินุทฺธาโร. (2)
</Paragraph>

<Paragraph number="1407" book="vi-maha">
ภิกฺขุ อตฺถตกถิโน จีวรํ สมาทาย ปกฺกมติ. ตสฺส พหิสีมคตสฺส เอวํ โหติ—  “เนวิมํ จีวรํ กาเรสฺสํ, น ปจฺเจสฺสนฺ”ติ. ตสฺส ภิกฺขุโน สนฺนิฏฺฐานนฺติโก กถินุทฺธาโร. (3)
</Paragraph>

<Paragraph number="1408" book="vi-maha">
ภิกฺขุ อตฺถตกถิโน จีวรํ สมาทาย ปกฺกมติ. ตสฺส พหิสีมคตสฺส เอวํ โหติ—  “อิเธวิมํ จีวรํ กาเรสฺสํ, น ปจฺเจสฺสนฺ”ติ. โส ตํ จีวรํ กาเรติ. ตสฺส ตํ จีวรํ กยิรมานํ นสฺสติ. ตสฺส ภิกฺขุโน นาสนนฺติโก กถินุทฺธาโร. (4)
</Paragraph>

<Paragraph number="1409" book="vi-maha">
ภิกฺขุ อตฺถตกถิโน จีวรํ สมาทาย ปกฺกมติ—  “ปจฺเจสฺสนฺ”ติ. โส พหิสีมคโต ตํ จีวรํ กาเรติ. โส กตจีวโร สุณาติ—  “อุพฺภตํ กิร ตสฺมิํ อาวาเส กถินนฺ”ติ. ตสฺส ภิกฺขุโน สวนนฺติโก กถินุทฺธาโร. (5)
</Paragraph>

<Paragraph number="1410" book="vi-maha">
ภิกฺขุ อตฺถตกถิโน จีวรํ สมาทาย ปกฺกมติ—  “ปจฺเจสฺสนฺ”ติ. โส พหิสีมคโต ตํ จีวรํ กาเรติ. โส กตจีวโร—  “ปจฺเจสฺสํ ปจฺเจสฺสนฺ”ติ—  พหิทฺธา กถินุทฺธารํ วีตินาเมติ. ตสฺส ภิกฺขุโน สีมาติกฺกนฺติโก กถินุทฺธาโร. (6)
</Paragraph>

<Paragraph number="1411" book="vi-maha">
ภิกฺขุ อตฺถตกถิโน จีวรํ สมาทาย ปกฺกมติ—  “ปจฺเจสฺสนฺ”ติ. โส พหิสีมคโต ตํ จีวรํ กาเรติ. โส กตจีวโร—  “ปจฺเจสฺสํ ปจฺเจสฺสนฺ”ติ—  สมฺภุณาติ กถินุทฺธารํ. ตสฺส ภิกฺขุโน สห ภิกฺขูหิ กถินุทฺธาโร. (7)

</Paragraph>
</Division>

<Paragraph number="1412" type="center" book="vi-maha">
สมาทายสตฺตกํ นิฏฺฐิตํ.
</Paragraph>