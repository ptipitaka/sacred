---
title: "7.6 อาทายปนฺนรสก"
tableOfContents: false
sidebar:
  order: 11
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="315" book="vi-maha">

<Paragraph number="1427" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ. ตสฺส พหิสีมคตสฺส เอวํ โหติ—  “อิเธวิมํ จีวรํ กาเรสฺสํ, น ปจฺเจสฺสนฺ”ติ. โส ตํ จีวรํ กาเรติ. ตสฺส ภิกฺขุโน นิฏฺฐานนฺติโก กถินุทฺธาโร. (1)
</Paragraph>

<Paragraph number="1428" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ. ตสฺส พหิสีมคตสฺส เอวํ โหติ—  “เนวิมํ จีวรํ กาเรสฺสํ, น ปจฺเจสฺสนฺ”ติ. ตสฺส ภิกฺขุโน สนฺนิฏฺฐานนฺติโก กถินุทฺธาโร. (2)
</Paragraph>

<Paragraph number="1429" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ. ตสฺส พหิสีมคตสฺส เอวํ โหติ—  “อิเธวิมํ จีวรํ กาเรสฺสํ, น ปจฺเจสฺสนฺ”ติ. โส ตํ จีวรํ กาเรติ. ตสฺส ตํ จีวรํ กยิรมานํ นสฺสติ. ตสฺส ภิกฺขุโน นาสนนฺติโก กถินุทฺธาโร. (3)

</Paragraph>
</Division>

<Paragraph number="1430" type="center" book="vi-maha">
ติกํ. (1)


</Paragraph>

<Paragraph number="1431" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ “น ปจฺเจสฺสนฺ”ติ. ตสฺส พหิสีมคตสฺส เอวํ โหติ—  “อิเธวิมํ จีวรํ กาเรสฺสนฺ”ติ. โส ตํ จีวรํ กาเรติ. ตสฺส ภิกฺขุโน นิฏฺฐานนฺติโก กถินุทฺธาโร. (4)
</Paragraph>

<Paragraph number="1432" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ “น ปจฺเจสฺสนฺ”ติ. ตสฺส พหิสีมคตสฺส เอวํ โหติ—  “เนวิมํ จีวรํ กาเรสฺสนฺ”ติ. ตสฺส ภิกฺขุโน สนฺนิฏฺฐานนฺติโก กถินุทฺธาโร. (5)
</Paragraph>

<Paragraph number="1433" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ “น ปจฺเจสฺสนฺ”ติ. ตสฺส พหิสีมคตสฺส เอวํ โหติ—  “อิเธวิมํ จีวรํ กาเรสฺสนฺ”ติ. โส ตํ จีวรํ กาเรติ. ตสฺส ตํ จีวรํ กยิรมานํ นสฺสติ. ตสฺส ภิกฺขุโน นาสนนฺติโก กถินุทฺธาโร. (6)

</Paragraph>

<Paragraph number="1434" type="center" book="vi-maha">
ติกํ. (2)


</Paragraph>

<Paragraph number="1435" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ อนธิฏฺฐิเตน; เนวสฺส โหติ “ปจฺเจสฺสนฺ”ติ, น ปนสฺส โหติ “น ปจฺเจสฺสนฺ”ติ. ตสฺส พหิสีมคตสฺส เอวํ โหติ—  “อิเธวิมํ จีวรํ กาเรสฺสํ, น ปจฺเจสฺสนฺ”ติ. โส ตํ จีวรํ กาเรติ. ตสฺส ภิกฺขุโน นิฏฺฐานนฺติโก กถินุทฺธาโร. (7)
</Paragraph>

<Paragraph number="1436" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ อนธิฏฺฐิเตน; เนวสฺส โหติ “ปจฺเจสฺสนฺ”ติ, น ปนสฺส โหติ “น ปจฺเจสฺสนฺ”ติ. ตสฺส พหิสีมคตสฺส เอวํ โหติ—  “เนวิมํ จีวรํ กาเรสฺสํ, น ปจฺเจสฺสนฺ”ติ. ตสฺส ภิกฺขุโน สนฺนิฏฺฐานนฺติโก กถินุทฺธาโร. (8)
</Paragraph>

<Paragraph number="1437" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ อนธิฏฺฐิเตน; เนวสฺส โหติ “ปจฺเจสฺสนฺ”ติ, น ปนสฺส โหติ “น ปจฺเจสฺสนฺ”ติ. ตสฺส พหิสีมคตสฺส เอวํ โหติ—  “อิเธวิมํ จีวรํ กาเรสฺสํ, น ปจฺเจสฺสนฺ”ติ. โส ตํ จีวรํ กาเรติ. ตสฺส ตํ จีวรํ กยิรมานํ นสฺสติ. ตสฺส ภิกฺขุโน นาสนนฺติโก กถินุทฺธาโร. (9)

</Paragraph>

<Paragraph number="1438" type="center" book="vi-maha">
ติกํ. (3)


</Paragraph>

<Paragraph number="1439" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ “ปจฺเจสฺสนฺ”ติ. ตสฺส พหิสีมคตสฺส เอวํ โหติ—  “อิเธวิมํ จีวรํ กาเรสฺสํ, น ปจฺเจสฺสนฺ”ติ. โส ตํ จีวรํ กาเรติ. ตสฺส ภิกฺขุโน นิฏฺฐานนฺติโก กถินุทฺธาโร. (10)
</Paragraph>

<Paragraph number="1440" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ “ปจฺเจสฺสนฺ”ติ. ตสฺส พหิสีมคตสฺส เอวํ โหติ—  “เนวิมํ จีวรํ กาเรสฺสํ, น ปจฺเจสฺสนฺ”ติ. ตสฺส ภิกฺขุโน สนฺนิฏฺฐานนฺติโก กถินุทฺธาโร. (11)
</Paragraph>

<Paragraph number="1441" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ “ปจฺเจสฺสนฺ”ติ. ตสฺส พหิสีมคตสฺส เอวํ โหติ—  “อิเธวิมํ จีวรํ กาเรสฺสํ, น ปจฺเจสฺสนฺ”ติ. โส ตํ จีวรํ กาเรติ. ตสฺส ตํ จีวรํ กยิรมานํ นสฺสติ. ตสฺส ภิกฺขุโน นาสนนฺติโก กถินุทฺธาโร. (12)
</Paragraph>

<Paragraph number="1442" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ “ปจฺเจสฺสนฺ”ติ. โส พหิสีมคโต ตํ จีวรํ กาเรติ. โส กตจีวโร สุณาติ—  “อุพฺภตํ กิร ตสฺมิํ อาวาเส กถินนฺ”ติ. ตสฺส ภิกฺขุโน สวนนฺติโก กถินุทฺธาโร. (13)
</Paragraph>

<Paragraph number="1443" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ “ปจฺเจสฺสนฺ”ติ. โส พหิสีมคโต ตํ จีวรํ กาเรติ. โส กตจีวโร “ปจฺเจสฺสํ ปจฺเจสฺสนฺ”ติ—  พหิทฺธา กถินุทฺธารํ วีตินาเมติ. ตสฺส ภิกฺขุโน สีมาติกฺกนฺติโก กถินุทฺธาโร. (14)
</Paragraph>

<Paragraph number="1444" book="vi-maha">
ภิกฺขุ อตฺถตกถิโน จีวรํ อาทาย ปกฺกมติ “ปจฺเจสฺสนฺ”ติ. โส พหิสีมคโต ตํ จีวรํ กาเรติ. โส กตจีวโร—  “ปจฺเจสฺสํ ปจฺเจสฺสนฺ”ติ สมฺภุณาติ กถินุทฺธารํ. ตสฺส ภิกฺขุโน สห ภิกฺขูหิ กถินุทฺธาโร. (15)

</Paragraph>

<Paragraph number="1445" type="center" book="vi-maha">
ฉกฺกํ.

  
อาทายปนฺนรสกํ.
</Paragraph>