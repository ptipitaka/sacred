---
title: "6.26 จตุมหาปเทสกถา"
tableOfContents: false
sidebar:
  order: 19
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="305" book="vi-maha">

<Paragraph number="1367" book="vi-maha">
เตน โข ปน สมเยน ภิกฺขูนํ กิสฺมิญฺจิ กิสฺมิญฺจิ ฐาเน กุกฺกุจฺจํ อุปฺปชฺชติ—  “กึ นุ โข ภควตา อนุญฺญาตํ, กึ อนนุญฺญาตนฺ”ติ? ภควโต เอตมตฺถํ อาโรเจสุํ. “ยํ, ภิกฺขเว, มยา ‘อิทํ น กปฺปตี’ติ อปฺปฏิกฺขิตฺตํ ตญฺเจ อกปฺปิยํ อนุโลเมติ, กปฺปิยํ ปฏิพาหติ, ตํ โว น กปฺปติ. ยํ, ภิกฺขเว, มยา ‘อิทํ น กปฺปตี’ติ อปฺปฏิกฺขิตฺตํ ตญฺเจ กปฺปิยํ อนุโลเมติ, อกปฺปิยํ ปฏิพาหติ, ตํ โว กปฺปติ. ยํ, ภิกฺขเว, มยา ‘อิทํ กปฺปตี’ติ อนนุญฺญาตํ ตญฺเจ อกปฺปิยํ อนุโลเมติ, กปฺปิยํ ปฏิพาหติ, ตํ โว น กปฺปติ. ยํ, ภิกฺขเว, มยา ‘อิทํ กปฺปตี’ติ อนนุญฺญาตํ, ตญฺเจ กปฺปิยํ อนุโลเมติ, อกปฺปิยํ ปฏิพาหติ, ตํ โว กปฺปตี”ติ.
</Paragraph>

<Paragraph number="1368" book="vi-maha">
อถ โข ภิกฺขูนํ เอตทโหสิ—  “กปฺปติ นุ โข ยาวกาลิเกน ยามกาลิกํ, น นุ โข กปฺปติ? กปฺปติ นุ โข ยาวกาลิเกน สตฺตาหกาลิกํ, น นุ โข กปฺปติ? กปฺปติ นุ โข ยาวกาลิเกน ยาวชีวิกํ, น นุ โข กปฺปติ? กปฺปติ นุ โข ยามกาลิเกน สตฺตาหกาลิกํ, น นุ โข กปฺปติ? กปฺปติ นุ โข ยามกาลิเกน ยาวชีวิกํ, น นุ โข กปฺปติ? กปฺปติ นุ โข สตฺตาหกาลิเกน ยาวชีวิกํ, น นุ โข กปฺปตี”ติ? ภควโต เอตมตฺถํ อาโรเจสุํ.
</Paragraph>

<Paragraph number="1369" book="vi-maha">
“ยาวกาลิเกน, ภิกฺขเว, ยามกาลิกํ, ตทหุ ปฏิคฺคหิตํ กาเล กปฺปติ, วิกาเล น กปฺปติ. ยาวกาลิเกน, ภิกฺขเว, สตฺตาหกาลิกํ, ตทหุ ปฏิคฺคหิตํ กาเล กปฺปติ, วิกาเล น กปฺปติ. ยาวกาลิเกน, ภิกฺขเว, ยาวชีวิกํ, ตทหุ ปฏิคฺคหิตํ กาเล กปฺปติ, วิกาเล น กปฺปติ. ยามกาลิเกน, ภิกฺขเว, สตฺตาหกาลิกํ, ตทหุ ปฏิคฺคหิตํ ยาเม กปฺปติ, ยามาติกฺกนฺเต น กปฺปติ. ยามกาลิเกน, ภิกฺขเว, ยาวชีวิกํ, ตทหุ ปฏิคฺคหิตํ ยาเม กปฺปติ, ยามาติกฺกนฺเต น กปฺปติ. สตฺตาหกาลิเกน, ภิกฺขเว, ยาวชีวิกํ ปฏิคฺคหิตํ, สตฺตาหํ กปฺปติ, สตฺตาหาติกฺกนฺเต น กปฺปตี”ติ.

</Paragraph>
</Division>

<Paragraph number="1370" type="center" book="vi-maha">
เภสชฺชกฺขนฺธโก ฉฏฺโฐ.



</Paragraph>

<Paragraph number="1371" type="center" book="vi-maha">
ตสฺสุทฺทานํ


</Paragraph>

<Paragraph number="1372" type="verses" book="vi-maha">
_สารทิเก วิกาเลปิ,_  
_วสํ มูเล ปิฏฺเฐหิ จ;_  
_กสาเวหิ ปณฺณํ ผลํ,_  
_ชตุ โลณํ ฉกณญฺจ._  

</Paragraph>

<Paragraph number="1373" type="verses" book="vi-maha">
_จุณฺณํ จาลินิ มํสญฺจ,_  
_อญฺชนํ อุปปิสนี;_  
_อญฺชนี อุจฺจาปารุตา,_  
_สลากา สลากฐานึ._  

</Paragraph>

<Paragraph number="1374" type="verses" book="vi-maha">
_ถวิกํสพทฺธกํ สุตฺตํ,_  
_มุทฺธนิเตลนตฺถุ จ;_  
_นตฺถุกรณี ธูมญฺจ,_  
_เนตฺตญฺจาปิธนตฺถวิ._  

</Paragraph>

<Paragraph number="1375" type="verses" book="vi-maha">
_เตลปาเกสุ มชฺชญฺจ,_  
_อติกฺขิตฺตํ อพฺภญฺชนํ;_  
_ตุมฺพํ เสทํ สมฺภารญฺจ,_  
_มหา ภงฺโคทกํ ตถา._  

</Paragraph>

<Paragraph number="1376" type="verses" book="vi-maha">
_ทกโกฏฺฐํ โลหิตญฺจ,_  
_วิสาณํ ปาทพฺภญฺชนํ;_  
_ปชฺชํ สตฺถํ กสาวญฺจ,_  
_ติลกกฺกํ กพฬิกํ._  

</Paragraph>

<Paragraph number="1377" type="verses" book="vi-maha">
_โจฬํ สาสปกุฏฺฏญฺจ,_  
_ธูม สกฺขริกาย จ;_  
_วณเตลํ วิกาสิกํ,_  
_วิกฏญฺจ ปฏิคฺคหํ._  

</Paragraph>

<Paragraph number="1378" type="verses" book="vi-maha">
_คูถํ กโรนฺโต โลฬิญฺจ,_  
_ขารํ มุตฺตหรีตกํ;_  
_คนฺธา วิเรจนญฺเจว,_  
_อจฺฉากฏํ กฏากฏํ._  

</Paragraph>

<Paragraph number="1379" type="verses" book="vi-maha">
_ปฏิจฺฉาทนิ ปพฺภารา,_  
_อาราม สตฺตาเหน จ;_  
_คุฬํ มุคฺคํ โสวีรญฺจ,_  
_สามํปากา ปุนาปเจ._  

</Paragraph>

<Paragraph number="1380" type="verses" book="vi-maha">
_ปุนานุญฺญาสิ ทุพฺภิกฺเข,_  
_ผลญฺจ ติลขาทนี;_  
_ปุเรภตฺตํ กายฑาโห,_  
_นิพฺพตฺตญฺจ ภคนฺทลํ._  

</Paragraph>

<Paragraph number="1381" type="verses" book="vi-maha">
_วตฺถิกมฺมญฺจ สุปฺปิญฺจ,_  
_มนุสฺสมํสเมว จ;_  
_หตฺถิอสฺสา สุนโข จ,_  
_อหิ สีหญฺจ ทีปิกํ._  

</Paragraph>

<Paragraph number="1382" type="verses" book="vi-maha">
_อจฺฉตรจฺฉมํสญฺจ,_  
_ปฏิปาฏิ จ ยาคุ จ;_  
_ตรุณํ อญฺญตฺร คุฬํ,_  
_สุนิธาวสถาคารํ._  

</Paragraph>

<Paragraph number="1383" type="verses" book="vi-maha">
_คงฺคา โกฏิสจฺจกถา,_  
_อมฺพปาลี จ ลิจฺฉวี;_  
อุทฺทิสฺส กตํ สุภิกฺขํ,_  
_ปุนเทว ปฏิกฺขิปิ._  

</Paragraph>

<Paragraph number="1384" type="verses" book="vi-maha">
_เมโฆ ยโส เมณฺฑโก จ,_  
_โครสํ ปาเถยฺยเกน จ;_  
_เกณิ อมฺโพ ชมฺพุ โจจ,_  
_โมจมธุมุทฺทิกสาลุกํ._  

</Paragraph>

<Paragraph number="1385" type="verses" book="vi-maha">
_ผารุสกา ฑากปิฏฺฐํ,_  
_อาตุมายํ นหาปิโต;_  
_สาวตฺถิยํ ผลํ พีชํ,_  
_กิสฺมึ ฐาเน จ กาลิเกติ._  


</Paragraph>

<Paragraph number="1386" type="center" book="vi-maha">
อิมมฺหิ ขนฺธเก วตฺถู เอกสตํ ฉวตฺถุ.



</Paragraph>

<Paragraph number="1387" type="center" book="vi-maha">
เภสชฺชกฺขนฺธโก นิฏฺฐิโต.
</Paragraph>