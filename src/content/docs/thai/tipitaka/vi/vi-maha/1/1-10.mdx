---
title: "1.10 ทุติยมารกถา"
tableOfContents: false
sidebar:
  order: 2
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="35" book="vi-maha">

<Paragraph number="147" book="vi-maha">
อถ โข ภควา วสฺสํวุฏฺโฐ ภิกฺขู อามนฺเตสิ—  “มยฺหํ โข, ภิกฺขเว, โยนิโส มนสิการา โยนิโส สมฺมปฺปธานา อนุตฺตรา วิมุตฺติ อนุปฺปตฺตา, อนุตฺตรา วิมุตฺติ สจฺฉิกตา. ตุเมฺหปิ, ภิกฺขเว, โยนิโส มนสิการา โยนิโส สมฺมปฺปธานา อนุตฺตรํ วิมุตฺตึ อนุปาปุณาถ, อนุตฺตรํ วิมุตฺตึ สจฺฉิกโรถา”ติ. อถ โข มาโร ปาปิมา เยน ภควา เตนุปสงฺกมิ, อุปสงฺกมิตฺวา ภควนฺตํ คาถาย อชฺฌภาสิ—
</Paragraph>

<Paragraph number="148" type="verses" book="vi-maha">
_“พทฺโธสิ มารปาเสหิ,_  
_เย ทิพฺพา เย จ มานุสา;_  
_มหาพนฺธนพทฺโธสิ,_  
_น เม สมณ โมกฺขสี”ติ._  

</Paragraph>

<Paragraph number="149" type="verses" book="vi-maha">
_“มุตฺตาหํ มารปาเสหิ,_  
_เย ทิพฺพา เย จ มานุสา;_  
_มหาพนฺธนมุตฺโตมฺหิ,_  
_นิหโต ตฺวมสิ อนฺตกา”ติ._  

</Paragraph>

<Paragraph number="150" book="vi-maha">
อถ โข มาโร ปาปิมา—  “ชานาติ มํ ภควา, ชานาติ มํ สุคโต”ติ ทุกฺขี ทุมฺมโน ตตฺเถวนฺตรธายิ.

</Paragraph>
</Division>

<Paragraph number="151" type="center" book="vi-maha">
ทุติยมารกถา นิฏฺฐิตา.
</Paragraph>