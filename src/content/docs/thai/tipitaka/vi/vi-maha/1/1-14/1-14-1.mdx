---
title: "1.14.1 อภิญฺญาตานํปพฺพชฺชา"
tableOfContents: false
sidebar:
  order: 1
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="63" book="vi-maha">

<Paragraph number="239" book="vi-maha">
เตน โข ปน สมเยน อภิญฺญาตา อภิญฺญาตา มาคธิกา กุลปุตฺตา ภควติ พฺรหฺมจริยํ จรนฺติ. มนุสฺสา อุชฺฌายนฺติ ขิยฺยนฺติ วิปาเจนฺติ—  “อปุตฺตกตาย ปฏิปนฺโน สมโณ โคตโม, เวธพฺยาย ปฏิปนฺโน สมโณ โคตโม, กุลุปจฺเฉทาย ปฏิปนฺโน สมโณ โคตโม, อิทานิ อเนน ชฏิลสหสฺสํ ปพฺพาชิตํ, อิมานิ จ อฑฺฒเตยฺยานิ ปริพฺพาชกสตานิ สญฺจยานิ ปพฺพาชิตานิ. อิเม จ อภิญฺญาตา อภิญฺญาตา มาคธิกา กุลปุตฺตา สมเณ โคตเม พฺรหฺมจริยํ จรนฺตี”ติ. อปิสฺสุ ภิกฺขู ทิสฺวา อิมาย คาถาย โจเทนฺติ—
</Paragraph>

<Paragraph number="240" type="verses" book="vi-maha">
_“อาคโต โข มหาสมโณ,_  
_มาคธานํ คิริพฺพชํ;_  
_สพฺเพ สญฺจเย เนตฺวาน,_  
_กํสุ ทานิ นยิสฺสตี”ติ._  

</Paragraph>

<Paragraph number="241" book="vi-maha">
อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. อถ โข เต ภิกฺขู ภควโต เอตมตฺถํ อาโรเจสุํ …เป…  “น, ภิกฺขเว, โส สทฺโท จิรํ ภวิสฺสติ, สตฺตาหเมว ภวิสฺสติ, สตฺตาหสฺส อจฺจเยน อนฺตรธายิสฺสติ. เตน หิ, ภิกฺขเว, เย ตุมฺเห อิมาย คาถาย โจเทนฺติ—
</Paragraph>

<Paragraph number="242" type="verses" book="vi-maha">
_‘อาคโต โข มหาสมโณ,_  
_มาคธานํ คิริพฺพชํ;_  
_สพฺเพ สญฺจเย เนตฺวาน,_  
_กํสุ ทานิ นยิสฺสตี’ติ._  

</Paragraph>

<Paragraph number="243" book="vi-maha">
เต ตุมฺเห อิมาย คาถาย ปฏิโจเทถ—
</Paragraph>

<Paragraph number="244" type="verses" book="vi-maha">
_‘นยนฺติ เว มหาวีรา,_  
_สทฺธมฺเมน ตถาคตา;_  
_ธมฺเมน นยมานานํ,_  
_กา อุสูยา วิชานตนฺ’”ติ._  

</Paragraph>

<Paragraph number="245" book="vi-maha">
เตน โข ปน สมเยน มนุสฺสา ภิกฺขู ทิสฺวา อิมาย คาถาย โจเทนฺติ—
</Paragraph>

<Paragraph number="246" type="verses" book="vi-maha">
_“อาคโต โข มหาสมโณ,_  
_มาคธานํ คิริพฺพชํ;_  
_สพฺเพ สญฺจเย เนตฺวาน,_  
_กํสุ ทานิ นยิสฺสตี”ติ._  

</Paragraph>

<Paragraph number="247" book="vi-maha">
ภิกฺขู เต มนุเสฺส อิมาย คาถาย ปฏิโจเทนฺติ—
</Paragraph>

<Paragraph number="248" type="verses" book="vi-maha">
_“นยนฺติ เว มหาวีรา,_  
_สทฺธมฺเมน ตถาคตา;_  
_ธมฺเมน นยมานานํ,_  
_กา อุสูยา วิชานตนฺ”ติ._  

</Paragraph>

<Paragraph number="249" book="vi-maha">
มนุสฺสา ธมฺเมน กิร สมณา สกฺยปุตฺติยา เนนฺติ โน อธมฺเมนาติ สตฺตาหเมว โส สทฺโท อโหสิ, สตฺตาหสฺส อจฺจเยน อนฺตรธายิ.

</Paragraph>
</Division>

<Paragraph number="250" type="center" book="vi-maha">
สาริปุตฺตโมคฺคลฺลานปพฺพชฺชากถา นิฏฺฐิตา.

  
จตุตฺถภาณวาโร นิฏฺฐิโต.
</Paragraph>