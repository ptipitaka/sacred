---
title: "1.66 อาปตฺติยาอทสฺสเนอุกฺขิตฺตกวตฺถุ"
tableOfContents: false
sidebar:
  order: 63
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="130" book="vi-maha">

<Paragraph number="545" book="vi-maha">
เตน โข ปน สมเยน อญฺญตโร ภิกฺขุ อาปตฺติยา อทสฺสเน อุกฺขิตฺตโก วิพฺภมิ. โส ปุน ปจฺจาคนฺตฺวา ภิกฺขู อุปสมฺปทํ ยาจิ. ภควโต เอตมตฺถํ อาโรเจสุํ.
</Paragraph>

<Paragraph number="546" book="vi-maha">
“อิธ ปน, ภิกฺขเว, ภิกฺขุ อาปตฺติยา อทสฺสเน อุกฺขิตฺตโก วิพฺภมติ. โส ปุน ปจฺจาคนฺตฺวา ภิกฺขู อุปสมฺปทํ ยาจติ. โส เอวมสฺส วจนีโย—  ‘ปสฺสิสฺสสิ ตํ อาปตฺตินฺ’ติ? สจาหํ ปสฺสิสฺสามีติ, ปพฺพาเชตพฺโพ. สจาหํ น ปสฺสิสฺสามีติ, น ปพฺพาเชตพฺโพ. ปพฺพาเชตฺวา วตฺตพฺโพ—  ‘ปสฺสิสฺสสิ ตํ อาปตฺตินฺ’ติ? สจาหํ ปสฺสิสฺสามีติ, อุปสมฺปาเทตพฺโพ. สจาหํ น ปสฺสิสฺสามีติ, น อุปสมฺปาเทตพฺโพ. อุปสมฺปาเทตฺวา วตฺตพฺโพ—  ‘ปสฺสิสฺสสิ ตํ อาปตฺตินฺ’ติ? สจาหํ ปสฺสิสฺสามีติ, โอสาเรตพฺโพ. สจาหํ น ปสฺสิสฺสามีติ, น โอสาเรตพฺโพ. โอสาเรตฺวา วตฺตพฺโพ—  ‘ปสฺสสิ ตํ อาปตฺตินฺ’ติ? สเจ ปสฺสติ, อิจฺเจตํ กุสลํ. โน เจ ปสฺสติ, ลพฺภมานาย สามคฺคิยา ปุน อุกฺขิปิตพฺโพ. อลพฺภมานาย สามคฺคิยา อนาปตฺติ สมฺโภเค สํวาเส.
</Paragraph>

<Paragraph number="547" book="vi-maha">
อิธ ปน, ภิกฺขเว, ภิกฺขุ อาปตฺติยา อปฺปฏิกมฺเม อุกฺขิตฺตโก วิพฺภมติ. โส ปุน ปจฺจาคนฺตฺวา ภิกฺขู อุปสมฺปทํ ยาจติ. โส เอวมสฺส วจนีโย—  ‘ปฏิกริสฺสสิ ตํ อาปตฺตินฺ’ติ? สจาหํ ปฏิกริสฺสามีติ, ปพฺพาเชตพฺโพ. สจาหํ น ปฏิกริสฺสามีติ, น ปพฺพาเชตพฺโพ. ปพฺพาเชตฺวา วตฺตพฺโพ—  ‘ปฏิกริสฺสสิ ตํ อาปตฺตินฺ’ติ? สจาหํ ปฏิกริสฺสามีติ, อุปสมฺปาเทตพฺโพ. สจาหํ น ปฏิกริสฺสามีติ, น อุปสมฺปาเทตพฺโพ. อุปสมฺปาเทตฺวา วตฺตพฺโพ—  ‘ปฏิกริสฺสสิ ตํ อาปตฺตินฺ’ติ? สจาหํ ปฏิกริสฺสามีติ, โอสาเรตพฺโพ. สจาหํ น ปฏิกริสฺสามีติ, น โอสาเรตพฺโพ. โอสาเรตฺวา วตฺตพฺโพ—  ‘ปฏิกโรหิ ตํ อาปตฺตินฺ’ติ. สเจ ปฏิกโรติ, อิจฺเจตํ กุสลํ. โน เจ ปฏิกโรติ ลพฺภมานาย สามคฺคิยา ปุน อุกฺขิปิตพฺโพ. อลพฺภมานาย สามคฺคิยา อนาปตฺติ สมฺโภเค สํวาเส.
</Paragraph>

<Paragraph number="548" book="vi-maha">
อิธ ปน, ภิกฺขเว, ภิกฺขุ ปาปิกาย ทิฏฺฐิยา อปฺปฏินิสฺสคฺเค อุกฺขิตฺตโก วิพฺภมติ. โส ปุน ปจฺจาคนฺตฺวา ภิกฺขู อุปสมฺปทํ ยาจติ. โส เอวมสฺส วจนีโย—  ‘ปฏินิสฺสชฺชิสฺสสิ ตํ ปาปิกํ ทิฏฺฐินฺ’ติ? สจาหํ ปฏินิสฺสชฺชิสฺสามีติ, ปพฺพาเชตพฺโพ. สจาหํ น ปฏินิสฺสชฺชิสฺสามีติ, น ปพฺพาเชตพฺโพ. ปพฺพาเชตฺวา วตฺตพฺโพ—  ‘ปฏินิสฺสชฺชิสฺสสิ ตํ ปาปิกํ ทิฏฺฐินฺ’ติ? สจาหํ ปฏินิสฺสชฺชิสฺสามีติ, อุปสมฺปาเทตพฺโพ. สจาหํ น ปฏินิสฺสชฺชิสฺสามีติ, น อุปสมฺปาเทตพฺโพ. อุปสมฺปาเทตฺวา วตฺตพฺโพ—  ‘ปฏินิสฺสชฺชิสฺสสิ ตํ ปาปิกํ ทิฏฺฐินฺ’ติ? สจาหํ ปฏินิสฺสชฺชิสฺสามีติ, โอสาเรตพฺโพ. สจาหํ น ปฏินิสฺสชฺชิสฺสามีติ, น โอสาเรตพฺโพ. โอสาเรตฺวา วตฺตพฺโพ—  ‘ปฏินิสฺสชฺเชหิ ตํ ปาปิกํ ทิฏฺฐินฺ’ติ. สเจ ปฏินิสฺสชฺชติ, อิจฺเจตํ กุสลํ. โน เจ ปฏินิสฺสชฺชติ, ลพฺภมานาย สามคฺคิยา ปุน อุกฺขิปิตพฺโพ. อลพฺภมานาย สามคฺคิยา อนาปตฺติ สมฺโภเค สํวาเส”ติ.

</Paragraph>
</Division>

<Paragraph number="549" type="center" book="vi-maha">
มหาขนฺธโก ปฐโม.



</Paragraph>

<Paragraph number="550" type="center" book="vi-maha">
ตสฺสุทฺทานํ


</Paragraph>

<Division number="131" book="vi-maha">

<Paragraph number="551" type="verses" book="vi-maha">
_วินยมฺหิ มหตฺเถสุ,_  
_เปสลานํ สุขาวเห;_  
_นิคฺคหานญฺจ ปาปิจฺเฉ,_  
_ลชฺชีนํ ปคฺคเหสุ จ._  

</Paragraph>

<Paragraph number="552" type="verses" book="vi-maha">
_สาสนาธารเณ เจว,_  
_สพฺพญฺญุชินโคจเร;_  
_อนญฺญวิสเย เขเม,_  
_สุปญฺญตฺเต อสํสเย._  

</Paragraph>

<Paragraph number="553" type="verses" book="vi-maha">
_ขนฺธเก วินเย เจว,_  
_ปริวาเร จ มาติเก;_  
_ยถาตฺถการี กุสโล,_  
_ปฏิปชฺชติ โยนิโส._  

</Paragraph>

<Paragraph number="554" type="verses" book="vi-maha">
_โย ควํ น วิชานาติ,_  
_น โส รกฺขติ โคคณํ;_  
_เอวํ สีลํ อชานนฺโต,_  
_กึ โส รกฺเขยฺย สํวรํ._  

</Paragraph>

<Paragraph number="555" type="verses" book="vi-maha">
_ปมุฏฺฐมฺหิ จ สุตฺตนฺเต,_  
_อภิธมฺเม จ ตาวเท;_  
_วินเย อวินฏฺฐมฺหิ,_  
_ปุน ติฏฺฐติ สาสนํ._  

</Paragraph>

<Paragraph number="556" type="verses" book="vi-maha">
_ตสฺมา สงฺคาหณาเหตุํ,_  
อุทฺทานํ อนุปุพฺพโส;_  
_ปวกฺขามิ ยถาญายํ,_  
_สุณาถ มม ภาสโต._  

</Paragraph>

<Paragraph number="557" type="verses" book="vi-maha">
_วตฺถุ นิทานํ อาปตฺติ,_  
_นยา เปยฺยาลเมว จ;_  
_ทุกฺกรํ ตํ อเสเสตุํ,_  
_นยโต ตํ วิชานถาติ._  

</Paragraph>

<Paragraph number="558" type="verses" book="vi-maha">
_โพธิ ราชายตนญฺจ,_  
_อชปาโล สหมฺปติ;_  
_พฺรหฺมา อาฬาโร อุทโก,_  
_ภิกฺขุ จ อุปโก อิสิ._  

</Paragraph>

<Paragraph number="559" type="verses" book="vi-maha">
_โกณฺฑญฺโญ วปฺโป ภทฺทิโย,_  
_มหานาโม จ อสฺสชิ;_  
_ยโส จตฺตาโร ปญฺญาส,_  
_สพฺเพ เปเสสิ โส ทิสา._  

</Paragraph>

<Paragraph number="560" type="verses" book="vi-maha">
_วตฺถุ มาเรหิ ตึสา จ,_  
อุรุเวลํ ตโย ชฏี;_  
_อคฺยาคารํ มหาราชา,_  
_สกฺโก พฺรหฺมา จ เกวลา._  

</Paragraph>

<Paragraph number="561" type="verses" book="vi-maha">
_ปํสุกูลํ โปกฺขรณี,_  
_สิลา จ กกุโธ สิลา;_  
_ชมฺพุ อมฺโพ จ อามโล,_  
_ปาริปุปฺผญฺจ อาหริ._  

</Paragraph>

<Paragraph number="562" type="verses" book="vi-maha">
_ผาลิยนฺตุ อุชฺชลนฺตุ,_  
_วิชฺฌายนฺตุ จ กสฺสป;_  
_นิมุชฺชนฺติ มุขี เมโฆ,_  
_คยา ลฏฺฐิ จ มาคโธ._  

</Paragraph>

<Paragraph number="563" type="verses" book="vi-maha">
อุปติโสฺส โกลิโต จ,_  
_อภิญฺญาตา จ ปพฺพชุํ;_  
_ทุนฺนิวตฺถา ปณามนา,_  
_กิโส ลูโข จ พฺราหฺมโณ._  

</Paragraph>

<Paragraph number="564" type="verses" book="vi-maha">
_อนาจารํ อาจรติ,_  
อุทรํ มาณโว คโณ;_  
_วสฺสํ พาเลหิ ปกฺกนฺโต,_  
_ทส วสฺสานิ นิสฺสโย._  

</Paragraph>

<Paragraph number="565" type="verses" book="vi-maha">
_น วตฺตนฺติ ปณาเมตุํ,_  
_พาลา ปสฺสทฺธิ ปญฺจ ฉ;_  
_โย โส อญฺโญ จ นคฺโค จ,_  
_อจฺฉินฺนชฏิลสากิโย._  

</Paragraph>

<Paragraph number="566" type="verses" book="vi-maha">
_มคเธสุ ปญฺจาพาธา,_  
_เอโก ราชา จ องฺคุลิ;_  
_มาคโธ จ อนุญฺญาสิ,_  
_การา ลิขิ กสาหโต._  

</Paragraph>

<Paragraph number="567" type="verses" book="vi-maha">
_ลกฺขณา อิณา ทาโส จ,_  
_ภณฺฑุโก อุปาลิ อหิ;_  
_สทฺธํ กุลํ กณฺฏโก จ,_  
_อาหุนฺทริกเมว จ._  

</Paragraph>

<Paragraph number="568" type="verses" book="vi-maha">
_วตฺถุมฺหิ ทารโก สิกฺขา,_  
_วิหรนฺติ จ กึ นุ โข;_  
_สพฺพํ มุขํ อุปชฺฌาเย,_  
_อปลาฬน กณฺฏโก._  

</Paragraph>

<Paragraph number="569" type="verses" book="vi-maha">
_ปณฺฑโก เถยฺยปกฺกนฺโต,_  
_อหิ จ มาตรี ปิตา;_  
_อรหนฺตภิกฺขุนีเภทา,_  
_รุหิเรน จ พฺยญฺชนํ._  

</Paragraph>

<Paragraph number="570" type="verses" book="vi-maha">
_อนุปชฺฌายสํเฆน,_  
_คณปณฺฑกปตฺตโก;_  
_อจีวรํ ตทุภยํ,_  
_ยาจิเตนปิ เย ตโย._  

</Paragraph>

<Paragraph number="571" type="verses" book="vi-maha">
_หตฺถา ปาทา หตฺถปาทา,_  
_กณฺณา นาสา ตทูภยํ;_  
_องฺคุลิอฬกณฺฑรํ,_  
_ผณํ ขุชฺชญฺจ วามนํ._  

</Paragraph>

<Paragraph number="572" type="verses" book="vi-maha">
_คลคณฺฑี ลกฺขณา เจว,_  
_กสา ลิขิตสีปที;_  
_ปาปปริสทูสี จ,_  
_กาณํ กุณิ ตเถว จ._  

</Paragraph>

<Paragraph number="573" type="verses" book="vi-maha">
_ขญฺชํ ปกฺขหตญฺเจว,_  
_สจฺฉินฺไนริยาปถํ;_  
_ชรานฺธมูคพธิรํ,_  
_อนฺธมูคญฺจ ยํ ตหึ._  

</Paragraph>

<Paragraph number="574" type="verses" book="vi-maha">
_อนฺธพธิรํ ยํ วุตฺตํ,_  
_มูคพธิรเมว จ;_  
_อนฺธมูคพธิรญฺจ,_  
_อลชฺชีนญฺจ นิสฺสยํ._  

</Paragraph>

<Paragraph number="575" type="verses" book="vi-maha">
_วตฺถพฺพญฺจ ตถาทฺธานํ,_  
_ยาจมาเนน ลกฺขณา;_  
_อาคจฺฉตุ วิวทนฺติ,_  
_เอกุปชฺฌาเยน กสฺสโป._  

</Paragraph>

<Paragraph number="576" type="verses" book="vi-maha">
_ทิสฺสนฺติ อุปสมฺปนฺนา,_  
_อาพาเธหิ จ ปีฬิตา;_  
_อนนุสิฏฺฐา วิตฺเถนฺติ,_  
_ตตฺเถว อนุสาสนา._  

</Paragraph>

<Paragraph number="577" type="verses" book="vi-maha">
_สํเฆปิ จ อโถ พาลา,_  
_อสมฺมตา จ เอกโต;_  
อุลฺลุมฺปตุปสมฺปทา,_  
_นิสฺสโย เอกโก ตโยติ._  


</Paragraph>
</Division>

<Paragraph number="578" type="center" book="vi-maha">
อิมมฺหิ ขนฺธเก วตฺถูนิ เอกสตญฺจ ทฺวาสตฺตติ.



</Paragraph>

<Paragraph number="579" type="center" book="vi-maha">
มหาขนฺธโก นิฏฺฐิโต.
</Paragraph>