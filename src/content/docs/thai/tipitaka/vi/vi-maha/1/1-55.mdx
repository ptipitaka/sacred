---
title: "1.55 อนุปชฺฌายกาทิวตฺถุ"
tableOfContents: false
sidebar:
  order: 51
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="117" book="vi-maha">

<Paragraph number="491" book="vi-maha">
เตน โข ปน สมเยน ภิกฺขู อนุปชฺฌายกํ อุปสมฺปาเทนฺติ. ภควโต เอตมตฺถํ อาโรเจสุํ. “น, ภิกฺขเว, อนุปชฺฌายโก อุปสมฺปาเทตพฺโพ. โย อุปสมฺปาเทยฺย, อาปตฺติ ทุกฺกฏสฺสา”ติ. (12)
</Paragraph>

<Paragraph number="492" book="vi-maha">
เตน โข ปน สมเยน ภิกฺขู สํเฆน อุปชฺฌาเยน อุปสมฺปาเทนฺติ. ภควโต เอตมตฺถํ อาโรเจสุํ. “น, ภิกฺขเว, สํเฆน อุปชฺฌาเยน อุปสมฺปาเทตพฺโพ. โย อุปสมฺปาเทยฺย, อาปตฺติ ทุกฺกฏสฺสา”ติ. (13)
</Paragraph>

<Paragraph number="493" book="vi-maha">
เตน โข ปน สมเยน ภิกฺขู คเณน อุปชฺฌาเยน อุปสมฺปาเทนฺติ. ภควโต เอตมตฺถํ อาโรเจสุํ. “น, ภิกฺขเว, คเณน อุปชฺฌาเยน อุปสมฺปาเทตพฺโพ. โย อุปสมฺปาเทยฺย, อาปตฺติ ทุกฺกฏสฺสา”ติ. (14)
</Paragraph>

<Paragraph number="494" book="vi-maha">
เตน โข ปน สมเยน ภิกฺขู ปณฺฑกุปชฺฌาเยน อุปสมฺปาเทนฺติ …เป…  เถยฺยสํวาสกุปชฺฌาเยน อุปสมฺปาเทนฺติ …เป…  ติตฺถิยปกฺกนฺตกุปชฺฌาเยน อุปสมฺปาเทนฺติ …เป…  ติรจฺฉานคตุปชฺฌาเยน อุปสมฺปาเทนฺติ …เป…  มาตุฆาตกุปชฺฌาเยน อุปสมฺปาเทนฺติ …เป…  ปิตุฆาตกุปชฺฌาเยน อุปสมฺปาเทนฺติ …เป…  อรหนฺตฆาตกุปชฺฌาเยน อุปสมฺปาเทนฺติ …เป…  ภิกฺขุนิทูสกุปชฺฌาเยน อุปสมฺปาเทนฺติ …เป…  สํฆเภทกุปชฺฌาเยน อุปสมฺปาเทนฺติ …เป…  โลหิตุปฺปาทกุปชฺฌาเยน อุปสมฺปาเทนฺติ …เป…  อุภโตพฺยญฺชนกุปชฺฌาเยน อุปสมฺปาเทนฺติ ภควโต เอตมตฺถํ อาโรเจสุํ. “น, ภิกฺขเว, ปณฺฑกุปชฺฌาเยน อุปสมฺปาเทตพฺโพ …เป…  น, ภิกฺขเว, เถยฺยสํวาสกุปชฺฌาเยน อุปสมฺปาเทตพฺโพ …เป…  น, ภิกฺขเว, ติตฺถิยปกฺกนฺตกุปชฺฌาเยน อุปสมฺปาเทตพฺโพ …เป…  น, ภิกฺขเว, ติรจฺฉานคตุปชฺฌาเยน อุปสมฺปาเทตพฺโพ …เป…  น, ภิกฺขเว, มาตุฆาตกุปชฺฌาเยน อุปสมฺปาเทตพฺโพ …เป…  น, ภิกฺขเว, ปิตุฆาตกุปชฺฌาเยน อุปสมฺปาเทตพฺโพ …เป…  น, ภิกฺขเว, อรหนฺตฆาตกุปชฺฌาเยน อุปสมฺปาเทตพฺโพ …เป…  น, ภิกฺขเว, ภิกฺขุนิทูสกุปชฺฌาเยน อุปสมฺปาเทตพฺโพ …เป…  น, ภิกฺขเว, สํฆเภทกุปชฺฌาเยน อุปสมฺปาเทตพฺโพ …เป…  น, ภิกฺขเว, โลหิตุปฺปาทกุปชฺฌาเยน อุปสมฺปาเทตพฺโพ …เป…  น, ภิกฺขเว, อุภโตพฺยญฺชนกุปชฺฌาเยน อุปสมฺปาเทตพฺโพ. โย อุปสมฺปาเทยฺย, อาปตฺติ ทุกฺกฏสฺสา”ติ. (15)
</Paragraph>
</Division>