---
title: "1.64 จตฺตาโรนิสฺสย"
tableOfContents: false
sidebar:
  order: 61
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="128" book="vi-maha">

<Paragraph number="533" book="vi-maha">
“ตาวเทว ฉายา เมตพฺพา, อุตุปฺปมาณํ อาจิกฺขิตพฺพํ, ทิวสภาโค อาจิกฺขิตพฺโพ, สงฺคีติ อาจิกฺขิตพฺพา, จตฺตาโร นิสฺสยา อาจิกฺขิตพฺพา—
</Paragraph>

<Paragraph number="534" book="vi-maha">
ปิณฺฑิยาโลปโภชนํ นิสฺสาย ปพฺพชฺชา. ตตฺถ เต ยาวชีวํ อุสฺสาโห กรณีโย. อติเรกลาโภ—  สํฆภตฺตํ, อุทฺเทสภตฺตํ, นิมนฺตนํ, สลากภตฺตํ, ปกฺขิกํ, อุโปสถิกํ, ปาฏิปทิกํ. (1)
</Paragraph>

<Paragraph number="535" book="vi-maha">
ปํสุกูลจีวรํ นิสฺสาย ปพฺพชฺชา. ตตฺถ เต ยาวชีวํ อุสฺสาโห กรณีโย. อติเรกลาโภ—  โขมํ, กปฺปาสิกํ, โกเสยฺยํ, กมฺพลํ, สาณํ, ภงฺคํ. (2)
</Paragraph>

<Paragraph number="536" book="vi-maha">
รุกฺขมูลเสนาสนํ นิสฺสาย ปพฺพชฺชา. ตตฺถ เต ยาวชีวํ อุสฺสาโห กรณีโย. อติเรกลาโภ—  วิหาโร, อฑฺฒโยโค, ปาสาโท, หมฺมิยํ, คุหา. (3)
</Paragraph>

<Paragraph number="537" book="vi-maha">
ปูติมุตฺตเภสชฺชํ นิสฺสาย ปพฺพชฺชา. ตตฺถ เต ยาวชีวํ อุสฺสาโห กรณีโย. อติเรกลาโภ—  สปฺปิ, นวนีตํ, เตลํ, มธุ, ผาณิตนฺ”ติ. (4)

</Paragraph>
</Division>

<Paragraph number="538" type="center" book="vi-maha">
จตฺตาโร นิสฺสยา นิฏฺฐิตา.
</Paragraph>