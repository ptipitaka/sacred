---
title: "9.5 ปาริวาสิกาทิกถา"
tableOfContents: false
sidebar:
  order: 32
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="393" book="vi-maha">

<Paragraph number="1806" book="vi-maha">
ปาริวาสิกจตุตฺโถ เจ, ภิกฺขเว, ปริวาสํ ทเทยฺย, มูลาย ปฏิกเสฺสยฺย, มานตฺตํ ทเทยฺย, ตํวีโส อพฺเภยฺย—  อกมฺมํ น จ กรณียํ. มูลายปฏิกสฺสนารหจตุตฺโถ เจ, ภิกฺขเว, ปริวาสํ ทเทยฺย, มูลาย ปฏิกเสฺสยฺย, มานตฺตํ ทเทยฺย, ตํวีโส อพฺเภยฺย—  อกมฺมํ น จ กรณียํ. มานตฺตารหจตุตฺโถ เจ, ภิกฺขเว, ปริวาสํ ทเทยฺย, มูลาย ปฏิกเสฺสยฺย, มานตฺตํ ทเทยฺย, ตํวีโส อพฺเภยฺย—  อกมฺมํ น จ กรณียํ. มานตฺตจาริกจตุตฺโถ เจ, ภิกฺขเว, ปริวาสํ ทเทยฺย, มูลาย ปฏิกเสฺสยฺย, มานตฺตํ ทเทยฺย, ตํวีโส อพฺเภยฺย—  อกมฺมํ น จ กรณียํ. อพฺภานารหจตุตฺโถ เจ, ภิกฺขเว, ปริวาสํ ทเทยฺย, มูลาย ปฏิกเสฺสยฺย, มานตฺตํ ทเทยฺย, ตํวีโส อพฺเภยฺย—  อกมฺมํ น จ กรณียํ.
</Paragraph>

</Division>
<Division number="394" book="vi-maha">

<Paragraph number="1807" book="vi-maha">
เอกจฺจสฺส, ภิกฺขเว, สํฆมชฺเฌ ปฏิกฺโกสนา รุหติ, เอกจฺจสฺส น รุหติ. กสฺส จ, ภิกฺขเว, สํฆมชฺเฌ ปฏิกฺโกสนา น รุหติ? ภิกฺขุนิยา, ภิกฺขเว, สํฆมชฺเฌ ปฏิกฺโกสนา น รุหติ. สิกฺขมานาย, ภิกฺขเว …เป…  สามเณรสฺส, ภิกฺขเว…  สามเณริยา, ภิกฺขเว…  สิกฺขาปจฺจกฺขาตกสฺส, ภิกฺขเว…  อนฺติมวตฺถุํ อชฺฌาปนฺนกสฺส, ภิกฺขเว…  อุมฺมตฺตกสฺส, ภิกฺขเว…  ขิตฺตจิตฺตสฺส, ภิกฺขเว…  เวทนาฏฺฏสฺส, ภิกฺขเว…  อาปตฺติยา อทสฺสเน อุกฺขิตฺตกสฺส, ภิกฺขเว…  อาปตฺติยา อปฺปฏิกมฺเม อุกฺขิตฺตกสฺส, ภิกฺขเว…  ปาปิกาย ทิฏฺฐิยา อปฺปฏินิสฺสคฺเค อุกฺขิตฺตกสฺส, ภิกฺขเว…  ปณฺฑกสฺส, ภิกฺขเว…  เถยฺยสํวาสกสฺส, ภิกฺขเว…  ติตฺถิยปกฺกนฺตกสฺส, ภิกฺขเว…  ติรจฺฉานคตสฺส, ภิกฺขเว…  มาตุฆาตกสฺส, ภิกฺขเว…  ปิตุฆาตกสฺส, ภิกฺขเว…  อรหนฺตฆาตกสฺส, ภิกฺขเว…  ภิกฺขุนิทูสกสฺส, ภิกฺขเว…  สํฆเภทกสฺส, ภิกฺขเว…  โลหิตุปฺปาทกสฺส, ภิกฺขเว…  อุภโตพฺยญฺชนกสฺส, ภิกฺขเว…  นานาสํวาสกสฺส, ภิกฺขเว…  นานาสีมาย ฐิตสฺส, ภิกฺขเว…  อิทฺธิยา เวหาเส ฐิตสฺส, ภิกฺขเว, ยสฺส สํโฆ กมฺมํ กโรติ, ตสฺส จ, ภิกฺขเว, สํฆมชฺเฌ ปฏิกฺโกสนา น รุหติ. อิเมสํ โข, ภิกฺขเว, สํฆมชฺเฌ ปฏิกฺโกสนา น รุหติ.
</Paragraph>

<Paragraph number="1808" book="vi-maha">
กสฺส จ, ภิกฺขเว, สํฆมชฺเฌ ปฏิกฺโกสนา รุหติ? ภิกฺขุสฺส, ภิกฺขเว, ปกตตฺตสฺส สมานสํวาสกสฺส สมานสีมาย ฐิตสฺส อนฺตมโส อานนฺตริกสฺสาปิ ภิกฺขุโน วิญฺญาเปนฺตสฺส สํฆมชฺเฌ ปฏิกฺโกสนา รุหติ. อิมสฺส, ภิกฺขเว, สํฆมชฺเฌ ปฏิกฺโกสนา รุหติ.
</Paragraph>
</Division>