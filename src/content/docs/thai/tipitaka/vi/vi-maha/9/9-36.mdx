---
title: "9.36 อปฺปฏินิสฺสคฺเคอุกฺเขปนียกมฺมปฏิปฺปสฺสทฺธิกถา"
tableOfContents: false
sidebar:
  order: 30
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="450" book="vi-maha">

<Paragraph number="1896" book="vi-maha">
อิธ ปน, ภิกฺขเว, ภิกฺขุ สํเฆน ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปาปิกาย ทิฏฺฐิยา อปฺปฏินิสฺสคฺเค อุกฺเขปนียสฺส กมฺมสฺส ปฏิปฺปสฺสทฺธิํ ยาจติ. ตตฺร เจ ภิกฺขูนํ เอวํ โหติ—  ‘อยํ โข, อาวุโส, ภิกฺขุ สํเฆน ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปาปิกาย ทิฏฺฐิยา อปฺปฏินิสฺสคฺเค อุกฺเขปนียสฺส กมฺมสฺส ปฏิปฺปสฺสทฺธิํ ยาจติ. หนฺทสฺส มยํ ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺมํ ปฏิปฺปสฺสมฺเภมา’ติ. เต ตสฺส ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺมํ ปฏิปฺปสฺสมฺเภนฺติ—  อธมฺเมน วคฺคา …เป…  อธมฺเมน สมคฺคา…  ธมฺเมน วคฺคา…  ธมฺมปติรูปเกน วคฺคา…  ธมฺมปติรูปเกน สมคฺคา. ตตฺรฏฺโฐ สํโฆ วิวทติ—  ‘อธมฺเมน วคฺคกมฺมํ, อธมฺเมน สมคฺคกมฺมํ, ธมฺเมน วคฺคกมฺมํ, ธมฺมปติรูปเกน วคฺคกมฺมํ, ธมฺมปติรูปเกน สมคฺคกมฺมํ, อกตํ กมฺมํ ทุกฺกฏํ กมฺมํ ปุน กาตพฺพํ กมฺมนฺ’ติ. ตตฺร, ภิกฺขเว, เย เต ภิกฺขู เอวมาหํสุ—  ‘ธมฺมปติรูปเกน สมคฺคกมฺมนฺ’ติ, เย จ เต ภิกฺขู เอวมาหํสุ—  ‘อกตํ กมฺมํ ทุกฺกฏํ กมฺมํ ปุน กาตพฺพํ กมฺมนฺ’ติ, อิเม ตตฺถ ภิกฺขู ธมฺมวาทิโน. อิเมปิ ปญฺจ วารา สํขิตฺตา”.

</Paragraph>
</Division>

<Paragraph number="1897" type="center" book="vi-maha">
จมฺเปยฺยกฺขนฺธโก นวโม.



</Paragraph>

<Paragraph number="1898" type="center" book="vi-maha">
ตสฺสุทฺทานํ


</Paragraph>

<Paragraph number="1899" type="verses" book="vi-maha">
_จมฺปายํ ภควา อาสิ,_  
_วตฺถุ วาสภคามเก;_  
_อาคนฺตุกานมุสฺสุกฺกํ,_  
_อกาสิ อิจฺฉิตพฺพเก._  

</Paragraph>

<Paragraph number="1900" book="vi-maha">
_ปกตญฺญุโนติ ญตฺวา,_  
อุสฺสุกฺกํ น กรี ตทา;_  
อุกฺขิตฺโต น กโรตีติ,_  
_สาคมา ชินสนฺติเก._  

</Paragraph>

<Paragraph number="1901" type="verses" book="vi-maha">
_อธมฺเมน วคฺคกมฺมํ,_  
_สมคฺคํ อธมฺเมน จ;_  
_ธมฺเมน วคฺคกมฺมญฺจ,_  
_ปติรูปเกน วคฺคิกํ._  

</Paragraph>

<Paragraph number="1902" type="verses" book="vi-maha">
_ปติรูปเกน สมคฺคํ,_  
_เอโก อุกฺขิปเตกกํ;_  
_เอโก จ เทฺว สมฺพหุเล,_  
_สํฆํ อุกฺขิปเตกโก._  

</Paragraph>

<Paragraph number="1903" type="verses" book="vi-maha">
_ทุเวปิ สมฺพหุลาปิ,_  
_สํโฆ สํฆญฺจ อุกฺขิปิ;_  
_สพฺพญฺญุปวโร สุตฺวา,_  
_อธมฺมนฺติ ปฏิกฺขิปิ._  

</Paragraph>

<Paragraph number="1904" type="verses" book="vi-maha">
_ญตฺติวิปนฺนํ ยํ กมฺมํ,_  
_สมฺปนฺนํ อนุสาวนํ;_  
_อนุสฺสาวนวิปนฺนํ,_  
_สมฺปนฺนํ ญตฺติยา จ ยํ._  

</Paragraph>

<Paragraph number="1905" type="verses" book="vi-maha">
อุภเยน วิปนฺนญฺจ,_  
_อญฺญตฺร ธมฺมเมว จ;_  
_วินยา สตฺถุ ปฏิกุฏฺฐํ,_  
_กุปฺปํ อฏฺฐานารหิกํ._  

</Paragraph>

<Paragraph number="1906" type="verses" book="vi-maha">
_อธมฺมวคฺคํ สมคฺคํ,_  
_ธมฺม ปติรูปานิ เย ทุเว;_  
_ธมฺเมเนว จ สามคฺคิํ,_  
_อนุญฺญาสิ ตถาคโต._  

</Paragraph>

<Paragraph number="1907" type="verses" book="vi-maha">
_จตุวคฺโค ปญฺจวคฺโค,_  
_ทสวคฺโค จ วีสติ;_  
_ปโรวีสติวคฺโค จ,_  
_สํโฆ ปญฺจวิโธ ตถา._  

</Paragraph>

<Paragraph number="1908" type="verses" book="vi-maha">
_ฐเปตฺวา อุปสมฺปทํ,_  
_ยญฺจ กมฺมํ ปวารณํ;_  
_อพฺภานกมฺเมน สห,_  
_จตุวคฺเคหิ กมฺมิโก._  

</Paragraph>

<Paragraph number="1909" type="verses" book="vi-maha">
_ทุเว กมฺเม ฐเปตฺวาน,_  
_มชฺฌเทสูปสมฺปทํ;_  
_อพฺภานํ ปญฺจวคฺคิโก,_  
_สพฺพกมฺเมสุ กมฺมิโก._  

</Paragraph>

<Paragraph number="1910" type="verses" book="vi-maha">
_อพฺภาเนกํ ฐเปตฺวาน,_  
_เย ภิกฺขู ทสวคฺคิกา;_  
_สพฺพกมฺมกโร สํโฆ,_  
_วีโส สพฺพตฺถ กมฺมิโก._  

</Paragraph>

<Paragraph number="1911" type="verses" book="vi-maha">
_ภิกฺขุนี สิกฺขมานา จ,_  
_สามเณโร สามเณรี;_  
_ปจฺจกฺขาตนฺติมวตฺถู,_  
อุกฺขิตฺตาปตฺติทสฺสเน._  

</Paragraph>

<Paragraph number="1912" type="verses" book="vi-maha">
_อปฺปฏิกมฺเม ทิฏฺฐิยา,_  
_ปณฺฑโก เถยฺยสํวาสกํ;_  
_ติตฺถิยา ติรจฺฉานคตํ,_  
_มาตุ ปิตุ จ ฆาตกํ._  

</Paragraph>

<Paragraph number="1913" type="verses" book="vi-maha">
_อรหํ ภิกฺขุนีทูสิ,_  
_เภทกํ โลหิตุปฺปาทํ;_  
_พฺยญฺชนํ นานาสํวาสํ,_  
_นานาสีมาย อิทฺธิยา._  

</Paragraph>

<Paragraph number="1914" type="verses" book="vi-maha">
_ยสฺส สํโฆ กเร กมฺมํ,_  
_โหนฺเตเต จตุวีสติ;_  
_สมฺพุทฺเธน ปฏิกฺขิตฺตา,_  
_น เหเต คณปูรกา._  

</Paragraph>

<Paragraph number="1915" type="verses" book="vi-maha">
_ปาริวาสิกจตุตฺโถ,_  
_ปริวาสํ ทเทยฺย วา;_  
_มูลา มานตฺตมพฺเภยฺย,_  
_อกมฺมํ น จ กรณํ._  

</Paragraph>

<Paragraph number="1916" type="verses" book="vi-maha">
_มูลา อรหมานตฺตา,_  
_อพฺภานารหเมว จ;_  
_น กมฺมการกา ปญฺจ,_  
_สมฺพุทฺเธน ปกาสิตา._  

</Paragraph>

<Paragraph number="1917" type="verses" book="vi-maha">
_ภิกฺขุนี สิกฺขมานา จ,_  
_สามเณโร สามเณริกา;_  
_ปจฺจกฺขนฺติเมามฺมตฺตา,_  
_ขิตฺตาเวทนทสฺสเน._  

</Paragraph>

<Paragraph number="1918" type="verses" book="vi-maha">
_อปฺปฏิกมฺเม ทิฏฺฐิยา,_  
_ปณฺฑกาปิ จ พฺยญฺชนา;_  
_นานาสํวาสกา สีมา,_  
_เวหาสํ ยสฺส กมฺม จ._  

</Paragraph>

<Paragraph number="1919" type="verses" book="vi-maha">
_อฏฺฐารสนฺนเมเตสํ,_  
_ปฏิกฺโกสํ น รุหติ;_  
_ภิกฺขุสฺส ปกตตฺตสฺส,_  
_รุหติ ปฏิกฺโกสนา._  

</Paragraph>

<Paragraph number="1920" type="verses" book="vi-maha">
_สุทฺธสฺส ทุนฺนิสาริโต,_  
_พาโล หิ สุนิสฺสาริโต;_  
_ปณฺฑโก เถยฺยสํวาโส,_  
_ปกฺกนฺโต ติรจฺฉานคโต._  

</Paragraph>

<Paragraph number="1921" type="verses" book="vi-maha">
_มาตุ ปิตุ อรหนฺต,_  
_ทูสโก สํฆเภทโก;_  
_โลหิตุปฺปาทโก เจว,_  
อุภโตพฺยญฺชโน จ โย._  

</Paragraph>

<Paragraph number="1922" type="verses" book="vi-maha">
_เอกาทสนฺนํ เอเตสํ,_  
_โอสารณํ น ยุชฺชติ;_  
_หตฺถปาทํ ตทุภยํ,_  
_กณฺณนาสํ ตทูภยํ._  

</Paragraph>

<Paragraph number="1923" type="verses" book="vi-maha">
_องฺคุลิ อฬกณฺฑรํ,_  
_ผณํ ขุชฺโช จ วามโน;_  
_คณฺฑี ลกฺขณกสา จ,_  
_ลิขิตโก จ สีปที._  

</Paragraph>

<Paragraph number="1924" type="verses" book="vi-maha">
_ปาปา ปริสกาโณ จ,_  
_กุณี ขญฺโช หโตปิ จ;_  
อิริยาปถทุพฺพโล,_  
_อนฺโธ มูโค จ พธิโร._  

</Paragraph>

<Paragraph number="1925" type="verses" book="vi-maha">
_อนฺธมูคนฺธพธิโร,_  
_มูคพธิรเมว จ;_  
_อนฺธมูคพธิโร จ,_  
_ทฺวตฺติํเสเต อนูนกา._  

</Paragraph>

<Paragraph number="1926" type="verses" book="vi-maha">
_เตสํ โอสารณํ โหติ,_  
_สมฺพุทฺเธน ปกาสิตํ;_  
_ทฏฺฐพฺพา ปฏิกาตพฺพา,_  
_นิสฺสชฺเชตา น วิชฺชติ._  

</Paragraph>

<Paragraph number="1927" type="verses" book="vi-maha">
_ตสฺส อุกฺเขปนา กมฺมา,_  
_สตฺต โหนฺติ อธมฺมิกา;_  
_อาปนฺนํ อนุวตฺตนฺตํ,_  
_สตฺต เตปิ อธมฺมิกา._  

</Paragraph>

<Paragraph number="1928" type="verses" book="vi-maha">
_อาปนฺนํ นานุวตฺตนฺตํ,_  
_สตฺต กมฺมา สุธมฺมิกา;_  
_สมฺมุขา ปฏิปุจฺฉา จ,_  
_ปฏิญฺญาย จ การณา._  

</Paragraph>

<Paragraph number="1929" type="verses" book="vi-maha">
_สติ อมูฬฺหปาปิกา,_  
_ตชฺชนีนิยเสฺสน จ;_  
_ปพฺพาชนีย ปฏิสาโร,_  
อุกฺเขปปริวาส จ._  

</Paragraph>

<Paragraph number="1930" type="verses" book="vi-maha">
_มูลา มานตฺตอพฺภานา,_  
_ตเถว อุปสมฺปทา;_  
_อญฺญํ กเรยฺย อญฺญสฺส,_  
_โสฬเสเต อธมฺมิกา._  

</Paragraph>

<Paragraph number="1931" type="verses" book="vi-maha">
_ตํ ตํ กเรยฺย ตํ ตสฺส,_  
_โสฬเสเต สุธมฺมิกา;_  
_ปจฺจาโรเปยฺย อญฺญญฺญํ,_  
_โสฬเสเต อธมฺมิกา._  

</Paragraph>

<Paragraph number="1932" type="verses" book="vi-maha">
_เทฺว เทฺว ตมฺมูลกํ ตสฺส,_  
_เตปิ โสฬส ธมฺมิกา;_  
_เอเกกมูลกํ จกฺกํ,_  
_“อธมฺมนฺ”ติ ชิโนพฺรวิ._  

</Paragraph>

<Paragraph number="1933" type="verses" book="vi-maha">
_อกาสิ ตชฺชนียํ กมฺมํ,_  
_สํโฆ ภณฺฑนการโก;_  
_อธมฺเมน วคฺคกมฺมํ,_  
_อญฺญํ อาวาสํ คจฺฉิ โส._  

</Paragraph>

<Paragraph number="1934" type="verses" book="vi-maha">
_ตตฺถาธมฺเมน สมคฺคา,_  
_ตสฺส ตชฺชนียํ กรุํ;_  
_อญฺญตฺถ วคฺคาธมฺเมน,_  
_ตสฺส ตชฺชนียํ กรุํ._  

</Paragraph>

<Paragraph number="1935" type="verses" book="vi-maha">
_ปติรูเปน วคฺคาปิ,_  
_สมคฺคาปิ ตถา กรุํ;_  
_อธมฺเมน สมคฺคา จ,_  
_ธมฺเมน วคฺคเมว จ._  

</Paragraph>

<Paragraph number="1936" type="verses" book="vi-maha">
_ปติรูปเกน วคฺคา จ,_  
_สมคฺคา จ อิเม ปทา;_  
_เอเกกมูลกํ กตฺวา,_  
_จกฺกํ พนฺเธ วิจกฺขโณ._  

</Paragraph>

<Paragraph number="1937" type="verses" book="vi-maha">
_พาลา พฺยตฺตสฺส นิยสฺสํ,_  
_ปพฺพาเช กุลทูสกํ;_  
_ปฏิสารณียํ กมฺมํ,_  
_กเร อกฺโกสกสฺส จ._  

</Paragraph>

<Paragraph number="1938" type="verses" book="vi-maha">
_อทสฺสนาปฺปฏิกมฺเม,_  
_โย จ ทิฏฺฐิํ น นิสฺสชฺเช;_  
_เตสํ อุกฺเขปนียกมฺมํ,_  
_สตฺถวาเหน ภาสิตํ._  

</Paragraph>

<Paragraph number="1939" type="verses" book="vi-maha">
อุปริ นยกมฺมานํ,_  
_ปญฺโญ ตชฺชนียํ นเย;_  
_เตสํเยว อนุโลมํ,_  
_สมฺมา วตฺตติ ยาจิเต._  

</Paragraph>

<Paragraph number="1940" type="verses" book="vi-maha">
_ปสฺสทฺธิ เตสํ กมฺมานํ,_  
_เหฏฺฐา กมฺมนเยน จ;_  
_ตสฺมิํ ตสฺมิํ ตุ กมฺเมสุ,_  
_ตตฺรฏฺโฐ จ วิวทติ._  

</Paragraph>

<Paragraph number="1941" type="verses" book="vi-maha">
_อกตํ ทุกฺกฏญฺเจว,_  
_ปุนกาตพฺพกนฺติ จ;_  
_กมฺเม ปสฺสทฺธิยา จาปิ,_  
_เต ภิกฺขู ธมฺมวาทิโน._  

</Paragraph>

<Paragraph number="1942" type="verses" book="vi-maha">
_วิปตฺติพฺยาธิเต ทิสฺวา,_  
_กมฺมปฺปตฺเต มหามุนิ;_  
_ปฏิปฺปสฺสทฺธิมกฺขาสิ,_  
_สลฺลกตฺโตว โอสธนฺติ._  


</Paragraph>

<Paragraph number="1943" type="center" book="vi-maha">
อิมมฺหิ ขนฺธเก วตฺถูนิ ฉตฺติํสาติ.



</Paragraph>

<Paragraph number="1944" type="center" book="vi-maha">
จมฺเปยฺยกฺขนฺธโก นิฏฺฐิโต.
</Paragraph>