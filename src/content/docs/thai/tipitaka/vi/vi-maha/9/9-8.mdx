---
title: "9.8 อุปาลิปุจฺฉากถา"
tableOfContents: false
sidebar:
  order: 35
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="400" book="vi-maha">

<Paragraph number="1829" book="vi-maha">
อถ โข อายสฺมา อุปาลิ เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิ. เอกมนฺตํ นิสินฺโน โข อายสฺมา อุปาลิ ภควนฺตํ เอตทโวจ—  “โย นุ โข, ภนฺเต, สมคฺโค สํโฆ สมฺมุขากรณียํ กมฺมํ อสมฺมุขา กโรติ, ธมฺมกมฺมํ นุ โข ตํ, ภนฺเต, วินยกมฺมนฺ”ติ? “อธมฺมกมฺมํ ตํ, อุปาลิ, อวินยกมฺมนฺ”ติ. “โย นุ โข, ภนฺเต, สมคฺโค สํโฆ ปฏิปุจฺฉากรณียํ กมฺมํ อปฺปฏิปุจฺฉา กโรติ …เป…  ปฏิญฺญายกรณียํ กมฺมํ อปฺปฏิญฺญาย กโรติ…  สติวินยารหสฺส อมูฬฺหวินยํ เทติ…  อมูฬฺหวินยารหสฺส ตสฺสปาปิยสิกากมฺมํ กโรติ…  ตสฺสปาปิยสิกากมฺมารหสฺส ตชฺชนียกมฺมํ กโรติ…  ตชฺชนียกมฺมารหสฺส นิยสฺสกมฺมํ กโรติ…  นิยสฺสกมฺมารหสฺส ปพฺพาชนียกมฺมํ กโรติ…  ปพฺพาชนียกมฺมารหสฺส ปฏิสารณียกมฺมํ กโรติ…  ปฏิสารณียกมฺมารหสฺส อุกฺเขปนียกมฺมํ กโรติ…  อุกฺเขปนียกมฺมารหสฺส ปริวาสํ เทติ…  ปริวาสารหํ มูลาย ปฏิกสฺสติ…  มูลายปฏิกสฺสนารหสฺส มานตฺตํ เทติ…  มานตฺตารหํ อพฺเภติ…  อพฺภานารหํ อุปสมฺปาเทติ, ธมฺมกมฺมํ นุ โข ตํ, ภนฺเต, วินยกมฺมนฺ”ติ? “อธมฺมกมฺมํ ตํ, อุปาลิ, อวินยกมฺมํ.
</Paragraph>

<Paragraph number="1830" book="vi-maha">
โย โข, อุปาลิ, สมคฺโค สํโฆ สมฺมุขากรณียํ กมฺมํ อสมฺมุขา กโรติ, เอวํ โข, อุปาลิ, อธมฺมกมฺมํ โหติ อวินยกมฺมํ, เอวญฺจ ปน สํโฆ สาติสาโร โหติ. โย โข, อุปาลิ, สมคฺโค สํโฆ ปฏิปุจฺฉากรณียํ กมฺมํ อปฺปฏิปุจฺฉา กโรติ …เป…  ปฏิญฺญายกรณียํ กมฺมํ อปฺปฏิญฺญาย กโรติ…  สติวินยารหสฺส อมูฬฺหวินยํ เทติ…  อมูฬฺหวินยารหสฺส ตสฺสปาปิยสิกากมฺมํ กโรติ…  ตสฺสปาปิยสิกากมฺมารหสฺส ตชฺชนียกมฺมํ กโรติ…  ตชฺชนียกมฺมารหสฺส นิยสฺสกมฺมํ กโรติ…  นิยสฺสกมฺมารหสฺส ปพฺพาชนียกมฺมํ กโรติ…  ปพฺพาชนียกมฺมารหสฺส ปฏิสารณียกมฺมํ กโรติ…  ปฏิสารณียกมฺมารหสฺส อุกฺเขปนียกมฺมํ กโรติ…  อุกฺเขปนียกมฺมารหสฺส ปริวาสํ เทติ…  ปริวาสารหํ มูลาย ปฏิกสฺสติ…  มูลายปฏิกสฺสนารหสฺส มานตฺตํ เทติ…  มานตฺตารหํ อพฺเภติ…  อพฺภานารหํ อุปสมฺปาเทติ, เอวํ โข, อุปาลิ, อธมฺมกมฺมํ โหติ อวินยกมฺมํ. เอวญฺจ ปน สํโฆ สาติสาโร โหตี”ติ.
</Paragraph>

</Division>
<Division number="401" book="vi-maha">

<Paragraph number="1831" book="vi-maha">
“โย นุ โข, ภนฺเต, สมคฺโค สํโฆ สมฺมุขากรณียํ กมฺมํ สมฺมุขา กโรติ, ธมฺมกมฺมํ นุ โข ตํ, ภนฺเต, วินยกมฺมนฺ”ติ? “ธมฺมกมฺมํ ตํ, อุปาลิ, วินยกมฺมนฺ”ติ. “โย นุ โข, ภนฺเต, สมคฺโค สํโฆ ปฏิปุจฺฉากรณียํ กมฺมํ ปฏิปุจฺฉา กโรติ …เป…  ปฏิญฺญายกรณียํ กมฺมํ ปฏิญฺญาย กโรติ…  สติวินยารหสฺส สติวินยํ เทติ…  อมูฬฺหวินยารหสฺส อมูฬฺหวินยํ เทติ…  ตสฺสปาปิยสิกากมฺมารหสฺส ตสฺสปาปิยสิกากมฺมํ กโรติ…  ตชฺชนียกมฺมารหสฺส ตชฺชนียกมฺมํ กโรติ…  นิยสฺสกมฺมารหสฺส นิยสฺสกมฺมํ กโรติ…  ปพฺพาชนียกมฺมารหสฺส ปพฺพาชนียกมฺมํ กโรติ…  ปฏิสารณียกมฺมารหสฺส ปฏิสารณียกมฺมํ กโรติ…  อุกฺเขปนียกมฺมารหสฺส อุกฺเขปนียกมฺมํ กโรติ…  ปริวาสารหสฺส ปริวาสํ เทติ มูลายปฏิกสฺสนารหํ มูลาย ปฏิกสฺสติ…  มานตฺตารหสฺส มานตฺตํ เทติ…  อพฺภานารหํ อพฺเภติ…  อุปสมฺปทารหํ อุปสมฺปาเทติ, ธมฺมกมฺมํ นุ โข ตํ, ภนฺเต, วินยกมฺมนฺ”ติ? “ธมฺมกมฺมํ ตํ, อุปาลิ, วินยกมฺมํ.
</Paragraph>

<Paragraph number="1832" book="vi-maha">
โย โข, อุปาลิ, สมคฺโค สํโฆ สมฺมุขากรณียํ กมฺมํ สมฺมุขา กโรติ, เอวํ โข, อุปาลิ, ธมฺมกมฺมํ โหติ วินยกมฺมํ. เอวญฺจ ปน สํโฆ อนติสาโร โหติ. โย โข, อุปาลิ, สมคฺโค สํโฆ ปฏิปุจฺฉากรณียํ กมฺมํ ปฏิปุจฺฉา กโรติ…  ปฏิญฺญายกรณียํ กมฺมํ ปฏิญฺญาย กโรติ…  สติวินยารหสฺส สติวินยํ เทติ…  อมูฬฺหวินยารหสฺส อมูฬฺหวินยํ เทติ…  ตสฺสปาปิยสิกากมฺมารหสฺส ตสฺสปาปิยสิกากมฺมํ กโรติ…  ตชฺชนียกมฺมารหสฺส ตชฺชนียกมฺมํ กโรติ…  นิยสฺสกมฺมารหสฺส นิยสฺสกมฺมํ กโรติ…  ปพฺพาชนียกมฺมารหสฺส ปพฺพาชนียกมฺมํ กโรติ…  ปฏิสารณียกมฺมารหสฺส ปฏิสารณียกมฺมํ กโรติ…  อุกฺเขปนียกมฺมารหสฺส อุกฺเขปนียกมฺมํ กโรติ…  ปริวาสารหสฺส ปริวาสํ เทติ…  มูลายปฏิกสฺสนารหํ มูลาย ปฏิกสฺสติ…  มานตฺตารหสฺส มานตฺตํ เทติ…  อพฺภานารหํ อพฺเภติ…  อุปสมฺปทารหํ อุปสมฺปาเทติ, เอวํ โข, อุปาลิ, ธมฺมกมฺมํ โหติ วินยกมฺมํ. เอวญฺจ ปน สํโฆ อนติสาโร โหตี”ติ.
</Paragraph>

</Division>
<Division number="402" book="vi-maha">

<Paragraph number="1833" book="vi-maha">
“โย นุ โข, ภนฺเต, สมคฺโค สํโฆ สติวินยารหสฺส อมูฬฺหวินยํ เทติ, อมูฬฺหวินยารหสฺส สติวินยํ เทติ, ธมฺมกมฺมํ นุ โข ตํ, ภนฺเต, วินยกมฺมนฺ”ติ? “อธมฺมกมฺมํ ตํ, อุปาลิ, อวินยกมฺมนฺ”ติ. “โย นุ โข, ภนฺเต, สมคฺโค สํโฆ อมูฬฺหวินยารหสฺส ตสฺสปาปิยสิกากมฺมํ กโรติ, ตสฺสปาปิยสิกากมฺมารหสฺส อมูฬฺหวินยํ เทติ …เป…  ตสฺสปาปิยสิกากมฺมารหสฺส ตชฺชนียกมฺมํ กโรติ, ตชฺชนียกมฺมารหสฺส ตสฺสปาปิยสิกากมฺมํ กโรติ…  ตชฺชนียกมฺมารหสฺส นิยสฺสกมฺมํ กโรติ, นิยสฺสกมฺมารหสฺส ตชฺชนียกมฺมํ กโรติ…  นิยสฺสกมฺมารหสฺส ปพฺพาชนียกมฺมํ กโรติ, ปพฺพาชนียกมฺมารหสฺส นิยสฺสกมฺมํ กโรติ…  ปพฺพาชนียกมฺมารหสฺส ปฏิสารณียกมฺมํ กโรติ, ปฏิสารณียกมฺมารหสฺส ปพฺพาชนียกมฺมํ กโรติ…  ปฏิสารณียกมฺมารหสฺส อุกฺเขปนียกมฺมํ กโรติ, อุกฺเขปนียกมฺมารหสฺส ปฏิสารณียกมฺมํ กโรติ…  อุกฺเขปนียกมฺมารหสฺส ปริวาสํ เทติ, ปริวาสารหสฺส อุกฺเขปนียกมฺมํ กโรติ…  ปริวาสารหํ มูลาย ปฏิกสฺสติ, มูลายปฏิกสฺสนารหสฺส ปริวาสํ เทติ…  มูลายปฏิกสฺสนารหสฺส มานตฺตํ เทติ, มานตฺตารหํ มูลาย ปฏิกสฺสติ…  มานตฺตารหํ อพฺเภติ, อพฺภานารหสฺส มานตฺตํ เทติ…  อพฺภานารหํ อุปสมฺปาเทติ, อุปสมฺปทารหํ อพฺเภติ, ธมฺมกมฺมํ นุ โข ตํ, ภนฺเต, วินยกมฺมนฺ”ติ? “อธมฺมกมฺมํ ตํ, อุปาลิ, อวินยกมฺมํ.
</Paragraph>

<Paragraph number="1834" book="vi-maha">
โย โข, อุปาลิ, สมคฺโค สํโฆ สติวินยารหสฺส อมูฬฺหวินยํ เทติ, อมูฬฺหวินยารหสฺส สติวินยํ เทติ, เอวํ โข, อุปาลิ, อธมฺมกมฺมํ โหติ อวินยกมฺมํ. เอวญฺจ ปน สํโฆ สาติสาโร โหติ. โย โข, อุปาลิ, สมคฺโค สํโฆ อมูฬฺหวินยารหสฺส ตสฺสปาปิยสิกากมฺมํ กโรติ, ตสฺสปาปิยสิกากมฺมารหสฺส อมูฬฺหวินยํ เทติ …เป…  ตสฺสปาปิยสิกากมฺมารหสฺส ตชฺชนียกมฺมํ กโรติ, ตชฺชนียกมฺมารหสฺส ตสฺสปาปิยสิกากมฺมํ กโรติ…  ตชฺชนียกมฺมารหสฺส นิยสฺสกมฺมํ กโรติ, นิยสฺสกมฺมารหสฺส ตชฺชนียกมฺมํ กโรติ…  นิยสฺสกมฺมารหสฺส ปพฺพาชนียกมฺมํ กโรติ, ปพฺพาชนียกมฺมารหสฺส นิยสฺสกมฺมํ กโรติ…  ปพฺพาชนียกมฺมารหสฺส ปฏิสารณียกมฺมํ กโรติ, ปฏิสารณียกมฺมารหสฺส ปพฺพาชนียกมฺมํ กโรติ…  ปฏิสารณียกมฺมารหสฺส อุกฺเขปนียกมฺมํ กโรติ, อุกฺเขปนียกมฺมารหสฺส ปฏิสารณียกมฺมํ กโรติ…  อุกฺเขปนียกมฺมารหสฺส ปริวาสํ เทติ, ปริวาสารหสฺส อุกฺเขปนียกมฺมํ กโรติ…  ปริวาสารหํ มูลาย ปฏิกสฺสติ, มูลายปฏิกสฺสนารหสฺส ปริวาสํ เทติ…  มูลายปฏิกสฺสนารหสฺส มานตฺตํ เทติ, มานตฺตารหํ มูลาย ปฏิกสฺสติ—  มานตฺตารหํ อพฺเภติ, อพฺภานารหสฺส มานตฺตํ เทติ…  อพฺภานารหํ อุปสมฺปาเทติ, อุปสมฺปทารหํ อพฺเภติ, เอวํ โข, อุปาลิ, อธมฺมกมฺมํ โหติ อวินยกมฺมํ. เอวญฺจ ปน สํโฆ สาติสาโร โหตี”ติ.
</Paragraph>

</Division>
<Division number="403" book="vi-maha">

<Paragraph number="1835" book="vi-maha">
“โย นุ โข, ภนฺเต, สมคฺโค สํโฆ สติวินยารหสฺส สติวินยํ เทติ, อมูฬฺหวินยารหสฺส อมูฬฺหวินยํ เทติ, ธมฺมกมฺมํ นุ โข ตํ, ภนฺเต, วินยกมฺมนฺ”ติ? “ธมฺมกมฺมํ ตํ, อุปาลิ, วินยกมฺมนฺ”ติ. “โย นุ โข, ภนฺเต, สมคฺโค สํโฆ อมูฬฺหวินยารหสฺส อมูฬฺหวินยํ เทติ …เป…  ตสฺสปาปิยสิกากมฺมารหสฺส ตสฺสปาปิยสิกากมฺมํ กโรติ …เป…  ตชฺชนียกมฺมารหสฺส ตชฺชนียกมฺมํ กโรติ …เป…  นิยสฺสกมฺมารหสฺส นิยสฺสกมฺมํ กโรติ …เป…  ปพฺพาชนียกมฺมารหสฺส ปพฺพาชนียกมฺมํ กโรติ …เป…  ปฏิสารณียกมฺมารหสฺส ปฏิสารณียกมฺมํ กโรติ …เป…  อุกฺเขปนียกมฺมารหสฺส อุกฺเขปนียกมฺมํ กโรติ …เป…  ปริวาสารหสฺส ปริวาสํ เทติ …เป…  มูลายปฏิกสฺสนารหํ มูลาย ปฏิกสฺสติ …เป…  มานตฺตารหสฺส มานตฺตํ เทติ …เป…  อพฺภานารหํ อพฺเภติ, อุปสมฺปทารหํ อุปสมฺปาเทติ, ธมฺมกมฺมํ นุ โข ตํ, ภนฺเต, วินยกมฺมนฺ”ติ? “ธมฺมกมฺมํ ตํ, อุปาลิ, วินยกมฺมํ.
</Paragraph>

<Paragraph number="1836" book="vi-maha">
โย โข, อุปาลิ, สมคฺโค สํโฆ สติวินยารหสฺส สติวินยํ เทติ, อมูฬฺหวินยารหสฺส อมูฬฺหวินยํ เทติ, เอวํ โข, อุปาลิ, ธมฺมกมฺมํ โหติ วินยกมฺมํ. เอวญฺจ ปน สํโฆ อนติสาโร โหติ. โย โข, อุปาลิ, สมคฺโค สํโฆ อมูฬฺหวินยารหสฺส อมูฬฺหวินยํ เทติ …เป…  ตสฺสปาปิยสิกากมฺมารหสฺส ตสฺสปาปิยสิกากมฺมํ กโรติ …เป…  ตชฺชนียกมฺมารหสฺส ตชฺชนียกมฺมํ กโรติ …เป…  นิยสฺสกมฺมารหสฺส นิยสฺสกมฺมํ กโรติ …เป…  ปพฺพาชนียกมฺมารหสฺส ปพฺพาชนียกมฺมํ กโรติ …เป…  ปฏิสารณียกมฺมารหสฺส ปฏิสารณียกมฺมํ กโรติ …เป…  อุกฺเขปนียกมฺมารหสฺส อุกฺเขปนียกมฺมํ กโรติ …เป…  ปริวาสารหสฺส ปริวาสํ เทติ …เป…  มูลายปฏิกสฺสนารหํ มูลาย ปฏิกสฺสติ …เป…  มานตฺตารหสฺส มานตฺตํ เทติ …เป…  อพฺภานารหํ อพฺเภติ, อุปสมฺปทารหํ อุปสมฺปาเทติ, เอวํ โข, อุปาลิ, ธมฺมกมฺมํ โหติ วินยกมฺมํ. เอวญฺจ ปน สํโฆ อนติสาโร โหตี”ติ.
</Paragraph>

</Division>
<Division number="404" book="vi-maha">

<Paragraph number="1837" book="vi-maha">
อถ โข ภควา ภิกฺขู อามนฺเตสิ—  “โย โข, ภิกฺขเว, สมคฺโค สํโฆ สติวินยารหสฺส อมูฬฺหวินยํ เทติ, เอวํ โข, ภิกฺขเว, อธมฺมกมฺมํ โหติ อวินยกมฺมํ. เอวญฺจ ปน สํโฆ สาติสาโร โหติ. โย โข, ภิกฺขเว, สมคฺโค สํโฆ สติวินยารหสฺส ตสฺสปาปิยสิกากมฺมํ กโรติ …เป…  สติวินยารหสฺส ตชฺชนียกมฺมํ กโรติ…  สติวินยารหสฺส นิยสฺสกมฺมํ กโรติ…  สติวินยารหสฺส ปพฺพาชนียกมฺมํ กโรติ…  สติวินยารหสฺส ปฏิสารณียกมฺมํ กโรติ…  สติวินยารหสฺส อุกฺเขปนียกมฺมํ กโรติ…  สติวินยารหสฺส ปริวาสํ เทติ…  สติวินยารหํ มูลาย ปฏิกสฺสติ…  สติวินยารหสฺส มานตฺตํ เทติ…  สติวินยารหํ อพฺเภติ…  สติวินยารหํ อุปสมฺปาเทติ, เอวํ โข, ภิกฺขเว, อธมฺมกมฺมํ โหติ อวินยกมฺมํ. เอวญฺจ ปน สํโฆ สาติสาโร โหติ.
</Paragraph>

</Division>
<Division number="405" book="vi-maha">

<Paragraph number="1838" book="vi-maha">
โย โข, ภิกฺขเว, สมคฺโค สํโฆ อมูฬฺหวินยารหสฺส ตสฺสปาปิยสิกากมฺมํ กโรติ, เอวํ โข, ภิกฺขเว, อธมฺมกมฺมํ โหติ อวินยกมฺมํ. เอวญฺจ ปน สํโฆ สาติสาโร โหติ. โย โข, ภิกฺขเว, สมคฺโค สํโฆ อมูฬฺหวินยารหสฺส ตชฺชนียกมฺมํ กโรติ …เป…  อมูฬฺหวินยารหสฺส นิยสฺสกมฺมํ กโรติ…  อมูฬฺหวินยารหสฺส ปพฺพาชนียกมฺมํ กโรติ…  อมูฬฺหวินยารหสฺส ปฏิสารณียกมฺมํ กโรติ…  อมูฬฺหวินยารหสฺส อุกฺเขปนียกมฺมํ กโรติ…  อมูฬฺหวินยารหสฺส ปริวาสํ เทติ…  อมูฬฺหวินยารหํ มูลาย ปฏิกสฺสติ…  อมูฬฺหวินยารหสฺส มานตฺตํ เทติ…  อมูฬฺหวินยารหํ อพฺเภติ…  อมูฬฺหวินยารหํ อุปสมฺปาเทติ…  อมูฬฺหวินยารหสฺส สติวินยํ เทติ, เอวํ โข, ภิกฺขเว, อธมฺมกมฺมํ โหติ อวินยกมฺมํ. เอวญฺจ ปน สํโฆ สาติสาโร โหติ.
</Paragraph>

</Division>
<Division number="406" book="vi-maha">

<Paragraph number="1839" book="vi-maha">
โย โข, ภิกฺขเว, สมคฺโค สํโฆ ตสฺสปาปิยสิกากมฺมารหสฺส ตชฺชนียกมฺมํ กโรติ …เป…  ตชฺชนียกมฺมารหสฺส…  นิยสฺสกมฺมารหสฺส…  ปพฺพาชนียกมฺมารหสฺส…  ปฏิสารณียกมฺมารหสฺส…  อุกฺเขปนียกมฺมารหสฺส…  ปริวาสารหํ…  มูลายปฏิกสฺสนารหสฺส…  มานตฺตารหํ…  อพฺภานารหํ…  อุปสมฺปทารหสฺส สติวินยํ เทติ, เอวํ โข, ภิกฺขเว, อธมฺมกมฺมํ โหติ อวินยกมฺมํ. เอวญฺจ ปน สํโฆ สาติสาโร โหติ. โย โข, ภิกฺขเว, สมคฺโค สํโฆ อุปสมฺปทารหสฺส อมูฬฺหวินยํ เทติ …เป…  อุปสมฺปทารหสฺส ตสฺสปาปิยสิกากมฺมํ กโรติ…  อุปสมฺปทารหสฺส ตชฺชนียกมฺมํ กโรติ…  อุปสมฺปทารหสฺส นิยสฺสกมฺมํ กโรติ…  อุปสมฺปทารหสฺส ปพฺพาชนียกมฺมํ กโรติ…  อุปสมฺปทารหสฺส ปฏิสารณียกมฺมํ กโรติ…  อุปสมฺปทารหสฺส อุกฺเขปนียกมฺมํ กโรติ…  อุปสมฺปทารหสฺส ปริวาสํ เทติ…  อุปสมฺปทารหํ มูลาย ปฏิกสฺสติ…  อุปสมฺปทารหสฺส มานตฺตํ เทติ…  อุปสมฺปทารหํ อพฺเภติ, เอวํ โข, ภิกฺขเว, อธมฺมกมฺมํ โหติ อวินยกมฺมํ. เอวญฺจ ปน สํโฆ สาติสาโร โหตี”ติ.

</Paragraph>
</Division>

<Paragraph number="1840" type="center" book="vi-maha">
อุปาลิปุจฺฉาภาณวาโร นิฏฺฐิโต ทุติโย.
</Paragraph>