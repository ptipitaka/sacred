---
title: "9.4 จตุวคฺคกรณาทิกถา"
tableOfContents: false
sidebar:
  order: 31
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="388" book="vi-maha">

<Paragraph number="1797" book="vi-maha">
ปญฺจ สํฆา—  จตุวคฺโค ภิกฺขุสํโฆ ปญฺจวคฺโค ภิกฺขุสํโฆ, ทสวคฺโค ภิกฺขุสํโฆ, วีสติวคฺโค ภิกฺขุสํโฆ, อติเรกวีสติวคฺโค ภิกฺขุสํโฆ. ตตฺร, ภิกฺขเว, ยฺวายํ จตุวคฺโค ภิกฺขุสํโฆ, ฐเปตฺวา ตีณิ กมฺมานิ—  อุปสมฺปทํ ปวารณํ อพฺภานํ, ธมฺเมน สมคฺโค สพฺพกมฺเมสุ กมฺมปฺปตฺโต. ตตฺร, ภิกฺขเว, ยฺวายํ ปญฺจวคฺโค ภิกฺขุสํโฆ, ฐเปตฺวา ทฺเว กมฺมานิ—  มชฺฌิเมสุ ชนปเทสุ อุปสมฺปทํ อพฺภานํ, ธมฺเมน สมคฺโค สพฺพกมฺเมสุ กมฺมปฺปตฺโต. ตตฺร, ภิกฺขเว, ยฺวายํ ทสวคฺโค ภิกฺขุสํโฆ, ฐเปตฺวา เอกํ กมฺมํ—  อพฺภานํ, ธมฺเมน สมคฺโค สพฺพกมฺเมสุ กมฺมปฺปตฺโต. ตตฺร, ภิกฺขเว, ยฺวายํ วีสติวคฺโค ภิกฺขุสํโฆ ธมฺเมน สมคฺโค สพฺพกมฺเมสุ กมฺมปฺปตฺโต. ตตฺร, ภิกฺขเว, ยฺวายํ อติเรกวีสติวคฺโค ภิกฺขุสํโฆ ธมฺเมน สมคฺโค สพฺพกมฺเมสุ กมฺมปฺปตฺโต.
</Paragraph>

</Division>
<Division number="389" book="vi-maha">

<Paragraph number="1798" book="vi-maha">
จตุวคฺคกรณญฺเจ, ภิกฺขเว, กมฺมํ ภิกฺขุนิจตุตฺโถ กมฺมํ กเรยฺย—  อกมฺมํ น จ กรณียํ. จตุวคฺคกรณญฺเจ, ภิกฺขเว, กมฺมํ สิกฺขมานจตุตฺโถ กมฺมํ กเรยฺย…  อกมฺมํ น จ กรณียํ …เป… . สามเณรจตุตฺโถ กมฺมํ กเรยฺย…  อกมฺมํ น จ กรณียํ. สามเณริจตุตฺโถ กมฺมํ กเรยฺย…  อกมฺมํ น จ กรณียํ. สิกฺขํ ปจฺจกฺขาตกจตุตฺโถ กมฺมํ กเรยฺย…  อกมฺมํ น จ กรณียํ. อนฺติมวตฺถุํ อชฺฌาปนฺนกจตุตฺโถ กมฺมํ กเรยฺย…  อกมฺมํ น จ กรณียํ. อาปตฺติยา อทสฺสเน อุกฺขิตฺตกจตุตฺโถ กมฺมํ กเรยฺย…  อกมฺมํ น จ กรณียํ. อาปตฺติยา อปฺปฏิกมฺเม อุกฺขิตฺตกจตุตฺโถ กมฺมํ กเรยฺย…  อกมฺมํ น จ กรณียํ. ปาปิกาย ทิฏฺฐิยา อปฺปฏินิสฺสคฺเค อุกฺขิตฺตกจตุตฺโถ กมฺมํ กเรยฺย…  อกมฺมํ น จ กรณียํ. ปณฺฑกจตุตฺโถ กมฺมํ กเรยฺย…  อกมฺมํ น จ กรณียํ. เถยฺยสํวาสกจตุตฺโถ กมฺมํ กเรยฺย…  อกมฺมํ น จ กรณียํ. ติตฺถิยปกฺกนฺตกจตุตฺโถ กมฺมํ กเรยฺย…  อกมฺมํ น จ กรณียํ. ติรจฺฉานคตจตุตฺโถ กมฺมํ กเรยฺย…  อกมฺมํ น จ กรณียํ. มาตุฆาตกจตุตฺโถ กมฺมํ กเรยฺย…  อกมฺมํ น จ กรณียํ. ปิตุฆาตกจตุตฺโถ กมฺมํ กเรยฺย…  อกมฺมํ น จ กรณียํ. อรหนฺตฆาตกจตุตฺโถ กมฺมํ กเรยฺย…  อกมฺมํ น จ กรณียํ. ภิกฺขุนิทูสกจตุตฺโถ กมฺมํ กเรยฺย…  อกมฺมํ น จ กรณียํ. สํฆเภทกจตุตฺโถ กมฺมํ กเรยฺย…  อกมฺมํ น จ กรณียํ. โลหิตุปฺปาทกจตุตฺโถ กมฺมํ กเรยฺย…  อกมฺมํ น จ กรณียํ. อุภโตพฺยญฺชนกจตุตฺโถ กมฺมํ กเรยฺย…  อกมฺมํ น จ กรณียํ. นานาสํวาสกจตุตฺโถ กมฺมํ กเรยฺย…  อกมฺมํ น จ กรณียํ. นานาสีมาย ฐิตจตุตฺโถ กมฺมํ กเรยฺย…  อกมฺมํ น จ กรณียํ. อิทฺธิยา เวหาเส ฐิตจตุตฺโถ กมฺมํ กเรยฺย…  อกมฺมํ น จ กรณียํ. ยสฺส สํโฆ กมฺมํ กโรติ, ตํจตุตฺโถ กมฺมํ กเรยฺย…  อกมฺมํ น จ กรณียํ.

</Paragraph>
</Division>

<Paragraph number="1799" type="center" book="vi-maha">
จตุวคฺคกรณํ.


</Paragraph>

<Division number="390" book="vi-maha">

<Paragraph number="1800" book="vi-maha">
ปญฺจวคฺคกรณญฺเจ, ภิกฺขเว, กมฺมํ ภิกฺขุนิปญฺจโม กมฺมํ กเรยฺย…  อกมฺมํ น จ กรณียํ. ปญฺจวคฺคกรณญฺเจ, ภิกฺขเว, กมฺมํ สิกฺขมานปญฺจโม กมฺมํ กเรยฺย …เป… . สามเณรปญฺจโม กมฺมํ กเรยฺย…  สามเณริปญฺจโม กมฺมํ กเรยฺย…  สิกฺขํ ปจฺจกฺขาตกปญฺจโม กมฺมํ กเรยฺย…  อนฺติมวตฺถุํ อชฺฌาปนฺนกปญฺจโม กมฺมํ กเรยฺย…  อาปตฺติยา อทสฺสเน อุกฺขิตฺตกปญฺจโม กมฺมํ กเรยฺย…  อาปตฺติยา อปฺปฏิกมฺเม อุกฺขิตฺตกปญฺจโม กมฺมํ กเรยฺย…  ปาปิกาย ทิฏฺฐิยา อปฺปฏินิสฺสคฺเค อุกฺขิตฺตกปญฺจโม กมฺมํ กเรยฺย…  ปณฺฑกปญฺจโม กมฺมํ กเรยฺย…  เถยฺยสํวาสกปญฺจโม กมฺมํ กเรยฺย…  ติตฺถิยปกฺกนฺตกปญฺจโม กมฺมํ กเรยฺย…  ติรจฺฉานคตปญฺจโม กมฺมํ กเรยฺย…  มาตุฆาตกปญฺจโม กมฺมํ กเรยฺย…  ปิตุฆาตกปญฺจโม กมฺมํ กเรยฺย…  อรหนฺตฆาตกปญฺจโม กมฺมํ กเรยฺย…  ภิกฺขุนิทูสกปญฺจโม กมฺมํ กเรยฺย…  สํฆเภทกปญฺจโม กมฺมํ กเรยฺย…  โลหิตุปฺปาทกปญฺจโม กมฺมํ กเรยฺย…  อุภโตพฺยญฺชนกปญฺจโม กมฺมํ กเรยฺย…  นานาสํวาสกปญฺจโม กมฺมํ กเรยฺย…  นานาสีมาย ฐิตปญฺจโม กมฺมํ กเรยฺย…  อิทฺธิยา เวหาเส ฐิตปญฺจโม กมฺมํ กเรยฺย…  ยสฺส สํโฆ กมฺมํ กโรติ, ตํปญฺจโม กมฺมํ กเรยฺย—  อกมฺมํ น จ กรณียํ.

</Paragraph>
</Division>

<Paragraph number="1801" type="center" book="vi-maha">
ปญฺจวคฺคกรณํ.


</Paragraph>

<Division number="391" book="vi-maha">

<Paragraph number="1802" book="vi-maha">
ทสวคฺคกรณญฺเจ, ภิกฺขเว, กมฺมํ ภิกฺขุนิทสโม กมฺมํ กเรยฺย, อกมฺมํ น จ กรณียํ. ทสวคฺคกรณญฺเจ, ภิกฺขเว, กมฺมํ สิกฺขมานทสโม กมฺมํ กเรยฺย, อกมฺมํ น จ กรณียํ …เป… . ทสวคฺคกรณญฺเจ, ภิกฺขเว, กมฺมํ ยสฺส สํโฆ กมฺมํ กโรติ, ตํทสโม กมฺมํ กเรยฺย—  อกมฺมํ น จ กรณียํ.

</Paragraph>
</Division>

<Paragraph number="1803" type="center" book="vi-maha">
ทสวคฺคกรณํ.


</Paragraph>

<Division number="392" book="vi-maha">

<Paragraph number="1804" book="vi-maha">
วีสติวคฺคกรณญฺเจ, ภิกฺขเว, กมฺมํ ภิกฺขุนิวีโส กมฺมํ กเรยฺย—  อกมฺมํ น จ กรณียํ. วีสติวคฺคกรณญฺเจ, ภิกฺขเว, กมฺมํ สิกฺขมานวีโส กมฺมํ กเรยฺย …เป…  สามเณรวีโส กมฺมํ กเรยฺย…  สามเณริวีโส กมฺมํ กเรยฺย…  สิกฺขํ ปจฺจกฺขาตกวีโส กมฺมํ กเรยฺย…  อนฺติมวตฺถุํ อชฺฌาปนฺนกวีโส กมฺมํ กเรยฺย…  อาปตฺติยา อทสฺสเน อุกฺขิตฺตกวีโส กมฺมํ กเรยฺย…  อาปตฺติยา อปฺปฏิกมฺเม อุกฺขิตฺตกวีโส กมฺมํ กเรยฺย…  ปาปิกาย ทิฏฺฐิยา อปฺปฏินิสฺสคฺเค อุกฺขิตฺตกวีโส กมฺมํ กเรยฺย…  ปณฺฑกวีโส กมฺมํ กเรยฺย…  เถยฺยสํวาสกวีโส กมฺมํ กเรยฺย…  ติตฺถิยปกฺกนฺตกวีโส กมฺมํ กเรยฺย…  ติรจฺฉานคตวีโส กมฺมํ กเรยฺย…  มาตุฆาตกวีโส กมฺมํ กเรยฺย…  ปิตุฆาตกวีโส กมฺมํ กเรยฺย…  อรหนฺตฆาตกวีโส กมฺมํ กเรยฺย…  ภิกฺขุนิทูสกวีโส กมฺมํ กเรยฺย…  สํฆเภทกวีโส กมฺมํ กเรยฺย…  โลหิตุปฺปาทกวีโส กมฺมํ กเรยฺย…  อุภโตพฺยญฺชนกวีโส กมฺมํ กเรยฺย…  นานาสํวาสกวีโส กมฺมํ กเรยฺย…  นานาสีมาย ฐิตวีโส กมฺมํ กเรยฺย…  อิทฺธิยา เวหาเส ฐิตวีโส กมฺมํ กเรยฺย…  ยสฺส สํโฆ กมฺมํ กโรติ, ตํวีโส กมฺมํ กเรยฺย—  อกมฺมํ น จ กรณียํ.

</Paragraph>
</Division>

<Paragraph number="1805" type="center" book="vi-maha">
วีสติวคฺคกรณํ.
</Paragraph>