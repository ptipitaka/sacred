---
title: "2.38 วชฺชนียปุคฺคลสนฺทสฺสน"
tableOfContents: false
sidebar:
  order: 32
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="183" book="vi-maha">

<Paragraph number="797" book="vi-maha">
น, ภิกฺขเว, ภิกฺขุนิยา นิสินฺนปริสาย ปาติโมกฺขํ อุทฺทิสิตพฺพํ. โย อุทฺทิเสยฺย, อาปตฺติ ทุกฺกฏสฺส. น สิกฺขมานาย …เป…  น สามเณรสฺส …เป…  น สามเณริยา …เป…  น สิกฺขาปจฺจกฺขาตกสฺส …เป…  น อนฺติมวตฺถุํ อชฺฌาปนฺนกสฺส นิสินฺนปริสาย ปาติโมกฺขํ อุทฺทิสิตพฺพํ. โย อุทฺทิเสยฺย, อาปตฺติ ทุกฺกฏสฺส.
</Paragraph>

<Paragraph number="798" book="vi-maha">
น อาปตฺติยา อทสฺสเน อุกฺขิตฺตกสฺส นิสินฺนปริสาย ปาติโมกฺขํ อุทฺทิสิตพฺพํ. โย อุทฺทิเสยฺย, ยถาธมฺโม กาเรตพฺโพ. น อาปตฺติยา อปฺปฏิกมฺเม อุกฺขิตฺตกสฺส นิสินฺนปริสาย …เป…  น ปาปิกาย ทิฏฺฐิยา อปฺปฏินิสฺสคฺเค อุกฺขิตฺตกสฺส นิสินฺนปริสาย ปาติโมกฺขํ อุทฺทิสิตพฺพํ. โย อุทฺทิเสยฺย, ยถาธมฺโม กาเรตพฺโพ.
</Paragraph>

<Paragraph number="799" book="vi-maha">
น ปณฺฑกสฺส นิสินฺนปริสาย ปาติโมกฺขํ อุทฺทิสิตพฺพํ. โย อุทฺทิเสยฺย, อาปตฺติ ทุกฺกฏสฺส. น เถยฺยสํวาสกสฺส …เป…  น ติตฺถิยปกฺกนฺตกสฺส …เป…  น ติรจฺฉานคตสฺส …เป…  น มาตุฆาตกสฺส …เป…  น ปิตุฆาตกสฺส …เป…  น อรหนฺตฆาตกสฺส …เป…  น ภิกฺขุนิทูสกสฺส …เป…  น สํฆเภทกสฺส …เป…  น โลหิตุปฺปาทกสฺส …เป…  น อุภโตพฺยญฺชนกสฺส นิสินฺนปริสาย ปาติโมกฺขํ อุทฺทิสิตพฺพํ. โย อุทฺทิเสยฺย, อาปตฺติ ทุกฺกฏสฺส.
</Paragraph>

<Paragraph number="800" book="vi-maha">
น, ภิกฺขเว, ปาริวาสิกปาริสุทฺธิทาเนน อุโปสโถ กาตพฺโพ, อญฺญตฺร อวุฏฺฐิตาย ปริสาย. น จ, ภิกฺขเว, อนุโปสเถ อุโปสโถ กาตพฺโพ, อญฺญตฺร สํฆสามคฺคิยา”ติ.

</Paragraph>
</Division>

<Paragraph number="801" type="center" book="vi-maha">
ตติยภาณวาโร นิฏฺฐิโต.

  
อุโปสถกฺขนฺธโก ทุติโย.



</Paragraph>

<Paragraph number="802" type="center" book="vi-maha">
ตสฺสุทฺทานํ


</Paragraph>

<Paragraph number="803" type="verses" book="vi-maha">
_ติตฺถิยา พิมฺพิสาโร จ,_  
_สนฺนิปติตุํ ตุณฺหิกา;_  
_ธมฺมํ รโห ปาติโมกฺขํ,_  
_เทวสิกํ ตทา สกิํ._  

</Paragraph>

<Paragraph number="804" type="verses" book="vi-maha">
_ยถาปริสา สมคฺคํ,_  
_สามคฺคี มทฺทกุจฺฉิ จ;_  
_สีมา มหตี นทิยา,_  
_อนุ เทฺว ขุทฺทกานิ จ._  

</Paragraph>

<Paragraph number="805" type="verses" book="vi-maha">
_นวา ราชคเห เจว,_  
_สีมา อวิปฺปวาสนา;_  
_สมฺมนฺเน ปฐมํ สีมํ,_  
_ปจฺฉา สีมํ สมูหเน._  

</Paragraph>

<Paragraph number="806" type="verses" book="vi-maha">
_อสมฺมตา คามสีมา,_  
_นทิยา สมุทฺเท สเร;_  
อุทกุกฺเขโป ภินฺทนฺติ,_  
_ตเถวชฺโฌตฺถรนฺติ จ._  

</Paragraph>

<Paragraph number="807" type="verses" book="vi-maha">
_กติ กมฺมานิ อุทฺเทโส,_  
_สวรา อสตีปิ จ;_  
_ธมฺมํ วินยํ ตชฺเชนฺติ,_  
_ปุน วินยตชฺชนา._  

</Paragraph>

<Paragraph number="808" type="verses" book="vi-maha">
_โจทนา กเต โอกาเส,_  
_อธมฺมปฺปฏิกฺโกสนา;_  
_จตุปญฺจปรา อาวิ,_  
_สญฺจิจฺจ เจปิ วายเม._  

</Paragraph>

<Paragraph number="809" type="verses" book="vi-maha">
_สคหฏฺฐา อนชฺฌิฏฺฐา,_  
_โจทนมฺหิ น ชานติ;_  
_สมฺพหุลา น ชานนฺติ,_  
_สชฺชุกํ น จ คจฺฉเร._  

</Paragraph>

<Paragraph number="810" type="verses" book="vi-maha">
_กติมี กีวติกา ทูเร,_  
_อาโรเจตุญฺจ นสฺสริ;_  
อุกฺลาปํ อาสนํ ทีโป,_  
_ทิสา อญฺโญ พหุสฺสุโต._  

</Paragraph>

<Paragraph number="811" type="verses" book="vi-maha">
_สชฺชุกํ วสฺสุโปสโถ,_  
_สุทฺธิกมฺมญฺจ ญาตกา;_  
_คคฺโค จตุตโย เทฺวโก,_  
_อาปตฺติสภาคา สริ._  

</Paragraph>

<Paragraph number="812" type="verses" book="vi-maha">
_สพฺโพ สํโฆ เวมติโก,_  
_น ชานนฺติ พหุสฺสุโต;_  
_พหู สมสมา โถกา,_  
_ปริสา อวุฏฺฐิตาย จ._  

</Paragraph>

<Paragraph number="813" type="verses" book="vi-maha">
_เอกจฺจา วุฏฺฐิตา สพฺพา,_  
_ชานนฺติ จ เวมติกา;_  
_กปฺปเตวาติ กุกฺกุจฺจา,_  
_ชานํ ปสฺสํ สุณนฺติ จ._  

</Paragraph>

<Paragraph number="814" type="verses" book="vi-maha">
_อาวาสิเกน อาคนฺตุ,_  
_จาตุปนฺนรโส ปุน;_  
_ปาฏิปโท ปนฺนรโส,_  
_ลิงฺคสํวาสกา อุโภ._  

</Paragraph>

<Paragraph number="815" type="verses" book="vi-maha">
_ปาริวาสานุโปสโถ,_  
_อญฺญตฺร สํฆสามคฺคิยา;_  
_เอเต วิภตฺตา อุทฺทานา,_  
_วตฺถุวิภูตการณาติ._  


</Paragraph>

<Paragraph number="816" type="center" book="vi-maha">
อิมสฺมิํ ขนฺธเก วตฺถูนิ ฉอสีติ.



</Paragraph>

<Paragraph number="817" type="center" book="vi-maha">
อุโปสถกฺขนฺธโก นิฏฺฐิโต.
</Paragraph>