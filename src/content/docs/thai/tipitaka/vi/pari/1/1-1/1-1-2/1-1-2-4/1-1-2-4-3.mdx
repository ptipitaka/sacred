---
title: "1.1.2.4.3 ปตฺตวคฺค"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="164" book="pari">

<Paragraph number="374" book="pari">
อติเรกปตฺตํ ทสาหํ อติกฺกาเมนฺโต เอกํ อาปตฺติํ อาปชฺชติ. นิสฺสคฺคิยํ ปาจิตฺติยํ. (1)
</Paragraph>

<Paragraph number="375" book="pari">
อูนปญฺจพนฺธเนน ปตฺเตน อญฺญํ นวํ ปตฺตํ เจตาเปนฺโต เทฺว อาปตฺติโย อาปชฺชติ. เจตาเปติ, ปโยเค ทุกฺกฏํ; เจตาปิเต นิสฺสคฺคิยํ ปาจิตฺติยํ. (2)
</Paragraph>

<Paragraph number="376" book="pari">
เภสชฺชานิ ปฏิคฺคเหตฺวา สตฺตาหํ อติกฺกาเมนฺโต เอกํ อาปตฺติํ อาปชฺชติ. นิสฺสคฺคิยํ ปาจิตฺติยํ. (3)
</Paragraph>

<Paragraph number="377" book="pari">
อติเรกมาเส เสเส คิมฺหาเน วสฺสิกสาฏิกจีวรํ ปริเยสนฺโต เทฺว อาปตฺติโย อาปชฺชติ. ปริเยสติ, ปโยเค ทุกฺกฏํ; ปริยิฏฺเฐ นิสฺสคฺคิยํ ปาจิตฺติยํ. (4)
</Paragraph>

<Paragraph number="378" book="pari">
ภิกฺขุสฺส สามํ จีวรํ ทตฺวา กุปิโต อนตฺตมโน อจฺฉินฺทนฺโต เทฺว อาปตฺติโย อาปชฺชติ. อจฺฉินฺทติ, ปโยเค ทุกฺกฏํ; อจฺฉินฺเน นิสฺสคฺคิยํ ปาจิตฺติยํ. (5)
</Paragraph>

<Paragraph number="379" book="pari">
สามํ สุตฺตํ วิญฺญาเปตฺวา ตนฺตวาเยหิ จีวรํ วายาเปนฺโต เทฺว อาปตฺติโย อาปชฺชติ. วายาเปติ, ปโยเค ทุกฺกฏํ; วายาปิเต นิสฺสคฺคิยํ ปาจิตฺติยํ. (6)
</Paragraph>

<Paragraph number="380" book="pari">
ปุพฺเพ อปฺปวาริโต อญฺญาตกสฺส คหปติกสฺส ตนฺตวาเย อุปสงฺกมิตฺวา จีวเร วิกปฺปํ อาปชฺชนฺโต เทฺว อาปตฺติโย อาปชฺชติ. วิกปฺปํ อาปชฺชติ, ปโยเค ทุกฺกฏํ; วิกปฺปํ อาปนฺเน นิสฺสคฺคิยํ ปาจิตฺติยํ. (7)
</Paragraph>

<Paragraph number="381" book="pari">
อจฺเจกจีวรํ ปฏิคฺคเหตฺวา จีวรกาลสมยํ อติกฺกาเมนฺโต เอกํ อาปตฺติํ อาปชฺชติ. นิสฺสคฺคิยํ ปาจิตฺติยํ. (8)
</Paragraph>

<Paragraph number="382" book="pari">
ติณฺณํ จีวรานํ อญฺญตรํ จีวรํ อนฺตรฆเร นิกฺขิปิตฺวา อติเรกฉารตฺตํ วิปฺปวสนฺโต เอกํ อาปตฺติํ อาปชฺชติ. นิสฺสคฺคิยํ ปาจิตฺติยํ. (9)
</Paragraph>

<Paragraph number="383" book="pari">
ชานํ สํฆิกํ ลาภํ ปริณตํ อตฺตโน ปริณาเมนฺโต เทฺว อาปตฺติโย อาปชฺชติ. ปริณาเมติ, ปโยเค ทุกฺกฏํ; ปริณามิเต นิสฺสคฺคิยํ ปาจิตฺติยํ. (10)

</Paragraph>
</Division>

<Paragraph number="384" type="center" book="pari">
ปตฺตวคฺโค ตติโย.

  
ติํส นิสฺสคฺคิยา ปาจิตฺติยา นิฏฺฐิตา.
</Paragraph>