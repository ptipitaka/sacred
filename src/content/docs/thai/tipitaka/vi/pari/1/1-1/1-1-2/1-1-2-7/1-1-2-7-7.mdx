---
title: "1.1.2.7.7 ปาทุกวคฺค"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="181" book="pari">

<Paragraph number="557" book="pari">
อนาทริยํ ปฏิจฺจ ปาทุการุฬฺหสฺส ธมฺมํ เทเสนฺโต เอกํ อาปตฺติํ อาปชฺชติ. ทุกฺกฏํ. (1)
</Paragraph>

<Paragraph number="558" book="pari">
อนาทริยํ ปฏิจฺจ อุปาหนารุฬฺหสฺส ธมฺมํ เทเสนฺโต เอกํ อาปตฺติํ อาปชฺชติ. ทุกฺกฏํ. (2)
</Paragraph>

<Paragraph number="559" book="pari">
อนาทริยํ ปฏิจฺจ ยานคตสฺส ธมฺมํ เทเสนฺโต เอกํ อาปตฺติํ อาปชฺชติ. ทุกฺกฏํ. (3)
</Paragraph>

<Paragraph number="560" book="pari">
อนาทริยํ ปฏิจฺจ สยนคตสฺส ธมฺมํ เทเสนฺโต เอกํ อาปตฺติํ อาปชฺชติ. ทุกฺกฏํ. (4)
</Paragraph>

<Paragraph number="561" book="pari">
อนาทริยํ ปฏิจฺจ ปลฺลตฺถิกาย นิสินฺนสฺส ธมฺมํ เทเสนฺโต เอกํ อาปตฺติํ อาปชฺชติ. ทุกฺกฏํ. (5)
</Paragraph>

<Paragraph number="562" book="pari">
อนาทริยํ ปฏิจฺจ เวฐิตสีสสฺส ธมฺมํ เทเสนฺโต เอกํ อาปตฺติํ อาปชฺชติ. ทุกฺกฏํ. (6)
</Paragraph>

<Paragraph number="563" book="pari">
อนาทริยํ ปฏิจฺจ โอคุณฺฐิตสีสสฺส ธมฺมํ เทเสนฺโต เอกํ อาปตฺติํ อาปชฺชติ. ทุกฺกฏํ. (7)
</Paragraph>

<Paragraph number="564" book="pari">
อนาทริยํ ปฏิจฺจ ฉมายํ นิสีทิตฺวา อาสเน นิสินฺนสฺส ธมฺมํ เทเสนฺโต เอกํ อาปตฺติํ อาปชฺชติ. ทุกฺกฏํ. (8)
</Paragraph>

<Paragraph number="565" book="pari">
อนาทริยํ ปฏิจฺจ นีเจ อาสเน นิสีทิตฺวา อุจฺเจ อาสเน นิสินฺนสฺส ธมฺมํ เทเสนฺโต เอกํ อาปตฺติํ อาปชฺชติ. ทุกฺกฏํ. (9)
</Paragraph>

<Paragraph number="566" book="pari">
อนาทริยํ ปฏิจฺจ ฐิโต นิสินฺนสฺส ธมฺมํ เทเสนฺโต เอกํ อาปตฺติํ อาปชฺชติ. ทุกฺกฏํ. (10)
</Paragraph>

<Paragraph number="567" book="pari">
อนาทริยํ ปฏิจฺจ ปจฺฉโต คจฺฉนฺโต ปุรโต คจฺฉนฺตสฺส ธมฺมํ เทเสนฺโต เอกํ อาปตฺติํ อาปชฺชติ. ทุกฺกฏํ. (11)
</Paragraph>

<Paragraph number="568" book="pari">
อนาทริยํ ปฏิจฺจ อุปฺปเถน คจฺฉนฺโต ปเถน คจฺฉนฺตสฺส ธมฺมํ เทเสนฺโต เอกํ อาปตฺติํ อาปชฺชติ. ทุกฺกฏํ. (12)
</Paragraph>

<Paragraph number="569" book="pari">
อนาทริยํ ปฏิจฺจ ฐิโต อุจฺจารํ วา ปสฺสาวํ วา กโรนฺโต เอกํ อาปตฺติํ อาปชฺชติ. ทุกฺกฏํ. (13)
</Paragraph>

<Paragraph number="570" book="pari">
อนาทริยํ ปฏิจฺจ หริเต อุจฺจารํ วา ปสฺสาวํ วา เขฬํ วา กโรนฺโต เอกํ อาปตฺติํ อาปชฺชติ. ทุกฺกฏํ. (14)
</Paragraph>

<Paragraph number="571" book="pari">
อนาทริยํ ปฏิจฺจ อุทเก อุจฺจารํ วา ปสฺสาวํ วา เขฬํ วา กโรนฺโต กติ อาปตฺติโย อาปชฺชติ? อนาทริยํ ปฏิจฺจ อุทเก อุจฺจารํ วา ปสฺสาวํ วา เขฬํ วา กโรนฺโต เอกํ อาปตฺติํ อาปชฺชติ. ทุกฺกฏํ—  อนาทริยํ ปฏิจฺจ อุทเก อุจฺจารํ วา ปสฺสาวํ วา เขฬํ วา กโรนฺโต อิมํ เอกํ อาปตฺติํ อาปชฺชติ. (15)

</Paragraph>
</Division>

<Paragraph number="572" type="center" book="pari">
ปาทุกวคฺโค สตฺตโม.

  
เสขิยา นิฏฺฐิตา.

  
กตาปตฺติวาโร นิฏฺฐิโต ทุติโย.
</Paragraph>