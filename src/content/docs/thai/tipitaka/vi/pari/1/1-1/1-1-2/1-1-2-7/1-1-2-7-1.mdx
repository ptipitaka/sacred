---
title: "1.1.2.7.1 ปริมณฺฑลวคฺค"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="175" book="pari">

<Paragraph number="491" book="pari">
อนาทริยํ ปฏิจฺจ ปุรโต วา ปจฺฉโต วา โอลมฺเพนฺโต นิวาเสนฺโต กติ อาปตฺติโย อาปชฺชติ? อนาทริยํ ปฏิจฺจ ปุรโต วา ปจฺฉโต วา โอลมฺเพนฺโต นิวาเสนฺโต เอกํ อาปตฺติํ อาปชฺชติ. ทุกฺกฏํ—  อนาทริยํ ปฏิจฺจ ปุรโต วา ปจฺฉโต วา โอลมฺเพนฺโต นิวาเสนฺโต อิมํ เอกํ อาปตฺติํ อาปชฺชติ. (1)
</Paragraph>

<Paragraph number="492" book="pari">
อนาทริยํ ปฏิจฺจ ปุรโต วา ปจฺฉโต วา โอลมฺเพนฺโต ปารุปนฺโต เอกํ อาปตฺติํ อาปชฺชติ. ทุกฺกฏํ. (2)
</Paragraph>

<Paragraph number="493" book="pari">
อนาทริยํ ปฏิจฺจ กายํ วิวริตฺวา อนฺตรฆเร คจฺฉนฺโต เอกํ อาปตฺติํ อาปชฺชติ. ทุกฺกฏํ. (3)
</Paragraph>

<Paragraph number="494" book="pari">
อนาทริยํ ปฏิจฺจ กายํ วิวริตฺวา อนฺตรฆเร นิสีทนฺโต เอกํ อาปตฺติํ อาปชฺชติ. ทุกฺกฏํ. (4)
</Paragraph>

<Paragraph number="495" book="pari">
อนาทริยํ ปฏิจฺจ หตฺถํ วา ปาทํ วา กีฬาเปนฺโต อนฺตรฆเร คจฺฉนฺโต เอกํ อาปตฺติํ อาปชฺชติ. ทุกฺกฏํ. (5)
</Paragraph>

<Paragraph number="496" book="pari">
อนาทริยํ ปฏิจฺจ หตฺถํ วา ปาทํ วา กีฬาเปนฺโต อนฺตรฆเร นิสีทนฺโต เอกํ อาปตฺติํ อาปชฺชติ. ทุกฺกฏํ. (6)
</Paragraph>

<Paragraph number="497" book="pari">
อนาทริยํ ปฏิจฺจ ตหํ ตหํ โอโลเกนฺโต อนฺตรฆเร คจฺฉนฺโต เอกํ อาปตฺติํ อาปชฺชติ. ทุกฺกฏํ. (7)
</Paragraph>

<Paragraph number="498" book="pari">
อนาทริยํ ปฏิจฺจ ตหํ ตหํ โอโลเกนฺโต อนฺตรฆเร นิสีทนฺโต เอกํ อาปตฺติํ อาปชฺชติ. ทุกฺกฏํ. (8)
</Paragraph>

<Paragraph number="499" book="pari">
อนาทริยํ ปฏิจฺจ อุกฺขิตฺตกาย อนฺตรฆเร คจฺฉนฺโต เอกํ อาปตฺติํ อาปชฺชติ. ทุกฺกฏํ. (9)
</Paragraph>

<Paragraph number="500" book="pari">
อนาทริยํ ปฏิจฺจ อุกฺขิตฺตกาย อนฺตรฆเร นิสีทนฺโต เอกํ อาปตฺติํ อาปชฺชติ. ทุกฺกฏํ. (10)

</Paragraph>
</Division>

<Paragraph number="501" type="center" book="pari">
ปริมณฺฑลวคฺโค ปฐโม.
</Paragraph>