---
title: "1.1.2.5.6 สุราเมรยวคฺค"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="170" book="pari">

<Paragraph number="440" book="pari">
มชฺชํ ปิวนฺโต เทฺว อาปตฺติโย อาปชฺชติ. “ปิวิสฺสามี”ติ ปฏิคฺคณฺหาติ, อาปตฺติ ทุกฺกฏสฺส; อชฺโฌหาเร อชฺโฌหาเร อาปตฺติ ปาจิตฺติยสฺส. (1)
</Paragraph>

<Paragraph number="441" book="pari">
ภิกฺขุํ องฺคุลิปโตทเกน หาเสนฺโต เทฺว อาปตฺติโย อาปชฺชติ. หาเสติ, ปโยเค ทุกฺกฏํ; หสิเต อาปตฺติ ปาจิตฺติยสฺส. (2)
</Paragraph>

<Paragraph number="442" book="pari">
อุทเก กีฬนฺโต เทฺว อาปตฺติโย อาปชฺชติ. เหฏฺฐาโคปฺผเก อุทเก กีฬติ, อาปตฺติ ทุกฺกฏสฺส; อุปริโคปฺผเก กีฬติ, อาปตฺติ ปาจิตฺติยสฺส. (3)
</Paragraph>

<Paragraph number="443" book="pari">
อนาทริยํ กโรนฺโต เทฺว อาปตฺติโย อาปชฺชติ. กโรติ, ปโยเค ทุกฺกฏํ; กเต อาปตฺติ ปาจิตฺติยสฺส. (4)
</Paragraph>

<Paragraph number="444" book="pari">
ภิกฺขุํ ภิํสาเปนฺโต เทฺว อาปตฺติโย อาปชฺชติ. ภิํสาเปติ, ปโยเค ทุกฺกฏํ; ภิํสาปิเต อาปตฺติ ปาจิตฺติยสฺส. (5)
</Paragraph>

<Paragraph number="445" book="pari">
โชติํ สมาทหิตฺวา วิสิพฺเพนฺโต เทฺว อาปตฺติโย อาปชฺชติ. สมาทหติ, ปโยเค ทุกฺกฏํ; สมาทหิเต อาปตฺติ ปาจิตฺติยสฺส. (6)
</Paragraph>

<Paragraph number="446" book="pari">
โอเรนทฺธมาสํ นหายนฺโต เทฺว อาปตฺติโย อาปชฺชติ. นหายติ, ปโยเค ทุกฺกฏํ; นหานปริโยสาเน อาปตฺติ ปาจิตฺติยสฺส. (7)
</Paragraph>

<Paragraph number="447" book="pari">
อนาทิยิตฺวา ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ นวํ จีวรํ ปริภุญฺชนฺโต เทฺว อาปตฺติโย อาปชฺชติ. ปริภุญฺชติ, ปโยเค ทุกฺกฏํ; ปริภุตฺเต อาปตฺติ ปาจิตฺติยสฺส. (8)
</Paragraph>

<Paragraph number="448" book="pari">
ภิกฺขุสฺส วา ภิกฺขุนิยา วา สิกฺขมานาย วา สามเณรสฺส วา สามเณริยา วา สามํ จีวรํ วิกปฺเปตฺวา อปฺปจฺจุทฺธารณํ ปริภุญฺชนฺโต เทฺว อาปตฺติโย อาปชฺชติ. ปริภุญฺชติ, ปโยเค ทุกฺกฏํ; ปริภุตฺเต อาปตฺติ ปาจิตฺติยสฺส. (9)
</Paragraph>

<Paragraph number="449" book="pari">
ภิกฺขุสฺส ปตฺตํ วา จีวรํ วา นิสีทนํ วา สูจิฆรํ วา กายพนฺธนํ วา อปนิเธนฺโต เทฺว อาปตฺติโย อาปชฺชติ. อปนิเธติ, ปโยเค ทุกฺกฏํ; อปนิธิเต อาปตฺติ ปาจิตฺติยสฺส. (10)

</Paragraph>
</Division>

<Paragraph number="450" type="center" book="pari">
สุราเมรยวคฺโค ฉฏฺโฐ.
</Paragraph>