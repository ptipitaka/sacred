---
title: "2.1.1.4.9 ฉตฺตุปาหนวคฺค"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="226" book="pari">

<Paragraph number="809" book="pari">
ฉตฺตุปาหนํ ธาเรนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? ฉพฺพคฺคิยา ภิกฺขุนิโย อารพฺภ. กิสฺมิํ วตฺถุสฺมินฺติ? ฉพฺพคฺคิยา ภิกฺขุนิโย ฉตฺตุปาหนํ ธาเรสุํ, ตสฺมิํ วตฺถุสฺมิํ. เอกา ปญฺญตฺติ, เอกา อนุปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  เอฬกโลมเก …เป… . (1)
</Paragraph>

<Paragraph number="810" book="pari">
ยาเนน ยายนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? ฉพฺพคฺคิยา ภิกฺขุนิโย อารพฺภ. กิสฺมิํ วตฺถุสฺมินฺติ? ฉพฺพคฺคิยา ภิกฺขุนิโย ยาเนน ยายิํสุ, ตสฺมิํ วตฺถุสฺมิํ. เอกา ปญฺญตฺติ, เอกา อนุปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  เอฬกโลมเก …เป… . (2)
</Paragraph>

<Paragraph number="811" book="pari">
สงฺฆาณิํ ธาเรนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? อญฺญตรํ ภิกฺขุนิํ อารพฺภ. กิสฺมิํ วตฺถุสฺมินฺติ? อญฺญตรา ภิกฺขุนี สงฺฆาณิํ ธาเรสิ, ตสฺมิํ วตฺถุสฺมิํ. เอกา ปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  เอฬกโลมเก …เป… . (3)
</Paragraph>

<Paragraph number="812" book="pari">
อิตฺถาลงฺการํ ธาเรนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? ฉพฺพคฺคิยา ภิกฺขุนิโย อารพฺภ. กิสฺมิํ วตฺถุสฺมินฺติ? ฉพฺพคฺคิยา ภิกฺขุนิโย อิตฺถาลงฺการํ ธาเรสุํ, ตสฺมิํ วตฺถุสฺมิํ. เอกา ปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  เอฬกโลมเก …เป… . (4)
</Paragraph>

<Paragraph number="813" book="pari">
คนฺธวณฺณเกน นหายนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? ฉพฺพคฺคิยา ภิกฺขุนิโย อารพฺภ. กิสฺมิํ วตฺถุสฺมินฺติ? ฉพฺพคฺคิยา ภิกฺขุนิโย คนฺธวณฺณเกน นหายิํสุ, ตสฺมิํ วตฺถุสฺมิํ. เอกา ปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  เอฬกโลมเก …เป… . (5)
</Paragraph>

<Paragraph number="814" book="pari">
วาสิตเกน ปิญฺญาเกน นหายนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? ฉพฺพคฺคิยา ภิกฺขุนิโย อารพฺภ. กิสฺมิํ วตฺถุสฺมินฺติ? ฉพฺพคฺคิยา ภิกฺขุนิโย วาสิตเกน ปิญฺญาเกน นหายิํสุ, ตสฺมิํ วตฺถุสฺมิํ. เอกา ปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  เอฬกโลมเก …เป… . (6)
</Paragraph>

<Paragraph number="815" book="pari">
ภิกฺขุนิยา อุมฺมทฺทาเปนฺติยา ปริมทฺทาเปนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? สมฺพหุลา ภิกฺขุนิโย อารพฺภ. กิสฺมิํ วตฺถุสฺมินฺติ? สมฺพหุลา ภิกฺขุนิโย ภิกฺขุนิยา อุมฺมทฺทาเปสุํ ปริมทฺทาเปสุํ, ตสฺมิํ วตฺถุสฺมิํ. เอกา ปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  เอฬกโลมเก …เป… . (7)
</Paragraph>

<Paragraph number="816" book="pari">
สิกฺขมานาย อุมฺมทฺทาเปนฺติยา ปริมทฺทาเปนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? สมฺพหุลา ภิกฺขุนิโย อารพฺภ. กิสฺมิํ วตฺถุสฺมินฺติ? สมฺพหุลา ภิกฺขุนิโย สิกฺขมานาย อุมฺมทฺทาเปสุํ ปริมทฺทาเปสุํ, ตสฺมิํ วตฺถุสฺมิํ. เอกา ปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  เอฬกโลมเก …เป… . (8)
</Paragraph>

<Paragraph number="817" book="pari">
สามเณริยา อุมฺมทฺทาเปนฺติยา ปริมทฺทาเปนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? สมฺพหุลา ภิกฺขุนิโย อารพฺภ. กิสฺมิํ วตฺถุสฺมินฺติ? สมฺพหุลา ภิกฺขุนิโย สามเณริยา อุมฺมทฺทาเปสุํ ปริมทฺทาเปสุํ, ตสฺมิํ วตฺถุสฺมิํ. เอกา ปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  เอฬกโลมเก …เป… . (9)
</Paragraph>

<Paragraph number="818" book="pari">
คิหินิยา อุมฺมทฺทาเปนฺติยา ปริมทฺทาเปนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? สมฺพหุลา ภิกฺขุนิโย อารพฺภ. กิสฺมิํ วตฺถุสฺมินฺติ? สมฺพหุลา ภิกฺขุนิโย คิหินิยา อุมฺมทฺทาเปสุํ ปริมทฺทาเปสุํ, ตสฺมิํ วตฺถุสฺมิํ. เอกา ปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  เอฬกโลมเก …เป… . (10)
</Paragraph>

<Paragraph number="819" book="pari">
ภิกฺขุสฺส ปุรโต อนาปุจฺฉา อาสเน นิสีทนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? สมฺพหุลา ภิกฺขุนิโย อารพฺภ. กิสฺมิํ วตฺถุสฺมินฺติ? สมฺพหุลา ภิกฺขุนิโย ภิกฺขุสฺส ปุรโต อนาปุจฺฉา อาสเน นิสีทิํสุ, ตสฺมิํ วตฺถุสฺมิํ. เอกา ปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  กถินเก …เป… . (11)
</Paragraph>

<Paragraph number="820" book="pari">
อโนกาสกตํ ภิกฺขุํ ปญฺหํ ปุจฺฉนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? สมฺพหุลา ภิกฺขุนิโย อารพฺภ. กิสฺมิํ วตฺถุสฺมินฺติ? สมฺพหุลา ภิกฺขุนิโย อโนกาสกตํ ภิกฺขุํ ปญฺหํ ปุจฺฉิํสุ, ตสฺมิํ วตฺถุสฺมิํ. เอกา ปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  ปทโสธมฺเม …เป… . (12)
</Paragraph>

<Paragraph number="821" book="pari">
อสงฺกจฺจิกาย คามํ ปวิสนฺติยา ปาจิตฺติยํ กตฺถ ปญฺญตฺตนฺติ? สาวตฺถิยํ ปญฺญตฺตํ. กํ อารพฺภาติ? อญฺญตรํ ภิกฺขุนิํ อารพฺภ. กิสฺมิํ วตฺถุสฺมินฺติ? อญฺญตรา ภิกฺขุนี อสงฺกจฺจิกา คามํ ปาวิสิ, ตสฺมิํ วตฺถุสฺมิํ. เอกา ปญฺญตฺติ. ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ—  สิยา กายโต สมุฏฺฐาติ, น วาจโต น จิตฺตโต; สิยา กายโต จ จิตฺตโต จ สมุฏฺฐาติ, น วาจโต …เป… . (13)

</Paragraph>
</Division>

<Paragraph number="822" type="center" book="pari">
ฉตฺตุปาหนวคฺโค นวโม.

  
นววคฺคขุทฺทกา นิฏฺฐิตา.



</Paragraph>

<Paragraph number="823" type="center" book="pari">
ตสฺสุทฺทานํ


</Paragraph>

<Paragraph number="824" type="verses" book="pari">
_ลสุณํ สํหเร โลมํ,_  
_ตลมฏฺฐญฺจ สุทฺธิกํ;_  
_ภุญฺชนฺตามกธญฺญานํ,_  
_เทฺว วิฆาเสน ทสฺสนา._  

</Paragraph>

<Paragraph number="825" type="verses" book="pari">
_อนฺธกาเร ปฏิจฺฉนฺเน,_  
_อชฺโฌกาเส รถิกาย จ;_  
_ปุเร ปจฺฉา วิกาเล จ,_  
_ทุคฺคหิ นิรเย วธิ._  

</Paragraph>

<Paragraph number="826" type="verses" book="pari">
_นคฺโคทกา วิสิพฺเพตฺวา,_  
_ปญฺจาหิกํ สงฺกมนียํ;_  
_คณํ วิภงฺคสมณํ,_  
_ทุพฺพลํ กถิเนน จ._  

</Paragraph>

<Paragraph number="827" type="verses" book="pari">
_เอกมญฺจตฺถรเณน,_  
_สญฺจิจฺจ สหชีวินี;_  
_ทตฺวา สํสฏฺฐอนฺโต จ,_  
_ติโรวสฺสํ น ปกฺกเม._  

</Paragraph>

<Paragraph number="828" type="verses" book="pari">
_ราชา อาสนฺทิ สุตฺตญฺจ,_  
_คิหิ วูปสเมน จ;_  
_ทเท จีวราวสถํ,_  
_ปริยาปุณญฺจ วาจเย._  

</Paragraph>

<Paragraph number="829" type="verses" book="pari">
_อารามกฺโกสจณฺฑี จ,_  
_ภุญฺเชยฺย กุลมจฺฉรี;_  
_วาเส ปวารโณวาทํ,_  
_เทฺว ธมฺมา ปสาเขน จ._  

</Paragraph>

<Paragraph number="830" type="verses" book="pari">
_คพฺภี ปายนฺตี ฉ ธมฺเม,_  
_อสมฺมตูนทฺวาทส;_  
_ปริปุณฺณญฺจ สํเฆน,_  
_สห วุฏฺฐา ฉ ปญฺจ จ._  

</Paragraph>

<Paragraph number="831" type="verses" book="pari">
_กุมารี เทฺว จ สํเฆน,_  
_ทฺวาทส สมฺมเตน จ;_  
_อลํ สเจ จ เทฺววสฺสํ,_  
_สํสฏฺฐา สามิเกน จ._  

</Paragraph>

<Paragraph number="832" type="verses" book="pari">
_ปาริวาสิกานุวสฺสํ,_  
_ทุเว วุฏฺฐาปเนน จ;_  
_ฉตฺตยาเนน สงฺฆาณิ,_  
อิตฺถาลงฺการวณฺณเก._  

</Paragraph>

<Paragraph number="833" type="verses" book="pari">
_ปิญฺญากภิกฺขุนี เจว,_  
_สิกฺขา จ สามเณริกา;_  
_คิหิ ภิกฺขุสฺส ปุรโต,_  
_อโนกาสํ สงฺกจฺจิกาติ._  


</Paragraph>

<Paragraph number="834" type="center" book="pari">
เตสํ วคฺคานํ อุทฺทานํ


</Paragraph>

<Paragraph number="835" type="verses" book="pari">
_ลสุณนฺธการา นฺหานา,_  
_ตุวฏฺฏา จิตฺตคารกา;_  
_อารามํ คพฺภินี เจว,_  
_กุมารี ฉตฺตุปาหนาติ._
</Paragraph>