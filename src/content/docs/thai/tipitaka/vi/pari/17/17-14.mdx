---
title: "17.14 กถินตฺถารวคฺค"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="465" book="pari">

<Paragraph number="2178" book="pari">
“กติ นุ โข, ภนฺเต, อานิสํสา กถินตฺถาเร”ติ?
</Paragraph>

<Paragraph number="2179" book="pari">
“ปญฺจิเม, อุปาลิ, อานิสํสา กถินตฺถาเร. กตเม ปญฺจ? อนามนฺตจาโร, อสมาทานจาโร, คณโภชนํ, ยาวทตฺถจีวรํ, โย จ ตตฺถ จีวรุปฺปาโท โส เนสํ ภวิสฺสติ—  อิเม โข, อุปาลิ, ปญฺจ อานิสํสา กถินตฺถาเร”ติ.
</Paragraph>

</Division>
<Division number="466" book="pari">

<Paragraph number="2180" book="pari">
“กติ นุ โข, ภนฺเต, อาทีนวา มุฏฺฐสฺสติสฺส อสมฺปชานสฺส นิทฺทํ โอกฺกมโต”ติ?
</Paragraph>

<Paragraph number="2181" book="pari">
“ปญฺจิเม, อุปาลิ, อาทีนวา มุฏฺฐสฺสติสฺส อสมฺปชานสฺส นิทฺทํ โอกฺกมโต. กตเม ปญฺจ? ทุกฺขํ สุปติ, ทุกฺขํ ปฏิพุชฺฌติ, ปาปกํ สุปินํ ปสฺสติ, เทวตา น รกฺขนฺติ, อสุจิ มุจฺจติ—  อิเม โข, อุปาลิ, ปญฺจ อาทีนวา มุฏฺฐสฺสติสฺส อสมฺปชานสฺส นิทฺทํ โอกฺกมโต.
</Paragraph>

<Paragraph number="2182" book="pari">
ปญฺจิเม, อุปาลิ, อานิสํสา อุปฏฺฐิตสฺสติสฺส สมฺปชานสฺส นิทฺทํ โอกฺกมโต. กตเม ปญฺจ? สุขํ สุปติ, สุขํ ปฏิพุชฺฌติ, น ปาปกํ สุปินํ ปสฺสติ, เทวตา รกฺขนฺติ, อสุจิ น มุจฺจติ—  อิเม โข, อุปาลิ, ปญฺจ อานิสํสา อุปฏฺฐิตสฺสติสฺส สมฺปชานสฺส นิทฺทํ โอกฺกมโต”ติ.
</Paragraph>

</Division>
<Division number="467" book="pari">

<Paragraph number="2183" book="pari">
“กติ นุ โข, ภนฺเต, อวนฺทิยา”ติ?
</Paragraph>

<Paragraph number="2184" book="pari">
“ปญฺจิเม, อุปาลิ, อวนฺทิยา. กตเม ปญฺจ? อนฺตรฆรํ ปวิฏฺโฐ อวนฺทิโย, รจฺฉคโต อวนฺทิโย, โอตมสิโก อวนฺทิโย, อสมนฺนาหรนฺโต อวนฺทิโย, สุตฺโต อวนฺทิโย—  อิเม โข, อุปาลิ, ปญฺจ อวนฺทิยา.
</Paragraph>

<Paragraph number="2185" book="pari">
อปเรปิ, อุปาลิ, ปญฺจ อวนฺทิยา. กตเม ปญฺจ? ยาคุปาเน อวนฺทิโย, ภตฺตคฺเค อวนฺทิโย, เอกาวตฺโต อวนฺทิโย, อญฺญวิหิโต อวนฺทิโย, นคฺโค อวนฺทิโย—  อิเม โข, อุปาลิ, ปญฺจ อวนฺทิยา.
</Paragraph>

<Paragraph number="2186" book="pari">
อปเรปิ, อุปาลิ, ปญฺจ อวนฺทิยา. กตเม ปญฺจ? ขาทนฺโต อวนฺทิโย, ภุญฺชนฺโต อวนฺทิโย, อุจฺจารํ กโรนฺโต อวนฺทิโย, ปสฺสาวํ กโรนฺโต อวนฺทิโย, อุกฺขิตฺตโก อวนฺทิโย—  อิเม โข, อุปาลิ, ปญฺจ อวนฺทิยา.
</Paragraph>

<Paragraph number="2187" book="pari">
อปเรปิ, อุปาลิ, ปญฺจ อวนฺทิยา. กตเม ปญฺจ? ปุเร อุปสมฺปนฺเนน ปจฺฉา อุปสมฺปนฺโน อวนฺทิโย, อนุปสมฺปนฺโน อวนฺทิโย, นานาสํวาสโก วุฑฺฒตโร อธมฺมวาที อวนฺทิโย, มาตุคาโม อวนฺทิโย, ปณฺฑโก อวนฺทิโย—  อิเม โข, อุปาลิ, ปญฺจ อวนฺทิยา.
</Paragraph>

<Paragraph number="2188" book="pari">
อปเรปิ, อุปาลิ, ปญฺจ อวนฺทิยา. กตเม ปญฺจ? ปาริวาสิโก อวนฺทิโย, มูลายปฏิกสฺสนารโห อวนฺทิโย, มานตฺตารโห อวนฺทิโย, มานตฺตจาริโก อวนฺทิโย, อพฺภานารโห อวนฺทิโย—  อิเม โข, อุปาลิ, ปญฺจ อวนฺทิยา”ติ.
</Paragraph>

</Division>
<Division number="468" book="pari">

<Paragraph number="2189" book="pari">
“กติ นุ โข, ภนฺเต, วนฺทิยา”ติ?
</Paragraph>

<Paragraph number="2190" book="pari">
“ปญฺจิเม, อุปาลิ, วนฺทิยา. กตเม ปญฺจ? ปจฺฉา อุปสมฺปนฺเนน ปุเร อุปสมฺปนฺโน วนฺทิโย, นานาสํวาสโก วุฑฺฒตโร ธมฺมวาที วนฺทิโย, อาจริโย วนฺทิโย, อุปชฺฌาโย วนฺทิโย, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ตถาคโต อรหํ สมฺมาสมฺพุทฺโธ วนฺทิโย—  อิเม โข, อุปาลิ, ปญฺจ วนฺทิยา”ติ.
</Paragraph>

</Division>
<Division number="469" book="pari">

<Paragraph number="2191" book="pari">
“นวกตเรน, ภนฺเต, ภิกฺขุนา วุฑฺฒตรสฺส ภิกฺขุโน ปาเท วนฺทนฺเตน กติ ธมฺเม อชฺฌตฺตํ อุปฏฺฐาเปตฺวา ปาทา วนฺทิตพฺพา”ติ?
</Paragraph>

<Paragraph number="2192" book="pari">
“นวกตเรนุปาลิ, ภิกฺขุนา วุฑฺฒตรสฺส ภิกฺขุโน ปาเท วนฺทนฺเตน ปญฺจ ธมฺเม อชฺฌตฺตํ อุปฏฺฐาเปตฺวา ปาทา วนฺทิตพฺพา. กตเม ปญฺจ? นวกตเรนุปาลิ, ภิกฺขุนา วุฑฺฒตรสฺส ภิกฺขุโน ปาเท วนฺทนฺเตน เอกํสํ อุตฺตราสงฺคํ กริตฺวา, อญฺชลิํ ปคฺคเหตฺวา, อุโภหิ ปาณิตเลหิ ปาทานิ ปริสมฺพาหนฺเตน, เปมญฺจ คารวญฺจ อุปฏฺฐาเปตฺวา ปาทา วนฺทิตพฺพา—  นวกตเรนุปาลิ ภิกฺขุนา วุฑฺฒตรสฺส ภิกฺขุโน ปาเท วนฺทนฺเตน อิเม ปญฺจ ธมฺเม อชฺฌตฺตํ อุปฏฺฐาเปตฺวา ปาทา วนฺทิตพฺพา”ติ.

</Paragraph>
</Division>

<Paragraph number="2193" type="center" book="pari">
กถินตฺถารวคฺโค นิฏฺฐิโต จุทฺทสโม.



</Paragraph>

<Paragraph number="2194" type="center" book="pari">
ตสฺสุทฺทานํ


</Paragraph>

<Paragraph number="2195" type="verses" book="pari">
_กถินตฺถารนิทฺทา จ,_  
_อนฺตรา ยาคุขาทเน;_  
_ปุเร จ ปาริวาสิ จ,_  
_วนฺทิโย วนฺทิตพฺพกนฺติ._  


</Paragraph>

<Paragraph number="2196" type="center" book="pari">
อุปาลิปญฺจกํ นิฏฺฐิตํ.



</Paragraph>

<Paragraph number="2197" type="center" book="pari">
เตสํ วคฺคานํ อุทฺทานํ


</Paragraph>

<Paragraph number="2198" type="verses" book="pari">
_อนิสฺสิเตน กมฺมญฺจ,_  
_โวหาราวิกมฺเมน จ;_  
_โจทนา จ ธุตงฺคา จ,_  
_มุสา ภิกฺขุนิเมว จ._  

</Paragraph>

<Paragraph number="2199" type="verses" book="pari">
อุพฺพาหิกาธิกรณํ,_  
_เภทกา ปญฺจมา ปุเร;_  
_อาวาสิกา กถินญฺจ,_  
_จุทฺทสา สุปฺปกาสิตาติ._
</Paragraph>