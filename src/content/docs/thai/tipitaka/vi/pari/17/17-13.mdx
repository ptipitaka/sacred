---
title: "17.13 อาวาสิกวคฺค"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="461" book="pari">

<Paragraph number="2164" book="pari">
“กติหิ นุ โข, ภนฺเต, องฺเคหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ นิรเย”ติ?
</Paragraph>

<Paragraph number="2165" book="pari">
“ปญฺจหุปาลิ, องฺเคหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ นิรเย. กตเมหิ ปญฺจหิ? ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, สํฆิกํ ปุคฺคลิกปริโภเคน ปริภุญฺชติ—  อิเมหิ โข, อุปาลิ, ปญฺจหงฺเคหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ นิรเย.
</Paragraph>

<Paragraph number="2166" book="pari">
ปญฺจหุปาลิ, องฺเคหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ สคฺเค. กตเมหิ ปญฺจหิ? น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, สํฆิกํ น ปุคฺคลิกปริโภเคน ปริภุญฺชติ—  อิเมหิ โข, อุปาลิ, ปญฺจหงฺเคหิ สมนฺนาคโต อาวาสิโก ภิกฺขุ ยถาภตํ นิกฺขิตฺโต เอวํ สคฺเค”ติ.
</Paragraph>

</Division>
<Division number="462" book="pari">

<Paragraph number="2167" book="pari">
“กติ นุ โข, ภนฺเต, อธมฺมิกา วินยพฺยากรณา”ติ?
</Paragraph>

<Paragraph number="2168" book="pari">
“ปญฺจิเม, อุปาลิ, อธมฺมิกา วินยพฺยากรณา. กตเม ปญฺจ? อิธุปาลิ, ภิกฺขุ อธมฺมํ ธมฺโมติ ปริณาเมติ, ธมฺมํ อธมฺโมติ ปริณาเมติ, อวินยํ วินโยติ ปริณาเมติ, วินยํ อวินโยติ ปริณาเมติ, อปญฺญตฺตํ ปญฺญาเปติ, ปญฺญตฺตํ สมุจฺฉินฺทติ—  อิเม โข, อุปาลิ, ปญฺจ อธมฺมิกา วินยพฺยากรณา. ปญฺจิเม, อุปาลิ, ธมฺมิกา วินยพฺยากรณา. กตเม ปญฺจ? อิธุปาลิ, ภิกฺขุ อธมฺมํ อธมฺโมติ ปริณาเมติ, ธมฺมํ ธมฺโมติ ปริณาเมติ, อวินยํ อวินโยติ ปริณาเมติ, วินยํ วินโยติ ปริณาเมติ, อปญฺญตฺตํ น ปญฺญเปติ, ปญฺญตฺตํ น สมุจฺฉินฺทติ—  อิเม โข, อุปาลิ, ปญฺจ ธมฺมิกา วินยพฺยากรณา”ติ.
</Paragraph>

</Division>
<Division number="463" book="pari">

<Paragraph number="2169" book="pari">
“กติหิ นุ โข, ภนฺเต, องฺเคหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ นิรเย”ติ?
</Paragraph>

<Paragraph number="2170" book="pari">
“ปญฺจหุปาลิ, องฺเคหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ นิรเย. กตเมหิ ปญฺจหิ? ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, อุทฺทิฏฺฐานุทฺทิฏฺฐํ น ชานาติ—  อิเมหิ โข, อุปาลิ, ปญฺจหงฺเคหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ นิรเย.
</Paragraph>

<Paragraph number="2171" book="pari">
ปญฺจหุปาลิ, องฺเคหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ สคฺเค. กตเมหิ ปญฺจหิ? น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, อุทฺทิฏฺฐานุทฺทิฏฺฐํ ชานาติ—  อิเมหิ โข, อุปาลิ, ปญฺจหงฺเคหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ สคฺเค”ติ.
</Paragraph>

</Division>
<Division number="464" book="pari">

<Paragraph number="2172" book="pari">
“กติหิ นุ โข, ภนฺเต, องฺเคหิ สมนฺนาคโต เสนาสนปญฺญาปโก …เป…  ภณฺฑาคาริโก …เป…  จีวรปฏิคฺคาหโก …เป…  จีวรภาชโก …เป…  ยาคุภาชโก …เป…  ผลภาชโก …เป…  ขชฺชภาชโก …เป…  อปฺปมตฺตกวิสฺสชฺชโก …เป…  สาฏิยคฺคาหาปโก …เป…  ปตฺตคฺคาหาปโก …เป…  อารามิกเปสโก …เป…  สามเณรเปสโก ยถาภตํ นิกฺขิตฺโต เอวํ นิรเย”ติ?
</Paragraph>

<Paragraph number="2173" book="pari">
“ปญฺจหุปาลิ, องฺเคหิ สมนฺนาคโต สามเณรเปสโก ยถาภตํ นิกฺขิตฺโต เอวํ นิรเย. กตเมหิ ปญฺจหิ? ฉนฺทาคตึ คจฺฉติ, โทสาคตึ คจฺฉติ, โมหาคตึ คจฺฉติ, ภยาคตึ คจฺฉติ, เปสิตาเปสิตํ น ชานาติ—  อิเมหิ โข, อุปาลิ, ปญฺจหงฺเคหิ สมนฺนาคโต สามเณรเปสโก ยถาภตํ นิกฺขิตฺโต เอวํ นิรเย. ปญฺจหุปาลิ, องฺเคหิ สมนฺนาคโต สามเณรเปสโก ยถาภตํ นิกฺขิตฺโต เอวํ สคฺเค. กตเมหิ ปญฺจหิ? น ฉนฺทาคตึ คจฺฉติ, น โทสาคตึ คจฺฉติ, น โมหาคตึ คจฺฉติ, น ภยาคตึ คจฺฉติ, เปสิตาเปสิตํ ชานาติ—  อิเมหิ โข, อุปาลิ, ปญฺจหงฺเคหิ สมนฺนาคโต สามเณรเปสโก ยถาภตํ นิกฺขิตฺโต เอวํ สคฺเค”ติ.

</Paragraph>
</Division>

<Paragraph number="2174" type="center" book="pari">
อาวาสิกวคฺโค นิฏฺฐิโต เตรสโม.



</Paragraph>

<Paragraph number="2175" type="center" book="pari">
ตสฺสุทฺทานํ


</Paragraph>

<Paragraph number="2176" type="verses" book="pari">
_อาวาสิกพฺยากรณา,_  
_ภตฺตุเสนาสนานิ จ;_  
_ภณฺฑจีวรคฺคาโห จ,_  
_จีวรสฺส จ ภาชโก._  

</Paragraph>

<Paragraph number="2177" type="verses" book="pari">
_ยาคุ ผลํ ขชฺชกญฺจ,_  
_อปฺปสาฏิยคาหโก;_  
_ปตฺโต อารามิโก เจว,_  
_สามเณเรน เปสโกติ._
</Paragraph>