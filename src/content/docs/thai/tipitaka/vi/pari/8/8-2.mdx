---
title: "8.2 อาทิมชฺฌนฺตวิสฺสชฺชนา"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="333" book="pari">

<Paragraph number="1594" book="pari">
อุโปสถกมฺมสฺส โก อาทิ, กึ มชฺเฌ, กึ ปริโยสานนฺติ? อุโปสถกมฺมสฺส สามคฺคี อาทิ, กิริยา มชฺเฌ, นิฏฺฐานํ ปริโยสานํ.
</Paragraph>

<Paragraph number="1595" book="pari">
ปวารณากมฺมสฺส โก อาทิ, กึ มชฺเฌ, กึ ปริโยสานนฺติ? ปวารณากมฺมสฺส สามคฺคี อาทิ, กิริยา มชฺเฌ, นิฏฺฐานํ ปริโยสานํ.
</Paragraph>

<Paragraph number="1596" book="pari">
ตชฺชนียกมฺมสฺส โก อาทิ, กึ มชฺเฌ, กึ ปริโยสานนฺติ? ตชฺชนียกมฺมสฺส วตฺถุ จ ปุคฺคโล จ อาทิ, ญตฺติ มชฺเฌ, กมฺมวาจา ปริโยสานํ.
</Paragraph>

<Paragraph number="1597" book="pari">
นิยสฺสกมฺมสฺส …เป…  ปพฺพาชนียกมฺมสฺส …เป…  ปฏิสารณียกมฺมสฺส …เป…  อุกฺเขปนียกมฺมสฺส …เป…  ปริวาสทานสฺส …เป…  มูลายปฏิกสฺสนาย …เป…  มานตฺตทานสฺส …เป…  อพฺภานสฺส โก อาทิ, กึ มชฺเฌ, กึ ปริโยสานนฺติ? อพฺภานสฺส วตฺถุ จ ปุคฺคโล จ อาทิ, ญตฺติ มชฺเฌ, กมฺมวาจา ปริโยสานํ.
</Paragraph>

<Paragraph number="1598" book="pari">
อุปสมฺปทากมฺมสฺส โก อาทิ, กึ มชฺเฌ, กึ ปริโยสานนฺติ? อุปสมฺปทากมฺมสฺส ปุคฺคโล อาทิ, ญตฺติ มชฺเฌ, กมฺมวาจา ปริโยสานํ.
</Paragraph>

<Paragraph number="1599" book="pari">
ตชฺชนียกมฺมสฺส ปฏิปฺปสฺสทฺธิยา โก อาทิ, กึ มชฺเฌ, กึ ปริโยสานนฺติ? ตชฺชนียกมฺมสฺส ปฏิปฺปสฺสทฺธิยา สมฺมาวตฺตนา อาทิ, ญตฺติ มชฺเฌ, กมฺมวาจา ปริโยสานํ.
</Paragraph>

<Paragraph number="1600" book="pari">
นิยสฺสกมฺมสฺส …เป…  ปพฺพาชนียกมฺมสฺส …เป…  ปฏิสารณียกมฺมสฺส …เป…  อุกฺเขปนียกมฺมสฺส ปฏิปฺปสฺสทฺธิยา โก อาทิ, กึ มชฺเฌ, กึ ปริโยสานนฺติ? อุกฺเขปนียกมฺมสฺส ปฏิปฺปสฺสทฺธิยา สมฺมาวตฺตนา อาทิ, ญตฺติ มชฺเฌ, กมฺมวาจา ปริโยสานํ.
</Paragraph>

<Paragraph number="1601" book="pari">
สติวินยสฺส โก อาทิ, กึ มชฺเฌ, กึ ปริโยสานนฺติ? สติวินยสฺส วตฺถุ จ ปุคฺคโล จ อาทิ, ญตฺติ มชฺเฌ, กมฺมวาจา ปริโยสานํ.
</Paragraph>

<Paragraph number="1602" book="pari">
อมูฬฺหวินยสฺส …เป…  ตสฺสปาปิยสิกาย …เป…  ติณวตฺถารกสฺส …เป…  ภิกฺขุโนวาทกสมฺมุติยา …เป…  ติจีวเรน อวิปฺปวาสสมฺมุติยา …เป…  สนฺถตสมฺมุติยา …เป…  รูปิยฉฑฺฑกสมฺมุติยา …เป…  สาฏิยคฺคาหาปกสมฺมุติยา …เป…  ปตฺตคฺคาหาปกสมฺมุติยา …เป…  ทณฺฑสมฺมุติยา …เป…  สิกฺกาสมฺมุติยา …เป…  ทณฺฑสิกฺกาสมฺมุติยา โก อาทิ, กึ มชฺเฌ, กึ ปริโยสานนฺติ? ทณฺฑสิกฺกาสมฺมุติยา วตฺถุ จ ปุคฺคโล จ อาทิ, ญตฺติ มชฺเฌ, กมฺมวาจา ปริโยสานํ.

</Paragraph>
</Division>

<Paragraph number="1603" type="center" book="pari">
อุโปสถาทิปุจฺฉาวิสฺสชฺชนา นิฏฺฐิตา.
</Paragraph>