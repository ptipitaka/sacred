---
title: "19.3 ปาจิตฺติย"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="476" book="pari">

<Paragraph number="2262" type="verses" book="pari">
_กติ ปาจิตฺติยานิ,_  
_สพฺพานิ นานาวตฺถุกานิ;_  
_อปุพฺพํ อจริมํ,_  
_อาปชฺเชยฺย เอกโต._  

</Paragraph>

<Paragraph number="2263" type="verses" book="pari">
_ปญฺจ ปาจิตฺติยานิ,_  
_สพฺพานิ นานาวตฺถุกานิ;_  
_อปุพฺพํ อจริมํ,_  
_อาปชฺเชยฺย เอกโต._  

</Paragraph>

<Paragraph number="2264" type="verses" book="pari">
_กติ ปาจิตฺติยานิ,_  
_สพฺพานิ นานาวตฺถุกานิ;_  
_อปุพฺพํ อจริมํ,_  
_อาปชฺเชยฺย เอกโต._  

</Paragraph>

<Paragraph number="2265" type="verses" book="pari">
_นว ปาจิตฺติยานิ,_  
_สพฺพานิ นานาวตฺถุกานิ;_  
_อปุพฺพํ อจริมํ,_  
_อาปชฺเชยฺย เอกโต._  

</Paragraph>

<Paragraph number="2266" type="verses" book="pari">
_กติ ปาจิตฺติยานิ,_  
_สพฺพานิ นานาวตฺถุกานิ;_  
_กติ วาจาย เทเสยฺย,_  
_วุตฺตา อาทิจฺจพนฺธุนา._  

</Paragraph>

<Paragraph number="2267" type="verses" book="pari">
_ปญฺจ ปาจิตฺติยานิ,_  
_สพฺพานิ นานาวตฺถุกานิ;_  
_เอกวาจาย เทเสยฺย,_  
_วุตฺตา อาทิจฺจพนฺธุนา._  

</Paragraph>

<Paragraph number="2268" type="verses" book="pari">
_กติ ปาจิตฺติยานิ,_  
_สพฺพานิ นานาวตฺถุกานิ;_  
_กติ วาจาย เทเสยฺย,_  
_วุตฺตา อาทิจฺจพนฺธุนา._  

</Paragraph>

<Paragraph number="2269" type="verses" book="pari">
_นว ปาจิตฺติยานิ,_  
_สพฺพานิ นานาวตฺถุกานิ;_  
_เอกวาจาย เทเสยฺย,_  
_วุตฺตา อาทิจฺจพนฺธุนา._  

</Paragraph>

<Paragraph number="2270" type="verses" book="pari">
_กติ ปาจิตฺติยานิ,_  
_สพฺพานิ นานาวตฺถุกานิ;_  
_กิญฺจ กิตฺเตตฺวา เทเสยฺย,_  
_วุตฺตา อาทิจฺจพนฺธุนา._  

</Paragraph>

<Paragraph number="2271" type="verses" book="pari">
_ปญฺจ ปาจิตฺติยานิ,_  
_สพฺพานิ นานาวตฺถุกานิ;_  
_วตฺถุํ กิตฺเตตฺวา เทเสยฺย,_  
_วุตฺตา อาทิจฺจพนฺธุนา._  

</Paragraph>

<Paragraph number="2272" type="verses" book="pari">
_กติ ปาจิตฺติยานิ,_  
_สพฺพานิ นานาวตฺถุกานิ;_  
_กิญฺจ กิตฺเตตฺวา เทเสยฺย,_  
_วุตฺตา อาทิจฺจพนฺธุนา._  

</Paragraph>

<Paragraph number="2273" type="verses" book="pari">
_นว ปาจิตฺติยานิ,_  
_สพฺพานิ นานาวตฺถุกานิ;_  
_วตฺถุํ กิตฺเตตฺวา เทเสยฺย,_  
_วุตฺตา อาทิจฺจพนฺธุนา._  

</Paragraph>

<Paragraph number="2274" type="verses" book="pari">
_ยาวตติยเก กติ อาปตฺติโย,_  
_กติ โวหารปจฺจยา;_  
_ขาทนฺตสฺส กติ อาปตฺติโย,_  
_กติ โภชนปจฺจยา._  

</Paragraph>

<Paragraph number="2275" type="verses" book="pari">
_ยาวตติยเก ติโสฺส อาปตฺติโย,_  
_ฉ โวหารปจฺจยา;_  
_ขาทนฺตสฺส ติโสฺส อาปตฺติโย,_  
_ปญฺจ โภชนปจฺจยา._  

</Paragraph>

<Paragraph number="2276" type="verses" book="pari">
_สพฺพา ยาวตติยกา,_  
_กติ ฐานานิ คจฺฉนฺติ;_  
_กตินญฺเจว อาปตฺติ,_  
_กตินํ อธิกรเณน จ._  

</Paragraph>

<Paragraph number="2277" type="verses" book="pari">
_สพฺพา ยาวตติยกา,_  
_ปญฺจ ฐานานิ คจฺฉนฺติ;_  
_ปญฺจนฺนญฺเจว อาปตฺติ,_  
_ปญฺจนฺนํ อธิกรเณน จ._  

</Paragraph>

<Paragraph number="2278" type="verses" book="pari">
_กตินํ วินิจฺฉโย โหติ,_  
_กตินํ วูปสเมน จ;_  
_กตินญฺเจว อนาปตฺติ,_  
_กติหิ ฐาเนหิ โสภติ._  

</Paragraph>

<Paragraph number="2279" type="verses" book="pari">
_ปญฺจนฺนํ วินิจฺฉโย โหติ,_  
_ปญฺจนฺนํ วูปสเมน จ;_  
_ปญฺจนฺนญฺเจว อนาปตฺติ,_  
_ตีหิ ฐาเนหิ โสภติ._  

</Paragraph>

<Paragraph number="2280" type="verses" book="pari">
_กติ กายิกา รตฺตึ,_  
_กติ กายิกา ทิวา;_  
_นิชฺฌายนฺตสฺส กติ อาปตฺติ,_  
_กติ ปิณฺฑปาตปจฺจยา._  

</Paragraph>

<Paragraph number="2281" type="verses" book="pari">
_เทฺว กายิกา รตฺตึ,_  
_เทฺว กายิกา ทิวา;_  
_นิชฺฌายนฺตสฺส เอกา อาปตฺติ,_  
_เอกา ปิณฺฑปาตปจฺจยา._  

</Paragraph>

<Paragraph number="2282" type="verses" book="pari">
_กตานิสํเส สมฺปสฺสํ,_  
_ปเรสํ สทฺธาย เทสเย;_  
อุกฺขิตฺตกา กติ วุตฺตา,_  
_กติ สมฺมาวตฺตนา._  

</Paragraph>

<Paragraph number="2283" type="verses" book="pari">
_อฏฺฐานิสํเส สมฺปสฺสํ,_  
_ปเรสํ สทฺธาย เทสเย;_  
อุกฺขิตฺตกา ตโย วุตฺตา,_  
_เตจตฺตาลีส สมฺมาวตฺตนา._  

</Paragraph>

<Paragraph number="2284" type="verses" book="pari">
_กติ ฐาเน มุสาวาโท,_  
_กติ ปรมนฺติ วุจฺจติ;_  
_กติ ปาฏิเทสนียา,_  
_กตินํ เทสนาย จ._  

</Paragraph>

<Paragraph number="2285" type="verses" book="pari">
_ปญฺจ ฐาเน มุสาวาโท,_  
_จุทฺทส ปรมนฺติ วุจฺจติ;_  
_ทฺวาทส ปาฏิเทสนียา,_  
_จตุนฺนํ เทสนาย จ._  

</Paragraph>

<Paragraph number="2286" type="verses" book="pari">
_กตงฺคิโก มุสาวาโท,_  
_กติ อุโปสถงฺคานิ;_  
_กติ ทูเตยฺยงฺคานิ,_  
_กติ ติตฺถิยวตฺตนา._  

</Paragraph>

<Paragraph number="2287" type="verses" book="pari">
_อฏฺฐงฺคิโก มุสาวาโท,_  
_อฏฺฐ อุโปสถงฺคานิ;_  
_อฏฺฐ ทูเตยฺยงฺคานิ,_  
_อฏฺฐ ติตฺถิยวตฺตนา._  

</Paragraph>

<Paragraph number="2288" type="verses" book="pari">
_กติวาจิกา อุปสมฺปทา,_  
_กตินํ ปจฺจุฏฺฐาตพฺพํ;_  
_กตินํ อาสนํ ทาตพฺพํ,_  
_ภิกฺขุโนวาทโก กติหิ._  

</Paragraph>

<Paragraph number="2289" type="verses" book="pari">
_อฏฺฐวาจิกา อุปสมฺปทา,_  
_อฏฺฐนฺนํ ปจฺจุฏฺฐาตพฺพํ;_  
_อฏฺฐนฺนํ อาสนํ ทาตพฺพํ,_  
_ภิกฺขุโนวาทโก อฏฺฐหิ._  

</Paragraph>

<Paragraph number="2290" type="verses" book="pari">
_กตินํ เฉชฺชํ โหติ,_  
_กตินํ ถุลฺลจฺจยํ;_  
_กตินญฺเจว อนาปตฺติ,_  
_สพฺเพสํ เอกวตฺถุกา._  

</Paragraph>

<Paragraph number="2291" type="verses" book="pari">
_เอกสฺส เฉชฺชํ โหติ,_  
_จตุนฺนํ ถุลฺลจฺจยํ;_  
_จตุนฺนญฺเจว อนาปตฺติ,_  
_สพฺเพสํ เอกวตฺถุกา._  

</Paragraph>

<Paragraph number="2292" type="verses" book="pari">
_กติ อาฆาตวตฺถูนิ,_  
_กติหิ สํโฆ ภิชฺชติ;_  
_กเตตฺถ ปฐมาปตฺติกา,_  
_ญตฺติยา กรณา กติ._  

</Paragraph>

<Paragraph number="2293" type="verses" book="pari">
_นว อาฆาตวตฺถูนิ,_  
_นวหิ สํโฆ ภิชฺชติ;_  
_นเวตฺถ ปฐมาปตฺติกา,_  
_ญตฺติยา กรณา นว._
</Paragraph>
</Division>