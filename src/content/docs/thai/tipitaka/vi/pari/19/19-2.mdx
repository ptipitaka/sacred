---
title: "19.2 เทสนาคามินิยาทิอาปตฺติ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="475" book="pari">

<Paragraph number="2242" type="verses" book="pari">
_กติ เทสนาคามินิโย,_  
_กติ สปฺปฏิกมฺมา กตา;_  
_กเตตฺถ อปฺปฏิกมฺมา วุตฺตา,_  
_พุทฺเธนาทิจฺจพนฺธุนา._  

</Paragraph>

<Paragraph number="2243" type="verses" book="pari">
_ปญฺจ เทสนาคามินิโย,_  
_ฉ สปฺปฏิกมฺมา กตา;_  
_เอเกตฺถ อปฺปฏิกมฺมา วุตฺตา,_  
_พุทฺเธนาทิจฺจพนฺธุนา._  

</Paragraph>

<Paragraph number="2244" type="verses" book="pari">
_วินยครุกา กติ วุตฺตา,_  
_กายวาจสิกานิ จ;_  
_กติ วิกาเล ธญฺญรโส,_  
_กติ ญตฺติจตุตฺเถน สมฺมุติ._  

</Paragraph>

<Paragraph number="2245" type="verses" book="pari">
_วินยครุกา ทฺเว วุตฺตา,_  
_กายวาจสิกานิ จ;_  
_เอโก วิกาเล ธญฺญรโส,_  
_เอกา ญตฺติจตุตฺเถน สมฺมุติ._  

</Paragraph>

<Paragraph number="2246" type="verses" book="pari">
_ปาราชิกา กายิกา กติ,_  
_กติ สํวาสกภูมิโย;_  
_กตินํ รตฺติจฺเฉโท,_  
_ปญฺญตฺตา ทฺวงฺคุลา กติ._  

</Paragraph>

<Paragraph number="2247" type="verses" book="pari">
_ปาราชิกา กายิกา ทฺเว,_  
_ทฺเว สํวาสกภูมิโย;_  
_ทฺวินฺนํ รตฺติจฺเฉโท,_  
_ปญฺญตฺตา ทฺวงฺคุลา ทุเว._  

</Paragraph>

<Paragraph number="2248" type="verses" book="pari">
_กตตฺตานํ วธิตฺวาน,_  
_กติหิ สํโฆ ภิชฺชติ;_  
_กเตตฺถ ปฐมาปตฺติกา,_  
_ญตฺติยา กรณา กติ._  

</Paragraph>

<Paragraph number="2249" type="verses" book="pari">
_ทฺเว อตฺตานํ วธิตฺวาน,_  
_ทฺวีหิ สํโฆ ภิชฺชติ;_  
_ทฺเวตฺถ ปฐมาปตฺติกา,_  
_ญตฺติยา กรณา ทุเว._  

</Paragraph>

<Paragraph number="2250" type="verses" book="pari">
_ปาณาติปาเต กติ อาปตฺติโย,_  
_วาจา ปาราชิกา กติ;_  
_โอภาสนา กติ วุตฺตา,_  
_สญฺจริตฺเตน วา กติ._  

</Paragraph>

<Paragraph number="2251" type="verses" book="pari">
_ปาณาติปาเต ติโสฺส อาปตฺติโย,_  
_วาจา ปาราชิกา ตโย;_  
_โอภาสนา ตโย วุตฺตา,_  
_สญฺจริตฺเตน วา ตโย._  

</Paragraph>

<Paragraph number="2252" type="verses" book="pari">
_กติ ปุคฺคลา น อุปสมฺปาเทตพฺพา,_  
_กติ กมฺมานํ สงฺคหา;_  
_นาสิตกา กติ วุตฺตา,_  
_กตินํ เอกวาจิกา._  

</Paragraph>

<Paragraph number="2253" type="verses" book="pari">
_ตโย ปุคฺคลา น อุปสมฺปาเทตพฺพา,_  
_ตโย กมฺมานํ สงฺคหา;_  
_นาสิตกา ตโย วุตฺตา,_  
_ติณฺณนฺนํ เอกวาจิกา._  

</Paragraph>

<Paragraph number="2254" type="verses" book="pari">
_อทินฺนาทาเน กติ อาปตฺติโย,_  
_กติ เมถุนปจฺจยา;_  
_ฉินฺทนฺตสฺส กติ อาปตฺติโย,_  
_กติ ฉฑฺฑิตปจฺจยา._  

</Paragraph>

<Paragraph number="2255" type="verses" book="pari">
_อทินฺนาทาเน ติโสฺส อาปตฺติโย,_  
_จตโสฺส เมถุนปจฺจยา;_  
_ฉินฺทนฺตสฺส ติโสฺส อาปตฺติโย,_  
_ปญฺจ ฉฑฺฑิตปจฺจยา._  

</Paragraph>

<Paragraph number="2256" type="verses" book="pari">
_ภิกฺขุโนวาทกวคฺคสฺมิํ,_  
_ปาจิตฺติเยน ทุกฺกฏา;_  
_กเตตฺถ นวกา วุตฺตา,_  
_กตินํ จีวเรน จ._  

</Paragraph>

<Paragraph number="2257" type="verses" book="pari">
_ภิกฺขุโนวาทกวคฺคสฺมิํ,_  
_ปาจิตฺติเยน ทุกฺกฏา กตา;_  
_จตุเรตฺถ นวกา วุตฺตา,_  
_ทฺวินฺนํ จีวเรน จ._  

</Paragraph>

<Paragraph number="2258" type="verses" book="pari">
_ภิกฺขุนีนญฺจ อกฺขาตา,_  
_ปาฏิเทสนิยา กติ;_  
_ภุญฺชนฺตามกธญฺเญน,_  
_ปาจิตฺติเยน ทุกฺกฏา กติ._  

</Paragraph>

<Paragraph number="2259" type="verses" book="pari">
_ภิกฺขุนีนญฺจ อกฺขาตา,_  
_อฏฺฐ ปาฏิเทสนียา กตา;_  
_ภุญฺชนฺตามกธญฺเญน,_  
_ปาจิตฺติเยน ทุกฺกฏา กตา._  

</Paragraph>

<Paragraph number="2260" type="verses" book="pari">
_คจฺฉนฺตสฺส กติ อาปตฺติโย,_  
_ฐิตสฺส จาปิ กิตฺตกา;_  
_นิสินฺนสฺส กติ อาปตฺติโย,_  
_นิปนฺนสฺสาปิ กิตฺตกา._  

</Paragraph>

<Paragraph number="2261" type="verses" book="pari">
_คจฺฉนฺตสฺส จตโสฺส อาปตฺติโย,_  
_ฐิตสฺส จาปิ ตตฺตกา;_  
_นิสินฺนสฺส จตโสฺส อาปตฺติโย,_  
_นิปนฺนสฺสาปิ ตตฺตกา._
</Paragraph>
</Division>