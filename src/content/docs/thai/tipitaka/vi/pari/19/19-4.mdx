---
title: "19.4 อวนฺทนียปุคฺคลาทิ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="477" book="pari">

<Paragraph number="2294" type="verses" book="pari">
_กติ ปุคฺคลา นาภิวาเทตพฺพา,_  
_อญฺชลิสามิเจน จ;_  
_กตินํ ทุกฺกฏํ โหติ,_  
_กติ จีวรธารณา._  

</Paragraph>

<Paragraph number="2295" type="verses" book="pari">
_ทส ปุคฺคลา นาภิวาเทตพฺพา,_  
_อญฺชลิสามิเจน จ;_  
_ทสนฺนํ ทุกฺกฏํ โหติ,_  
_ทส จีวรธารณา._  

</Paragraph>

<Paragraph number="2296" type="verses" book="pari">
_กตินํ วสฺสํวุฏฺฐานํ,_  
_ทาตพฺพํ อิธ จีวรํ;_  
_กตินํ สนฺเต ทาตพฺพํ,_  
_กตินญฺเจว น ทาตพฺพํ._  

</Paragraph>

<Paragraph number="2297" type="verses" book="pari">
_ปญฺจนฺนํ วสฺสํวุฏฺฐานํ,_  
_ทาตพฺพํ อิธ จีวรํ;_  
_สตฺตนฺนํ สนฺเต ทาตพฺพํ,_  
_โสฬสนฺนํ น ทาตพฺพํ._  

</Paragraph>

<Paragraph number="2298" type="verses" book="pari">
_กติสตํ รตฺติสตํ,_  
_อาปตฺติโย ฉาทยิตฺวาน;_  
_กติ รตฺติโย วสิตฺวาน,_  
_มุจฺเจยฺย ปาริวาสิโก._  

</Paragraph>

<Paragraph number="2299" type="verses" book="pari">
_ทสสตํ รตฺติสตํ,_  
_อาปตฺติโย ฉาทยิตฺวาน;_  
_ทส รตฺติโย วสิตฺวาน,_  
_มุจฺเจยฺย ปาริวาสิโก._  

</Paragraph>

<Paragraph number="2300" type="verses" book="pari">
_กติ กมฺมโทสา วุตฺตา,_  
_พุทฺเธนาทิจฺจพนฺธุนา;_  
_จมฺปายํ วินยวตฺถุสฺมิํ,_  
_สพฺเพว อธมฺมิกา กติ._  

</Paragraph>

<Paragraph number="2301" type="verses" book="pari">
_ทฺวาทส กมฺมโทสา วุตฺตา,_  
_พุทฺเธนาทิจฺจพนฺธุนา;_  
_จมฺปายํ วินยวตฺถุสฺมิํ,_  
_สพฺเพว อธมฺมิกา กตา._  

</Paragraph>

<Paragraph number="2302" type="verses" book="pari">
_กติ กมฺมสมฺปตฺติโย วุตฺตา,_  
_พุทฺเธนาทิจฺจพนฺธุนา;_  
_จมฺปายํ วินยวตฺถุสฺมิํ,_  
_สพฺเพว ธมฺมิกา กติ._  

</Paragraph>

<Paragraph number="2303" type="verses" book="pari">
_จตโสฺส กมฺมสมฺปตฺติโย วุตฺตา,_  
_พุทฺเธนาทิจฺจพนฺธุนา;_  
_จมฺปายํ วินยวตฺถุสฺมิํ,_  
_สพฺเพว ธมฺมิกา กตา._  

</Paragraph>

<Paragraph number="2304" type="verses" book="pari">
_กติ กมฺมานิ วุตฺตานิ,_  
_พุทฺเธนาทิจฺจพนฺธุนา;_  
_จมฺปายํ วินยวตฺถุสฺมิํ,_  
_ธมฺมิกา อธมฺมิกา กติ._  

</Paragraph>

<Paragraph number="2305" type="verses" book="pari">
_ฉ กมฺมานิ วุตฺตานิ,_  
_พุทฺเธนาทิจฺจพนฺธุนา;_  
_จมฺปายํ วินยวตฺถุสฺมิํ,_  
_เอเกตฺถ ธมฺมิกา กตา;_  
_ปญฺจ อธมฺมิกา วุตฺตา,_  
_พุทฺเธนาทิจฺจพนฺธุนา._  

</Paragraph>

<Paragraph number="2306" type="verses" book="pari">
_กติ กมฺมานิ วุตฺตานิ,_  
_พุทฺเธนาทิจฺจพนฺธุนา;_  
_จมฺปายํ วินยวตฺถุสฺมิํ,_  
_ธมฺมิกา อธมฺมิกา กติ._  

</Paragraph>

<Paragraph number="2307" type="verses" book="pari">
_จตฺตาริ กมฺมานิ วุตฺตานิ,_  
_พุทฺเธนาทิจฺจพนฺธุนา;_  
_จมฺปายํ วินยวตฺถุสฺมิํ,_  
_เอเกตฺถ ธมฺมิกา กตา;_  
_ตโย อธมฺมิกา วุตฺตา,_  
_พุทฺเธนาทิจฺจพนฺธุนา._  

</Paragraph>

<Paragraph number="2308" type="verses" book="pari">
_ยํ เทสิตํนนฺตชิเนน ตาทินา,_  
_อาปตฺติกฺขนฺธานิ วิเวกทสฺสินา;_  
_กเตตฺถ สมฺมนฺติ วินา สมเถหิ,_  
_ปุจฺฉามิ ตํ พฺรูหิ วิภงฺคโกวิท._  

</Paragraph>

<Paragraph number="2309" type="verses" book="pari">
_ยํ เทสิตํนนฺตชิเนน ตาทินา,_  
_อาปตฺติกฺขนฺธานิ วิเวกทสฺสินา;_  
_เอเกตฺถ สมฺมติ วินา สมเถหิ,_  
_เอตํ เต อกฺขามิ วิภงฺคโกวิท._  

</Paragraph>

<Paragraph number="2310" type="verses" book="pari">
_กติ อาปายิกา วุตฺตา,_  
_พุทฺเธนาทิจฺจพนฺธุนา;_  
_วินยํ ปฏิชานนฺตสฺส,_  
_วินยานิ สุโณม เต._  

</Paragraph>

<Paragraph number="2311" type="verses" book="pari">
_ฉอูนทิยฑฺฒสตา วุตฺตา,_  
_พุทฺเธนาทิจฺจพนฺธุนา;_  
_อาปายิกา เนรยิกา,_  
_กปฺปฏฺฐา สํฆเภทกา;_  
_วินยํ ปฏิชานนฺตสฺส,_  
_วินยานิ สุโณหิ เม._  

</Paragraph>

<Paragraph number="2312" type="verses" book="pari">
_กติ นาปายิกา วุตฺตา,_  
_พุทฺเธนาทิจฺจพนฺธุนา;_  
_วินยํ ปฏิชานนฺตสฺส,_  
_วินยานิ สุโณม เต._  

</Paragraph>

<Paragraph number="2313" type="verses" book="pari">
_อฏฺฐารส นาปายิกา วุตฺตา,_  
_พุทฺเธนาทิจฺจพนฺธุนา;_  
_วินยํ ปฏิชานนฺตสฺส,_  
_วินยานิ สุโณหิ เม._  

</Paragraph>

<Paragraph number="2314" type="verses" book="pari">
_กติ อฏฺฐกา วุตฺตา,_  
_พุทฺเธนาทิจฺจพนฺธุนา;_  
_วินยํ ปฏิชานนฺตสฺส,_  
_วินยานิ สุโณม เต._  

</Paragraph>

<Paragraph number="2315" type="verses" book="pari">
_อฏฺฐารส อฏฺฐกา วุตฺตา,_  
_พุทฺเธนาทิจฺจพนฺธุนา;_  
_วินยํ ปฏิชานนฺตสฺส,_  
_วินยานิ สุโณหิ เม._
</Paragraph>
</Division>