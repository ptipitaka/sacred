---
title: "11.10 สตฺตสมถนานตฺถาทิ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="354" book="pari">

<Paragraph number="1745" book="pari">
สมฺมุขาวินโยติ วา สติวินโยติ วา—  อิเม ธมฺมา นานตฺถา นานาพฺยญฺชนา, อุทาหุ เอกตฺถา พฺยญฺชนเมว นานํ? สมฺมุขาวินโยติ วา อมูฬฺหวินโยติ วา …เป…  สมฺมุขาวินโยติ วา ปฏิญฺญาตกรณนฺติ วา…  สมฺมุขาวินโยติ วา เยภุยฺยสิกาติ วา…  สมฺมุขาวินโยติ วา ตสฺสปาปิยสิกาติ วา…  สมฺมุขาวินโยติ วา ติณวตฺถารโกติ วา—  อิเม ธมฺมา นานตฺถา นานาพฺยญฺชนา, อุทาหุ เอกตฺถา พฺยญฺชนเมว นานํ? สมฺมุขาวินโยติ วา สติวินโยติ วา—  อิเม ธมฺมา นานตฺถา เจว นานาพฺยญฺชนา จ. สมฺมุขาวินโยติ วา อมูฬฺหวินโยติ วา …เป…  สมฺมุขาวินโยติ วา ปฏิญฺญาตกรณนฺติ วา…  สมฺมุขาวินโยติ วา เยภุยฺยสิกาติ วา…  สมฺมุขาวินโยติ วา ตสฺสปาปิยสิกาติ วา…  สมฺมุขาวินโยติ วา ติณวตฺถารโกติ วา—  อิเม ธมฺมา นานตฺถา เจว นานาพฺยญฺชนา จ.
</Paragraph>

</Division>
<Division number="355" book="pari">

<Paragraph number="1746" book="pari">
วิวาโท วิวาทาธิกรณํ, วิวาโท โน อธิกรณํ, อธิกรณํ โน วิวาโท, อธิกรณญฺเจว วิวาโท จ? สิยา วิวาโท วิวาทาธิกรณํ, สิยา วิวาโท โน อธิกรณํ, สิยา อธิกรณํ โน วิวาโท, สิยา อธิกรณญฺเจว วิวาโท จ.
</Paragraph>

<Paragraph number="1747" book="pari">
ตตฺถ กตโม วิวาโท วิวาทาธิกรณํ? อิธ ภิกฺขู วิวทนฺติ ธมฺโมติ วา อธมฺโมติ วา …เป…  ทุฏฺฐุลฺลา อาปตฺตีติ วา อทุฏฺฐุลฺลา อาปตฺตีติ วา. ยํ ตตฺถ ภณฺฑนํ, กลโห, วิคฺคโห, วิวาโท, นานาวาโท, อญฺญถาวาโท, วิปจฺจตาย โวหาโร, เมธกํ—  อยํ วิวาโท วิวาทาธิกรณํ.
</Paragraph>

<Paragraph number="1748" book="pari">
ตตฺถ กตโม วิวาโท โน อธิกรณํ? มาตาปิ ปุตฺเตน วิวทติ, ปุตฺโตปิ มาตรา วิวทติ, ปิตาปิ ปุตฺเตน วิวทติ, ปุตฺโตปิ ปิตรา วิวทติ, ภาตาปิ ภาตรา วิวทติ, ภาตาปิ ภคินิยา วิวทติ, ภคินีปิ ภาตรา วิวทติ, สหาโยปิ สหาเยน วิวทติ—  อยํ วิวาโท โน อธิกรณํ.
</Paragraph>

<Paragraph number="1749" book="pari">
ตตฺถ กตมํ อธิกรณํ โน วิวาโท? อนุวาทาธิกรณํ, อาปตฺตาธิกรณํ, กิจฺจาธิกรณํ—  อิทํ อธิกรณํ โน วิวาโท.
</Paragraph>

<Paragraph number="1750" book="pari">
ตตฺถ กตมํ อธิกรณญฺเจว วิวาโท จ? วิวาทาธิกรณํ อธิกรณญฺเจว วิวาโท จ.
</Paragraph>

</Division>
<Division number="356" book="pari">

<Paragraph number="1751" book="pari">
อนุวาโท อนุวาทาธิกรณํ, อนุวาโท โน อธิกรณํ, อธิกรณํ โน อนุวาโท, อธิกรณญฺเจว อนุวาโท จ? สิยา อนุวาโท อนุวาทาธิกรณํ, สิยา อนุวาโท โน อธิกรณํ, สิยา อธิกรณํ โน อนุวาโท, สิยา อธิกรณญฺเจว อนุวาโท จ.
</Paragraph>

<Paragraph number="1752" book="pari">
ตตฺถ กตโม อนุวาโท อนุวาทาธิกรณํ? อิธ ภิกฺขู ภิกฺขุํ อนุวทนฺติ สีลวิปตฺติยา วา อาจารวิปตฺติยา วา ทิฏฺฐิวิปตฺติยา วา อาชีววิปตฺติยา วา. โย ตตฺถ อนุวาโท, อนุวทนา อนุลฺลปนา อนุภณนา อนุสมฺปวงฺกตา อพฺภุสฺสหนตา อนุพลปฺปทานํ—  อยํ อนุวาโท อนุวาทาธิกรณํ.
</Paragraph>

<Paragraph number="1753" book="pari">
ตตฺถ กตโม อนุวาโท โน อธิกรณํ? มาตาปิ ปุตฺตํ อนุวทติ, ปุตฺโตปิ มาตรํ อนุวทติ, ปิตาปิ ปุตฺตํ อนุวทติ, ปุตฺโตปิ ปิตรํ อนุวทติ, ภาตาปิ ภาตรํ อนุวทติ, ภาตาปิ ภคินึ อนุวทติ, ภคินีปิ ภาตรํ อนุวทติ, สหาโยปิ สหายํ อนุวทติ—  อยํ อนุวาโท โน อธิกรณํ.
</Paragraph>

<Paragraph number="1754" book="pari">
ตตฺถ กตมํ อธิกรณํ โน อนุวาโท? อาปตฺตาธิกรณํ กิจฺจาธิกรณํ วิวาทาธิกรณํ—  อิทํ อธิกรณํ โน อนุวาโท.
</Paragraph>

<Paragraph number="1755" book="pari">
ตตฺถ กตมํ อธิกรณญฺเจว อนุวาโท จ? อนุวาทาธิกรณํ อธิกรณญฺเจว อนุวาโท จ.
</Paragraph>

</Division>
<Division number="357" book="pari">

<Paragraph number="1756" book="pari">
อาปตฺติ อาปตฺตาธิกรณํ, อาปตฺติ โน อธิกรณํ, อธิกรณํ โน อาปตฺติ, อธิกรณญฺเจว อาปตฺติ จ? สิยา อาปตฺติ อาปตฺตาธิกรณํ, สิยา อาปตฺติ โน อธิกรณํ, สิยา อธิกรณํ โน อาปตฺติ, สิยา อธิกรณญฺเจว อาปตฺติ จ.
</Paragraph>

<Paragraph number="1757" book="pari">
ตตฺถ กตมา อาปตฺติ อาปตฺตาธิกรณํ? ปญฺจปิ อาปตฺติกฺขนฺธา อาปตฺตาธิกรณํ. สตฺตปิ อาปตฺติกฺขนฺธา อาปตฺตาธิกรณํ. อยํ อาปตฺติ อาปตฺตาธิกรณํ.
</Paragraph>

<Paragraph number="1758" book="pari">
ตตฺถ กตมา อาปตฺติ โน อธิกรณํ? โสตาปตฺติ สมาปตฺติ—  อยํ อาปตฺติ โน อธิกรณํ.
</Paragraph>

<Paragraph number="1759" book="pari">
ตตฺถ กตมํ อธิกรณํ โน อาปตฺติ? กิจฺจาธิกรณํ วิวาทาธิกรณํ อนุวาทาธิกรณํ—  อิทํ อธิกรณํ โน อาปตฺติ.
</Paragraph>

<Paragraph number="1760" book="pari">
ตตฺถ กตมํ อธิกรณญฺเจว อาปตฺติ จ? อาปตฺตาธิกรณํ อธิกรณญฺเจว อาปตฺติ จ.
</Paragraph>

</Division>
<Division number="358" book="pari">

<Paragraph number="1761" book="pari">
กิจฺจํ กิจฺจาธิกรณํ, กิจฺจํ โน อธิกรณํ, อธิกรณํ โน กิจฺจํ, อธิกรณญฺเจว กิจฺจญฺจ? สิยา กิจฺจํ กิจฺจาธิกรณํ, สิยา กิจฺจํ โน อธิกรณํ, สิยา อธิกรณํ โน กิจฺจํ, สิยา อธิกรณญฺเจว กิจฺจญฺจ.
</Paragraph>

<Paragraph number="1762" book="pari">
ตตฺถ กตมํ กิจฺจํ กิจฺจาธิกรณํ? ยา สํฆสฺส กิจฺจยตา กรณียตา อปโลกนกมฺมํ ญตฺติกมฺมํ ญตฺติทุติยกมฺมํ ญตฺติจตุตฺถกมฺมํ—  อิทํ กิจฺจํ กิจฺจาธิกรณํ.
</Paragraph>

<Paragraph number="1763" book="pari">
ตตฺถ กตมํ กิจฺจํ โน อธิกรณํ? อาจริยกิจฺจํ อุปชฺฌายกิจฺจํ สมานุปชฺฌายกิจฺจํ สมานาจริยกิจฺจํ—  อิทํ กิจฺจํ โน อธิกรณํ.
</Paragraph>

<Paragraph number="1764" book="pari">
ตตฺถ กตมํ อธิกรณํ โน กิจฺจํ? วิวาทาธิกรณํ อนุวาทาธิกรณํ อาปตฺตาธิกรณํ—  อิทํ อธิกรณํ โน กิจฺจํ.
</Paragraph>

<Paragraph number="1765" book="pari">
ตตฺถ กตมํ อธิกรณญฺเจว กิจฺจญฺจ? กิจฺจาธิกรณํ อธิกรณญฺเจว กิจฺจํ จาติ.

</Paragraph>
</Division>

<Paragraph number="1766" type="center" book="pari">
อธิกรณเภทํ นิฏฺฐิตํ.



</Paragraph>

<Paragraph number="1767" type="center" book="pari">
ตสฺสุทฺทานํ


</Paragraph>

<Paragraph number="1768" type="verses" book="pari">
_อธิกรณํ อุกฺโกฏา,_  
_อาการา ปุคฺคเลน จ;_  
_นิทานเหตุปจฺจยา,_  
_มูลํ สมุฏฺฐาเนน จ._  

</Paragraph>

<Paragraph number="1769" type="verses" book="pari">
_อาปตฺติ โหติ ยตฺถ จ,_  
_สํสฏฺฐา นิทาเนน จ;_  
_เหตุปจฺจยมูลานิ,_  
_สมุฏฺฐาเนน พฺยญฺชนา;_  
_วิวาโท อธิกรณนฺติ,_  
_เภทาธิกรเณ อิทนฺติ._
</Paragraph>