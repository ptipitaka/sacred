---
title: "7.11 เอกาทสกวาร"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="331" book="pari">

<Paragraph number="1583" book="pari">
เอกาทส ปุคฺคลา อนุปสมฺปนฺนา น อุปสมฺปาเทตพฺพา, อุปสมฺปนฺนา นาเสตพฺพา. เอกาทส ปาทุกา อกปฺปิยา. เอกาทส ปตฺตา อกปฺปิยา. เอกาทส จีวรานิ อกปฺปิยานิ. เอกาทส ยาวตติยกา. ภิกฺขุนีนํ เอกาทส อนฺตรายิกา ธมฺมา ปุจฺฉิตพฺพา. เอกาทส จีวรานิ อธิฏฺฐาตพฺพานิ. เอกาทส จีวรานิ น วิกปฺเปตพฺพานิ. เอกาทเส อรุณุคฺคมเน นิสฺสคฺคิยํ โหติ. เอกาทส คณฺฐิกา กปฺปิยา. เอกาทส วิธา กปฺปิยา. เอกาทส ปถวี อกปฺปิยา. เอกาทส ปถวี กปฺปิยา. เอกาทส นิสฺสยปฏิปฺปสฺสทฺธิโย. เอกาทส ปุคฺคลา อวนฺทิยา. เอกาทส ปรมานิ. เอกาทส วรานิ ยาจึสุ. เอกาทส สีมาโทสา. อกฺโกสกปริภาสเก ปุคฺคเล เอกาทสาทีนวา ปาฏิกงฺขา. เมตฺตาย เจโตวิมุตฺติยา อาเสวิตาย ภาวิตาย พหุลีกตาย ยานีกตาย วตฺถุกตาย อนุฏฺฐิตาย ปริจิตาย สุสมารทฺธาย เอกาทสานิสํสา ปาฏิกงฺขา. สุขํ สุปติ, สุขํ ปฏิพุชฺฌติ, น ปาปกํ สุปินํ ปสฺสติ, มนุสฺสานํ ปิโย โหติ, อมนุสฺสานํ ปิโย โหติ, เทวตา รกฺขนฺติ, นาสฺส อคฺคิ วา วิสํ วา สตฺถํ วา กมติ, ตุวฏฺฏํ จิตฺตํ สมาธิยติ, มุขวณฺโณ วิปฺปสีทติ, อสมฺมูโฬฺห กาลํ กโรติ, อุตฺตริ อปฺปฏิวิชฺฌนฺโต พฺรหฺมโลกูปโค โหติ—  เมตฺตาย เจโตวิมุตฺติยา อาเสวิตาย ภาวิตาย พหุลีกตาย ยานีกตาย วตฺถุกตาย อนุฏฺฐิตาย ปริจิตาย สุสมารทฺธาย อิเม เอกาทสานิสํสา ปาฏิกงฺขาติ.

</Paragraph>
</Division>

<Paragraph number="1584" type="center" book="pari">
เอกาทสกํ นิฏฺฐิตํ.



</Paragraph>

<Paragraph number="1585" type="center" book="pari">
ตสฺสุทฺทานํ


</Paragraph>

<Paragraph number="1586" type="verses" book="pari">
_นาเสตพฺพา ปาทุกา จ,_  
_ปตฺตา จ จีวรานิ จ;_  
_ตติยา ปุจฺฉิตพฺพา จ,_  
_อธิฏฺฐานวิกปฺปนา._  

</Paragraph>

<Paragraph number="1587" type="verses" book="pari">
_อรุณา คณฺฐิกา วิธา,_  
_อกปฺปิยา จ กปฺปิยํ;_  
_นิสฺสยาวนฺทิยา เจว,_  
_ปรมานิ วรานิ จ;_  
_สีมาโทสา จ อกฺโกสา,_  
_เมตฺตาเยกาทสา กตาติ._  


</Paragraph>

<Paragraph number="1588" type="center" book="pari">
เอกุตฺตริกํ.



</Paragraph>

<Paragraph number="1589" type="center" book="pari">
ตสฺสุทฺทานํ


</Paragraph>

<Paragraph number="1590" type="verses" book="pari">
_เอกกา จ ทุกา เจว,_  
_ติกา จ จตุปญฺจกา;_  
_ฉสตฺตฏฺฐนวกา จ,_  
_ทส เอกาทสานิ จ._  

</Paragraph>

<Paragraph number="1591" type="verses" book="pari">
_หิตาย สพฺพสตฺตานํ,_  
_ญาตธมฺเมน ตาทินา;_  
_เอกุตฺตริกา วิมลา,_  
_มหาวีเรน เทสิตาติ._  


</Paragraph>

<Paragraph number="1592" type="center" book="pari">
เอกุตฺตริกํ นิฏฺฐิตํ.
</Paragraph>