---
title: "7.8 อฏฺฐกวาร"
tableOfContents: false
sidebar:
  order: 10
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="328" book="pari">

<Paragraph number="1552" book="pari">
อฏฺฐานิสํเส สมฺปสฺสมาเนน น โส ภิกฺขุ อาปตฺติยา อทสฺสเน อุกฺขิปิตพฺโพ. อฏฺฐานิสํเส สมฺปสฺสมาเนน ปเรสมฺปิ สทฺธาย สา อาปตฺติ เทเสตพฺพา. อฏฺฐ ยาวตติยกา. อฏฺฐหากาเรหิ กุลานิ ทูเสติ. อฏฺฐ มาติกา จีวรสฺส อุปฺปาทาย. อฏฺฐ มาติกา กถินสฺส อุพฺภาราย. อฏฺฐ ปานานิ. อฏฺฐหิ อสทฺธมฺเมหิ อภิภูโต ปริยาทินฺนจิตฺโต เทวทตฺโต อาปายิโก เนรยิโก กปฺปฏฺโฐ อเตกิจฺโฉ. อฏฺฐ โลกธมฺมา. อฏฺฐ ครุธมฺมา. อฏฺฐ ปาฏิเทสนียา. อฏฺฐงฺคิโก มุสาวาโท. อฏฺฐ อุโปสถงฺคานิ. อฏฺฐ ทูเตยฺยงฺคานิ. อฏฺฐ ติตฺถิยวตฺตานิ. อฏฺฐ อจฺฉริยา อพฺภุตธมฺมา มหาสมุทฺเท. อฏฺฐ อจฺฉริยา อพฺภุตธมฺมา อิมสฺมึ ธมฺมวินเย. อฏฺฐ อนติริตฺตา. อฏฺฐ อติริตฺตา. อฏฺฐเม อรุณุคฺคมเน นิสฺสคฺคิยํ โหติ. อฏฺฐ ปาราชิกา. อฏฺฐมํ วตฺถุํ ปริปูเรนฺตี นาเสตพฺพา. อฏฺฐมํ วตฺถุํ ปริปูเรนฺติยา เทสิตาปิ อเทสิตา โหติ. อฏฺฐวาจิกา อุปสมฺปทา. อฏฺฐนฺนํ ปจฺจุฏฺฐาตพฺพํ. อฏฺฐนฺนํ อาสนํ ทาตพฺพํ. อุปาสิกา อฏฺฐ วรานิ ยาจติ. อฏฺฐหงฺเคหิ สมนฺนาคโต ภิกฺขุ ภิกฺขุโนวาทโก สมฺมนฺนิตพฺโพ. อฏฺฐานิสํสา วินยธเร. อฏฺฐ ปรมานิ. ตสฺสปาปิยสิกากมฺมกเตน ภิกฺขุนา อฏฺฐสุ ธมฺเมสุ สมฺมา วตฺติตพฺพํ. อฏฺฐ อธมฺมิกานิ ปาติโมกฺขฏฺฐปนานิ อฏฺฐ ธมฺมิกานิ ปาติโมกฺขฏฺฐปนานีติ.

</Paragraph>
</Division>

<Paragraph number="1553" type="center" book="pari">
อฏฺฐกํ นิฏฺฐิตํ.



</Paragraph>

<Paragraph number="1554" type="center" book="pari">
ตสฺสุทฺทานํ


</Paragraph>

<Paragraph number="1555" type="verses" book="pari">
_น โส ภิกฺขุ ปเรสมฺปิ,_  
_ยาวตติยทูสนา;_  
_มาติกา กถินุพฺภารา,_  
_ปานา อภิภูเตน จ._  

</Paragraph>

<Paragraph number="1556" type="verses" book="pari">
_โลกธมฺมา ครุธมฺมา,_  
_ปาฏิเทสนียา มุสา;_  
อุโปสถา จ ทูตงฺคา,_  
_ติตฺถิยา สมุทฺเทปิ จ._  

</Paragraph>

<Paragraph number="1557" type="verses" book="pari">
_อพฺภุตา อนติริตฺตํ,_  
_อติริตฺตํ นิสฺสคฺคิยํ;_  
_ปาราชิกฏฺฐมํ วตฺถุ,_  
_อเทสิตูปสมฺปทา._  

</Paragraph>

<Paragraph number="1558" type="verses" book="pari">
_ปจฺจุฏฺฐานาสนญฺเจว,_  
_วรํ โอวาทเกน จ;_  
_อานิสํสา ปรมานิ,_  
_อฏฺฐธมฺเมสุ วตฺตนา;_  
_อธมฺมิกา ธมฺมิกา จ,_  
_อฏฺฐกา สุปฺปกาสิตาติ._
</Paragraph>