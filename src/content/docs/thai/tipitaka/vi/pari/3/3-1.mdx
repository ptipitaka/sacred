---
title: "3.1 สมุฏฺฐานสฺสุทฺทาน"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="257" book="pari">

<Paragraph number="1076" type="verses" book="pari">
_อนิจฺจา สพฺเพ สงฺขารา,_  
_ทุกฺขานตฺตา จ สงฺขตา;_  
_นิพฺพานญฺเจว ปญฺญตฺติ,_  
_อนตฺตา อิติ นิจฺฉยา._  

</Paragraph>

<Paragraph number="1077" type="verses" book="pari">
_พุทฺธจนฺเท อนุปฺปนฺเน,_  
_พุทฺธาทิจฺเจ อนุคฺคเต;_  
_เตสํ สภาคธมฺมานํ,_  
_นามมตฺตํ น นายติ._  

</Paragraph>

<Paragraph number="1078" type="verses" book="pari">
_ทุกฺกรํ วิวิธํ กตฺวา,_  
_ปูรยิตฺวาน ปารมี;_  
อุปฺปชฺชนฺติ มหาวีรา,_  
_จกฺขุภูตา สพฺรหฺมเก._  

</Paragraph>

<Paragraph number="1079" type="verses" book="pari">
_เต เทสยนฺติ สทฺธมฺมํ,_  
_ทุกฺขหานิํ สุขาวหํ;_  
_องฺคีรโส สกฺยมุนิ,_  
_สพฺพภูตานุกมฺปโก._  

</Paragraph>

<Paragraph number="1080" type="verses" book="pari">
_สพฺพสตฺตุตฺตโม สีโห,_  
_ปิฏเก ตีณิ เทสยิ;_  
_สุตฺตนฺตมภิธมฺมญฺจ,_  
_วินยญฺจ มหาคุณํ._  

</Paragraph>

<Paragraph number="1081" type="verses" book="pari">
_เอวํ นียติ สทฺธมฺโม,_  
_วินโย ยทิ ติฏฺฐติ;_  
อุภโต จ วิภงฺคานิ,_  
_ขนฺธกา ยา จ มาติกา._  

</Paragraph>

<Paragraph number="1082" type="verses" book="pari">
_มาลา สุตฺตคุเณเนว,_  
_ปริวาเรน คนฺถิตา;_  
_ตเสฺสว ปริวารสฺส,_  
_สมุฏฺฐานํ นิยโต กตํ._  

</Paragraph>

<Paragraph number="1083" type="verses" book="pari">
_สมฺเภทํ นิทานญฺจญฺญํ,_  
_สุตฺเต ทิสฺสนฺติ อุปริ;_  
_ตสฺมา สิกฺเข ปริวารํ,_  
_ธมฺมกาโม สุเปสโลติ._
</Paragraph>
</Division>