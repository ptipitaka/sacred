---
title: "13.3 โจทกสฺสอตฺตฌาปน"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="1803" type="verses" book="pari">
_โกธโน อุปนาหี จ,_  
_จณฺโฑ จ ปริภาสโก;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1804" type="verses" book="pari">
อุปกณฺณกํ ชปฺปติ ชิมฺหํ เปกฺขติ,_  
_วีติหรติ กุมฺมคฺคํ ปฏิเสวติ;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1805" type="verses" book="pari">
_อกาเลน โจเทติ อภูเตน,_  
_ผรุเสน อนตฺถสํหิเตน;_  
_โทสนฺตโร โจเทติ โน เมตฺตาจิตฺโต,_  
_อนาปตฺติยา อาปตฺตีติ โรเปติ;_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1806" type="verses" book="pari">
_ธมฺมาธมฺมํ น ชานาติ,_  
_ธมฺมาธมฺมสฺส อโกวิโท;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1807" type="verses" book="pari">
_วินยาวินยํ น ชานาติ,_  
_วินยาวินยสฺส อโกวิโท;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1808" type="verses" book="pari">
_ภาสิตาภาสิตํ น ชานาติ,_  
_ภาสิตาภาสิตสฺส อโกวิโท;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1809" type="verses" book="pari">
_อาจิณฺณานาจิณฺณํ น ชานาติ,_  
_อาจิณฺณานาจิณฺณสฺส อโกวิโท;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1810" type="verses" book="pari">
_ปญฺญตฺตาปญฺญตฺตํ น ชานาติ,_  
_ปญฺญตฺตาปญฺญตฺตสฺส อโกวิโท;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1811" type="verses" book="pari">
_อาปตฺตานาปตฺตึ น ชานาติ,_  
_อาปตฺตานาปตฺติยา อโกวิโท;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1812" type="verses" book="pari">
_ลหุกครุกํ น ชานาติ,_  
_ลหุกครุกสฺส อโกวิโท;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1813" type="verses" book="pari">
_สาวเสสานวเสสํ น ชานาติ,_  
_สาวเสสานวเสสสฺส อโกวิโท;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1814" type="verses" book="pari">
_ทุฏฺฐุลฺลาทุฏฺฐุลฺลํ น ชานาติ,_  
_ทุฏฺฐุลฺลาทุฏฺฐุลฺลสฺส อโกวิโท;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1815" type="verses" book="pari">
_ปุพฺพาปรํ น ชานาติ,_  
_ปุพฺพาปรสฺส อโกวิโท;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานํ._  

</Paragraph>

<Paragraph number="1816" type="verses" book="pari">
_อนุสนฺธิวจนปถํ น ชานาติ,_  
_อนุสนฺธิวจนปถสฺส อโกวิโท;_  
_อนาปตฺติยา อาปตฺตีติ โรเปติ,_  
_ตาทิโส โจทโก ฌาเปติ อตฺตานนฺติ._  


</Paragraph>

<Paragraph number="1817" type="center" book="pari">
โจทนากณฺฑํ นิฏฺฐิตํ.



</Paragraph>

<Paragraph number="1818" type="center" book="pari">
ตสฺสุทฺทานํ


</Paragraph>

<Paragraph number="1819" type="verses" book="pari">
_โจทนา อนุวิชฺชา จ,_  
_อาทิ มูเลนุโปสโถ;_  
_คติ โจทนกณฺฑมฺหิ,_  
_สาสนํ ปติฏฺฐาปยนฺติ._
</Paragraph>