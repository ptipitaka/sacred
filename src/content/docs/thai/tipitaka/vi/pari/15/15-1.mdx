---
title: "15.1 โวหรนฺเตนชานิตพฺพาทิ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="368" book="pari">

<Paragraph number="1836" book="pari">
สงฺคามาวจเรน ภิกฺขุนา สํเฆ โวหรนฺเตน วตฺถุ ชานิตพฺพํ, วิปตฺติ ชานิตพฺพา, อาปตฺติ ชานิตพฺพา, นิทานํ ชานิตพฺพํ, อากาโร ชานิตพฺโพ, ปุพฺพาปรํ ชานิตพฺพํ, กตากตํ ชานิตพฺพํ, กมฺมํ ชานิตพฺพํ, อธิกรณํ ชานิตพฺพํ, สมโถ ชานิตพฺโพ, น ฉนฺทาคติ คนฺตพฺพา, น โทสาคติ คนฺตพฺพา, น โมหาคติ คนฺตพฺพา, น ภยาคติ คนฺตพฺพา, สญฺญาปนีเย ฐาเน สญฺญาเปตพฺพํ, นิชฺฌาปนีเย ฐาเน นิชฺฌาเปตพฺพํ, เปกฺขนีเย ฐาเน เปกฺขิตพฺพํ, ปสาทนีเย ฐาเน ปสาเทตพฺพํ, “ลทฺธปกฺโขมฺหี”ติ ปรปกฺโข นาวชานิตพฺโพ, พหุสฺสุโตมฺหีติ อปฺปสฺสุโต นาวชานิตพฺโพ, เถรตโรมฺหีติ นวกตโร นาวชานิตพฺโพ, อสมฺปตฺตํ น พฺยาหาตพฺพํ, สมฺปตฺตํ ธมฺมโต วินยโต น ปริหาเปตพฺพํ, เยน ธมฺเมน เยน วินเยน เยน สตฺถุสาสเนน ตํ อธิกรณํ วูปสมฺมติ, ตถา ตํ อธิกรณํ วูปสเมตพฺพํ.
</Paragraph>

</Division>
<Division number="369" book="pari">

<Paragraph number="1837" book="pari">
<Emphasis>วตฺถุ ชานิตพฺพนฺ</Emphasis>ติ อฏฺฐปาราชิกานํ วตฺถุ ชานิตพฺพํ, เตวีสสํฆาทิเสสานํ วตฺถุ ชานิตพฺพํ, เทฺวอนิยตานํ วตฺถุ ชานิตพฺพํ, เทฺวจตฺตารีสนิสฺสคฺคิยานํ วตฺถุ ชานิตพฺพํ, อฏฺฐาสีติสตปาจิตฺติยานํ วตฺถุ ชานิตพฺพํ, ทฺวาทสปาฏิเทสนียานํ วตฺถุ ชานิตพฺพํ, ทุกฺกฏานํ วตฺถุ ชานิตพฺพํ, ทุพฺภาสิตานํ วตฺถุ ชานิตพฺพํ.
</Paragraph>

</Division>
<Division number="370" book="pari">

<Paragraph number="1838" book="pari">
<Emphasis>วิปตฺติ ชานิตพฺพา</Emphasis>ติ สีลวิปตฺติ ชานิตพฺพา, อาจารวิปตฺติ ชานิตพฺพา, ทิฏฺฐิวิปตฺติ ชานิตพฺพา, อาชีววิปตฺติ ชานิตพฺพา.
</Paragraph>

</Division>
<Division number="371" book="pari">

<Paragraph number="1839" book="pari">
<Emphasis>อาปตฺติ ชานิตพฺพา</Emphasis>ติ ปาราชิกาปตฺติ ชานิตพฺพา, สํฆาทิเสสาปตฺติ ชานิตพฺพา, ถุลฺลจฺจยาปตฺติ ชานิตพฺพา, ปาจิตฺติยาปตฺติ ชานิตพฺพา, ปาฏิเทสนียาปตฺติ ชานิตพฺพา, ทุกฺกฏาปตฺติ ชานิตพฺพา, ทุพฺภาสิตาปตฺติ ชานิตพฺพา.
</Paragraph>

</Division>
<Division number="372" book="pari">

<Paragraph number="1840" book="pari">
<Emphasis>นิทานํ</Emphasis> <Emphasis>ชานิตพฺพนฺ</Emphasis>ติ อฏฺฐปาราชิกานํ นิทานํ ชานิตพฺพํ, เตวีสสํฆาทิเสสานํ นิทานํ ชานิตพฺพํ, เทฺวอนิยตานํ นิทานํ ชานิตพฺพํ, เทฺวจตฺตารีสนิสฺสคฺคิยานํ นิทานํ ชานิตพฺพํ, อฏฺฐาสีติสตปาจิตฺติยานํ นิทานํ ชานิตพฺพํ, ทฺวาทสปาฏิเทสนียานํ นิทานํ ชานิตพฺพํ, ทุกฺกฏานํ นิทานํ ชานิตพฺพํ, ทุพฺภาสิตานํ นิทานํ ชานิตพฺพํ.
</Paragraph>

</Division>
<Division number="373" book="pari">

<Paragraph number="1841" book="pari">
<Emphasis>อากาโร ชานิตพฺโพ</Emphasis>ติ สํโฆ อาการโต ชานิตพฺโพ, คโณ อาการโต ชานิตพฺโพ, ปุคฺคโล อาการโต ชานิตพฺโพ, โจทโก อาการโต ชานิตพฺโพ, จุทิตโก อาการโต ชานิตพฺโพ. <Emphasis>สํโฆ อาการโต ชานิตพฺโพ</Emphasis>ติ ปฏิพโล นุ โข อยํ สํโฆ อิมํ อธิกรณํ วูปสเมตุํ ธมฺเมน วินเยน สตฺถุสาสเนน อุทาหุ โนติ, เอวํ สํโฆ อาการโต ชานิตพฺโพ. <Emphasis>คโณ อาการโต ชานิตพฺโพ</Emphasis>ติ ปฏิพโล นุ โข อยํ คโณ อิมํ อธิกรณํ วูปสเมตุํ ธมฺเมน วินเยน สตฺถุสาสเนน อุทาหุ โนติ, เอวํ คโณ อาการโต ชานิตพฺโพ. <Emphasis>ปุคฺคโล อาการโต ชานิตพฺโพ</Emphasis>ติ ปฏิพโล นุ โข อยํ ปุคฺคโล อิมํ อธิกรณํ วูปสเมตุํ ธมฺเมน วินเยน สตฺถุสาสเนน อุทาหุ โนติ, เอวํ ปุคฺคโล อาการโต ชานิตพฺโพ. <Emphasis>โจทโก อาการโต ชานิตพฺโพ</Emphasis>ติ กจฺจิ นุ โข อยมายสฺมา ปญฺจสุ ธมฺเมสุ ปติฏฺฐาย ปรํ โจเทติ อุทาหุ โนติ, เอวํ โจทโก อาการโต ชานิตพฺโพ. <Emphasis>จุทิตโก อาการโต ชานิตพฺโพ</Emphasis>ติ กจฺจิ นุ โข อยมายสฺมา ทฺวีสุ ธมฺเมสุ ปติฏฺฐิโต สจฺเจ จ อกุปฺเป จ อุทาหุ โนติ, เอวํ จุทิตโก อาการโต ชานิตพฺโพ.
</Paragraph>

</Division>
<Division number="374" book="pari">

<Paragraph number="1842" book="pari">
<Emphasis>ปุพฺพาปรํ ชานิตพฺพนฺ</Emphasis>ติ กจฺจิ นุ โข อยมายสฺมา วตฺถุโต วา วตฺถุํ สงฺกมติ, วิปตฺติโต วา วิปตฺติํ สงฺกมติ, อาปตฺติโต วา อาปตฺติํ สงฺกมติ, อวชานิตฺวา วา ปฏิชานาติ, ปฏิชานิตฺวา วา อวชานาติ, อญฺเญน วา อญฺญํ ปฏิจรติ, อุทาหุ โนติ, เอวํ ปุพฺพาปรํ ชานิตพฺพํ.
</Paragraph>

</Division>
<Division number="375" book="pari">

<Paragraph number="1843" book="pari">
<Emphasis>กตากตํ ชานิตพฺพนฺ</Emphasis>ติ เมถุนธมฺโม ชานิตพฺโพ, เมถุนธมฺมสฺส อนุโลมํ ชานิตพฺพํ, เมถุนธมฺมสฺส ปุพฺพภาโค ชานิตพฺโพ. <Emphasis>เมถุนธมฺโม ชานิตพฺโพ</Emphasis>ติ ทฺวยํทฺวยสมาปตฺติ ชานิตพฺพา. <Emphasis>เมถุนธมฺมสฺส อนุโลมํ</Emphasis> <Emphasis>ชานิตพฺพนฺ</Emphasis>ติ ภิกฺขุ อตฺตโน มุเขน ปรสฺส องฺคชาตํ คณฺหาติ. <Emphasis>เมถุนธมฺมสฺส ปุพฺพภาโค ชานิตพฺโพ</Emphasis>ติ วณฺณาวณฺโณ, กายสํสคฺโค, ทุฏฺฐุลฺลวาจา, อตฺตกามปาริจริยา, วจนมนุปฺปทานํ.
</Paragraph>

</Division>
<Division number="376" book="pari">

<Paragraph number="1844" book="pari">
<Emphasis>กมฺมํ ชานิตพฺพนฺ</Emphasis>ติ โสฬสกมฺมานิ ชานิตพฺพานิ—  จตฺตาริ อปโลกนกมฺมานิ ชานิตพฺพานิ, จตฺตาริ ญตฺติกมฺมานิ ชานิตพฺพานิ, จตฺตาริ ญตฺติทุติยกมฺมานิ ชานิตพฺพานิ, จตฺตาริ ญตฺติจตุตฺถกมฺมานิ ชานิตพฺพานิ.
</Paragraph>

</Division>
<Division number="377" book="pari">

<Paragraph number="1845" book="pari">
<Emphasis>อธิกรณํ ชานิตพฺพนฺ</Emphasis>ติ จตฺตาริ อธิกรณานิ ชานิตพฺพานิ—  วิวาทาธิกรณํ ชานิตพฺพํ, อนุวาทาธิกรณํ ชานิตพฺพํ, อาปตฺตาธิกรณํ ชานิตพฺพํ, กิจฺจาธิกรณํ ชานิตพฺพํ.
</Paragraph>

</Division>
<Division number="378" book="pari">

<Paragraph number="1846" book="pari">
<Emphasis>สมโถ ชานิตพฺโพ</Emphasis>ติ สตฺต สมถา ชานิตพฺพา—  สมฺมุขาวินโย ชานิตพฺโพ, สติวินโย ชานิตพฺโพ, อมูฬฺหวินโย ชานิตพฺโพ, ปฏิญฺญาตกรณํ ชานิตพฺพํ, เยภุยฺยสิกา ชานิตพฺพา, ตสฺสปาปิยสิกา ชานิตพฺพา, ติณวตฺถารโก ชานิตพฺโพ.
</Paragraph>
</Division>