---
title: "15.5 ปรปกฺขาทิอวชานน"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="391" book="pari">

<Paragraph number="1861" book="pari">
<Emphasis>กถํ ลทฺธปกฺโขมฺหีติ ปรปกฺขํ อวชานาติ</Emphasis>? อิเธกจฺโจ ลทฺธปกฺโข โหติ ลทฺธปริวาโร ปกฺขวา ญาติมา. “อยํ อลทฺธปกฺโข อลทฺธปริวาโร น ปกฺขวา น ญาติมา”ติ ตสฺส อวชานนฺโต อธมฺมํ ธมฺโมติ ทีเปติ, ธมฺมํ อธมฺโมติ ทีเปติ …เป…  ทุฏฺฐุลฺลํ อาปตฺติํ อทุฏฺฐุลฺลา อาปตฺตีติ ทีเปติ, อทุฏฺฐุลฺลํ อาปตฺติํ ทุฏฺฐุลฺลา อาปตฺตีติ ทีเปติ. เอวํ ลทฺธปกฺโขมฺหีติ ปรปกฺขํ อวชานาติ.
</Paragraph>

</Division>
<Division number="392" book="pari">

<Paragraph number="1862" book="pari">
<Emphasis>กถํ พหุสฺสุโตมฺหีติ อปฺปสฺสุตํ อวชานาติ</Emphasis>? อิเธกจฺโจ พหุสฺสุโต โหติ สุตธโร สุตสนฺนิจโย. “อยํ อปฺปสฺสุโต อปฺปาคโม อปฺปธโร”ติ ตสฺส อวชานนฺโต อธมฺมํ ธมฺโมติ ทีเปติ, ธมฺมํ อธมฺโมติ ทีเปติ …เป…  ทุฏฺฐุลฺลํ อาปตฺติํ อทุฏฺฐุลฺลา อาปตฺตีติ ทีเปติ, อทุฏฺฐุลฺลํ อาปตฺติํ ทุฏฺฐุลฺลา อาปตฺตีติ ทีเปติ. เอวํ พหุสฺสุโตมฺหีติ อปฺปสฺสุตํ อวชานาติ.
</Paragraph>

</Division>
<Division number="393" book="pari">

<Paragraph number="1863" book="pari">
<Emphasis>กถํ เถรตโรมฺหีติ นวกตรํ อวชานาติ</Emphasis>? อิเธกจฺโจ เถโร โหติ รตฺตญฺญู จิรปพฺพชิโต “อยํ นวโก อปฺปญฺญาโต อปฺปกตญฺญู อิมสฺส วจนํ อกตํ ภวิสฺสตี”ติ ตสฺส อวชานนฺโต อธมฺมํ ธมฺโมติ ทีเปติ, ธมฺมํ อธมฺโมติ ทีเปติ …เป…  ทุฏฺฐุลฺลํ อาปตฺติํ อทุฏฺฐุลฺลา อาปตฺตีติ ทีเปติ, อทุฏฺฐุลฺลํ อาปตฺติํ ทุฏฺฐุลฺลา อาปตฺตีติ ทีเปติ. เอวํ เถรตโรมฺหีติ นวกตรํ อวชานาติ.
</Paragraph>

</Division>
<Division number="394" book="pari">

<Paragraph number="1864" book="pari">
<Emphasis>อสมฺปตฺตํ น พฺยาหริตพฺพนฺ</Emphasis>ติ อโนติณฺณํ ภารํ น โอตาเรตพฺพํ. <Emphasis>สมฺปตฺตํ ธมฺมโต วินยโต น ปริหาเปตพฺพนฺ</Emphasis>ติ ยํอตฺถาย สํโฆ สนฺนิปติโต โหติ, ตํ อตฺถํ ธมฺมโต วินยโต น ปริหาเปตพฺพํ.
</Paragraph>

</Division>
<Division number="395" book="pari">

<Paragraph number="1865" book="pari">
<Emphasis>เยน ธมฺเมนา</Emphasis>ติ ภูเตน วตฺถุนา. <Emphasis>เยน วินเยนา</Emphasis>ติ โจเทตฺวา สาเรตฺวา. <Emphasis>เยน สตฺถุสาสเนนา</Emphasis>ติ ญตฺติสมฺปทาย อนุสฺสาวนสมฺปทาย, เยน ธมฺเมน เยน วินเยน เยน สตฺถุสาสเนน ตํ อธิกรณํ วูปสมฺมติ, ตถา ตํ อธิกรณํ วูปสเมตพฺพนฺติ.
</Paragraph>
</Division>