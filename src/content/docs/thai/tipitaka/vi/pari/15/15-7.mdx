---
title: "15.7 ปุจฺฉาวิภาค"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="398" book="pari">

<Paragraph number="1870" book="pari">
กึ เต ทิฏฺฐนฺติ กตมา ปุจฺฉา? กินฺติ เต ทิฏฺฐนฺติ กตมา ปุจฺฉา? กทา เต ทิฏฺฐนฺติ กตมา ปุจฺฉา? กตฺถ เต ทิฏฺฐนฺติ กตมา ปุจฺฉา?
</Paragraph>

</Division>
<Division number="399" book="pari">

<Paragraph number="1871" book="pari">
<Emphasis>กึ เต ทิฏฺฐนฺ</Emphasis>ติ วตฺถุปุจฺฉา, วิปตฺติปุจฺฉา, อาปตฺติปุจฺฉา, อชฺฌาจารปุจฺฉา. วตฺถุปุจฺฉาติ—  อฏฺฐปาราชิกานํ วตฺถุปุจฺฉา, เตวีสสํฆาทิเสสานํ วตฺถุปุจฺฉา, เทฺวอนิยตานํ วตฺถุปุจฺฉา, เทฺวจตฺตารีสนิสฺสคฺคิยานํ วตฺถุปุจฺฉา, อฏฺฐาสีติสตปาจิตฺติยานํ วตฺถุปุจฺฉา, ทฺวาทสปาฏิเทสนียานํ วตฺถุปุจฺฉา, ทุกฺกฏานํ วตฺถุปุจฺฉา, ทุพฺภาสิตานํ วตฺถุปุจฺฉา. วิปตฺติปุจฺฉาติ—  สีลวิปตฺติปุจฺฉา, อาจารวิปตฺติปุจฺฉา, ทิฏฺฐิวิปตฺติปุจฺฉา, อาชีววิปตฺติปุจฺฉา. อาปตฺติปุจฺฉาติ—  ปาราชิกาปตฺติปุจฺฉา, สํฆาทิเสสาปตฺติปุจฺฉา, ถุลฺลจฺจยาปตฺติปุจฺฉา, ปาจิตฺติยาปตฺติปุจฺฉา, ปาฏิเทสนียาปตฺติปุจฺฉา, ทุกฺกฏาปตฺติปุจฺฉา, ทุพฺภาสิตาปตฺติปุจฺฉา. อชฺฌาจารปุจฺฉาติ—  ทฺวยํทฺวยสมาปตฺติปุจฺฉา.
</Paragraph>

</Division>
<Division number="400" book="pari">

<Paragraph number="1872" book="pari">
<Emphasis>กินฺติ เต ทิฏฺฐนฺ</Emphasis>ติ ลิงฺคปุจฺฉา, อิริยาปถปุจฺฉา, อาการปุจฺฉา, วิปฺปการปุจฺฉา. ลิงฺคปุจฺฉาติ—  ทีฆํ วา รสฺสํ วา กณฺหํ วา โอทาตํ วา. อิริยาปถปุจฺฉาติ คจฺฉนฺตํ วา ฐิตํ วา นิสินฺนํ วา นิปนฺนํ วา. อาการปุจฺฉาติ คิหิลิงฺเค วา ติตฺถิยลิงฺเค วา ปพฺพชิตลิงฺเค วา. วิปฺปการปุจฺฉาติ คจฺฉนฺตํ วา ฐิตํ วา นิสินฺนํ วา นิปนฺนํ วา.
</Paragraph>

</Division>
<Division number="401" book="pari">

<Paragraph number="1873" book="pari">
<Emphasis>กทา เต ทิฏฺฐนฺ</Emphasis>ติ กาลปุจฺฉา, สมยปุจฺฉา, ทิวสปุจฺฉา, อุตุปุจฺฉา. กาลปุจฺฉาติ ปุพฺพณฺหกาเล วา มชฺฌนฺหิกกาเล วา สายนฺหกาเล วา. สมยปุจฺฉาติ ปุพฺพณฺหสมเย วา มชฺฌนฺหิกสมเย วา สายนฺหสมเย วา. ทิวสปุจฺฉาติ ปุเรภตฺตํ วา ปจฺฉาภตฺตํ วา รตฺตึ วา ทิวา วา กาเฬ วา ชุเณฺห วา. อุตุปุจฺฉาติ เหมนฺเต วา คิเมฺห วา วเสฺส วา.
</Paragraph>

</Division>
<Division number="402" book="pari">

<Paragraph number="1874" book="pari">
<Emphasis>กตฺถ เต ทิฏฺฐนฺ</Emphasis>ติ ฐานปุจฺฉา, ภูมิปุจฺฉา, โอกาสปุจฺฉา, ปเทสปุจฺฉา. ฐานปุจฺฉาติ ภูมิยา วา ปถวิยา วา ธรณิยา วา ชคติยา วา. ภูมิปุจฺฉาติ ภูมิยา วา ปถวิยา วา ปพฺพเต วา ปาสาเณ วา ปาสาเท วา. โอกาสปุจฺฉาติ ปุรตฺถิเม วา โอกาเส ปจฺฉิเม วา โอกาเส อุตฺตเร วา โอกาเส ทกฺขิเณ วา โอกาเส. ปเทสปุจฺฉาติ ปุรตฺถิเม วา ปเทเส ปจฺฉิเม วา ปเทเส อุตฺตเร วา ปเทเส ทกฺขิเณ วา ปเทเสติ.

</Paragraph>
</Division>

<Paragraph number="1875" type="center" book="pari">
มหาสงฺคามํ นิฏฺฐิตํ.



</Paragraph>

<Paragraph number="1876" type="center" book="pari">
ตสฺสุทฺทานํ


</Paragraph>

<Paragraph number="1877" type="verses" book="pari">
_วตฺถุ นิทานํ อากาโร,_  
_ปุพฺพาปรํ กตากตํ;_  
_กมฺมาธิกรณญฺเจว,_  
_สมโถ ฉนฺทคามิ จ._  

</Paragraph>

<Paragraph number="1878" type="verses" book="pari">
_โทสา โมหา ภยา เจว,_  
_สญฺญา นิชฺฌาปเนน จ;_  
_เปกฺขา ปสาเท ปกฺโขมฺหิ,_  
_สุตเถรตเรน จ._  

</Paragraph>

<Paragraph number="1879" type="verses" book="pari">
_อสมฺปตฺตญฺจ สมฺปตฺตํ,_  
_ธมฺเมน วินเยน จ;_  
_สตฺถุสฺส สาสเนนาปิ,_  
_มหาสงฺคามญาปนาติ._
</Paragraph>