---
title: "21.5 นวสงฺคหวคฺค"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="501" book="pari">

<Paragraph number="2434" book="pari">
นวสงฺคหา—  วตฺถุสงฺคโห, วิปตฺติสงฺคโห อาปตฺติสงฺคโห, นิทานสงฺคโห, ปุคฺคลสงฺคโห, ขนฺธสงฺคโห, สมุฏฺฐานสงฺคโห, อธิกรณสงฺคโห, สมถสงฺคโหติ.
</Paragraph>

<Paragraph number="2435" book="pari">
อธิกรเณ สมุปฺปนฺเน สเจ อุโภ อตฺถปจฺจตฺถิกา อาคจฺฉนฺติ อุภินฺนมฺปิ วตฺถุ อาโรจาเปตพฺพํ. อุภินฺนมฺปิ วตฺถุํ อาโรจาเปตฺวา อุภินฺนมฺปิ ปฏิญฺญา โสตพฺพา. อุภินฺนมฺปิ ปฏิญฺญํ สุตฺวา อุโภปิ วตฺตพฺพา—  “อมฺหากํ อิมสฺมิํ อธิกรเณ วูปสมิเต อุโภปิ ตุฏฺฐา ภวิสฺสถา”ติ. สเจ อาหํสุ—  “อุโภปิ ตุฏฺฐา ภวิสฺสามา”ติ, สํเฆน ตํ อธิกรณํ สมฺปฏิจฺฉิตพฺพํ. สเจ อลชฺชุสฺสนฺนา โหติ, ปริสา อุพฺพาหิกาย วูปสเมตพฺพํ. สเจ พาลุสฺสนฺนา โหติ, ปริสา วินยธโร ปริเยสิตพฺโพ เยน ธมฺเมน เยน วินเยน เยน สตฺถุสาสเนน ตํ อธิกรณํ วูปสมฺมติ. ตถา ตํ อธิกรณํ วูปสเมตพฺพํ.
</Paragraph>

<Paragraph number="2436" book="pari">
วตฺถุ ชานิตพฺพํ, โคตฺตํ ชานิตพฺพํ, นามํ ชานิตพฺพํ, อาปตฺติ ชานิตพฺพา.
</Paragraph>

<Paragraph number="2437" book="pari">
เมถุนธมฺโมติ วตฺถุ เจว โคตฺตญฺจ—  ปาราชิกนฺติ นามญฺเจว อาปตฺติ จ.
</Paragraph>

<Paragraph number="2438" book="pari">
อทินฺนาทานนฺติ วตฺถุ เจว โคตฺตญฺจ—  ปาราชิกนฺติ นามญฺเจว อาปตฺติ จ.
</Paragraph>

<Paragraph number="2439" book="pari">
มนุสฺสวิคฺคโหติ วตฺถุ เจว โคตฺตญฺจ—  ปาราชิกนฺติ นามญฺเจว อาปตฺติ จ.
</Paragraph>

<Paragraph number="2440" book="pari">
อุตฺตริมนุสฺสธมฺโมติ วตฺถุ เจว โคตฺตญฺจ—  ปาราชิกนฺติ นามญฺเจว อาปตฺติ จ.
</Paragraph>

<Paragraph number="2441" book="pari">
สุกฺกวิสฺสฏฺฐีติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ.
</Paragraph>

<Paragraph number="2442" book="pari">
กายสํสคฺโคติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ.
</Paragraph>

<Paragraph number="2443" book="pari">
ทุฏฺฐุลฺลวาจาติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ.
</Paragraph>

<Paragraph number="2444" book="pari">
อตฺตกามนฺติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ.
</Paragraph>

<Paragraph number="2445" book="pari">
สญฺจริตฺตนฺติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ.
</Paragraph>

<Paragraph number="2446" book="pari">
สญฺญาจิกาย กุฏิํ การาปนนฺติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ.
</Paragraph>

<Paragraph number="2447" book="pari">
มหลฺลกํ วิหารํ การาปนนฺติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ.
</Paragraph>

<Paragraph number="2448" book="pari">
ภิกฺขุํ อมูลเกน ปาราชิเกน ธมฺเมน อนุทฺธํสนนฺติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ.
</Paragraph>

<Paragraph number="2449" book="pari">
ภิกฺขุํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธมฺเมน อนุทฺธํสนนฺติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ.
</Paragraph>

<Paragraph number="2450" book="pari">
สํฆเภทกสฺส ภิกฺขุโน ยาวตติยํ สมนุภาสนาย น ปฏินิสฺสชฺชนนฺติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ.
</Paragraph>

<Paragraph number="2451" book="pari">
เภทกานุวตฺตกานํ ภิกฺขูนํ ยาวตติยํ สมนุภาสนาย น ปฏินิสฺสชฺชนนฺติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ.
</Paragraph>

<Paragraph number="2452" book="pari">
ทุพฺพจสฺส ภิกฺขุโน ยาวตติยํ สมนุภาสนาย น ปฏินิสฺสชฺชนนฺติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ.
</Paragraph>

<Paragraph number="2453" book="pari">
กุลทูสกสฺส ภิกฺขุโน ยาวตติยํ สมนุภาสนาย น ปฏินิสฺสชฺชนนฺติ วตฺถุ เจว โคตฺตญฺจ—  สํฆาทิเสโสติ นามญฺเจว อาปตฺติ จ …เป… .
</Paragraph>

<Paragraph number="2454" book="pari">
อนาทริยํ ปฏิจฺจ อุทเก อุจฺจารํ วา ปสฺสาวํ วา เขฬํ วา กรณนฺติ วตฺถุ เจว โคตฺตญฺจ—  ทุกฺกฏนฺติ นามญฺเจว อาปตฺติ จาติ.

</Paragraph>
</Division>

<Paragraph number="2455" type="center" book="pari">
นวสงฺคหวคฺโค นิฏฺฐิโต ปญฺจโม.



</Paragraph>

<Paragraph number="2456" type="center" book="pari">
ตสฺสุทฺทานํ


</Paragraph>

<Paragraph number="2457" type="verses" book="pari">
_อปโลกนํ ญตฺติ จ,_  
_ทุติยํ จตุตฺเถน จ;_  
_วตฺถุ ญตฺติ อนุสฺสาวนํ,_  
_สีมา ปริสเมว จ._  

</Paragraph>

<Paragraph number="2458" type="verses" book="pari">
_สมฺมุขา ปฏิปุจฺฉา จ,_  
_ปฏิญฺญา วินยารโห;_  
_วตฺถุ สํฆปุคฺคลญฺจ,_  
_ญตฺติํ น ปจฺฉา ญตฺติ จ._  

</Paragraph>

<Paragraph number="2459" type="verses" book="pari">
_วตฺถุํ สํฆปุคฺคลญฺจ,_  
_สาวนํ อกาเลน จ;_  
_อติขุทฺทกา มหนฺตา จ,_  
_ขณฺฑจฺฉายา นิมิตฺตกา._  

</Paragraph>

<Paragraph number="2460" type="verses" book="pari">
_พหินที สมุทฺเท จ,_  
_ชาตสฺสเร จ ภินฺทติ;_  
_อชฺโฌตฺถรติ สีมาย,_  
_จตุ ปญฺจ จ วคฺคิกา._  

</Paragraph>

<Paragraph number="2461" type="verses" book="pari">
_ทส วีสติวคฺคา จ,_  
_อนาหฏา จ อาหฏา;_  
_กมฺมปตฺตา ฉนฺทารหา,_  
_กมฺมารหา จ ปุคฺคลา._  

</Paragraph>

<Paragraph number="2462" type="verses" book="pari">
_อปโลกนํ ปญฺจฏฺฐานํ,_  
_ญตฺติ จ นวฐานิกา;_  
_ญตฺติ ทุติยํ สตฺตฏฺฐานํ,_  
_จตุตฺถา สตฺตฐานิกา._  

</Paragraph>

<Paragraph number="2463" type="verses" book="pari">
_สุฏฺฐุ ผาสุ จ ทุมฺมงฺกุ,_  
_เปสลา จาปิ อาสวา;_  
_เวรวชฺชภยญฺเจว,_  
_อกุสลํ คิหีนญฺจ._  

</Paragraph>

<Paragraph number="2464" type="verses" book="pari">
_ปาปิจฺฉา อปฺปสนฺนานํ,_  
_ปสนฺนา ธมฺมฏฺฐปนา;_  
_วินยานุคฺคหา เจว,_  
_ปาติโมกฺขุทฺเทเสน จ._  

</Paragraph>

<Paragraph number="2465" type="verses" book="pari">
_ปาติโมกฺขญฺจ ฐปนา,_  
_ปวารณญฺจ ฐปนํ;_  
_ตชฺชนียา นิยสฺสญฺจ,_  
_ปพฺพาชนีย ปฏิสารณี._  

</Paragraph>

<Paragraph number="2466" type="verses" book="pari">
อุกฺเขปน ปริวาสํ,_  
_มูลมานตฺตอพฺภานํ;_  
_โอสารณํ นิสฺสารณํ,_  
_ตเถว อุปสมฺปทา._  

</Paragraph>

<Paragraph number="2467" type="verses" book="pari">
_อปโลกนญตฺติ จ,_  
_ทุติยญฺจ จตุตฺถกํ;_  
_อปญฺญตฺเตนุปญฺญตฺตํ,_  
_สมฺมุขาวินโย สติ._  

</Paragraph>

<Paragraph number="2468" type="verses" book="pari">
_อมูฬฺหปฏิเยภุยฺย,_  
_ปาปิย ติณวตฺถารกํ;_  
_วตฺถุ วิปตฺติ อาปตฺติ,_  
_นิทานํ ปุคฺคเลน จ._  

</Paragraph>

<Paragraph number="2469" type="verses" book="pari">
_ขนฺธา เจว สมุฏฺฐานา,_  
_อธิกรณเมว จ;_  
_สมถา สงฺคหา เจว,_  
_นามอาปตฺติกา ตถาติ._  


</Paragraph>

<Paragraph number="2470" type="center" book="pari">
ปริวาโร นิฏฺฐิโต.



</Paragraph>

<Paragraph number="2471" type="center" book="pari">
ปริวารปาฬิ นิฏฺฐิตา.



</Paragraph>

<Paragraph number="2472" type="center" book="pari">
ปริโยสานคาถา


</Paragraph>

<Paragraph number="2473" type="verses" book="pari">
_พุพฺพาจริยมคฺคญฺจ,_  
_ปุจฺฉิตฺวา จ ตหิํ ตหิํ;_  
_ทีปนาโม มหาปญฺโญ,_  
_สุตธาริํ วิจกฺขโณ._  

</Paragraph>

<Paragraph number="2474" type="verses" book="pari">
อิมํ วิตฺถารสงฺเขปํ,_  
_สชฺฌามคฺเคน มชฺฌิเม;_  
_จินฺตยิตฺวา ลิขาเปสิ,_  
_สิสฺสกานํ สุขาวหํ._  

</Paragraph>

<Paragraph number="2475" type="verses" book="pari">
_ปริวารนฺติ ยํ วุตฺตํ,_  
_สพฺพํ วตฺถุํ สลกฺขณํ;_  
_อตฺถํ อตฺเถน สทฺธมฺเม,_  
_ธมฺมํ ธมฺเมน ปญฺญตฺเต._  

</Paragraph>

<Paragraph number="2476" type="verses" book="pari">
_สาสนํ ปริวาเรสิ,_  
_ชมฺพุทีปํว สาคโร;_  
_ปริวารํ อชานนฺโต,_  
_กุโต ธมฺมวินิจฺฉยํ._  

</Paragraph>

<Paragraph number="2477" type="verses" book="pari">
_วิปตฺติ วตฺถุ ปญฺญตฺติ,_  
_อนุปญฺญตฺติ ปุคฺคโล;_  
_เอกโต อุภโต เจว,_  
_โลกปณฺณตฺติ วชฺชโต._  

</Paragraph>

<Paragraph number="2478" type="verses" book="pari">
_ยสฺส ชายติ วิมติ,_  
_ปริวาเรน ฉิชฺชติ;_  
_จกฺกวตฺติ มหาเสเน,_  
_มิคมชฺเฌว เกสริ._  

</Paragraph>

<Paragraph number="2479" type="verses" book="pari">
_รวิ รํสิปริกฺกิณฺโณ,_  
_จนฺโท ตารคเณ ยถา;_  
_พฺรหฺมา พฺรหฺมปริสาย,_  
_คณมชฺเฌว นายโก;_  
_เอวํ สทฺธมฺมวินโย,_  
_ปริวาเรน โสภตีติ._
</Paragraph>