---
title: "5.16 ภชติวาร"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="318" book="pari">

<Paragraph number="1393" book="pari">
วิวาทาธิกรณํ จตุนฺนํ อธิกรณานํ กตมํ อธิกรณํ ภชติ? กตมํ อธิกรณํ อุปนิสฺสิตํ? กตมํ อธิกรณํ ปริยาปนฺนํ? กตเมน อธิกรเณน สงฺคหิตํ? (1)
</Paragraph>

<Paragraph number="1394" book="pari">
อนุวาทาธิกรณํ จตุนฺนํ อธิกรณานํ กตมํ อธิกรณํ ภชติ? กตมํ อธิกรณํ อุปนิสฺสิตํ? กตมํ อธิกรณํ ปริยาปนฺนํ? กตเมน อธิกรเณน สงฺคหิตํ? (2)
</Paragraph>

<Paragraph number="1395" book="pari">
อาปตฺตาธิกรณํ จตุนฺนํ อธิกรณานํ กตมํ อธิกรณํ ภชติ? กตมํ อธิกรณํ อุปนิสฺสิตํ? กตมํ อธิกรณํ ปริยาปนฺนํ? กตเมน อธิกรเณน สงฺคหิตํ? (3)
</Paragraph>

<Paragraph number="1396" book="pari">
กิจฺจาธิกรณํ จตุนฺนํ อธิกรณานํ กตมํ อธิกรณํ ภชติ? กตมํ อธิกรณํ อุปนิสฺสิตํ? กตมํ อธิกรณํ ปริยาปนฺนํ? กตเมน อธิกรเณน สงฺคหิตํ? (4)
</Paragraph>

<Paragraph number="1397" book="pari">
วิวาทาธิกรณํ จตุนฺนํ อธิกรณานํ วิวาทาธิกรณํ ภชติ, วิวาทาธิกรณํ อุปนิสฺสิตํ, วิวาทาธิกรณํ ปริยาปนฺนํ, วิวาทาธิกรเณน สงฺคหิตํ. (1)
</Paragraph>

<Paragraph number="1398" book="pari">
อนุวาทาธิกรณํ จตุนฺนํ อธิกรณานํ อนุวาทาธิกรณํ ภชติ, อนุวาทาธิกรณํ อุปนิสฺสิตํ, อนุวาทาธิกรณํ ปริยาปนฺนํ, อนุวาทาธิกรเณน สงฺคหิตํ. (2)
</Paragraph>

<Paragraph number="1399" book="pari">
อาปตฺตาธิกรณํ จตุนฺนํ อธิกรณานํ อาปตฺตาธิกรณํ ภชติ, อาปตฺตาธิกรณํ อุปนิสฺสิตํ, อาปตฺตาธิกรณํ ปริยาปนฺนํ, อาปตฺตาธิกรเณน สงฺคหิตํ. (3)
</Paragraph>

<Paragraph number="1400" book="pari">
กิจฺจาธิกรณํ จตุนฺนํ อธิกรณานํ กิจฺจาธิกรณํ ภชติ, กิจฺจาธิกรณํ อุปนิสฺสิตํ, กิจฺจาธิกรณํ ปริยาปนฺนํ, กิจฺจาธิกรเณน สงฺคหิตํ. (4)
</Paragraph>

</Division>
<Division number="319" book="pari">

<Paragraph number="1401" book="pari">
วิวาทาธิกรณํ สตฺตนฺนํ สมถานํ กติ สมเถ ภชติ, กติ สมเถ อุปนิสฺสิตํ, กติ สมเถ ปริยาปนฺนํ, กติหิ สมเถหิ สงฺคหิตํ, กติหิ สมเถหิ สมฺมติ? (1)
</Paragraph>

<Paragraph number="1402" book="pari">
อนุวาทาธิกรณํ สตฺตนฺนํ สมถานํ กติ สมเถ ภชติ, กติ สมเถ อุปนิสฺสิตํ, กติ สมเถ ปริยาปนฺนํ, กติหิ สมเถหิ สงฺคหิตํ, กติหิ สมเถหิ สมฺมติ? (2)
</Paragraph>

<Paragraph number="1403" book="pari">
อาปตฺตาธิกรณํ สตฺตนฺนํ สมถานํ กติ สมเถ ภชติ, กติ สมเถ อุปนิสฺสิตํ, กติ สมเถ ปริยาปนฺนํ, กติหิ สมเถหิ สงฺคหิตํ, กติหิ สมเถหิ สมฺมติ? (3)
</Paragraph>

<Paragraph number="1404" book="pari">
กิจฺจาธิกรณํ สตฺตนฺนํ สมถานํ กติ สมเถ ภชติ, กติ สมเถ อุปนิสฺสิตํ, กติ สมเถ ปริยาปนฺนํ, กติหิ สมเถหิ สงฺคหิตํ, กติหิ สมเถหิ สมฺมติ? (4)
</Paragraph>

<Paragraph number="1405" book="pari">
วิวาทาธิกรณํ สตฺตนฺนํ สมถานํ เทฺว สมเถ ภชติ, เทฺว สมเถ อุปนิสฺสิตํ, เทฺว สมเถ ปริยาปนฺนํ, ทฺวีหิ สมเถหิ สงฺคหิตํ, ทฺวีหิ สมเถหิ สมฺมติ—  สมฺมุขาวินเยน จ เยภุยฺยสิกาย จ. (1)
</Paragraph>

<Paragraph number="1406" book="pari">
อนุวาทาธิกรณํ สตฺตนฺนํ สมถานํ จตฺตาโร สมเถ ภชติ, จตฺตาโร สมเถ อุปนิสฺสิตํ, จตฺตาโร สมเถ ปริยาปนฺนํ, จตูหิ สมเถหิ สงฺคหิตํ, จตูหิ สมเถหิ สมฺมติ—  สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จ. (2)
</Paragraph>

<Paragraph number="1407" book="pari">
อาปตฺตาธิกรณํ สตฺตนฺนํ สมถานํ ตโย สมเถ ภชติ, ตโย สมเถ อุปนิสฺสิตํ, ตโย สมเถ ปริยาปนฺนํ, ตีหิ สมเถหิ สงฺคหิตํ ตีหิ สมเถหิ สมฺมติ—  สมฺมุขาวินเยน จ ปฏิญฺญาตกรเณน จ ติณวตฺถารเกน จ. (3)
</Paragraph>

<Paragraph number="1408" book="pari">
กิจฺจาธิกรณํ สตฺตนฺนํ สมถานํ เอกํ สมถํ ภชติ, เอกํ สมถํ อุปนิสฺสิตํ, เอกํ สมถํ ปริยาปนฺนํ, เอเกน สมเถน สงฺคหิตํ, เอเกน สมเถน สมฺมติ—  สมฺมุขาวินเยนาติ. (4)

</Paragraph>
</Division>

<Paragraph number="1409" type="center" book="pari">
ภชติวาโร นิฏฺฐิโต เอกวีสติโม.



</Paragraph>

<Paragraph number="1410" type="center" book="pari">
สมถเภโท นิฏฺฐิโต.



</Paragraph>

<Paragraph number="1411" type="center" book="pari">
ตสฺสุทฺทานํ


</Paragraph>

<Paragraph number="1412" type="verses" book="pari">
_อธิกรณํ ปริยายํ,_  
_สาธารณา จ ภาคิยา;_  
_สมถา สาธารณิกา,_  
_สมถสฺส ตพฺภาคิยา._  

</Paragraph>

<Paragraph number="1413" type="verses" book="pari">
_สมถา สมฺมุขา เจว,_  
_วินเยน กุสเลน จ;_  
_ยตฺถ สมถสํสฏฺฐา,_  
_สมฺมนฺติ น สมฺมนฺติ จ;_  
_สมถาธิกรณญฺเจว,_  
_สมุฏฺฐานํ ภชนฺติ จาติ._
</Paragraph>