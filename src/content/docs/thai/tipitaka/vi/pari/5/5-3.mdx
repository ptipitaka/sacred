---
title: "5.3 ตพฺภาคิยวาร"
tableOfContents: false
sidebar:
  order: 10
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="298" book="pari">

<Paragraph number="1255" book="pari">
กติ สมถา วิวาทาธิกรณสฺส ตพฺภาคิยา? กติ สมถา วิวาทาธิกรณสฺส อญฺญภาคิยา? กติ สมถา อนุวาทาธิกรณสฺส ตพฺภาคิยา? กติ สมถา อนุวาทาธิกรณสฺส อญฺญภาคิยา? กติ สมถา อาปตฺตาธิกรณสฺส ตพฺภาคิยา? กติ สมถา อาปตฺตาธิกรณสฺส อญฺญภาคิยา? กติ สมถา กิจฺจาธิกรณสฺส ตพฺภาคิยา? กติ สมถา กิจฺจาธิกรณสฺส อญฺญภาคิยา?
</Paragraph>

<Paragraph number="1256" book="pari">
ทฺเว สมถา วิวาทาธิกรณสฺส ตพฺภาคิยา—  สมฺมุขาวินโย, เยภุยฺยสิกา. ปญฺจ สมถา วิวาทาธิกรณสฺส อญฺญภาคิยา—  สติวินโย, อมูฬฺหวินโย, ปฏิญฺญาตกรณํ, ตสฺสปาปิยสิกา, ติณวตฺถารโก. (1)
</Paragraph>

<Paragraph number="1257" book="pari">
จตฺตาโร สมถา อนุวาทาธิกรณสฺส ตพฺภาคิยา—  สมฺมุขาวินโย, สติวินโย, อมูฬฺหวินโย, ตสฺสปาปิยสิกา. ตโย สมถา อนุวาทาธิกรณสฺส อญฺญภาคิยา—  เยภุยฺยสิกา, ปฏิญฺญาตกรณํ, ติณวตฺถารโก. (2)
</Paragraph>

<Paragraph number="1258" book="pari">
ตโย สมถา อาปตฺตาธิกรณสฺส ตพฺภาคิยา—  สมฺมุขาวินโย, ปฏิญฺญาตกรณํ, ติณวตฺถารโก. จตฺตาโร สมถา อาปตฺตาธิกรณสฺส อญฺญภาคิยา—  เยภุยฺยสิกา, สติวินโย, อมูฬฺหวินโย, ตสฺสปาปิยสิกา. (3)
</Paragraph>

<Paragraph number="1259" book="pari">
เอโก สมโถ กิจฺจาธิกรณสฺส ตพฺภาคิโย—  สมฺมุขาวินโย. ฉ สมถา กิจฺจาธิกรณสฺส อญฺญภาคิยา—  เยภุยฺยสิกา, สติวินโย, อมูฬฺหวินโย, ปฏิญฺญาตกรณํ, ตสฺสปาปิยสิกา, ติณวตฺถารโก. (4)

</Paragraph>
</Division>

<Paragraph number="1260" type="center" book="pari">
ตพฺภาคิยวาโร นิฏฺฐิโต อฏฺฐโม.
</Paragraph>