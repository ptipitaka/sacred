---
title: "10.1 สตฺตนคเรสุปญฺญตฺตสิกฺขาปท"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="335" book="pari">

<Paragraph number="1615" type="verses" book="pari">
_“เอกํสํ จีวรํ กตฺวา,_  
_ปคฺคณฺหิตฺวาน อญฺชลิํ;_  
_อาสีสมานรูโปว,_  
_กิสฺส ตฺวํ อิธ มาคโต”._  

</Paragraph>

<Paragraph number="1616" type="verses" book="pari">
_“ทฺวีสุ วินเยสุ เย ปญฺญตฺตา,_  
อุทฺเทสํ อาคจฺฉนฺติ อุโปสเถสุ;_  
_กติ เต สิกฺขาปทา โหนฺติ,_  
_กติสุ นคเรสุ ปญฺญตฺตา”._  

</Paragraph>

<Paragraph number="1617" type="verses" book="pari">
_“ภทฺทโก เต อุมฺมงฺโค,_  
_โยนิโส ปริปุจฺฉสิ;_  
_ตคฺฆ เต อหมกฺขิสฺสํ,_  
_ยถาสิ กุสโล ตถา”._  

</Paragraph>

<Paragraph number="1618" type="verses" book="pari">
_“ทฺวีสุ วินเยสุ เย ปญฺญตฺตา,_  
อุทฺเทสํ อาคจฺฉนฺติ อุโปสเถสุ;_  
_อฑฺฒุฑฺฒสตานิ เต โหนฺติ,_  
_สตฺตสุ นคเรสุ ปญฺญตฺตา”._  

</Paragraph>

<Paragraph number="1619" type="verses" book="pari">
_“กตเมสุ สตฺตสุ นคเรสุ ปญฺญตฺตา,_  
อิงฺฆ เม ตฺวํ พฺยากร นํ;_  
_ตํ วจนปถํ นิสามยิตฺวา,_  
_ปฏิปชฺเชม หิตาย โน สิยา”._  

</Paragraph>

<Paragraph number="1620" type="verses" book="pari">
_“เวสาลิยํ ราชคเห,_  
_สาวตฺถิยญฺจ อาฬวิยํ;_  
_โกสมฺพิยญฺจ สกฺเกสุ,_  
_ภคฺเคสุ เจว ปญฺญตฺตา”._  

</Paragraph>

<Paragraph number="1621" type="verses" book="pari">
_“กติ เวสาลิยํ ปญฺญตฺตา,_  
_กติ ราชคเห กตา;_  
_สาวตฺถิยํ กติ โหนฺติ,_  
_กติ อาฬวิยํ กตา”._  

</Paragraph>

<Paragraph number="1622" type="verses" book="pari">
_“กติ โกสมฺพิยํ ปญฺญตฺตา,_  
_กติ สกฺเกสุ วุจฺจนฺติ;_  
_กติ ภคฺเคสุ ปญฺญตฺตา,_  
_ตํ เม อกฺขาหิ ปุจฺฉิโต”._  

</Paragraph>

<Paragraph number="1623" type="verses" book="pari">
_“ทส เวสาลิยํ ปญฺญตฺตา,_  
_เอกวีส ราชคเห กตา;_  
_ฉอูน ตีณิสตานิ,_  
_สพฺเพ สาวตฺถิยํ กตา._  

</Paragraph>

<Paragraph number="1624" type="verses" book="pari">
_ฉ อาฬวิยํ ปญฺญตฺตา,_  
_อฏฺฐ โกสมฺพิยํ กตา;_  
_อฏฺฐ สกฺเกสุ วุจฺจนฺติ,_  
_ตโย ภคฺเคสุ ปญฺญตฺตา._  

</Paragraph>

<Paragraph number="1625" type="verses" book="pari">
_เย เวสาลิยํ ปญฺญตฺตา,_  
_เต สุโณหิ ยถาตถํ;_  
_เมถุนวิคฺคหุตฺตริ,_  
_อติเรกญฺจ กาฬกํ._  

</Paragraph>

<Paragraph number="1626" type="verses" book="pari">
_ภูตํ ปรมฺปรภตฺตํ,_  
_ทนฺตโปเนน อเจลโก;_  
_ภิกฺขุนีสุ จ อกฺโกโส,_  
_ทเสเต เวสาลิยํ กตา._  

</Paragraph>

<Paragraph number="1627" type="verses" book="pari">
_เย ราชคเห ปญฺญตฺตา,_  
_เต สุโณหิ ยถาตถํ;_  
_อทินฺนาทานํ ราชคเห,_  
_ทฺเว อนุทฺธํสนา ทฺเวปิ จ เภทา._  

</Paragraph>

<Paragraph number="1628" type="verses" book="pari">
_อนฺตรวาสกํ รูปิยํ สุตฺตํ,_  
อุชฺฌาปเนน จ ปาจิตปิณฺฑํ;_  
_คณโภชนํ วิกาเล จ,_  
_จาริตฺตํ นหานํ อูนวีสติ._  

</Paragraph>

<Paragraph number="1629" type="verses" book="pari">
_จีวรํ ทตฺวา โวสาสนฺติ,_  
_เอเต ราชคเห กตา;_  
_คิรคฺคจริยา ตตฺเถว,_  
_ฉนฺททาเนน เอกวีสติ._  

</Paragraph>

<Paragraph number="1630" type="verses" book="pari">
_เย สาวตฺถิยํ ปญฺญตฺตา,_  
_เต สุโณหิ ยถาตถํ;_  
_ปาราชิกานิ จตฺตาริ,_  
_สํฆาทิเสสา ภวนฺติ โสฬส._  

</Paragraph>

<Paragraph number="1631" type="verses" book="pari">
_อนิยตา จ ทฺเว โหนฺติ,_  
_นิสฺสคฺคิยา จตุวีสติ;_  
_ฉปญฺญาสสตญฺเจว,_  
_ขุทฺทกานิ ปวุจฺจนฺติ._  

</Paragraph>

<Paragraph number="1632" type="verses" book="pari">
_ทสเยว จ คารยฺหา,_  
_ทฺเวสตฺตติ จ เสขิยา;_  
_ฉอูน ตีณิสตานิ,_  
_สพฺเพ สาวตฺถิยํ กตา._  

</Paragraph>

<Paragraph number="1633" type="verses" book="pari">
_เย อาฬวิยํ ปญฺญตฺตา,_  
_เต สุโณหิ ยถาตถํ;_  
_กุฏิโกสิยเสยฺยา จ,_  
_ขณเน คจฺฉ เทวเต;_  
_สปฺปาณกญฺจ สิญฺจนฺติ,_  
_ฉ เอเต อาฬวิยํ กตา._  

</Paragraph>

<Paragraph number="1634" type="verses" book="pari">
_เย โกสมฺพิยํ ปญฺญตฺตา,_  
_เต สุโณหิ ยถาตถํ;_  
_มหาวิหาโร โทวจสฺสํ,_  
_อญฺญํ ทฺวารํ สุราย จ;_  
_อนาทริยํ สหธมฺโม,_  
_ปโยปาเนน อฏฺฐมํ._  

</Paragraph>

<Paragraph number="1635" type="verses" book="pari">
_เย สกฺเกสุ ปญฺญตฺตา,_  
_เต สุโณหิ ยถาตถํ;_  
_เอฬกโลมานิ ปตฺโต จ,_  
_โอวาโท เจว เภสชฺชํ._  

</Paragraph>

<Paragraph number="1636" type="verses" book="pari">
_สูจิ อารญฺญิโก เจว,_  
_อฏฺเฐเต กาปิลวตฺถเว;_  
อุทกสุทฺธิยา โอวาโท,_  
_ภิกฺขุนีสุ ปวุจฺจนฺติ._  

</Paragraph>

<Paragraph number="1637" type="verses" book="pari">
_เย ภคฺเคสุ ปญฺญตฺตา,_  
_เต สุโณหิ ยถาตถํ;_  
_สมาทหิตฺวา วิสิพฺเพนฺติ,_  
_สามิเสน สสิตฺถกํ._  

</Paragraph>

<Paragraph number="1638" type="verses" book="pari">
_ปาราชิกานิ จตฺตาริ,_  
_สํฆาทิเสสานิ ภวนฺติ;_  
_สตฺต จ นิสฺสคฺคิยานิ,_  
_อฏฺฐ ทฺวตฺติํส ขุทฺทกา._  

</Paragraph>

<Paragraph number="1639" type="verses" book="pari">
_ทฺเว คารยฺหา ตโย เสกฺขา,_  
_ฉปฺปญฺญาส สิกฺขาปทา;_  
_ฉสุ นคเรสุ ปญฺญตฺตา,_  
_พุทฺเธนาทิจฺจพนฺธุนา._  

</Paragraph>

<Paragraph number="1640" type="verses" book="pari">
_ฉอูน ตีณิสตานิ,_  
_สพฺเพ สาวตฺถิยํ กตา;_  
_การุณิเกน พุทฺเธน,_  
_โคตเมน ยสสฺสินา”._
</Paragraph>
</Division>