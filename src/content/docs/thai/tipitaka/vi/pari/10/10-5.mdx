---
title: "10.5 ปาราชิกาทิอาปตฺติ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="339" book="pari">

<Paragraph number="1677" type="verses" book="pari">
_“ปาราชิกนฺ”ติ ยํ วุตฺตํ,_  
_ตํ สุโณหิ ยถาตถํ;_  
_จุโต ปรทฺโธ ภฏฺโฐ จ,_  
_สทฺธมฺมา หิ นิรงฺกโต;_  
_สํวาโสปิ ตหิํ นตฺถิ,_  
_เตเนตํ อิติ วุจฺจติ._  

</Paragraph>

<Paragraph number="1678" type="verses" book="pari">
_“สํฆาทิเสโส”ติ ยํ วุตฺตํ,_  
_ตํ สุโณหิ ยถาตถํ;_  
_สํโฆว เทติ ปริวาสํ,_  
_มูลาย ปฏิกสฺสติ;_  
_มานตฺตํ เทติ อพฺเภติ,_  
_เตเนตํ อิติ วุจฺจติ._  

</Paragraph>

<Paragraph number="1679" type="verses" book="pari">
_“อนิยโต”ติ ยํ วุตฺตํ,_  
_ตํ สุโณหิ ยถาตถํ;_  
_อนิยโต น นิยโต,_  
_อเนกํสิกตํ ปทํ;_  
_ติณฺณมญฺญตรํ ฐานํ,_  
_“อนิยโต”ติ ปวุจฺจติ._  

</Paragraph>

<Paragraph number="1680" type="verses" book="pari">
_“ถุลฺลจฺจยนฺ”ติ ยํ วุตฺตํ,_  
_ตํ สุโณหิ ยถาตถํ;_  
_เอกสฺส มูเล โย เทเสติ,_  
_โย จ ตํ ปฏิคณฺหติ;_  
_อจฺจโย เตน สโม นตฺถิ,_  
_เตเนตํ อิติ วุจฺจติ._  

</Paragraph>

<Paragraph number="1681" type="verses" book="pari">
_“นิสฺสคฺคิยนฺ”ติ ยํ วุตฺตํ,_  
_ตํ สุโณหิ ยถาตถํ;_  
_สํฆมชฺเฌ คณมชฺเฌ,_  
_เอกเสฺสว จ เอกโต;_  
_นิสฺสชฺชิตฺวาน เทเสติ,_  
_เตเนตํ อิติ วุจฺจติ._  

</Paragraph>

<Paragraph number="1682" type="verses" book="pari">
_“ปาจิตฺติยนฺ”ติ ยํ วุตฺตํ,_  
_ตํ สุโณหิ ยถาตถํ;_  
_ปาเตติ กุสลํ ธมฺมํ,_  
_อริยมคฺคํ อปรชฺฌติ;_  
_จิตฺตสมฺโมหนฏฺฐานํ,_  
_เตเนตํ อิติ วุจฺจติ._  

</Paragraph>

<Paragraph number="1683" type="verses" book="pari">
_“ปาฏิเทสนียนฺ”ติ ยํ วุตฺตํ,_  
_ตํ สุโณหิ ยถาตถํ;_  
_ภิกฺขุ อญฺญาตโก สนฺโต,_  
_กิจฺฉา ลทฺธาย โภชนํ;_  
_สามํ คเหตฺวา ภุญฺเชยฺย,_  
_“คารยฺหนฺ”ติ ปวุจฺจติ._  

</Paragraph>

<Paragraph number="1684" type="verses" book="pari">
_นิมนฺตนาสุ ภุญฺชนฺตา ฉนฺทาย,_  
_โวสาสติ ตตฺถ ภิกฺขุนิํ;_  
_อนิวาเรตฺวา ตหิํ ภุญฺเช,_  
_“คารยฺหนฺ”ติ ปวุจฺจติ._  

</Paragraph>

<Paragraph number="1685" type="verses" book="pari">
_สทฺธาจิตฺตํ กุลํ คนฺตฺวา,_  
_อปฺปโภคํ อนาฬิยํ;_  
_อคิลาโน ตหิํ ภุญฺเช,_  
_“คารยฺหนฺ”ติ ปวุจฺจติ._  

</Paragraph>

<Paragraph number="1686" type="verses" book="pari">
_โย เจ อรญฺเญ วิหรนฺโต,_  
_สาสงฺเก สภยานเก;_  
_อวิทิตํ ตหิํ ภุญฺเช,_  
_“คารยฺหนฺ”ติ ปวุจฺจติ._  

</Paragraph>

<Paragraph number="1687" type="verses" book="pari">
_ภิกฺขุนี อญฺญาติกา สนฺตา,_  
_ยํ ปเรสํ มมายิตํ;_  
_สปฺปิ เตลํ มธุํ ผาณิตํ,_  
_มจฺฉมํสํ อโถ ขีรํ;_  
_ทธิํ สยํ วิญฺญาเปยฺย ภิกฺขุนี,_  
_คารยฺหปตฺตา สุคตสฺส สาสเน._  

</Paragraph>

<Paragraph number="1688" type="verses" book="pari">
_“ทุกฺกฏนฺ”ติ ยํ วุตฺตํ,_  
_ตํ สุโณหิ ยถาตถํ;_  
_อปรทฺธํ วิรทฺธญฺจ,_  
_ขลิตํ ยญฺจ ทุกฺกฏํ._  

</Paragraph>

<Paragraph number="1689" type="verses" book="pari">
_ยํ มนุโสฺส กเร ปาปํ,_  
_อาวิ วา ยทิ วา รโห;_  
_“ทุกฺกฏนฺ”ติ ปเวเทนฺติ,_  
_เตเนตํ อิติ วุจฺจติ._  

</Paragraph>

<Paragraph number="1690" type="verses" book="pari">
_“ทุพฺภาสิตนฺ”ติ ยํ วุตฺตํ,_  
_ตํ สุโณหิ ยถาตถํ;_  
_ทุพฺภาสิตํ ทุราภฏฺฐํ,_  
_สํกิลิฏฺฐญฺจ ยํ ปทํ;_  
_ยญฺจ วิญฺญู ครหนฺติ,_  
_เตเนตํ อิติ วุจฺจติ._  

</Paragraph>

<Paragraph number="1691" type="verses" book="pari">
_“เสขิยนฺ”ติ ยํ วุตฺตํ,_  
_ตํ สุโณหิ ยถาตถํ;_  
_เสกฺขสฺส สิกฺขมานสฺส,_  
อุชุมคฺคานุสาริโน._  

</Paragraph>

<Paragraph number="1692" type="verses" book="pari">
_อาทิ เจตํ จรณญฺจ,_  
_มุขํ สญฺญมสํวโร;_  
_สิกฺขา เอตาทิสี นตฺถิ,_  
_เตเนตํ อิติ วุจฺจติ._  

</Paragraph>

<Paragraph number="1693" type="verses" book="pari">
_ฉนฺนมติวสฺสติ,_  
_วิวฏํ นาติวสฺสติ;_  
_ตสฺมา ฉนฺนํ วิวเรถ,_  
_เอวํ ตํ นาติวสฺสติ._  

</Paragraph>

<Paragraph number="1694" type="verses" book="pari">
_คติ มิคานํ ปวนํ,_  
_อากาโส ปกฺขินํ คติ;_  
_วิภโว คติ ธมฺมานํ,_  
_นิพฺพานํ อรหโต คตีติ._  


</Paragraph>
</Division>

<Paragraph number="1695" type="center" book="pari">
คาถาสงฺคณิกํ นิฏฺฐิตํ.



</Paragraph>

<Paragraph number="1696" type="center" book="pari">
ตสฺสุทฺทานํ


</Paragraph>

<Paragraph number="1697" type="verses" book="pari">
_สตฺตนคเรสุ ปญฺญตฺตา,_  
_วิปตฺติ จตุโรปิ จ;_  
_ภิกฺขูนํ ภิกฺขุนีนญฺจ,_  
_สาธารณา อสาธารณา;_  
_สาสนํ อนุคฺคหาย,_  
_คาถาสงฺคณิกํ อิทนฺติ._  


</Paragraph>

<Paragraph number="1698" type="center" book="pari">
คาถาสงฺคณิกํ นิฏฺฐิตํ.
</Paragraph>