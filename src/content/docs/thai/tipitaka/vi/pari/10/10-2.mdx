---
title: "10.2 จตุวิปตฺติ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="336" book="pari">

<Paragraph number="1641" type="verses" book="pari">
_“ยํ ตํ ปุจฺฉิมฺห อกิตฺตยิ โน,_  
_ตํ ตํ พฺยากตํ อนญฺญถา;_  
_อญฺญํ ตํ ปุจฺฉามิ ตทิงฺฆ พฺรูหิ,_  
_ครุก ลหุกญฺจาปิ สาวเสสํ;_  
_อนวเสสํ ทุฏฺฐุลฺลญฺจ อทุฏฺฐุลฺลํ,_  
_เย จ ยาวตติยกา._  

</Paragraph>

<Paragraph number="1642" type="verses" book="pari">
_สาธารณํ อสาธารณํ,_  
_วิภตฺติโย จ เยหิ สมเถหิ สมฺมนฺติ;_  
_สพฺพานิเปตานิ วิยากโรหิ,_  
_หนฺท วากฺยํ สุโณม เต”._  

</Paragraph>

<Paragraph number="1643" type="verses" book="pari">
_“เอกตึสา เย ครุกา,_  
_อฏฺเฐตฺถ อนวเสสา;_  
_เย ครุกา เต ทุฏฺฐุลฺลา,_  
_เย ทุฏฺฐุลฺลา สา สีลวิปตฺติ;_  
_ปาราชิกํ สํฆาทิเสโส,_  
_‘สีลวิปตฺตี’ติ วุจฺจติ._  

</Paragraph>

<Paragraph number="1644" type="verses" book="pari">
_ถุลฺลจฺจยํ ปาจิตฺติยา,_  
_ปาฏิเทสนียํ ทุกฺกฏํ;_  
_ทุพฺภาสิตํ โย จายํ,_  
_อกฺโกสติ หสาธิปฺปาโย;_  
_อยํ สา อาจารวิปตฺติสมฺมตา._  

</Paragraph>

<Paragraph number="1645" type="verses" book="pari">
_วิปรีตทิฏฺฐึ คณฺหนฺติ,_  
_อสทฺธมฺเมหิ ปุรกฺขตา;_  
_อพฺภาจิกฺขนฺติ สมฺพุทฺธํ,_  
_ทุปฺปญฺญา โมหปารุตา;_  
_อยํ สา ทิฏฺฐิวิปตฺติสมฺมตา._  

</Paragraph>

<Paragraph number="1646" book="pari">
อาชีวเหตุ อาชีวการณา ปาปิจฺโฉ อิจฺฉาปกโต อสนฺตํ อภูตํ อุตฺตริมนุสฺสธมฺมํ อุลฺลปติ, อาชีวเหตุ อาชีวการณา สญฺจริตฺตํ สมาปชฺชติ, อาชีวเหตุ อาชีวการณา—  ‘โย เต วิหาเร วสติ, โส ภิกฺขุ อรหา’ติ ภณติ, อาชีวเหตุ อาชีวการณา ภิกฺขุ ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาชีวเหตุ อาชีวการณา ภิกฺขุนี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาชีวเหตุ อาชีวการณา สูปํ วา โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชติ. อยํ สา อาชีววิปตฺติ สมฺมตา.
</Paragraph>

<Paragraph number="1647" book="pari">
_เอกาทส ยาวตติยกา,_  
_เต สุโณหิ ยถาตถํ;_  
อุกฺขิตฺตานุวตฺติกา,_  
_อฏฺฐ ยาวตติยกา;_  
_อริฏฺโฐ จณฺฑกาฬี จ,_  
อิเม เต ยาวตติยกา”._
</Paragraph>
</Division>