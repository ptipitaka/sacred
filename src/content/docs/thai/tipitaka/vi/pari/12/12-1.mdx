---
title: "12.1 โจทนาทิปุจฺฉาวิสฺสชฺชนา"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="359" book="pari">

<Paragraph number="1770" type="verses" book="pari">
_โจทนา กิมตฺถาย,_  
_สารณา กิสฺส การณา;_  
_สํโฆ กิมตฺถาย,_  
_มติกมฺมํ ปน กิสฺส การณา._  

</Paragraph>

<Paragraph number="1771" type="verses" book="pari">
_โจทนา สารณตฺถาย,_  
_นิคฺคหตฺถาย สารณา;_  
_สํโฆ ปริคฺคหตฺถาย,_  
_มติกมฺมํ ปน ปาฏิเยกฺกํ._  

</Paragraph>

<Paragraph number="1772" type="verses" book="pari">
_มา โข ตุริโต อภณิ,_  
_มา โข จณฺฑิกโต ภณิ;_  
_มา โข ปฏิฆํ ชนยิ,_  
_สเจ อนุวิชฺชโก ตุวํ._  

</Paragraph>

<Paragraph number="1773" type="verses" book="pari">
_มา โข สหสา อภณิ,_  
_กถํ วิคฺคาหิกํ อนตฺถสํหิตํ;_  
_สุตฺเต วินเย อนุโลเม,_  
_ปญฺญตฺเต อนุโลมิเก._  

</Paragraph>

<Paragraph number="1774" type="verses" book="pari">
_อนุโยควตฺตํ นิสามย,_  
_กุสเลน พุทฺธิมตา กตํ;_  
_สุวุตฺตํ สิกฺขาปทานุโลมิกํ,_  
_คติํ น นาเสนฺโต สมฺปรายิกํ;_  
_หิเตสี อนุยุญฺชสฺสุ,_  
_กาเลนตฺถูปสํหิตํ._  

</Paragraph>

<Paragraph number="1775" type="verses" book="pari">
_จุทิตสฺส จ โจทกสฺส จ,_  
_สหสา โวหารํ มา ปธาเรสิ;_  
_โจทโก อาห อาปนฺโนติ,_  
_จุทิตโก อาห อนาปนฺโนติ._  

</Paragraph>

<Paragraph number="1776" type="verses" book="pari">
อุโภ อนุกฺขิปนฺโต,_  
_ปฏิญฺญานุสนฺธิเตน การเย;_  
_ปฏิญฺญา ลชฺชีสุ กตา,_  
_อลชฺชีสุ เอวํ น วิชฺชติ;_  
_พหุมฺปิ อลชฺชี ภาเสยฺย,_  
_วตฺตานุสนฺธิเตน การเย._  

</Paragraph>

<Paragraph number="1777" type="verses" book="pari">
_อลชฺชี กีทิโส โหติ,_  
_ปฏิญฺญา ยสฺส น รูหติ;_  
_เอตญฺจ ตาหํ ปุจฺฉามิ,_  
_กีทิโส วุจฺจติ อลชฺชี ปุคฺคโล._  

</Paragraph>

<Paragraph number="1778" type="verses" book="pari">
_สญฺจิจฺจ อาปตฺติํ อาปชฺชติ,_  
_อาปตฺติํ ปริคูหติ;_  
_อคติคมนญฺจ คจฺฉติ,_  
_เอทิโส วุจฺจติ อลชฺชีปุคฺคโล._  

</Paragraph>

<Paragraph number="1779" type="verses" book="pari">
_สจฺจํ อหมฺปิ ชานามิ,_  
_เอทิโส วุจฺจติ อลชฺชีปุคฺคโล;_  
_อญฺญญฺจ ตาหํ ปุจฺฉามิ,_  
_กีทิโส วุจฺจติ ลชฺชีปุคฺคโล._  

</Paragraph>

<Paragraph number="1780" type="verses" book="pari">
_สญฺจิจฺจ อาปตฺติํ นาปชฺชติ,_  
_อาปตฺติํ น ปริคูหติ;_  
_อคติคมนํ น คจฺฉติ,_  
_เอทิโส วุจฺจติ ลชฺชีปุคฺคโล._  

</Paragraph>

<Paragraph number="1781" type="verses" book="pari">
_สจฺจํ อหมฺปิ ชานามิ,_  
_เอทิโส วุจฺจติ ลชฺชีปุคฺคโล;_  
_อญฺญญฺจ ตาหํ ปุจฺฉามิ,_  
_กีทิโส วุจฺจติ อธมฺมโจทโก._  

</Paragraph>

<Paragraph number="1782" type="verses" book="pari">
_อกาเลน โจเทติ อภูเตน,_  
_ผรุเสน อนตฺถสํหิเตน;_  
_โทสนฺตโร โจเทติ โน เมตฺตาจิตฺโต,_  
_เอทิโส วุจฺจติ อธมฺมโจทโก._  

</Paragraph>

<Paragraph number="1783" type="verses" book="pari">
_สจฺจํ อหมฺปิ ชานามิ,_  
_เอทิโส วุจฺจติ อธมฺมโจทโก;_  
_อญฺญญฺจ ตาหํ ปุจฺฉามิ,_  
_กีทิโส วุจฺจติ ธมฺมโจทโก._  

</Paragraph>

<Paragraph number="1784" type="verses" book="pari">
_กาเลน โจเทติ ภูเตน,_  
_สเณฺหน อตฺถสํหิเตน;_  
_เมตฺตาจิตฺโต โจเทติ โน โทสนฺตโร,_  
_เอทิโส วุจฺจติ ธมฺมโจทโก._  

</Paragraph>

<Paragraph number="1785" type="verses" book="pari">
_สจฺจํ อหมฺปิ ชานามิ,_  
_เอทิโส วุจฺจติ ธมฺมโจทโก;_  
_อญฺญญฺจ ตาหํ ปุจฺฉามิ,_  
_กีทิโส วุจฺจติ พาลโจทโก._  

</Paragraph>

<Paragraph number="1786" type="verses" book="pari">
_ปุพฺพาปรํ น ชานาติ,_  
_ปุพฺพาปรสฺส อโกวิโท;_  
_อนุสนฺธิวจนปถํ น ชานาติ,_  
_อนุสนฺธิวจนปถสฺส อโกวิโท;_  
_เอทิโส วุจฺจติ พาลโจทโก._  

</Paragraph>

<Paragraph number="1787" type="verses" book="pari">
_สจฺจํ อหมฺปิ ชานามิ,_  
_เอทิโส วุจฺจติ พาลโจทโก;_  
_อญฺญญฺจ ตาหํ ปุจฺฉามิ,_  
_กีทิโส วุจฺจติ ปณฺฑิตโจทโก._  

</Paragraph>

<Paragraph number="1788" type="verses" book="pari">
_ปุพฺพาปรมฺปิ ชานาติ,_  
_ปุพฺพาปรสฺส โกวิโท;_  
_อนุสนฺธิวจนปถํ ชานาติ,_  
_อนุสนฺธิวจนปถสฺส โกวิโท;_  
_เอทิโส วุจฺจติ ปณฺฑิตโจทโก._  

</Paragraph>

<Paragraph number="1789" type="verses" book="pari">
_สจฺจํ อหมฺปิ ชานามิ,_  
_เอทิโส วุจฺจติ ปณฺฑิตโจทโก;_  
_อญฺญญฺจ ตาหํ ปุจฺฉามิ,_  
_โจทนา กินฺติ วุจฺจติ._  

</Paragraph>

<Paragraph number="1790" type="verses" book="pari">
_สีลวิปตฺติยา โจเทติ,_  
_อโถ อาจารทิฏฺฐิยา;_  
_อาชีเวนปิ โจเทติ,_  
_โจทนา เตน วุจฺจตีติ._  


</Paragraph>
</Division>

<Paragraph number="1791" type="center" book="pari">
อปรํ คาถาสงฺคณิกํ นิฏฺฐิตํ.
</Paragraph>