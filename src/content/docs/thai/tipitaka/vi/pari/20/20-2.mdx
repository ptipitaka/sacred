---
title: "20.2 ปาราชิกาทิปญฺหา"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="480" book="pari">

<Paragraph number="2356" type="verses" book="pari">
อิตฺถี จ อพฺภนฺตเร สิยา,_  
_ภิกฺขุ จ พหิทฺธา สิยา;_  
_ฉิทฺทํ ตสฺมิํ ฆเร นตฺถิ,_  
_เมถุนธมฺมปจฺจยา;_  
_กถํ ปาราชิโก สิยา,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2357" type="verses" book="pari">
_เตลํ มธุํ ผาณิตญฺจาปิ สปฺปิํ,_  
_สามํ คเหตฺวาน นิกฺขิเปยฺย;_  
_อวีติวตฺเต สตฺตาเห,_  
_สติ ปจฺจเย ปริภุญฺชนฺตสฺส อาปตฺติ;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2358" type="verses" book="pari">
_นิสฺสคฺคิเยน อาปตฺติ,_  
_สุทฺธเกน ปาจิตฺติยํ;_  
_อาปชฺชนฺตสฺส เอกโต,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2359" type="verses" book="pari">
_ภิกฺขู สิยา วีสติยา สมาคตา,_  
_กมฺมํ กเรยฺยุํ สมคฺคสญฺญิโน;_  
_ภิกฺขุ สิยา ทฺวาทสโยชเน ฐิโต,_  
_กมฺมญฺจ ตํ กุปฺเปยฺย วคฺคปจฺจยา;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2360" type="verses" book="pari">
_ปทวีติหารมตฺเตน วาจาย ภณิเตน จ,_  
_สพฺพานิ ครุกานิ สปฺปฏิกมฺมานิ;_  
_จตุสฏฺฐิ อาปตฺติโย อาปชฺเชยฺย เอกโต,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2361" type="verses" book="pari">
_นิวตฺโถ อนฺตรวาสเกน,_  
_ทิคุณํ สงฺฆาฏิํ ปารุโต;_  
_สพฺพานิ ตานิ นิสฺสคฺคิยานิ โหนฺติ,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2362" type="verses" book="pari">
_น จาปิ ญตฺติ น จ ปน กมฺมวาจา,_  
_น เจหิ ภิกฺขูติ ชิโน อโวจ;_  
_สรณคมนมฺปิ น ตสฺส อตฺถิ,_  
อุปสมฺปทา จสฺส อกุปฺปา;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2363" type="verses" book="pari">
อิตฺถิํ หเน น มาตรํ,_  
_ปุริสญฺจ น ปิตรํ หเน;_  
_หเนยฺย อนริยํ มนฺโท,_  
_เตน จานนฺตรํ ผุเส;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2364" type="verses" book="pari">
อิตฺถิํ หเน จ มาตรํ,_  
_ปุริสญฺจ ปิตรํ หเน;_  
_มาตรํ ปิตรํ หนฺตฺวา,_  
_น เตนานนฺตรํ ผุเส;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2365" type="verses" book="pari">
_อโจทยิตฺวา อสฺสารยิตฺวา,_  
_อสมฺมุขีภูตสฺส กเรยฺย กมฺมํ;_  
_กตญฺจ กมฺมํ สุกตํ ภเวยฺย,_  
_การโก จ สํโฆ อนาปตฺติโก สิยา;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2366" type="verses" book="pari">
_โจทยิตฺวา สารยิตฺวา,_  
_สมฺมุขีภูตสฺส กเรยฺย กมฺมํ;_  
_กตญฺจ กมฺมํ อกตํ ภเวยฺย,_  
_การโก จ สํโฆ สาปตฺติโก สิยา;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2367" type="verses" book="pari">
_ฉินฺทนฺตสฺส อาปตฺติ,_  
_ฉินฺทนฺตสฺส อนาปตฺติ;_  
_ฉาเทนฺตสฺส อาปตฺติ,_  
_ฉาเทนฺตสฺส อนาปตฺติ;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2368" type="verses" book="pari">
_สจฺจํ ภณนฺโต ครุกํ,_  
_มุสา จ ลหุ ภาสโต;_  
_มุสา ภณนฺโต ครุกํ,_  
_สจฺจญฺจ ลหุ ภาสโต;_  
_ปญฺหา เมสา กุสเลหิ จินฺติตา._
</Paragraph>
</Division>