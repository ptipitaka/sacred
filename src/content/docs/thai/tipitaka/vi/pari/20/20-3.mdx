---
title: "20.3 ปาจิตฺติยาทิปญฺหา"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="481" book="pari">

<Paragraph number="2369" type="verses" book="pari">
_อธิฏฺฐิตํ รชนาย รตฺตํ,_  
_กปฺปกตมฺปิ สนฺตํ;_  
_ปริภุญฺชนฺตสฺส อาปตฺติ,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2370" type="verses" book="pari">
_อตฺถงฺคเต สูริเย ภิกฺขุ มํสานิ ขาทติ,_  
_น อุมฺมตฺตโก น จ ปน ขิตฺตจิตฺโต;_  
_น จาปิ โส เวทนาฏฺโฏ ภเวยฺย,_  
_น จสฺส โหติ อาปตฺติ;_  
_โส จ ธมฺโม สุคเตน เทสิโต,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2371" type="verses" book="pari">
_น รตฺตจิตฺโต น จ ปน เถยฺยจิตฺโต,_  
_น จาปิ โส ปรํ มรณาย เจตยิ;_  
_สลากํ เทนฺตสฺส โหติ เฉชฺชํ,_  
_ปฏิคฺคณฺหนฺตสฺส ถุลฺลจฺจยํ;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2372" type="verses" book="pari">
_น จาปิ อารญฺญกํ สาสงฺกสมฺมตํ,_  
_น จาปิ สํเฆน สมฺมุติ ทินฺนา;_  
_น จสฺส กถินํ อตฺถตํ ตตฺเถว,_  
_จีวรํ นิกฺขิปิตฺวา คจฺเฉยฺย อฑฺฒโยชนํ;_  
_ตตฺเถว อรุณํ อุคฺคจฺฉนฺตสฺส อนาปตฺติ,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2373" type="verses" book="pari">
_กายิกานิ น วาจสิกานิ,_  
_สพฺพานิ นานาวตฺถุกานิ;_  
_อปุพฺพํ อจริมํ อาปชฺเชยฺย เอกโต,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2374" type="verses" book="pari">
_วาจสิกานิ น กายิกานิ,_  
_สพฺพานิ นานาวตฺถุกานิ;_  
_อปุพฺพํ อจริมํ อาปชฺเชยฺย เอกโต,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2375" type="verses" book="pari">
_ติสฺสิตฺถิโย เมถุนํ ตํ น เสเว,_  
_ตโย ปุริเส ตโย อนริยปณฺฑเก;_  
_น จาจเร เมถุนํ พฺยญฺชนสฺมิํ,_  
_เฉชฺชํ สิยา เมถุนธมฺมปจฺจยา;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2376" type="verses" book="pari">
_มาตรํ จีวรํ ยาเจ,_  
_โน จ สํเฆ ปริณตํ;_  
_เกนสฺส โหติ อาปตฺติ,_  
_อนาปตฺติ จ ญาตเก;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2377" type="verses" book="pari">
_กุทฺโธ อาราธโก โหติ,_  
_กุทฺโธ โหติ ครหิโย;_  
_อถ โก นาม โส ธมฺโม,_  
_เยน กุทฺโธ ปสํสิโย;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2378" type="verses" book="pari">
_ตุฏฺโฐ อาราธโก โหติ,_  
_ตุฏฺโฐ โหติ ครหิโย;_  
_อถ โก นาม โส ธมฺโม,_  
_เยน ตุฏฺโฐ ครหิโย;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2379" type="verses" book="pari">
_สํฆาทิเสสํ ถุลฺลจฺจยํ,_  
_ปาจิตฺติยํ ปาฏิเทสนียํ;_  
_ทุกฺกฏํ อาปชฺเชยฺย เอกโต,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2380" book="pari">
อุโภ ปริปุณฺณวีสติวสฺสา,_  
อุภินฺนํ เอกุปชฺฌาโย;_  
_เอกาจริโย เอกา กมฺมวาจา,_  
_เอโก อุปสมฺปนฺโน เอโก อนุปสมฺปนฺโน;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2381" type="verses" book="pari">
_อกปฺปกตํ นาปิ รชนาย รตฺตํ,_  
_เตน นิวตฺโถ เยน กามํ วเชยฺย;_  
_น จสฺส โหติ อาปตฺติ,_  
_โส จ ธมฺโม สุคเตน เทสิโต;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2382" type="verses" book="pari">
_น เทติ น ปฏิคฺคณฺหาติ,_  
_ปฏิคฺคโห เตน น วิชฺชติ;_  
_อาปชฺชติ ครุกํ น ลหุกํ,_  
_ตญฺจ ปริโภคปจฺจยา;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2383" type="verses" book="pari">
_น เทติ น ปฏิคฺคณฺหาติ,_  
_ปฏิคฺคโห เตน น วิชฺชติ;_  
_อาปชฺชติ ลหุกํ น ครุกํ,_  
_ตญฺจ ปริโภคปจฺจยา;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2384" type="verses" book="pari">
_อาปชฺชติ ครุกํ สาวเสสํ,_  
_ฉาเทติ อนาทริยํ ปฏิจฺจ;_  
_น ภิกฺขุนี โน จ ผุเสยฺย วชฺชํ,_  
_ปญฺหา เมสา กุสเลหิ จินฺติตา._  


</Paragraph>
</Division>

<Paragraph number="2385" type="center" book="pari">
เสทโมจนคาถา นิฏฺฐิตา.



</Paragraph>

<Paragraph number="2386" type="center" book="pari">
ตสฺสุทฺทานํ


</Paragraph>

<Paragraph number="2387" type="verses" book="pari">
_อสํวาโส อวิสฺสชฺชิ,_  
_ทส จ อนุกฺขิตฺตโก;_  
อุเปติ ธมฺมํ อุพฺภกฺขกํ,_  
_ตโต สญฺญาจิกา จ ทฺเว._  

</Paragraph>

<Paragraph number="2388" type="verses" book="pari">
_น กายิกญฺจ ครุกํ,_  
_น กายิกํ น วาจสิกํ;_  
_อนาลปนฺโต สิกฺขา จ,_  
อุโภ จ จตุโร ชนา._  

</Paragraph>

<Paragraph number="2389" type="verses" book="pari">
อิตฺถี เตลญฺจ นิสฺสคฺคิ,_  
_ภิกฺขุ จ ปทวีติโย;_  
_นิวตฺโถ จ น จ ญตฺติ,_  
_น มาตรํ ปิตรํ หเน._  

</Paragraph>

<Paragraph number="2390" type="verses" book="pari">
_อโจทยิตฺวา โจทยิตฺวา,_  
_ฉินฺทนฺตํ สจฺจเมว จ;_  
_อธิฏฺฐิตญฺจตฺถงฺคเต,_  
_น รตฺตํ น จารญฺญกํ._  

</Paragraph>

<Paragraph number="2391" type="verses" book="pari">
_กายิกา วาจสิกา จ,_  
_ติสฺสิตฺถี จาปิ มาตรํ;_  
_กุทฺโธ อาราธโก ตุฏฺโฐ,_  
_สํฆาทิเสสา จ อุโภ._  

</Paragraph>

<Paragraph number="2392" type="verses" book="pari">
_อกปฺปกตํ น เทติ,_  
_น เทตาปชฺชตี ครุํ;_  
_เสทโมจนิกา คาถา,_  
_ปญฺหา วิญฺญูหิ วิภาวิตาติ._
</Paragraph>