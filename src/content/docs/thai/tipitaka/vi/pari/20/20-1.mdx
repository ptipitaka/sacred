---
title: "20.1 อวิปฺปวาสปญฺหา"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="479" book="pari">

<Paragraph number="2342" type="verses" book="pari">
_อสํวาโส ภิกฺขูหิ จ ภิกฺขุนีหิ จ,_  
_สมฺโภโค เอกจฺโจ ตหึ น ลพฺภติ;_  
_อวิปฺปวาเสน อนาปตฺติ,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2343" type="verses" book="pari">
_อวิสฺสชฺชิยํ อเวภงฺคิยํ,_  
_ปญฺจ วุตฺตา มเหสินา;_  
_วิสฺสชฺชนฺตสฺส ปริภุญฺชนฺตสฺส อนาปตฺติ,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2344" type="verses" book="pari">
_ทส ปุคฺคเล น วทามิ,_  
_เอกาทส วิวชฺชิย;_  
_วุฑฺฒํ วนฺทนฺตสฺส อาปตฺติ,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2345" type="verses" book="pari">
_น อุกฺขิตฺตโก น จ ปน ปาริวาสิโก,_  
_น สํฆภินฺโน น จ ปน ปกฺขสงฺกนฺโต;_  
_สมานสํวาสกภูมิยา ฐิโต,_  
_กถํ นุ สิกฺขาย อสาธารโณ สิยา;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2346" type="verses" book="pari">
อุเปติ ธมฺมํ ปริปุจฺฉมาโน,_  
_กุสลํ อตฺถูปสญฺหิตํ;_  
_น ชีวติ น มโต น นิพฺพุโต,_  
_ตํ ปุคฺคลํ กตมํ วทนฺติ พุทฺธา;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2347" type="verses" book="pari">
อุพฺภกฺขเก น วทามิ,_  
_อโธ นาภึ วิวชฺชิย;_  
_เมถุนธมฺมปจฺจยา,_  
_กถํ ปาราชิโก สิยา;_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2348" type="verses" book="pari">
_ภิกฺขุ สญฺญาจิกาย กุฏึ กโรติ,_  
_อเทสิตวตฺถุกํ ปมาณาติกฺกนฺตํ;_  
_สารมฺภํ อปริกฺกมนํ อนาปตฺติ,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2349" type="verses" book="pari">
_ภิกฺขุ สญฺญาจิกาย กุฏึ กโรติ,_  
_เทสิตวตฺถุกํ ปมาณิกํ;_  
_อนารมฺภํ สปริกฺกมนํ อาปตฺติ,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2350" type="verses" book="pari">
_น กายิกํ กิญฺจิ ปโยคมาจเร,_  
_น จาปิ วาจาย ปเร ภเณยฺย;_  
_อาปชฺเชยฺย ครุกํ เฉชฺชวตฺถุํ,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2351" type="verses" book="pari">
_น กายิกํ วาจสิกญฺจ กิญฺจิ,_  
_มนสาปิ สนฺโต น กเรยฺย ปาปํ;_  
_โส นาสิโต กินฺติ สุนาสิโต ภเว,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2352" type="verses" book="pari">
_อนาลปนฺโต มนุเชน เกนจิ,_  
_วาจาคิรํ โน จ ปเร ภเณยฺย;_  
_อาปชฺเชยฺย วาจสิกํ น กายิกํ,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2353" type="verses" book="pari">
_สิกฺขาปทา พุทฺธวเรน วณฺณิตา,_  
_สํฆาทิเสสา จตุโร ภเวยฺยุํ;_  
_อาปชฺเชยฺย เอกปโยเคน สพฺเพ,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2354" book="pari">
อุโภ เอกโต อุปสมฺปนฺนา,_  
อุภินฺนํ หตฺถโต จีวรํ ปฏิคฺคเณฺหยฺย;_  
_สิยา อาปตฺติโย นานา,_  
_ปญฺหา เมสา กุสเลหิ จินฺติตา._  

</Paragraph>

<Paragraph number="2355" type="verses" book="pari">
_จตุโร ชนา สํวิธาย,_  
_ครุภณฺฑํ อวาหรุํ;_  
_ตโย ปาราชิกา เอโก น ปาราชิโก,_  
_ปญฺหา เมสา กุสเลหิ จินฺติตา._
</Paragraph>
</Division>