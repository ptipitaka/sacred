---
title: "16.6 ปลิโพธปญฺหาพฺยากรณ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="415" book="pari">

<Paragraph number="1917" type="verses" book="pari">
_ปกฺกมนนฺติโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ ปุจฺฉามิ,_  
_กตโม ปลิโพโธ ปฐมํ ฉิชฺชติ._  

</Paragraph>

<Paragraph number="1918" type="verses" book="pari">
_ปกฺกมนนฺติโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ วิสฺสชฺชิสฺสํ,_  
_จีวรปลิโพโธ ปฐมํ ฉิชฺชติ;_  
_ตสฺส สห พหิสีมคมนา,_  
_อาวาสปลิโพโธ ฉิชฺชติ. (1)_  

</Paragraph>

<Paragraph number="1919" type="verses" book="pari">
_นิฏฺฐานนฺติโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ ปุจฺฉามิ,_  
_กตโม ปลิโพโธ ปฐมํ ฉิชฺชติ._  

</Paragraph>

<Paragraph number="1920" type="verses" book="pari">
_นิฏฺฐานนฺติโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ วิสฺสชฺชิสฺสํ,_  
_อาวาสปลิโพโธ ปฐมํ ฉิชฺชติ;_  
_จีวเร นิฏฺฐิเต จีวรปลิโพโธ ฉิชฺชติ. (2)_  

</Paragraph>

<Paragraph number="1921" type="verses" book="pari">
_สนฺนิฏฺฐานนฺติโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ ปุจฺฉามิ,_  
_กตโม ปลิโพโธ ปฐมํ ฉิชฺชติ._  

</Paragraph>

<Paragraph number="1922" type="verses" book="pari">
_สนฺนิฏฺฐานนฺติโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ วิสฺสชฺชิสฺสํ,_  
_ทฺเว ปลิโพธา อปุพฺพํ อจริมํ ฉิชฺชนฺติ. (3)_  

</Paragraph>

<Paragraph number="1923" type="verses" book="pari">
_นาสนนฺติโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ ปุจฺฉามิ,_  
_กตโม ปลิโพโธ ปฐมํ ฉิชฺชติ._  

</Paragraph>

<Paragraph number="1924" type="verses" book="pari">
_นาสนนฺติโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ วิสฺสชฺชิสฺสํ,_  
_อาวาสปลิโพโธ ปฐมํ ฉิชฺชติ;_  
_จีวเร นฏฺเฐ จีวรปลิโพโธ ฉิชฺชติ. (4)_  

</Paragraph>

<Paragraph number="1925" type="verses" book="pari">
_สวนนฺติโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ ปุจฺฉามิ,_  
_กตโม ปลิโพโธ ปฐมํ ฉิชฺชติ._  

</Paragraph>

<Paragraph number="1926" type="verses" book="pari">
_สวนนฺติโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ วิสฺสชฺชิสฺสํ,_  
_จีวรปลิโพโธ ปฐมํ ฉิชฺชติ;_  
_ตสฺส สห สวเนน,_  
_อาวาสปลิโพโธ ฉิชฺชติ. (5)_  

</Paragraph>

<Paragraph number="1927" type="verses" book="pari">
_อาสาวจฺเฉทิโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ ปุจฺฉามิ,_  
_กตโม ปลิโพโธ ปฐมํ ฉิชฺชติ._  

</Paragraph>

<Paragraph number="1928" type="verses" book="pari">
_อาสาวจฺเฉทิโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ วิสฺสชฺชิสฺสํ,_  
_อาวาสปลิโพโธ ปฐมํ ฉิชฺชติ;_  
_จีวราสาย อุปจฺฉินฺนาย จีวรปลิโพโธ ฉิชฺชติ. (6)_  

</Paragraph>

<Paragraph number="1929" type="verses" book="pari">
_สีมาติกฺกมนนฺติโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ ปุจฺฉามิ,_  
_กตโม ปลิโพโธ ปฐมํ ฉิชฺชติ._  

</Paragraph>

<Paragraph number="1930" type="verses" book="pari">
_สีมาติกฺกมนนฺติโก กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ วิสฺสชฺชิสฺสํ,_  
_จีวรปลิโพโธ ปฐมํ ฉิชฺชติ;_  
_ตสฺส พหิสีเม อาวาสปลิโพโธ ฉิชฺชติ. (7)_  

</Paragraph>

<Paragraph number="1931" type="verses" book="pari">
_สหุพฺภาโร กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ ปุจฺฉามิ,_  
_กตโม ปลิโพโธ ปฐมํ ฉิชฺชติ._  

</Paragraph>

<Paragraph number="1932" type="verses" book="pari">
_สหุพฺภาโร กถินุทฺธาโร,_  
_วุตฺโต อาทิจฺจพนฺธุนา;_  
_เอตญฺจ ตาหํ วิสฺสชฺชิสฺสํ,_  
_ทฺเว ปลิโพธา อปุพฺพํ อจริมํ ฉิชฺชนฺตีติ. (8)_  

</Paragraph>

</Division>
<Division number="416" book="pari">

<Paragraph number="1933" book="pari">
กติ กถินุทฺธารา สํฆาธีนา? กติ กถินุทฺธารา ปุคฺคลาธีนา? กติ กถินุทฺธารา เนว สํฆาธีนา น ปุคฺคลาธีนา? เอโก กถินุทฺธาโร สํฆาธีโน—  อนฺตรุพฺภาโร. จตฺตาโร กถินุทฺธารา ปุคฺคลาธีนา—  ปกฺกมนนฺติโก, นิฏฺฐานนฺติโก, สนฺนิฏฺฐานนฺติโก, สีมาติกฺกมนนฺติโก. จตฺตาโร กถินุทฺธารา เนว สํฆาธีนา น ปุคฺคลาธีนา—  นาสนนฺติโก, สวนนฺติโก, อาสาวจฺเฉทิโก, สหุพฺภาโร. กติ กถินุทฺธารา อนฺโตสีมาย อุทฺธริยฺยนฺติ? กติ กถินุทฺธารา พหิสีมาย อุทฺธริยฺยนฺติ? กติ กถินุทฺธารา สิยา อนฺโตสีมาย อุทฺธริยฺยนฺติ สิยา พหิสีมาย อุทฺธริยฺยนฺติ? ทฺเว กถินุทฺธารา อนฺโตสีมาย อุทฺธริยฺยนฺติ—  อนฺตรุพฺภาโร, สหุพฺภาโร. ตโย กถินุทฺธารา พหิสีมาย อุทฺธริยฺยนฺติ—  ปกฺกมนนฺติโก, สวนนฺติโก, สีมาติกฺกมนนฺติโก. จตฺตาโร กถินุทฺธารา สิยา อนฺโตสีมาย อุทฺธริยฺยนฺติ สิยา พหิสีมาย อุทฺธริยฺยนฺติ—  นิฏฺฐานนฺติโก, สนฺนิฏฺฐานนฺติโก, นาสนนฺติโก, อาสาวจฺเฉทิโก.
</Paragraph>

<Paragraph number="1934" book="pari">
กติ กถินุทฺธารา เอกุปฺปาทา เอกนิโรธา? กติ กถินุทฺธารา เอกุปฺปาทา นานานิโรธา? ทฺเว กถินุทฺธารา เอกุปฺปาทา เอกนิโรธา—  อนฺตรุพฺภาโร, สหุพฺภาโร. อวเสสา กถินุทฺธารา เอกุปฺปาทา นานานิโรธาติ.

</Paragraph>
</Division>

<Paragraph number="1935" type="center" book="pari">
กถินเภโท นิฏฺฐิโต.



</Paragraph>

<Paragraph number="1936" type="center" book="pari">
ตสฺสุทฺทานํ


</Paragraph>

<Paragraph number="1937" type="verses" book="pari">
_กสฺส กินฺติ ปนฺนรส,_  
_ธมฺมา นิทานเหตุ จ;_  
_ปจฺจยสงฺคหมูลา,_  
_อาทิ จ อตฺถารปุคฺคลา._  

</Paragraph>

<Paragraph number="1938" type="verses" book="pari">
_ติณฺณํ ตโย ชานิตพฺพํ,_  
_อตฺถารํ อุทฺเทเสน จ;_  
_ปลิโพธาธินา สีมาย,_  
อุปฺปาทนิโรเธน จาติ._
</Paragraph>