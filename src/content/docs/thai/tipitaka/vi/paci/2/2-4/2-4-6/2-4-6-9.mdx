---
title: "2.4.6.9 โอวาทูปสงฺกมนสิกฺขาปท"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1058" book="paci">

<Paragraph number="3167" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ภิกฺขุนิโย อุโปสถมฺปิ น ปุจฺฉนฺติ โอวาทมฺปิ น ยาจนฺติ. ภิกฺขู อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนิโย อุโปสถมฺปิ น ปุจฺฉิสฺสนฺติ โอวาทมฺปิ น ยาจิสฺสนฺตี”ติ …เป…  “สจฺจํ กิร, ภิกฺขเว, ภิกฺขุนิโย อุโปสถมฺปิ น ปุจฺฉนฺติ โอวาทมฺปิ น ยาจนฺตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนิโย อุโปสถมฺปิ น ปุจฺฉิสฺสนฺติ โอวาทมฺปิ น ยาจิสฺสนฺติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="1059" book="paci">

<Paragraph number="3168" book="paci">
<Emphasis>“อนฺวทฺธมาสํ ภิกฺขุนิยา ภิกฺขุสํฆโต ทฺเว ธมฺมา ปจฺจาสีสิตพฺพา—  อุโปสถปุจฺฉกญฺจ โอวาทูปสงฺกมนญฺจ. ตํ อติกฺกาเมนฺติยา ปาจิตฺติยนฺ”</Emphasis>ติ. (*59*:<Emphasis>114</Emphasis>)
</Paragraph>

</Division>
<Division number="1060" book="paci">

<Paragraph number="3169" book="paci">
<Emphasis>อนฺวทฺธมาสนฺ</Emphasis>ติ อนุโปสถิกํ. <Emphasis>อุโปสโถ</Emphasis> นาม ทฺเว อุโปสถา—  จาตุทฺทสิโก จ ปนฺนรสิโก จ.
</Paragraph>

<Paragraph number="3170" book="paci">
<Emphasis>โอวาโท</Emphasis> นาม อฏฺฐ ครุธมฺมา. “อุโปสถมฺปิ น ปุจฺฉิสฺสามิ โอวาทมฺปิ น ยาจิสฺสามี”ติ ธุรํ นิกฺขิตฺตมตฺเต อาปตฺติ ปาจิตฺติยสฺส.
</Paragraph>

</Division>
<Division number="1061" book="paci">

<Paragraph number="3171" book="paci">
อนาปตฺติ—  สติ อนฺตราเย, ปริเยสิตฺวา ทุติยิกํ ภิกฺขุนิํ น ลภติ, คิลานาย, อาปทาสุ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="3172" type="center" book="paci">
นวมสิกฺขาปทํ นิฏฺฐิตํ.
</Paragraph>