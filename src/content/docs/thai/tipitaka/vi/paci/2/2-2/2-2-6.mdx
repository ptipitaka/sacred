---
title: "2.2.6 ทุติยโภชนปฏิคฺคหณสิกฺขาปท"
tableOfContents: false
sidebar:
  order: 14
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="704" book="paci">

<Paragraph number="2310" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน สุนฺทรีนนฺทา ภิกฺขุนี อภิรูปา โหติ ทสฺสนียา ปาสาทิกา. มนุสฺสา ภตฺตคฺเค สุนฺทรีนนฺทํ ภิกฺขุนิํ ปสฺสิตฺวา อวสฺสุตา สุนฺทรีนนฺทาย ภิกฺขุนิยา อคฺคมคฺคานิ โภชนานิ เทนฺติ. สุนฺทรีนนฺทา ภิกฺขุนี กุกฺกุจฺจายนฺตี น ปฏิคฺคณฺหาติ. อนนฺตริกา ภิกฺขุนี สุนฺทรีนนฺทํ ภิกฺขุนิํ เอตทโวจ—  “กิสฺส ตฺวํ, อเยฺย, น ปฏิคฺคณฺหาสี”ติ? “อวสฺสุตา, อเยฺย”ติ. “ตฺวํ ปน, อเยฺย, อวสฺสุตา”ติ? “นาหํ, อเยฺย, อวสฺสุตา”ติ. “กิํ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตา. อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา, ภุญฺช วา”ติ.
</Paragraph>

<Paragraph number="2311" book="paci">
ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนี เอวํ วกฺขติ—  ‘กิํ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตา. อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา’”ติ …เป…  “สจฺจํ กิร, ภิกฺขเว, ภิกฺขุนี เอวํ วเทติ—  ‘กิํ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา ยโต ตฺวํ อนวสฺสุตา. อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา’”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนี เอวํ วกฺขติ—  ‘กิํ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา ยโต ตฺวํ อนวสฺสุตา; อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา’ติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="705" book="paci">

<Paragraph number="2312" book="paci">
<Emphasis>“ยา ปน ภิกฺขุนี เอวํ วเทยฺย—  ‘กิํ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตา. อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา’ติ, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สํฆาทิเสสนฺ”</Emphasis>ติ. (*6*:<Emphasis>14</Emphasis>)
</Paragraph>

</Division>
<Division number="706" book="paci">

<Paragraph number="2313" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="2314" book="paci">
<Emphasis>เอวํ วเทยฺยา</Emphasis>ติ—  “กิํ เต, อเยฺย, เอโส ปุริสปุคฺคโล กริสฺสติ อวสฺสุโต วา อนวสฺสุโต วา, ยโต ตฺวํ อนวสฺสุตา. อิงฺฆ, อเยฺย, ยํ เต เอโส ปุริสปุคฺคโล เทติ ขาทนียํ วา โภชนียํ วา ตํ ตฺวํ สหตฺถา ปฏิคฺคเหตฺวา ขาท วา ภุญฺช วา”ติ อุโยฺยเชติ, อาปตฺติ ทุกฺกฏสฺส. ตสฺสา วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส. อชฺโฌหาเร อชฺโฌหาเร อาปตฺติ ถุลฺลจฺจยสฺส. โภชนปริโยสาเน อาปตฺติ สํฆาทิเสสสฺส.
</Paragraph>

<Paragraph number="2315" book="paci">
<Emphasis>อยมฺปี</Emphasis>ติ ปุริมาโย อุปาทาย วุจฺจติ.
</Paragraph>

<Paragraph number="2316" book="paci">
<Emphasis>ปฐมาปตฺติกนฺ</Emphasis>ติ สห วตฺถุชฺฌาจารา อาปชฺชติ อสมนุภาสนาย.
</Paragraph>

<Paragraph number="2317" book="paci">
<Emphasis>นิสฺสารณียนฺ</Emphasis>ติ สํฆมฺหา นิสฺสารียติ.
</Paragraph>

<Paragraph number="2318" book="paci">
<Emphasis>สํฆาทิเสโส</Emphasis>ติ …เป…  เตนปิ วุจฺจติ สํฆาทิเสโสติ.
</Paragraph>

<Paragraph number="2319" book="paci">
อุทกทนฺตโปนํ “ปฏิคฺคณฺหา”ติ อุโยฺยเชติ, อาปตฺติ ทุกฺกฏสฺส. ตสฺสา วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส.
</Paragraph>

</Division>
<Division number="707" book="paci">

<Paragraph number="2320" book="paci">
เอกโตอวสฺสุเต ยกฺขสฺส วา เปตสฺส วา ปณฺฑกสฺส วา ติรจฺฉานคตมนุสฺสวิคฺคหสฺส วา หตฺถโต ขาทนียํ วา โภชนียํ วา “ขาท วา ภุญฺช วา”ติ อุโยฺยเชติ, อาปตฺติ ทุกฺกฏสฺส. ตสฺสา วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส. อชฺโฌหาเร อชฺโฌหาเร อาปตฺติ ทุกฺกฏสฺส. โภชนปริโยสาเน อาปตฺติ ถุลฺลจฺจยสฺส. อุทกทนฺตโปนํ ปฏิคฺคณฺหาติ อุโยฺยเชติ, อาปตฺติ ทุกฺกฏสฺส. ตสฺสา วจเนน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส.
</Paragraph>

</Division>
<Division number="708" book="paci">

<Paragraph number="2321" book="paci">
อนาปตฺติ—  “อนวสฺสุโต”ติ ชานนฺตี อุโยฺยเชติ, “กุปิตา น ปฏิคฺคณฺหาตี”ติ อุโยฺยเชติ, “กุลานุทฺทยตาย น ปฏิคฺคณฺหาตี”ติ อุโยฺยเชติ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2322" type="center" book="paci">
ฉฏฺฐสํฆาทิเสสสิกฺขาปทํ นิฏฺฐิตํ.
</Paragraph>