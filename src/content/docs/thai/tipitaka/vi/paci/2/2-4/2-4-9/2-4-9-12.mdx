---
title: "2.4.9.12 ปญฺหาปุจฺฉนสิกฺขาปท"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1219" book="paci">

<Paragraph number="3509" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ภิกฺขุนิโย อโนกาสกตํ ภิกฺขุํ ปญฺหํ ปุจฺฉนฺติ. ภิกฺขู อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนิโย อโนกาสกตํ ภิกฺขุํ ปญฺหํ ปุจฺฉิสฺสนฺตี”ติ …เป…  “สจฺจํ กิร, ภิกฺขเว, ภิกฺขุนิโย อโนกาสกตํ ภิกฺขุํ ปญฺหํ ปุจฺฉนฺตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนิโย อโนกาสกตํ ภิกฺขุํ ปญฺหํ ปุจฺฉิสฺสนฺติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="1220" book="paci">

<Paragraph number="3510" book="paci">
<Emphasis>“ยา ปน ภิกฺขุนี อโนกาสกตํ ภิกฺขุํ ปญฺหํ ปุจฺเฉยฺย, ปาจิตฺติยนฺ”</Emphasis>ติ. (*95*:<Emphasis>150</Emphasis>)
</Paragraph>

</Division>
<Division number="1221" book="paci">

<Paragraph number="3511" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมึ อตฺเถ อธิปฺเปตา ภิกฺขุนีติ.
</Paragraph>

<Paragraph number="3512" book="paci">
<Emphasis>อโนกาสกตนฺ</Emphasis>ติ อนาปุจฺฉา. <Emphasis>ภิกฺขุนฺ</Emphasis>ติ อุปสมฺปนฺนํ. <Emphasis>ปญฺหํ ปุจฺเฉยฺยา</Emphasis>ติ สุตฺตนฺเต โอกาสํ การาเปตฺวา วินยํ วา อภิธมฺมํ วา ปุจฺฉติ, อาปตฺติ ปาจิตฺติยสฺส. วินเย โอกาสํ การาเปตฺวา สุตฺตนฺตํ วา อภิธมฺมํ วา ปุจฺฉติ, อาปตฺติ ปาจิตฺติยสฺส. อภิธมฺเม โอกาสํ การาเปตฺวา สุตฺตนฺตํ วา วินยํ วา ปุจฺฉติ, อาปตฺติ ปาจิตฺติยสฺส.
</Paragraph>

</Division>
<Division number="1222" book="paci">

<Paragraph number="3513" book="paci">
อนาปุจฺฉิเต อนาปุจฺฉิตสญฺญา ปญฺหํ ปุจฺฉติ, อาปตฺติ ปาจิตฺติยสฺส. อนาปุจฺฉิเต เวมติกา ปญฺหํ ปุจฺฉติ, อาปตฺติ ปาจิตฺติยสฺส. อนาปุจฺฉิเต อาปุจฺฉิตสญฺญา ปญฺหํ ปุจฺฉติ, อาปตฺติ ปาจิตฺติยสฺส.
</Paragraph>

<Paragraph number="3514" book="paci">
อาปุจฺฉิเต อนาปุจฺฉิตสญฺญา, อาปตฺติ ทุกฺกฏสฺส. อาปุจฺฉิเต เวมติกา, อาปตฺติ ทุกฺกฏสฺส. อาปุจฺฉิเต อาปุจฺฉิตสญฺญา, อนาปตฺติ.
</Paragraph>

</Division>
<Division number="1223" book="paci">

<Paragraph number="3515" book="paci">
อนาปตฺติ—  โอกาสํ การาเปตฺวา ปุจฺฉติ, อโนทิสฺส โอกาสํ การาเปตฺวา ยตฺถ กตฺถจิ ปุจฺฉติ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="3516" type="center" book="paci">
ทฺวาทสมสิกฺขาปทํ นิฏฺฐิตํ.
</Paragraph>