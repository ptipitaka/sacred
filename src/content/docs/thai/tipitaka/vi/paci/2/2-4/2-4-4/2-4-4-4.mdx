---
title: "2.4.4.4 เนาปฏฺฐาปนสิกฺขาปท"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="946" book="paci">

<Paragraph number="2912" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ถุลฺลนนฺทา ภิกฺขุนี ทุกฺขิตํ สหชีวินึ เนว อุปฏฺเฐติ น อุปฏฺฐาปนาย อุสฺสุกฺกํ กโรติ.
</Paragraph>

<Paragraph number="2913" book="paci">
ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา ทุกฺขิตํ สหชีวินึ เนว อุปฏฺเฐสฺสติ น อุปฏฺฐาปนาย อุสฺสุกฺกํ กริสฺสตี”ติ …เป…  “สจฺจํ กิร, ภิกฺขเว, ถุลฺลนนฺทา ภิกฺขุนี ทุกฺขิตํ สหชีวินึ เนว อุปฏฺเฐติ น อุปฏฺฐาปนาย อุสฺสุกฺกํ กโรตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ถุลฺลนนฺทา ภิกฺขุนี ทุกฺขิตํ สหชีวินึ เนว อุปฏฺเฐสฺสติ น อุปฏฺฐาปนาย อุสฺสุกฺกํ กริสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="947" book="paci">

<Paragraph number="2914" book="paci">
<Emphasis>“ยา ปน ภิกฺขุนี ทุกฺขิตํ สหชีวินึ เนว อุปฏฺเฐยฺย น อุปฏฺฐาปนาย อุสฺสุกฺกํ กเรยฺย, ปาจิตฺติยนฺ”</Emphasis>ติ. (*34*:<Emphasis>89</Emphasis>)
</Paragraph>

</Division>
<Division number="948" book="paci">

<Paragraph number="2915" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมึ อตฺเถ อธิปฺเปตา ภิกฺขุนีติ.
</Paragraph>

<Paragraph number="2916" book="paci">
<Emphasis>ทุกฺขิตา</Emphasis> นาม คิลานา วุจฺจติ.
</Paragraph>

<Paragraph number="2917" book="paci">
<Emphasis>สหชีวินี</Emphasis> นาม สทฺธิวิหารินี วุจฺจติ.
</Paragraph>

<Paragraph number="2918" book="paci">
<Emphasis>เนว อุปฏฺเฐยฺยา</Emphasis>ติ น สยํ อุปฏฺเฐยฺย.
</Paragraph>

<Paragraph number="2919" book="paci">
<Emphasis>น อุปฏฺฐาปนาย อุสฺสุกฺกํ กเรยฺยา</Emphasis>ติ น อญฺญํ อาณาเปยฺย.
</Paragraph>

<Paragraph number="2920" book="paci">
“เนว อุปฏฺเฐสฺสามิ, น อุปฏฺฐาปนาย อุสฺสุกฺกํ กริสฺสามี”ติ ธุรํ นิกฺขิตฺตมตฺเต อาปตฺติ ปาจิตฺติยสฺส. อนฺเตวาสินึ วา อนุปสมฺปนฺนํ วา เนว อุปฏฺเฐติ, น อุปฏฺฐาปนาย อุสฺสุกฺกํ กโรติ, อาปตฺติ ทุกฺกฏสฺส.
</Paragraph>

</Division>
<Division number="949" book="paci">

<Paragraph number="2921" book="paci">
อนาปตฺติ—  สติ อนฺตราเย, ปริเยสิตฺวา น ลภติ, คิลานาย, อาปทาสุ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2922" type="center" book="paci">
จตุตฺถสิกฺขาปทํ นิฏฺฐิตํ.
</Paragraph>