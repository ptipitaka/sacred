---
title: "2.4.5.5 อธิกรณสิกฺขาปท"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="994" book="paci">

<Paragraph number="3025" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อญฺญตรา ภิกฺขุนี ถุลฺลนนฺทํ ภิกฺขุนิํ อุปสงฺกมิตฺวา เอตทโวจ—  “เอหาเยฺย, อิมํ อธิกรณํ วูปสเมหี”ติ. ถุลฺลนนฺทา ภิกฺขุนี—  “สาธู”ติ ปฏิสฺสุณิตฺวา, เนว วูปสเมติ น วูปสมาย อุสฺสุกฺกํ กโรติ.
</Paragraph>

<Paragraph number="3026" book="paci">
อถ โข สา ภิกฺขุนี ภิกฺขุนีนํ เอตมตฺถํ อาโรเจสิ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา ภิกฺขุนิยา—  ‘เอหาเยฺย, อิมํ อธิกรณํ วูปสเมหี’ติ วุจฺจมานา—  ‘สาธู’ติ ปฏิสฺสุณิตฺวา, เนว วูปสเมสฺสติ น วูปสมาย อุสฺสุกฺกํ กริสฺสตี”ติ …เป…  “สจฺจํ กิร, ภิกฺขเว, ถุลฺลนนฺทา ภิกฺขุนี ภิกฺขุนิยา—  ‘เอหาเยฺย, อิมํ อธิกรณํ วูปสเมหี’ติ วุจฺจมานา—  ‘สาธู’ติ ปฏิสฺสุณิตฺวา, เนว วูปสเมติ น วูปสมาย อุสฺสุกฺกํ กโรตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ถุลฺลนนฺทา ภิกฺขุนี ภิกฺขุนิยา—  ‘เอหาเยฺย, อิมํ อธิกรณํ วูปสเมหี’ติ วุจฺจมานา—  ‘สาธู’ติ ปฏิสฺสุณิตฺวา, เนว วูปสเมสฺสติ น วูปสมาย อุสฺสุกฺกํ กริสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="995" book="paci">

<Paragraph number="3027" book="paci">
<Emphasis>“ยา ปน ภิกฺขุนี ภิกฺขุนิยา—  ‘เอหาเยฺย, อิมํ อธิกรณํ วูปสเมหี’ติ วุจฺจมานา—  ‘สาธู’ติ ปฏิสฺสุณิตฺวา สา ปจฺฉา อนนฺตรายิกินี เนว วูปสเมยฺย น วูปสมาย อุสฺสุกฺกํ กเรยฺย, ปาจิตฺติยนฺ”</Emphasis>ติ. (*45*:<Emphasis>100</Emphasis>)
</Paragraph>

</Division>
<Division number="996" book="paci">

<Paragraph number="3028" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="3029" book="paci">
<Emphasis>ภิกฺขุนิยา</Emphasis>ติ อญฺญาย ภิกฺขุนิยา.
</Paragraph>

<Paragraph number="3030" book="paci">
<Emphasis>อธิกรณํ</Emphasis> นาม จตฺตาริ อธิกรณานิ—  วิวาทาธิกรณํ, อนุวาทาธิกรณํ, อาปตฺตาธิกรณํ, กิจฺจาธิกรณํ.
</Paragraph>

<Paragraph number="3031" book="paci">
<Emphasis>เอหาเยฺย อิมํ อธิกรณํ วูปสเมหี</Emphasis>ติ เอหาเยฺย อิมํ อธิกรณํ วินิจฺเฉหิ.
</Paragraph>

<Paragraph number="3032" book="paci">
<Emphasis>สา ปจฺฉา อนนฺตรายิกินี</Emphasis>ติ อสติ อนฺตราเย.
</Paragraph>

<Paragraph number="3033" book="paci">
<Emphasis>เนว วูปสเมยฺยา</Emphasis>ติ น สยํ วูปสเมยฺย.
</Paragraph>

<Paragraph number="3034" book="paci">
<Emphasis>น วูปสมาย อุสฺสุกฺกํ กเรยฺยา</Emphasis>ติ น อญฺญํ อาณาเปยฺย. “เนว วูปสเมสฺสามิ น วูปสมาย อุสฺสุกฺกํ กริสฺสามี”ติ ธุรํ นิกฺขิตฺตมตฺเต, อาปตฺติ ปาจิตฺติยสฺส.
</Paragraph>

</Division>
<Division number="997" book="paci">

<Paragraph number="3035" book="paci">
อุปสมฺปนฺนาย อุปสมฺปนฺนสญฺญา อธิกรณํ เนว วูปสเมติ น วูปสมาย อุสฺสุกฺกํ กโรติ, อาปตฺติ ปาจิตฺติยสฺส. อุปสมฺปนฺนาย เวมติกา อธิกรณํ เนว วูปสเมติ, น วูปสมาย อุสฺสุกฺกํ กโรติ, อาปตฺติ ปาจิตฺติยสฺส. อุปสมฺปนฺนาย อนุปสมฺปนฺนสญฺญา อธิกรณํ เนว วูปสเมติ, น วูปสมาย อุสฺสุกฺกํ กโรติ, อาปตฺติ ปาจิตฺติยสฺส.
</Paragraph>

<Paragraph number="3036" book="paci">
อนุปสมฺปนฺนาย อธิกรณํ เนว วูปสเมติ, น วูปสมาย อุสฺสุกฺกํ กโรติ, อาปตฺติ ทุกฺกฏสฺส. อนุปสมฺปนฺนาย อุปสมฺปนฺนสญฺญา, อาปตฺติ ทุกฺกฏสฺส. อนุปสมฺปนฺนาย เวมติกา, อาปตฺติ ทุกฺกฏสฺส. อนุปสมฺปนฺนาย อนุปสมฺปนฺนสญฺญา, อาปตฺติ ทุกฺกฏสฺส.
</Paragraph>

</Division>
<Division number="998" book="paci">

<Paragraph number="3037" book="paci">
อนาปตฺติ—  สติ อนฺตราเย, ปริเยสิตฺวา น ลภติ, คิลานาย, อาปทาสุ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="3038" type="center" book="paci">
ปญฺจมสิกฺขาปทํ นิฏฺฐิตํ.
</Paragraph>