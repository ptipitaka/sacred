---
title: "2.4.5.8 อาวสถวิหารสิกฺขาปท"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1008" book="paci">

<Paragraph number="3061" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ถุลฺลนนฺทา ภิกฺขุนี อาวสถํ อนิสฺสชฺชิตฺวา จาริกํ ปกฺกามิ. เตน โข ปน สมเยน ถุลฺลนนฺทาย ภิกฺขุนิยา อาวสโถ ฑยฺหติ. ภิกฺขุนิโย เอวมาหํสุ—  “หนฺทาเยฺย, ภณฺฑกํ นีหรามา”ติ. เอกจฺจา เอวมาหํสุ—  “น มยํ, อเยฺย, นีหริสฺสาม. ยํ กิญฺจิ นฏฺฐํ สพฺพํ อเมฺห อภิยุญฺชิสฺสตี”ติ. ถุลฺลนนฺทา ภิกฺขุนี ปุนเทว ตํ อาวสถํ ปจฺจาคนฺตฺวา ภิกฺขุนิโย ปุจฺฉิ—  “อปาเยฺย, ภณฺฑกํ นีหริตฺถา”ติ? “น มยํ, อเยฺย, นีหริมฺหา”ติ. ถุลฺลนนฺทา ภิกฺขุนี อุชฺฌายติ ขิยฺยติ วิปาเจติ—  “กถญฺหิ นาม ภิกฺขุนิโย อาวสเถ ฑยฺหมาเน ภณฺฑกํ น นีหริสฺสนฺตี”ติ.
</Paragraph>

<Paragraph number="3062" book="paci">
ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา อาวสถํ อนิสฺสชฺชิตฺวา จาริกํ ปกฺกมิสฺสตี”ติ …เป…  “สจฺจํ กิร, ภิกฺขเว, ถุลฺลนนฺทา ภิกฺขุนี อาวสถํ อนิสฺสชฺชิตฺวา จาริกํ ปกฺกมตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ถุลฺลนนฺทา ภิกฺขุนี อาวสถํ อนิสฺสชฺชิตฺวา จาริกํ ปกฺกมิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="1009" book="paci">

<Paragraph number="3063" book="paci">
<Emphasis>“ยา ปน ภิกฺขุนี อาวสถํ อนิสฺสชฺชิตฺวา จาริกํ ปกฺกเมยฺย, ปาจิตฺติยนฺ”</Emphasis>ติ. (*48*:<Emphasis>103</Emphasis>)
</Paragraph>

</Division>
<Division number="1010" book="paci">

<Paragraph number="3064" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมึ อตฺเถ อธิปฺเปตา ภิกฺขุนีติ.
</Paragraph>

<Paragraph number="3065" book="paci">
<Emphasis>อาวสโถ</Emphasis> นาม กวาฏพทฺโธ วุจฺจติ.
</Paragraph>

<Paragraph number="3066" book="paci">
<Emphasis>อนิสฺสชฺชิตฺวา จาริกํ ปกฺกเมยฺยา</Emphasis>ติ ภิกฺขุนิยา วา สิกฺขมานาย วา สามเณริยา วา อนิสฺสชฺชิตฺวา ปริกฺขิตฺตสฺส อาวสถสฺส ปริกฺเขปํ อติกฺกาเมนฺติยา อาปตฺติ ปาจิตฺติยสฺส. อปริกฺขิตฺตสฺส อาวสถสฺส อุปจารํ อติกฺกาเมนฺติยา อาปตฺติ ปาจิตฺติยสฺส.
</Paragraph>

</Division>
<Division number="1011" book="paci">

<Paragraph number="3067" book="paci">
อนิสฺสชฺชิเต อนิสฺสชฺชิตสญฺญา ปกฺกมติ, อาปตฺติ ปาจิตฺติยสฺส. อนิสฺสชฺชิเต เวมติกา ปกฺกมติ, อาปตฺติ ปาจิตฺติยสฺส. อนิสฺสชฺชิเต นิสฺสชฺชิตสญฺญา ปกฺกมติ, อาปตฺติ ปาจิตฺติยสฺส.
</Paragraph>

<Paragraph number="3068" book="paci">
อกวาฏพทฺธํ อนิสฺสชฺชิตฺวา ปกฺกมติ, อาปตฺติ ทุกฺกฏสฺส. นิสฺสชฺชิเต อนิสฺสชฺชิตสญฺญา, อาปตฺติ ทุกฺกฏสฺส. นิสฺสชฺชิเต เวมติกา, อาปตฺติ ทุกฺกฏสฺส. นิสฺสชฺชิเต นิสฺสชฺชิตสญฺญา, อนาปตฺติ.
</Paragraph>

</Division>
<Division number="1012" book="paci">

<Paragraph number="3069" book="paci">
อนาปตฺติ—  นิสฺสชฺชิตฺวา ปกฺกมติ, สติ อนฺตราเย, ปริเยสิตฺวา น ลภติ, คิลานาย, อาปทาสุ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="3070" type="center" book="paci">
อฏฺฐมสิกฺขาปทํ นิฏฺฐิตํ.
</Paragraph>