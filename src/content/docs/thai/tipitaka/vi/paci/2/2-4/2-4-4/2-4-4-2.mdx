---
title: "2.4.4.2 เอกตฺถรณตุวฏฺฏนสิกฺขาปท"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="936" book="paci">

<Paragraph number="2892" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ภิกฺขุนิโย เทฺว เอกตฺถรณปาวุรณา ตุวฏฺเฏนฺติ. มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนิโย เทฺว เอกตฺถรณปาวุรณา ตุวฏฺเฏสฺสนฺติ, เสยฺยถาปิ คิหินิโย กามโภคินิโย”ติ.
</Paragraph>

<Paragraph number="2893" book="paci">
อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนิโย เทฺว เอกตฺถรณปาวุรณา ตุวฏฺเฏสฺสนฺตี”ติ …เป…  “สจฺจํ กิร, ภิกฺขเว, ภิกฺขุนิโย เทฺว เอกตฺถรณปาวุรณา ตุวฏฺเฏนฺตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนิโย เทฺว เอกตฺถรณปาวุรณา ตุวฏฺเฏสฺสนฺติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="937" book="paci">

<Paragraph number="2894" book="paci">
<Emphasis>“ยา ปน ภิกฺขุนิโย เทฺว เอกตฺถรณปาวุรณา ตุวฏฺเฏยฺยุํ, ปาจิตฺติยนฺ”</Emphasis>ติ. (*32*:<Emphasis>87</Emphasis>)
</Paragraph>

</Division>
<Division number="938" book="paci">

<Paragraph number="2895" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนิโย</Emphasis>ติ อุปสมฺปนฺนาโย วุจฺจนฺติ.
</Paragraph>

<Paragraph number="2896" book="paci">
<Emphasis>เทฺว เอกตฺถรณปาวุรณา ตุวฏฺเฏยฺยุนฺ</Emphasis>ติ ตญฺเญว อตฺถริตฺวา ตญฺเญว ปารุปนฺติ, อาปตฺติ ปาจิตฺติยสฺส.
</Paragraph>

</Division>
<Division number="939" book="paci">

<Paragraph number="2897" book="paci">
เอกตฺถรณปาวุรเณ เอกตฺถรณปาวุรณสญฺญา ตุวฏฺเฏนฺติ, อาปตฺติ ปาจิตฺติยสฺส. เอกตฺถรณปาวุรเณ เวมติกา ตุวฏฺเฏนฺติ, อาปตฺติ ปาจิตฺติยสฺส. เอกตฺถรณปาวุรเณ นานตฺถรณปาวุรณสญฺญา ตุวฏฺเฏนฺติ, อาปตฺติ ปาจิตฺติยสฺส.
</Paragraph>

<Paragraph number="2898" book="paci">
เอกตฺถรเณ นานาปาวุรเณ, อาปตฺติ ทุกฺกฏสฺส. นานตฺถรเณ เอกปาวุรเณ, อาปตฺติ ทุกฺกฏสฺส. นานตฺถรณปาวุรเณ เอกตฺถรณปาวุรณสญฺญา, อาปตฺติ ทุกฺกฏสฺส. นานตฺถรณปาวุรเณ เวมติกา, อาปตฺติ ทุกฺกฏสฺส. นานตฺถรณปาวุรเณ นานตฺถรณปาวุรณสญฺญา, อนาปตฺติ.
</Paragraph>

</Division>
<Division number="940" book="paci">

<Paragraph number="2899" book="paci">
อนาปตฺติ—  ววตฺถานํ ทเสฺสตฺวา นิปชฺชนฺติ, อุมฺมตฺติกานํ, อาทิกมฺมิกานนฺติ.

</Paragraph>
</Division>

<Paragraph number="2900" type="center" book="paci">
ทุติยสิกฺขาปทํ นิฏฺฐิตํ.
</Paragraph>