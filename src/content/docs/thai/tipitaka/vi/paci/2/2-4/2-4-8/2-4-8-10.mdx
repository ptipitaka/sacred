---
title: "2.4.8.10 อนนุญฺญาตสิกฺขาปท"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1162" book="paci">

<Paragraph number="3393" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ถุลฺลนนฺทา ภิกฺขุนี มาตาปิตูหิปิ สามิเกนปิ อนนุญฺญาตํ สิกฺขมานํ วุฏฺฐาเปติ. มาตาปิตโรปิ สามิโกปิ อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา อเมฺหหิ อนนุญฺญาตํ สิกฺขมานํ วุฏฺฐาเปสฺสตี”ติ.
</Paragraph>

<Paragraph number="3394" book="paci">
อโสฺสสุํ โข ภิกฺขุนิโย มาตาปิตูนมฺปิ สามิกสฺสปิ อุชฺฌายนฺตานํ ขิยฺยนฺตานํ วิปาเจนฺตานํ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา มาตาปิตูหิปิ สามิเกนปิ อนนุญฺญาตํ สิกฺขมานํ วุฏฺฐาเปสฺสตี”ติ …เป…  “สจฺจํ กิร, ภิกฺขเว, ถุลฺลนนฺทา ภิกฺขุนี, มาตาปิตูหิปิ สามิเกนปิ อนนุญฺญาตํ สิกฺขมานํ วุฏฺฐาเปตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ถุลฺลนนฺทา ภิกฺขุนี มาตาปิตูหิปิ สามิเกนปิ อนนุญฺญาตํ สิกฺขมานํ วุฏฺฐาเปสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="1163" book="paci">

<Paragraph number="3395" book="paci">
<Emphasis>“ยา ปน ภิกฺขุนี มาตาปิตูหิ วา สามิเกน วา อนนุญฺญาตํ สิกฺขมานํ วุฏฺฐาเปยฺย, ปาจิตฺติยนฺ”</Emphasis>ติ. (*80*:<Emphasis>135</Emphasis>)
</Paragraph>

</Division>
<Division number="1164" book="paci">

<Paragraph number="3396" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="3397" book="paci">
<Emphasis>มาตาปิตโร</Emphasis> นาม ชนกา วุจฺจนฺติ. <Emphasis>สามิโก</Emphasis> นาม เยน ปริคฺคหิตา โหติ. <Emphasis>อนนุญฺญาตา</Emphasis>ติ อนาปุจฺฉา. <Emphasis>สิกฺขมานา</Emphasis> นาม เทฺว วสฺสานิ ฉสุ ธมฺเมสุ สิกฺขิตสิกฺขา. <Emphasis>วุฏฺฐาเปยฺยา</Emphasis>ติ อุปสมฺปาเทยฺย.
</Paragraph>

<Paragraph number="3398" book="paci">
“วุฏฺฐาเปสฺสามี”ติ คณํ วา อาจรินิํ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺส. ญตฺติยา ทุกฺกฏํ. ทฺวีหิ กมฺมวาจาหิ ทุกฺกฏา. กมฺมวาจาปริโยสาเน อุปชฺฌายาย อาปตฺติ ปาจิตฺติยสฺส. คณสฺส จ อาจรินิยา จ อาปตฺติ ทุกฺกฏสฺส.
</Paragraph>

</Division>
<Division number="1165" book="paci">

<Paragraph number="3399" book="paci">
อนาปตฺติ—  อชานนฺตี วุฏฺฐาเปติ, อปโลเกตฺวา วุฏฺฐาเปติ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="3400" type="center" book="paci">
ทสมสิกฺขาปทํ นิฏฺฐิตํ.
</Paragraph>