---
title: "2.4.2.5 อนาปุจฺฉาปกฺกมนสิกฺขาปท"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="854" book="paci">

<Paragraph number="2721" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อญฺญตรา ภิกฺขุนี อญฺญตรสฺส กุลสฺส กุลูปิกา โหติ นิจฺจภตฺติกา. อถ โข สา ภิกฺขุนี ปุพฺพณฺหสมยํ นิวาเสตฺวา ปตฺตจีวรมาทาย เยน ตํ กุลํ เตนุปสงฺกมิ; อุปสงฺกมิตฺวา อาสเน นิสีทิตฺวา สามิเก อนาปุจฺฉา ปกฺกามิ. ตสฺส กุลสฺส ทาสี ฆรํ สมฺมชฺชนฺตี ตํ อาสนํ ภาชนนฺตริกาย ปกฺขิปิ. มนุสฺสา ตํ อาสนํ อปสฺสนฺตา ตํ ภิกฺขุนิํ เอตทโวจุํ—  “กหํ ตํ, อเยฺย, อาสนนฺ”ติ? “นาหํ ตํ, อาวุโส, อาสนํ ปสฺสามี”ติ. “เทถาเยฺย, ตํ อาสนนฺ”ติ ปริภาสิตฺวา นิจฺจภตฺตํ ปจฺฉินฺทิํสุ. อถ โข เต มนุสฺสา ฆรํ โสเธนฺตา ตํ อาสนํ ภาชนนฺตริกาย ปสฺสิตฺวา ตํ ภิกฺขุนิํ ขมาเปตฺวา นิจฺจภตฺตํ ปฏฺฐเปสุํ.
</Paragraph>

<Paragraph number="2722" book="paci">
อถ โข สา ภิกฺขุนี ภิกฺขุนีนํ เอตมตฺถํ อาโรเจสิ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนี ปุเรภตฺตํ กุลานิ อุปสงฺกมิตฺวา อาสเน นิสีทิตฺวา สามิเก อนาปุจฺฉา ปกฺกมิสฺสตี”ติ …เป…  “สจฺจํ กิร, ภิกฺขเว, ภิกฺขุนี ปุเรภตฺตํ กุลานิ อุปสงฺกมิตฺวา อาสเน นิสีทิตฺวา สามิเก อนาปุจฺฉา ปกฺกมตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว ภิกฺขุนี ปุเรภตฺตํ กุลานิ อุปสงฺกมิตฺวา อาสเน นิสีทิตฺวา สามิเก อนาปุจฺฉา ปกฺกมิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="855" book="paci">

<Paragraph number="2723" book="paci">
<Emphasis>“ยา ปน ภิกฺขุนี ปุเรภตฺตํ กุลานิ อุปสงฺกมิตฺวา อาสเน นิสีทิตฺวา สามิเก อนาปุจฺฉา ปกฺกเมยฺย, ปาจิตฺติยนฺ”</Emphasis>ติ. (*15*:<Emphasis>70</Emphasis>)
</Paragraph>

</Division>
<Division number="856" book="paci">

<Paragraph number="2724" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="2725" book="paci">
<Emphasis>ปุเรภตฺตํ</Emphasis> นาม อรุณุคฺคมนํ อุปาทาย ยาว มชฺฌนฺหิกา.
</Paragraph>

<Paragraph number="2726" book="paci">
<Emphasis>กุลํ</Emphasis> นาม จตฺตาริ กุลานิ—  ขตฺติยกุลํ, พฺราหฺมณกุลํ, เวสฺสกุลํ, สุทฺทกุลํ. <Emphasis>อุปสงฺกมิตฺวา</Emphasis>ติ ตตฺถ คนฺตฺวา.
</Paragraph>

<Paragraph number="2727" book="paci">
<Emphasis>อาสนํ</Emphasis> นาม ปลฺลงฺกสฺส โอกาโส วุจฺจติ. <Emphasis>นิสีทิตฺวา</Emphasis>ติ ตสฺมิํ นิสีทิตฺวา.
</Paragraph>

<Paragraph number="2728" book="paci">
<Emphasis>สามิเก อนาปุจฺฉา ปกฺกเมยฺยา</Emphasis>ติ โย ตสฺมิํ กุเล มนุโสฺส วิญฺญู ตํ อนาปุจฺฉา อโนวสฺสกํ อติกฺกาเมนฺติยา อาปตฺติ ปาจิตฺติยสฺส. อชฺโฌกาเส อุปจารํ อติกฺกาเมนฺติยา อาปตฺติ ปาจิตฺติยสฺส.
</Paragraph>

</Division>
<Division number="857" book="paci">

<Paragraph number="2729" book="paci">
อนาปุจฺฉิเต อนาปุจฺฉิตสญฺญา ปกฺกมติ, อาปตฺติ ปาจิตฺติยสฺส. อนาปุจฺฉิเต เวมติกา ปกฺกมติ, อาปตฺติ ปาจิตฺติยสฺส. อนาปุจฺฉิเต อาปุจฺฉิตสญฺญา ปกฺกมติ, อาปตฺติ ปาจิตฺติยสฺส.
</Paragraph>

<Paragraph number="2730" book="paci">
ปลฺลงฺกสฺส อโนกาเส อาปตฺติ ทุกฺกฏสฺส. อาปุจฺฉิเต อนาปุจฺฉิตสญฺญา, อาปตฺติ ทุกฺกฏสฺส. อาปุจฺฉิเต เวมติกา, อาปตฺติ ทุกฺกฏสฺส. อาปุจฺฉิเต อาปุจฺฉิตสญฺญา, อนาปตฺติ.
</Paragraph>

</Division>
<Division number="858" book="paci">

<Paragraph number="2731" book="paci">
อนาปตฺติ—  อาปุจฺฉา คจฺฉติ, อสํหาริเม, คิลานาย, อาปทาสุ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2732" type="center" book="paci">
ปญฺจมสิกฺขาปทํ นิฏฺฐิตํ.
</Paragraph>