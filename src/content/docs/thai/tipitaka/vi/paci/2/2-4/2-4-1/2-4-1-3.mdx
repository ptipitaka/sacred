---
title: "2.4.1.3 ตลฆาตกสิกฺขาปท"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="802" book="paci">

<Paragraph number="2587" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน เทฺว ภิกฺขุนิโย อนภิรติยา ปีฬิตา โอวรกํ ปวิสิตฺวา ตลฆาตกํ กโรนฺติ. ภิกฺขุนิโย เตน สทฺเทน อุปธาวิตฺวา ตา ภิกฺขุนิโย เอตทโวจุํ—  “กิสฺส ตุเมฺห, อเยฺย, ปุริเสน สทฺธิํ สมฺปทุสฺสถา”ติ? “น มยํ, อเยฺย, ปุริเสน สทฺธิํ สมฺปทุสฺสามา”ติ ภิกฺขุนีนํ เอตมตฺถํ อาโรเจสุํ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนิโย ตลฆาตกํ กริสฺสนฺตี”ติ …เป…  “สจฺจํ กิร, ภิกฺขเว, ภิกฺขุนิโย ตลฆาตกํ กโรนฺตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนิโย ตลฆาตกํ กริสฺสนฺติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="803" book="paci">

<Paragraph number="2588" book="paci">
<Emphasis>“ตลฆาตเก ปาจิตฺติยนฺ”</Emphasis>ติ. (*3*:<Emphasis>58</Emphasis>)
</Paragraph>

</Division>
<Division number="804" book="paci">

<Paragraph number="2589" book="paci">
<Emphasis>ตลฆาตกํ</Emphasis> นาม สมฺผสฺสํ สาทิยนฺตี อนฺตมโส อุปฺปลปตฺเตนปิ มุตฺตกรเณ ปหารํ เทติ, อาปตฺติ ปาจิตฺติยสฺส.
</Paragraph>

</Division>
<Division number="805" book="paci">

<Paragraph number="2590" book="paci">
อนาปตฺติ—  อาพาธปจฺจยา, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2591" type="center" book="paci">
ตติยสิกฺขาปทํ นิฏฺฐิตํ.
</Paragraph>