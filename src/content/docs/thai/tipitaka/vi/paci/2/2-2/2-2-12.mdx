---
title: "2.2.12 ปาปสมาจารสิกฺขาปท"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="721" book="paci">

<Paragraph number="2368" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ถุลฺลนนฺทาย ภิกฺขุนิยา อนฺเตวาสิกา ภิกฺขุนิโย สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสํฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกา.
</Paragraph>

<Paragraph number="2369" book="paci">
ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนิโย สํสฏฺฐา วิหริสฺสนฺติ ปาปาจารา ปาปสทฺทา ปาปสิโลกา ภิกฺขุนิสํฆสฺส วิเหสิกา อญฺญมญฺญิสฺสา วชฺชปฺปฏิจฺฉาทิกา”ติ …เป…  “สจฺจํ กิร, ภิกฺขเว, ภิกฺขุนิโย สํสฏฺฐา วิหรนฺติ ปาปาจารา ปาปสทฺทา ปาปสิโลกา ภิกฺขุนิสํฆสฺส วิเหสิกา อญฺญมญฺญิสฺสา วชฺชปฺปฏิจฺฉาทิกา”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนิโย สํสฏฺฐา วิหริสฺสนฺติ ปาปาจารา ปาปสทฺทา ปาปสิโลกา, ภิกฺขุนิสํฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกา. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="722" book="paci">

<Paragraph number="2370" book="paci">
<Emphasis>“ภิกฺขุนิโย ปเนว สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสํฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกา. ตา ภิกฺขุนิโย ภิกฺขุนีหิ เอวมสฺสุ วจนียา—  ‘ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสํฆสฺส วิเหสิกา อญฺญมญฺญิสฺสา วชฺชปฺปฏิจฺฉาทิกา. วิวิจฺจถาเยฺย. วิเวกญฺเญว ภคินีนํ สํโฆ วณฺเณตี’ติ. เอวญฺจ ตา ภิกฺขุนิโย ภิกฺขุนีหิ วุจฺจมานา ตเถว ปคฺคเณฺหยฺยุํ, ตา ภิกฺขุนิโย ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคาย. ยาวตติยญฺเจ สมนุภาสียมานา ตํ ปฏินิสฺสชฺเชยฺยุํ, อิจฺเจตํ กุสลํ; โน เจ ปฏินิสฺสชฺเชยฺยุํ, อิมาปิ ภิกฺขุนิโย ยาวตติยกํ ธมฺมํ อาปนฺนา นิสฺสารณียํ สํฆาทิเสสนฺ”</Emphasis>ติ. (*12*:<Emphasis>20</Emphasis>)
</Paragraph>

</Division>
<Division number="723" book="paci">

<Paragraph number="2371" book="paci">
<Emphasis>ภิกฺขุนิโย ปเนวา</Emphasis>ติ อุปสมฺปนฺนาโย วุจฺจนฺติ.
</Paragraph>

<Paragraph number="2372" book="paci">
<Emphasis>สํสฏฺฐา วิหรนฺตี</Emphasis>ติ สํสฏฺฐา นาม อนนุโลมิเกน กายิกวาจสิเกน สํสฏฺฐา วิหรนฺติ.
</Paragraph>

<Paragraph number="2373" book="paci">
<Emphasis>ปาปาจารา</Emphasis>ติ ปาปเกน อาจาเรน สมนฺนาคตา.
</Paragraph>

<Paragraph number="2374" book="paci">
<Emphasis>ปาปสทฺทา</Emphasis>ติ ปาปเกน กิตฺติสทฺเทน อพฺภุคฺคตา.
</Paragraph>

<Paragraph number="2375" book="paci">
<Emphasis>ปาปสิโลกา</Emphasis>ติ ปาปเกน มิจฺฉาชีเวน ชีวิตํ กปฺเปนฺติ.
</Paragraph>

<Paragraph number="2376" book="paci">
<Emphasis>ภิกฺขุนิสํฆสฺส วิเหสิกา</Emphasis>ติ อญฺญมญฺญิสฺสา กมฺเม กรียมาเน ปฏิกฺโกสนฺติ.
</Paragraph>

<Paragraph number="2377" book="paci">
<Emphasis>อญฺญมญฺญิสฺสา วชฺชปฺปฏิจฺฉาทิกา</Emphasis>ติ อญฺญมญฺญํ วชฺชํ ปฏิจฺฉาเทนฺติ.
</Paragraph>

<Paragraph number="2378" book="paci">
<Emphasis>ตา ภิกฺขุนิโย</Emphasis>ติ ยา ตา สํสฏฺฐา ภิกฺขุนิโย.
</Paragraph>

<Paragraph number="2379" book="paci">
<Emphasis>ภิกฺขุนีหี</Emphasis>ติ อญฺญาหิ ภิกฺขุนีหิ.
</Paragraph>

<Paragraph number="2380" book="paci">
ยา ปสฺสนฺติ ยา สุณนฺติ ตาหิ วตฺตพฺพา—  “ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสํฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกา. วิวิจฺจถาเยฺย. วิเวกญฺเญว ภคินีนํ สํโฆ วณฺเณตี”ติ. ทุติยมฺปิ วตฺตพฺพา. ตติยมฺปิ วตฺตพฺพา. สเจ ปฏินิสฺสชฺชนฺติ, อิจฺเจตํ กุสลํ; โน เจ ปฏินิสฺสชฺชนฺติ, อาปตฺติ ทุกฺกฏสฺส. สุตฺวา น วทนฺติ, อาปตฺติ ทุกฺกฏสฺส. ตา ภิกฺขุนิโย สํฆมชฺฌมฺปิ อากฑฺฒิตฺวา วตฺตพฺพา—  “ภคินิโย โข สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสํฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกา. วิวิจฺจถาเยฺย. วิเวกญฺเญว ภคินีนํ สํโฆ วณฺเณตี”ติ. ทุติยมฺปิ วตฺตพฺพา. ตติยมฺปิ วตฺตพฺพา. สเจ ปฏินิสฺสชฺชนฺติ, อิจฺเจตํ กุสลํ; โน เจ ปฏินิสฺสชฺชนฺติ, อาปตฺติ ทุกฺกฏสฺส. ตา ภิกฺขุนิโย สมนุภาสิตพฺพา. เอวญฺจ ปน, ภิกฺขเว, สมนุภาสิตพฺพา. พฺยตฺตาย ภิกฺขุนิยา ปฏิพลาย สํโฆ ญาเปตพฺโพ—
</Paragraph>

</Division>
<Division number="724" book="paci">

<Paragraph number="2381" book="paci">
“สุณาตุ เม, อเยฺย, สํโฆ. อิตฺถนฺนามา จ อิตฺถนฺนามา จ ภิกฺขุนิโย สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสํฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกา. ตา ตํ วตฺถุํ น ปฏินิสฺสชฺชนฺติ. ยทิ สํฆสฺส ปตฺตกลฺลํ, สํโฆ อิตฺถนฺนามญฺจ อิตฺถนฺนามญฺจ ภิกฺขุนิโย สมนุภาเสยฺย ตสฺส วตฺถุสฺส ปฏินิสฺสคฺคาย. เอสา ญตฺติ.
</Paragraph>

<Paragraph number="2382" book="paci">
สุณาตุ เม, อเยฺย, สํโฆ. อิตฺถนฺนามา จ อิตฺถนฺนามา จ ภิกฺขุนิโย สํสฏฺฐา วิหรนฺติ ปาปาจารา ปาปสทฺทา ปาปสิโลกา, ภิกฺขุนิสํฆสฺส วิเหสิกา, อญฺญมญฺญิสฺสา วชฺชปฺปฏิจฺฉาทิกา. ตา ตํ วตฺถุํ น ปฏินิสฺสชฺชนฺติ. สํโฆ อิตฺถนฺนามญฺจ อิตฺถนฺนามญฺจ ภิกฺขุนิโย สมนุภาสติ ตสฺส วตฺถุสฺส ปฏินิสฺสคฺคาย. ยสฺสา อยฺยาย ขมติ อิตฺถนฺนามาย จ อิตฺถนฺนามาย จ ภิกฺขุนีนํ สมนุภาสนา ตสฺส วตฺถุสฺส ปฏินิสฺสคฺคาย, สา ตุณฺหสฺส; ยสฺสา นกฺขมติ, สา ภาเสยฺย.
</Paragraph>

<Paragraph number="2383" book="paci">
ทุติยมฺปิ เอตมตฺถํ วทามิ …เป…  ตติยมฺปิ เอตมตฺถํ วทามิ …เป… .
</Paragraph>

<Paragraph number="2384" book="paci">
สมนุภฏฺฐา สํเฆน, อิตฺถนฺนามา จ อิตฺถนฺนามา จ ภิกฺขุนิโย ตสฺส วตฺถุสฺส ปฏินิสฺสคฺคาย. ขมติ สํฆสฺส, ตสฺมา ตุณฺหี, เอวเมตํ ธารยามี”ติ.
</Paragraph>

<Paragraph number="2385" book="paci">
ญตฺติยา ทุกฺกฏํ, ทฺวีหิ กมฺมวาจาหิ ถุลฺลจฺจยา, กมฺมวาจาปริโยสาเน อาปตฺติ สํฆาทิเสสสฺส. สํฆาทิเสสํ อชฺฌาปชฺชนฺตีนํ ญตฺติยา ทุกฺกฏํ ทฺวีหิ กมฺมวาจาหิ ถุลฺลจฺจยา ปฏิปฺปสฺสมฺภนฺติ. เทฺว ติโสฺส เอกโต สมนุภาสิตพฺพา. ตตุตฺตริ น สมนุภาสิตพฺพา.
</Paragraph>

<Paragraph number="2386" book="paci">
<Emphasis>อิมาปิ ภิกฺขุนิโย</Emphasis>ติ ปุริมาโย อุปาทาย วุจฺจนฺติ.
</Paragraph>

<Paragraph number="2387" book="paci">
<Emphasis>ยาวตติยกนฺ</Emphasis>ติ ยาวตติยํ สมนุภาสนาย อาปชฺชนฺติ, น สห วตฺถุชฺฌาจารา.
</Paragraph>

<Paragraph number="2388" book="paci">
<Emphasis>นิสฺสารณียนฺ</Emphasis>ติ สํฆมฺหา นิสฺสารียติ.
</Paragraph>

<Paragraph number="2389" book="paci">
<Emphasis>สํฆาทิเสโส</Emphasis>ติ …เป…  เตนปิ วุจฺจติ สํฆาทิเสโสติ.
</Paragraph>

</Division>
<Division number="725" book="paci">

<Paragraph number="2390" book="paci">
ธมฺมกมฺเม ธมฺมกมฺมสญฺญา น ปฏินิสฺสชฺชนฺติ, อาปตฺติ สํฆาทิเสสสฺส. ธมฺมกมฺเม เวมติกา น ปฏินิสฺสชฺชนฺติ, อาปตฺติ สํฆาทิเสสสฺส. ธมฺมกมฺเม อธมฺมกมฺมสญฺญา น ปฏินิสฺสชฺชนฺติ, อาปตฺติ สํฆาทิเสสสฺส.
</Paragraph>

<Paragraph number="2391" book="paci">
อธมฺมกมฺเม ธมฺมกมฺมสญฺญา, อาปตฺติ ทุกฺกฏสฺส. อธมฺมกมฺเม เวมติกา, อาปตฺติ ทุกฺกฏสฺส. อธมฺมกมฺเม อธมฺมกมฺมสญฺญา, อาปตฺติ ทุกฺกฏสฺส.
</Paragraph>

</Division>
<Division number="726" book="paci">

<Paragraph number="2392" book="paci">
อนาปตฺติ—  อสมนุภาสนฺตีนํ, ปฏินิสฺสชฺชนฺตีนํ, อุมฺมตฺติกานํ, อาทิกมฺมิกานนฺติ.

</Paragraph>
</Division>

<Paragraph number="2393" type="center" book="paci">
นวมสํฆาทิเสสสิกฺขาปทํ นิฏฺฐิตํ.
</Paragraph>