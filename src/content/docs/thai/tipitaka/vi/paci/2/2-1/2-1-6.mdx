---
title: "2.1.6 วชฺชปฺปฏิจฺฉาทิกาสิกฺขาปท"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="664" book="paci">

<Paragraph number="2139" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน สุนฺทรีนนฺทา ภิกฺขุนี สาเฬฺหน มิคารนตฺตุนา คพฺภินี โหติ. ยาว คพฺโภ ตรุโณ อโหสิ ตาว ฉาเทสิ. ปริปกฺเก คพฺเภ วิพฺภมิตฺวา วิชายิ. ภิกฺขุนิโย ถุลฺลนนฺทํ ภิกฺขุนิํ เอตทโวจุํ—  “สุนฺทรีนนฺทา โข, อเยฺย, อจิรวิพฺภนฺตา วิชาตา. กจฺจิ โน สา ภิกฺขุนีเยว สมานา คพฺภินี”ติ? “เอวํ, อเยฺย”ติ. “กิสฺส ปน ตฺวํ, อเยฺย, ชานํ ปาราชิกํ ธมฺมํ อชฺฌาปนฺนํ ภิกฺขุนิํ เนวตฺตนา ปฏิโจเทสิ น คณสฺส อาโรเจสี”ติ? “โย เอติสฺสา อวณฺโณ มเยฺหโส อวณฺโณ, ยา เอติสฺสา อกิตฺติ มเยฺหสา อกิตฺติ, โย เอติสฺสา อยโส มเยฺหโส อยโส, โย เอติสฺสา อลาโภ มเยฺหโส อลาโภ. กฺยาหํ, อเยฺย, อตฺตโน อวณฺณํ อตฺตโน อกิตฺติํ อตฺตโน อยสํ อตฺตโน อลาภํ ปเรสํ อาโรเจสฺสามี”ติ? ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา ชานํ ปาราชิกํ ธมฺมํ อชฺฌาปนฺนํ ภิกฺขุนิํ เนวตฺตนา ปฏิโจเทสฺสติ น คณสฺส อาโรเจสฺสตี”ติ.
</Paragraph>

<Paragraph number="2140" book="paci">
อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํ. ภิกฺขู ภควโต เอตมตฺถํ อาโรเจสุํ. อถ โข ภควา เอตสฺมิํ นิทาเน เอตสฺมิํ ปกรเณ ภิกฺขุสํฆํ สนฺนิปาตาเปตฺวา ภิกฺขู ปฏิปุจฺฉิ—  “สจฺจํ กิร, ภิกฺขเว, ถุลฺลนนฺทา ภิกฺขุนี ชานํ ปาราชิกํ ธมฺมํ อชฺฌาปนฺนํ ภิกฺขุนิํ เนวตฺตนา ปฏิโจเทติ น คณสฺส อาโรเจตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ถุลฺลนนฺทา ภิกฺขุนี ชานํ ปาราชิกํ ธมฺมํ อชฺฌาปนฺนํ ภิกฺขุนิํ เนวตฺตนา ปฏิโจเทสฺสติ น คณสฺส อาโรเจสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="665" book="paci">

<Paragraph number="2141" book="paci">
<Emphasis>“ยา ปน ภิกฺขุนี ชานํ ปาราชิกํ ธมฺมํ อชฺฌาปนฺนํ ภิกฺขุนิํ เนวตฺตนา ปฏิโจเทยฺย น คณสฺส อาโรเจยฺย, ยทา จ สา ฐิตา วา อสฺส จุตา วา นาสิตา วา อวสฺสฏา วา, สา ปจฺฉา เอวํ วเทยฺย—  ‘ปุพฺเพวาหํ, อเยฺย, อญฺญาสิํ เอตํ ภิกฺขุนิํ เอวรูปา จ เอวรูปา จ สา ภคินีติ</Emphasis>, <Emphasis>โน จ โข อตฺตนา ปฏิโจเทสฺสํ น คณสฺส อาโรเจสฺสนฺ’ติ, อยมฺปิ ปาราชิกา โหติ อสํวาสา วชฺชปฺปฏิจฺฉาทิกา</Emphasis>”ติ. (*6*:<Emphasis>6</Emphasis>)
</Paragraph>

</Division>
<Division number="666" book="paci">

<Paragraph number="2142" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="2143" book="paci">
<Emphasis>ชานาติ</Emphasis> นาม สามํ วา ชานาติ, อญฺเญ วา ตสฺสา อาโรเจนฺติ, สา วา อาโรเจติ.
</Paragraph>

<Paragraph number="2144" book="paci">
<Emphasis>ปาราชิกํ ธมฺมํ อชฺฌาปนฺนนฺ</Emphasis>ติ อฏฺฐนฺนํ ปาราชิกานํ อญฺญตรํ ปาราชิกํ อชฺฌาปนฺนํ.
</Paragraph>

<Paragraph number="2145" book="paci">
<Emphasis>เนวตฺตนา ปฏิโจเทยฺยา</Emphasis>ติ น สยํ โจเทยฺย.
</Paragraph>

<Paragraph number="2146" book="paci">
<Emphasis>น คณสฺส อาโรเจยฺยา</Emphasis>ติ น อญฺญาสํ ภิกฺขุนีนํ อาโรเจยฺย.
</Paragraph>

<Paragraph number="2147" book="paci">
<Emphasis>ยทา จ สา ฐิตา วา อสฺส จุตา วา</Emphasis>ติ <Emphasis>ฐิตา</Emphasis> นาม สลิงฺเค ฐิตา วุจฺจติ. <Emphasis>จุตา</Emphasis> นาม กาลงฺกตา วุจฺจติ. <Emphasis>นาสิตา</Emphasis> นาม สยํ วา วิพฺภนฺตา โหติ อญฺเญหิ วา นาสิตา. <Emphasis>อวสฺสฏา</Emphasis> นาม ติตฺถายตนํ สงฺกนฺตา วุจฺจติ. สา ปจฺฉา เอวํ วเทยฺย—  “ปุพฺเพวาหํ, อเยฺย, อญฺญาสิํ เอตํ ภิกฺขุนิํ เอวรูปา จ เอวรูปา จ สา ภคินี”ติ.
</Paragraph>

<Paragraph number="2148" book="paci">
<Emphasis>โน จ โข อตฺตนา ปฏิโจเทสฺสนฺ</Emphasis>ติ สยํ วา น โจเทสฺสํ.
</Paragraph>

<Paragraph number="2149" book="paci">
<Emphasis>น คณสฺส อาโรเจสฺสนฺ</Emphasis>ติ น อญฺญาสํ ภิกฺขุนีนํ อาโรเจสฺสํ.
</Paragraph>

<Paragraph number="2150" book="paci">
<Emphasis>อยมฺปี</Emphasis>ติ ปุริมาโย อุปาทาย วุจฺจติ.
</Paragraph>

<Paragraph number="2151" book="paci">
<Emphasis>ปาราชิกา โหตี</Emphasis>ติ เสยฺยถาปิ นาม ปณฺฑุปลาโส พนฺธนา ปมุตฺโต อภพฺโพ หริตตฺถาย, เอวเมว ภิกฺขุนี ชานํ ปาราชิกํ ธมฺมํ อชฺฌาปนฺนํ ภิกฺขุนิํ เนวตฺตนา ปฏิโจเทสฺสามิ น คณสฺส อาโรเจสฺสามีติ ธุรํ นิกฺขิตฺตมตฺเต อสฺสมณี โหติ อสกฺยธีตา. เตน วุจฺจติ ปาราชิกา โหตีติ.
</Paragraph>

<Paragraph number="2152" book="paci">
<Emphasis>อสํวาสา</Emphasis>ติ <Emphasis>สํวาโส</Emphasis> นาม เอกกมฺมํ เอกุทฺเทโส สมสิกฺขตา. เอโส สํวาโส นาม. โส ตาย สทฺธิํ นตฺถิ. เตน วุจฺจติ อสํวาสาติ.
</Paragraph>

</Division>
<Division number="667" book="paci">

<Paragraph number="2153" book="paci">
อนาปตฺติ—  “สํฆสฺส ภณฺฑนํ วา กลโห วา วิคฺคโห วา วิวาโท วา ภวิสฺสตี”ติ นาโรเจติ, “สํฆเภโท วา สํฆราชิ วา ภวิสฺสตี”ติ นาโรเจติ, “อยํ กกฺขฬา ผรุสา ชีวิตนฺตรายํ วา พฺรหฺมจริยนฺตรายํ วา กริสฺสตี”ติ นาโรเจติ, อญฺญา ปติรูปา ภิกฺขุนิโย อปสฺสนฺตี นาโรเจติ, นจฺฉาเทตุกามา นาโรเจติ, ปญฺญายิสฺสติ สเกน กมฺเมนาติ นาโรเจติ, อุมฺมตฺติกาย …เป…  อาทิกมฺมิกายาติ.

</Paragraph>
</Division>

<Paragraph number="2154" type="center" book="paci">
ทุติยปาราชิกํ สมตฺตํ.
</Paragraph>