---
title: "2.4.1.7 อามกธญฺญสิกฺขาปท"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="820" book="paci">

<Paragraph number="2623" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ภิกฺขุนิโย สสฺสกาเล อามกธญฺญํ วิญฺญาเปตฺวา นครํ อติหรนฺติ ทฺวารฏฺฐาเน—  “เทถาเยฺย, ภาคนฺ”ติ. ปลิพุนฺเธตฺวา มุญฺจึสุ.
</Paragraph>

<Paragraph number="2624" book="paci">
อถ โข ตา ภิกฺขุนิโย อุปสฺสยํ คนฺตฺวา ภิกฺขุนีนํ เอตมตฺถํ อาโรเจสุํ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนิโย อามกธญฺญํ วิญฺญาเปสฺสนฺตี”ติ …เป…  “สจฺจํ กิร, ภิกฺขเว, ภิกฺขุนิโย อามกธญฺญํ วิญฺญาเปนฺตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนิโย อามกธญฺญํ วิญฺญาเปสฺสนฺติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="821" book="paci">

<Paragraph number="2625" book="paci">
<Emphasis>“ยา ปน ภิกฺขุนี อามกธญฺญํ วิญฺญตฺวา วา วิญฺญาเปตฺวา วา ภชฺชิตฺวา วา ภชฺชาเปตฺวา วา โกฏฺเฏตฺวา วา โกฏฺฏาเปตฺวา วา ปจิตฺวา วา ปจาเปตฺวา วา ภุญฺเชยฺย, ปาจิตฺติยนฺ”</Emphasis>ติ. (*7*:<Emphasis>62</Emphasis>)
</Paragraph>

</Division>
<Division number="822" book="paci">

<Paragraph number="2626" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมึ อตฺเถ อธิปฺเปตา ภิกฺขุนีติ.
</Paragraph>

<Paragraph number="2627" book="paci">
<Emphasis>อามกธญฺญํ</Emphasis> นาม สาลิ วีหิ ยโว โคธุโม กงฺคุ วรโก กุทฺรุสโก.
</Paragraph>

<Paragraph number="2628" book="paci">
<Emphasis>วิญฺญตฺวา</Emphasis>ติ สยํ วิญฺญตฺวา. <Emphasis>วิญฺญาเปตฺวา</Emphasis>ติ อญฺญํ วิญฺญาเปตฺวา.
</Paragraph>

<Paragraph number="2629" book="paci">
<Emphasis>ภชฺชิตฺวา</Emphasis>ติ สยํ ภชฺชิตฺวา. <Emphasis>ภชฺชาเปตฺวา</Emphasis>ติ อญฺญํ ภชฺชาเปตฺวา.
</Paragraph>

<Paragraph number="2630" book="paci">
<Emphasis>โกฏฺเฏตฺวา</Emphasis>ติ สยํ โกฏฺเฏตฺวา. <Emphasis>โกฏฺฏาเปตฺวา</Emphasis>ติ อญฺญํ โกฏฺฏาเปตฺวา.
</Paragraph>

<Paragraph number="2631" book="paci">
<Emphasis>ปจิตฺวา</Emphasis>ติ สยํ ปจิตฺวา. <Emphasis>ปจาเปตฺวา</Emphasis>ติ อญฺญํ ปจาเปตฺวา.
</Paragraph>

<Paragraph number="2632" book="paci">
“ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส. อชฺโฌหาเร อชฺโฌหาเร อาปตฺติ ปาจิตฺติยสฺส.
</Paragraph>

</Division>
<Division number="823" book="paci">

<Paragraph number="2633" book="paci">
อนาปตฺติ—  อาพาธปจฺจยา, อปรณฺณํ วิญฺญาเปติ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2634" type="center" book="paci">
สตฺตมสิกฺขาปทํ นิฏฺฐิตํ.
</Paragraph>