---
title: "2.4.9.13 อสงฺกจฺจิกสิกฺขาปท"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1224" book="paci">

<Paragraph number="3517" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อญฺญตรา ภิกฺขุนี อสงฺกจฺจิกา คามํ ปิณฺฑาย ปาวิสิ. ตสฺสา รถิกาย วาตมณฺฑลิกา สงฺฆาฏิโย อุกฺขิปิํสุ. มนุสฺสา อุกฺกุฏฺฐิํ อกํสุ—  “สุนฺทรา อยฺยาย ถนุทรา”ติ. สา ภิกฺขุนี เตหิ มนุเสฺสหิ อุปฺปณฺฑิยมานา มงฺกุ อโหสิ.
</Paragraph>

<Paragraph number="3518" book="paci">
อถ โข สา ภิกฺขุนี อุปสฺสยํ คนฺตฺวา ภิกฺขุนีนํ เอตมตฺถํ อาโรเจสิ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนี อสงฺกจฺจิกา คามํ ปวิสิสฺสตี”ติ …เป…  “สจฺจํ กิร, ภิกฺขเว, ภิกฺขุนี อสงฺกจฺจิกา คามํ ปาวิสี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนี อสงฺกจฺจิกา คามํ ปวิสิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="1225" book="paci">

<Paragraph number="3519" book="paci">
<Emphasis>“ยา ปน ภิกฺขุนี อสงฺกจฺจิกา คามํ ปวิเสยฺย, ปาจิตฺติยนฺ”</Emphasis>ติ. (*196*:<Emphasis>151</Emphasis>)
</Paragraph>

</Division>
<Division number="1226" book="paci">

<Paragraph number="3520" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="3521" book="paci">
<Emphasis>อสงฺกจฺจิกา</Emphasis>ติ วินา สงฺกจฺจิกํ.
</Paragraph>

<Paragraph number="3522" book="paci">
<Emphasis>สงฺกจฺจิกํ</Emphasis> นาม อธกฺขกํ อุพฺภนาภิ, ตสฺส ปฏิจฺฉาทนตฺถาย.
</Paragraph>

<Paragraph number="3523" book="paci">
<Emphasis>คามํ ปวิเสยฺยา</Emphasis>ติ ปริกฺขิตฺตสฺส คามสฺส ปริกฺเขปํ อติกฺกาเมนฺติยา อาปตฺติ ปาจิตฺติยสฺส. อปริกฺขิตฺตสฺส คามสฺส อุปจารํ โอกฺกมนฺติยา อาปตฺติ ปาจิตฺติยสฺส.
</Paragraph>

</Division>
<Division number="1227" book="paci">

<Paragraph number="3524" book="paci">
อนาปตฺติ—  อจฺฉินฺนจีวริกาย, นฏฺฐจีวริกาย, คิลานาย, อสฺสติยา, อชานนฺติยา, อาปทาสุ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="3525" type="center" book="paci">
เตรสมสิกฺขาปทํ นิฏฺฐิตํ.

  
ฉตฺตุปาหนวคฺโค นวโม.
</Paragraph>