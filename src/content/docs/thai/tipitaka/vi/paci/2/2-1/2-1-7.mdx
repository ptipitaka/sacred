---
title: "2.1.7 อุกฺขิตฺตานุวตฺติกาสิกฺขาปท"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="668" book="paci">

<Paragraph number="2155" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ถุลฺลนนฺทา ภิกฺขุนี สมคฺเคน สํเฆน อุกฺขิตฺตํ อริฏฺฐํ ภิกฺขุํ คทฺธพาธิปุพฺพํ อนุวตฺตติ.
</Paragraph>

<Paragraph number="2156" book="paci">
ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา สมคฺเคน สํเฆน อุกฺขิตฺตํ อริฏฺฐํ ภิกฺขุํ คทฺธพาธิปุพฺพํ อนุวตฺติสฺสตี”ติ …เป…  “สจฺจํ กิร, ภิกฺขเว, ถุลฺลนนฺทา ภิกฺขุนี สมคฺเคน สํเฆน อุกฺขิตฺตํ อริฏฺฐํ ภิกฺขุํ คทฺธพาธิปุพฺพํ อนุวตฺตตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ถุลฺลนนฺทา ภิกฺขุนี สมคฺเคน สํเฆน อุกฺขิตฺตํ อริฏฺฐํ ภิกฺขุํ คทฺธพาธิปุพฺพํ อนุวตฺติสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="669" book="paci">

<Paragraph number="2157" book="paci">
<Emphasis>“ยา ปน ภิกฺขุนี สมคฺเคน สํเฆน อุกฺขิตฺตํ ภิกฺขุํ ธมฺเมน วินเยน สตฺถุสาสเนน อนาทรํ อปฺปฏิการํ อกตสหายํ ตมนุวตฺเตยฺย, สา ภิกฺขุนี ภิกฺขุนีหิ เอวมสฺส วจนียา—  ‘เอโส โข, อเยฺย, ภิกฺขุ สมคฺเคน สํเฆน อุกฺขิตฺโต ธมฺเมน วินเยน สตฺถุสาสเนน อนาทโร อปฺปฏิกาโร อกตสหาโย, มาเยฺย, เอตํ ภิกฺขุํ อนุวตฺตี’ติ. เอวญฺจ สา ภิกฺขุนี ภิกฺขุนีหิ วุจฺจมานา ตเถว ปคฺคเณฺหยฺย, สา ภิกฺขุนี ภิกฺขุนีหิ ยาวตติยํ สมนุภาสิตพฺพา ตสฺส ปฏินิสฺสคฺคาย. ยาวตติยญฺเจ สมนุภาสิยมานา ตํ ปฏินิสฺสชฺเชยฺย, อิจฺเจตํ กุสลํ. โน เจ ปฏินิสฺสชฺเชยฺย, อยมฺปิ ปาราชิกา โหติ อสํวาสา อุกฺขิตฺตานุวตฺติกา”</Emphasis>ติ. (*7*:<Emphasis>7</Emphasis>)
</Paragraph>

</Division>
<Division number="670" book="paci">

<Paragraph number="2158" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="2159" book="paci">
<Emphasis>สมคฺโค</Emphasis> นาม สํโฆ สมานสํวาสโก สมานสีมายํ ฐิโต.
</Paragraph>

<Paragraph number="2160" book="paci">
<Emphasis>อุกฺขิตฺโต</Emphasis> นาม อาปตฺติยา อทสฺสเน วา อปฺปฏิกมฺเม วา อปฺปฏินิสฺสคฺเค วา อุกฺขิตฺโต.
</Paragraph>

<Paragraph number="2161" book="paci">
<Emphasis>ธมฺเมน วินเยนา</Emphasis>ติ เยน ธมฺเมน เยน วินเยน.
</Paragraph>

<Paragraph number="2162" book="paci">
<Emphasis>สตฺถุสาสเนนา</Emphasis>ติ ชินสาสเนน พุทฺธสาสเนน.
</Paragraph>

<Paragraph number="2163" book="paci">
<Emphasis>อนาทโร</Emphasis> นาม สํฆํ วา คณํ วา ปุคฺคลํ วา กมฺมํ วา นาทิยติ.
</Paragraph>

<Paragraph number="2164" book="paci">
<Emphasis>อปฺปฏิกาโร</Emphasis> นาม อุกฺขิตฺโต อโนสาริโต.
</Paragraph>

<Paragraph number="2165" book="paci">
<Emphasis>อกตสหาโย</Emphasis> นาม สมานสํวาสกา ภิกฺขู วุจฺจนฺติ สหายา. โส เตหิ สทฺธิํ นตฺถิ, เตน วุจฺจติ อกตสหาโยติ.
</Paragraph>

<Paragraph number="2166" book="paci">
<Emphasis>ตมนุวตฺเตยฺยา</Emphasis>ติ ยํทิฏฺฐิโก โส โหติ ยํขนฺติโก ยํรุจิโก, สาปิ ตํทิฏฺฐิกา โหติ ตํขนฺติกา ตํรุจิกา.
</Paragraph>

<Paragraph number="2167" book="paci">
<Emphasis>สา ภิกฺขุนี</Emphasis>ติ ยา สา อุกฺขิตฺตานุวตฺติกา ภิกฺขุนี.
</Paragraph>

<Paragraph number="2168" book="paci">
<Emphasis>ภิกฺขุนีหี</Emphasis>ติ อญฺญาหิ ภิกฺขุนีหิ. ยา ปสฺสนฺติ ยา สุณนฺติ ตาหิ วตฺตพฺพา—  “เอโส โข, อเยฺย, ภิกฺขุ สมคฺเคน สํเฆน อุกฺขิตฺโต ธมฺเมน วินเยน สตฺถุสาสเนน อนาทโร อปฺปฏิกาโร อกตสหาโย. มาเยฺย, เอตํ ภิกฺขุํ อนุวตฺตี”ติ. ทุติยมฺปิ วตฺตพฺพา. ตติยมฺปิ วตฺตพฺพา. สเจ ปฏินิสฺสชฺชติ, อิจฺเจตํ กุสลํ; โน เจ ปฏินิสฺสชฺชติ, อาปตฺติ ทุกฺกฏสฺส. สุตฺวา น วทนฺติ, อาปตฺติ ทุกฺกฏสฺส. สา ภิกฺขุนี สํฆมชฺฌมฺปิ อากฑฺฒิตฺวา วตฺตพฺพา—  “เอโส โข, อเยฺย, ภิกฺขุ สมคฺเคน สํเฆน อุกฺขิตฺโต ธมฺเมน วินเยน สตฺถุสาสเนน อนาทโร อปฺปฏิกาโร อกตสหาโย. มาเยฺย, เอตํ ภิกฺขุํ อนุวตฺตีติ. ทุติยมฺปิ วตฺตพฺพา. ตติยมฺปิ วตฺตพฺพา. สเจ ปฏินิสฺสชฺชติ, อิจฺเจตํ กุสลํ. โน เจ ปฏินิสฺสชฺชติ, อาปตฺติ ทุกฺกฏสฺส. สา ภิกฺขุนี สมนุภาสิตพฺพา. เอวญฺจ ปน, ภิกฺขเว, สมนุภาสิตพฺพา. พฺยตฺตาย ภิกฺขุนิยา ปฏิพลาย สํโฆ ญาเปตพฺโพ—
</Paragraph>

</Division>
<Division number="671" book="paci">

<Paragraph number="2169" book="paci">
‘สุณาตุ เม, อเยฺย, สํโฆ. อยํ อิตฺถนฺนามา ภิกฺขุนี สมคฺเคน สํเฆน อุกฺขิตฺตํ ภิกฺขุํ ธมฺเมน วินเยน สตฺถุสาสเนน อนาทรํ อปฺปฏิการํ อกตสหายํ ตมนุวตฺตติ, สา ตํ วตฺถุํ น ปฏินิสฺสชฺชติ. ยทิ สํฆสฺส ปตฺตกลฺลํ, สํโฆ อิตฺถนฺนามํ ภิกฺขุนิํ สมนุภาเสยฺย ตสฺส วตฺถุสฺส ปฏินิสฺสคฺคาย. เอสา ญตฺติ.
</Paragraph>

<Paragraph number="2170" book="paci">
สุณาตุ เม, อเยฺย, สํโฆ. อยํ อิตฺถนฺนามา ภิกฺขุนี สมคฺเคน สํเฆน อุกฺขิตฺตํ ภิกฺขุํ ธมฺเมน วินเยน สตฺถุสาสเนน อนาทรํ อปฺปฏิการํ อกตสหายํ ตมนุวตฺตติ. สา ตํ วตฺถุํ น ปฏินิสฺสชฺชติ. สํโฆ อิตฺถนฺนามํ ภิกฺขุนิํ สมนุภาสติ ตสฺส วตฺถุสฺส ปฏินิสฺสคฺคาย. ยสฺสา อยฺยาย ขมติ อิตฺถนฺนามาย ภิกฺขุนิยา สมนุภาสนา ตสฺส วตฺถุสฺส ปฏินิสฺสคฺคาย, สา ตุณฺหสฺส; ยสฺสา นกฺขมติ, สา ภาเสยฺย.
</Paragraph>

<Paragraph number="2171" book="paci">
ทุติยมฺปิ เอตมตฺถํ วทามิ …เป…  ตติยมฺปิ เอตมตฺถํ วทามิ …เป… .
</Paragraph>

<Paragraph number="2172" book="paci">
สมนุภฏฺฐา สํเฆน อิตฺถนฺนามา ภิกฺขุนี ตสฺส วตฺถุสฺส ปฏินิสฺสคฺคาย. ขมติ สํฆสฺส, ตสฺมา ตุณฺหี, เอวเมตํ ธารยามี’”ติ.
</Paragraph>

<Paragraph number="2173" book="paci">
ญตฺติยา ทุกฺกฏํ, ทฺวีหิ กมฺมวาจาหิ ถุลฺลจฺจยา, กมฺมวาจา ปริโยสาเน อาปตฺติ ปาราชิกสฺส.
</Paragraph>

<Paragraph number="2174" book="paci">
<Emphasis>อยมฺปี</Emphasis>ติ ปุริมาโย อุปาทาย วุจฺจติ.
</Paragraph>

<Paragraph number="2175" book="paci">
<Emphasis>ปาราชิกา โหตี</Emphasis>ติ เสยฺยถาปิ นาม ปุถุสิลา ทฺเวธา ภินฺนา อปฺปฏิสนฺธิกา โหติ, เอวเมว ภิกฺขุนี ยาวตติยํ สมนุภาสนาย น ปฏินิสฺสชฺชนฺตี อสฺสมณี โหติ อสกฺยธีตา. เตน วุจฺจติ ปาราชิกา โหตีติ.
</Paragraph>

<Paragraph number="2176" book="paci">
<Emphasis>อสํวาสา</Emphasis>ติ <Emphasis>สํวาโส</Emphasis> นาม เอกกมฺมํ เอกุทฺเทโส สมสิกฺขตา. เอโส สํวาโส นาม. โส ตาย สทฺธิํ นตฺถิ. เตน วุจฺจติ อสํวาสาติ.
</Paragraph>

</Division>
<Division number="672" book="paci">

<Paragraph number="2177" book="paci">
ธมฺมกมฺเม ธมฺมกมฺมสญฺญา น ปฏินิสฺสชฺชติ, อาปตฺติ ปาราชิกสฺส. ธมฺมกมฺเม เวมติกา น ปฏินิสฺสชฺชติ, อาปตฺติ ปาราชิกสฺส. ธมฺมกมฺเม อธมฺมกมฺมสญฺญา น ปฏินิสฺสชฺชติ, อาปตฺติ ปาราชิกสฺส.
</Paragraph>

<Paragraph number="2178" book="paci">
อธมฺมกมฺเม ธมฺมกมฺมสญฺญา, อาปตฺติ ทุกฺกฏสฺส. อธมฺมกมฺเม เวมติกา, อาปตฺติ ทุกฺกฏสฺส. อธมฺมกมฺเม อธมฺมกมฺมสญฺญา, อาปตฺติ ทุกฺกฏสฺส.
</Paragraph>

</Division>
<Division number="673" book="paci">

<Paragraph number="2179" book="paci">
อนาปตฺติ—  อสมนุภาสนฺติยา, ปฏินิสฺสชฺชนฺติยา, อุมฺมตฺติกาย …เป…  อาทิกมฺมิกายาติ.

</Paragraph>
</Division>

<Paragraph number="2180" type="center" book="paci">
ตติยปาราชิกํ สมตฺตํ.
</Paragraph>