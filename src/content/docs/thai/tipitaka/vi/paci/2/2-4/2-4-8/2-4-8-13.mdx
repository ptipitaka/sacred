---
title: "2.4.8.13 เอกวสฺสสิกฺขาปท"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1174" book="paci">

<Paragraph number="3417" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ภิกฺขุนิโย เอกํ วสฺสํ ทฺเว วุฏฺฐาเปนฺติ. อุปสฺสโย ตเถว น สมฺมติ. มนุสฺสา ตเถว อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนิโย เอกํ วสฺสํ ทฺเว วุฏฺฐาเปสฺสนฺติ. อุปสฺสโย ตเถว น สมฺมตี”ติ.
</Paragraph>

<Paragraph number="3418" book="paci">
อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนิโย เอกํ วสฺสํ ทฺเว วุฏฺฐาเปสฺสนฺตี”ติ …เป…  “สจฺจํ กิร, ภิกฺขเว, ภิกฺขุนิโย เอกํ วสฺสํ ทฺเว วุฏฺฐาเปนฺตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนิโย เอกํ วสฺสํ ทฺเว วุฏฺฐาเปสฺสนฺติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="1175" book="paci">

<Paragraph number="3419" book="paci">
<Emphasis>“ยา ปน ภิกฺขุนี เอกํ วสฺสํ ทฺเว วุฏฺฐาเปยฺย, ปาจิตฺติยนฺ”</Emphasis>ติ. (*83*:<Emphasis>138</Emphasis>)
</Paragraph>

</Division>
<Division number="1176" book="paci">

<Paragraph number="3420" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="3421" book="paci">
<Emphasis>เอกํ วสฺสนฺ</Emphasis>ติ เอกํ สํวจฺฉรํ. <Emphasis>ทฺเว วุฏฺฐาเปยฺยา</Emphasis>ติ ทฺเว อุปสมฺปาเทยฺย.
</Paragraph>

<Paragraph number="3422" book="paci">
“ทฺเว วุฏฺฐาเปสฺสามี”ติ คณํ วา อาจรินิํ วา ปตฺตํ วา จีวรํ วา ปริเยสติ, สีมํ วา สมฺมนฺนติ, อาปตฺติ ทุกฺกฏสฺส. ญตฺติยา ทุกฺกฏํ. ทฺวีหิ กมฺมวาจาหิ ทุกฺกฏา. กมฺมวาจาปริโยสาเน อุปชฺฌายาย อาปตฺติ ปาจิตฺติยสฺส. คณสฺส จ อาจรินิยา จ อาปตฺติ ทุกฺกฏสฺส.
</Paragraph>

</Division>
<Division number="1177" book="paci">

<Paragraph number="3423" book="paci">
อนาปตฺติ—  เอกนฺตริกํ เอกํ วุฏฺฐาเปติ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="3424" type="center" book="paci">
เตรสมสิกฺขาปทํ นิฏฺฐิตํ.

  
กุมาริภูตวคฺโค อฏฺฐโม.
</Paragraph>