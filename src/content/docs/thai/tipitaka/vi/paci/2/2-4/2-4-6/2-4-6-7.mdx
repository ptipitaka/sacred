---
title: "2.4.6.7 อปวารณาสิกฺขาปท"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1050" book="paci">

<Paragraph number="3152" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน สมฺพหุลา ภิกฺขุนิโย คามกาวาเส วสฺสํวุฏฺฐา สาวตฺถึ อคมํสุ. ภิกฺขุนิโย ตา ภิกฺขุนิโย เอตทโวจุํ—  “กตฺถายฺยาโย วสฺสํวุฏฺฐา; กตฺถ ภิกฺขุสํโฆ ปวาริโต”ติ? “น มยํ, อเยฺย, ภิกฺขุสํฆํ ปวาเรมา”ติ.
</Paragraph>

<Paragraph number="3153" book="paci">
ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนิโย วสฺสํวุฏฺฐา ภิกฺขุสํฆํ น ปวาเรสฺสนฺตี”ติ …เป…  “สจฺจํ กิร, ภิกฺขเว, ภิกฺขุนิโย วสฺสํวุฏฺฐา ภิกฺขุสํฆํ น ปวาเรนฺตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนิโย วสฺสํวุฏฺฐา ภิกฺขุสํฆํ น ปวาเรสฺสนฺติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="1051" book="paci">

<Paragraph number="3154" book="paci">
<Emphasis>“ยา ปน ภิกฺขุนี วสฺสํวุฏฺฐา อุภโตสํเฆ ตีหิ ฐาเนหิ น ปวาเรยฺย ทิฏฺเฐน วา สุเตน วา ปริสงฺกาย วา, ปาจิตฺติยนฺ”</Emphasis>ติ. (*57*:<Emphasis>112</Emphasis>)
</Paragraph>

</Division>
<Division number="1052" book="paci">

<Paragraph number="3155" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมึ อตฺเถ อธิปฺเปตา ภิกฺขุนีติ.
</Paragraph>

<Paragraph number="3156" book="paci">
<Emphasis>วสฺสํวุฏฺฐา</Emphasis> นาม ปุริมํ วา เตมาสํ ปจฺฉิมํ วา เตมาสํ วุฏฺฐา. อุภโตสํเฆ ตีหิ ฐาเนหิ น ปวาเรสฺสามิ ทิฏฺเฐน วา สุเตน วา ปริสงฺกาย วา”ติ ธุรํ นิกฺขิตฺตมตฺเต อาปตฺติ ปาจิตฺติยสฺส.
</Paragraph>

</Division>
<Division number="1053" book="paci">

<Paragraph number="3157" book="paci">
อนาปตฺติ—  สติ อนฺตราเย, ปริเยสิตฺวา น ลภติ, คิลานาย, อาปทาสุ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="3158" type="center" book="paci">
สตฺตมสิกฺขาปทํ นิฏฺฐิตํ.
</Paragraph>