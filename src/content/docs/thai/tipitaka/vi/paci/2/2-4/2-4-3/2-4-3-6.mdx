---
title: "2.4.3.6 คณจีวรสิกฺขาปท"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="907" book="paci">

<Paragraph number="2833" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ถุลฺลนนฺทาย ภิกฺขุนิยา อุปฏฺฐากกุลํ ถุลฺลนนฺทํ ภิกฺขุนิํ เอตทโวจ—  “ภิกฺขุนิสํฆสฺส, อเยฺย, จีวรํ ทสฺสามา”ติ. ถุลฺลนนฺทา ภิกฺขุนี—  “ตุเมฺห พหุกิจฺจา พหุกรณียา”ติ อนฺตรายํ อกาสิ. เตน โข ปน สมเยน ตสฺส กุลสฺส ฆรํ ฑยฺหติ. เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา อมฺหากํ เทยฺยธมฺมํ อนฺตรายํ กริสฺสติ. อุภเยนามฺห ปริพาหิรา โภเคหิ จ ปุญฺเญน จา”ติ.
</Paragraph>

<Paragraph number="2834" book="paci">
อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา คณสฺส จีวรลาภํ อนฺตรายํ กริสฺสตี”ติ …เป…  “สจฺจํ กิร, ภิกฺขเว, ถุลฺลนนฺทา ภิกฺขุนี คณสฺส จีวรลาภํ อนฺตรายํ อกาสี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ถุลฺลนนฺทา ภิกฺขุนี คณสฺส จีวรลาภํ อนฺตรายํ กริสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="908" book="paci">

<Paragraph number="2835" book="paci">
<Emphasis>“ยา ปน ภิกฺขุนี คณสฺส จีวรลาภํ อนฺตรายํ กเรยฺย, ปาจิตฺติยนฺ”</Emphasis>ติ. (*26*:<Emphasis>81</Emphasis>)
</Paragraph>

</Division>
<Division number="909" book="paci">

<Paragraph number="2836" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="2837" book="paci">
<Emphasis>คโณ</Emphasis> นาม ภิกฺขุนิสํโฆ วุจฺจติ.
</Paragraph>

<Paragraph number="2838" book="paci">
<Emphasis>จีวรํ</Emphasis> นาม ฉนฺนํ จีวรานํ อญฺญตรํ จีวรํ วิกปฺปนุปคํ ปจฺฉิมํ.
</Paragraph>

<Paragraph number="2839" book="paci">
<Emphasis>อนฺตรายํ กเรยฺยา</Emphasis>ติ “กถํ อิเม จีวรํ น ทเทยฺยุนฺ”ติ อนฺตรายํ กโรติ, อาปตฺติ ปาจิตฺติยสฺส. อญฺญํ ปริกฺขารํ อนฺตรายํ กโรติ, อาปตฺติ ทุกฺกฏสฺส. สมฺพหุลานํ ภิกฺขุนีนํ วา เอกภิกฺขุนิยา วา อนุปสมฺปนฺนาย วา จีวรํ วา อญฺญํ วา ปริกฺขารํ อนฺตรายํ กโรติ, อาปตฺติ ทุกฺกฏสฺส.
</Paragraph>

</Division>
<Division number="910" book="paci">

<Paragraph number="2840" book="paci">
อนาปตฺติ—  อานิสํสํ ทเสฺสตฺวา นิวาเรติ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2841" type="center" book="paci">
ฉฏฺฐสิกฺขาปทํ นิฏฺฐิตํ.
</Paragraph>