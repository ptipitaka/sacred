---
title: "2.4.3.10 กถินุทฺธารสิกฺขาปท"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="925" book="paci">

<Paragraph number="2872" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อญฺญตเรน อุปาสเกน สํฆํ อุทฺทิสฺส วิหาโร การาปิโต โหติ. โส ตสฺส วิหารสฺส มเห อุภโตสํฆสฺส อกาลจีวรํ ทาตุกาโม โหติ. เตน โข ปน สมเยน อุภโตสํฆสฺส กถินํ อตฺถตํ โหติ. อถ โข โส อุปาสโก สํฆํ อุปสงฺกมิตฺวา กถินุทฺธารํ ยาจิ. ภควโต เอตมตฺถํ อาโรเจสุํ. อถ โข ภควา เอตสฺมิํ นิทาเน เอตสฺมิํ ปกรเณ ธมฺมิํ กถํ กตฺวา ภิกฺขู อามนฺเตสิ—  “อนุชานามิ, ภิกฺขเว, กถินํ อุทฺธริตุํ. เอวญฺจ ปน ภิกฺขเว กถินํ อุทฺธริตพฺพํ. พฺยตฺเตน ภิกฺขุนา ปฏิพเลน สํโฆ ญาเปตพฺโพ—
</Paragraph>

</Division>
<Division number="926" book="paci">

<Paragraph number="2873" book="paci">
‘สุณาตุ เม, ภนฺเต, สํโฆ. ยทิ สํฆสฺส ปตฺตกลฺลํ, สํโฆ กถินํ อุทฺธเรยฺย. เอสา ญตฺติ.
</Paragraph>

<Paragraph number="2874" book="paci">
สุณาตุ เม, ภนฺเต, สํโฆ. สํโฆ กถินํ อุทฺธรติ. ยสฺสายสฺมโต ขมติ กถินสฺส อุทฺธาโร, โส ตุณฺหสฺส; ยสฺส นกฺขมติ, โส ภาเสยฺย.
</Paragraph>

<Paragraph number="2875" book="paci">
อุพฺภตํ สํเฆน กถินํ, ขมติ สํฆสฺส, ตสฺมา ตุณฺหี, เอวเมตํ ธารยามี’”ติ.
</Paragraph>

</Division>
<Division number="927" book="paci">

<Paragraph number="2876" book="paci">
อถ โข โส อุปาสโก ภิกฺขุนิสํฆํ อุปสงฺกมิตฺวา กถินุทฺธารํ ยาจิ. ถุลฺลนนฺทา ภิกฺขุนี—  “จีวรํ อมฺหากํ ภวิสฺสตี”ติ กถินุทฺธารํ ปฏิพาหิ. อถ โข โส อุปาสโก อุชฺฌายติ ขิยฺยติ วิปาเจติ—  “กถญฺหิ นาม ภิกฺขุนิโย อมฺหากํ กถินุทฺธารํ น ทสฺสนฺตี”ติ.
</Paragraph>

<Paragraph number="2877" book="paci">
อโสฺสสุํ โข ภิกฺขุนิโย ตสฺส อุปาสกสฺส อุชฺฌายนฺตสฺส ขิยฺยนฺตสฺส วิปาเจนฺตสฺส. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา ธมฺมิกํ กถินุทฺธารํ ปฏิพาหิสฺสตี”ติ …เป…  “สจฺจํ กิร, ภิกฺขเว, ถุลฺลนนฺทา ภิกฺขุนี ธมฺมิกํ กถินุทฺธารํ ปฏิพาหตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ถุลฺลนนฺทา ภิกฺขุนี ธมฺมิกํ กถินุทฺธารํ ปฏิพาหิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="928" book="paci">

<Paragraph number="2878" book="paci">
<Emphasis>“ยา ปน ภิกฺขุนี ธมฺมิกํ กถินุทฺธารํ ปฏิพาเหยฺย, ปาจิตฺติยนฺ”</Emphasis>ติ. (*30*:<Emphasis>85</Emphasis>)
</Paragraph>

</Division>
<Division number="929" book="paci">

<Paragraph number="2879" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="2880" book="paci">
<Emphasis>ธมฺมิโก</Emphasis> นาม กถินุทฺธาโร สมคฺโค ภิกฺขุนิสํโฆ สนฺนิปติตฺวา อุทฺธรติ.
</Paragraph>

<Paragraph number="2881" book="paci">
<Emphasis>ปฏิพาเหยฺยา</Emphasis>ติ “กถํ อิทํ กถินํ น อุทฺธเรยฺยา”ติ ปฏิพาหติ, อาปตฺติ ปาจิตฺติยสฺส.
</Paragraph>

</Division>
<Division number="930" book="paci">

<Paragraph number="2882" book="paci">
ธมฺมิเก ธมฺมิกสญฺญา ปฏิพาหติ, อาปตฺติ ปาจิตฺติยสฺส. ธมฺมิเก เวมติกา ปฏิพาหติ, อาปตฺติ ทุกฺกฏสฺส. ธมฺมิเก อธมฺมิกสญฺญา ปฏิพาหติ, อนาปตฺติ. อธมฺมิเก ธมฺมิกสญฺญา, อาปตฺติ ทุกฺกฏสฺส. อธมฺมิเก เวมติกา, อาปตฺติ ทุกฺกฏสฺส. อธมฺมิเก อธมฺมิกสญฺญา, อนาปตฺติ.
</Paragraph>

</Division>
<Division number="931" book="paci">

<Paragraph number="2883" book="paci">
อนาปตฺติ—  อานิสํสํ ทเสฺสตฺวา ปฏิพาหติ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2884" type="center" book="paci">
ทสมสิกฺขาปทํ นิฏฺฐิตํ.

  
นคฺควคฺโค ตติโย.
</Paragraph>