---
title: "2.4.3.7 ปฏิพาหนสิกฺขาปท"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="911" book="paci">

<Paragraph number="2842" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ภิกฺขุนิสํฆสฺส อกาลจีวรํ อุปฺปนฺนํ โหติ. อถ โข ภิกฺขุนิสํโฆ ตํ จีวรํ ภาเชตุกาโม สนฺนิปติ. เตน โข ปน สมเยน ถุลฺลนนฺทาย ภิกฺขุนิยา อนฺเตวาสินิโย ภิกฺขุนิโย ปกฺกนฺตา โหนฺติ. ถุลฺลนนฺทา ภิกฺขุนี ตา ภิกฺขุนิโย เอตทโวจ—  “อเยฺย, ภิกฺขุนิโย ปกฺกนฺตา, น ตาว จีวรํ ภาชียิสฺสตี”ติ. จีวรวิภงฺคํ ปฏิพาหิ. ภิกฺขุนิโย น ตาว จีวรํ ภาชียิสฺสตีติ ปกฺกมิํสุ. ถุลฺลนนฺทา ภิกฺขุนี อนฺเตวาสินีสุ ภิกฺขุนีสุ อาคตาสุ ตํ จีวรํ ภาชาเปสิ.
</Paragraph>

<Paragraph number="2843" book="paci">
ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา ธมฺมิกํ จีวรวิภงฺคํ ปฏิพาหิสฺสตี”ติ …เป…  “สจฺจํ กิร, ภิกฺขเว, ถุลฺลนนฺทา ภิกฺขุนี ธมฺมิกํ จีวรวิภงฺคํ ปฏิพาหตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ถุลฺลนนฺทา ภิกฺขุนี ธมฺมิกํ จีวรวิภงฺคํ ปฏิพาหิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="912" book="paci">

<Paragraph number="2844" book="paci">
<Emphasis>“ยา ปน ภิกฺขุนี ธมฺมิกํ จีวรวิภงฺคํ</Emphasis> <Emphasis>ปฏิพาเหยฺย, ปาจิตฺติยนฺ”</Emphasis>ติ. (*27*:<Emphasis>82</Emphasis>)
</Paragraph>

</Division>
<Division number="913" book="paci">

<Paragraph number="2845" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="2846" book="paci">
<Emphasis>ธมฺมิโก</Emphasis> นาม จีวรวิภงฺโค สมคฺโค ภิกฺขุนิสํโฆ สนฺนิปติตฺวา ภาเชติ.
</Paragraph>

<Paragraph number="2847" book="paci">
<Emphasis>ปฏิพาเหยฺยา</Emphasis>ติ กถํ อิมํ จีวรํ น ภาเชยฺยาติ ปฏิพาหติ, อาปตฺติ ปาจิตฺติยสฺส.
</Paragraph>

</Division>
<Division number="914" book="paci">

<Paragraph number="2848" book="paci">
ธมฺมิเก ธมฺมิกสญฺญา ปฏิพาหติ, อาปตฺติ ปาจิตฺติยสฺส. ธมฺมิเก เวมติกา ปฏิพาหติ, อาปตฺติ ทุกฺกฏสฺส. ธมฺมิเก อธมฺมิกสญฺญา ปฏิพาหติ, อนาปตฺติ. อธมฺมิเก ธมฺมิกสญฺญา, อาปตฺติ ทุกฺกฏสฺส. อธมฺมิเก เวมติกา, อาปตฺติ ทุกฺกฏสฺส. อธมฺมิเก อธมฺมิกสญฺญา, อนาปตฺติ.
</Paragraph>

</Division>
<Division number="915" book="paci">

<Paragraph number="2849" book="paci">
อนาปตฺติ—  อานิสํสํ ทเสฺสตฺวา ปฏิพาหติ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2850" type="center" book="paci">
สตฺตมสิกฺขาปทํ นิฏฺฐิตํ.
</Paragraph>