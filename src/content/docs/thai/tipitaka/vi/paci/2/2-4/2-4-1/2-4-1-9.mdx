---
title: "2.4.1.9 ทุติเยาจฺจารฉฑฺฑนสิกฺขาปท"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="828" book="paci">

<Paragraph number="2649" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อญฺญตรสฺส พฺราหฺมณสฺส ภิกฺขุนุปสฺสยํ นิสฺสาย ยวเขตฺตํ โหติ. ภิกฺขุนิโย อุจฺจารมฺปิ ปสฺสาวมฺปิ สงฺการมฺปิ วิฆาสมฺปิ เขตฺเต ฉฑฺเฑนฺติ. อถ โข โส พฺราหฺมโณ อุชฺฌายติ ขิยฺยติ วิปาเจติ—  “กถญฺหิ นาม ภิกฺขุนิโย อมฺหากํ ยวเขตฺตํ ทูเสสฺสนฺตี”ติ.
</Paragraph>

<Paragraph number="2650" book="paci">
อโสฺสสุํ โข ภิกฺขุนิโย ตสฺส พฺราหฺมณสฺส อุชฺฌายนฺตสฺส ขิยฺยนฺตสฺส วิปาเจนฺตสฺส. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนิโย อุจฺจารมฺปิ ปสฺสาวมฺปิ สงฺการมฺปิ วิฆาสมฺปิ หริเต ฉฑฺเฑสฺสนฺตี”ติ …เป…  “สจฺจํ กิร, ภิกฺขเว, ภิกฺขุนิโย อุจฺจารมฺปิ ปสฺสาวมฺปิ สงฺการมฺปิ วิฆาสมฺปิ หริเต ฉฑฺเฑนฺตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนิโย อุจฺจารมฺปิ ปสฺสาวมฺปิ สงฺการมฺปิ วิฆาสมฺปิ หริเต ฉฑฺเฑสฺสนฺติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="829" book="paci">

<Paragraph number="2651" book="paci">
<Emphasis>“ยา ปน ภิกฺขุนี อุจฺจารํ วา ปสฺสาวํ วา สงฺการํ วา วิฆาสํ วา หริเต ฉฑฺเฑยฺย วา ฉฑฺฑาเปยฺย วา, ปาจิตฺติยนฺ”</Emphasis>ติ. (*9*:<Emphasis>64</Emphasis>)
</Paragraph>

</Division>
<Division number="830" book="paci">

<Paragraph number="2652" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมึ อตฺเถ อธิปฺเปตา ภิกฺขุนีติ.
</Paragraph>

<Paragraph number="2653" book="paci">
<Emphasis>อุจฺจาโร</Emphasis> นาม คูโถ วุจฺจติ. <Emphasis>ปสฺสาโว</Emphasis> นาม มุตฺตํ วุจฺจติ.
</Paragraph>

<Paragraph number="2654" book="paci">
<Emphasis>สงฺการํ</Emphasis> นาม กจวรํ วุจฺจติ.
</Paragraph>

<Paragraph number="2655" book="paci">
<Emphasis>วิฆาสํ</Emphasis> นาม จลกานิ วา อฏฺฐิกานิ วา อุจฺฉิฏฺโฐทกํ วา.
</Paragraph>

<Paragraph number="2656" book="paci">
<Emphasis>หริตํ</Emphasis> นาม ปุพฺพณฺณํ อปรณฺณํ ยํ มนุสฺสานํ อุปโภคปริโภคํ โรปิมํ.
</Paragraph>

<Paragraph number="2657" book="paci">
<Emphasis>ฉฑฺเฑยฺยา</Emphasis>ติ สยํ ฉฑฺเฑติ, อาปตฺติ ปาจิตฺติยสฺส.
</Paragraph>

<Paragraph number="2658" book="paci">
<Emphasis>ฉฑฺฑาเปยฺยา</Emphasis>ติ อญฺญํ อาณาเปติ, อาปตฺติ ทุกฺกฏสฺส. สกึ อาณตฺตา พหุกมฺปิ ฉฑฺเฑติ, อาปตฺติ ปาจิตฺติยสฺส.
</Paragraph>

</Division>
<Division number="831" book="paci">

<Paragraph number="2659" book="paci">
หริเต หริตสญฺญา ฉฑฺเฑติ วา ฉฑฺฑาเปติ วา, อาปตฺติ ปาจิตฺติยสฺส. หริเต เวมติกา ฉฑฺเฑติ วา ฉฑฺฑาเปติ วา, อาปตฺติ ปาจิตฺติยสฺส. หริเต อหริตสญฺญา ฉฑฺเฑติ วา ฉฑฺฑาเปติ วา, อาปตฺติ ปาจิตฺติยสฺส.
</Paragraph>

<Paragraph number="2660" book="paci">
อหริเต หริตสญฺญา, อาปตฺติ ทุกฺกฏสฺส. อหริเต เวมติกา, อาปตฺติ ทุกฺกฏสฺส. อหริเต อหริตสญฺญา, อนาปตฺติ.
</Paragraph>

</Division>
<Division number="832" book="paci">

<Paragraph number="2661" book="paci">
อนาปตฺติ—  โอโลเกตฺวา ฉฑฺเฑติ, เขตฺตมริยาเท ฉฑฺเฑติ สามิเก อาปุจฺฉิตฺวา อปโลเกตฺวา ฉฑฺเฑติ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2662" type="center" book="paci">
นวมสิกฺขาปทํ นิฏฺฐิตํ.
</Paragraph>