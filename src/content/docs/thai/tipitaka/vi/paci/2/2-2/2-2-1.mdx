---
title: "2.2.1 อุสฺสยวาทิกาสิกฺขาปท"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />


<Paragraph number="2203" type="center" book="paci">
อิเม โข ปนายฺยาโย สตฺตรส สํฆาทิเสสา

  
ธมฺมา อุทฺเทสํ อาคจฺฉนฺติ.


</Paragraph>

<Division number="678" book="paci">

<Paragraph number="2204" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อญฺญตโร อุปาสโก ภิกฺขุนิสํฆสฺส อุโทสิตํ ทตฺวา กาลงฺกโต โหติ. ตสฺส เทฺว ปุตฺตา โหนฺติ—  เอโก อสฺสทฺโธ อปฺปสนฺโน, เอโก สทฺโธ ปสนฺโน. เต เปตฺติกํ สาปเตยฺยํ วิภชิํสุ. อถ โข โส อสฺสทฺโธ อปฺปสนฺโน ตํ สทฺธํ ปสนฺนํ เอตทโวจ—  “อมฺหากํ อุโทสิโต, ตํ ภาเชมา”ติ. เอวํ วุตฺเต, โส สทฺโธ ปสนฺโน ตํ อสฺสทฺธํ อปฺปสนฺนํ เอตทโวจ—  “มาโยฺย, เอวํ อวจ. อมฺหากํ ปิตุนา ภิกฺขุนิสํฆสฺส ทินฺโน”ติ. ทุติยมฺปิ โข โส อสฺสทฺโธ อปฺปสนฺโน ตํ สทฺธํ ปสนฺนํ เอตทโวจ—  “อมฺหากํ อุโทสิโต, ตํ ภาเชมา”ติ. อถ โข โส สทฺโธ ปสนฺโน ตํ อสฺสทฺธํ อปฺปสนฺนํ เอตทโวจ—  “มาโยฺย, เอวํ อวจ. อมฺหากํ ปิตุนา ภิกฺขุนิสํฆสฺส ทินฺโน”ติ. ตติยมฺปิ โข โส อสฺสทฺโธ อปฺปสนฺโน ตํ สทฺธํ ปสนฺนํ เอตทโวจ—  “อมฺหากํ อุโทสิโต, ตํ ภาเชมา”ติ. อถ โข โส สทฺโธ ปสนฺโน—  “สเจ มยฺหํ ภวิสฺสติ, อหมฺปิ ภิกฺขุนิสํฆสฺส ทสฺสามี”ติ—  ตํ อสฺสทฺธํ อปฺปสนฺนํ เอตทโวจ—  “ภาเชมา”ติ. อถ โข โส อุโทสิโต เตหิ ภาชียมาโน ตสฺส อสฺสทฺธสฺส อปฺปสนฺนสฺส ปาปุณาติ. อถ โข โส อสฺสทฺโธ อปฺปสนฺโน ภิกฺขุนิโย อุปสงฺกมิตฺวา เอตทโวจ—  “นิกฺขมถาเยฺย, อมฺหากํ อุโทสิโต”ติ.
</Paragraph>

<Paragraph number="2205" book="paci">
เอวํ วุตฺเต ถุลฺลนนฺทา ภิกฺขุนี ตํ ปุริสํ เอตทโวจ—  “มาโยฺย, เอวํ อวจ, ตุมฺหากํ ปิตุนา ภิกฺขุนิสํฆสฺส ทินฺโน”ติ. “ทินฺโน น ทินฺโน”ติ โวหาริเก มหามตฺเต ปุจฺฉิํสุ. มหามตฺตา เอวมาหํสุ—  “โก, อเยฺย, ชานาติ ภิกฺขุนิสํฆสฺส ทินฺโน”ติ? เอวํ วุตฺเต, ถุลฺลนนฺทา ภิกฺขุนี เต มหามตฺเต เอตทโวจ—  “อปิ นายฺยา ตุเมฺหหิ ทิฏฺฐํ วา สุตํ วา สกฺขิํ ฐปยิตฺวา ทานํ ทิยฺยมานนฺ”ติ? อถ โข เต มหามตฺตา—  “สจฺจํ โข อยฺยา อาหา”ติ ตํ อุโทสิตํ ภิกฺขุนิสํฆสฺส อกํสุ. อถ โข โส ปุริโส ปราชิโต อุชฺฌายติ ขิยฺยติ วิปาเจติ—  “อสฺสมณิโย อิมา มุณฺฑา พนฺธกินิโย. กถญฺหิ นาม อมฺหากํ อุโทสิตํ อจฺฉินฺทาเปสฺสนฺตี”ติ. ถุลฺลนนฺทา ภิกฺขุนี มหามตฺตานํ เอตมตฺถํ อาโรเจสิ. มหามตฺตา ตํ ปุริสํ ทณฺฑาเปสุํ. อถ โข โส ปุริโส ทณฺฑิโต ภิกฺขุนุปสฺสยสฺส อวิทูเร อาชีวกเสยฺยํ การาเปตฺวา อาชีวเก อุโยฺยเชสิ—  “เอตา ภิกฺขุนิโย อจฺจาวทถา”ติ.
</Paragraph>

<Paragraph number="2206" book="paci">
ถุลฺลนนฺทา ภิกฺขุนี มหามตฺตานํ เอตมตฺถํ อาโรเจสิ. มหามตฺตา ตํ ปุริสํ พนฺธาเปสุํ. มนุสฺสา อุชฺฌายนฺติ ขิยฺยนฺติ วิปาเจนฺติ—  “ปฐมํ ภิกฺขุนิโย อุโทสิตํ อจฺฉินฺทาเปสุํ, ทุติยํ ทณฺฑาเปสุํ, ตติยํ พนฺธาเปสุํ. อิทานิ ฆาตาเปสฺสนฺตี”ติ.
</Paragraph>

<Paragraph number="2207" book="paci">
อโสฺสสุํ โข ภิกฺขุนิโย เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา อุสฺสยวาทิกา วิหริสฺสตี”ติ. อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํ …เป…  “สจฺจํ กิร, ภิกฺขเว, ถุลฺลนนฺทา ภิกฺขุนี อุสฺสยวาทิกา วิหรตี”ติ. “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ถุลฺลนนฺทา ภิกฺขุนี อุสฺสยวาทิกา วิหริสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="679" book="paci">

<Paragraph number="2208" book="paci">
<Emphasis>“ยา ปน ภิกฺขุนี อุสฺสยวาทิกา วิหเรยฺย คหปตินา วา คหปติปุตฺเตน วา ทาเสน วา กมฺมกาเรน วา อนฺตมโส สมณปริพฺพาชเกนาปิ, อยํ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สํฆาทิเสสนฺ”</Emphasis>ติ. (*1*:<Emphasis>9</Emphasis>)
</Paragraph>

</Division>
<Division number="680" book="paci">

<Paragraph number="2209" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="2210" book="paci">
<Emphasis>อุสฺสยวาทิกา</Emphasis> นาม อฑฺฑการิกา วุจฺจติ.
</Paragraph>

<Paragraph number="2211" book="paci">
<Emphasis>คหปติ</Emphasis> นาม โย โกจิ อคารํ อชฺฌาวสติ.
</Paragraph>

<Paragraph number="2212" book="paci">
<Emphasis>คหปติปุตฺโต</Emphasis> นาม เย เกจิ ปุตฺตภาตโร.
</Paragraph>

<Paragraph number="2213" book="paci">
<Emphasis>ทาโส</Emphasis> นาม อนฺโตชาโต ธนกฺกีโต กรมรานีโต.
</Paragraph>

<Paragraph number="2214" book="paci">
<Emphasis>กมฺมกาโร</Emphasis> นาม ภฏโก อาหตโก.
</Paragraph>

<Paragraph number="2215" book="paci">
<Emphasis>สมณปริพฺพาชโก</Emphasis> นาม ภิกฺขุญฺจ ภิกฺขุนิญฺจ สิกฺขมานญฺจ สามเณรญฺจ สามเณริญฺจ ฐเปตฺวา โย โกจิ ปริพฺพาชกสมาปนฺโน.
</Paragraph>

<Paragraph number="2216" book="paci">
อฑฺฑํ กริสฺสามีติ ทุติยํ วา ปริเยสติ คจฺฉติ วา, อาปตฺติ ทุกฺกฏสฺส. เอกสฺส อาโรเจติ, อาปตฺติ ทุกฺกฏสฺส. ทุติยสฺส อาโรเจติ, อาปตฺติ ถุลฺลจฺจยสฺส. อฑฺฑปริโยสาเน อาปตฺติ สํฆาทิเสสสฺส.
</Paragraph>

<Paragraph number="2217" book="paci">
<Emphasis>ปฐมาปตฺติกนฺ</Emphasis>ติ สห วตฺถุชฺฌาจารา อาปชฺชติ อสมนุภาสนาย.
</Paragraph>

<Paragraph number="2218" book="paci">
<Emphasis>นิสฺสารณียนฺ</Emphasis>ติ สํฆมฺหา นิสฺสารียติ.
</Paragraph>

<Paragraph number="2219" book="paci">
<Emphasis>สํฆาทิเสสนฺ</Emphasis>ติ สํโฆว ตสฺสา อาปตฺติยา มานตฺตํ เทติ มูลาย ปฏิกสฺสติ อพฺเภติ, น สมฺพหุลา น เอกา ภิกฺขุนี. เตน วุจฺจติ “สํฆาทิเสโส”ติ. ตเสฺสว อาปตฺตินิกายสฺส นามกมฺมํ อธิวจนํ. เตนปิ วุจฺจติ “สํฆาทิเสโส”ติ.
</Paragraph>

</Division>
<Division number="681" book="paci">

<Paragraph number="2220" book="paci">
อนาปตฺติ—  มนุเสฺสหิ อากฑฺฒียมานา คจฺฉติ, อารกฺขํ ยาจติ, อโนทิสฺส อาจิกฺขติ, อุมฺมตฺติกาย …เป…  อาทิกมฺมิกายาติ.

</Paragraph>
</Division>

<Paragraph number="2221" type="center" book="paci">
ปฐมสํฆาทิเสสสิกฺขาปทํ นิฏฺฐิตํ.
</Paragraph>