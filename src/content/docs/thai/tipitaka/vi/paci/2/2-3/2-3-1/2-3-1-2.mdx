---
title: "2.3.1.2 อกาลจีวรภาชนสิกฺขาปท"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="738" book="paci">

<Paragraph number="2441" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน สมฺพหุลา ภิกฺขุนิโย คามกาวาเส วสฺสํวุฏฺฐา สาวตฺถิํ อคมํสุ วตฺตสมฺปนฺนา อิริยาปถสมฺปนฺนา ทุจฺโจฬา ลูขจีวรา. อุปาสกา ตา ภิกฺขุนิโย ปสฺสิตฺวา—  “อิมา ภิกฺขุนิโย วตฺตสมฺปนฺนา อิริยาปถสมฺปนฺนา ทุจฺโจฬา ลูขจีวรา, อิมา ภิกฺขุนิโย อจฺฉินฺนา ภวิสฺสนฺตี”ติ ภิกฺขุนิสํฆสฺส อกาลจีวรํ อทํสุ. ถุลฺลนนฺทา ภิกฺขุนี—  “อมฺหากํ กถินํ อตฺถตํ กาลจีวรนฺ”ติ อธิฏฺฐหิตฺวา ภาชาเปสิ. อุปาสกา ตา ภิกฺขุนิโย ปสฺสิตฺวา เอตทโวจุํ—  “อปยฺยาหิ จีวรํ ลทฺธนฺ”ติ? “น มยํ, อาวุโส, จีวรํ ลภาม. อยฺยา ถุลฺลนนฺทา—  ‘อมฺหากํ กถินํ อตฺถตํ กาลจีวรนฺ’ติ อธิฏฺฐหิตฺวา ภาชาเปสี”ติ. อุปาสกา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา อกาลจีวรํ ‘กาลจีวรนฺ’ติ อธิฏฺฐหิตฺวา ภาชาเปสฺสตี”ติ.
</Paragraph>

<Paragraph number="2442" book="paci">
อโสฺสสุํ โข ภิกฺขุนิโย เตสํ อุปาสกานํ อุชฺฌายนฺตานํ ขิยฺยนฺตานํ วิปาเจนฺตานํ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา ถุลฺลนนฺทา อกาลจีวรํ ‘กาลจีวรนฺ’ติ อธิฏฺฐหิตฺวา ภาชาเปสฺสตี”ติ. อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํ. ภิกฺขู ภควโต เอตมตฺถํ อาโรเจสุํ …เป…  “สจฺจํ กิร, ภิกฺขเว, ถุลฺลนนฺทา ภิกฺขุนี อกาลจีวรํ ‘กาลจีวรนฺ’ติ อธิฏฺฐหิตฺวา ภาชาเปตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ถุลฺลนนฺทา ภิกฺขุนี อกาลจีวรํ “กาลจีวรนฺ”ติ อธิฏฺฐหิตฺวา ภาชาเปสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="739" book="paci">

<Paragraph number="2443" book="paci">
<Emphasis>“ยา ปน ภิกฺขุนี อกาลจีวรํ ‘กาลจีวรนฺ’ติ อธิฏฺฐหิตฺวา ภาชาเปยฺย, นิสฺสคฺคิยํ ปาจิตฺติยนฺ”</Emphasis>ติ. (*2*:<Emphasis>27</Emphasis>)
</Paragraph>

</Division>
<Division number="740" book="paci">

<Paragraph number="2444" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="2445" book="paci">
<Emphasis>อกาลจีวรํ</Emphasis> นาม อนตฺถเต กถิเน เอกาทสมาเส อุปฺปนฺนํ, อตฺถเต กถิเน สตฺตมาเส อุปฺปนฺนํ, กาเลปิ อาทิสฺส ทินฺนํ, เอตํ อกาลจีวรํ นาม.
</Paragraph>

<Paragraph number="2446" book="paci">
อกาลจีวรํ “กาลจีวรนฺ”ติ อธิฏฺฐหิตฺวา ภาชาเปติ, ปโยเค ทุกฺกฏํ. ปฏิลาเภน นิสฺสคฺคิยํ โหติ. นิสฺสชฺชิตพฺพํ สํฆสฺส วา คณสฺส วา เอกภิกฺขุนิยา วา. เอวญฺจ ปน, ภิกฺขเว, นิสฺสชฺชิตพฺพํ …เป…  “อิทํ เม, อเยฺย, อกาลจีวรํ ‘กาลจีวรนฺ’ติ อธิฏฺฐหิตฺวา ภาชาปิตํ นิสฺสคฺคิยํ, อิมาหํ สํฆสฺส นิสฺสชฺชามี”ติ …เป…  ทเทยฺยา”ติ …เป…  ทเทยฺยุนฺ”ติ …เป…  อยฺยาย ทมฺมี”ติ.
</Paragraph>

</Division>
<Division number="741" book="paci">

<Paragraph number="2447" book="paci">
อกาลจีวเร อกาลจีวรสญฺญา “กาลจีวรนฺ”ติ อธิฏฺฐหิตฺวา ภาชาเปติ, นิสฺสคฺคิยํ ปาจิตฺติยํ. อกาลจีวเร เวมติกา “กาลจีวรนฺ”ติ อธิฏฺฐหิตฺวา ภาชาเปติ, อาปตฺติ ทุกฺกฏสฺส. อกาลจีวเร กาลจีวรสญฺญา “กาลจีวรนฺ”ติ อธิฏฺฐหิตฺวา ภาชาเปติ, อนาปตฺติ. กาลจีวเร อกาลจีวรสญฺญา, อาปตฺติ ทุกฺกฏสฺส. กาลจีวเร เวมติกา, อาปตฺติ ทุกฺกฏสฺส. กาลจีวเร กาลจีวรสญฺญา, อนาปตฺติ.
</Paragraph>

</Division>
<Division number="742" book="paci">

<Paragraph number="2448" book="paci">
อนาปตฺติ—  อกาลจีวรํ กาลจีวรสญฺญา ภาชาเปติ, กาลจีวรํ กาลจีวรสญฺญา ภาชาเปติ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2449" type="center" book="paci">
ทุติยสิกฺขาปทํ นิฏฺฐิตํ.
</Paragraph>