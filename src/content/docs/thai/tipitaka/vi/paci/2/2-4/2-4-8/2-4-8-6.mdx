---
title: "2.4.8.6 ขียนธมฺมสิกฺขาปท"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1146" book="paci">

<Paragraph number="3354" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน จณฺฑกาฬี ภิกฺขุนี ภิกฺขุนิสํฆํ อุปสงฺกมิตฺวา วุฏฺฐาปนสมฺมุตึ ยาจติ. อถ โข ภิกฺขุนิสํโฆ จณฺฑกาฬึ ภิกฺขุนึ ปริจฺฉินฺทิตฺวา—  “อลํ ตาว เต, อเยฺย, วุฏฺฐาปิเตนา”ติ, วุฏฺฐาปนสมฺมุตึ น อทาสิ. จณฺฑกาฬี ภิกฺขุนี “สาธู”ติ ปฏิสฺสุณิ. เตน โข ปน สมเยน ภิกฺขุนิสํโฆ อญฺญาสํ ภิกฺขุนีนํ วุฏฺฐาปนสมฺมุตึ เทติ. จณฺฑกาฬี ภิกฺขุนี อุชฺฌายติ ขิยฺยติ วิปาเจติ—  “อหเมว นูน พาลา, อหเมว นูน อลชฺชินี; ยํ สํโฆ อญฺญาสํ ภิกฺขุนีนํ วุฏฺฐาปนสมฺมุตึ เทติ, มยฺหเมว น เทตี”ติ.
</Paragraph>

<Paragraph number="3355" book="paci">
ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยฺยา จณฺฑกาฬี—  ‘อลํ ตาว เต, อเยฺย, วุฏฺฐาปิเตนา’ติ วุจฺจมานา ‘สาธู’ติ ปฏิสฺสุณิตฺวา ปจฺฉา ขียนธมฺมํ อาปชฺชิสฺสตี”ติ …เป…  “สจฺจํ กิร, ภิกฺขเว, จณฺฑกาฬี ภิกฺขุนี ‘อลํ ตาว เต, อเยฺย, วุฏฺฐาปิเตนา’ติ วุจฺจมานา ‘สาธู’ติ ปฏิสฺสุณิตฺวา ปจฺฉา ขียนธมฺมํ อาปชฺชตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, จณฺฑกาฬี ภิกฺขุนี—  ‘อลํ ตาว เต, อเยฺย, วุฏฺฐาปิเตนา’ติ วุจฺจมานา ‘สาธู’ติ ปฏิสฺสุณิตฺวา ปจฺฉา ขียนธมฺมํ อาปชฺชิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="1147" book="paci">

<Paragraph number="3356" book="paci">
<Emphasis>“ยา ปน ภิกฺขุนี—  ‘อลํ ตาว เต, อเยฺย, วุฏฺฐาปิเตนา’ติ วุจฺจมานา ‘สาธู’ติ ปฏิสฺสุณิตฺวา ปจฺฉา ขียนธมฺมํ อาปชฺเชยฺย, ปาจิตฺติยนฺ”</Emphasis>ติ. (*76*:<Emphasis>131</Emphasis>)
</Paragraph>

</Division>
<Division number="1148" book="paci">

<Paragraph number="3357" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมึ อตฺเถ อธิปฺเปตา ภิกฺขุนีติ.
</Paragraph>

<Paragraph number="3358" book="paci">
<Emphasis>อลํ ตาว เต, อเยฺย, วุฏฺฐาปิเตนา</Emphasis>ติ อลํ ตาว เต, อเยฺย, อุปสมฺปาทิเตน. “สาธู”ติ ปฏิสฺสุณิตฺวา ปจฺฉา ขียนธมฺมํ อาปชฺชติ, อาปตฺติ ปาจิตฺติยสฺส.
</Paragraph>

</Division>
<Division number="1149" book="paci">

<Paragraph number="3359" book="paci">
อนาปตฺติ—  ปกติยา ฉนฺทา โทสา โมหา ภยา กโรนฺตํ ขิยฺยติ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="3360" type="center" book="paci">
ฉฏฺฐสิกฺขาปทํ นิฏฺฐิตํ.
</Paragraph>