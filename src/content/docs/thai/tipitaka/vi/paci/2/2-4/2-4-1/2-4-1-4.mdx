---
title: "2.4.1.4 ชตุมฏฺฐกสิกฺขาปท"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="806" book="paci">

<Paragraph number="2592" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อญฺญตรา ปุราณราโชโรธา ภิกฺขุนีสุ ปพฺพชิตา โหติ. อญฺญตรา ภิกฺขุนี อนภิรติยา ปีฬิตา เยน สา ภิกฺขุนี เตนุปสงฺกมิ; อุปสงฺกมิตฺวา ตํ ภิกฺขุนิํ เอตทโวจ—  “ราชา โข, อเยฺย, ตุเมฺห จิราจิรํ คจฺฉติ. กถํ ตุเมฺห ธาเรถา”ติ? “ชตุมฏฺฐเกน, อเยฺย”ติ. “กิํ เอตํ, อเยฺย, ชตุมฏฺฐกนฺ”ติ? อถ โข สา ภิกฺขุนี ตสฺสา ภิกฺขุนิยา ชตุมฏฺฐกํ อาจิกฺขิ. อถ โข สา ภิกฺขุนี ชตุมฏฺฐกํ อาทิยิตฺวา โธวิตุํ วิสฺสริตฺวา เอกมนฺตํ ฉฑฺเฑสิ. ภิกฺขุนิโย มกฺขิกาหิ สมฺปริกิณฺณํ ปสฺสิตฺวา เอวมาหํสุ—  “กสฺสิทํ กมฺมนฺ”ติ? สา เอวมาห—  “มยฺหิทํ กมฺมนฺ”ติ.
</Paragraph>

<Paragraph number="2593" book="paci">
ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนี ชตุมฏฺฐกํ อาทิยิสฺสตี”ติ …เป…  “สจฺจํ กิร, ภิกฺขเว, ภิกฺขุนี ชตุมฏฺฐกํ อาทิยตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนี ชตุมฏฺฐกํ อาทิยิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="807" book="paci">

<Paragraph number="2594" book="paci">
<Emphasis>“ชตุมฏฺฐเก ปาจิตฺติยนฺ”</Emphasis>ติ. (*4*:<Emphasis>59</Emphasis>)
</Paragraph>

</Division>
<Division number="808" book="paci">

<Paragraph number="2595" book="paci">
<Emphasis>ชตุมฏฺฐกํ</Emphasis> นาม ชตุมยํ กฏฺฐมยํ ปิฏฺฐมยํ มตฺติกามยํ.
</Paragraph>

<Paragraph number="2596" book="paci">
<Emphasis>อาทิเยยฺยา</Emphasis>ติ สมฺผสฺสํ สาทิยนฺตี อนฺตมโส อุปฺปลปตฺตมฺปิ มุตฺตกรณํ ปเวเสติ, อาปตฺติ ปาจิตฺติยสฺส.
</Paragraph>

</Division>
<Division number="809" book="paci">

<Paragraph number="2597" book="paci">
อนาปตฺติ—  อาพาธปจฺจยา, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2598" type="center" book="paci">
จตุตฺถสิกฺขาปทํ นิฏฺฐิตํ.
</Paragraph>