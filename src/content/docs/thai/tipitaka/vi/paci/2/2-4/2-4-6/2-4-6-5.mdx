---
title: "2.4.6.5 กุลมจฺฉรินีสิกฺขาปท"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1042" book="paci">

<Paragraph number="3137" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อญฺญตรา ภิกฺขุนี สาวตฺถิยํ อญฺญตริสฺสา วิสิขาย ปิณฺฑาย จรมานา เยน อญฺญตรํ กุลํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิ. อถ โข เต มนุสฺสา ตํ ภิกฺขุนิํ โภเชตฺวา เอตทโวจุํ—  “อญฺญาปิ, อเยฺย, ภิกฺขุนิโย อาคจฺฉนฺตู”ติ. อถ โข สา ภิกฺขุนี—  “กถญฺหิ นาม ภิกฺขุนิโย นาคจฺเฉยฺยุนฺ”ติ, ภิกฺขุนิโย อุปสงฺกมิตฺวา เอตทโวจ—  “อมุกสฺมิํ, อเยฺย, โอกาเส วาฬา สุนขา จณฺโฑ พลิพทฺโท จิกฺขโลฺล โอกาโส. มา โข ตตฺถ อคมิตฺถา”ติ. อญฺญตราปิ ภิกฺขุนี ตสฺสา วิสิขาย ปิณฺฑาย จรมานา เยน ตํ กุลํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิ. อถ โข เต มนุสฺสา ตํ ภิกฺขุนิํ โภเชตฺวา เอตทโวจุํ—  “กิสฺส, อเยฺย, ภิกฺขุนิโย น อาคจฺฉนฺตี”ติ?
</Paragraph>

<Paragraph number="3138" book="paci">
อถ โข สา ภิกฺขุนี เตสํ มนุสฺสานํ เอตมตฺถํ อาโรเจสิ. มนุสฺสา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนี กุลํ มจฺฉรายิสฺสตี”ติ …เป…  “สจฺจํ กิร, ภิกฺขเว, ภิกฺขุนี กุลํ มจฺฉรายตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนี กุลํ มจฺฉรายิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="1043" book="paci">

<Paragraph number="3139" book="paci">
<Emphasis>“ยา ปน ภิกฺขุนี กุลมจฺฉรินี อสฺส, ปาจิตฺติยนฺ”</Emphasis>ติ. (*55*:<Emphasis>110</Emphasis>)
</Paragraph>

</Division>
<Division number="1044" book="paci">

<Paragraph number="3140" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="3141" book="paci">
<Emphasis>กุลํ</Emphasis> นาม จตฺตาริ กุลานิ—  ขตฺติยกุลํ, พฺราหฺมณกุลํ, เวสฺสกุลํ, สุทฺทกุลํ.
</Paragraph>

<Paragraph number="3142" book="paci">
<Emphasis>มจฺฉรินี อสฺสา</Emphasis>ติ “กถํ ภิกฺขุนิโย นาคจฺเฉยฺยุนฺ”ติ ภิกฺขุนีนํ สนฺติเก กุลสฺส อวณฺณํ ภาสติ, อาปตฺติ ปาจิตฺติยสฺส. กุลสฺส วา สนฺติเก ภิกฺขุนีนํ อวณฺณํ ภาสติ, อาปตฺติ ปาจิตฺติยสฺส.
</Paragraph>

</Division>
<Division number="1045" book="paci">

<Paragraph number="3143" book="paci">
อนาปตฺติ—  กุลํ น มจฺฉรายนฺตี สนฺตํเยว อาทีนวํ อาจิกฺขติ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="3144" type="center" book="paci">
ปญฺจมสิกฺขาปทํ นิฏฺฐิตํ.
</Paragraph>