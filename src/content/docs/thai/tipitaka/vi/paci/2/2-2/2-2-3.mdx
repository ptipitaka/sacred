---
title: "2.2.3 เอกคามนฺตรคมนสิกฺขาปท"
tableOfContents: false
sidebar:
  order: 11
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="687" book="paci">

<Paragraph number="2245" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ภทฺทาย กาปิลานิยา อนฺเตวาสินี ภิกฺขุนี ภิกฺขุนีหิ สทฺธิํ ภณฺฑิตฺวา คามกํ ญาติกุลํ อคมาสิ. ภทฺทา กาปิลานี ตํ ภิกฺขุนิํ อปสฺสนฺตี ภิกฺขุนิโย ปุจฺฉิ—  “กหํ อิตฺถนฺนามา, น ทิสฺสตี”ติ. “ภิกฺขุนีหิ สทฺธิํ, อเยฺย, ภณฺฑิตฺวา น ทิสฺสตี”ติ. “อมฺมา, อมุกสฺมิํ คามเก เอติสฺสา ญาติกุลํ. ตตฺถ คนฺตฺวา วิจินถา”ติ. ภิกฺขุนิโย ตตฺถ คนฺตฺวา ตํ ภิกฺขุนิํ ปสฺสิตฺวา เอตทโวจุํ—  “กิสฺส ตฺวํ, อเยฺย, เอกิกา อาคตา, กจฺจิสิ อปฺปธํสิตา”ติ? “อปฺปธํสิตามฺหิ, อเยฺย”ติ.
</Paragraph>

<Paragraph number="2246" book="paci">
ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนี เอกา คามนฺตรํ คจฺฉิสฺสตี”ติ …เป…  “สจฺจํ กิร, ภิกฺขเว, ภิกฺขุนี เอกา คามนฺตรํ คจฺฉตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนี เอกา คามนฺตรํ คจฺฉิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

<Paragraph number="2247" book="paci">
<Emphasis>“ยา ปน ภิกฺขุนี เอกา คามนฺตรํ คจฺเฉยฺย, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สํฆาทิเสสนฺ”</Emphasis>ติ.
</Paragraph>

<Paragraph number="2248" book="paci">
เอวญฺจิทํ ภควตา ภิกฺขุนีนํ สิกฺขาปทํ ปญฺญตฺตํ โหติ.
</Paragraph>

</Division>
<Division number="688" book="paci">

<Paragraph number="2249" book="paci">
เตน โข ปน สมเยน เทฺว ภิกฺขุนิโย สาเกตา สาวตฺถิํ อทฺธานมคฺคปฺปฏิปนฺนา โหนฺติ. อนฺตรามคฺเค นที ตริตพฺพา โหติ. อถ โข ตา ภิกฺขุนิโย นาวิเก อุปสงฺกมิตฺวา เอตทโวจุํ—  “สาธุ โน, อาวุโส, ตาเรถา”ติ. “นาเยฺย, สกฺกา อุโภ สกิํ ตาเรตุนฺ”ติ. เอโก เอกํ อุตฺตาเรสิ. อุตฺติณฺโณ อุตฺติณฺณํ ทูเสสิ. อนุตฺติณฺโณ อนุตฺติณฺณํ ทูเสสิ. ตา ปจฺฉา สมาคนฺตฺวา ปุจฺฉิํสุ—  “กจฺจิสิ, อเยฺย, อปฺปธํสิตา”ติ? “ปธํสิตามฺหิ, อเยฺย. ตฺวํ ปน, อเยฺย, อปฺปธํสิตา”ติ? “ปธํสิตามฺหิ, อเยฺย”ติ.
</Paragraph>

<Paragraph number="2250" book="paci">
อถ โข ตา ภิกฺขุนิโย สาวตฺถิํ คนฺตฺวา ภิกฺขุนีนํ เอตมตฺถํ อาโรเจสุํ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนี เอกา นทีปารํ คจฺฉิสฺสตี”ติ. อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํ. ภิกฺขู ภควโต เอตมตฺถํ อาโรเจสุํ …เป…  “สจฺจํ กิร, ภิกฺขเว, ภิกฺขุนี เอกา นทีปารํ คจฺฉตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนี เอกา นทีปารํ คจฺฉิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

<Paragraph number="2251" book="paci">
<Emphasis>“ยา ปน ภิกฺขุนี เอกา วา คามนฺตรํ คจฺเฉยฺย, เอกา วา นทีปารํ คจฺเฉยฺย, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สํฆาทิเสสนฺ”</Emphasis>ติ.
</Paragraph>

<Paragraph number="2252" book="paci">
เอวญฺจิทํ ภควตา ภิกฺขุนีนํ สิกฺขาปทํ ปญฺญตฺตํ โหติ.
</Paragraph>

</Division>
<Division number="689" book="paci">

<Paragraph number="2253" book="paci">
เตน โข ปน สมเยน สมฺพหุลา ภิกฺขุนิโย โกสเลสุ ชนปเท สาวตฺถิํ คจฺฉนฺตา สายํ อญฺญตรํ คามํ อุปคจฺฉิํสุ. ตตฺถ อญฺญตรา ภิกฺขุนี อภิรูปา โหติ ทสฺสนียา ปาสาทิกา. อญฺญตโร ปุริโส ตสฺสา ภิกฺขุนิยา สห ทสฺสเนน ปฏิพทฺธจิตฺโต โหติ. อถ โข โส ปุริโส ตาสํ ภิกฺขุนีนํ เสยฺยํ ปญฺญเปนฺโต ตสฺสา ภิกฺขุนิยา เสยฺยํ เอกมนฺตํ ปญฺญาเปสิ. อถ โข สา ภิกฺขุนี สลฺลกฺเขตฺวา—  “ปริยุฏฺฐิโต อยํ ปุริโส; สเจ รตฺติํ อาคจฺฉิสฺสติ, วิสฺสโร เม ภวิสฺสตี”ติ, ภิกฺขุนิโย อนาปุจฺฉา อญฺญตรํ กุลํ คนฺตฺวา เสยฺยํ กปฺเปสิ. อถ โข โส ปุริโส รตฺติํ อาคนฺตฺวา ตํ ภิกฺขุนิํ คเวสนฺโต ภิกฺขุนิโย ฆฏฺเฏสิ. ภิกฺขุนิโย ตํ ภิกฺขุนิํ อปสฺสนฺติโย เอวมาหํสุ—  “นิสฺสํสยํ โข สา ภิกฺขุนี ปุริเสน สทฺธิํ นิกฺขนฺตา”ติ.
</Paragraph>

<Paragraph number="2254" book="paci">
อถ โข สา ภิกฺขุนี ตสฺสา รตฺติยา อจฺจเยน เยน ตา ภิกฺขุนิโย เตนุปสงฺกมิ. ภิกฺขุนิโย ตํ ภิกฺขุนิํ เอตทโวจุํ—  “กิสฺส ตฺวํ, อเยฺย, ปุริเสน สทฺธิํ นิกฺขนฺตา”ติ? “นาหํ, อเยฺย, ปุริเสน สทฺธิํ นิกฺขนฺตา”ติ. ภิกฺขุนีนํ เอตมตฺถํ อาโรเจสิ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนี เอกา รตฺติํ วิปฺปวสิสฺสตี”ติ …เป…  “สจฺจํ กิร, ภิกฺขเว, ภิกฺขุนี เอกา รตฺติํ วิปฺปวสตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนี เอกา รตฺติํ วิปฺปวสิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

<Paragraph number="2255" book="paci">
<Emphasis>“ยา ปน ภิกฺขุนี เอกา วา คามนฺตรํ คจฺเฉยฺย, เอกา วา นทีปารํ คจฺเฉยฺย, เอกา วา รตฺติํ วิปฺปวเสยฺย, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สํฆาทิเสสนฺ”</Emphasis>ติ.
</Paragraph>

<Paragraph number="2256" book="paci">
เอวญฺจิทํ ภควตา ภิกฺขุนีนํ สิกฺขาปทํ ปญฺญตฺตํ โหติ.
</Paragraph>

</Division>
<Division number="690" book="paci">

<Paragraph number="2257" book="paci">
เตน โข ปน สมเยน สมฺพหุลา ภิกฺขุนิโย โกสเลสุ ชนปเท สาวตฺถิํ อทฺธานมคฺคปฺปฏิปนฺนา โหนฺติ. ตตฺถ อญฺญตรา ภิกฺขุนี วจฺเจน ปีฬิตา เอกิกา โอหียิตฺวา ปจฺฉา อคมาสิ. มนุสฺสา ตํ ภิกฺขุนิํ ปสฺสิตฺวา ทูเสสุํ. อถ โข สา ภิกฺขุนี เยน ตา ภิกฺขุนิโย เตนุปสงฺกมิ. ภิกฺขุนิโย ตํ ภิกฺขุนิํ เอตทโวจุํ—  “กิสฺส ตฺวํ, อเยฺย, เอกิกา โอหีนา, กจฺจิสิ อปฺปธํสิตา”ติ? “ปธํสิตามฺหิ, อเยฺย”ติ.
</Paragraph>

<Paragraph number="2258" book="paci">
ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  กถญฺหิ นาม ภิกฺขุนี เอกา คณมฺหา โอหียิสฺสตีติ …เป…  “สจฺจํ กิร, ภิกฺขเว, ภิกฺขุนี เอกา คณมฺหา โอหียตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนี เอกา คณมฺหา โอหียิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="691" book="paci">

<Paragraph number="2259" book="paci">
<Emphasis>“ยา ปน ภิกฺขุนี เอกา วา คามนฺตรํ คจฺเฉยฺย, เอกา วา นทีปารํ คจฺเฉยฺย, เอกา วา รตฺติํ วิปฺปวเสยฺย, เอกา วา คณมฺหา โอหีเยยฺย, อยมฺปิ ภิกฺขุนี ปฐมาปตฺติกํ ธมฺมํ อาปนฺนา นิสฺสารณียํ สํฆาทิเสสนฺ”</Emphasis>ติ. (*3*:<Emphasis>11</Emphasis>)
</Paragraph>

</Division>
<Division number="692" book="paci">

<Paragraph number="2260" book="paci">
<Emphasis>ยา ปนา</Emphasis>ติ ยา ยาทิสา …เป…  <Emphasis>ภิกฺขุนี</Emphasis>ติ …เป…  อยํ อิมสฺมิํ อตฺเถ อธิปฺเปตา ภิกฺขุนีติ.
</Paragraph>

<Paragraph number="2261" book="paci">
<Emphasis>เอกา วา คามนฺตรํ คจฺเฉยฺยา</Emphasis>ติ ปริกฺขิตฺตสฺส คามสฺส ปริกฺเขปํ ปฐมํ ปาทํ อติกฺกาเมนฺติยา อาปตฺติ ถุลฺลจฺจยสฺส, ทุติยํ ปาทํ อติกฺกาเมนฺติยา อาปตฺติ สํฆาทิเสสสฺส.
</Paragraph>

<Paragraph number="2262" book="paci">
อปริกฺขิตฺตสฺส คามสฺส อุปจารํ ปฐมํ ปาทํ อติกฺกาเมนฺติยา อาปตฺติ ถุลฺลจฺจยสฺส. ทุติยํ ปาทํ อติกฺกาเมนฺติยา อาปตฺติ สํฆาทิเสสสฺส.
</Paragraph>

<Paragraph number="2263" book="paci">
<Emphasis>เอกา วา นทีปารํ คจฺเฉยฺยา</Emphasis>ติ นที นาม ติมณฺฑลํ ปฏิจฺฉาเทตฺวา ยตฺถ กตฺถจิ อุตฺตรนฺติยา ภิกฺขุนิยา อนฺตรวาสโก เตมิยติ. ปฐมํ ปาทํ อุตฺตรนฺติยา อาปตฺติ ถุลฺลจฺจยสฺส. ทุติยํ ปาทํ อุตฺตรนฺติยา อาปตฺติ สํฆาทิเสสสฺส.
</Paragraph>

<Paragraph number="2264" book="paci">
<Emphasis>เอกา วา รตฺติํ วิปฺปวเสยฺยา</Emphasis>ติ สห อรุณุคฺคมนา ทุติยิกาย ภิกฺขุนิยา หตฺถปาสํ วิชหนฺติยา อาปตฺติ ถุลฺลจฺจยสฺส. วิชหิเต อาปตฺติ สํฆาทิเสสสฺส.
</Paragraph>

<Paragraph number="2265" book="paci">
<Emphasis>เอกา วา คณมฺหา โอหีเยยฺยา</Emphasis>ติ อคามเก อรญฺเญ ทุติยิกาย ภิกฺขุนิยา ทสฺสนูปจารํ วา สวนูปจารํ วา วิชหนฺติยา อาปตฺติ ถุลฺลจฺจยสฺส. วิชหิเต อาปตฺติ สํฆาทิเสสสฺส.
</Paragraph>

<Paragraph number="2266" book="paci">
<Emphasis>อยมฺปี</Emphasis>ติ ปุริมาโย อุปาทาย วุจฺจติ.
</Paragraph>

<Paragraph number="2267" book="paci">
<Emphasis>ปฐมาปตฺติกนฺ</Emphasis>ติ สห วตฺถุชฺฌาจารา อาปชฺชติ อสมนุภาสนาย.
</Paragraph>

<Paragraph number="2268" book="paci">
<Emphasis>นิสฺสารณียนฺ</Emphasis>ติ สํฆมฺหา นิสฺสารียติ.
</Paragraph>

<Paragraph number="2269" book="paci">
<Emphasis>สํฆาทิเสโส</Emphasis>ติ …เป…  เตนปิ วุจฺจติ สํฆาทิเสโสติ.
</Paragraph>

</Division>
<Division number="693" book="paci">

<Paragraph number="2270" book="paci">
อนาปตฺติ—  ทุติยิกา ภิกฺขุนี ปกฺกนฺตา วา โหติ วิพฺภนฺตา วา กาลงฺกตา วา ปกฺขสงฺกนฺตา วา, อาปทาสุ, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2271" type="center" book="paci">
ตติยสํฆาทิเสสสิกฺขาปทํ นิฏฺฐิตํ.
</Paragraph>