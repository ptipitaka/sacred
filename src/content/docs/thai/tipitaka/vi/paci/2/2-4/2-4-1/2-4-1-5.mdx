---
title: "2.4.1.5 อุทกสุทฺธิกสิกฺขาปท"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="810" book="paci">

<Paragraph number="2599" book="paci">
เตน สมเยน พุทฺโธ ภควา สกฺเกสุ วิหรติ กปิลวตฺถุสฺมึ นิโคฺรธาราเม. อถ โข มหาปชาปติ โคตมี เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา อโธวาเต อฏฺฐาสิ—  “ทุคฺคนฺโธ, ภควา, มาตุคาโม”ติ. อถ โข ภควา—  “อาทิยนฺตุ โข ภิกฺขุนิโย อุทกสุทฺธิกนฺ”ติ, มหาปชาปตึ โคตมึ ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิ. อถ โข มหาปชาปติ โคตมี ภควตา ธมฺมิยา กถาย สนฺทสฺสิตา สมาทปิตา สมุตฺเตชิตา สมฺปหํสิตา ภควนฺตํ อภิวาเทตฺวา ปทกฺขิณํ กตฺวา ปกฺกามิ. อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—  “อนุชานามิ, ภิกฺขเว, ภิกฺขุนีนํ อุทกสุทฺธิกนฺ”ติ. เตน โข ปน สมเยน อญฺญตรา ภิกฺขุนี—  “ภควตา อุทกสุทฺธิกา อนุญฺญาตา”ติ อติคมฺภีรํ อุทกสุทฺธิกํ อาทิยนฺตี มุตฺตกรเณ วณํ อกาสิ.
</Paragraph>

<Paragraph number="2600" book="paci">
อถ โข สา ภิกฺขุนี ภิกฺขุนีนํ เอตมตฺถํ อาโรเจติ. ยา ตา ภิกฺขุนิโย อปฺปิจฺฉา …เป…  ตา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุนี อติคมฺภีรํ อุทกสุทฺธิกํ อาทิยิสฺสตี”ติ …เป…  “สจฺจํ กิร, ภิกฺขเว, ภิกฺขุนี อติคมฺภีรํ อุทกสุทฺธิกํ อาทิยตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม, ภิกฺขเว, ภิกฺขุนี อติคมฺภีรํ อุทกสุทฺธิกํ อาทิยิสฺสติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, ภิกฺขุนิโย อิมํ สิกฺขาปทํ อุทฺทิสนฺตุ—
</Paragraph>

</Division>
<Division number="811" book="paci">

<Paragraph number="2601" book="paci">
<Emphasis>“อุทกสุทฺธิกํ ปน ภิกฺขุนิยา อาทิยมานาย ทฺวงฺคุลปพฺพปรมํ อาทาตพฺพํ. ตํ อติกฺกาเมนฺติยา ปาจิตฺติยนฺ”</Emphasis>ติ. (*5*:<Emphasis>60</Emphasis>)
</Paragraph>

</Division>
<Division number="812" book="paci">

<Paragraph number="2602" book="paci">
<Emphasis>อุทกสุทฺธิกํ</Emphasis> นาม มุตฺตกรณสฺส โธวนา วุจฺจติ.
</Paragraph>

<Paragraph number="2603" book="paci">
<Emphasis>อาทิยมานายา</Emphasis>ติ โธวนฺติยา.
</Paragraph>

<Paragraph number="2604" book="paci">
<Emphasis>ทฺวงฺคุลปพฺพปรมํ อาทาตพฺพนฺ</Emphasis>ติ ทฺวีสุ องฺคุเลสุ เทฺว ปพฺพปรมา อาทาตพฺพา.
</Paragraph>

<Paragraph number="2605" book="paci">
<Emphasis>ตํ อติกฺกาเมนฺติยา</Emphasis>ติ สมฺผสฺสํ สาทิยนฺตี อนฺตมโส เกสคฺคมตฺตมฺปิ อติกฺกาเมติ, อาปตฺติ ปาจิตฺติยสฺส.
</Paragraph>

</Division>
<Division number="813" book="paci">

<Paragraph number="2606" book="paci">
อติเรกทฺวงฺคุลปพฺเพ อติเรกสญฺญา อาทิยติ, อาปตฺติ ปาจิตฺติยสฺส. อติเรกทฺวงฺคุลปพฺเพ เวมติกา อาทิยติ, อาปตฺติ ปาจิตฺติยสฺส. อติเรกทฺวงฺคุลปพฺเพ อูนกสญฺญา อาทิยติ, อาปตฺติ ปาจิตฺติยสฺส.
</Paragraph>

<Paragraph number="2607" book="paci">
อูนกทฺวงฺคุลปพฺเพ อติเรกสญฺญา, อาปตฺติ ทุกฺกฏสฺส. อูนกทฺวงฺคุลปพฺเพ เวมติกา, อาปตฺติ ทุกฺกฏสฺส. อูนกทฺวงฺคุลปพฺเพ อูนกสญฺญา, อนาปตฺติ.
</Paragraph>

</Division>
<Division number="814" book="paci">

<Paragraph number="2608" book="paci">
อนาปตฺติ—  ทฺวงฺคุลปพฺพปรมํ อาทิยติ, อูนกทฺวงฺคุลปพฺพปรมํ อาทิยติ, อาพาธปจฺจยา, อุมฺมตฺติกาย, อาทิกมฺมิกายาติ.

</Paragraph>
</Division>

<Paragraph number="2609" type="center" book="paci">
ปญฺจมสิกฺขาปทํ นิฏฺฐิตํ.
</Paragraph>