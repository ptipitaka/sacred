---
title: "1.5.4.10 ทนฺตโปนสิกฺขาปท"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="263" book="paci">

<Paragraph number="848" book="paci">
เตน สมเยน พุทฺโธ ภควา เวสาลิยํ วิหรติ มหาวเน กูฏาคารสาลายํ. เตน โข ปน สมเยน อญฺญตโร ภิกฺขุ สพฺพปํสุกูลิโก สุสาเน วิหรติ. โส มนุเสฺสหิ ทิยฺยมานํ น อิจฺฉติ ปฏิคฺคเหตุํ, สุสาเนปิ รุกฺขมูเลปิ อุมฺมาเรปิ อยฺยโวสาฏิตกานิ สามํ คเหตฺวา ปริภุญฺชติ. มนุสฺสา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อยํ ภิกฺขุ อมฺหากํ อยฺยโวสาฏิตกานิ สามํ คเหตฺวา ปริภุญฺชิสฺสติ. เถโรยํ ภิกฺขุ วฐโร มนุสฺสมํสํ มญฺเญ ขาทตี”ติ.
</Paragraph>

<Paragraph number="849" book="paci">
อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุ อทินฺนํ มุขทฺวารํ อาหารํ อาหริสฺสตี”ติ …เป…  “สจฺจํ กิร ตฺวํ, ภิกฺขุ, อทินฺนํ มุขทฺวารํ อาหารํ อาหรสี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตฺวํ, โมฆปุริส, อทินฺนํ มุขทฺวารํ อาหารํ อาหริสฺสสิ. เนตํ, โมฆปุริส, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

<Paragraph number="850" book="paci">
<Emphasis>“โย ปน ภิกฺขุ อทินฺนํ มุขทฺวารํ อาหารํ อาหเรยฺย, ปาจิตฺติยนฺ”</Emphasis>ติ.
</Paragraph>

<Paragraph number="851" book="paci">
เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติ.
</Paragraph>

</Division>
<Division number="264" book="paci">

<Paragraph number="852" book="paci">
เตน โข ปน สมเยน ภิกฺขู อุทกทนฺตโปเน กุกฺกุจฺจายนฺติ. ภควโต เอตมตฺถํ อาโรเจสุํ …เป…  “อนุชานามิ, ภิกฺขเว, อุทกทนฺตโปนํ สามํ คเหตฺวา ปริภุญฺชิตุํ. เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="265" book="paci">

<Paragraph number="853" book="paci">
<Emphasis>“โย ปน ภิกฺขุ อทินฺนํ มุขทฺวารํ อาหารํ อาหเรยฺย, อญฺญตฺร อุทกทนฺตโปนา, ปาจิตฺติยนฺ”</Emphasis>ติ. (*40*:<Emphasis>89</Emphasis>)
</Paragraph>

</Division>
<Division number="266" book="paci">

<Paragraph number="854" book="paci">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมิํ อตฺเถ อธิปฺเปโต ภิกฺขูติ.
</Paragraph>

<Paragraph number="855" book="paci">
<Emphasis>อทินฺนํ</Emphasis> นาม อปฺปฏิคฺคหิตกํ วุจฺจติ.
</Paragraph>

<Paragraph number="856" book="paci">
<Emphasis>ทินฺนํ</Emphasis> นาม กาเยน วา กายปฏิพทฺเธน วา นิสฺสคฺคิเยน วา เทนฺเต หตฺถปาเส ฐิโต กาเยน วา กายปฏิพทฺเธน วา ปฏิคฺคณฺหาติ, เอตํ ทินฺนํ นาม.
</Paragraph>

<Paragraph number="857" book="paci">
<Emphasis>อาหาโร</Emphasis> นาม อุทกทนฺตโปนํ ฐเปตฺวา ยํ กิญฺจิ อชฺโฌหรณียํ, เอโส อาหาโร นาม.
</Paragraph>

<Paragraph number="858" book="paci">
<Emphasis>อญฺญตฺร อุทกทนฺตโปนา</Emphasis>ติ ฐเปตฺวา อุทกทนฺตโปนํ.
</Paragraph>

<Paragraph number="859" book="paci">
“ขาทิสฺสามิ ภุญฺชิสฺสามี”ติ คณฺหาติ, อาปตฺติ ทุกฺกฏสฺส. อชฺโฌหาเร อชฺโฌหาเร อาปตฺติ ปาจิตฺติยสฺส.
</Paragraph>

</Division>
<Division number="267" book="paci">

<Paragraph number="860" book="paci">
อปฺปฏิคฺคหิตเก อปฺปฏิคฺคหิตกสญฺญี อทินฺนํ มุขทฺวารํ อาหารํ อาหาเรติ, อญฺญตฺร อุทกทนฺตโปนา, อาปตฺติ ปาจิตฺติยสฺส. อปฺปฏิคฺคหิตเก เวมติโก อทินฺนํ มุขทฺวารํ อาหารํ อาหาเรติ, อญฺญตฺร อุทกทนฺตโปนา, อาปตฺติ ปาจิตฺติยสฺส. อปฺปฏิคฺคหิตเก ปฏิคฺคหิตกสญฺญี อทินฺนํ มุขทฺวารํ อาหารํ อาหาเรติ, อญฺญตฺร อุทกทนฺตโปนา, อาปตฺติ ปาจิตฺติยสฺส.
</Paragraph>

<Paragraph number="861" book="paci">
ปฏิคฺคหิตเก อปฺปฏิคฺคหิตกสญฺญี, อาปตฺติ ทุกฺกฏสฺส. ปฏิคฺคหิตเก เวมติโก, อาปตฺติ ทุกฺกฏสฺส. ปฏิคฺคหิตเก ปฏิคฺคหิตกสญฺญี, อนาปตฺติ.
</Paragraph>

</Division>
<Division number="268" book="paci">

<Paragraph number="862" book="paci">
อนาปตฺติ—  อุทกทนฺตโปเน, จตฺตาริ มหาวิกฏานิ สติ ปจฺจเย อสติ กปฺปิยการเก สามํ คเหตฺวา ปริภุญฺชติ, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="863" type="center" book="paci">
ทนฺตโปนสิกฺขาปทํ นิฏฺฐิตํ ทสมํ.

  
โภชนวคฺโค จตุตฺโถ.



</Paragraph>

<Paragraph number="864" type="center" book="paci">
ตสฺสุทฺทานํ


</Paragraph>

<Paragraph number="865" type="verses" book="paci">
_ปิณฺโฑ คณํ ปรํ ปูวํ,_  
_เทฺว จ วุตฺตา ปวารณา;_  
_วิกาเล สนฺนิธี ขีรํ,_  
_ทนฺตโปเนน เต ทสาติ._
</Paragraph>