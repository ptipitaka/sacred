---
title: "1.5.3.6 จีวรสิพฺพนสิกฺขาปท"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="175" book="paci">

<Paragraph number="575" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อายสฺมา อุทายี ปฏฺโฏ โหติ จีวรกมฺมํ กาตุํ. อญฺญตรา ภิกฺขุนี เยนายสฺมา อุทายี เตนุปสงฺกมิ; อุปสงฺกมิตฺวา อายสฺมนฺตํ อุทายึ เอตทโวจ—  “สาธุ เม, ภนฺเต, อโยฺย จีวรํ สิพฺพตู”ติ. อถ โข อายสฺมา อุทายี ตสฺสา ภิกฺขุนิยา จีวรํ สิพฺพิตฺวา สุรตฺตํ สุปริกมฺมกตํ กตฺวา มชฺเฌ ปฏิภานจิตฺตํ วุฏฺฐาเปตฺวา สํหริตฺวา นิกฺขิปิ. อถ โข สา ภิกฺขุนี เยนายสฺมา อุทายี เตนุปสงฺกมิ; อุปสงฺกมิตฺวา อายสฺมนฺตํ อุทายึ เอตทโวจ—  “กหํ ตํ, ภนฺเต, จีวรนฺ”ติ? “หนฺท, ภคินิ, อิมํ จีวรํ ยถาสํหฏํ หริตฺวา นิกฺขิปิตฺวา ยทา ภิกฺขุนิสํโฆ โอวาทํ อาคจฺฉติ ตทา อิมํ จีวรํ ปารุปิตฺวา ภิกฺขุนิสํฆสฺส ปิฏฺฐิโต ปิฏฺฐิโต อาคจฺฉา”ติ. อถ โข สา ภิกฺขุนี ตํ จีวรํ ยถาสํหฏํ หริตฺวา นิกฺขิปิตฺวา ยทา ภิกฺขุนิสํโฆ โอวาทํ อาคจฺฉติ ตทา ตํ จีวรํ ปารุปิตฺวา ภิกฺขุนิสํฆสฺส ปิฏฺฐิโต ปิฏฺฐิโต อาคจฺฉติ. มนุสฺสา อุชฺฌายนฺติ ขิยฺยนฺติ วิปาเจนฺติ—  “ยาว ฉินฺนิกา อิมา ภิกฺขุนิโย ธุตฺติกา อหิริกาโย, ยตฺร หิ นาม จีวเร ปฏิภานจิตฺตํ วุฏฺฐาเปสฺสนฺตี”ติ.
</Paragraph>

<Paragraph number="576" book="paci">
ภิกฺขุนิโย เอวมาหํสุ—  “กสฺสิทํ กมฺมนฺ”ติ? “อยฺยสฺส อุทายิสฺสา”ติ. “เยปิ เต ฉินฺนกา ธุตฺตกา อหิริกา เตสมฺปิ เอวรูปํ น โสเภยฺย, กึ ปน อยฺยสฺส อุทายิสฺสา”ติ. อถ โข ตา ภิกฺขุนิโย ภิกฺขูนํ เอตมตฺถํ อาโรเจสุํ.
</Paragraph>

<Paragraph number="577" book="paci">
เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อายสฺมา อุทายี ภิกฺขุนิยา จีวรํ สิพฺพิสฺสตี”ติ …เป…  “สจฺจํ กิร ตฺวํ, อุทายิ, ภิกฺขุนิยา จีวรํ สิพฺพสี”ติ? “สจฺจํ, ภควา”ติ. “ญาติกา เต, อุทายิ, อญฺญาติกา”ติ? “อญฺญาติกา, ภควา”ติ. “อญฺญาตโก, โมฆปุริส, อญฺญาติกาย น ชานาติ ปติรูปํ วา อปฺปติรูปํ วา ปาสาทิกํ วา อปาสาทิกํ วา. กถญฺหิ นาม ตฺวํ, โมฆปุริส, อญฺญาติกาย ภิกฺขุนิยา จีวรํ สิพฺพิสฺสสิ. เนตํ, โมฆปุริส, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="176" book="paci">

<Paragraph number="578" book="paci">
<Emphasis>“โย ปน ภิกฺขุ อญฺญาติกาย ภิกฺขุนิยา จีวรํ สิพฺเพยฺย วา สิพฺพาเปยฺย วา, ปาจิตฺติยนฺ”</Emphasis>ติ. (*26*:<Emphasis>75</Emphasis>)
</Paragraph>

</Division>
<Division number="177" book="paci">

<Paragraph number="579" book="paci">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมึ อตฺเถ อธิปฺเปโต ภิกฺขูติ.
</Paragraph>

<Paragraph number="580" book="paci">
<Emphasis>อญฺญาติกา</Emphasis> นาม มาติโต วา ปิติโต วา ยาว สตฺตมา ปิตามหยุคา อสมฺพทฺธา.
</Paragraph>

<Paragraph number="581" book="paci">
<Emphasis>ภิกฺขุนี</Emphasis> นาม อุภโตสํเฆ อุปสมฺปนฺนา.
</Paragraph>

<Paragraph number="582" book="paci">
<Emphasis>จีวรํ</Emphasis> นาม ฉนฺนํ จีวรานํ อญฺญตรํ จีวรํ.
</Paragraph>

<Paragraph number="583" book="paci">
<Emphasis>สิพฺเพยฺยา</Emphasis>ติ สยํ สิพฺพติ อาราปเถ อาราปเถ อาปตฺติ ปาจิตฺติยสฺส.
</Paragraph>

<Paragraph number="584" book="paci">
<Emphasis>สิพฺพาเปยฺยา</Emphasis>ติ อญฺญํ อาณาเปติ, อาปตฺติ ปาจิตฺติยสฺส. สกึ อาณตฺโต พหุกมฺปิ สิพฺพติ, อาปตฺติ ปาจิตฺติยสฺส.
</Paragraph>

</Division>
<Division number="178" book="paci">

<Paragraph number="585" book="paci">
อญฺญาติกาย อญฺญาติกสญฺญี จีวรํ สิพฺพติ วา สิพฺพาเปติ วา, อาปตฺติ ปาจิตฺติยสฺส. อญฺญาติกาย เวมติโก จีวรํ สิพฺพติ วา สิพฺพาเปติ วา, อาปตฺติ ปาจิตฺติยสฺส. อญฺญาติกาย ญาติกสญฺญี จีวรํ สิพฺพติ วา สิพฺพาเปติ วา, อาปตฺติ ปาจิตฺติยสฺส.
</Paragraph>

<Paragraph number="586" book="paci">
เอกโตอุปสมฺปนฺนาย จีวรํ สิพฺพติ วา สิพฺพาเปติ วา, อาปตฺติ ทุกฺกฏสฺส. ญาติกาย อญฺญาติกสญฺญี, อาปตฺติ ทุกฺกฏสฺส. ญาติกาย เวมติโก, อาปตฺติ ทุกฺกฏสฺส. ญาติกาย ญาติกสญฺญี, อนาปตฺติ.
</Paragraph>

</Division>
<Division number="179" book="paci">

<Paragraph number="587" book="paci">
อนาปตฺติ—  ญาติกาย, จีวรํ ฐเปตฺวา อญฺญํ ปริกฺขารํ สิพฺพติ วา สิพฺพาเปติ วา, สิกฺขมานาย, สามเณริยา, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="588" type="center" book="paci">
จีวรสิพฺพนสิกฺขาปทํ นิฏฺฐิตํ ฉฏฺฐํ.
</Paragraph>