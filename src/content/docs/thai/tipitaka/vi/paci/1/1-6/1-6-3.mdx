---
title: "1.6.3 ตติยปาฏิเทสนียสิกฺขาปท"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="562" book="paci">

<Paragraph number="1627" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน สาวตฺถิยํ อญฺญตรํ กุลํ อุภโตปสนฺนํ โหติ. สทฺธาย วฑฺฒติ, โภเคน หายติ, ยํ ตสฺมิํ กุเล อุปฺปชฺชติ ปุเรภตฺตํ ขาทนียํ วา โภชนียํ วา ตํ สพฺพํ ภิกฺขูนํ วิสฺสชฺเชตฺวา อปฺเปกทา อนสิตา อจฺฉนฺติ. มนุสฺสา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม สมณา สกฺยปุตฺติยา น มตฺตํ ชานิตฺวา ปฏิคฺคเหสฺสนฺติ. อิเม อิเมสํ ทตฺวา อปฺเปกทา อนสิตา อจฺฉนฺตี”ติ.
</Paragraph>

<Paragraph number="1628" book="paci">
อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. อถ โข เต ภิกฺขู ภควโต เอตมตฺถํ อาโรเจสุํ. อถ โข ภควา เอตสฺมิํ นิทาเน เอตสฺมิํ ปกรเณ ธมฺมิํ กถํ กตฺวา ภิกฺขู อามนฺเตสิ—  “อนุชานามิ, ภิกฺขเว, ยํ กุลํ สทฺธาย วฑฺฒติ, โภเคน หายติ เอวรูปสฺส กุลสฺส ญตฺติทุติเยน กมฺเมน เสกฺขสมฺมุติํ ทาตุํ. เอวญฺจ ปน, ภิกฺขเว, ทาตพฺพา. พฺยตฺเตน ภิกฺขุนา ปฏิพเลน สํโฆ ญาเปตพฺโพ—
</Paragraph>

</Division>
<Division number="563" book="paci">

<Paragraph number="1629" book="paci">
‘สุณาตุ เม, ภนฺเต, สํโฆ. อิตฺถนฺนามํ กุลํ สทฺธาย วฑฺฒติ, โภเคน หายติ. ยทิ สํฆสฺส ปตฺตกลฺลํ, สํโฆ อิตฺถนฺนามสฺส กุลสฺส เสกฺขสมฺมุติํ ทเทยฺย. เอสา ญตฺติ.
</Paragraph>

<Paragraph number="1630" book="paci">
สุณาตุ เม, ภนฺเต, สํโฆ. อิตฺถนฺนามํ กุลํ สทฺธาย วฑฺฒติ, โภเคน หายติ. สํโฆ อิตฺถนฺนามสฺส กุลสฺส เสกฺขสมฺมุติํ เทติ. ยสฺสายสฺมโต ขมติ อิตฺถนฺนามสฺส กุลสฺส เสกฺขสมฺมุติยา ทานํ, โส ตุณฺหสฺส; ยสฺส นกฺขมติ, โส ภาเสยฺย.
</Paragraph>

<Paragraph number="1631" book="paci">
ทินฺนา สํเฆน อิตฺถนฺนามสฺส กุลสฺส เสกฺขสมฺมุติ. ขมติ สํฆสฺส, ตสฺมา ตุณฺหี, เอวเมตํ ธารยามี’ติ.
</Paragraph>

<Paragraph number="1632" book="paci">
เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

<Paragraph number="1633" book="paci">
<Emphasis>“ยานิ โข ปน ตานิ เสกฺขสมฺมตานิ กุลานิ, โย ปน ภิกฺขุ ตถารูเปสุ เสกฺขสมฺมเตสุ กุเลสุ ขาทนียํ วา โภชนียํ วา สหตฺถา ปฏิคฺคเหตฺวา ขาเทยฺย วา ภุญฺเชยฺย วา, ปฏิเทเสตพฺพํ เตน ภิกฺขุนา—  ‘คารยฺหํ, อาวุโส, ธมฺมํ อาปชฺชิํ อสปฺปายํ ปาฏิเทสนียํ ตํ ปฏิเทเสมี’”</Emphasis>ติ.
</Paragraph>

<Paragraph number="1634" book="paci">
เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติ.
</Paragraph>

</Division>
<Division number="564" book="paci">

<Paragraph number="1635" book="paci">
เตน โข ปน สมเยน สาวตฺถิยํ อุสฺสโว โหติ. มนุสฺสา ภิกฺขู นิมนฺเตตฺวา โภเชนฺติ. ตมฺปิ โข กุลํ ภิกฺขู นิมนฺเตสิ. ภิกฺขู กุกฺกุจฺจายนฺตา นาธิวาเสนฺติ—  “ปฏิกฺขิตฺตํ ภควตา เสกฺขสมฺมเตสุ กุเลสุ ขาทนียํ วา โภชนียํ วา สหตฺถา ปฏิคฺคเหตฺวา ขาทิตุํ ภุญฺชิตุนฺ”ติ. เต อุชฺฌายนฺติ ขิยฺยนฺติ วิปาเจนฺติ—  “กิํ นุ โข นาม อมฺหากํ ชีวิเตน ยํ อยฺยา อมฺหากํ น ปฏิคฺคณฺหนฺตี”ติ.
</Paragraph>

<Paragraph number="1636" book="paci">
อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. อถ โข เต ภิกฺขู ภควโต เอตมตฺถํ อาโรเจสุํ. อถ โข ภควา เอตสฺมิํ นิทาเน เอตสฺมิํ ปกรเณ ธมฺมิํ กถํ กตฺวา ภิกฺขู อามนฺเตสิ—  “อนุชานามิ, ภิกฺขเว, นิมนฺติเตน เสกฺขสมฺมเตสุ กุเลสุ ขาทนียํ วา โภชนียํ วา สหตฺถา ปฏิคฺคเหตฺวา ขาทิตุํ ภุญฺชิตุํ. เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

<Paragraph number="1637" book="paci">
<Emphasis>“ยานิ โข ปน ตานิ เสกฺขสมฺมตานิ กุลานิ, โย ปน ภิกฺขุ ตถารูเปสุ เสกฺขสมฺมเตสุ กุเลสุ ปุพฺเพ อนิมนฺติโต ขาทนียํ วา โภชนียํ วา สหตฺถา ปฏิคฺคเหตฺวา ขาเทยฺย วา ภุญฺเชยฺย วา</Emphasis>, <Emphasis>ปฏิเทเสตพฺพํ เตน ภิกฺขุนา—  ‘คารยฺหํ, อาวุโส, ธมฺมํ อาปชฺชิํ อสปฺปายํ ปาฏิเทสนียํ, ตํ ปฏิเทเสมี’”</Emphasis>ติ.
</Paragraph>

<Paragraph number="1638" book="paci">
เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติ.
</Paragraph>

</Division>
<Division number="565" book="paci">

<Paragraph number="1639" book="paci">
เตน โข ปน สมเยน อญฺญตโร ภิกฺขุ ตสฺส กุลสฺส กุลูปโก โหติ. อถ โข โส ภิกฺขุ ปุพฺพณฺหสมยํ นิวาเสตฺวา ปตฺตจีวรมาทาย เยน ตํ กุลํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิ. เตน โข ปน สมเยน โส ภิกฺขุ คิลาโน โหติ. อถ โข เต มนุสฺสา ตํ ภิกฺขุํ เอตทโวจุํ—  “ภุญฺชถ, ภนฺเต”ติ. อถ โข โส ภิกฺขุ—  “ภควตา ปฏิกฺขิตฺตํ อนิมนฺติเตน เสกฺขสมฺมเตสุ กุเลสุ ขาทนียํ วา โภชนียํ วา สหตฺถา ปฏิคฺคเหตฺวา ขาทิตุํ ภุญฺชิตุนฺ”ติ กุกฺกุจฺจายนฺโต น ปฏิคฺคเหสิ; นาสกฺขิ ปิณฺฑาย จริตุํ; ฉินฺนภตฺโต อโหสิ.
</Paragraph>

<Paragraph number="1640" book="paci">
อถ โข โส ภิกฺขุ อารามํ คนฺตฺวา ภิกฺขูนํ เอตมตฺถํ อาโรเจสิ. ภิกฺขู ภควโต เอตมตฺถํ อาโรเจสุํ. อถ โข ภควา เอตสฺมิํ นิทาเน เอตสฺมิํ ปกรเณ ธมฺมิํ กถํ กตฺวา ภิกฺขู อามนฺเตสิ—  “อนุชานามิ, ภิกฺขเว, คิลาเนน ภิกฺขุนา เสกฺขสมฺมเตสุ กุเลสุ ขาทนียํ วา โภชนียํ วา สหตฺถา ปฏิคฺคเหตฺวา ขาทิตุํ ภุญฺชิตุํ. เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="566" book="paci">

<Paragraph number="1641" book="paci">
<Emphasis>“ยานิ โข ปน ตานิ เสกฺขสมฺมตานิ กุลานิ, โย ปน ภิกฺขุ ตถารูเปสุ เสกฺขสมฺมเตสุ กุเลสุ ปุพฺเพ อนิมนฺติโต อคิลาโน ขาทนียํ วา โภชนียํ วา สหตฺถา ปฏิคฺคเหตฺวา ขาเทยฺย วา ภุญฺเชยฺย วา, ปฏิเทเสตพฺพํ เตน ภิกฺขุนา—  ‘คารยฺหํ, อาวุโส, ธมฺมํ อาปชฺชิํ อสปฺปายํ ปาฏิเทสนียํ, ตํ ปฏิเทเสมี’”</Emphasis>ติ. (*3*:<Emphasis>144</Emphasis>)
</Paragraph>

</Division>
<Division number="567" book="paci">

<Paragraph number="1642" book="paci">
<Emphasis>ยานิ โข ปน ตานิ เสกฺขสมฺมตานิ กุลานี</Emphasis>ติ เสกฺขสมฺมตํ นาม กุลํ ยํ กุลํ สทฺธาย วฑฺฒติ, โภเคน หายติ. เอวรูปสฺส กุลสฺส ญตฺติทุติเยน กมฺเมน เสกฺขสมฺมุติ ทินฺนา โหติ.
</Paragraph>

<Paragraph number="1643" book="paci">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมิํ อตฺเถ อธิปฺเปโต ภิกฺขูติ.
</Paragraph>

<Paragraph number="1644" book="paci">
<Emphasis>ตถารูเปสุ เสกฺขสมฺมเตสุ กุเลสู</Emphasis>ติ เอวรูเปสุ เสกฺขสมฺมเตสุ กุเลสุ.
</Paragraph>

<Paragraph number="1645" book="paci">
<Emphasis>อนิมนฺติโต</Emphasis> นาม อชฺชตนาย วา สฺวาตนาย วา อนิมนฺติโต, ฆรูปจารํ โอกฺกมนฺเต นิมนฺเตติ, เอโส อนิมนฺติโต นาม.
</Paragraph>

<Paragraph number="1646" book="paci">
<Emphasis>นิมนฺติโต</Emphasis> นาม อชฺชตนาย วา สฺวาตนาย วา นิมนฺติโต, ฆรูปจารํ อโนกฺกมนฺเต นิมนฺเตติ, เอโส นิมนฺติโต นาม.
</Paragraph>

<Paragraph number="1647" book="paci">
<Emphasis>อคิลาโน</Emphasis> นาม สกฺโกติ ปิณฺฑาย จริตุํ.
</Paragraph>

<Paragraph number="1648" book="paci">
<Emphasis>คิลาโน</Emphasis> นาม น สกฺโกติ ปิณฺฑาย จริตุํ.
</Paragraph>

<Paragraph number="1649" book="paci">
<Emphasis>ขาทนียํ</Emphasis> นาม ปญฺจ โภชนานิ—  ยามกาลิกํ สตฺตาหกาลิกํ ยาวชีวิกํ ฐเปตฺวา อวเสสํ ขาทนียํ นาม.
</Paragraph>

<Paragraph number="1650" book="paci">
<Emphasis>โภชนียํ</Emphasis> นาม ปญฺจ โภชนานิ—  โอทโน, กุมฺมาโส, สตฺตุ, มจฺโฉ, มํสํ.
</Paragraph>

<Paragraph number="1651" book="paci">
อนิมนฺติโต อคิลาโน “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส. อชฺโฌหาเร อชฺโฌหาเร อาปตฺติ ปาฏิเทสนียสฺส.
</Paragraph>

</Division>
<Division number="568" book="paci">

<Paragraph number="1652" book="paci">
เสกฺขสมฺมเต เสกฺขสมฺมตสญฺญี อนิมนฺติโต อคิลาโน ขาทนียํ วา โภชนียํ วา สหตฺถา ปฏิคฺคเหตฺวา ขาทติ วา ภุญฺชติ วา, อาปตฺติ ปาฏิเทสนียสฺส. เสกฺขสมฺมเต เวมติโก …เป…  เสกฺขสมฺมเต อเสกฺขสมฺมตสญฺญี อนิมนฺติโต อคิลาโน ขาทนียํ วา โภชนียํ วา สหตฺถา ปฏิคฺคเหตฺวา ขาทติ วา ภุญฺชติ วา, อาปตฺติ ปาฏิเทสนียสฺส.
</Paragraph>

<Paragraph number="1653" book="paci">
ยามกาลิกํ สตฺตาหกาลิกํ ยาวชีวิกํ อาหารตฺถาย ปฏิคฺคณฺหาติ, อาปตฺติ ทุกฺกฏสฺส. อชฺโฌหาเร อชฺโฌหาเร อาปตฺติ ทุกฺกฏสฺส. อเสกฺขสมฺมเต เสกฺขสมฺมตสญฺญี, อาปตฺติ ทุกฺกฏสฺส. อเสกฺขสมฺมเต เวมติโก, อาปตฺติ ทุกฺกฏสฺส. อเสกฺขสมฺมเต อเสกฺขสมฺมตสญฺญี, อนาปตฺติ.
</Paragraph>

</Division>
<Division number="569" book="paci">

<Paragraph number="1654" book="paci">
อนาปตฺติ—  นิมนฺติตสฺส, คิลานสฺส, นิมนฺติตสฺส วา คิลานสฺส วา เสสกํ ภุญฺชติ, อญฺเญสํ ภิกฺขา ตตฺถ ปญฺญตฺตา โหติ, ฆรโต นีหริตฺวา เทนฺติ, นิจฺจภตฺเต, สลากภตฺเต, ปกฺขิเก, อุโปสถิเก, ปาฏิปทิเก, ยามกาลิกํ สตฺตาหกาลิกํ ยาวชีวิกํ—  “สติ ปจฺจเย ปริภุญฺชา”ติ เทติ, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="1655" type="center" book="paci">
ตติยปาฏิเทสนียสิกฺขาปทํ นิฏฺฐิตํ.
</Paragraph>