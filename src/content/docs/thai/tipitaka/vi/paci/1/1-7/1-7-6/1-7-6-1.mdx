---
title: "1.7.6.1 สุรุสุรุการกสิกฺขาปท"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="627" book="paci">

<Paragraph number="1939" book="paci">
เตน สมเยน พุทฺโธ ภควา โกสมฺพิยํ วิหรติ โฆสิตาราเม. เตน โข ปน สมเยน อญฺญตเรน พฺราหฺมเณน สํฆสฺส ปโยปานํ ปฏิยตฺตํ โหติ. ภิกฺขู สุรุสุรุการกํ ขีรํ ปิวนฺติ. อญฺญตโร นฏปุพฺพโก ภิกฺขุ เอวมาห—  “สพฺโพยํ มญฺเญ สํโฆ สีตีกโต”ติ.
</Paragraph>

<Paragraph number="1940" book="paci">
เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุ สํฆํ อารพฺภ ทวํ กริสฺสตี”ติ …เป…  “สจฺจํ กิร ตฺวํ, ภิกฺขุ, สํฆํ อารพฺภ ทวํ อกาสี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตฺวํ, โมฆปุริส, สํฆํ อารพฺภ ทวํ กริสฺสสิ. เนตํ, โมฆปุริส, อปฺปสนฺนานํ วา ปสาทาย …เป…  วิครหิตฺวา …เป…  ธมฺมิํ กถํ กตฺวา ภิกฺขู อามนฺเตสิ—  “น, ภิกฺขเว, พุทฺธํ วา ธมฺมํ วา สํฆํ วา อารพฺภ ทโว กาตพฺโพ. โย กเรยฺย, อาปตฺติ ทุกฺกฏสฺสา”ติ. อถ โข ภควา ตํ ภิกฺขุํ อเนกปริยาเยน วิครหิตฺวา ทุพฺภรตาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

<Paragraph number="1941" book="paci">
<Emphasis>“น สุรุสุรุการกํ ภุญฺชิสฺสามีติ สิกฺขา กรณียา”</Emphasis>ติ. (*51*:<Emphasis>196</Emphasis>)
</Paragraph>

<Paragraph number="1942" book="paci">
น สุรุสุรุการกํ ภุญฺชิตพฺพํ. โย อนาทริยํ ปฏิจฺจ สุรุสุรุการกํ ภุญฺชติ, อาปตฺติ ทุกฺกฏสฺส.
</Paragraph>

<Paragraph number="1943" book="paci">
อนาปตฺติ—  อสญฺจิจฺจ …เป…  อาทิกมฺมิกสฺสาติ.

</Paragraph>
</Division>

<Paragraph number="1944" type="center" book="paci">
ปฐมสิกฺขาปทํ นิฏฺฐิตํ.
</Paragraph>