---
title: "1.5.3.2 อตฺถงฺคตสิกฺขาปท"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="153" book="paci">

<Paragraph number="517" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน เถรา ภิกฺขู ภิกฺขุนิโย โอวทนฺติ ปริยาเยน. เตน โข ปน สมเยน อายสฺมโต จูฬปนฺถกสฺส ปริยาโย โหติ ภิกฺขุนิโย โอวทิตุํ. ภิกฺขุนิโย เอวมาหํสุ—  “น ทานิ อชฺช โอวาโท อิทฺโธ ภวิสฺสติ, ตญฺเญว ทานิ อุทานํ อโยฺย จูฬปนฺถโก ปุนปฺปุนํ ภณิสฺสตี”ติ. อถ โข ตา ภิกฺขุนิโย เยนายสฺมา จูฬปนฺถโก เตนุปสงฺกมิํสุ; อุปสงฺกมิตฺวา อายสฺมนฺตํ จูฬปนฺถกํ อภิวาเทตฺวา เอกมนฺตํ นิสีทิํสุ. เอกมนฺตํ นิสินฺนา โข ตา ภิกฺขุนิโย อายสฺมา จูฬปนฺถโก เอตทโวจ—  “สมคฺคาตฺถ, ภคินิโย”ติ? “สมคฺคามฺหายฺยา”ติ. “วตฺตนฺติ, ภคินิโย, อฏฺฐ ครุธมฺมา”ติ? “วตฺตนฺตายฺยา”ติ. “เอโส, ภคินิโย, โอวาโท”ติ นิยฺยาเทตฺวา อิมํ อุทานํ ปุนปฺปุนํ อภาสิ—
</Paragraph>

<Paragraph number="518" type="verses" book="paci">
_“อธิเจตโส อปฺปมชฺชโต,_  
_มุนิโน โมนปเถสุ สิกฺขโต;_  
_โสกา น ภวนฺติ ตาทิโน,_  
อุปสนฺตสฺส สทา สตีมโต”ติ._  

</Paragraph>

<Paragraph number="519" book="paci">
ภิกฺขุนิโย เอวมาหํสุ—  “นนุ อโวจุมฺหา—  น ทานิ อชฺช โอวาโท อิทฺโธ ภวิสฺสติ, ตญฺเญว ทานิ อุทานํ อโยฺย จูฬปนฺถโก ปุนปฺปุนํ ภณิสฺสตี”ติ. อโสฺสสิ โข อายสฺมา จูฬปนฺถโก ตาสํ ภิกฺขุนีนํ อิมํ กถาสลฺลาปํ. อถ โข อายสฺมา จูฬปนฺถโก เวหาสํ อพฺภุคฺคนฺตฺวา อากาเส อนฺตลิกฺเข จงฺกมติปิ ติฏฺฐติปิ นิสีทติปิ เสยฺยมฺปิ กปฺเปติ ธูมายติปิ ปชฺชลติปิ อนฺตรธายติปิ, ตญฺเจว อุทานํ ภณติ อญฺญญฺจ พหุํ พุทฺธวจนํ. ภิกฺขุนิโย เอวมาหํสุ—  “อจฺฉริยํ วต โภ, อพฺภุตํ วต โภ. น วต โน อิโต ปุพฺเพ โอวาโท เอวํ อิทฺโธ ภูตปุพฺโพ ยถา อยฺยสฺส จูฬปนฺถกสฺสา”ติ. อถ โข อายสฺมา จูฬปนฺถโก ตา ภิกฺขุนิโย ยาว สมนฺธการา โอวทิตฺวา อุโยฺยเชสิ—  “คจฺฉถ, ภคินิโย”ติ.
</Paragraph>

<Paragraph number="520" book="paci">
อถ โข ตา ภิกฺขุนิโย นครทฺวาเร ถกิเต พหินคเร วสิตฺวา กาลเสฺสว นครํ ปวิสนฺติ. มนุสฺสา อุชฺฌายนฺติ ขิยฺยนฺติ วิปาเจนฺติ—  “อพฺรหฺมจารินิโย อิมา ภิกฺขุนิโย; อาราเม ภิกฺขูหิ สทฺธิํ วสิตฺวา อิทานิ นครํ ปวิสนฺตี”ติ.
</Paragraph>

<Paragraph number="521" book="paci">
อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อายสฺมา จูฬปนฺถโก อตฺถงฺคเต สูริเย ภิกฺขุนิโย โอวทิสฺสตี”ติ …เป…  “สจฺจํ กิร ตฺวํ, จูฬปนฺถก, อตฺถงฺคเต สูริเย ภิกฺขุนิโย โอวทสี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตฺวํ, จูฬปนฺถก, อตฺถงฺคเต สูริเย ภิกฺขุนิโย โอวทิสฺสสิ. เนตํ, จูฬปนฺถก, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="154" book="paci">

<Paragraph number="522" book="paci">
<Emphasis>“สมฺมโตปิ เจ ภิกฺขุ อตฺถงฺคเต สูริเย ภิกฺขุนิโย โอวเทยฺย, ปาจิตฺติยนฺ”</Emphasis>ติ. (*22*:<Emphasis>71</Emphasis>)
</Paragraph>

</Division>
<Division number="155" book="paci">

<Paragraph number="523" book="paci">
<Emphasis>สมฺมโต</Emphasis> นาม ญตฺติจตุตฺเถน กมฺเมน สมฺมโต.
</Paragraph>

<Paragraph number="524" book="paci">
<Emphasis>อตฺถงฺคเต สูริเย</Emphasis>ติ โอคฺคเต สูริเย.
</Paragraph>

<Paragraph number="525" book="paci">
<Emphasis>ภิกฺขุนี</Emphasis> นาม อุภโตสํเฆ อุปสมฺปนฺนา.
</Paragraph>

<Paragraph number="526" book="paci">
<Emphasis>โอวเทยฺยา</Emphasis>ติ อฏฺฐหิ วา ครุธมฺเมหิ อญฺเญน วา ธมฺเมน โอวทติ, อาปตฺติ ปาจิตฺติยสฺส.
</Paragraph>

</Division>
<Division number="156" book="paci">

<Paragraph number="527" book="paci">
อตฺถงฺคเต อตฺถงฺคตสญฺญี โอวทติ, อาปตฺติ ปาจิตฺติยสฺส. อตฺถงฺคเต เวมติโก โอวทติ, อาปตฺติ ปาจิตฺติยสฺส. อตฺถงฺคเต อนตฺถงฺคตสญฺญี โอวทติ, อาปตฺติ ปาจิตฺติยสฺส.
</Paragraph>

<Paragraph number="528" book="paci">
เอกโตอุปสมฺปนฺนาย โอวทติ, อาปตฺติ ทุกฺกฏสฺส. อนตฺถงฺคเต อตฺถงฺคตสญฺญี, อาปตฺติ ทุกฺกฏสฺส. อนตฺถงฺคเต เวมติโก, อาปตฺติ ทุกฺกฏสฺส. อนตฺถงฺคเต อนตฺถงฺคตสญฺญี, อนาปตฺติ.
</Paragraph>

</Division>
<Division number="157" book="paci">

<Paragraph number="529" book="paci">
อนาปตฺติ—  อุทฺเทสํ เทนฺโต, ปริปุจฺฉํ เทนฺโต, “โอสาเรหิ อยฺยา”ติ วุจฺจมาโน, โอสาเรติ, ปญฺหํ ปุจฺฉติ, ปญฺหํ ปุฏฺโฐ กเถติ, อญฺญสฺสตฺถาย ภณนฺตํ ภิกฺขุนิโย สุณนฺติ, สิกฺขมานาย สามเณริยา, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="530" type="center" book="paci">
อตฺถงฺคตสิกฺขาปทํ นิฏฺฐิตํ ทุติยํ.
</Paragraph>