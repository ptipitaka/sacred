---
title: "1.5.2.8 เวหาสกุฏิสิกฺขาปท"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="129" book="paci">

<Paragraph number="443" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ทฺเว ภิกฺขู สํฆิเก วิหาเร อุปริเวหาสกุฏิยา เอโก เหฏฺฐา วิหรติ, เอโก อุปริ. อุปริโม ภิกฺขุ อาหจฺจปาทกํ มญฺจํ สหสา อภินิสีทิ. มญฺจปาโท นิปฺปติตฺวา เหฏฺฐิมสฺส ภิกฺขุโน มตฺถเก อวตฺถาสิ. โส ภิกฺขุ วิสฺสรมกาสิ. ภิกฺขู อุปธาวิตฺวา ตํ ภิกฺขุํ เอตทโวจุํ—  “กิสฺส ตฺวํ, อาวุโส, วิสฺสรมกาสี”ติ? อถ โข โส ภิกฺขุ ภิกฺขูนํ เอตมตฺถํ อาโรเจสิ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขุ สํฆิเก วิหาเร อุปริเวหาสกุฏิยา อาหจฺจปาทกํ มญฺจํ สหสา อภินิสีทิสฺสตี”ติ.
</Paragraph>

<Paragraph number="444" book="paci">
อถ โข เต ภิกฺขู ตํ ภิกฺขุํ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป…  “สจฺจํ กิร ตฺวํ, ภิกฺขุ, สํฆิเก วิหาเร อุปริเวหาสกุฏิยา อาหจฺจปาทกํ มญฺจํ สหสา อภินิสีทสี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตฺวํ, โมฆปุริส, สํฆิเก วิหาเร อุปริเวหาสกุฏิยา อาหจฺจปาทกํ มญฺจํ สหสา อภินิสีทิสฺสสิ. เนตํ, โมฆปุริส, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="130" book="paci">

<Paragraph number="445" book="paci">
<Emphasis>“โย ปน ภิกฺขุ สํฆิเก วิหาเร อุปริเวหาสกุฏิยา อาหจฺจปาทกํ มญฺจํ วา ปีฐํ วา อภินิสีเทยฺย วา อภินิปชฺเชยฺย วา, ปาจิตฺติยนฺ”</Emphasis>ติ. (*18*:<Emphasis>67</Emphasis>)
</Paragraph>

</Division>
<Division number="131" book="paci">

<Paragraph number="446" book="paci">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมิํ อตฺเถ อธิปฺเปโต ภิกฺขูติ.
</Paragraph>

<Paragraph number="447" book="paci">
<Emphasis>สํฆิโก</Emphasis> นาม วิหาโร สํฆสฺส ทินฺโน โหติ ปริจฺจตฺโต.
</Paragraph>

<Paragraph number="448" book="paci">
<Emphasis>เวหาสกุฏิ</Emphasis> นาม มชฺฌิมสฺส ปุริสสฺส อสีสฆฏฺฏา.
</Paragraph>

<Paragraph number="449" book="paci">
<Emphasis>อาหจฺจปาทโก</Emphasis> นาม <Emphasis>มญฺโจ</Emphasis> องฺเค วิชฺฌิตฺวา ฐิโต โหติ.
</Paragraph>

<Paragraph number="450" book="paci">
<Emphasis>อาหจฺจปาทกํ</Emphasis> นาม <Emphasis>ปีฐํ</Emphasis> องฺเค วิชฺฌิตฺวา ฐิตํ โหติ.
</Paragraph>

<Paragraph number="451" book="paci">
<Emphasis>อภินิสีเทยฺยา</Emphasis>ติ ตสฺมิํ อภินิสีทติ, อาปตฺติ ปาจิตฺติยสฺส.
</Paragraph>

<Paragraph number="452" book="paci">
<Emphasis>อภินิปชฺเชยฺยา</Emphasis>ติ ตสฺมิํ อภินิปชฺชติ, อาปตฺติ ปาจิตฺติยสฺส.
</Paragraph>

</Division>
<Division number="132" book="paci">

<Paragraph number="453" book="paci">
สํฆิเก สํฆิกสญฺญี อุปริเวหาสกุฏิยา อาหจฺจปาทกํ มญฺจํ วา ปีฐํ วา อภินิสีทติ วา อภินิปชฺชติ วา, อาปตฺติ ปาจิตฺติยสฺส. สํฆิเก เวมติโก …เป…  สํฆิเก ปุคฺคลิกสญฺญี อุปริเวหาสกุฏิยา อาหจฺจปาทกํ มญฺจํ วา ปีฐํ วา อภินิสีทติ วา อภินิปชฺชติ วา, อาปตฺติ ปาจิตฺติยสฺส.
</Paragraph>

<Paragraph number="454" book="paci">
ปุคฺคลิเก สํฆิกสญฺญี, อาปตฺติ ทุกฺกฏสฺส. ปุคฺคลิเก เวมติโก, อาปตฺติ ทุกฺกฏสฺส. ปุคฺคลิเก ปุคฺคลิกสญฺญี อญฺญสฺส ปุคฺคลิเก, อาปตฺติ ทุกฺกฏสฺส. อตฺตโน ปุคฺคลิเก, อนาปตฺติ.
</Paragraph>

</Division>
<Division number="133" book="paci">

<Paragraph number="455" book="paci">
อนาปตฺติ—  อเวหาสกุฏิยา สีสฆฏฺฏาย เหฏฺฐา อปริโภคํ โหติ, ปทรสญฺจิตํ โหติ, ปฏาณิ ทินฺนา โหติ, ตสฺมิํ ฐิโต คณฺหติ วา ลคฺเคติ วา, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="456" type="center" book="paci">
เวหาสกุฏิสิกฺขาปทํ นิฏฺฐิตํ อฏฺฐมํ.
</Paragraph>