---
title: "1.5.4.9 ปณีตโภชนสิกฺขาปท"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="257" book="paci">

<Paragraph number="824" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ฉพฺพคฺคิยา ภิกฺขู ปณีตโภชนานิ อตฺตโน อตฺถาย วิญฺญาเปตฺวา ภุญฺชนฺติ. มนุสฺสา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม สมณา สกฺยปุตฺติยา ปณีตโภชนานิ อตฺตโน อตฺถาย วิญฺญาเปตฺวา ภุญฺชิสฺสนฺติ. กสฺส สมฺปนฺนํ น มนาปํ, กสฺส สาทุํ น รุจฺจตี”ติ.
</Paragraph>

<Paragraph number="825" book="paci">
อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ฉพฺพคฺคิยา ภิกฺขู ปณีตโภชนานิ อตฺตโน อตฺถาย วิญฺญาเปตฺวา ภุญฺชิสฺสนฺตี”ติ …เป…  “สจฺจํ กิร ตุเมฺห, ภิกฺขเว, ปณีตโภชนานิ อตฺตโน อตฺถาย วิญฺญาเปตฺวา ภุญฺชถา”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตุเมฺห, โมฆปุริสา, ปณีตโภชนานิ อตฺตโน อตฺถาย วิญฺญาเปตฺวา ภุญฺชิสฺสถ. เนตํ, โมฆปุริสา, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

<Paragraph number="826" book="paci">
<Emphasis>“ยานิ โข ปน ตานิ ปณีตโภชนานิ, เสยฺยถิทํ—  สปฺปิ นวนีตํ เตลํ มธุ ผาณิตํ มจฺโฉ มํสํ ขีรํ ทธิ. โย ปน ภิกฺขุ เอวรูปานิ ปณีตโภชนานิ อตฺตโน อตฺถาย วิญฺญาเปตฺวา ภุญฺเชยฺย, ปาจิตฺติยนฺ”</Emphasis>ติ.
</Paragraph>

<Paragraph number="827" book="paci">
เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติ.
</Paragraph>

</Division>
<Division number="258" book="paci">

<Paragraph number="828" book="paci">
เตน โข ปน สมเยน ภิกฺขู คิลานา โหนฺติ. คิลานปุจฺฉกา ภิกฺขู คิลาเน ภิกฺขู เอตทโวจุํ—  “กจฺจาวุโส, ขมนียํ, กจฺจิ ยาปนียนฺ”ติ? “ปุพฺเพ มยํ, อาวุโส, ปณีตโภชนานิ อตฺตโน อตฺถาย วิญฺญาเปตฺวา ภุญฺชาม, เตน โน ผาสุ โหติ; อิทานิ ปน ‘ภควตา ปฏิกฺขิตฺตนฺ’ติ กุกฺกุจฺจายนฺตา น วิญฺญาเปม, เตน โน น ผาสุ โหตี”ติ. ภควโต เอตมตฺถํ อาโรเจสุํ. อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา ภิกฺขู อามนฺเตสิ—  “อนุชานามิ, ภิกฺขเว, คิลาเนน ภิกฺขุนา ปณีตโภชนานิ อตฺตโน อตฺถาย วิญฺญาเปตฺวา ภุญฺชิตุํ. เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="259" book="paci">

<Paragraph number="829" book="paci">
<Emphasis>“ยานิ โข ปน ตานิ ปณีตโภชนานิ, เสยฺยถิทํ—  สปฺปิ นวนีตํ เตลํ มธุ ผาณิตํ มจฺโฉ มํสํ ขีรํ ทธิ. โย ปน ภิกฺขุ เอวรูปานิ ปณีตโภชนานิ อคิลาโน อตฺตโน อตฺถาย วิญฺญาเปตฺวา ภุญฺเชยฺย, ปาจิตฺติยนฺ”</Emphasis>ติ. (*39*:<Emphasis>88</Emphasis>)
</Paragraph>

</Division>
<Division number="260" book="paci">

<Paragraph number="830" book="paci">
<Emphasis>ยานิ โข ปน ตานิ ปณีตโภชนานี</Emphasis>ติ <Emphasis>สปฺปิ</Emphasis> นาม โคสปฺปิ วา อชิกาสปฺปิ วา มหึสสปฺปิ วา, เยสํ มํสํ กปฺปติ เตสํ สปฺปิ.
</Paragraph>

<Paragraph number="831" book="paci">
<Emphasis>นวนีตํ</Emphasis> นาม เตสญฺเญว นวนีตํ.
</Paragraph>

<Paragraph number="832" book="paci">
<Emphasis>เตลํ</Emphasis> นาม ติลเตลํ สาสปเตลํ มธุกเตลํ เอรณฺฑเตลํ วสาเตลํ.
</Paragraph>

<Paragraph number="833" book="paci">
<Emphasis>มธุ</Emphasis> นาม มกฺขิกามธุ.
</Paragraph>

<Paragraph number="834" book="paci">
<Emphasis>ผาณิตํ</Emphasis> นาม อุจฺฉุมฺหา นิพฺพตฺตํ.
</Paragraph>

<Paragraph number="835" book="paci">
<Emphasis>มจฺโฉ</Emphasis> นาม อุทโก วุจฺจติ.
</Paragraph>

<Paragraph number="836" book="paci">
<Emphasis>มํสํ</Emphasis> นาม เยสํ มํสํ กปฺปติ, เตสํ มํสํ.
</Paragraph>

<Paragraph number="837" book="paci">
<Emphasis>ขีรํ</Emphasis> นาม โคขีรํ วา อชิกาขีรํ วา มหึสขีรํ วา, เยสํ มํสํ กปฺปติ, เตสํ ขีรํ.
</Paragraph>

<Paragraph number="838" book="paci">
<Emphasis>ทธิ</Emphasis> นาม เตสญฺเญว ทธิ.
</Paragraph>

<Paragraph number="839" book="paci">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมึ อตฺเถ อธิปฺเปโต ภิกฺขูติ.
</Paragraph>

<Paragraph number="840" book="paci">
<Emphasis>เอวรูปานิ ปณีตโภชนานี</Emphasis>ติ ตถารูปานิ ปณีตโภชนานิ.
</Paragraph>

<Paragraph number="841" book="paci">
<Emphasis>อคิลาโน</Emphasis> นาม ยสฺส วินา ปณีตโภชนานิ ผาสุ โหติ.
</Paragraph>

<Paragraph number="842" book="paci">
<Emphasis>คิลาโน</Emphasis> นาม ยสฺส วินา ปณีตโภชนานิ น ผาสุ โหติ.
</Paragraph>

<Paragraph number="843" book="paci">
อคิลาโน อตฺตโน อตฺถาย วิญฺญาเปติ, ปโยเค ทุกฺกฏํ. ปฏิลาเภน “ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส. อชฺโฌหาเร อชฺโฌหาเร อาปตฺติ ปาจิตฺติยสฺส.
</Paragraph>

</Division>
<Division number="261" book="paci">

<Paragraph number="844" book="paci">
อคิลาโน อคิลานสญฺญี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาจิตฺติยสฺส. อคิลาโน เวมติโก ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาจิตฺติยสฺส. อคิลาโน คิลานสญฺญี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาจิตฺติยสฺส.
</Paragraph>

<Paragraph number="845" book="paci">
คิลาโน อคิลานสญฺญี, อาปตฺติ ทุกฺกฏสฺส. คิลาโน เวมติโก, อาปตฺติ ทุกฺกฏสฺส. คิลาโน คิลานสญฺญี อนาปตฺติ.
</Paragraph>

</Division>
<Division number="262" book="paci">

<Paragraph number="846" book="paci">
อนาปตฺติ—  คิลานสฺส, คิลาโน หุตฺวา วิญฺญาเปตฺวา อคิลาโน ภุญฺชติ, คิลานสฺส เสสกํ ภุญฺชติ, ญาตกานํ ปวาริตานํ อญฺญสฺสตฺถาย อตฺตโน ธเนน, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="847" type="center" book="paci">
ปณีตโภชนสิกฺขาปทํ นิฏฺฐิตํ นวมํ.
</Paragraph>