---
title: "1.5.6.8 ทุพฺพณฺณกรณสิกฺขาปท"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="367" book="paci">

<Paragraph number="1119" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน สมฺพหุลา ภิกฺขู จ ปริพฺพาชกา จ สาเกตา สาวตฺถึ อทฺธานมคฺคปฺปฏิปนฺนา โหนฺติ. อนฺตรามคฺเค โจรา นิกฺขมิตฺวา เต อจฺฉินฺทึสุ. สาวตฺถิยา ราชภฏา นิกฺขมิตฺวา เต โจเร สภณฺเฑ คเหตฺวา ภิกฺขูนํ สนฺติเก ทูตํ ปาเหสุํ—  “อาคจฺฉนฺตุ, ภทนฺตา, สกํ สกํ จีวรํ สญฺชานิตฺวา คณฺหนฺตู”ติ. ภิกฺขู น สญฺชานนฺติ. เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภทนฺตา อตฺตโน อตฺตโน จีวรํ น สญฺชานิสฺสนฺตี”ติ.
</Paragraph>

<Paragraph number="1120" book="paci">
อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. อถ โข เต ภิกฺขู ภควโต เอตมตฺถํ อาโรเจสุํ. อถ โข ภควา เอตสฺมึ นิทาเน เอตสฺมึ ปกรเณ ภิกฺขุสํฆํ สนฺนิปาตาเปตฺวา ภิกฺขูนํ ตทนุจฺฉวิกํ ตทนุโลมิกํ ธมฺมึ กถํ กตฺวา ภิกฺขู อามนฺเตสิ—  “เตน หิ, ภิกฺขเว, ภิกฺขูนํ สิกฺขาปทํ ปญฺญเปสฺสามิ ทส อตฺถวเส ปฏิจฺจ—  สํฆสุฏฺฐุตาย, สํฆผาสุตาย …เป…  สทฺธมฺมฏฺฐิติยา, วินยานุคฺคหาย. เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="368" book="paci">

<Paragraph number="1121" book="paci">
<Emphasis>“นวํ ปน ภิกฺขุนา จีวรลาเภน ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ อาทาตพฺพํ—  นีลํ วา กทฺทมํ วา กาฬสามํ วา. อนาทา</Emphasis> <Emphasis>เจ ภิกฺขุ ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ นวํ จีวรํ ปริภุญฺเชยฺย, ปาจิตฺติยนฺ”</Emphasis>ติ. (*58*:<Emphasis>107</Emphasis>)
</Paragraph>

</Division>
<Division number="369" book="paci">

<Paragraph number="1122" book="paci">
<Emphasis>นวํ</Emphasis> นาม อกตกปฺปํ วุจฺจติ.
</Paragraph>

<Paragraph number="1123" book="paci">
<Emphasis>จีวรํ</Emphasis> นาม ฉนฺนํ จีวรานํ อญฺญตรํ จีวรํ.
</Paragraph>

<Paragraph number="1124" book="paci">
<Emphasis>ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ อาทาตพฺพนฺ</Emphasis>ติ อนฺตมโส กุสคฺเคนปิ อาทาตพฺพํ.
</Paragraph>

<Paragraph number="1125" book="paci">
<Emphasis>นีลํ</Emphasis> นาม เทฺว นีลานิ—  กํสนีลํ, ปลาสนีลํ.
</Paragraph>

<Paragraph number="1126" book="paci">
<Emphasis>กทฺทโม</Emphasis> นาม โอทโก วุจฺจติ.
</Paragraph>

<Paragraph number="1127" book="paci">
<Emphasis>กาฬสามํ</Emphasis> นาม ยํ กิญฺจิ กาฬสามกํ.
</Paragraph>

<Paragraph number="1128" book="paci">
<Emphasis>อนาทา เจ ภิกฺขุ ติณฺณํ ทุพฺพณฺณกรณานํ อญฺญตรํ ทุพฺพณฺณกรณนฺ</Emphasis>ติ อนฺตมโส กุสคฺเคนปิ อนาทิยิตฺวา ติณฺณํ ทุพฺพณฺณกรณานํ อญฺญตรํ ทุพฺพณฺณกรณํ นวํ จีวรํ ปริภุญฺชติ, อาปตฺติ ปาจิตฺติยสฺส.
</Paragraph>

</Division>
<Division number="370" book="paci">

<Paragraph number="1129" book="paci">
อนาทินฺเน อนาทินฺนสญฺญี ปริภุญฺชติ, อาปตฺติ ปาจิตฺติยสฺส. อนาทินฺเน เวมติโก ปริภุญฺชติ, อาปตฺติ ปาจิตฺติยสฺส. อนาทินฺเน อาทินฺนสญฺญี ปริภุญฺชติ, อาปตฺติ ปาจิตฺติยสฺส.
</Paragraph>

<Paragraph number="1130" book="paci">
อาทินฺเน อนาทินฺนสญฺญี, อาปตฺติ ทุกฺกฏสฺส. อาทินฺเน เวมติโก, อาปตฺติ ทุกฺกฏสฺส. อาทินฺเน อาทินฺนสญฺญี, อนาปตฺติ.
</Paragraph>

</Division>
<Division number="371" book="paci">

<Paragraph number="1131" book="paci">
อนาปตฺติ—  อาทิยิตฺวา ปริภุญฺชติ, กปฺโป นฏฺโฐ โหติ, กปฺปกโตกาโส ชิณฺโณ โหติ, กปฺปกเตน อกปฺปกตํ สํสิพฺพิตํ โหติ, อคฺคเฬ อนุวาเต ปริภณฺเฑ, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="1132" type="center" book="paci">
ทุพฺพณฺณกรณสิกฺขาปทํ นิฏฺฐิตํ อฏฺฐมํ.
</Paragraph>