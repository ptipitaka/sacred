---
title: "1.5.1.10 ปถวีขณนสิกฺขาปท"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="84" book="paci">

<Paragraph number="321" book="paci">
เตน สมเยน พุทฺโธ ภควา อาฬวิยํ วิหรติ อคฺคาฬเว เจติเย. เตน โข ปน สมเยน อาฬวกา ภิกฺขู นวกมฺมํ กโรนฺตา ปถวิํ ขณนฺติปิ ขณาเปนฺติปิ. มนุสฺสา อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม สมณา สกฺยปุตฺติยา ปถวิํ ขณิสฺสนฺติปิ ขณาเปสฺสนฺติปิ. เอกินฺทฺริยํ สมณา สกฺยปุตฺติยา ชีวํ วิเหเฐนฺตี”ติ.
</Paragraph>

<Paragraph number="322" book="paci">
อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อาฬวกา ภิกฺขู ปถวิํ ขณิสฺสนฺติปิ ขณาเปสฺสนฺติปี”ติ …เป…  “สจฺจํ กิร ตุมฺเห, ภิกฺขเว, ปถวิํ ขณถปิ ขณาเปถปี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตุมฺเห, โมฆปุริสา, ปถวิํ ขณิสฺสถปิ ขณาเปสฺสถปิ. ชีวสญฺญิโน หิ, โมฆปุริสา, มนุสฺสา ปถวิยา. เนตํ, โมฆปุริสา, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="85" book="paci">

<Paragraph number="323" book="paci">
<Emphasis>“โย ปน ภิกฺขุ ปถวิํ ขเณยฺย วา ขณาเปยฺย วา, ปาจิตฺติยนฺ”</Emphasis>ติ. (*10*:<Emphasis>59</Emphasis>)
</Paragraph>

</Division>
<Division number="86" book="paci">

<Paragraph number="324" book="paci">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมิํ อตฺเถ อธิปฺเปโต ภิกฺขูติ.
</Paragraph>

<Paragraph number="325" book="paci">
<Emphasis>ปถวี</Emphasis> นาม ทฺเว ปถวิโย—  ชาตา จ ปถวี อชาตา จ ปถวี.
</Paragraph>

<Paragraph number="326" book="paci">
<Emphasis>ชาตา</Emphasis> นาม ปถวี—  สุทฺธปํสุ สุทฺธมตฺติกา อปฺปปาสาณา อปฺปสกฺขรา อปฺปกฐลา อปฺปมรุมฺพา อปฺปวาลิกา, เยภุเยฺยนปํสุกา, เยภุเยฺยนมตฺติกา. อทฑฺฒาปิ วุจฺจติ ชาตา ปถวี. โยปิ ปํสุปุญฺโช วา มตฺติกาปุญฺโช วา อติเรกจาตุมาสํ โอวฏฺโฐ, อยมฺปิ วุจฺจติ ชาตา ปถวี.
</Paragraph>

<Paragraph number="327" book="paci">
<Emphasis>อชาตา</Emphasis> นาม ปถวี—  สุทฺธปาสาณา สุทฺธสกฺขรา สุทฺธกฐลา สุทฺธมรุมฺพา สุทฺธวาลิกา อปฺปปํสุกา อปฺปมตฺติกา, เยภุเยฺยนปาสาณา, เยภุเยฺยนสกฺขรา, เยภุเยฺยนกฐลา, เยภุเยฺยนมรุมฺพา, เยภุเยฺยนวาลิกา. ทฑฺฒาปิ วุจฺจติ อชาตา ปถวี. โยปิ ปํสุปุญฺโช วา มตฺติกาปุญฺโช วา โอมกจาตุมาสํ โอวฏฺโฐ, อยมฺปิ วุจฺจติ อชาตา ปถวี.
</Paragraph>

<Paragraph number="328" book="paci">
<Emphasis>ขเณยฺยา</Emphasis>ติ สยํ ขณติ, อาปตฺติ ปาจิตฺติยสฺส.
</Paragraph>

<Paragraph number="329" book="paci">
<Emphasis>ขณาเปยฺยา</Emphasis>ติ อญฺญํ อาณาเปติ, อาปตฺติ ปาจิตฺติยสฺส. สกิํ อาณตฺโต พหุกมฺปิ ขณติ, อาปตฺติ ปาจิตฺติยสฺส.
</Paragraph>

</Division>
<Division number="87" book="paci">

<Paragraph number="330" book="paci">
ปถวิยา ปถวิสญฺญี ขณติ วา ขณาเปติ วา, ภินฺทติ วา เภทาเปติ วา, ทหติ วา ทหาเปติ วา, อาปตฺติ ปาจิตฺติยสฺส.
</Paragraph>

<Paragraph number="331" book="paci">
ปถวิยา เวมติโก ขณติ วา ขณาเปติ วา, ภินฺทติ วา เภทาเปติ วา, ทหติ วา ทหาเปติ วา, อาปตฺติ ทุกฺกฏสฺส.
</Paragraph>

<Paragraph number="332" book="paci">
ปถวิยา อปถวิสญฺญี ขณติ วา ขณาเปติ วา, ภินฺทติ วา เภทาเปติ วา, ทหติ วา ทหาเปติ วา, อนาปตฺติ.
</Paragraph>

<Paragraph number="333" book="paci">
อปถวิยา ปถวิสญฺญี, อาปตฺติ ทุกฺกฏสฺส. อปถวิยา เวมติโก, อาปตฺติ ทุกฺกฏสฺส. อปถวิยา อปถวิสญฺญี, อนาปตฺติ.
</Paragraph>

</Division>
<Division number="88" book="paci">

<Paragraph number="334" book="paci">
อนาปตฺติ—  “อิมํ ชาน, อิมํ เทหิ, อิมํ อาหร, อิมินา อตฺโถ, อิมํ กปฺปิยํ กโรหี”ติ ภณติ, อสญฺจิจฺจ, อสติยา, อชานนฺตสฺส, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="335" type="center" book="paci">
ปถวีขณนสิกฺขาปทํ นิฏฺฐิตํ ทสมํ.

  
มุสาวาทวคฺโค ปฐโม.



</Paragraph>

<Paragraph number="336" type="center" book="paci">
ตสฺสุทฺทานํ


</Paragraph>

<Paragraph number="337" type="verses" book="paci">
_มุสา โอมสเปสุญฺญํ,_  
_ปทเสยฺยาย เว ทุเว;_  
_อญฺญตฺร วิญฺญุนา ภูตา,_  
_ทุฏฺฐุลฺลาปตฺติ ขณนาติ._
</Paragraph>