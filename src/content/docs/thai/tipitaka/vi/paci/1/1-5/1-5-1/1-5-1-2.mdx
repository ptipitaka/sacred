---
title: "1.5.1.2 โอมสวาทสิกฺขาปท"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="12" book="paci">

<Paragraph number="29" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ฉพฺพคฺคิยา ภิกฺขู เปสเลหิ ภิกฺขูหิ สทฺธิํ ภณฺฑนฺตา เปสเล ภิกฺขู โอมสนฺติ—  ชาติยาปิ, นาเมนปิ, โคตฺเตนปิ, กมฺเมนปิ, สิปฺเปนปิ, อาพาเธนปิ, ลิงฺเคนปิ, กิเลเสนปิ, อาปตฺติยาปิ; หีเนนปิ อกฺโกเสน ขุํเสนฺติ วมฺเภนฺติ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ฉพฺพคฺคิยา ภิกฺขู เปสเลหิ ภิกฺขูหิ สทฺธิํ ภณฺฑนฺตา เปสเล ภิกฺขู โอมสิสฺสนฺติ—  ชาติยาปิ, นาเมนปิ, โคตฺเตนปิ, กมฺเมนปิ, สิปฺเปนปิ, อาพาเธนปิ, ลิงฺเคนปิ, กิเลเสนปิ, อาปตฺติยาปิ; หีเนนปิ อกฺโกเสน ขุํเสสฺสนฺติ วมฺเภสฺสนฺตี”ติ.
</Paragraph>

<Paragraph number="30" book="paci">
อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป…  “สจฺจํ กิร ตุมฺเห, ภิกฺขเว, เปสเลหิ ภิกฺขูหิ สทฺธิํ ภณฺฑนฺตา เปสเล ภิกฺขู โอมสถ—  ชาติยาปิ …เป…  หีเนนปิ อกฺโกเสน ขุํเสถ วมฺเภถา”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตุมฺเห, โมฆปุริสา, เปสเลหิ ภิกฺขูหิ สทฺธิํ ภณฺฑนฺตา เปสเล ภิกฺขู โอมสิสฺสถ—  ชาติยาปิ …เป…  หีเนนปิ อกฺโกเสน ขุํเสสฺสถ วมฺเภสฺสถ. เนตํ, โมฆปุริสา, อปฺปสนฺนานํ วา ปสาทาย …เป…  วิครหิตฺวา …เป…  ธมฺมิํ กถํ กตฺวา ภิกฺขู อามนฺเตสิ—
</Paragraph>

</Division>
<Division number="13" book="paci">

<Paragraph number="31" book="paci">
“ภูตปุพฺพํ, ภิกฺขเว, ตกฺกสิลายํ อญฺญตรสฺส พฺราหฺมณสฺส นนฺทิวิสาโล นาม พลีพทฺโท อโหสิ. อถ โข, ภิกฺขเว, นนฺทิวิสาโล พลีพทฺโท ตํ พฺราหฺมณํ เอตทโวจ—  ‘คจฺฉ ตฺวํ, พฺราหฺมณ, เสฏฺฐินา สทฺธิํ สหเสฺสน อพฺภุตํ กโรหิ—  มยฺหํ พลีพทฺโท สกฏสตํ อติพทฺธํ ปวฏฺเฏสฺสตี’ติ. อถ โข, ภิกฺขเว, โส พฺราหฺมโณ เสฏฺฐินา สทฺธิํ สหเสฺสน อพฺภุตํ อกาสิ—  มยฺหํ พลีพทฺโท สกฏสตํ อติพทฺธํ ปวฏฺเฏสฺสตีติ. อถ โข, ภิกฺขเว, โส พฺราหฺมโณ สกฏสตํ อติพนฺธิตฺวา นนฺทิวิสาลํ พลีพทฺทํ ยุญฺชิตฺวา เอตทโวจ—  ‘คจฺฉ, กูฏ, วหสฺสุ, กูฏา’ติ. อถ โข, ภิกฺขเว, นนฺทิวิสาโล พลีพทฺโท ตตฺเถว อฏฺฐาสิ. อถ โข, ภิกฺขเว, โส พฺราหฺมโณ สหเสฺสน ปราชิโต ปชฺฌายิ. อถ โข, ภิกฺขเว, นนฺทิวิสาโล พลีพทฺโท ตํ พฺราหฺมณํ เอตทโวจ—  ‘กิสฺส ตฺวํ, พฺราหฺมณ, ปชฺฌายสี’ติ? ‘ตถา หิ ปนาหํ, โภ, ตยา สหเสฺสน ปราชิโต’ติ. ‘กิสฺส ปน มํ ตฺวํ, พฺราหฺมณ, อกูฏํ กูฏวาเทน ปาเปสิ? คจฺฉ ตฺวํ, พฺราหฺมณ, เสฏฺฐินา สทฺธิํ ทฺวีหิ สหเสฺสหิ อพฺภุตํ กโรหิ—  “มยฺหํ พลีพทฺโท สกฏสตํ อติพทฺธํ ปวฏฺเฏสฺสตี”’ติ. ‘มา จ มํ อกูฏํ กูฏวาเทน ปาเปสี’ติ. อถ โข, ภิกฺขเว, โส พฺราหฺมโณ เสฏฺฐินา สทฺธิํ ทฺวีหิ สหเสฺสหิ อพฺภุตํ อกาสิ—  ‘มยฺหํ พลีพทฺโท สกฏสตํ อติพทฺธํ ปวฏฺเฏสฺสตี’ติ. อถ โข, ภิกฺขเว, โส พฺราหฺมโณ สกฏสตํ อติพนฺธิตฺวา นนฺทิวิสาลํ พลีพทฺทํ ยุญฺชิตฺวา เอตทโวจ—  ‘คจฺฉ, ภทฺร, วหสฺสุ, ภทฺรา’ติ. อถ โข, ภิกฺขเว, นนฺทิวิสาโล พลีพทฺโท สกฏสตํ อติพทฺธํ ปวฏฺเฏสิ.
</Paragraph>

<Paragraph number="32" type="verses" book="paci">
_มนาปเมว ภาเสยฺย,_  
_นามนาปํ กุทาจนํ;_  
_มนาปํ ภาสมานสฺส,_  
_ครุํ ภารํ อุทพฺพหิ;_  
_ธนญฺจ นํ อลาเภสิ,_  
_เตน จตฺตมโน อหูติ._  

</Paragraph>

<Paragraph number="33" book="paci">
ตทาปิ เม, ภิกฺขเว, อมนาปา ขุํสนา วมฺภนา. กิมงฺคํ ปน เอตรหิ มนาปา ภวิสฺสติ ขุํสนา วมฺภนา? เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="14" book="paci">

<Paragraph number="34" book="paci">
<Emphasis>“โอมสวาเท ปาจิตฺติยนฺ”</Emphasis>ติ. (*2*:<Emphasis>51</Emphasis>)
</Paragraph>

</Division>
<Division number="15" book="paci">

<Paragraph number="35" book="paci">
<Emphasis>โอมสวาโท</Emphasis> นาม ทสหิ อากาเรหิ โอมสติ—  ชาติยาปิ, นาเมนปิ, โคตฺเตนปิ, กมฺเมนปิ, สิปฺเปนปิ, อาพาเธนปิ, ลิงฺเคนปิ, กิเลเสนปิ, อาปตฺติยาปิ, อกฺโกเสนปิ.
</Paragraph>

<Paragraph number="36" book="paci">
<Emphasis>ชาติ</Emphasis> นาม ทฺเว ชาติโย—  หีนา จ ชาติ อุกฺกฏฺฐา จ ชาติ. <Emphasis>หีนา</Emphasis> นาม ชาติ—  จณฺฑาลชาติ, เวนชาติ, เนสาทชาติ, รถการชาติ, ปุกฺกุสชาติ. เอสา หีนา นาม ชาติ. <Emphasis>อุกฺกฏฺฐา</Emphasis> นาม ชาติ—  ขตฺติยชาติ, พฺราหฺมณชาติ. เอสา อุกฺกฏฺฐา นาม ชาติ.
</Paragraph>

<Paragraph number="37" book="paci">
<Emphasis>นามํ</Emphasis> นาม ทฺเว นามานิ—  หีนญฺจ นามํ อุกฺกฏฺฐญฺจ นามํ. <Emphasis>หีนํ</Emphasis> นาม นามํ—  อวกณฺณกํ, ชวกณฺณกํ, ธนิฏฺฐกํ, สวิฏฺฐกํ, กุลวฑฺฒกํ, เตสุ เตสุ วา ปน ชนปเทสุ โอญฺญาตํ อวญฺญาตํ หีฬิตํ ปริภูตํ อจิตฺตีกตํ, เอตํ หีนํ นาม นามํ. <Emphasis>อุกฺกฏฺฐํ</Emphasis> นาม นามํ—  พุทฺธปฺปฏิสํยุตฺตํ, ธมฺมปฺปฏิสํยุตฺตํ, สํฆปฺปฏิสํยุตฺตํ, เตสุ เตสุ วา ปน ชนปเทสุ อโนญฺญาตํ อนวญฺญาตํ อหีฬิตํ อปริภูตํ จิตฺตีกตํ, เอตํ อุกฺกฏฺฐํ นาม นามํ.
</Paragraph>

<Paragraph number="38" book="paci">
<Emphasis>โคตฺตํ</Emphasis> นาม ทฺเว โคตฺตานิ—  หีนญฺจ โคตฺตํ อุกฺกฏฺฐญฺจ โคตฺตํ. <Emphasis>หีนํ</Emphasis> นาม โคตฺตํ—  โกสิยโคตฺตํ, ภารทฺวาชโคตฺตํ, เตสุ เตสุ วา ปน ชนปเทสุ โอญฺญาตํ อวญฺญาตํ หีฬิตํ ปริภูตํ อจิตฺตีกตํ, เอตํ หีนํ นาม โคตฺตํ. <Emphasis>อุกฺกฏฺฐํ</Emphasis> นาม โคตฺตํ—  โคตมโคตฺตํ, โมคฺคลฺลานโคตฺตํ, กจฺจานโคตฺตํ, วาสิฏฺฐโคตฺตํ, เตสุ เตสุ วา ปน ชนปเทสุ อโนญฺญาตํ อนวญฺญาตํ อหีฬิตํ อปริภูตํ จิตฺตีกตํ, เอตํ อุกฺกฏฺฐํ นาม โคตฺตํ.
</Paragraph>

<Paragraph number="39" book="paci">
<Emphasis>กมฺมํ</Emphasis> นาม ทฺเว กมฺมานิ—  หีนญฺจ กมฺมํ อุกฺกฏฺฐญฺจ กมฺมํ. <Emphasis>หีนํ</Emphasis> นาม กมฺมํ—  โกฏฺฐกกมฺมํ, ปุปฺผฉฑฺฑกกมฺมํ, เตสุ เตสุ วา ปน ชนปเทสุ โอญฺญาตํ อวญฺญาตํ หีฬิตํ ปริภูตํ อจิตฺตีกตํ, เอตํ หีนํ นาม กมฺมํ. <Emphasis>อุกฺกฏฺฐํ</Emphasis> นาม กมฺมํ—  กสิ, วณิชฺชา, โครกฺขา, เตสุ เตสุ วา ปน ชนปเทสุ อโนญฺญาตํ อนวญฺญาตํ อหีฬิตํ อปริภูตํ จิตฺตีกตํ. เอตํ อุกฺกฏฺฐํ นาม กมฺมํ.
</Paragraph>

<Paragraph number="40" book="paci">
<Emphasis>สิปฺปํ</Emphasis> นาม ทฺเว สิปฺปานิ—  หีนญฺจ สิปฺปํ อุกฺกฏฺฐญฺจ สิปฺปํ. <Emphasis>หีนํ</Emphasis> นาม สิปฺปํ—  นฬการสิปฺปํ, กุมฺภการสิปฺปํ, เปสการสิปฺปํ, จมฺมการสิปฺปํ, นหาปิตสิปฺปํ, เตสุ เตสุ วา ปน ชนปเทสุ โอญฺญาตํ อวญฺญาตํ หีฬิตํ ปริภูตํ อจิตฺตีกตํ. เอตํ หีนํ นาม สิปฺปํ. <Emphasis>อุกฺกฏฺฐํ</Emphasis> นาม สิปฺปํ—  มุทฺทา, คณนา, เลขา, เตสุ เตสุ วา ปน ชนปเทสุ อโนญฺญาตํ อนวญฺญาตํ อหีฬิตํ อปริภูตํ จิตฺตีกตํ, เอตํ อุกฺกฏฺฐํ นาม สิปฺปํ.
</Paragraph>

<Paragraph number="41" book="paci">
สพฺเพปิ <Emphasis>อาพาธา</Emphasis> หีนา, อปิ จ มธุเมโห อาพาโธ อุกฺกฏฺโฐ.
</Paragraph>

<Paragraph number="42" book="paci">
<Emphasis>ลิงฺคํ</Emphasis> นาม ทฺเว ลิงฺคานิ—  หีนญฺจ ลิงฺคํ อุกฺกฏฺฐญฺจ ลิงฺคํ. <Emphasis>หีนํ</Emphasis> นาม ลิงฺคํ—  อติทีฆํ, อติรสฺสํ, อติกณฺหํ, อจฺโจทาตํ, เอตํ หีนํ นาม ลิงฺคํ. <Emphasis>อุกฺกฏฺฐํ</Emphasis> นาม ลิงฺคํ—  นาติทีฆํ, นาติรสฺสํ, นาติกณฺหํ, นาจฺโจทาตํ. เอตํ อุกฺกฏฺฐํ นาม ลิงฺคํ.
</Paragraph>

<Paragraph number="43" book="paci">
สพฺเพปิ <Emphasis>กิเลสา</Emphasis> หีนา.
</Paragraph>

<Paragraph number="44" book="paci">
สพฺพาปิ <Emphasis>อาปตฺติโย</Emphasis> หีนา. อปิ จ โสตาปตฺติสมาปตฺติ อุกฺกฏฺฐา.
</Paragraph>

<Paragraph number="45" book="paci">
<Emphasis>อกฺโกโส</Emphasis> นาม ทฺเว อกฺโกสา—  หีโน จ อกฺโกโส อุกฺกฏฺโฐ จ อกฺโกโส. <Emphasis>หีโน</Emphasis> นาม อกฺโกโส—  โอฏฺโฐสิ, เมณฺโฑสิ, โคโณสิ, คทฺรโภสิ, ติรจฺฉานคโตสิ, เนรยิโกสิ; นตฺถิ ตุยฺหํ สุคติ, ทุคฺคติเยว ตุยฺหํ ปาฏิกงฺขาติ, ยกาเรน วา ภกาเรน วา, กาฏโกฏจิกาย วา, เอโส หีโน นาม อกฺโกโส. <Emphasis>อุกฺกฏฺโฐ</Emphasis> นาม อกฺโกโส—  ปณฺฑิโตสิ, พฺยตฺโตสิ, เมธาวีสิ, พหุสฺสุโตสิ, ธมฺมกถิโกสิ, นตฺถิ ตุยฺหํ ทุคฺคติ, สุคติเยว ตุยฺหํ ปาฏิกงฺขาติ, เอโส อุกฺกฏฺโฐ นาม อกฺโกโส.
</Paragraph>

</Division>
<Division number="16" book="paci">

<Paragraph number="46" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน หีนํ วเทติ, จณฺฑาลํ เวนํ เนสาทํ รถการํ ปุกฺกุสํ—  “จณฺฑาโลสิ, เวโนสิ, เนสาโทสิ, รถกาโรสิ, ปุกฺกุโสสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="47" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน อุกฺกฏฺฐํ วเทติ, ขตฺติยํ พฺราหฺมณํ—  “จณฺฑาโลสิ, เวโนสิ, เนสาโทสิ, รถกาโรสิ, ปุกฺกุโสสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="48" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน หีนํ วเทติ, จณฺฑาลํ เวนํ เนสาทํ รถการํ ปุกฺกุสํ—  “ขตฺติโยสิ, พฺราหฺมโณสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="49" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน อุกฺกฏฺฐํ วเทติ, ขตฺติยํ พฺราหฺมณํ—  “ขตฺติโยสิ, พฺราหฺมโณสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

</Division>
<Division number="17" book="paci">

<Paragraph number="50" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน หีนํ วเทติ, อวกณฺณกํ ชวกณฺณกํ ธนิฏฺฐกํ สวิฏฺฐกํ กุลวฑฺฒกํ—  “อวกณฺณโกสิ, ชวกณฺณโกสิ, ธนิฏฺฐโกสิ, สวิฏฺฐโกสิ, กุลวฑฺฒโกสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="51" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน อุกฺกฏฺฐํ วเทติ, พุทฺธรกฺขิตํ ธมฺมรกฺขิตํ สํฆรกฺขิตํ—  “อวกณฺณโกสิ, ชวกณฺณโกสิ, ธนิฏฺฐโกสิ, สวิฏฺฐโกสิ, กุลวฑฺฒโกสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="52" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน หีนํ วเทติ, อวกณฺณกํ ชวกณฺณกํ ธนิฏฺฐกํ สวิฏฺฐกํ กุลวฑฺฒกํ—  “พุทฺธรกฺขิโตสิ, ธมฺมรกฺขิโตสิ, สํฆรกฺขิโตสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="53" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน อุกฺกฏฺฐํ วเทติ, พุทฺธรกฺขิตํ ธมฺมรกฺขิตํ สํฆรกฺขิตํ—  “พุทฺธรกฺขิโตสิ, ธมฺมรกฺขิโตสิ, สํฆรกฺขิโตสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

</Division>
<Division number="18" book="paci">

<Paragraph number="54" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน หีนํ วเทติ, โกสิยํ ภารทฺวาชํ—  “โกสิโยสิ, ภารทฺวาโชสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="55" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน อุกฺกฏฺฐํ วเทติ, โคตมํ โมคฺคลฺลานํ กจฺจานํ วาสิฏฺฐํ—  “โกสิโยสิ, ภารทฺวาโชสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="56" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน หีนํ วเทติ, โกสิยํ ภารทฺวาชํ—  “โคตโมสิ, โมคฺคลฺลาโนสิ, กจฺจาโนสิ, วาสิฏฺโฐสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="57" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน อุกฺกฏฺฐํ วเทติ, โคตมํ โมคฺคลฺลานํ กจฺจานํ วาสิฏฺฐํ—  “โคตโมสิ, โมคฺคลฺลาโนสิ, กจฺจาโนสิ, วาสิฏฺโฐสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

</Division>
<Division number="19" book="paci">

<Paragraph number="58" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน หีนํ วเทติ, โกฏฺฐกํ ปุปฺผฉฑฺฑกํ—  “โกฏฺฐโกสิ, ปุปฺผฉฑฺฑโกสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="59" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน อุกฺกฏฺฐํ วเทติ, กสฺสกํ วาณิชํ โครกฺขํ—  “โกฏฺฐโกสิ, ปุปฺผฉฑฺฑโกสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="60" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน หีนํ วเทติ, โกฏฺฐกํ ปุปฺผฉฑฺฑกํ—  “กสฺสโกสิ, วาณิโชสิ, โครกฺโขสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="61" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน อุกฺกฏฺฐํ วเทติ, กสฺสกํ วาณิชํ โครกฺขํ—  “กสฺสโกสิ, วาณิโชสิ, โครกฺโขสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

</Division>
<Division number="20" book="paci">

<Paragraph number="62" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน หีนํ วเทติ, นฬการํ กุมฺภการํ เปสการํ จมฺมการํ นหาปิตํ—  “นฬกาโรสิ, กุมฺภกาโรสิ, เปสกาโรสิ, จมฺมกาโรสิ, นหาปิโตสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="63" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน อุกฺกฏฺฐํ วเทติ, มุทฺทิกํ คณกํ เลขกํ—  “นฬกาโรสิ, กุมฺภกาโรสิ, เปสกาโรสิ, จมฺมกาโรสิ, นหาปิโตสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="64" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน หีนํ วเทติ, นฬการํ กุมฺภการํ เปสการํ จมฺมการํ นหาปิตํ—  “มุทฺทิโกสิ, คณโกสิ, เลขโกสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="65" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน อุกฺกฏฺฐํ วเทติ, มุทฺทิกํ คณกํ เลขกํ—  “มุทฺทิโกสิ, คณโกสิ, เลขโกสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

</Division>
<Division number="21" book="paci">

<Paragraph number="66" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน หีนํ วเทติ, กุฏฺฐิกํ คณฺฑิกํ กิลาสิกํ โสสิกํ อปมาริกํ—  “กุฏฺฐิโกสิ, คณฺฑิโกสิ, กิลาสิโกสิ, โสสิโกสิ, อปมาริโกสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="67" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน อุกฺกฏฺฐํ วเทติ, มธุเมหิกํ—  “กุฏฺฐิโกสิ, คณฺฑิโกสิ, กิลาสิโกสิ, โสสิโกสิ, อปมาริโกสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="68" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน หีนํ วเทติ, กุฏฺฐิกํ คณฺฑิกํ กิลาสิกํ โสสิกํ อปมาริกํ—  “มธุเมหิโกสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="69" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน อุกฺกฏฺฐํ วเทติ, มธุเมหิกํ—  “มธุเมหิโกสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

</Division>
<Division number="22" book="paci">

<Paragraph number="70" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน หีนํ วเทติ, อติทีฆํ อติรสฺสํ อติกณฺหํ อจฺโจทาตํ—  “อติทีโฆสิ, อติรโสฺสสิ, อติกโณฺหสิ, อจฺโจทาโตสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="71" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน อุกฺกฏฺฐํ วเทติ, นาติทีฆํ นาติรสฺสํ นาติกณฺหํ นาจฺโจทาตํ—  “อติทีโฆสิ, อติรโสฺสสิ, อติกโณฺหสิ, อจฺโจทาโตสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="72" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน หีนํ วเทติ, อติทีฆํ อติรสฺสํ อติกณฺหํ อจฺโจทาตํ—  “นาติทีโฆสิ, นาติรโสฺสสิ, นาติกโณฺหสิ, นาจฺโจทาโตสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="73" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน อุกฺกฏฺฐํ วเทติ, นาติทีฆํ นาติรสฺสํ นาติกณฺหํ นาจฺโจทาตํ—  “นาติทีโฆสิ, นาติรโสฺสสิ, นาติกโณฺหสิ, นาจฺโจทาโตสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

</Division>
<Division number="23" book="paci">

<Paragraph number="74" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน หีนํ วเทติ, ราคปริยุฏฺฐิตํ โทสปริยุฏฺฐิตํ โมหปริยุฏฺฐิตํ—  “ราคปริยุฏฺฐิโตสิ, โทสปริยุฏฺฐิโตสิ, โมหปริยุฏฺฐิโตสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="75" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน อุกฺกฏฺฐํ วเทติ, วีตราคํ วีตโทสํ วีตโมหํ—  “ราคปริยุฏฺฐิโตสิ, โทสปริยุฏฺฐิโตสิ, โมหปริยุฏฺฐิโตสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="76" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน หีนํ วเทติ, ราคปริยุฏฺฐิตํ โทสปริยุฏฺฐิตํ โมหปริยุฏฺฐิตํ—  “วีตราโคสิ, วีตโทโสสิ, วีตโมโหสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="77" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน อุกฺกฏฺฐํ วเทติ, วีตราคํ วีตโทสํ วีตโมหํ—  “วีตราโคสิ, วีตโทโสสิ, วีตโมโหสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

</Division>
<Division number="24" book="paci">

<Paragraph number="78" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน หีนํ วเทติ, ปาราชิกํ อชฺฌาปนฺนํ สํฆาทิเสสํ อชฺฌาปนฺนํ ถุลฺลจฺจยํ อชฺฌาปนฺนํ ปาจิตฺติยํ อชฺฌาปนฺนํ ปาฏิเทสนียํ อชฺฌาปนฺนํ ทุกฺกฏํ อชฺฌาปนฺนํ ทุพฺภาสิตํ อชฺฌาปนฺนํ—  “ปาราชิกํ อชฺฌาปนฺโนสิ, สํฆาทิเสสํ อชฺฌาปนฺโนสิ, ถุลฺลจฺจยํ อชฺฌาปนฺโนสิ, ปาจิตฺติยํ อชฺฌาปนฺโนสิ, ปาฏิเทสนียํ อชฺฌาปนฺโนสิ, ทุกฺกฏํ อชฺฌาปนฺโนสิ, ทุพฺภาสิตํ อชฺฌาปนฺโนสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="79" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน อุกฺกฏฺฐํ วเทติ, โสตาปนฺนํ—  “ปาราชิกํ อชฺฌาปนฺโนสิ …เป…  ทุพฺภาสิตํ อชฺฌาปนฺโนสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="80" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน หีนํ วเทติ, ปาราชิกํ อชฺฌาปนฺนํ …เป…  ทุพฺภาสิตํ อชฺฌาปนฺนํ—  “โสตาปนฺโนสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="81" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน อุกฺกฏฺฐํ วเทติ, โสตาปนฺนํ—  “โสตาปนฺโนสี”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

</Division>
<Division number="25" book="paci">

<Paragraph number="82" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน หีนํ วเทติ, โอฏฺฐํ เมณฺฑํ โคณํ คทฺรภํ ติรจฺฉานคตํ เนรยิกํ—  “โอฏฺโฐสิ, เมณฺโฑสิ, โคโณสิ, คทฺรโภสิ, ติรจฺฉานคโตสิ, เนรยิโกสิ, นตฺถิ ตุยฺหํ สุคติ, ทุคฺคติ เยว ตุยฺหํ ปาฏิกงฺขา”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="83" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน อุกฺกฏฺฐํ วเทติ, ปณฺฑิตํ พฺยตฺตํ เมธาวิํ พหุสฺสุตํ ธมฺมกถิกํ—  “โอฏฺโฐสิ, เมณฺโฑสิ, โคโณสิ, คทฺรโภสิ, ติรจฺฉานคโตสิ, เนรยิโกสิ, นตฺถิ ตุยฺหํ สุคติ, ทุคฺคติเยว ตุยฺหํ ปาฏิกงฺขา”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="84" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน หีนํ วเทติ, โอฏฺฐํ เมณฺฑํ โคณํ คทฺรภํ ติรจฺฉานคตํ เนรยิกํ—  “ปณฺฑิโตสิ, พฺยตฺโตสิ, เมธาวีสิ, พหุสฺสุโตสิ, ธมฺมกถิโกสิ, นตฺถิ ตุยฺหํ ทุคฺคติ, สุคติเยว ตุยฺหํ ปาฏิกงฺขา”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

<Paragraph number="85" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม อุกฺกฏฺเฐน อุกฺกฏฺฐํ วเทติ, ปณฺฑิตํ พฺยตฺตํ เมธาวิํ พหุสฺสุตํ ธมฺมกถิกํ—  “ปณฺฑิโตสิ, พฺยตฺโตสิ, เมธาวีสิ, พหุสฺสุโตสิ, ธมฺมกถิโกสิ, นตฺถิ ตุยฺหํ ทุคฺคติ, สุคติ เยว ตุยฺหํ ปาฏิกงฺขา”ติ ภณติ, อาปตฺติ วาจาย, วาจาย ปาจิตฺติยสฺส.
</Paragraph>

</Division>
<Division number="26" book="paci">

<Paragraph number="86" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม เอวํ วเทติ, “สนฺติ อิเธกจฺเจ จณฺฑาลา เวนา เนสาทา รถการา ปุกฺกุสา”ติ ภณติ, อาปตฺติ วาจาย, วาจาย ทุกฺกฏสฺส.
</Paragraph>

<Paragraph number="87" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม เอวํ วเทติ, “สนฺติ อิเธกจฺเจ ขตฺติยา, พฺราหฺมณา”ติ ภณติ, อาปตฺติ วาจาย, วาจาย ทุกฺกฏสฺส.
</Paragraph>

</Division>
<Division number="27" book="paci">

<Paragraph number="88" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม เอวํ วเทติ, “สนฺติ อิเธกจฺเจ อวกณฺณกา ชวกณฺณกา ธนิฏฺฐกา สวิฏฺฐกา กุลวฑฺฒกา”ติ ภณติ …เป… . “สนฺติ อิเธกจฺเจ พุทฺธรกฺขิตา ธมฺมรกฺขิตา สํฆรกฺขิตา”ติ ภณติ …เป… . “สนฺติ อิเธกจฺเจ โกสิยา ภารทฺวาชา”ติ ภณติ …เป… . “สนฺติ อิเธกจฺเจ โคตมา โมคฺคลฺลานา กจฺจานา วาสิฏฺฐา”ติ ภณติ …เป… . “สนฺติ อิเธกจฺเจ โกฏฺฐกา ปุปฺผฉฑฺฑกา”ติ ภณติ …เป… . “สนฺติ อิเธกจฺเจ กสฺสกา วาณิชา โครกฺขา”ติ ภณติ …เป… . “สนฺติ อิเธกจฺเจ นฬการา กุมฺภการา เปสการา จมฺมการา นหาปิตา”ติ ภณติ …เป… . “สนฺติ อิเธกจฺเจ มุทฺทิกา คณกา เลขกา”ติ ภณติ …เป… . “สนฺติ อิเธกจฺเจ กุฏฺฐิกา คณฺฑิกา กิลาสิกา โสสิกา อปมาริกา”ติ ภณติ …เป… . “สนฺติ อิเธกจฺเจ มธุเมหิกา”ติ ภณติ …เป… . “สนฺติ อิเธกจฺเจ อติทีฆา อติรสฺสา อติกณฺหา อจฺโจทาตา”ติ ภณติ …เป… . “สนฺติ อิเธกจฺเจ นาติทีฆา นาติรสฺสา นาติกณฺหา นาจฺโจทาตา”ติ ภณติ …เป… . “สนฺติ อิเธกจฺเจ ราคปริยุฏฺฐิตา โทสปริยุฏฺฐิตา โมหปริยุฏฺฐิตา”ติ ภณติ …เป… . “สนฺติ อิเธกจฺเจ วีตราคา วีตโทสา วีตโมหา”ติ ภณติ …เป… . “สนฺติ อิเธกจฺเจ ปาราชิกํ อชฺฌาปนฺนา …เป…  ทุพฺภาสิตํ อชฺฌาปนฺนา”ติ ภณติ …เป… . “สนฺติ อิเธกจฺเจ โสตาปนฺนา”ติ ภณติ …เป… . “สนฺติ อิเธกจฺเจ โอฏฺฐา เมณฺฑา โคณา คทฺรภา ติรจฺฉานคตา เนรยิกา, นตฺถิ เตสํ สุคติ, ทุคฺคติเยว เตสํ ปาฏิกงฺขา”ติ ภณติ, อาปตฺติ วาจาย, วาจาย ทุกฺกฏสฺส.
</Paragraph>

</Division>
<Division number="28" book="paci">

<Paragraph number="89" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม เอวํ วเทติ, “สนฺติ อิเธกจฺเจ ปณฺฑิตา พฺยตฺตา, เมธาวี พหุสฺสุตา ธมฺมกถิกา, นตฺถิ เตสํ ทุคฺคติ, สุคติเยว เตสํ ปาฏิกงฺขา”ติ ภณติ, อาปตฺติ วาจาย, วาจาย ทุกฺกฏสฺส.
</Paragraph>

</Division>
<Division number="29" book="paci">

<Paragraph number="90" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม เอวํ วเทติ, “เย นูน จณฺฑาลา เวนา เนสาทา รถการา ปุกฺกุสา”ติ ภณติ, อาปตฺติ วาจาย, วาจาย ทุกฺกฏสฺส …เป… .
</Paragraph>

<Paragraph number="91" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม เอวํ วเทติ, “เย นูน ปณฺฑิตา พฺยตฺตา เมธาวี พหุสฺสุตา ธมฺมกถิกา”ติ ภณติ, อาปตฺติ วาจาย, วาจาย ทุกฺกฏสฺส.
</Paragraph>

</Division>
<Division number="30" book="paci">

<Paragraph number="92" book="paci">
อุปสมฺปนฺโน อุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม เอวํ วเทติ, “น มยํ จณฺฑาลา เวนา เนสาทา รถการา ปุกฺกุสา”ติ ภณติ …เป… . “น มยํ ปณฺฑิตา พฺยตฺตา เมธาวี พหุสฺสุตา ธมฺมกถิกา, นตฺถมฺหากํ ทุคฺคติ, สุคติเยว อมฺหากํ ปาฏิกงฺขา”ติ ภณติ. อาปตฺติ วาจาย, วาจาย ทุกฺกฏสฺส.
</Paragraph>

</Division>
<Division number="31" book="paci">

<Paragraph number="93" book="paci">
อุปสมฺปนฺโน อนุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม หีเนน หีนํ วเทติ …เป…  หีเนน อุกฺกฏฺฐํ วเทติ …เป…  อุกฺกฏฺเฐน หีนํ วเทติ …เป…  อุกฺกฏฺเฐน อุกฺกฏฺฐํ วเทติ, ปณฺฑิตํ พฺยตฺตํ เมธาวิํ พหุสฺสุตํ ธมฺมกถิกํ—  “ปณฺฑิโตสิ, พฺยตฺโตสิ, เมธาวีสิ, พหุสฺสุโตสิ, ธมฺมกถิโกสิ, นตฺถิ ตุยฺหํ ทุคฺคติ, สุคติเยว ตุยฺหํ ปาฏิกงฺขา”ติ ภณติ, อาปตฺติ วาจาย, วาจาย ทุกฺกฏสฺส.
</Paragraph>

<Paragraph number="94" book="paci">
อุปสมฺปนฺโน อนุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม เอวํ วเทติ, “สนฺติ อิเธกจฺเจ จณฺฑาลา เวนา เนสาทา รถการา ปุกฺกุสา”ติ ภณติ …เป… . “สนฺติ อิเธกจฺเจ ปณฺฑิตา พฺยตฺตา เมธาวี พหุสฺสุตา ธมฺมกถิกา, นตฺถิ เตสํ ทุคฺคติ, สุคติเยว เตสํ ปาฏิกงฺขา”ติ ภณติ, อาปตฺติ วาจาย, วาจาย ทุกฺกฏสฺส.
</Paragraph>

<Paragraph number="95" book="paci">
อุปสมฺปนฺโน อนุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม เอวํ วเทติ, “เย นูน จณฺฑาลา เวนา เนสาทา รถการา ปุกฺกุสา”ติ ภณติ …เป… . “เย นูน ปณฺฑิตา พฺยตฺตา เมธาวี พหุสฺสุตา ธมฺมกถิกา”ติ ภณติ, อาปตฺติ วาจาย, วาจาย ทุกฺกฏสฺส.
</Paragraph>

<Paragraph number="96" book="paci">
อุปสมฺปนฺโน อนุปสมฺปนฺนํ ขุํเสตุกาโม วมฺเภตุกาโม มงฺกุกตฺตุกาโม เอวํ วเทติ, “น มยํ จณฺฑาลา เวนา เนสาทา รถการา ปุกฺกุสา”ติ ภณติ …เป… . “น มยํ ปณฺฑิตา พฺยตฺตา เมธาวี พหุสฺสุตา ธมฺมกถิกา, นตฺถมฺหากํ ทุคฺคติ, สุคติเยว อมฺหากํ ปาฏิกงฺขา”ติ ภณติ. อาปตฺติ วาจาย, วาจาย ทุกฺกฏสฺส.
</Paragraph>

</Division>
<Division number="32" book="paci">

<Paragraph number="97" book="paci">
อุปสมฺปนฺโน อุปสมฺปนฺนํ น ขุํเสตุกาโม น วมฺเภตุกาโม น มงฺกุกตฺตุกาโม, ทวกมฺยตา หีเนน หีนํ วเทติ, จณฺฑาลํ เวนํ เนสาทํ รถการํ ปุกฺกุสํ—  “จณฺฑาโลสิ, เวโนสิ, เนสาโทสิ, รถกาโรสิ, ปุกฺกุโสสี”ติ ภณติ, อาปตฺติ วาจาย, วาจาย ทุพฺภาสิตสฺส.
</Paragraph>

<Paragraph number="98" book="paci">
อุปสมฺปนฺโน อุปสมฺปนฺนํ น ขุํเสตุกาโม น วมฺเภตุกาโม น มงฺกุกตฺตุกาโม, ทวกมฺยตา หีเนน อุกฺกฏฺฐํ วเทติ, ขตฺติยํ พฺราหฺมณํ—  “จณฺฑาโลสิ, เวโนสิ, เนสาโทสิ, รถกาโรสิ, ปุกฺกุโสสี”ติ ภณติ, อาปตฺติ วาจาย, วาจาย ทุพฺภาสิตสฺส.
</Paragraph>

<Paragraph number="99" book="paci">
อุปสมฺปนฺโน อุปสมฺปนฺนํ น ขุํเสตุกาโม น วมฺเภตุกาโม น มงฺกุกตฺตุกาโม, ทวกมฺยตา อุกฺกฏฺเฐน หีนํ วเทติ, จณฺฑาลํ เวนํ เนสาทํ รถการํ ปุกฺกุสํ—  “ขตฺติโยสิ, พฺราหฺมโณสี”ติ ภณติ, อาปตฺติ วาจาย, วาจาย ทุพฺภาสิตสฺส.
</Paragraph>

<Paragraph number="100" book="paci">
อุปสมฺปนฺโน อุปสมฺปนฺนํ น ขุํเสตุกาโม น วมฺเภตุกาโม น มงฺกุกตฺตุกาโม, ทวกมฺยตา อุกฺกฏฺเฐน อุกฺกฏฺฐํ วเทติ, ขตฺติยํ พฺราหฺมณํ—  “ขตฺติโยสิ, พฺราหฺมโณสี”ติ ภณติ, อาปตฺติ วาจาย, วาจาย ทุพฺภาสิตสฺส.
</Paragraph>

<Paragraph number="101" book="paci">
อุปสมฺปนฺโน อุปสมฺปนฺนํ น ขุํเสตุกาโม น วมฺเภตุกาโม น มงฺกุกตฺตุกาโม, ทวกมฺยตา หีเนน หีนํ วเทติ …เป…  หีเนน อุกฺกฏฺฐํ วเทติ …เป…  อุกฺกฏฺเฐน หีนํ วเทติ …เป…  อุกฺกฏฺเฐน อุกฺกฏฺฐํ วเทติ, ปณฺฑิตํ พฺยตฺตํ เมธาวิํ พหุสฺสุตํ ธมฺมกถิกํ—  “ปณฺฑิโตสิ, พฺยตฺโตสิ, เมธาวีสิ, พหุสฺสุโตสิ, ธมฺมกถิโกสิ, นตฺถิ ตุยฺหํ ทุคฺคติ, สุคติเยว ตุยฺหํ ปาฏิกงฺขา”ติ ภณติ, อาปตฺติ วาจาย, วาจาย ทุพฺภาสิตสฺส.
</Paragraph>

</Division>
<Division number="33" book="paci">

<Paragraph number="102" book="paci">
อุปสมฺปนฺโน อุปสมฺปนฺนํ น ขุํเสตุกาโม น วมฺเภตุกาโม น มงฺกุกตฺตุกาโม, ทวกมฺยตา เอวํ วเทติ, “สนฺติ อิเธกจฺเจ จณฺฑาลา เวนา เนสาทา รถการา ปุกฺกุสา”ติ ภณติ …เป… . “สนฺติ อิเธกจฺเจ ปณฺฑิตา พฺยตฺตา เมธาวี พหุสฺสุตา ธมฺมกถิกา, นตฺถิ เตสํ ทุคฺคติ, สุคติเยว เตสํ ปาฏิกงฺขา”ติ ภณติ, อาปตฺติ วาจาย, วาจาย ทุพฺภาสิตสฺส.
</Paragraph>

<Paragraph number="103" book="paci">
อุปสมฺปนฺโน อุปสมฺปนฺนํ น ขุํเสตุกาโม น วมฺเภตุกาโม น มงฺกุกตฺตุกาโม, ทวกมฺยตา เอวํ วเทติ, “เย นูน จณฺฑาลา เวนา เนสาทา รถการา ปุกฺกุสา”ติ ภณติ …เป… . “เย นูน ปณฺฑิตา พฺยตฺตา เมธาวี พหุสฺสุตา ธมฺมกถิกา”ติ ภณติ, อาปตฺติ วาจาย, วาจาย ทุพฺภาสิตสฺส.
</Paragraph>

<Paragraph number="104" book="paci">
อุปสมฺปนฺโน อุปสมฺปนฺนํ น ขุํเสตุกาโม น วมฺเภตุกาโม น มงฺกุกตฺตุกาโม, ทวกมฺยตา เอวํ วเทติ, “น มยํ จณฺฑาลา เวนา เนสาทา รถการา ปุกฺกุสา”ติ ภณติ …เป… . “น มยํ ปณฺฑิตา พฺยตฺตา เมธาวี พหุสฺสุตา ธมฺมกถิกา, นตฺถมฺหากํ ทุคฺคติ, สุคติเยว อมฺหากํ ปาฏิกงฺขา”ติ ภณติ. อาปตฺติ วาจาย, วาจาย ทุพฺภาสิตสฺส.
</Paragraph>

</Division>
<Division number="34" book="paci">

<Paragraph number="105" book="paci">
อุปสมฺปนฺโน อนุปสมฺปนฺนํ น ขุํเสตุกาโม น วมฺเภตุกาโม น มงฺกุกตฺตุกาโม, ทวกมฺยตา หีเนน หีนํ วเทติ …เป…  หีเนน อุกฺกฏฺฐํ วเทติ …เป…  อุกฺกฏฺเฐน หีนํ วเทติ …เป…  อุกฺกฏฺเฐน อุกฺกฏฺฐํ วเทติ, ปณฺฑิตํ พฺยตฺตํ เมธาวิํ พหุสฺสุตํ ธมฺมกถิกํ—  “ปณฺฑิโตสิ, พฺยตฺโตสิ, เมธาวีสิ, พหุสฺสุโตสิ ธมฺมกถิโกสิ, นตฺถิ ตุยฺหํ ทุคฺคติ, สุคติเยว ตุยฺหํ ปาฏิกงฺขา”ติ ภณติ, อาปตฺติ วาจาย, วาจาย ทุพฺภาสิตสฺส.
</Paragraph>

<Paragraph number="106" book="paci">
อุปสมฺปนฺโน อนุปสมฺปนฺนํ น ขุํเสตุกาโม น วมฺเภตุกาโม น มงฺกุกตฺตุกาโม, ทวกมฺยตา เอวํ วเทติ, “สนฺติ อิเธกจฺเจ จณฺฑาลา เวนา เนสาทา รถการา ปุกฺกุสา”ติ ภณติ …เป… . “สนฺติ อิเธกจฺเจ ปณฺฑิตา พฺยตฺตา เมธาวี พหุสฺสุตา ธมฺมกถิกา, นตฺถิ เตสํ ทุคฺคติ, สุคติเยว เตสํ ปาฏิกงฺขา”ติ ภณติ, อาปตฺติ วาจาย, วาจาย ทุพฺภาสิตสฺส.
</Paragraph>

<Paragraph number="107" book="paci">
อุปสมฺปนฺโน อนุปสมฺปนฺนํ น ขุํเสตุกาโม น วมฺเภตุกาโม น มงฺกุกตฺตุกาโม, ทวกมฺยตา เอวํ วเทติ, “เย นูน จณฺฑาลา เวนา เนสาทา รถการา ปุกฺกุสา”ติ ภณติ …เป… . “เย นูน ปณฺฑิตา พฺยตฺตา เมธาวี พหุสฺสุตา ธมฺมกถิกา”ติ ภณติ, อาปตฺติ วาจาย, วาจาย ทุพฺภาสิตสฺส.
</Paragraph>

<Paragraph number="108" book="paci">
อุปสมฺปนฺโน อนุปสมฺปนฺนํ น ขุํเสตุกาโม น วมฺเภตุกาโม น มงฺกุกตฺตุกาโม, ทวกมฺยตา เอวํ วเทติ, “น มยํ จณฺฑาลา เวนา เนสาทา รถการา ปุกฺกุสา”ติ ภณติ …เป… . “น มยํ ปณฺฑิตา พฺยตฺตา เมธาวี พหุสฺสุตา ธมฺมกถิกา, นตฺถมฺหากํ ทุคฺคติ, สุคติเยว อมฺหากํ ปาฏิกงฺขา”ติ ภณติ, อาปตฺติ วาจาย, วาจาย ทุพฺภาสิตสฺส.
</Paragraph>

</Division>
<Division number="35" book="paci">

<Paragraph number="109" book="paci">
อนาปตฺติ—  อตฺถปุเรกฺขารสฺส, ธมฺมปุเรกฺขารสฺส, อนุสาสนิปุเรกฺขารสฺส, อุมฺมตฺตกสฺส, ขิตฺตจิตฺตสฺส, เวทนาฏฺฏสฺส, อาทิกมฺมิกสฺสาติ.

</Paragraph>
</Division>

<Paragraph number="110" type="center" book="paci">
โอมสวาทสิกฺขาปทํ นิฏฺฐิตํ ทุติยํ.
</Paragraph>