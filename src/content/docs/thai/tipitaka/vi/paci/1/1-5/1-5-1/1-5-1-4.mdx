---
title: "1.5.1.4 ปทโสธมฺมสิกฺขาปท"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="44" book="paci">

<Paragraph number="150" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ฉพฺพคฺคิยา ภิกฺขู อุปาสเก ปทโส ธมฺมํ วาเจนฺติ. อุปาสกา ภิกฺขูสุ อคารวา อปฺปติสฺสา อสภาควุตฺติกา วิหรนฺติ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ฉพฺพคฺคิยา ภิกฺขู อุปาสเก ปทโส ธมฺมํ วาเจสฺสนฺติ. อุปาสกา ภิกฺขูสุ อคารวา อปฺปติสฺสา อสภาควุตฺติกา วิหรนฺตี”ติ.
</Paragraph>

<Paragraph number="151" book="paci">
อถ โข เต ภิกฺขู ฉพฺพคฺคิเย ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป…  “สจฺจํ กิร ตุเมฺห, ภิกฺขเว, อุปาสเก ปทโส ธมฺมํ วาเจถ; อุปาสกา ภิกฺขูสุ อคารวา อปฺปติสฺสา อสภาควุตฺติกา วิหรนฺตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตุเมฺห, โมฆปุริสา, อุปาสเก ปทโส ธมฺมํ วาเจสฺสถ. อุปาสกา ภิกฺขูสุ อคารวา อปฺปติสฺสา อสภาควุตฺติกา วิหรนฺติ. เนตํ, โมฆปุริสา, อปฺปสนฺนานํ วา ปสาทาย ปสนฺนานํ วา ภิโยฺยภาวาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="45" book="paci">

<Paragraph number="152" book="paci">
<Emphasis>“โย ปน ภิกฺขุ อนุปสมฺปนฺนํ ปทโส ธมฺมํ วาเจยฺย ปาจิตฺติยนฺ”</Emphasis>ติ. (*4*:<Emphasis>53</Emphasis>)
</Paragraph>

</Division>
<Division number="46" book="paci">

<Paragraph number="153" book="paci">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมิํ อตฺเถ อธิปฺเปโต ภิกฺขูติ.
</Paragraph>

<Paragraph number="154" book="paci">
<Emphasis>อนุปสมฺปนฺโน</Emphasis> นาม ภิกฺขุญฺจ ภิกฺขุนิญฺจ ฐเปตฺวา อวเสโส อนุปสมฺปนฺโน นาม.
</Paragraph>

<Paragraph number="155" book="paci">
<Emphasis>ปทโส</Emphasis> นาม ปทํ, อนุปทํ, อนฺวกฺขรํ, อนุพฺยญฺชนํ.
</Paragraph>

<Paragraph number="156" book="paci">
<Emphasis>ปทํ</Emphasis> นาม เอกโต ปฏฺฐเปตฺวา เอกโต โอสาเปนฺติ. <Emphasis>อนุปทํ</Emphasis> นาม ปาเฏกฺกํ ปฏฺฐเปตฺวา เอกโต โอสาเปนฺติ. <Emphasis>อนฺวกฺขรํ</Emphasis> นาม “รูปํ อนิจฺจนฺ”ติ วุจฺจมาโน, “รุนฺ”ติ โอปาเตติ. <Emphasis>อนุพฺยญฺชนํ</Emphasis> นาม “รูปํ อนิจฺจนฺ”ติ วุจฺจมาโน, “เวทนา อนิจฺจา”ติ สทฺทํ นิจฺฉาเรติ.
</Paragraph>

<Paragraph number="157" book="paci">
ยญฺจ ปทํ, ยญฺจ อนุปทํ, ยญฺจ อนฺวกฺขรํ, ยญฺจ อนุพฺยญฺชนํ—  สพฺพเมตํ ปทโส นาม.
</Paragraph>

<Paragraph number="158" book="paci">
<Emphasis>ธมฺโม</Emphasis> นาม พุทฺธภาสิโต, สาวกภาสิโต, อิสิภาสิโต, เทวตาภาสิโต, อตฺถูปสญฺหิโต, ธมฺมูปสญฺหิโต.
</Paragraph>

<Paragraph number="159" book="paci">
<Emphasis>วาเจยฺยา</Emphasis>ติ ปเทน วาเจติ, ปเท ปเท อาปตฺติ ปาจิตฺติยสฺส. อกฺขราย วาเจติ, อกฺขรกฺขราย อาปตฺติ ปาจิตฺติยสฺส.
</Paragraph>

</Division>
<Division number="47" book="paci">

<Paragraph number="160" book="paci">
อนุปสมฺปนฺเน อนุปสมฺปนฺนสญฺญี ปทโส ธมฺมํ วาเจติ, อาปตฺติ ปาจิตฺติยสฺส. อนุปสมฺปนฺเน เวมติโก ปทโส ธมฺมํ วาเจติ, อาปตฺติ ปาจิตฺติยสฺส. อนุปสมฺปนฺเน อุปสมฺปนฺนสญฺญี ปทโส ธมฺมํ วาเจติ, อาปตฺติ ปาจิตฺติยสฺส.
</Paragraph>

<Paragraph number="161" book="paci">
อุปสมฺปนฺเน อนุปสมฺปนฺนสญฺญี, อาปตฺติ ทุกฺกฏสฺส. อุปสมฺปนฺเน เวมติโก, อาปตฺติ ทุกฺกฏสฺส. อุปสมฺปนฺเน อุปสมฺปนฺนสญฺญี, อนาปตฺติ.
</Paragraph>

</Division>
<Division number="48" book="paci">

<Paragraph number="162" book="paci">
อนาปตฺติ—  เอกโต อุทฺทิสาเปนฺโต, เอกโต สชฺฌายํ กโรนฺโต, เยภุเยฺยน ปคุณํ คนฺถํ ภณนฺตํ โอปาเตติ, โอสาเรนฺตํ โอปาเตติ, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="163" type="center" book="paci">
ปทโสธมฺมสิกฺขาปทํ นิฏฺฐิตํ จตุตฺถํ.
</Paragraph>