---
title: "1.6.2 ทุติยปาฏิเทสนียสิกฺขาปท"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="557" book="paci">

<Paragraph number="1613" book="paci">
เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเป. เตน โข ปน สมเยน ภิกฺขู กุเลสุ นิมนฺติตา ภุญฺชนฺติ. ฉพฺพคฺคิยา ภิกฺขุนิโย ฉพฺพคฺคิยานํ ภิกฺขูนํ โวสาสนฺติโย ฐิตา โหนฺติ—  “อิธ สูปํ เทถ, อิธ โอทนํ เทถา”ติ. ฉพฺพคฺคิยา ภิกฺขู ยาวทตฺถํ ภุญฺชนฺติ. อญฺเญ ภิกฺขู น จิตฺตรูปํ ภุญฺชนฺติ.
</Paragraph>

<Paragraph number="1614" book="paci">
เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ฉพฺพคฺคิยา ภิกฺขู ภิกฺขุนิโย โวสาสนฺติโย น นิวาเรสฺสนฺตี”ติ …เป…  “สจฺจํ กิร ตุมฺเห, ภิกฺขเว, ภิกฺขุนิโย โวสาสนฺติโย น นิวาเรถา”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตุมฺเห, โมฆปุริสา, ภิกฺขุนิโย โวสาสนฺติโย น นิวาเรสฺสถ. เนตํ, โมฆปุริสา, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="558" book="paci">

<Paragraph number="1615" book="paci">
<Emphasis>“ภิกฺขู ปเนว กุเลสุ นิมนฺติตา ภุญฺชนฺติ, ตตฺร เจ สา ภิกฺขุนี โวสาสมานรูปา ฐิตา โหติ—  ‘อิธ สูปํ เทถ, อิธ โอทนํ เทถา’ติ, เตหิ ภิกฺขูหิ สา ภิกฺขุนี อปสาเทตพฺพา—  ‘อปสกฺก ตาว, ภคินิ, ยาว ภิกฺขู ภุญฺชนฺตี’ติ. เอกสฺส เจปิ ภิกฺขุโน น ปฏิภาเสยฺย ตํ ภิกฺขุนิํ อปสาเทตุํ—  ‘อปสกฺก ตาว, ภคินิ, ยาว ภิกฺขู ภุญฺชนฺตี’ติ ปฏิเทเสตพฺพํ เตหิ ภิกฺขูหิ—  ‘คารยฺหํ, อาวุโส, ธมฺมํ อาปชฺชิมฺหา อสปฺปายํ ปาฏิเทสนียํ, ตํ ปฏิเทเสมา’”</Emphasis>ติ. (*2*:<Emphasis>143</Emphasis>)
</Paragraph>

</Division>
<Division number="559" book="paci">

<Paragraph number="1616" book="paci">
<Emphasis>ภิกฺขู ปเนว กุเลสุ นิมนฺติตา ภุญฺชนฺตี</Emphasis>ติ กุลํ นาม จตฺตาริ กุลานิ—  ขตฺติยกุลํ, พฺราหฺมณกุลํ, เวสฺสกุลํ, สุทฺทกุลํ.
</Paragraph>

<Paragraph number="1617" book="paci">
<Emphasis>นิมนฺติตา ภุญฺชนฺตี</Emphasis>ติ ปญฺจนฺนํ โภชนานํ อญฺญตเรน โภชเนน นิมนฺติตา ภุญฺชนฺติ.
</Paragraph>

<Paragraph number="1618" book="paci">
<Emphasis>ภิกฺขุนี</Emphasis> นาม อุภโตสํเฆ อุปสมฺปนฺนา.
</Paragraph>

<Paragraph number="1619" book="paci">
<Emphasis>โวสาสนฺตี</Emphasis> นาม ยถามิตฺตตา ยถาสนฺทิฏฺฐตา ยถาสมฺภตฺตตา ยถาสมานุปชฺฌายกตา ยถาสมานาจริยกตา—  “อิธ สูปํ เทถ, อิธ โอทนํ เทถา”ติ. เอสา โวสาสนฺตี นาม.
</Paragraph>

<Paragraph number="1620" book="paci">
<Emphasis>เตหิ ภิกฺขูหี</Emphasis>ติ ภุญฺชมาเนหิ ภิกฺขูหิ.
</Paragraph>

<Paragraph number="1621" book="paci">
<Emphasis>สา ภิกฺขุนี</Emphasis>ติ ยา สา โวสาสนฺตี ภิกฺขุนี.
</Paragraph>

<Paragraph number="1622" book="paci">
เตหิ ภิกฺขูหิ สา ภิกฺขุนี อปสาเทตพฺพา—  “อปสกฺก ตาว, ภคินิ, ยาว ภิกฺขู ภุญฺชนฺตี”ติ. เอกสฺส เจปิ ภิกฺขุโน อนปสาทิโต—  “ขาทิสฺสามิ ภุญฺชิสฺสามี”ติ ปฏิคฺคณฺหาติ, อาปตฺติ ทุกฺกฏสฺส. อชฺโฌหาเร อชฺโฌหาเร อาปตฺติ ปาฏิเทสนียสฺส.
</Paragraph>

</Division>
<Division number="560" book="paci">

<Paragraph number="1623" book="paci">
อุปสมฺปนฺนาย อุปสมฺปนฺนสญฺญี โวสาสนฺติยา น นิวาเรติ, อาปตฺติ ปาฏิเทสนียสฺส. อุปสมฺปนฺนาย เวมติโก โวสาสนฺติยา น นิวาเรติ, อาปตฺติ ปาฏิเทสนียสฺส. อุปสมฺปนฺนาย อนุปสมฺปนฺนสญฺญี โวสาสนฺติยา น นิวาเรติ, อาปตฺติ ปาฏิเทสนียสฺส.
</Paragraph>

<Paragraph number="1624" book="paci">
เอกโตอุปสมฺปนฺนาย โวสาสนฺติยา น นิวาเรติ, อาปตฺติ ทุกฺกฏสฺส. อนุปสมฺปนฺนาย อุปสมฺปนฺนสญฺญี, อาปตฺติ ทุกฺกฏสฺส. อนุปสมฺปนฺนาย เวมติโก, อาปตฺติ ทุกฺกฏสฺส. อนุปสมฺปนฺนาย อนุปสมฺปนฺนสญฺญี, อนาปตฺติ.
</Paragraph>

</Division>
<Division number="561" book="paci">

<Paragraph number="1625" book="paci">
อนาปตฺติ—  อตฺตโน ภตฺตํ ทาเปติ น เทติ, อญฺเญสํ ภตฺตํ เทติ น ทาเปติ, ยํ น ทินฺนํ ตํ ทาเปติ, ยตฺถ น ทินฺนํ ตตฺถ ทาเปติ, สพฺเพสํ สมกํ ทาเปติ, สิกฺขมานา โวสาสติ, สามเณรี โวสาสติ, ปญฺจ โภชนานิ ฐเปตฺวา สพฺพตฺถ, อนาปตฺติ, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="1626" type="center" book="paci">
ทุติยปาฏิเทสนียสิกฺขาปทํ นิฏฺฐิตํ.
</Paragraph>