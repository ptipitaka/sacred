---
title: "1.5.1.8 ภูตาโรจนสิกฺขาปท"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="67" book="paci">

<Paragraph number="220" book="paci">
เตน สมเยน พุทฺโธ ภควา เวสาลิยํ วิหรติ มหาวเน กูฏาคารสาลายํ. เตน โข ปน สมเยน สมฺพหุลา สนฺทิฏฺฐา สมฺภตฺตา ภิกฺขู วคฺคุมุทาย นทิยา ตีเร วสฺสํ อุปคจฺฉึสุ. เตน โข ปน สมเยน วชฺชี ทุพฺภิกฺขา โหติ—  ทฺวีหิติกา เสตฏฺฐิกา สลากาวุตฺตา, น สุกรา อุญฺเฉน ปคฺคเหน ยาเปตุํ. อถ โข เตสํ ภิกฺขูนํ เอตทโหสิ—  “เอตรหิ โข วชฺชี ทุพฺภิกฺขา—  ทฺวีหิติกา เสตฏฺฐิกา สลากาวุตฺตา, น สุกรา อุญฺเฉน ปคฺคเหน ยาเปตุํ. เกน นุ โข มยํ อุปาเยน สมคฺคา สมฺโมทมานา อวิวทมานา ผาสุกํ วสฺสํ วเสยฺยาม, น จ ปิณฺฑเกน กิลเมยฺยามา”ติ? เอกจฺเจ เอวมาหํสุ—  “หนฺท มยํ, อาวุโส, คิหีนํ กมฺมนฺตํ อธิฏฺเฐม. เอวํ เต อมฺหากํ ทาตุํ มญฺญิสฺสนฺติ. เอวํ มยํ สมคฺคา สมฺโมทมานา อวิวทมานา ผาสุกํ วสฺสํ วสิสฺสาม, น จ ปิณฺฑเกน กิลมิสฺสามา”ติ. เอกจฺเจ เอวมาหํสุ—  “อลํ, อาวุโส, กึ คิหีนํ กมฺมนฺตํ อธิฏฺฐิเตน? หนฺท มยํ, อาวุโส, คิหีนํ ทูเตยฺยํ หราม. เอวํ เต อมฺหากํ ทาตุํ มญฺญิสฺสนฺติ. เอวํ มยํ สมคฺคา สมฺโมทมานา อวิวทมานา ผาสุกํ วสฺสํ วสิสฺสาม, น จ ปิณฺฑเกน กิลมิสฺสามา”ติ. เอกจฺเจ เอวมาหํสุ—  “อลํ, อาวุโส; กึ คิหีนํ กมฺมนฺตํ อธิฏฺฐิเตน. กึ คิหีนํ ทูเตยฺยํ หเฏน. หนฺท มยํ, อาวุโส, คิหีนํ อญฺญมญฺญสฺส อุตฺตริมนุสฺสธมฺมสฺส วณฺณํ ภาสิสฺสาม—  ‘อสุโก ภิกฺขุ ปฐมสฺส ฌานสฺส ลาภี, อสุโก ภิกฺขุ ทุติยสฺส ฌานสฺส ลาภี, อสุโก ภิกฺขุ ตติยสฺส ฌานสฺส ลาภี, อสุโก ภิกฺขุ จตุตฺถสฺส ฌานสฺส ลาภี, อสุโก ภิกฺขุ โสตาปนฺโน, อสุโก ภิกฺขุ สกทาคามี, อสุโก ภิกฺขุ อนาคามี, อสุโก ภิกฺขุ อรหา, อสุโก ภิกฺขุ เตวิชฺโช, อสุโก ภิกฺขุ ฉฬภิญฺโญ’ติ. เอวํ เต อมฺหากํ ทาตุํ มญฺญิสฺสนฺติ. เอวํ มยํ สมคฺคา สมฺโมทมานา อวิวทมานา ผาสุกํ วสฺสํ วสิสฺสาม, น จ ปิณฺฑเกน กิลมิสฺสามา”ติ. “เอโส เยว โข, อาวุโส, เสโยฺย, โย อมฺหากํ คิหีนํ อญฺญมญฺญสฺส อุตฺตริมนุสฺสธมฺมสฺส วณฺโณ ภาสิโต”ติ.
</Paragraph>

<Paragraph number="221" book="paci">
อถ โข เต ภิกฺขู คิหีนํ อญฺญมญฺญสฺส อุตฺตริมนุสฺสธมฺมสฺส วณฺณํ ภาสึสุ—  “อสุโก ภิกฺขุ ปฐมสฺส ฌานสฺส ลาภี …เป…  อสุโก ภิกฺขุ ฉฬภิญฺโญ”ติ. อถ โข เต มนุสฺสา—  “ลาภา วต โน, สุลทฺธํ วต โน, เยสํ โน เอวรูปา ภิกฺขู วสฺสํ อุปคตา, น วต โน อิโต ปุพฺเพ เอวรูปา ภิกฺขู วสฺสํ อุปคตา, ยถยิเม ภิกฺขู สีลวนฺโต กลฺยาณธมฺมา”ติ. เต น ตาทิสานิ โภชนานิ อตฺตนา ภุญฺชนฺติ, มาตาปิตูนํ เทนฺติ ปุตฺตทารสฺส เทนฺติ ทาสกมฺมกรโปริสสฺส เทนฺติ มิตฺตามจฺจานํ เทนฺติ ญาติสาโลหิตานํ เทนฺติ ยาทิสานิ ภิกฺขูนํ เทนฺติ. น ตาทิสานิ ขาทนียานิ สายนียานิ ปานานิ อตฺตนา ขาทนฺติ สายนฺติ ปิวนฺติ มาตาปิตูนํ เทนฺติ ปุตฺตทารสฺส เทนฺติ ทาสกมฺมกรโปริสสฺส เทนฺติ มิตฺตามจฺจานํ เทนฺติ ญาติสาโลหิตานํ เทนฺติ, ยาทิสานิ ภิกฺขูนํ เทนฺติ. อถ โข เต ภิกฺขู วณฺณวา อเหสุํ ปีณินฺทฺริยา ปสนฺนมุขวณฺณา วิปฺปสนฺนฉวิวณฺณา.
</Paragraph>

</Division>
<Division number="68" book="paci">

<Paragraph number="222" book="paci">
อาจิณฺณํ โข ปเนตํ วสฺสํวุฏฺฐานํ ภิกฺขูนํ ภควนฺตํ ทสฺสนาย อุปสงฺกมิตุํ. อถ โข เต ภิกฺขู วสฺสํวุฏฺฐา เตมาสจฺจเยน เสนาสนํ สํสาเมตฺวา ปตฺตจีวรมาทาย เยน เวสาลี เตน ปกฺกมึสุ. อนุปุพฺเพน เยน เวสาลี มหาวนํ กูฏาคารสาลา เยน ภควา เตนุปสงฺกมึสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทึสุ. เตน โข ปน สมเยน ทิสาสุ วสฺสํวุฏฺฐา ภิกฺขู กิสา โหนฺติ ลูขา ทุพฺพณฺณา อุปฺปณฺฑุปฺปณฺฑุกชาตา ธมนิสนฺถตคตฺตา. วคฺคุมุทาตีริยา ปน ภิกฺขู วณฺณวา โหนฺติ ปีณินฺทฺริยา ปสนฺนมุขวณฺณา วิปฺปสนฺนฉวิวณฺณา. อาจิณฺณํ โข ปเนตํ พุทฺธานํ ภควนฺตานํ อาคนฺตุเกหิ ภิกฺขูหิ สทฺธึ ปฏิสมฺโมทิตุํ. อถ โข ภควา วคฺคุมุทาตีริเย ภิกฺขู เอตทโวจ—  “กจฺจิ, ภิกฺขเว, ขมนียํ, กจฺจิ ยาปนียํ, กจฺจิ สมคฺคา สมฺโมทมานา อวิวทมานา ผาสุกํ วสฺสํ วสิตฺถ, น จ ปิณฺฑเกน กิลมิตฺถา”ติ? “ขมนียํ, ภควา, ยาปนียํ, ภควา. สมคฺคา จ มยํ, ภนฺเต, สมฺโมทมานา อวิวทมานา ผาสุกํ วสฺสํ วสิมฺหา, น จ ปิณฺฑเกน กิลมิมฺหา”ติ. ชานนฺตาปิ ตถาคตา ปุจฺฉนฺติ, ชานนฺตาปิ น ปุจฺฉนฺติ. กาลํ วิทิตฺวา ปุจฺฉนฺติ, กาลํ วิทิตฺวา น ปุจฺฉนฺติ. อตฺถสญฺหิตํ ตถาคตา ปุจฺฉนฺติ, โน อนตฺถสญฺหิตํ. อนตฺถสญฺหิเต เสตุฆาโต ตถาคตานํ. ทฺวีหากาเรหิ พุทฺธา ภควนฺโต ภิกฺขู ปฏิปุจฺฉนฺติ—  “ธมฺมํ วา เทเสสฺสาม, สาวกานํ วา สิกฺขาปทํ ปญฺญเปสฺสามา”ติ.
</Paragraph>

<Paragraph number="223" book="paci">
อถ โข ภควา วคฺคุมุทาตีริเย ภิกฺขู เอตทโวจ—  “ยถา กถํ ปน ตุเมฺห, ภิกฺขเว, สมคฺคา สมฺโมทมานา อวิวทมานา ผาสุกํ วสฺสํ วสิตฺถ, น จ ปิณฺฑเกน กิลมิตฺถา”ติ? อถ โข เต ภิกฺขู ภควโต เอตมตฺถํ อาโรเจสุํ. “กจฺจิ ปน โว, ภิกฺขเว, ภูตนฺ”ติ? “ภูตํ, ภควา”ติ. วิครหิ พุทฺโธ ภควา …เป…  กถญฺหิ นาม ตุเมฺห, ภิกฺขเว, อุทรสฺส การณา คิหีนํ อญฺญมญฺญสฺส อุตฺตริมนุสฺสธมฺมสฺส วณฺณํ ภาสิสฺสถ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="69" book="paci">

<Paragraph number="224" book="paci">
<Emphasis>“โย ปน ภิกฺขุ อนุปสมฺปนฺนสฺส อุตฺตริมนุสฺสธมฺมํ อาโรเจยฺย ภูตสฺมึ, ปาจิตฺติยนฺ”</Emphasis>ติ. (*8*:<Emphasis>57</Emphasis>)
</Paragraph>

</Division>
<Division number="70" book="paci">

<Paragraph number="225" book="paci">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมึ อตฺเถ อธิปฺเปโต ภิกฺขูติ.
</Paragraph>

<Paragraph number="226" book="paci">
<Emphasis>อนุปสมฺปนฺโน</Emphasis> นาม ภิกฺขุญฺจ ภิกฺขุนิญฺจ ฐเปตฺวา, อวเสโส อนุปสมฺปนฺโน นาม.
</Paragraph>

<Paragraph number="227" book="paci">
<Emphasis>อุตฺตริมนุสฺสธมฺโม</Emphasis> นาม ฌานํ, วิโมกฺโข, สมาธิ, สมาปตฺติ, ญาณทสฺสนํ, มคฺคภาวนา, ผลสจฺฉิกิริยา, กิเลสปฺปหานํ, วินีวรณตา จิตฺตสฺส, สุญฺญาคาเร อภิรติ.
</Paragraph>

<Paragraph number="228" book="paci">
<Emphasis>ฌานนฺ</Emphasis>ติ ปฐมํ ฌานํ, ทุติยํ ฌานํ, ตติยํ ฌานํ, จตุตฺถํ ฌานํ.
</Paragraph>

<Paragraph number="229" book="paci">
<Emphasis>วิโมกฺโข</Emphasis>ติ สุญฺญโต วิโมกฺโข, อนิมิตฺโต วิโมกฺโข, อปฺปณิหิโต วิโมกฺโข.
</Paragraph>

<Paragraph number="230" book="paci">
<Emphasis>สมาธี</Emphasis>ติ สุญฺญโต สมาธิ, อนิมิตฺโต สมาธิ, อปฺปณิหิโต สมาธิ.
</Paragraph>

<Paragraph number="231" book="paci">
<Emphasis>สมาปตฺตี</Emphasis>ติ สุญฺญตา สมาปตฺติ, อนิมิตฺตา สมาปตฺติ, อปฺปณิหิตา สมาปตฺติ.
</Paragraph>

<Paragraph number="232" book="paci">
<Emphasis>ญาณทสฺสนนฺ</Emphasis>ติ ติโสฺส วิชฺชา.
</Paragraph>

<Paragraph number="233" book="paci">
<Emphasis>มคฺคภาวนา</Emphasis>ติ จตฺตาโร สติปฏฺฐานา, จตฺตาโร สมฺมปฺปธานา, จตฺตาโร อิทฺธิปาทา, ปญฺจินฺทฺริยานิ, ปญฺจ พลานิ, สตฺต โพชฺฌงฺคา, อริโย อฏฺฐงฺคิโก มคฺโค.
</Paragraph>

<Paragraph number="234" book="paci">
<Emphasis>ผลสจฺฉิกิริยา</Emphasis>ติ โสตาปตฺติผลสฺส สจฺฉิกิริยา, สกทาคามิผลสฺส สจฺฉิกิริยา, อนาคามิผลสฺส สจฺฉิกิริยา, อรหตฺตสฺส สจฺฉิกิริยา.
</Paragraph>

<Paragraph number="235" book="paci">
<Emphasis>กิเลสปฺปหานนฺ</Emphasis>ติ ราคสฺส ปหานํ, โทสสฺส ปหานํ, โมหสฺส ปหานํ.
</Paragraph>

<Paragraph number="236" book="paci">
<Emphasis>วินีวรณตา จิตฺตสฺสา</Emphasis>ติ ราคา จิตฺตํ วินีวรณตา, โทสา จิตฺตํ วินีวรณตา, โมหา จิตฺตํ วินีวรณตา.
</Paragraph>

<Paragraph number="237" book="paci">
<Emphasis>สุญฺญาคาเร อภิรตี</Emphasis>ติ ปฐเมน ฌาเนน สุญฺญาคาเร อภิรติ, ทุติเยน ฌาเนน สุญฺญาคาเร อภิรติ, ตติเยน ฌาเนน สุญฺญาคาเร อภิรติ, จตุตฺเถน ฌาเนน สุญฺญาคาเร อภิรติ.
</Paragraph>

</Division>
<Division number="71" book="paci">

<Paragraph number="238" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมํ ฌานํ สมาปชฺชินฺ”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="239" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมํ ฌานํ สมาปชฺชามี”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="240" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมํ ฌานํ สมาปนฺโน”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="241" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมสฺส ฌานสฺส ลาภิมฺหี”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="242" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมสฺส ฌานสฺส วสิมฺหี”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="243" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมํ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="244" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ทุติยํ ฌานํ …เป…  ตติยํ ฌานํ…  จตุตฺถํ ฌานํ สมาปชฺชึ, สมาปชฺชามิ, สมาปนฺโน; จตุตฺถสฺส ฌานสฺส ลาภิมฺหิ, วสิมฺหิ; จตุตฺถํ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="245" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “สุญฺญตํ วิโมกฺขํ …เป…  อนิมิตฺตํ วิโมกฺขํ…  อปฺปณิหิตํ วิโมกฺขํ…  สุญฺญตํ สมาธึ…  อนิมิตฺตํ สมาธึ…  อปฺปณิหิตํ สมาธึ สมาปชฺชึ, สมาปชฺชามิ, สมาปนฺโน; อปฺปณิหิตสฺส สมาธิสฺส ลาภิมฺหิ, วสิมฺหิ; อปฺปณิหิโต สมาธิ สจฺฉิกโต มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="246" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “สุญฺญตํ สมาปตฺตึ …เป…  อนิมิตฺตํ สมาปตฺตึ…  อปฺปณิหิตํ สมาปตฺตึ สมาปชฺชึ, สมาปชฺชามิ, สมาปนฺโน; อปฺปณิหิตาย สมาปตฺติยา ลาภิมฺหิ, วสิมฺหิ; อปฺปณิหิตา สมาปตฺติ สจฺฉิกตา มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="247" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ติโสฺส วิชฺชา สมาปชฺชึ, สมาปชฺชามิ, สมาปนฺโน; ติสฺสนฺนํ วิชฺชานํ ลาภิมฺหิ, วสิมฺหิ; ติโสฺส วิชฺชา สจฺฉิกตา มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="248" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “จตฺตาโร สติปฏฺฐาเน …เป…  จตฺตาโร สมฺมปฺปธาเน…  จตฺตาโร อิทฺธิปาเท สมาปชฺชึ, สมาปชฺชามิ, สมาปนฺโน; จตุนฺนํ อิทฺธิปาทานํ ลาภิมฺหิ, วสิมฺหิ; จตฺตาโร อิทฺธิปาทา สจฺฉิกตา มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="249" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปญฺจินฺทฺริยานิ …เป…  ปญฺจ พลานิ สมาปชฺชึ, สมาปชฺชามิ, สมาปนฺโน; ปญฺจนฺนํ พลานํ ลาภิมฺหิ, วสิมฺหิ; ปญฺจ พลานิ สจฺฉิกตานิ มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="250" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “สตฺต โพชฺฌงฺเค สมาปชฺชึ, สมาปชฺชามิ, สมาปนฺโน; สตฺตนฺนํ โพชฺฌงฺคานํ ลาภิมฺหิ, วสิมฺหิ; สตฺต โพชฺฌงฺคา สจฺฉิกตา มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="251" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “อริยํ อฏฺฐงฺคิกํ มคฺคํ สมาปชฺชึ, สมาปชฺชามิ, สมาปนฺโน; อริยสฺส อฏฺฐงฺคิกสฺส มคฺคสฺส ลาภิมฺหิ, วสิมฺหิ; อริโย อฏฺฐงฺคิโก มคฺโค สจฺฉิกโต มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="252" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “โสตาปตฺติผลํ …เป…  สกทาคามิผลํ…  อนาคามิผลํ…  อรหตฺตํ สมาปชฺชึ, สมาปชฺชามิ, สมาปนฺโน; อรหตฺตสฺส ลาภิมฺหิ, วสิมฺหิ; อรหตฺตํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="253" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ราโค เม จตฺโต …เป…  โทโส เม จตฺโต…  โมโห เม จตฺโต, วนฺโต, มุตฺโต, ปหีโน, ปฏินิสฺสฏฺโฐ, อุกฺเขฏิโต, สมุกฺเขฏิโต”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="254" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ราคา เม จิตฺตํ วินีวรณํ …เป…  โทสา เม จิตฺตํ วินีวรณํ…  โมหา เม จิตฺตํ วินีวรณนฺ”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="255" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “สุญฺญาคาเร ปฐมํ ฌานํ …เป…  ทุติยํ ฌานํ…  ตติยํ ฌานํ…  จตุตฺถํ ฌานํ สมาปชฺชึ, สมาปชฺชามิ, สมาปนฺโน; สุญฺญาคาเร จตุตฺถสฺส ฌานสฺส ลาภิมฺหิ, วสิมฺหิ; สุญฺญาคาเร จตุตฺถํ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

</Division>
<Division number="72" book="paci">

<Paragraph number="256" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ ทุติยญฺจ ฌานํ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส ทุติยสฺส จ ฌานสฺส ลาภิมฺหิ, วสิมฺหิ; ปฐมญฺจ ฌานํ ทุติยญฺจ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="257" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ ตติยญฺจ ฌานํ …เป…  ปฐมญฺจ ฌานํ จตุตฺถญฺจ ฌานํ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส จตุตฺถสฺส จ ฌานสฺส ลาภิมฺหิ, วสิมฺหิ; ปฐมญฺจ ฌานํ จตุตฺถญฺจ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="258" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ สุญฺญตญฺจ วิโมกฺขํ …เป…  อนิมิตฺตญฺจ วิโมกฺขํ…  อปฺปณิหิตญฺจ วิโมกฺขํ…  สุญฺญตญฺจ สมาธึ…  อนิมิตฺตญฺจ สมาธึ…  อปฺปณิหิตญฺจ สมาธึ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส อปฺปณิหิตสฺส จ สมาธิสฺส ลาภิมฺหิ, วสิมฺหิ; ปฐมญฺจ ฌานํ อปฺปณิหิโต จ สมาธิ สจฺฉิกโต มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="259" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ สุญฺญตญฺจ สมาปตฺตึ …เป…  อนิมิตฺตญฺจ สมาปตฺตึ…  อปฺปณิหิตญฺจ สมาปตฺตึ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส อปฺปณิหิตาย จ สมาปตฺติยา ลาภิมฺหิ, วสิมฺหิ; ปฐมญฺจ ฌานํ อปฺปณิหิตา จ สมาปตฺติ สจฺฉิกตา มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="260" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ ติโสฺส จ วิชฺชา สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส ติสฺสนฺนญฺจ วิชฺชานํ ลาภิมฺหิ, วสิมฺหิ; ปฐมญฺจ ฌานํ ติโสฺส จ วิชฺชา สจฺฉิกตา มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="261" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ จตฺตาโร จ สติปฏฺฐาเน …เป…  จตฺตาโร จ สมฺมปฺปธาเน…  จตฺตาโร จ อิทฺธิปาเท สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส จตุนฺนญฺจ อิทฺธิปาทานํ ลาภิมฺหิ, วสิมฺหิ; ปฐมญฺจ ฌานํ จตฺตาโร จ อิทฺธิปาทา สจฺฉิกตา มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="262" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ, ปญฺจ จ อินฺทฺริยานิ …เป…  ปญฺจ จ พลานิ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส ปญฺจนฺนญฺจ พลานํ ลาภิมฺหิ, วสิมฺหิ; ปฐมญฺจ ฌานํ ปญฺจ จ พลานิ สจฺฉิกตานิ มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="263" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ สตฺต จ โพชฺฌงฺเค สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส สตฺตนฺนญฺจ โพชฺฌงฺคานํ ลาภิมฺหิ, วสิมฺหิ; ปฐมญฺจ ฌานํ สตฺต จ โพชฺฌงฺคา สจฺฉิกตา มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="264" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ อริยญฺจ อฏฺฐงฺคิกํ มคฺคํ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส อริยสฺส จ อฏฺฐงฺคิกสฺส มคฺคสฺส ลาภิมฺหิ, วสิมฺหิ; ปฐมญฺจ ฌานํ อริโย จ อฏฺฐงฺคิโก มคฺโค สจฺฉิกโต มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="265" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ โสตาปตฺติผลญฺจ …เป…  สกทาคามิผลญฺจ…  อนาคามิผลญฺจ…  อรหตฺตญฺจ สมาปชฺชึ, สมาปชฺชามิ, สมาปนฺโน; ปฐมสฺส จ ฌานสฺส อรหตฺตสฺส จ ลาภิมฺหิ, วสิมฺหิ; ปฐมญฺจ ฌานํ อรหตฺตญฺจ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="266" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ สมาปชฺชึ, สมาปชฺชามิ, สมาปนฺโน …เป…  ราโค จ เม จตฺโต…  โทโส จ เม จตฺโต…  โมโห จ เม จตฺโต, วนฺโต, มุตฺโต, ปหีโน, ปฏินิสฺสฏฺโฐ, อุกฺเขฏิโต, สมุกฺเขฏิโต”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="267" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ สมาปชฺชึ, สมาปชฺชามิ, สมาปนฺโน …เป…  ราคา จ เม จิตฺตํ วินีวรณํ…  โทสา จ เม จิตฺตํ วินีวรณํ…  โมหา จ เม จิตฺตํ วินีวรณนฺ”ติ ภณนฺตสฺส อาปตฺติ ปาจิตฺติยสฺส.
</Paragraph>

</Division>
<Division number="73" book="paci">

<Paragraph number="268" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ทุติยญฺจ ฌานํ ตติยญฺจ ฌานํ …เป…  ทุติยญฺจ ฌานํ จตุตฺถญฺจ ฌานํ สมาปชฺชึ, สมาปชฺชามิ, สมาปนฺโน; ทุติยสฺส จ ฌานสฺส จตุตฺถสฺส จ ฌานสฺส ลาภิมฺหิ, วสิมฺหิ; ทุติยญฺจ ฌานํ จตุตฺถญฺจ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="269" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ทุติยญฺจ ฌานํ สุญฺญตญฺจ วิโมกฺขํ …เป…  โมหา จ เม จิตฺตํ วินีวรณนฺ”ติ ภณนฺตสฺส อาปตฺติ ปาจิตฺติยสฺส.
</Paragraph>

<Paragraph number="270" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ทุติยญฺจ ฌานํ ปฐมญฺจ ฌานํ สมาปชฺชึ, สมาปชฺชามิ, สมาปนฺโน; ทุติยสฺส จ ฌานสฺส ปฐมสฺส จ ฌานสฺส ลาภิมฺหิ, วสิมฺหิ; ทุติยญฺจ ฌานํ ปฐมญฺจ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺส …เป… .

</Paragraph>
</Division>

<Paragraph number="271" type="center" book="paci">
มูลํ สํขิตฺตํ.


</Paragraph>

<Paragraph number="272" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “โมหา จ เม จิตฺตํ วินีวรณํ, ปฐมญฺจ ฌานํ สมาปชฺชึ, สมาปชฺชามิ, สมาปนฺโน; โมหา จ เม จิตฺตํ วินีวรณํ, ปฐมสฺส จ ฌานสฺส ลาภิมฺหิ, วสิมฺหิ; โมหา จ เม จิตฺตํ วินีวรณํ, ปฐมญฺจ ฌานํ สจฺฉิกตํ มยา”ติ ภณนฺตสฺส อาปตฺติ ปาจิตฺติยสฺส …เป… .
</Paragraph>

<Paragraph number="273" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “โมหา จ เม จิตฺตํ วินีวรณํ, โทสา จ เม จิตฺตํ วินีวรณนฺ”ติ ภณนฺตสฺส อาปตฺติ ปาจิตฺติยสฺส …เป… .
</Paragraph>

<Paragraph number="274" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ ทุติยญฺจ ฌานํ ตติยญฺจ ฌานํ จตุตฺถญฺจ ฌานํ สุญฺญตญฺจ วิโมกฺขํ อนิมิตฺตญฺจ วิโมกฺขํ อปฺปณิหิตญฺจ วิโมกฺขํ สุญฺญตญฺจ สมาธึ อนิมิตฺตญฺจ สมาธึ อปฺปณิหิตญฺจ สมาธึ สุญฺญตญฺจ สมาปตฺตึ อนิมิตฺตญฺจ สมาปตฺตึ อปฺปณิหิตญฺจ สมาปตฺตึ ติโสฺส จ วิชฺชา จตฺตาโร จ สติปฏฺฐาเน จตฺตาโร จ สมฺมปฺปธาเน จตฺตาโร จ อิทฺธิปาเท ปญฺจ จ อินฺทฺริยานิ ปญฺจ จ พลานิ สตฺต จ โพชฺฌงฺเค อริยญฺจ อฏฺฐงฺคิกํ มคฺคํ โสตาปตฺติผลญฺจ สกทาคามิผลญฺจ อนาคามิผลญฺจ อรหตฺตญฺจ สมาปชฺชึ …เป…  ราโค จ เม จตฺโต, โทโส จ เม จตฺโต, โมโห จ เม จตฺโต, วนฺโต, มุตฺโต, ปหีโน, ปฏินิสฺสฏฺโฐ, อุกฺเขฏิโต สมุกฺเขฏิโต, ราคา จ เม จิตฺตํ วินีวรณํ, โทสา จ เม จิตฺตํ วินีวรณํ, โมหา จ เม จิตฺตํ วินีวรณนฺ”ติ ภณนฺตสฺส อาปตฺติ ปาจิตฺติยสฺส.
</Paragraph>

<Division number="74" book="paci">

<Paragraph number="275" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมํ ฌานํ สมาปชฺชินฺ”ติ วตฺตุกาโม—  “ทุติยํ ฌานํ สมาปชฺชินฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส.
</Paragraph>

<Paragraph number="276" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมํ ฌานํ สมาปชฺชินฺ”ติ วตฺตุกาโม—  “ตติยํ ฌานํ …เป…  จตุตฺถํ ฌานํ, สุญฺญตํ วิโมกฺขํ, อนิมิตฺตํ วิโมกฺขํ, อปฺปณิหิตํ วิโมกฺขํ, สุญฺญตํ สมาธึ, อนิมิตฺตํ สมาธึ, อปฺปณิหิตํ สมาธึ, สุญฺญตํ สมาปตฺตึ, อนิมิตฺตํ สมาปตฺตึ, อปฺปณิหิตํ สมาปตฺตึ, ติโสฺส วิชฺชา, จตฺตาโร สติปฏฺฐาเน, จตฺตาโร สมฺมปฺปธาเน, จตฺตาโร อิทฺธิปาเท, ปญฺจินฺทฺริยานิ, ปญฺจ พลานิ, สตฺต โพชฺฌงฺเค, อริยํ อฏฺฐงฺคิกํ มคฺคํ, โสตาปตฺติผลํ, สกทาคามิผลํ, อนาคามิผลํ, อรหตฺตํ สมาปชฺชึ …เป…  ราโค เม จตฺโต, โทโส เม จตฺโต, โมโห เม จตฺโต, วนฺโต, มุตฺโต, ปหีโน; ปฏินิสฺสฏฺโฐ, อุกฺเขฏิโต, สมุกฺเขฏิโต; ราคา เม จิตฺตํ วินีวรณํ, โทสา เม จิตฺตํ วินีวรณํ, โมหา เม จิตฺตํ วินีวรณนฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส.
</Paragraph>

<Paragraph number="277" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ทุติยํ ฌานํ สมาปชฺชินฺ”ติ วตฺตุกาโม …เป…  “โมหา เม จิตฺตํ วินีวรณนฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส …เป… .
</Paragraph>

<Paragraph number="278" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ทุติยํ ฌานํ สมาปชฺชินฺ”ติ วตฺตุกาโม—  “ปฐมํ ฌานํ สมาปชฺชินฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส …เป… .

</Paragraph>
</Division>

<Paragraph number="279" type="center" book="paci">
มูลํ สํขิตฺตํ.


</Paragraph>

<Paragraph number="280" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “โมหา เม จิตฺตํ วินีวรณนฺ”ติ วตฺตุกาโม—  “ปฐมํ ฌานํ สมาปชฺชินฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส …เป… .
</Paragraph>

<Paragraph number="281" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “โมหา เม จิตฺตํ วินีวรณนฺ”ติ วตฺตุกาโม—  “โทสา เม จิตฺตํ วินีวรณนฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส …เป… .
</Paragraph>

<Paragraph number="282" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ปฐมญฺจ ฌานํ ทุติยญฺจ ฌานํ ตติยญฺจ ฌานํ จตุตฺถญฺจ ฌานํ …เป…  โทสา จ เม จิตฺตํ วินีวรณนฺ”ติ วตฺตุกาโม—  “โมหา เม จิตฺตํ วินีวรณนฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส.
</Paragraph>

<Paragraph number="283" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ทุติยญฺจ ฌานํ ตติยญฺจ ฌานํ จตุตฺถญฺจ ฌานํ …เป…  โมหา จ เม จิตฺตํ วินีวรณนฺ”ติ วตฺตุกาโม—  “ปฐมํ ฌานํ สมาปชฺชินฺ”ติ ภณนฺตสฺส ปฏิวิชานนฺตสฺส อาปตฺติ ปาจิตฺติยสฺส, น ปฏิวิชานนฺตสฺส อาปตฺติ ทุกฺกฏสฺส …เป… .
</Paragraph>

<Division number="75" book="paci">

<Paragraph number="284" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “โย เต วิหาเร วสิ โส ภิกฺขุ ปฐมํ ฌานํ สมาปชฺชิ, สมาปชฺชติ, สมาปนฺโน; โส ภิกฺขุ ปฐมสฺส ฌานสฺส ลาภี, วสี; เตน ภิกฺขุนา ปฐมํ ฌานํ สจฺฉิกตนฺ”ติ ภณนฺตสฺส อาปตฺติ ทุกฺกฏสฺส.
</Paragraph>

<Paragraph number="285" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “โย เต วิหาเร วสิ โส ภิกฺขุ ทุติยํ ฌานํ …เป…  ตติยํ ฌานํ จตุตฺถํ ฌานํ สมาปชฺชิ, สมาปชฺชติ, สมาปนฺโน; โส ภิกฺขุ จตุตฺถสฺส ฌานสฺส ลาภี, วสี; เตน ภิกฺขุนา จตุตฺถํ ฌานํ สจฺฉิกตนฺ”ติ ภณนฺตสฺส อาปตฺติ ทุกฺกฏสฺส.
</Paragraph>

<Paragraph number="286" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “โย เต วิหาเร วสิ โส ภิกฺขุ สุญฺญตํ วิโมกฺขํ …เป…  อนิมิตฺตํ วิโมกฺขํ อปฺปณิหิตํ วิโมกฺขํ สุญฺญตํ สมาธึ อนิมิตฺตํ สมาธึ อปฺปณิหิตํ สมาธึ สมาปชฺชิ, สมาปชฺชติ, สมาปนฺโน; โส ภิกฺขุ อปฺปณิหิตสฺส สมาธิสฺส ลาภี, วสี; เตน ภิกฺขุนา อปฺปณิหิโต สมาธิ สจฺฉิกโต”ติ ภณนฺตสฺส อาปตฺติ ทุกฺกฏสฺส.
</Paragraph>

<Paragraph number="287" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “โย เต วิหาเร วสิ โส ภิกฺขุ สุญฺญตํ สมาปตฺตึ …เป…  อนิมิตฺตํ สมาปตฺตึ อปฺปณิหิตํ สมาปตฺตึ สมาปชฺชิ, สมาปชฺชติ, สมาปนฺโน; อปฺปณิหิตาย สมาปตฺติยา ลาภี, วสี; เตน ภิกฺขุนา อปฺปณิหิตา สมาปตฺติ สจฺฉิกตา”ติ ภณนฺตสฺส อาปตฺติ ทุกฺกฏสฺส.
</Paragraph>

<Paragraph number="288" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “โย เต วิหาเร วสิ โส ภิกฺขุ ติโสฺส วิชฺชา …เป…  จตฺตาโร สติปฏฺฐาเน, จตฺตาโร สมฺมปฺปธาเน, จตฺตาโร อิทฺธิปาเท, ปญฺจินฺทฺริยานิ, ปญฺจ พลานิ, สตฺต โพชฺฌงฺเค, อริยํ อฏฺฐงฺคิกํ มคฺคํ, โสตาปตฺติผลํ, สกทาคามิผลํ, อนาคามิผลํ, อรหตฺตํ สมาปชฺชิ…  สมาปชฺชติ, สมาปนฺโน …เป…  ตสฺส ภิกฺขุโน ราโค จตฺโต, โทโส จตฺโต, โมโห จตฺโต, วนฺโต, มุตฺโต, ปหีโน, ปฏินิสฺสฏฺโฐ, อุกฺเขฏิโต, สมุกฺเขฏิโต; ตสฺส ภิกฺขุโน ราคา จิตฺตํ วินีวรณํ, โทสา จิตฺตํ วินีวรณํ, โมหา จิตฺตํ วินีวรณนฺ”ติ ภณนฺตสฺส อาปตฺติ ทุกฺกฏสฺส.
</Paragraph>

<Paragraph number="289" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “โย เต วิหาเร วสิ โส ภิกฺขุ สุญฺญาคาเร ปฐมํ ฌานํ …เป…  ทุติยํ ฌานํ ตติยํ ฌานํ จตุตฺถํ ฌานํ สมาปชฺชิ, สมาปชฺชติ, สมาปนฺโน; โส ภิกฺขุ สุญฺญาคาเร จตุตฺถสฺส ฌานสฺส ลาภี, วสี; เตน ภิกฺขุนา สุญฺญาคาเร จตุตฺถํ ฌานํ สจฺฉิกตนฺ”ติ ภณนฺตสฺส อาปตฺติ ทุกฺกฏสฺส.
</Paragraph>

<Paragraph number="290" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “โย เต จีวรํ ปริภุญฺชิ, โย เต ปิณฺฑปาตํ ปริภุญฺชิ, โย เต เสนาสนํ ปริภุญฺชิ, โย เต คิลานปฺปจฺจยเภสชฺชปริกฺขารํ ปริภุญฺชิ โส ภิกฺขุ สุญฺญาคาเร จตุตฺถํ ฌานํ สมาปชฺชิ, สมาปชฺชติ, สมาปนฺโน; โส ภิกฺขุ สุญฺญาคาเร จตุตฺถสฺส ฌานสฺส ลาภี, วสี; เตน ภิกฺขุนา สุญฺญาคาเร จตุตฺถํ ฌานํ สจฺฉิกตนฺ”ติ ภณนฺตสฺส อาปตฺติ ทุกฺกฏสฺส.
</Paragraph>

</Division>
<Division number="76" book="paci">

<Paragraph number="291" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “เยน เต วิหาโร ปริภุตฺโต …เป…  เยน เต จีวรํ ปริภุตฺตํ, เยน เต ปิณฺฑปาโต ปริภุตฺโต, เยน เต เสนาสนํ ปริภุตฺตํ, เยน เต คิลานปฺปจฺจยเภสชฺชปริกฺขาโร ปริภุตฺโต โส ภิกฺขุ สุญฺญาคาเร จตุตฺถํ ฌานํ สมาปชฺชิ, สมาปชฺชติ, สมาปนฺโน; โส ภิกฺขุ สุญฺญาคาเร จตุตฺถสฺส ฌานสฺส ลาภี, วสี; เตน ภิกฺขุนา สุญฺญาคาเร จตุตฺถํ ฌานํ สจฺฉิกตนฺ”ติ ภณนฺตสฺส อาปตฺติ ทุกฺกฏสฺส.
</Paragraph>

<Paragraph number="292" book="paci">
<Emphasis>อาโรเจยฺยา</Emphasis>ติ อนุปสมฺปนฺนสฺส—  “ยํ ตฺวํ อาคมฺม วิหารํ อทาสิ …เป…  จีวรํ อทาสิ, ปิณฺฑปาตํ อทาสิ, เสนาสนํ อทาสิ, คิลานปฺปจฺจยเภสชฺชปริกฺขารํ อทาสิ โส ภิกฺขุ สุญฺญาคาเร จตุตฺถํ ฌานํ สมาปชฺชิ, สมาปชฺชติ, สมาปนฺโน; โส ภิกฺขุ สุญฺญาคาเร จตุตฺถสฺส ฌานสฺส ลาภี, วสี; เตน ภิกฺขุนา สุญฺญาคาเร จตุตฺถํ ฌานํ สจฺฉิกตนฺ”ติ ภณนฺตสฺส อาปตฺติ ทุกฺกฏสฺส.
</Paragraph>

</Division>
<Division number="77" book="paci">

<Paragraph number="293" book="paci">
อนาปตฺติ—  อุปสมฺปนฺนสฺส, ภูตํ อาโรเจติ, อาทิกมฺมิกสฺสาติ.

</Paragraph>
</Division>

<Paragraph number="294" type="center" book="paci">
ภูตาโรจนสิกฺขาปทํ นิฏฺฐิตํ อฏฺฐมํ.
</Paragraph>