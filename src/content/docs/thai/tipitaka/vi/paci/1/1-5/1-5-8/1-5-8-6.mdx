---
title: "1.5.8.6 อมูลกสิกฺขาปท"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="459" book="paci">

<Paragraph number="1367" book="paci">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ฉพฺพคฺคิยา ภิกฺขู ภิกฺขุํ อมูลเกน สํฆาทิเสเสน อนุทฺธํเสนฺติ.
</Paragraph>

<Paragraph number="1368" book="paci">
เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ฉพฺพคฺคิยา ภิกฺขู ภิกฺขุํ อมูลเกน สํฆาทิเสเสน อนุทฺธํเสสฺสนฺตี”ติ …เป…  “สจฺจํ กิร ตุเมฺห, ภิกฺขเว, ภิกฺขุํ อมูลเกน สํฆาทิเสเสน อนุทฺธํเสถา”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตุเมฺห, โมฆปุริสา, ภิกฺขุํ อมูลเกน สํฆาทิเสเสน อนุทฺธํเสสฺสถ. เนตํ, โมฆปุริสา, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="460" book="paci">

<Paragraph number="1369" book="paci">
<Emphasis>“โย ปน ภิกฺขุ ภิกฺขุํ อมูลเกน สํฆาทิเสเสน อนุทฺธํเสยฺย, ปาจิตฺติยนฺ”</Emphasis>ติ. (*76*:<Emphasis>125</Emphasis>)
</Paragraph>

</Division>
<Division number="461" book="paci">

<Paragraph number="1370" book="paci">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมิํ อตฺเถ อธิปฺเปโต ภิกฺขูติ.
</Paragraph>

<Paragraph number="1371" book="paci">
<Emphasis>ภิกฺขุนฺ</Emphasis>ติ อญฺญํ ภิกฺขุํ.
</Paragraph>

<Paragraph number="1372" book="paci">
<Emphasis>อมูลกํ</Emphasis> นาม อทิฏฺฐํ อสฺสุตํ อปริสงฺกิตํ.
</Paragraph>

<Paragraph number="1373" book="paci">
<Emphasis>สํฆาทิเสเสนา</Emphasis>ติ เตรสนฺนํ อญฺญตเรน.
</Paragraph>

<Paragraph number="1374" book="paci">
<Emphasis>อนุทฺธํเสยฺยา</Emphasis>ติ โจเทติ วา โจทาเปติ วา, อาปตฺติ ปาจิตฺติยสฺส.
</Paragraph>

</Division>
<Division number="462" book="paci">

<Paragraph number="1375" book="paci">
อุปสมฺปนฺเน อุปสมฺปนฺนสญฺญี อมูลเกน สํฆาทิเสเสน อนุทฺธํเสติ, อาปตฺติ ปาจิตฺติยสฺส. อุปสมฺปนฺเน เวมติโก อมูลเกน สํฆาทิเสเสน อนุทฺธํเสติ, อาปตฺติ ปาจิตฺติยสฺส. อุปสมฺปนฺเน อนุปสมฺปนฺนสญฺญี อมูลเกน สํฆาทิเสเสน อนุทฺธํเสติ, อาปตฺติ ปาจิตฺติยสฺส.
</Paragraph>

<Paragraph number="1376" book="paci">
อาจารวิปตฺติยา วา ทิฏฺฐิวิปตฺติยา วา อนุทฺธํเสติ, อาปตฺติ ทุกฺกฏสฺส. อนุปสมฺปนฺนํ อนุทฺธํเสติ, อาปตฺติ ทุกฺกฏสฺส. อนุปสมฺปนฺเน อุปสมฺปนฺนสญฺญี, อาปตฺติ ทุกฺกฏสฺส. อนุปสมฺปนฺเน เวมติโก, อาปตฺติ ทุกฺกฏสฺส. อนุปสมฺปนฺเน อนุปสมฺปนฺนสญฺญี, อาปตฺติ ทุกฺกฏสฺส.
</Paragraph>

</Division>
<Division number="463" book="paci">

<Paragraph number="1377" book="paci">
อนาปตฺติ—  ตถาสญฺญี โจเทติ, วา โจทาเปติ วา, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="1378" type="center" book="paci">
อมูลกสิกฺขาปทํ นิฏฺฐิตํ ฉฏฺฐํ.
</Paragraph>