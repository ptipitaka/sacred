---
title: "1.2.1 สุกฺกวิสฺสฏฺฐิสิกฺขาปท"
tableOfContents: false
sidebar:
  order: 1
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />


<Paragraph number="774" type="center" book="para">
อิเม โข ปนายสฺมนฺโต เตรส สํฆาทิเสสา

  
ธมฺมา อุทฺเทสํ อาคจฺฉนฺติ.





</Paragraph>

<Division number="234" book="para" e="ch" v="1" p="151">

<Paragraph number="775" book="para">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อายสฺมา เสยฺยสโก อนภิรโต พฺรหฺมจริยํ จรติ. โส เตน กิโส โหติ ลูโข ทุพฺพณฺโณ อุปฺปณฺฑุปฺปณฺฑุกชาโต ธมนิสนฺถตคตฺโต. อทฺทส โข อายสฺมา อุทายี อายสฺมนฺตํ เสยฺยสกํ กิสํ ลูขํ ทุพฺพณฺณํ อุปฺปณฺฑุปฺปณฺฑุกชาตํ ธมนิสนฺถตคตฺตํ. ทิสฺวาน อายสฺมนฺตํ เสยฺยสกํ เอตทโวจ—  “กิสฺส ตฺวํ, อาวุโส เสยฺยสก, กิโส ลูโข ทุพฺพณฺโณ อุปฺปณฺฑุปฺปณฺฑุกชาโต ธมนิสนฺถตคตฺโต? กจฺจิ โน ตฺวํ, อาวุโส เสยฺยสก, อนภิรโต พฺรหฺมจริยํ จรสี”ติ? “เอวมาวุโส”ติ. “เตน หิ ตฺวํ, อาวุโส เสยฺยสก, ยาวทตฺถํ ภุญฺช ยาวทตฺถํ สุป ยาวทตฺถํ นฺหาย. ยาวทตฺถํ ภุญฺชิตฺวา ยาวทตฺถํ สุปิตฺวา ยาวทตฺถํ นฺหายิตฺวา ยทา เต อนภิรติ อุปฺปชฺชติ ราโค จิตฺตํ อนุทฺธํเสติ ตทา หตฺเถน อุปกฺกมิตฺวา อสุจิํ โมเจหี”ติ. “กิํ นุ โข, อาวุโส, กปฺปติ เอวรูปํ กาตุนฺ”ติ? “อาม, อาวุโส. อหมฺปิ เอวํ กโรมี”ติ.



</Paragraph>

<Paragraph number="776" book="para">
อถ โข อายสฺมา เสยฺยสโก ยาวทตฺถํ ภุญฺชิ ยาวทตฺถํ สุปิ ยาวทตฺถํ นฺหายิ. ยาวทตฺถํ ภุญฺชิตฺวา ยาวทตฺถํ สุปิตฺวา ยาวทตฺถํ นฺหายิตฺวา ยทา อนภิรติ อุปฺปชฺชติ ราโค จิตฺตํ อนุทฺธํเสติ ตทา หตฺเถน อุปกฺกมิตฺวา อสุจิํ โมเจสิ. อถ โข อายสฺมา เสยฺยสโก อปเรน สมเยน วณฺณวา อโหสิ ปีณินฺทฺริโย ปสนฺนมุขวณฺโณ วิปฺปสนฺนฉวิวณฺโณ. อถ โข อายสฺมโต เสยฺยสกสฺส สหายกา ภิกฺขู อายสฺมนฺตํ เสยฺยสกํ เอตทโวจุํ—  “ปุพฺเพ โข ตฺวํ, อาวุโส เสยฺยสก, กิโส อโหสิ ลูโข ทุพฺพณฺโณ อุปฺปณฺฑุปฺปณฺฑุกชาโต ธมนิสนฺถตคตฺโต. โส ทานิ ตฺวํ เอตรหิ วณฺณวา ปีณินฺทฺริโย ปสนฺนมุขวณฺโณ วิปฺปสนฺนฉวิวณฺโณ. กิํ นุ โข ตฺวํ, อาวุโส เสยฺยสก, เภสชฺชํ กโรสี”ติ? “น โข อหํ, อาวุโส, เภสชฺชํ กโรมิ. อปิ จาหํ ยาวทตฺถํ ภุญฺชามิ ยาวทตฺถํ สุปามิ ยาวทตฺถํ นฺหายามิ. ยาวทตฺถํ ภุญฺชิตฺวา ยาวทตฺถํ สุปิตฺวา ยาวทตฺถํ นฺหายิตฺวา ยทา เม อนภิรติ อุปฺปชฺชติ ราโค จิตฺตํ อนุทฺธํเสติ ตทา หตฺเถน อุปกฺกมิตฺวา อสุจิํ โมเจมี”ติ. “กิํ ปน ตฺวํ, อาวุโส เสยฺยสก, เยเนว หตฺเถน สทฺธาเทยฺยํ ภุญฺชสิ เตเนว หตฺเถน อุปกฺกมิตฺวา อสุจิํ โมเจสี”ติ? “เอวมาวุโส”ติ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อายสฺมา เสยฺยสโก หตฺเถน อุปกฺกมิตฺวา อสุจิํ โมเจสฺสตี”ติ.



</Paragraph>

<Paragraph number="777" book="para">
อถ โข เต ภิกฺขู อายสฺมนฺตํ เสยฺยสกํ อเนกปริยาเยน วิครหิตฺวา ภควโต เอตมตฺถํ อาโรเจสุํ. อถ โข ภควา เอตสฺมิํ นิทาเน เอตสฺมิํ ปกรเณ ภิกฺขุสํฆํ สนฺนิปาตาเปตฺวา อายสฺมนฺตํ เสยฺยสกํ ปฏิปุจฺฉิ—  “สจฺจํ กิร ตฺวํ, เสยฺยสก, หตฺเถน อุปกฺกมิตฺวา อสุจิํ โมเจสี”ติ? “สจฺจํ, ภควา”ติ. วิครหิ พุทฺโธ ภควา—  “อนนุจฺฉวิกํ, โมฆปุริส, อนนุโลมิกํ อปฺปติรูปํ อสฺสามณกํ อกปฺปิยํ อกรณียํ. กถญฺหิ นาม ตฺวํ, โมฆปุริส, หตฺเถน อุปกฺกมิตฺวา อสุจิํ โมเจสฺสสิ. นนุ มยา, โมฆปุริส, อเนกปริยาเยน วิราคาย ธมฺโม เทสิโต โน สราคาย, วิสญฺโญคาย ธมฺโม เทสิโต โน สญฺโญคาย, อนุปาทานาย ธมฺโม เทสิโต โน เสาปาทานาย. ตตฺถ นาม ตฺวํ, โมฆปุริส, มยา วิราคาย ธมฺเม เทสิเต สราคาย เจเตสฺสสิ, วิสญฺโญคาย ธมฺเม เทสิเต สญฺโญคาย เจเตสฺสสิ, อนุปาทานาย ธมฺเม เทสิเต เสาปาทานาย เจเตสฺสสิ. นนุ มยา, โมฆปุริส, อเนกปริยาเยน ราควิราคาย ธมฺโม เทสิโต, มทนิมฺมทนาย ปิปาสวินยาย อาลยสมุคฺฆาตาย วฏฺฏุปจฺเฉทาย ตณฺหากฺขยาย วิราคาย นิโรธาย นิพฺพานาย ธมฺโม เทสิโต? นนุ มยา, โมฆปุริส, อเนกปริยาเยน กามานํ ปหานํ อกฺขาตํ, กามสญฺญานํ ปริญฺญา อกฺขาตา, กามปิปาสานํ ปฏิวินโย อกฺขาโต, กามวิตกฺกานํ สมุคฺฆาโต อกฺขาโต, กามปริฬาหานํ วูปสโม อกฺขาโต? เนตํ, โมฆปุริส, อปฺปสนฺนานํ วา ปสาทาย, ปสนฺนานํ วา ภิโยฺยภาวาย. อถ เขฺวตํ, โมฆปุริส, อปฺปสนฺนานญฺเจว อปฺปสาทาย, ปสนฺนานญฺจ เอกจฺจานํ อญฺญถตฺตายา”ติ. อถ โข ภควา อายสฺมนฺตํ เสยฺยสกํ อเนกปริยาเยน วิครหิตฺวา ทุพฺภรตาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—



</Paragraph>

<Paragraph number="778" book="para">
<Emphasis>“สญฺเจตนิกา สุกฺกวิสฺสฏฺฐิ สํฆาทิเสโส”</Emphasis>ติ.



</Paragraph>

<Paragraph number="779" book="para">
เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติ.



</Paragraph>

</Division>
<Division number="235" book="para" e="ch" v="1" p="153">

<Paragraph number="780" book="para">
เตน โข ปน สมเยน ภิกฺขู ปณีตโภชนานิ ภุญฺชิตฺวา มุฏฺฐสฺสตี อสมฺปชานา นิทฺทํ โอกฺกมนฺติ. เตสํ มุฏฺฐสฺสตีนํ อสมฺปชานานํ นิทฺทํ โอกฺกมนฺตานํ สุปินนฺเตน อสุจิ มุจฺจติ. เตสํ กุกฺกุจฺจํ อโหสิ—  “ภควตา สิกฺขาปทํ ปญฺญตฺตํ—  ‘สญฺเจตนิกา สุกฺกวิสฺสฏฺฐิ สํฆาทิเสโส’ติ. อมฺหากญฺจ สุปินนฺเตน อสุจิ มุจฺจติ. อตฺถิ เจตฺถ เจตนา ลพฺภติ. กจฺจิ นุ โข มยํ สํฆาทิเสสํ อาปตฺติํ อาปนฺนา”ติ? ภควโต เอตมตฺถํ อาโรเจสุํ. “อตฺเถสา, ภิกฺขเว, เจตนา; สา จ โข อพฺโพหาริกาติ. เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—



</Paragraph>

</Division>
<Division number="236" book="para" e="ch" v="1" p="153">

<Paragraph number="781" book="para">
<Emphasis>“สญฺเจตนิกา สุกฺกวิสฺสฏฺฐิ อญฺญตฺร สุปินนฺตา สํฆาทิเสโส”</Emphasis>ติ. (*1*:<Emphasis>5</Emphasis>)



</Paragraph>

</Division>
<Division number="237" book="para" e="ch" v="1" p="153">

<Paragraph number="782" book="para">
<Emphasis>สญฺเจตนิกา</Emphasis>ติ ชานนฺโต สญฺชานนฺโต เจจฺจ อภิวิตริตฺวา วีติกฺกโม.



</Paragraph>

<Paragraph number="783" book="para">
<Emphasis>สุกฺกนฺ</Emphasis>ติ ทส สุกฺกานิ—  นีลํ ปีตกํ โลหิตกํ โอทาตํ ตกฺกวณฺณํ ทกวณฺณํ เตลวณฺณํ ขีรวณฺณํ ทธิวณฺณํ สปฺปิวณฺณํ.



</Paragraph>

<Paragraph number="784" book="para">
<Emphasis>วิสฺสฏฺฐี</Emphasis>ติ ฐานโต จาวนา วุจฺจติ วิสฺสฏฺฐีติ.



</Paragraph>

<Paragraph number="785" book="para">
<Emphasis>อญฺญตฺร สุปินนฺตา</Emphasis>ติ ฐเปตฺวา สุปินนฺตํ.



</Paragraph>

<Paragraph number="786" book="para">
<Emphasis>สํฆาทิเสโส</Emphasis>ติ สํโฆว ตสฺสา อาปตฺติยา ปริวาสํ เทติ, มูลาย ปฏิกสฺสติ, มานตฺตํ เทติ, อพฺเภติ; น สมฺพหุลา, น เอกปุคฺคโล. เตน วุจฺจติ—  “สํฆาทิเสโส”ติ. ตเสฺสว อาปตฺตินิกายสฺส นามกมฺมํ อธิวจนํ. เตนปิ วุจฺจติ—  “สํฆาทิเสโส”ติ.



</Paragraph>

<Paragraph number="787" book="para">
อชฺฌตฺตรูเป โมเจติ, พหิทฺธารูเป โมเจติ, อชฺฌตฺตพหิทฺธารูเป โมเจติ, อากาเส กฏิํ กมฺเปนฺโต โมเจติ; ราคูปตฺถมฺเภ โมเจติ, วจฺจูปตฺถมฺเภ โมเจติ, ปสฺสาวูปตฺถมฺเภ โมเจติ, วาตูปตฺถมฺเภ โมเจติ, อุจฺจาลิงฺคปาณกทฏฺฐูปตฺถมฺเภ โมเจติ; อาโรคฺยตฺถาย โมเจติ, สุขตฺถาย โมเจติ, เภสชฺชตฺถาย โมเจติ, ทานตฺถาย โมเจติ, ปุญฺญตฺถาย โมเจติ, ยญฺญตฺถาย โมเจติ, สคฺคตฺถาย โมเจติ, พีชตฺถาย โมเจติ, วีมํสตฺถาย โมเจติ, ทวตฺถาย โมเจติ; นีลํ โมเจติ, ปีตกํ โมเจติ, โลหิตกํ โมเจติ, โอทาตํ โมเจติ, ตกฺกวณฺณํ โมเจติ, ทกวณฺณํ โมเจติ, เตลวณฺณํ โมเจติ, ขีรวณฺณํ โมเจติ, ทธิวณฺณํ โมเจติ, สปฺปิวณฺณํ โมเจติ.



</Paragraph>

</Division>
<Division number="238" book="para" e="ch" v="1" p="154">

<Paragraph number="788" book="para">
<Emphasis>อชฺฌตฺตรูเป</Emphasis>ติ อชฺฌตฺตํ อุปาทินฺเน รูเป.



</Paragraph>

<Paragraph number="789" book="para">
<Emphasis>พหิทฺธารูเป</Emphasis>ติ พหิทฺธา อุปาทินฺเน วา อนุปาทินฺเน วา.



</Paragraph>

<Paragraph number="790" book="para">
<Emphasis>อชฺฌตฺตพหิทฺธารูเป</Emphasis>ติ ตทุภเย.



</Paragraph>

<Paragraph number="791" book="para">
<Emphasis>อากาเส กฏิํ กมฺเปนฺโต</Emphasis>ติ อากาเส วายมนฺตสฺส องฺคชาตํ กมฺมนิยํ โหติ.



</Paragraph>

<Paragraph number="792" book="para">
<Emphasis>ราคูปตฺถมฺเภ</Emphasis>ติ ราเคน ปีฬิตสฺส องฺคชาตํ กมฺมนิยํ โหติ.



</Paragraph>

<Paragraph number="793" book="para">
<Emphasis>วจฺจูปตฺถมฺเภ</Emphasis>ติ วจฺเจน ปีฬิตสฺส องฺคชาตํ กมฺมนิยํ โหติ.



</Paragraph>

<Paragraph number="794" book="para">
<Emphasis>ปสฺสาวูปตฺถมฺเภ</Emphasis>ติ ปสฺสาเวน ปีฬิตสฺส องฺคชาตํ กมฺมนิยํ โหติ.



</Paragraph>

<Paragraph number="795" book="para">
<Emphasis>วาตูปตฺถมฺเภ</Emphasis>ติ วาเตน ปีฬิตสฺส องฺคชาตํ กมฺมนิยํ โหติ.



</Paragraph>

<Paragraph number="796" book="para">
<Emphasis>อุจฺจาลิงฺคปาณกทฏฺฐูปตฺถมฺเภ</Emphasis>ติ อุจฺจาลิงฺคปาณกทฏฺเฐน องฺคชาตํ กมฺมนิยํ โหติ.



</Paragraph>

</Division>
<Division number="239" book="para" e="ch" v="1" p="154">

<Paragraph number="797" book="para">
<Emphasis>อาโรคฺยตฺถายา</Emphasis>ติ อโรโค ภวิสฺสามิ.



</Paragraph>

<Paragraph number="798" book="para">
<Emphasis>สุขตฺถายา</Emphasis>ติ สุขํ เวทนํ อุปฺปาเทสฺสามิ.



</Paragraph>

<Paragraph number="799" book="para">
<Emphasis>เภสชฺชตฺถายา</Emphasis>ติ เภสชฺชํ ภวิสฺสติ.



</Paragraph>

<Paragraph number="800" book="para">
<Emphasis>ทานตฺถายา</Emphasis>ติ ทานํ ทสฺสามิ.



</Paragraph>

<Paragraph number="801" book="para">
<Emphasis>ปุญฺญตฺถายา</Emphasis>ติ ปุญฺญํ ภวิสฺสติ.



</Paragraph>

<Paragraph number="802" book="para">
<Emphasis>ยญฺญตฺถายา</Emphasis>ติ ยญฺญํ ยชิสฺสามิ.



</Paragraph>

<Paragraph number="803" book="para">
<Emphasis>สคฺคตฺถายา</Emphasis>ติ สคฺคํ คมิสฺสามิ.



</Paragraph>

<Paragraph number="804" book="para">
<Emphasis>พีชตฺถายา</Emphasis>ติ พีชํ ภวิสฺสติ.



</Paragraph>

<Paragraph number="805" book="para">
<Emphasis>วีมํสตฺถายา</Emphasis>ติ นีลํ ภวิสฺสติ, ปีตกํ ภวิสฺสติ, โลหิตกํ ภวิสฺสติ, โอทาตํ ภวิสฺสติ, ตกฺกวณฺณํ ภวิสฺสติ, ทกวณฺณํ ภวิสฺสติ, เตลวณฺณํ ภวิสฺสติ, ขีรวณฺณํ ภวิสฺสติ, ทธิวณฺณํ ภวิสฺสติ, สปฺปิวณฺณํ ภวิสฺสตีติ.



</Paragraph>

<Paragraph number="806" book="para">
<Emphasis>ทวตฺถายา</Emphasis>ติ ขิฑฺฑาธิปฺปาโย.



</Paragraph>

</Division>
<Division number="240" book="para" e="ch" v="1" p="155">

<Paragraph number="807" book="para">
อชฺฌตฺตรูเป เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="808" book="para">
พหิทฺธารูเป เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="809" book="para">
อชฺฌตฺตพหิทฺธารูเป เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="810" book="para">
อากาเส กฏิํ กมฺเปนฺโต เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="811" book="para">
ราคูปตฺถมฺเภ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="812" book="para">
วจฺจูปตฺถมฺเภ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="813" book="para">
ปสฺสาวูปตฺถมฺเภ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="814" book="para">
วาตูปตฺถมฺเภ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="815" book="para">
อุจฺจาลิงฺคปาณกทฏฺฐูปตฺถมฺเภ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="816" book="para">
อาโรคฺยตฺถาย เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="817" book="para">
สุขตฺถาย …เป…  เภสชฺชตฺถาย…  ทานตฺถาย…  ปุญฺญตฺถาย…  ยญฺญตฺถาย…  สคฺคตฺถาย…  พีชตฺถาย…  วีมํสตฺถาย…  ทวตฺถาย เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="818" book="para">
นีลํ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="819" book="para">
ปีตกํ…  โลหิตกํ…  โอทาตํ…  ตกฺกวณฺณํ…  ทกวณฺณํ…  เตลวณฺณํ…  ขีรวณฺณํ…  ทธิวณฺณํ…  สปฺปิวณฺณํ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="820" type="center" book="para">
สุทฺธิกํ นิฏฺฐิตํ.





</Paragraph>

<Paragraph number="821" type="center" book="para">
อาโรคฺยตฺถญฺจ สุขตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="822" book="para">
อาโรคฺยตฺถญฺจ เภสชฺชตฺถญฺจ …เป…  อาโรคฺยตฺถญฺจ ทานตฺถญฺจ…  อาโรคฺยตฺถญฺจ ปุญฺญตฺถญฺจ…  อาโรคฺยตฺถญฺจ ยญฺญตฺถญฺจ…  อาโรคฺยตฺถญฺจ สคฺคตฺถญฺจ…  อาโรคฺยตฺถญฺจ พีชตฺถญฺจ…  อาโรคฺยตฺถญฺจ วีมํสตฺถญฺจ…  อาโรคฺยตฺถญฺจ ทวตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>

<Paragraph number="823" type="center" book="para">
เอกมูลกสฺส ขณฺฑจกฺกํ นิฏฺฐิตํ.





</Paragraph>

<Division number="241" book="para" e="ch" v="1" p="156">

<Paragraph number="824" book="para">
สุขตฺถญฺจ เภสชฺชตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="825" book="para">
สุขตฺถญฺจ ทานตฺถญฺจ …เป…  สุขตฺถญฺจ ปุญฺญตฺถญฺจ…  สุขตฺถญฺจ ยญฺญตฺถญฺจ…  สุขตฺถญฺจ สคฺคตฺถญฺจ…  สุขตฺถญฺจ พีชตฺถญฺจ…  สุขตฺถญฺจ วีมํสตฺถญฺจ…  สุขตฺถญฺจ ทวตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="826" book="para">
สุขตฺถญฺจ อาโรคฺยตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

</Division>
<Division number="242" book="para" e="ch" v="1" p="156">

<Paragraph number="827" book="para">
เภสชฺชตฺถญฺจ ทานตฺถญฺจ …เป…  เภสชฺชตฺถญฺจ ปุญฺญตฺถญฺจ…  เภสชฺชตฺถญฺจ ยญฺญตฺถญฺจ…  เภสชฺชตฺถญฺจ สคฺคตฺถญฺจ…  เภสชฺชตฺถญฺจ พีชตฺถญฺจ…  เภสชฺชตฺถญฺจ วีมํสตฺถญฺจ…  เภสชฺชตฺถญฺจ ทวตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="828" book="para">
เภสชฺชตฺถญฺจ อาโรคฺยตฺถญฺจ …เป…  เภสชฺชตฺถญฺจ สุขตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="829" book="para">
ทานตฺถญฺจ ปุญฺญตฺถญฺจ …เป…  ทานตฺถญฺจ ยญฺญตฺถญฺจ…  ทานตฺถญฺจ สคฺคตฺถญฺจ…  ทานตฺถญฺจ พีชตฺถญฺจ…  ทานตฺถญฺจ วีมํสตฺถญฺจ…  ทานตฺถญฺจ ทวตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="830" book="para">
ทานตฺถญฺจ อาโรคฺยตฺถญฺจ …เป…  ทานตฺถญฺจ สุขตฺถญฺจ…  ทานตฺถญฺจ เภสชฺชตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="831" book="para">
ปุญฺญตฺถญฺจ ยญฺญตฺถญฺจ …เป…  ปุญฺญตฺถญฺจ สคฺคตฺถญฺจ…  ปุญฺญตฺถญฺจ พีชตฺถญฺจ…  ปุญฺญตฺถญฺจ วีมํสตฺถญฺจ…  ปุญฺญตฺถญฺจ ทวตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="832" book="para">
ปุญฺญตฺถญฺจ อาโรคฺยตฺถญฺจ …เป…  ปุญฺญตฺถญฺจ สุขตฺถญฺจ…  ปุญฺญตฺถญฺจ เภสชฺชตฺถญฺจ…  ปุญฺญตฺถญฺจ ทานตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="833" book="para">
ยญฺญตฺถญฺจ สคฺคตฺถญฺจ …เป…  ยญฺญตฺถญฺจ พีชตฺถญฺจ…  ยญฺญตฺถญฺจ วีมํสตฺถญฺจ…  ยญฺญตฺถญฺจ ทวตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="834" book="para">
ยญฺญตฺถญฺจ อาโรคฺยตฺถญฺจ …เป…  ยญฺญตฺถญฺจ สุขตฺถญฺจ…  ยญฺญตฺถญฺจ เภสชฺชตฺถญฺจ…  ยญฺญตฺถญฺจ ทานตฺถญฺจ…  ยญฺญตฺถญฺจ ปุญฺญตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="835" book="para">
สคฺคตฺถญฺจ พีชตฺถญฺจ …เป…  สคฺคตฺถญฺจ วีมํสตฺถญฺจ…  สคฺคตฺถญฺจ ทวตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="836" book="para">
สคฺคตฺถญฺจ อาโรคฺยตฺถญฺจ …เป…  สคฺคตฺถญฺจ สุขตฺถญฺจ…  สคฺคตฺถญฺจ เภสชฺชตฺถญฺจ…  สคฺคตฺถญฺจ ทานตฺถญฺจ…  สคฺคตฺถญฺจ ปุญฺญตฺถญฺจ…  สคฺคตฺถญฺจ ยญฺญตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="837" book="para">
พีชตฺถญฺจ วีมํสตฺถญฺจ …เป…  พีชตฺถญฺจ ทวตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="838" book="para">
พีชตฺถญฺจ อาโรคฺยตฺถญฺจ …เป…  พีชตฺถญฺจ สุขตฺถญฺจ…  พีชตฺถญฺจ เภสชฺชตฺถญฺจ…  พีชตฺถญฺจ ทานตฺถญฺจ…  พีชตฺถญฺจ ปุญฺญตฺถญฺจ…  พีชตฺถญฺจ ยญฺญตฺถญฺจ…  พีชตฺถญฺจ สคฺคตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="839" book="para">
วีมํสตฺถญฺจ ทวตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="840" book="para">
วีมํสตฺถญฺจ อาโรคฺยตฺถญฺจ …เป…  วีมํสตฺถญฺจ สุขตฺถญฺจ…  วีมํสตฺถญฺจ เภสชฺชตฺถญฺจ…  วีมํสตฺถญฺจ ทานตฺถญฺจ…  วีมํสตฺถญฺจ ปุญฺญตฺถญฺจ…  วีมํสตฺถญฺจ ยญฺญตฺถญฺจ…  วีมํสตฺถญฺจ สคฺคตฺถญฺจ…  วีมํสตฺถญฺจ พีชตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="841" book="para">
ทวตฺถญฺจ อาโรคฺยตฺถญฺจ …เป…  ทวตฺถญฺจ สุขตฺถญฺจ…  ทวตฺถญฺจ เภสชฺชตฺถญฺจ…  ทวตฺถญฺจ ทานตฺถญฺจ…  ทวตฺถญฺจ ปุญฺญตฺถญฺจ…  ทวตฺถญฺจ ยญฺญตฺถญฺจ…  ทวตฺถญฺจ สคฺคตฺถญฺจ…  ทวตฺถญฺจ พีชตฺถญฺจ…  ทวตฺถญฺจ วีมํสตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="842" type="center" book="para">
เอกมูลกสฺส พทฺธจกฺกํ นิฏฺฐิตํ.





</Paragraph>

<Paragraph number="843" book="para">
อาโรคฺยตฺถญฺจ สุขตฺถญฺจ เภสชฺชตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส …เป…  อาโรคฺยตฺถญฺจ สุขตฺถญฺจ ทวตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>

<Paragraph number="844" type="center" book="para">
ทุมูลกสฺส ขณฺฑจกฺกํ.





</Paragraph>

<Paragraph number="845" book="para">
สุขตฺถญฺจ เภสชฺชตฺถญฺจ ทานตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส …เป…  สุขตฺถญฺจ เภสชฺชตฺถญฺจ ทวตฺถญฺจ …เป…  สุขตฺถญฺจ เภสชฺชตฺถญฺจ อาโรคฺยตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>

<Paragraph number="846" type="center" book="para">
ทุมูลกสฺส พทฺธจกฺกํ, สํขิตฺตํ.





</Paragraph>

<Paragraph number="847" book="para">
วีมํสตฺถญฺจ ทวตฺถญฺจ อาโรคฺยตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส …เป…  วีมํสตฺถญฺจ ทวตฺถญฺจ พีชตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>

<Paragraph number="848" type="center" book="para">
ทุมูลกํ นิฏฺฐิตํ.





</Paragraph>

<Paragraph number="849" book="para">
ติมูลกมฺปิ จตุมูลกมฺปิ ปญฺจมูลกมฺปิ ฉมูลกมฺปิ สตฺตมูลกมฺปิ อฏฺฐมูลกมฺปิ นวมูลกมฺปิ เอวเมว วิตฺถาเรตพฺพํ.




</Paragraph>

<Paragraph number="850" type="center" book="para">
อิทํ สพฺพมูลกํ.





</Paragraph>

<Division number="243" book="para" e="ch" v="1" p="158">

<Paragraph number="851" book="para">
อาโรคฺยตฺถญฺจ สุขตฺถญฺจ เภสชฺชตฺถญฺจ ทานตฺถญฺจ ปุญฺญตฺถญฺจ ยญฺญตฺถญฺจ สคฺคตฺถญฺจ พีชตฺถญฺจ วีมํสตฺถญฺจ ทวตฺถญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="852" type="center" book="para">
สพฺพมูลกํ นิฏฺฐิตํ.





</Paragraph>

<Division number="244" book="para" e="ch" v="1" p="158">

<Paragraph number="853" book="para">
นีลญฺจ ปีตกญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="854" book="para">
นีลญฺจ โลหิตกญฺจ …เป…  นีลญฺจ โอทาตญฺจ…  นีลญฺจ ตกฺกวณฺณญฺจ…  นีลญฺจ ทกวณฺณญฺจ…  นีลญฺจ เตลวณฺณญฺจ…  นีลญฺจ ขีรวณฺณญฺจ…  นีลญฺจ ทธิวณฺณญฺจ…  นีลญฺจ สปฺปิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="855" type="center" book="para">
เอกมูลกสฺส ขณฺฑจกฺกํ นิฏฺฐิตํ.





</Paragraph>

<Division number="245" book="para" e="ch" v="1" p="159">

<Paragraph number="856" book="para">
ปีตกญฺจ โลหิตกญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="857" book="para">
ปีตกญฺจ โอทาตญฺจ …เป…  ปีตกญฺจ ตกฺกวณฺณญฺจ…  ปีตกญฺจ ทกวณฺณญฺจ…  ปีตกญฺจ เตลวณฺณญฺจ…  ปีตกญฺจ ขีรวณฺณญฺจ…  ปีตกญฺจ ทธิวณฺณญฺจ…  ปีตกญฺจ สปฺปิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="858" book="para">
ปีตกญฺจ นีลญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="859" type="center" book="para">
เอกมูลกสฺส พทฺธจกฺกํ.





</Paragraph>

<Division number="246" book="para" e="ch" v="1" p="159">

<Paragraph number="860" book="para">
โลหิตกญฺจ โอทาตญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="861" book="para">
โลหิตกญฺจ ตกฺกวณฺณญฺจ …เป…  โลหิตกญฺจ ทกวณฺณญฺจ…  โลหิตกญฺจ เตลวณฺณญฺจ…  โลหิตกญฺจ ขีรวณฺณญฺจ…  โลหิตกญฺจ ทธิวณฺณญฺจ…  โลหิตกญฺจ สปฺปิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="862" book="para">
โลหิตกญฺจ นีลญฺจ …เป…  โลหิตกญฺจ ปีตกญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="863" book="para">
โอทาตญฺจ ตกฺกวณฺณญฺจ …เป…  โอทาตญฺจ ทกวณฺณญฺจ…  โอทาตญฺจ เตลวณฺณญฺจ…  โอทาตญฺจ ขีรวณฺณญฺจ…  โอทาตญฺจ ทธิวณฺณญฺจ…  โอทาตญฺจ สปฺปิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="864" book="para">
โอทาตญฺจ นีลญฺจ …เป…  โอทาตญฺจ ปีตกญฺจ…  โอทาตญฺจ โลหิตกญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="865" book="para">
ตกฺกวณฺณญฺจ ทกวณฺณญฺจ …เป…  ตกฺกวณฺณญฺจ เตลวณฺณญฺจ…  ตกฺกวณฺณญฺจ ขีรวณฺณญฺจ…  ตกฺกวณฺณญฺจ ทธิวณฺณญฺจ…  ตกฺกวณฺณญฺจ สปฺปิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="866" book="para">
ตกฺกวณฺณญฺจ นีลญฺจ …เป…  ตกฺกวณฺณญฺจ ปีตกญฺจ…  ตกฺกวณฺณญฺจ โลหิตกญฺจ…  ตกฺกวณฺณญฺจ โอทาตญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="867" book="para">
ทกวณฺณญฺจ เตลวณฺณญฺจ …เป…  ทกวณฺณญฺจ ขีรวณฺณญฺจ…  ทกวณฺณญฺจ ทธิวณฺณญฺจ…  ทกวณฺณญฺจ สปฺปิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="868" book="para">
ทกวณฺณญฺจ นีลญฺจ …เป…  ทกวณฺณญฺจ ปีตกญฺจ…  ทกวณฺณญฺจ โลหิตกญฺจ…  ทกวณฺณญฺจ โอทาตญฺจ…  ทกวณฺณญฺจ ตกฺกวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="869" book="para">
เตลวณฺณญฺจ ขีรวณฺณญฺจ …เป…  เตลวณฺณญฺจ ทธิวณฺณญฺจ…  เตลวณฺณญฺจ สปฺปิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="870" book="para">
เตลวณฺณญฺจ นีลญฺจ …เป…  เตลวณฺณญฺจ ปีตกญฺจ…  เตลวณฺณญฺจ โลหิตกญฺจ…  เตลวณฺณญฺจ โอทาตญฺจ…  เตลวณฺณญฺจ ตกฺกวณฺณญฺจ…  เตลวณฺณญฺจ ทกวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="871" book="para">
ขีรวณฺณญฺจ ทธิวณฺณญฺจ …เป…  ขีรวณฺณญฺจ สปฺปิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="872" book="para">
ขีรวณฺณญฺจ นีลญฺจ …เป…  ขีรวณฺณญฺจ ปีตกญฺจ…  ขีรวณฺณญฺจ โลหิตกญฺจ…  ขีรวณฺณญฺจ โอทาตญฺจ…  ขีรวณฺณญฺจ ตกฺกวณฺณญฺจ…  ขีรวณฺณญฺจ ทกวณฺณญฺจ…  ขีรวณฺณญฺจ เตลวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="873" book="para">
ทธิวณฺณญฺจ สปฺปิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="874" book="para">
ทธิวณฺณญฺจ นีลญฺจ …เป…  ทธิวณฺณญฺจ ปีตกญฺจ…  ทธิวณฺณญฺจ โลหิตกญฺจ…  ทธิวณฺณญฺจ โอทาตญฺจ…  ทธิวณฺณญฺจ ตกฺกวณฺณญฺจ…  ทธิวณฺณญฺจ ทกวณฺณญฺจ…  ทธิวณฺณญฺจ เตลวณฺณญฺจ…  ทธิวณฺณญฺจ ขีรวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="875" book="para">
สปฺปิวณฺณญฺจ นีลญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="876" book="para">
สปฺปิวณฺณญฺจ ปีตกญฺจ …เป…  สปฺปิวณฺณญฺจ โลหิตกญฺจ…  สปฺปิวณฺณญฺจ โอทาตญฺจ…  สปฺปิวณฺณญฺจ ตกฺกวณฺณญฺจ…  สปฺปิวณฺณญฺจ ทกวณฺณญฺจ…  สปฺปิวณฺณญฺจ เตลวณฺณญฺจ…  สปฺปิวณฺณญฺจ ขีรวณฺณญฺจ…  สปฺปิวณฺณญฺจ ทธิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="877" type="center" book="para">
เอกมูลกสฺส พทฺธจกฺกํ นิฏฺฐิตํ.





</Paragraph>

<Paragraph number="878" book="para">
นีลญฺจ ปีตกญฺจ โลหิตกญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส …เป…  นีลญฺจ ปีตกญฺจ สปฺปิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>

<Paragraph number="879" type="center" book="para">
ทุมูลกสฺส ขณฺฑจกฺกํ.





</Paragraph>

<Paragraph number="880" book="para">
ปีตกญฺจ โลหิตกญฺจ โอทาตญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส …เป…  ปีตกญฺจ โลหิตกญฺจ สปฺปิวณฺณญฺจ …เป…  ปีตกญฺจ โลหิตกญฺจ นีลญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>

<Paragraph number="881" type="center" book="para">
ทุมูลกสฺส พทฺธจกฺกํ, สํขิตฺตํ.





</Paragraph>

<Paragraph number="882" book="para">
ทธิวณฺณญฺจ สปฺปิวณฺณญฺจ นีลญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส …เป…  ทธิวณฺณญฺจ สปฺปิวณฺณญฺจ ขีรวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>

<Paragraph number="883" type="center" book="para">
ทุมูลกํ นิฏฺฐิตํ.





</Paragraph>

<Paragraph number="884" book="para">
ติมูลกมฺปิ จตุมูลกมฺปิ ปญฺจมูลกมฺปิ ฉมูลกมฺปิ สตฺตมูลกมฺปิ อฏฺฐมูลกมฺปิ นวมูลกมฺปิ เอวเมว วิตฺถาเรตพฺพํ.




</Paragraph>

<Paragraph number="885" type="center" book="para">
อิทํ สพฺพมูลกํ.





</Paragraph>

<Division number="247" book="para" e="ch" v="1" p="161">

<Paragraph number="886" book="para">
นีลญฺจ ปีตกญฺจ โลหิตกญฺจ โอทาตญฺจ ตกฺกวณฺณญฺจ ทกวณฺณญฺจ เตลวณฺณญฺจ ขีรวณฺณญฺจ ทธิวณฺณญฺจ สปฺปิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="887" type="center" book="para">
สพฺพมูลกํ นิฏฺฐิตํ.





</Paragraph>

<Division number="248" book="para" e="ch" v="1" p="161">

<Paragraph number="888" book="para">
อาโรคฺยตฺถญฺจ นีลญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="889" book="para">
อาโรคฺยตฺถญฺจ สุขตฺถญฺจ นีลญฺจ ปีตกญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="890" book="para">
อาโรคฺยตฺถญฺจ สุขตฺถญฺจ เภสชฺชตฺถญฺจ นีลญฺจ ปีตกญฺจ โลหิตกญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="891" type="center" book="para">
(อุภโตวฑฺฒกํ เอวเมว วฑฺเฒตพฺพํ.)





</Paragraph>

<Paragraph number="892" book="para">
อาโรคฺยตฺถญฺจ สุขตฺถญฺจ เภสชฺชตฺถญฺจ ทานตฺถญฺจ ปุญฺญตฺถญฺจ ยญฺญตฺถญฺจ สคฺคตฺถญฺจ พีชตฺถญฺจ วีมํสตฺถญฺจ ทวตฺถญฺจ นีลญฺจ ปีตกญฺจ โลหิตกญฺจ โอทาตญฺจ ตกฺกวณฺณญฺจ ทกวณฺณญฺจ เตลวณฺณญฺจ ขีรวณฺณญฺจ ทธิวณฺณญฺจ สปฺปิวณฺณญฺจ เจเตติ อุปกฺกมติ มุจฺจติ, อาปตฺติ สํฆาทิเสสสฺส.




</Paragraph>

<Paragraph number="893" type="center" book="para">
มิสฺสกจกฺกํ นิฏฺฐิตํ.





</Paragraph>

<Division number="249" book="para" e="ch" v="1" p="162">

<Paragraph number="894" book="para">
นีลํ โมเจสฺสามีติ เจเตติ อุปกฺกมติ ปีตกํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="895" book="para">
นีลํ โมเจสฺสามีติ เจเตติ อุปกฺกมติ โลหิตกํ …เป…  โอทาตํ…  ตกฺกวณฺณํ…  ทกวณฺณํ…  เตลวณฺณํ…  ขีรวณฺณํ…  ทธิวณฺณํ…  สปฺปิวณฺณํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="896" type="center" book="para">
ขณฺฑจกฺกํ นิฏฺฐิตํ.





</Paragraph>

<Division number="250" book="para" e="ch" v="1" p="162">

<Paragraph number="897" book="para">
ปีตกํ โมเจสฺสามีติ เจเตติ อุปกฺกมติ โลหิตกํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="898" book="para">
ปีตกํ โมเจสฺสามีติ เจเตติ อุปกฺกมติ โอทาตํ …เป…  ตกฺกวณฺณํ…  ทกวณฺณํ…  เตลวณฺณํ…  ขีรวณฺณํ…  ทธิวณฺณํ…  สปฺปิวณฺณํ…  นีลํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="899" type="center" book="para">
พทฺธจกฺกมูลํ สํขิตฺตํ.





</Paragraph>

<Division number="251" book="para" e="ch" v="1" p="162">

<Paragraph number="900" book="para">
( ) สปฺปิวณฺณํ โมเจสฺสามีติ เจเตติ อุปกฺกมติ นีลํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="901" book="para">
สปฺปิวณฺณํ โมเจสฺสามีติ เจเตติ อุปกฺกมติ ปีตกํ …เป…  โลหิตกํ…  โอทาตํ…  ตกฺกวณฺณํ…  ทกวณฺณํ…  เตลวณฺณํ…  ขีรวณฺณํ…  ทธิวณฺณํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="902" type="center" book="para">
กุจฺฉิจกฺกํ นิฏฺฐิตํ.





</Paragraph>

<Division number="252" book="para" e="ch" v="1" p="163">

<Paragraph number="903" book="para">
ปีตกํ โมเจสฺสามีติ เจเตติ อุปกฺกมติ นีลํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="904" book="para">
โลหิตกํ …เป…  โอทาตํ…  ตกฺกวณฺณํ…  ทกวณฺณํ…  เตลวณฺณํ…  ขีรวณฺณํ…  ทธิวณฺณํ…  สปฺปิวณฺณํ โมเจสฺสามีติ เจเตติ อุปกฺกมติ นีลํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="905" type="center" book="para">
ปิฏฺฐิจกฺกสฺส ปฐมํ คมนํ นิฏฺฐิตํ.





</Paragraph>

<Division number="253" book="para" e="ch" v="1" p="163">

<Paragraph number="906" book="para">
โลหิตกํ โมเจสฺสามีติ เจเตติ อุปกฺกมติ ปีตกํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="907" book="para">
โอทาตํ …เป…  ตกฺกวณฺณํ…  ทกวณฺณํ…  เตลวณฺณํ…  ขีรวณฺณํ…  ทธิวณฺณํ…  สปฺปิวณฺณํ…  นีลํ โมเจสฺสามีติ เจเตติ อุปกฺกมติ ปีตกํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="908" type="center" book="para">
ปิฏฺฐิจกฺกสฺส ทุติยํ คมนํ นิฏฺฐิตํ.





</Paragraph>

<Division number="254" book="para" e="ch" v="1" p="163">

<Paragraph number="909" book="para">
โอทาตํ โมเจสฺสามีติ เจเตติ อุปกฺกมติ โลหิตกํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="910" book="para">
ตกฺกวณฺณํ …เป…  ทกวณฺณํ…  เตลวณฺณํ…  ขีรวณฺณํ…  ทธิวณฺณํ…  สปฺปิวณฺณํ…  นีลํ…  ปีตกํ โมเจสฺสามีติ เจเตติ อุปกฺกมติ โลหิตกํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="911" type="center" book="para">
ปิฏฺฐิจกฺกสฺส ตติยํ คมนํ นิฏฺฐิตํ.





</Paragraph>

<Division number="255" book="para" e="ch" v="1" p="163">

<Paragraph number="912" book="para">
ตกฺกวณฺณํ โมเจสฺสามีติ เจเตติ อุปกฺกมติ โอทาตํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="913" book="para">
ทกวณฺณํ …เป…  เตลวณฺณํ…  ขีรวณฺณํ…  ทธิวณฺณํ…  สปฺปิวณฺณํ…  นีลํ…  ปีตกํ…  โลหิตกํ โมเจสฺสามีติ เจเตติ อุปกฺกมติ โอทาตํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="914" type="center" book="para">
ปิฏฺฐิจกฺกสฺส จตุตฺถํ คมนํ นิฏฺฐิตํ.





</Paragraph>

<Division number="256" book="para" e="ch" v="1" p="163">

<Paragraph number="915" book="para">
ทกวณฺณํ โมเจสฺสามีติ เจเตติ อุปกฺกมติ ตกฺกวณฺณํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="916" book="para">
เตลวณฺณํ …เป…  ขีรวณฺณํ…  ทธิวณฺณํ…  สปฺปิวณฺณํ…  นีลํ…  ปีตกํ…  โลหิตกํ…  โอทาตํ โมเจสฺสามีติ เจเตติ อุปกฺกมติ ตกฺกวณฺณํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="917" type="center" book="para">
ปิฏฺฐิจกฺกสฺส ปญฺจมํ คมนํ นิฏฺฐิตํ.





</Paragraph>

<Division number="257" book="para" e="ch" v="1" p="164">

<Paragraph number="918" book="para">
เตลวณฺณํ โมเจสฺสามีติ เจเตติ อุปกฺกมติ ทกวณฺณํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="919" book="para">
ขีรวณฺณํ …เป…  ทธิวณฺณํ…  สปฺปิวณฺณํ…  นีลํ…  ปีตกํ…  โลหิตกํ…  โอทาตํ…  ตกฺกวณฺณํ โมเจสฺสามีติ เจเตติ อุปกฺกมติ ทกวณฺณํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="920" type="center" book="para">
ปิฏฺฐิจกฺกสฺส ฉฏฺฐํ คมนํ นิฏฺฐิตํ.





</Paragraph>

<Division number="258" book="para" e="ch" v="1" p="164">

<Paragraph number="921" book="para">
ขีรวณฺณํ โมเจสฺสามีติ เจเตติ อุปกฺกมติ เตลวณฺณํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="922" book="para">
ทธิวณฺณํ …เป…  สปฺปิวณฺณํ…  นีลํ…  ปีตกํ…  โลหิตกํ…  โอทาตํ…  ตกฺกวณฺณํ…  ทกวณฺณํ โมเจสฺสามีติ เจเตติ อุปกฺกมติ เตลวณฺณํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="923" type="center" book="para">
ปิฏฺฐิจกฺกสฺส สตฺตมํ คมนํ นิฏฺฐิตํ.





</Paragraph>

<Division number="259" book="para" e="ch" v="1" p="164">

<Paragraph number="924" book="para">
ทธิวณฺณํ โมเจสฺสามีติ เจเตติ อุปกฺกมติ ขีรวณฺณํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="925" book="para">
สปฺปิวณฺณํ …เป…  นีลํ…  ปีตกํ…  โลหิตกํ…  โอทาตํ…  ตกฺกวณฺณํ…  ทกวณฺณํ…  เตลวณฺณํ โมเจสฺสามีติ เจเตติ อุปกฺกมติ ขีรวณฺณํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="926" type="center" book="para">
ปิฏฺฐิจกฺกสฺส อฏฺฐมํ คมนํ นิฏฺฐิตํ.





</Paragraph>

<Division number="260" book="para" e="ch" v="1" p="164">

<Paragraph number="927" book="para">
สปฺปิวณฺณํ โมเจสฺสามีติ เจเตติ อุปกฺกมติ ทธิวณฺณํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="928" book="para">
นีลํ …เป…  ปีตกํ…  โลหิตกํ…  โอทาตํ…  ตกฺกวณฺณํ…  ทกวณฺณํ…  เตลวณฺณํ…  ขีรวณฺณํ โมเจสฺสามีติ เจเตติ อุปกฺกมติ ทธิวณฺณํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="929" type="center" book="para">
ปิฏฺฐิจกฺกสฺส นวมํ คมนํ นิฏฺฐิตํ.





</Paragraph>

<Division number="261" book="para" e="ch" v="1" p="165">

<Paragraph number="930" book="para">
นีลํ โมเจสฺสามีติ เจเตติ อุปกฺกมติ สปฺปิวณฺณํ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="931" book="para">
ปีตกํ …เป…  โลหิตกํ…  โอทาตํ…  ตกฺกวณฺณํ…  ทกวณฺณํ…  เตลวณฺณํ…  ขีรวณฺณํ…  ทธิวณฺณํ โมเจสฺสามีติ เจเตติ อุปกฺกมติ สปฺปิวณฺณํ มุจฺจติ, อาปตฺติ สํฆาทิเสสสฺส.




</Paragraph>
</Division>

<Paragraph number="932" type="center" book="para">
ปิฏฺฐิจกฺกสฺส ทสมํ คมนํ นิฏฺฐิตํ.

  
ปิฏฺฐิจกฺกํ นิฏฺฐิตํ.





</Paragraph>

<Division number="262" book="para" e="ch" v="1" p="165">

<Paragraph number="933" book="para">
เจเตติ อุปกฺกมติ มุจฺจติ, อาปตฺติ สํฆาทิเสสสฺส.



</Paragraph>

<Paragraph number="934" book="para">
เจเตติ อุปกฺกมติ น มุจฺจติ, อาปตฺติ ถุลฺลจฺจยสฺส.



</Paragraph>

<Paragraph number="935" book="para">
เจเตติ น อุปกฺกมติ มุจฺจติ, อนาปตฺติ.



</Paragraph>

<Paragraph number="936" book="para">
เจเตติ น อุปกฺกมติ น มุจฺจติ, อนาปตฺติ.



</Paragraph>

<Paragraph number="937" book="para">
น เจเตติ อุปกฺกมติ มุจฺจติ, อนาปตฺติ.



</Paragraph>

<Paragraph number="938" book="para">
น เจเตติ อุปกฺกมติ น มุจฺจติ, อนาปตฺติ.



</Paragraph>

<Paragraph number="939" book="para">
น เจเตติ น อุปกฺกมติ มุจฺจติ, อนาปตฺติ.



</Paragraph>

<Paragraph number="940" book="para">
น เจเตติ น อุปกฺกมติ น มุจฺจติ, อนาปตฺติ.



</Paragraph>

<Paragraph number="941" book="para">
อนาปตฺติ—  สุปินนฺเตน, นโมจนาธิปฺปายสฺส, อุมฺมตฺตกสฺส, ขิตฺตจิตฺตสฺส, เวทนาฏฺฏสฺส, อาทิกมฺมิกสฺสาติ.

</Paragraph>
</Division>

<TableOfContents book="para" section="1.2.1">
* [1.2.1.1 วินีตวตฺถุอุทฺทานคาถา](1-2-1/1-2-1-1)
* [1.2.1.2 วินีตวตฺถุ](1-2-1/1-2-1-2)
</TableOfContents>