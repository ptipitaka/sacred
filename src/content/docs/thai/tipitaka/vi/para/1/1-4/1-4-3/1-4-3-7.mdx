---
title: "1.4.3.7 มหาเปสการสิกฺขาปท"
tableOfContents: false
sidebar:
  order: 7
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="641" book="para" e="ch" v="1" p="370">

<Paragraph number="2362" book="para">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อญฺญตโร ปุริโส ปวาสํ คจฺฉนฺโต ปชาปติํ เอตทโวจ—  “สุตฺตํ ธารยิตฺวา อมุกสฺส ตนฺตวายสฺส เทหิ, จีวรํ วายาเปตฺวา นิกฺขิป, อาคโต อยฺยํ อุปนนฺทํ จีวเรน อจฺฉาเทสฺสามี”ติ. อสฺโสสิ โข อญฺญตโร ปิณฺฑจาริโก ภิกฺขุ ตสฺส ปุริสสฺส อิมํ วาจํ ภาสมานสฺส. อถ โข โส ภิกฺขุ เยนายสฺมา อุปนนฺโท สกฺยปุตฺโต เตนุปสงฺกมิ; อุปสงฺกมิตฺวา อายสฺมนฺตํ อุปนนฺทํ สกฺยปุตฺตํ เอตทโวจ—  “มหาปุญฺโญสิ ตฺวํ, อาวุโส อุปนนฺท, อมุกสฺมิํ โอกาเส อญฺญตโร ปุริโส ปวาสํ คจฺฉนฺโต ปชาปติํ เอตทโวจ—  ‘สุตฺตํ ธารยิตฺวา อมุกสฺส ตนฺตวายสฺส เทหิ, จีวรํ วายาเปตฺวา นิกฺขิป, อาคโต อยฺยํ อุปนนฺทํ จีวเรน อจฺฉาเทสฺสามี’”ติ. “อตฺถาวุโส, มํ โส อุปฏฺฐาโก”ติ. โสปิ โข ตนฺตวาโย อายสฺมโต อุปนนฺทสฺส สกฺยปุตฺตสฺส อุปฏฺฐาโก โหติ.
</Paragraph>

<Paragraph number="2363" book="para">
อถ โข อายสฺมา อุปนนฺโท สกฺยปุตฺโต เยน โส ตนฺตวาโย เตนุปสงฺกมิ; อุปสงฺกมิตฺวา ตํ ตนฺตวายํ เอตทโวจ—  “อิทํ โข, อาวุโส, จีวรํ มํ อุทฺทิสฺส วิยฺยติ; อายตญฺจ กโรหิ วิตฺถตญฺจ. อปฺปิตญฺจ สุวีตญฺจ สุปฺปวายิตญฺจ สุวิเลขิตญฺจ สุวิตจฺฉิตญฺจ กโรหี”ติ. “เอเต โข เม, ภนฺเต, สุตฺตํ ธารยิตฺวา อทํสุ; อิมินา สุตฺเตน จีวรํ วินาหี”ติ. “น, ภนฺเต, สกฺกา อายตํ วา วิตฺถตํ วา อปฺปิตํ วา กาตุํ. สกฺกา จ โข, ภนฺเต, สุวีตญฺจ สุปฺปวายิตญฺจ สุวิเลขิตญฺจ สุวิตจฺฉิตญฺจ กาตุนฺ”ติ. “อิงฺฆ ตฺวํ, อาวุโส, อายตญฺจ กโรหิ วิตฺถตญฺจ อปฺปิตญฺจ. น เตน สุตฺเตน ปฏิพทฺธํ ภวิสฺสตี”ติ.
</Paragraph>

<Paragraph number="2364" book="para">
อถ โข โส ตนฺตวาโย ยถาภตํ สุตฺตํ ตนฺเต อุปเนตฺวา เยน สา อิตฺถี เตนุปสงฺกมิ; อุปสงฺกมิตฺวา ตํ อิตฺถิํ เอตทโวจ—  “สุตฺเตน, อเยฺย, อตฺโถ”ติ. “นนุ ตฺวํ อโยฺย มยา วุตฺโต—  ‘อิมินา สุตฺเตน จีวรํ วินาหี’”ติ. “สจฺจาหํ, อเยฺย, ตยา วุตฺโต—  ‘อิมินา สุตฺเตน จีวรํ วินาหี’ติ. อปิ จ มํ อโยฺย อุปนนฺโท เอวมาห—  ‘อิงฺฆ ตฺวํ, อาวุโส, อายตญฺจ กโรหิ วิตฺถตญฺจ อปฺปิตญฺจ, น เตน สุตฺเตน ปฏิพทฺธํ ภวิสฺสตี’”ติ. อถ โข สา อิตฺถี ยตฺตกํเยว สุตฺตํ ปฐมํ อทาสิ ตตฺตกํ ปจฺฉา อทาสิ. อสฺโสสิ โข อายสฺมา อุปนนฺโท สกฺยปุตฺโต—  “โส กิร ปุริโส ปวาสโต อาคโต”ติ. อถ โข อายสฺมา อุปนนฺโท สกฺยปุตฺโต เยน ตสฺส ปุริสสฺส นิเวสนํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิ. อถ โข โส ปุริโส เยนายสฺมา อุปนนฺโท สกฺยปุตฺโต เตนุปสงฺกมิ; อุปสงฺกมิตฺวา อายสฺมนฺตํ อุปนนฺทํ สกฺยปุตฺตํ อภิวาเทตฺวา เอกมนฺตํ นิสีทิ. เอกมนฺตํ นิสินฺโน โข โส ปุริโส ปชาปติํ เอตทโวจ—  “วีตํ ตํ จีวรนฺ”ติ? “อามายฺย, วีตํ ตํ จีวรนฺ”ติ. “อาหร, อยฺยํ อุปนนฺทํ จีวเรน อจฺฉาเทสฺสามี”ติ. อถ โข สา อิตฺถี ตํ จีวรํ นีหริตฺวา สามิกสฺส ทตฺวา เอตมตฺถํ อาโรเจสิ. อถ โข โส ปุริโส อายสฺมโต อุปนนฺทสฺส สกฺยปุตฺตสฺส จีวรํ ทตฺวา อุชฺฌายติ ขิยฺยติ วิปาเจติ—  “มหิจฺฉา อิเม สมณา สกฺยปุตฺติยา อสนฺตุฏฺฐา. นยิเม สุกรา จีวเรน อจฺฉาเทตุํ. กถญฺหิ นาม อโยฺย อุปนนฺโท มยา ปุพฺเพ อปฺปวาริโต ตนฺตวาเย อุปสงฺกมิตฺวา จีวเร วิกปฺปํ อาปชฺชิสฺสตี”ติ.
</Paragraph>

<Paragraph number="2365" book="para">
อโสฺสสุํ โข ภิกฺขู ตสฺส ปุริสสฺส อุชฺฌายนฺตสฺส ขิยฺยนฺตสฺส วิปาเจนฺตสฺส. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อายสฺมา อุปนนฺโท สกฺยปุตฺโต ปุพฺเพ อปฺปวาริโต คหปติกสฺส ตนฺตวาเย อุปสงฺกมิตฺวา จีวเร วิกปฺปํ อาปชฺชิสฺสตี”ติ.
</Paragraph>

<Paragraph number="2366" book="para">
อถ โข เต ภิกฺขู อายสฺมนฺตํ อุปนนฺทํ สกฺยปุตฺตํ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป…  “สจฺจํ กิร ตฺวํ, อุปนนฺท, ปุพฺเพ อปฺปวาริโต คหปติกสฺส ตนฺตวาเย อุปสงฺกมิตฺวา จีวเร วิกปฺปํ อาปชฺชี”ติ? “สจฺจํ, ภควา”ติ. “ญาตโก เต, อุปนนฺท, อญฺญาตโก”ติ? “อญฺญาตโก, ภควา”ติ. “อญฺญาตโก, โมฆปุริส, อญฺญาตกสฺส น ชานาติ ปติรูปํ วา อปฺปติรูปํ วา สนฺตํ วา อสนฺตํ วา. ตตฺถ นาม ตฺวํ, โมฆปุริส, ปุพฺเพ อปฺปวาริโต อญฺญาตกสฺส คหปติกสฺส ตนฺตวาเย อุปสงฺกมิตฺวา จีวเร วิกปฺปํ อาปชฺชิสฺสสิ. เนตํ, โมฆปุริส, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="642" book="para" e="ch" v="1" p="372">

<Paragraph number="2367" book="para">
<Emphasis>“ภิกฺขุํ ปเนว อุทฺทิสฺส อญฺญาตโก คหปติ วา คหปตานี วา ตนฺตวาเยหิ จีวรํ วายาเปยฺย, ตตฺร เจ โส ภิกฺขุ ปุพฺเพ อปฺปวาริโต ตนฺตวาเย อุปสงฺกมิตฺวา จีวเร วิกปฺปํ อาปชฺเชยฺย—  ‘อิทํ โข, อาวุโส, จีวรํ มํ อุทฺทิสฺส วิยฺยติ. อายตญฺจ กโรถ วิตฺถตญฺจ. อปฺปิตญฺจ สุวีตญฺจ สุปฺปวายิตญฺจ สุวิเลขิตญฺจ สุวิตจฺฉิตญฺจ กโรถ. อปฺเปว นาม มยมฺปิ อายสฺมนฺตานํ กิญฺจิมตฺตํ อนุปทชฺเชยฺยามา’ติ. เอวญฺจ โส ภิกฺขุ วตฺวา กิญฺจิมตฺตํ อนุปทชฺเชยฺย อนฺตมโส ปิณฺฑปาตมตฺตมฺปิ, นิสฺสคฺคิยํ ปาจิตฺติยนฺ”</Emphasis>ติ. (*27*:<Emphasis>46</Emphasis>)
</Paragraph>

</Division>
<Division number="643" book="para" e="ch" v="1" p="372">

<Paragraph number="2368" book="para">
<Emphasis>ภิกฺขุํ ปเนว อุทฺทิสฺสา</Emphasis>ติ ภิกฺขุสฺสตฺถาย ภิกฺขุํ อารมฺมณํ กริตฺวา ภิกฺขุํ อจฺฉาเทตุกาโม.
</Paragraph>

<Paragraph number="2369" book="para">
<Emphasis>อญฺญาตโก</Emphasis> นาม มาติโต วา ปิติโต วา ยาว สตฺตมา ปิตามหยุคา อสมฺพทฺโธ.
</Paragraph>

<Paragraph number="2370" book="para">
<Emphasis>คหปติ</Emphasis> นาม โย โกจิ อคารํ อชฺฌาวสติ.
</Paragraph>

<Paragraph number="2371" book="para">
<Emphasis>คหปตานี</Emphasis> นาม ยา กาจิ อคารํ อชฺฌาวสติ.
</Paragraph>

<Paragraph number="2372" book="para">
<Emphasis>ตนฺตวาเยหี</Emphasis>ติ เปสกาเรหิ.
</Paragraph>

<Paragraph number="2373" book="para">
<Emphasis>จีวรํ</Emphasis> นาม ฉนฺนํ จีวรานํ อญฺญตรํ จีวรํ วิกปฺปนุปคํ ปจฺฉิมํ.
</Paragraph>

<Paragraph number="2374" book="para">
<Emphasis>วายาเปยฺยา</Emphasis>ติ วินาเปติ.
</Paragraph>

<Paragraph number="2375" book="para">
<Emphasis>ตตฺร เจ โส ภิกฺขู</Emphasis>ติ ยํ ภิกฺขุํ อุทฺทิสฺส จีวรํ วิยฺยติ โส ภิกฺขุ.
</Paragraph>

<Paragraph number="2376" book="para">
<Emphasis>ปุพฺเพ อปฺปวาริโต</Emphasis>ติ ปุพฺเพ อวุตฺโต โหติ—  “กีทิเสน เต, ภนฺเต, จีวเรน อตฺโถ, กีทิสํ เต จีวรํ วายาเปมี”ติ?
</Paragraph>

<Paragraph number="2377" book="para">
<Emphasis>ตนฺตวาเย อุปสงฺกมิตฺวา</Emphasis>ติ ฆรํ คนฺตฺวา ยตฺถ กตฺถจิ อุปสงฺกมิตฺวา.
</Paragraph>

<Paragraph number="2378" book="para">
<Emphasis>จีวเร วิกปฺปํ อาปชฺเชยฺยา</Emphasis>ติ—  “อิทํ โข, อาวุโส, จีวรํ มํ อุทฺทิสฺส วิยฺยติ, อายตญฺจ กโรถ วิตฺถตญฺจ. อปฺปิตญฺจ สุวีตญฺจ สุปฺปวายิตญฺจ สุวิเลขิตญฺจ สุวิตจฺฉิตญฺจ กโรถ. อปฺเปว นาม มยมฺปิ อายสฺมนฺตานํ กิญฺจิมตฺตํ อนุปทชฺเชยฺยามา”ติ.
</Paragraph>

<Paragraph number="2379" book="para">
<Emphasis>เอวญฺจ โส ภิกฺขุ วตฺวา กิญฺจิมตฺตํ อนุปทชฺเชยฺย อนฺตมโส ปิณฺฑปาตมตฺตมฺปี</Emphasis>ติ. <Emphasis>ปิณฺฑปาโต</Emphasis> นาม ยาคุปิ ภตฺตมฺปิ ขาทนียมฺปิ จุณฺณปิณฺโฑปิ ทนฺตกฏฺฐมฺปิ ทสิกสุตฺตมฺปิ, อนฺตมโส ธมฺมมฺปิ ภณติ.
</Paragraph>

<Paragraph number="2380" book="para">
ตสฺส วจเนน อายตํ วา วิตฺถตํ วา อปฺปิตํ วา กโรติ, ปโยเค ทุกฺกฏํ. ปฏิลาเภน นิสฺสคฺคิยํ โหติ. นิสฺสชฺชิตพฺพํ สํฆสฺส วา คณสฺส วา ปุคฺคลสฺส วา. เอวญฺจ ปน, ภิกฺขเว, นิสฺสชฺชิตพฺพํ …เป…  “อิทํ เม, ภนฺเต, จีวรํ ปุพฺเพ อปฺปวาริโต อญฺญาตกสฺส คหปติกสฺส ตนฺตวาเย อุปสงฺกมิตฺวา จีวเร วิกปฺปํ อาปนฺนํ นิสฺสคฺคิยํ. อิมาหํ สํฆสฺส นิสฺสชฺชามี”ติ …เป…  ทเทยฺยาติ …เป…  ทเทยฺยุนฺติ …เป…  อายสฺมโต ทมฺมีติ.
</Paragraph>

</Division>
<Division number="644" book="para" e="ch" v="1" p="373">

<Paragraph number="2381" book="para">
อญฺญาตเก อญฺญาตกสญฺญี ปุพฺเพ อปฺปวาริโต คหปติกสฺส ตนฺตวาเย อุปสงฺกมิตฺวา จีวเร วิกปฺปํ อาปชฺชติ, นิสฺสคฺคิยํ ปาจิตฺติยํ. อญฺญาตเก เวมติโก ปุพฺเพ อปฺปวาริโต คหปติกสฺส ตนฺตวาเย อุปสงฺกมิตฺวา จีวเร วิกปฺปํ อาปชฺชติ, นิสฺสคฺคิยํ ปาจิตฺติยํ. อญฺญาตเก ญาตกสญฺญี ปุพฺเพ อปฺปวาริโต คหปติกสฺส ตนฺตวาเย อุปสงฺกมิตฺวา จีวเร วิกปฺปํ อาปชฺชติ, นิสฺสคฺคิยํ ปาจิตฺติยํ.
</Paragraph>

<Paragraph number="2382" book="para">
ญาตเก อญาตกสญฺญี, อาปตฺติ ทุกฺกฏสฺส. ญาตเก เวมติโก, อาปตฺติ ทุกฺกฏสฺส. ญาตเก ญาตกสญฺญี, อนาปตฺติ.
</Paragraph>

</Division>
<Division number="645" book="para" e="ch" v="1" p="374">

<Paragraph number="2383" book="para">
อนาปตฺติ—  ญาตกานํ, ปวาริตานํ, อญฺญสฺสตฺถาย, อตฺตโน ธเนน, มหคฺฆํ วายาเปตุกามสฺส อปฺปคฺฆํ วายาเปติ, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="2384" type="center" book="para">
มหาเปสการสิกฺขาปทํ นิฏฺฐิตํ สตฺตมํ.
</Paragraph>