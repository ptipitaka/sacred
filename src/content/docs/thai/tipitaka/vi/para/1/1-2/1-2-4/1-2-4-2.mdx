---
title: 1.2.4.2 วินีตวตฺถุ
tableOfContents: false
sidebar:
  order: 2
type: tipitaka
basket: vi
book: para
review:
  current: review
  updated: '2025-10-18T23:47:49.464603'
  updated_by: ''
  notes: ''
  history:
  - state: review
    date: '2025-10-18T23:47:49.464603'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="295" book="para" e="ch" v="1" p="196">

<Paragraph number="1212" book="para">
เตน โข ปน สมเยน อญฺญตรา วญฺฌา อิตฺถี กุลูปกํ ภิกฺขุํ เอตทโวจ—  “กถาหํ, ภนฺเต, วิชาเยยฺยนฺ”ติ? “เตน หิ, ภคินิ, อคฺคทานํ เทหี”ติ. “กิํ, ภนฺเต, อคฺคทานนฺ”ติ? “เมถุนธมฺมนฺ”ติ. ตสฺส กุกฺกุจฺจํ อโหสิ …เป…  “อาปตฺติํ ตฺวํ, ภิกฺขุ, อาปนฺโน สํฆาทิเสสนฺ”ติ. (1)
</Paragraph>

<Paragraph number="1213" book="para">
เตน โข ปน สมเยน อญฺญตรา วิชายินี อิตฺถี กุลูปกํ ภิกฺขุํ เอตทโวจ—  “กถาหํ, ภนฺเต, ปุตฺตํ ลเภยฺยนฺ”ติ? “เตน หิ, ภคินิ, อคฺคทานํ เทหี”ติ. “กิํ, ภนฺเต, อคฺคทานนฺ”ติ? “เมถุนธมฺมนฺ”ติ. ตสฺส กุกฺกุจฺจํ อโหสิ …เป…  “อาปตฺติํ ตฺวํ, ภิกฺขุ, อาปนฺโน สํฆาทิเสสนฺ”ติ. (2)
</Paragraph>

<Paragraph number="1214" book="para">
เตน โข ปน สมเยน อญฺญตรา อิตฺถี กุลูปกํ ภิกฺขุํ เอตทโวจ—  “กถาหํ, ภนฺเต, สามิกสฺส ปิยา อสฺสนฺ”ติ? “เตน หิ, ภคินิ, อคฺคทานํ เทหี”ติ. “กิํ, ภนฺเต, อคฺคทานนฺ”ติ? “เมถุนธมฺมนฺ”ติ. ตสฺส กุกฺกุจฺจํ อโหสิ …เป…  “อาปตฺติํ ตฺวํ, ภิกฺขุ, อาปนฺโน สํฆาทิเสสนฺ”ติ. (3)
</Paragraph>

<Paragraph number="1215" book="para">
เตน โข ปน สมเยน อญฺญตรา อิตฺถี กุลูปกํ ภิกฺขุํ เอตทโวจ—  “กถาหํ, ภนฺเต, สุภคา อสฺสนฺ”ติ? “เตน หิ, ภคินิ, อคฺคทานํ เทหี”ติ. “กิํ, ภนฺเต, อคฺคทานนฺ”ติ? “เมถุนธมฺมนฺ”ติ. ตสฺส กุกฺกุจฺจํ อโหสิ …เป…  “อาปตฺติํ ตฺวํ, ภิกฺขุ, อาปนฺโน สํฆาทิเสสนฺ”ติ. (4)
</Paragraph>

<Paragraph number="1216" book="para">
เตน โข ปน สมเยน อญฺญตรา อิตฺถี กุลูปกํ ภิกฺขุํ เอตทโวจ—  “กฺยาหํ, ภนฺเต, อยฺยสฺส ทชฺชามี”ติ? “อคฺคทานํ, ภคินี”ติ. “กิํ, ภนฺเต, อคฺคทานนฺ”ติ? “เมถุนธมฺมนฺ”ติ. ตสฺส กุกฺกุจฺจํ อโหสิ …เป…  “อาปตฺติํ ตฺวํ, ภิกฺขุ, อาปนฺโน สํฆาทิเสสนฺ”ติ. (5)
</Paragraph>

<Paragraph number="1217" book="para">
เตน โข ปน สมเยน อญฺญตรา อิตฺถี กุลูปกํ ภิกฺขุํ เอตทโวจ—  “เกนาหํ, ภนฺเต, อยฺยํ อุปฏฺเฐมี”ติ? “อคฺคทาเนน, ภคินี”ติ. “กิํ, ภนฺเต, อคฺคทานนฺ”ติ? “เมถุนธมฺมนฺ”ติ. ตสฺส กุกฺกุจฺจํ อโหสิ …เป…  “อาปตฺติํ ตฺวํ, ภิกฺขุ, อาปนฺโน สํฆาทิเสสนฺ”ติ. (6)
</Paragraph>

<Paragraph number="1218" book="para">
เตน โข ปน สมเยน อญฺญตรา อิตฺถี กุลูปกํ ภิกฺขุํ เอตทโวจ—  “กถาหํ, ภนฺเต, สุคติํ คจฺเฉยฺยนฺ”ติ? “เตน หิ, ภคินิ, อคฺคทานํ เทหี”ติ. “กิํ, ภนฺเต, อคฺคทานนฺ”ติ? “เมถุนธมฺมนฺ”ติ. ตสฺส กุกฺกุจฺจํ อโหสิ …เป…  “อาปตฺติํ ตฺวํ, ภิกฺขุ, อาปนฺโน สํฆาทิเสสนฺ”ติ. (7)

</Paragraph>
</Division>

<Paragraph number="1219" type="center" book="para">
อตฺตกามปาริจริยสิกฺขาปทํ นิฏฺฐิตํ จตุตฺถํ.
</Paragraph>