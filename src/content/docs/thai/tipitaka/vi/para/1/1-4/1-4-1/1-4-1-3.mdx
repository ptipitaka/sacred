---
title: "1.4.1.3 ตติยกถินสิกฺขาปท"
tableOfContents: false
sidebar:
  order: 4
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="497" book="para">

<Paragraph number="1921" book="para">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อญฺญตรสฺส ภิกฺขุโน อกาลจีวรํ อุปฺปนฺนํ โหติ. ตสฺส ตํ จีวรํ กยิรมานํ นปฺปโหติ. อถ โข โส ภิกฺขุ ตํ จีวรํ อุสฺสาเปตฺวา ปุนปฺปุนํ วิมชฺชติ. อทฺทสา โข ภควา เสนาสนจาริกํ อาหิณฺฑนฺโต ตํ ภิกฺขุํ ตํ จีวรํ อุสฺสาเปตฺวา ปุนปฺปุนํ วิมชฺชนฺตํ. ทิสฺวาน เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ เอตทโวจ—  “กิสฺส ตฺวํ, ภิกฺขุ, อิมํ จีวรํ อุสฺสาเปตฺวา ปุนปฺปุนํ วิมชฺชสี”ติ? “อิทํ เม, ภนฺเต, อกาลจีวรํ อุปฺปนฺนํ. กยิรมานํ นปฺปโหติ. เตนาหํ อิมํ จีวรํ อุสฺสาเปตฺวา ปุนปฺปุนํ วิมชฺชามี”ติ. “อตฺถิ ปน เต, ภิกฺขุ, จีวรปจฺจาสา”ติ? “อตฺถิ, ภควา”ติ. อถ โข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา, ภิกฺขู อามนฺเตสิ—  “อนุชานามิ, ภิกฺขเว, อกาลจีวรํ ปฏิคฺคเหตฺวา จีวรปจฺจาสา นิกฺขิปิตุนฺ”ติ.
</Paragraph>

</Division>
<Division number="498" book="para">

<Paragraph number="1922" book="para">
เตน โข ปน สมเยน ภิกฺขู—  “ภควตา อนุญฺญาตํ อกาลจีวรํ ปฏิคฺคเหตฺวา จีวรปจฺจาสา นิกฺขิปิตุนฺ”ติ อกาลจีวรานิ ปฏิคฺคเหตฺวา อติเรกมาสํ นิกฺขิปนฺติ. ตานิ จีวรานิ จีวรวํเส ภณฺฑิกาพทฺธานิ ติฏฺฐนฺติ. อทฺทสา โข อายสฺมา อานนฺโท เสนาสนจาริกํ อาหิณฺฑนฺโต ตานิ จีวรานิ จีวรวํเส ภณฺฑิกาพทฺธานิ ติฏฺฐนฺเต. ทิสฺวาน ภิกฺขู อามนฺเตสิ—  “กสฺสิมานิ, อาวุโส, จีวรานิ จีวรวํเส ภณฺฑิกาพทฺธานิ ติฏฺฐนฺตี”ติ? “อมฺหากํ, อาวุโส, อกาลจีวรานิ จีวรปจฺจาสา นิกฺขิตฺตานี”ติ. “กีวจิรํ ปนาวุโส, อิมานิ จีวรานิ นิกฺขิตฺตานี”ติ? “อติเรกมาสํ, อาวุโส”ติ. อายสฺมา อานนฺโท อุชฺฌายติ ขิยฺยติ วิปาเจติ—  “กถญฺหิ นาม ภิกฺขู อกาลจีวรํ ปฏิคฺคเหตฺวา อติเรกมาสํ นิกฺขิปิสฺสนฺตี”ติ.
</Paragraph>

<Paragraph number="1923" book="para">
อถ โข อายสฺมา อานนฺโท เต ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสิ …เป…  “สจฺจํ กิร, ภิกฺขเว, ภิกฺขู อกาลจีวรํ ปฏิคฺคเหตฺวา อติเรกมาสํ นิกฺขิปนฺตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม เต, ภิกฺขเว, โมฆปุริสา อกาลจีวรํ ปฏิคฺคเหตฺวา อติเรกมาสํ นิกฺขิปิสฺสนฺติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="499" book="para">

<Paragraph number="1924" book="para">
<Emphasis>“นิฏฺฐิตจีวรสฺมึ ภิกฺขุนา อุพฺภตสฺมึ กถิเน ภิกฺขุโน ปเนว อกาลจีวรํ อุปฺปชฺเชยฺย, อากงฺขมาเนน ภิกฺขุนา ปฏิคฺคเหตพฺพํ. ปฏิคฺคเหตฺวา ขิปฺปเมว กาเรตพฺพํ. โน จสฺส ปาริปูริ, มาสปรมํ เตน ภิกฺขุนา ตํ จีวรํ นิกฺขิปิตพฺพํ อูนสฺส ปาริปูริยา สติยา ปจฺจาสาย. ตโต เจ อุตฺตริ นิกฺขิเปยฺย, สติยาปิ ปจฺจาสาย, นิสฺสคฺคิยํ ปาจิตฺติยนฺ”</Emphasis>ติ. (*3*:<Emphasis>22</Emphasis>)
</Paragraph>

</Division>
<Division number="500" book="para">

<Paragraph number="1925" book="para">
<Emphasis>นิฏฺฐิตจีวรสฺมินฺ</Emphasis>ติ ภิกฺขุโน จีวรํ กตํ วา โหติ นฏฺฐํ วา วินฏฺฐํ วา ทฑฺฒํ วา จีวราสา วา อุปจฺฉินฺนา.
</Paragraph>

<Paragraph number="1926" book="para">
<Emphasis>อุพฺภตสฺมึ กถิเน</Emphasis>ติ อฏฺฐนฺนํ มาติกานํ อญฺญตราย มาติกาย อุพฺภตํ โหติ, สํเฆน วา อนฺตรา อุพฺภตํ โหติ.
</Paragraph>

<Paragraph number="1927" book="para">
<Emphasis>อกาลจีวรํ</Emphasis> นาม อนตฺถเต กถิเน เอกาทสมาเส อุปฺปนฺนํ, อตฺถเต กถิเน สตฺตมาเส อุปฺปนฺนํ, กาเลปิ อาทิสฺส ทินฺนํ, เอตํ อกาลจีวรํ นาม.
</Paragraph>

<Paragraph number="1928" book="para">
<Emphasis>อุปฺปชฺเชยฺยา</Emphasis>ติ อุปฺปชฺเชยฺย สํฆโต วา คณโต วา ญาติโต วา มิตฺตโต วา ปํสุกูลํ วา อตฺตโน วา ธเนน.
</Paragraph>

<Paragraph number="1929" book="para">
<Emphasis>อากงฺขมาเนนา</Emphasis>ติ อิจฺฉมาเนน ปฏิคฺคเหตพฺพํ.
</Paragraph>

<Paragraph number="1930" book="para">
<Emphasis>ปฏิคฺคเหตฺวา ขิปฺปเมว กาเรตพฺพนฺ</Emphasis>ติ ทสาหา กาเรตพฺพํ.
</Paragraph>

<Paragraph number="1931" book="para">
<Emphasis>โน จสฺส ปาริปูรี</Emphasis>ติ กยิรมานํ นปฺปโหติ.
</Paragraph>

<Paragraph number="1932" book="para">
<Emphasis>มาสปรมํ เตน ภิกฺขุนา ตํ จีวรํ นิกฺขิปิตพฺพนฺ</Emphasis>ติ มาสปรมตา นิกฺขิปิตพฺพํ.
</Paragraph>

<Paragraph number="1933" book="para">
<Emphasis>อูนสฺส ปาริปูริยา</Emphasis>ติ อูนสฺส ปาริปูรตฺถาย.
</Paragraph>

<Paragraph number="1934" book="para">
<Emphasis>สติยา ปจฺจาสายา</Emphasis>ติ ปจฺจาสา โหติ สํฆโต วา คณโต วา ญาติโต วา มิตฺตโต วา ปํสุกูลํ วา อตฺตโน วา ธเนน.
</Paragraph>

<Paragraph number="1935" book="para">
<Emphasis>ตโต เจ อุตฺตริ นิกฺขิเปยฺย สติยาปิ ปจฺจาสายา</Emphasis>ติ ตทหุปฺปนฺเน มูลจีวเร ปจฺจาสาจีวรํ อุปฺปชฺชติ, ทสาหา กาเรตพฺพํ. ทฺวีหุปฺปนฺเน มูลจีวเร ปจฺจาสาจีวรํ อุปฺปชฺชติ, ทสาหา กาเรตพฺพํ. ตีหุปฺปนฺเน มูลจีวเร …เป…  จตูหุปฺปนฺเน…  ปญฺจาหุปฺปนฺเน…  ฉาหุปฺปนฺเน…  สตฺตาหุปฺปนฺเน…  อฏฺฐาหุปฺปนฺเน…  นวาหุปฺปนฺเน…  ทสาหุปฺปนฺเน มูลจีวเร ปจฺจาสาจีวรํ อุปฺปชฺชติ, ทสาหา กาเรตพฺพํ. เอกาทเส อุปฺปนฺเน …เป…  ทฺวาทเส อุปฺปนฺเน…  เตรเส อุปฺปนฺเน…  จุทฺทเส อุปฺปนฺเน…  ปนฺนรเส อุปฺปนฺเน…  โสฬเส อุปฺปนฺเน…  สตฺตรเส อุปฺปนฺเน…  อฏฺฐารเส อุปฺปนฺเน…  เอกูนวีเส อุปฺปนฺเน…  วีเส อุปฺปนฺเน มูลจีวเร ปจฺจาสาจีวรํ อุปฺปชฺชติ, ทสาหา กาเรตพฺพํ. เอกวีเส อุปฺปนฺเน มูลจีวเร ปจฺจาสาจีวรํ อุปฺปชฺชติ, นวาหา กาเรตพฺพํ. ทฺวาวีเส อุปฺปนฺเน …เป…  เตวีเส อุปฺปนฺเน…  จตุวีเส อุปฺปนฺเน…  ปญฺจวีเส อุปฺปนฺเน…  ฉพฺพีเส อุปฺปนฺเน…  สตฺตวีเส อุปฺปนฺเน…  อฏฺฐวีเส อุปฺปนฺเน…  เอกูนตึเส อุปฺปนฺเน มูลจีวเร ปจฺจาสาจีวรํ อุปฺปชฺชติ, เอกาหํ กาเรตพฺพํ…  ตึเส อุปฺปนฺเน มูลจีวเร ปจฺจาสาจีวรํ อุปฺปชฺชติ, ตทเหว อธิฏฺฐาตพฺพํ วิกปฺเปตพฺพํ วิสฺสชฺเชตพฺพํ. โน เจ อธิฏฺเฐยฺย วา วิกปฺเปยฺย วา วิสฺสชฺเชยฺย วา, เอกตึเส อรุณุคฺคมเน นิสฺสคฺคิยํ โหติ. นิสฺสชฺชิตพฺพํ สํฆสฺส วา คณสฺส วา ปุคฺคลสฺส วา. เอวญฺจ ปน, ภิกฺขเว, นิสฺสชฺชิตพฺพํ …เป…  อิทํ เม, ภนฺเต, อกาลจีวรํ มาสาติกฺกนฺตํ นิสฺสคฺคิยํ, อิมาหํ สํฆสฺส นิสฺสชฺชามีติ …เป…  ทเทยฺยาติ …เป…  ทเทยฺยุนฺติ …เป…  อายสฺมโต ทมฺมีติ.
</Paragraph>

<Paragraph number="1936" book="para">
วิสภาเค อุปฺปนฺเน มูลจีวเร ปจฺจาสาจีวรํ อุปฺปชฺชติ, รตฺติโย จ เสสา โหนฺติ, น อกามา กาเรตพฺพํ.
</Paragraph>

</Division>
<Division number="501" book="para">

<Paragraph number="1937" book="para">
มาสาติกฺกนฺเต อติกฺกนฺตสญฺญี, นิสฺสคฺคิยํ ปาจิตฺติยํ. มาสาติกฺกนฺเต เวมติโก นิสฺสคฺคิยํ ปาจิตฺติยํ. มาสาติกฺกนฺเต อนติกฺกนฺตสญฺญี นิสฺสคฺคิยํ ปาจิตฺติยํ. อนธิฏฺฐิเต อธิฏฺฐิตสญฺญี …เป…  อวิกปฺปิเต วิกปฺปิตสญฺญี…  อวิสฺสชฺชิเต วิสฺสชฺชิตสญฺญี…  อนฏฺเฐ นฏฺฐสญฺญี…  อวินฏฺเฐ วินฏฺฐสญฺญี…  อทฑฺเฒ ทฑฺฒสญฺญี…  อวิลุตฺเต วิลุตฺตสญฺญี, นิสฺสคฺคิยํ ปาจิตฺติยํ.
</Paragraph>

<Paragraph number="1938" book="para">
นิสฺสคฺคิยํ จีวรํ อนิสฺสชฺชิตฺวา ปริภุญฺชติ, อาปตฺติ ทุกฺกฏสฺส. มาสานติกฺกนฺเต อติกฺกนฺตสญฺญี, อาปตฺติ ทุกฺกฏสฺส. มาสานติกฺกนฺเต เวมติโก, อาปตฺติ ทุกฺกฏสฺส. มาสานติกฺกนฺเต อนติกฺกนฺตสญฺญี, อนาปตฺติ.
</Paragraph>

</Division>
<Division number="502" book="para">

<Paragraph number="1939" book="para">
อนาปตฺติ—  อนฺโตมาเส อธิฏฺเฐติ, วิกปฺเปติ, วิสฺสชฺเชติ, นสฺสติ, วินสฺสติ, ฑยฺหติ, อจฺฉินฺทิตฺวา คณฺหนฺติ, วิสฺสาสํ คณฺหนฺติ, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="1940" type="center" book="para">
ตติยกถินสิกฺขาปทํ นิฏฺฐิตํ ตติยํ.
</Paragraph>