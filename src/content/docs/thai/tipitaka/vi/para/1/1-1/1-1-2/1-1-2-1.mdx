---
title: "1.1.2.1 วินีตวตฺถุอุทฺทานคาถา"
tableOfContents: false
sidebar:
  order: 1
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="282" type="verses" book="para">
_รชเกหิ ปญฺจ อกฺขาตา,_  
_จตุโร อตฺถรเณหิ จ;_  
_อนฺธกาเรน เว ปญฺจ,_  
_ปญฺจ หารณเกน จ._  

</Paragraph>

<Paragraph number="283" type="verses" book="para">
_นิรุตฺติยา ปญฺจ อกฺขาตา,_  
_วาเตหิ อปเร ทุเว;_  
_อสมฺภินฺเน กุสาปาโต,_  
_ชนฺตคฺเคน สหา ทส._  

</Paragraph>

<Paragraph number="284" type="verses" book="para">
_วิฆาเสหิ ปญฺจ อกฺขาตา,_  
_ปญฺจ เจว อมูลกา;_  
_ทุพฺภิกฺเข กุรมํสญฺจ,_  
_ปูวสกฺขลิโมทกา._  

</Paragraph>

<Paragraph number="285" type="verses" book="para">
_ฉปริกฺขารถวิกา,_  
_ภิสิวํสา น นิกฺขเม;_  
_ขาทนียญฺจ วิสฺสาสํ,_  
_สสญฺญายปเร ทุเว._  

</Paragraph>

<Paragraph number="286" type="verses" book="para">
_สตฺต นาวหรามาติ,_  
_สตฺต เจว อวาหรุํ;_  
_สํฆสฺส อวหรุํ สตฺต,_  
_ปุปฺเผหิ อปเร ทุเว._  

</Paragraph>

<Paragraph number="287" type="verses" book="para">
_ตโย จ วุตฺตวาทิโน,_  
_มณิ ตีณิ อติกฺกเม;_  
_สูกรา จ มิคา มจฺฉา,_  
_ยานญฺจาปิ ปวตฺตยิ._  

</Paragraph>

<Paragraph number="288" type="verses" book="para">
_ทุเว เปสี ทุเว ทารู,_  
_ปํสุกูลํ ทุเว ทกา;_  
_อนุปุพฺพวิธาเนน,_  
_ตทญฺโญ น ปริปูรยิ._  

</Paragraph>

<Paragraph number="289" type="verses" book="para">
_สาวตฺถิยา จตุโร มุฏฺฐี,_  
_เทฺว วิฆาสา ทุเว ติณา;_  
_สํฆสฺส ภาชยุํ สตฺต,_  
_สตฺต เจว อสฺสามิกา._  

</Paragraph>

<Paragraph number="290" type="verses" book="para">
_ทารุทกา มตฺติกา เทฺว ติณานิ,_  
_สํฆสฺส สตฺต อวหาสิ เสยฺยํ;_  
_สสฺสามิกํ น จาปิ นีหเรยฺย,_  
_หเรยฺย สสฺสามิกํ ตาวกาลิกํ._  

</Paragraph>

<Paragraph number="291" type="verses" book="para">
_จมฺปา ราชคเห เจว,_  
_เวสาลิยา จ อชฺชุโก;_  
_พาราณสี จ โกสมฺพี,_  
_สาคลา ทฬฺหิเกน จาติ._
</Paragraph>