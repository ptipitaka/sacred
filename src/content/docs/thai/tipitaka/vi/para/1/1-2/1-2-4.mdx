---
title: "1.2.4 อตฺตกามปาริจริยสิกฺขาปท"
tableOfContents: false
sidebar:
  order: 4
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="290" book="para" e="ch" v="1" p="192">

<Paragraph number="1180" book="para">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อายสฺมา อุทายี สาวตฺถิยํ กุลูปโก โหติ, พหุกานิ กุลานิ อุปสงฺกมติ. เตน โข ปน สมเยน อญฺญตรา อิตฺถี มตปติกา อภิรูปา โหติ ทสฺสนียา ปาสาทิกา. อถ โข อายสฺมา อุทายี ปุพฺพณฺหสมยํ นิวาเสตฺวา ปตฺตจีวรมาทาย เยน ตสฺสา อิตฺถิยา นิเวสนํ เตนุปสงฺกมิ; อุปสงฺกมิตฺวา ปญฺญตฺเต อาสเน นิสีทิ. อถ โข สา อิตฺถี เยนายสฺมา อุทายี เตนุปสงฺกมิ; อุปสงฺกมิตฺวา อายสฺมนฺตํ อุทายิํ อภิวาเทตฺวา เอกมนฺตํ นิสีทิ. เอกมนฺตํ นิสินฺนํ โข ตํ อิตฺถิํ อายสฺมา อุทายี ธมฺมิยา กถาย สนฺทเสฺสสิ สมาทเปสิ สมุตฺเตเชสิ สมฺปหํเสสิ. อถ โข สา อิตฺถี อายสฺมตา อุทายินา ธมฺมิยา กถาย สนฺทสฺสิตา สมาทปิตา สมุตฺเตชิตา สมฺปหํสิตา อายสฺมนฺตํ อุทายิํ เอตทโวจ—  “วเทยฺยาถ, ภนฺเต, เยน อตฺโถ. ปฏิพลา มยํ อยฺยสฺส ทาตุํ ยทิทํ จีวรปิณฺฑปาตเสนาสนคิลานปฺปจฺจยเภสชฺชปริกฺขารนฺ”ติ.



</Paragraph>

<Paragraph number="1181" book="para">
“น โข เต, ภคินิ, อมฺหากํ ทุลฺลภา ยทิทํ จีวรปิณฺฑปาตเสนาสนคิลานปฺปจฺจยเภสชฺชปริกฺขารา. อปิ จ โย อมฺหากํ ทุลฺลโภ ตํ เทหี”ติ. “กิํ, ภนฺเต”ติ? “เมถุนธมฺมนฺ”ติ. “อตฺโถ, ภนฺเต”ติ? “อตฺโถ, ภคินี”ติ. “เอหิ, ภนฺเต”ติ, โอวรกํ ปวิสิตฺวา สาฏกํ นิกฺขิปิตฺวา มญฺจเก อุตฺตานา นิปชฺชิ. อถ โข อายสฺมา อุทายี เยน สา อิตฺถี เตนุปสงฺกมิ; อุปสงฺกมิตฺวา—  “โก อิมํ วสลํ ทุคฺคนฺธํ อามสิสฺสตี”ติ, นิฏฺฐุภิตฺวา ปกฺกามิ.



</Paragraph>

<Paragraph number="1182" book="para">
อถ โข สา อิตฺถี อุชฺฌายติ ขิยฺยติ วิปาเจติ—  “อลชฺชิโน อิเม สมณา สกฺยปุตฺติยา ทุสฺสีลา มุสาวาทิโน. อิเม หิ นาม ธมฺมจาริโน สมจาริโน พฺรหฺมจาริโน สจฺจวาทิโน สีลวนฺโต กลฺยาณธมฺมา ปฏิชานิสฺสนฺติ. นตฺถิ อิเมสํ สามญฺญํ นตฺถิ อิเมสํ พฺรหฺมญฺญํ, นฏฺฐํ อิเมสํ สามญฺญํ นฏฺฐํ อิเมสํ พฺรหฺมญฺญํ, กุโต อิเมสํ สามญฺญํ กุโต อิเมสํ พฺรหฺมญฺญํ, อปคตา อิเม สามญฺญา อปคตา อิเม พฺรหฺมญฺญา. กถญฺหิ นาม สมโณ อุทายี มํ สามํ เมถุนธมฺมํ ยาจิตฺวา, ‘โก อิมํ วสลํ ทุคฺคนฺธํ อามสิสฺสตี’ติ นิฏฺฐุภิตฺวา ปกฺกมิสฺสติ. กิํ เม ปาปกํ กิํ เม ทุคฺคนฺธํ, กสฺสาหํ เกน หายามี”ติ?



</Paragraph>

<Paragraph number="1183" book="para">
อญฺญาปิ อิตฺถิโย อุชฺฌายนฺติ ขิยฺยนฺติ วิปาเจนฺติ—  “อลชฺชิโน อิเม สมณา สกฺยปุตฺติยา ทุสฺสีลา มุสาวาทิโน …เป…  กถญฺหิ นาม สมโณ อุทายี อิมิสฺสา สามํ เมถุนธมฺมํ ยาจิตฺวา, ‘โก อิมํ วสลํ ทุคฺคนฺธํ อามสิสฺสตี’ติ นิฏฺฐุภิตฺวา ปกฺกมิสฺสติ. กิํ อิมิสฺสา ปาปกํ กิํ อิมิสฺสา ทุคฺคนฺธํ, กสฺสายํ เกน หายตี”ติ?



</Paragraph>

<Paragraph number="1184" book="para">
อโสฺสสุํ โข ภิกฺขู ตาสํ อิตฺถีนํ อุชฺฌายนฺตีนํ ขิยฺยนฺตีนํ วิปาเจนฺตีนํ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อายสฺมา อุทายี มาตุคามสฺส สนฺติเก อตฺตกามปาริจริยาย วณฺณํ ภาสิสฺสตี”ติ.



</Paragraph>

<Paragraph number="1185" book="para">
อถ โข เต ภิกฺขู อายสฺมนฺตํ อุทายิํ อเนกปริยาเยน วิครหิตฺวา ภควโต เอตมตฺถํ อาโรเจสุํ. อถ โข ภควา เอตสฺมิํ นิทาเน เอตสฺมิํ ปกรเณ ภิกฺขุสํฆํ สนฺนิปาตาเปตฺวา อายสฺมนฺตํ อุทายิํ ปฏิปุจฺฉิ—  “สจฺจํ กิร ตฺวํ, อุทายิ, มาตุคามสฺส สนฺติเก อตฺตกามปาริจริยาย วณฺณํ ภาสสี”ติ? “สจฺจํ, ภควา”ติ. วิครหิ พุทฺโธ ภควา—  “อนนุจฺฉวิกํ, โมฆปุริส, อนนุโลมิกํ อปฺปติรูปํ อสฺสามณกํ อกปฺปิยํ อกรณียํ. กถญฺหิ นาม ตฺวํ, โมฆปุริส, มาตุคามสฺส สนฺติเก อตฺตกามปาริจริยาย วณฺณํ ภาสิสฺสสิ. นนุ มยา, โมฆปุริส, อเนกปริยาเยน วิราคาย ธมฺโม เทสิโต โน สราคาย …เป…  กามปริฬาหานํ วูปสโม อกฺขาโต? เนตํ, โมฆปุริส, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—



</Paragraph>

</Division>
<Division number="291" book="para" e="ch" v="1" p="194">

<Paragraph number="1186" book="para">
<Emphasis>“โย ปน ภิกฺขุ โอติณฺโณ วิปริณเตน จิตฺเตน มาตุคามสฺส สนฺติเก อตฺตกามปาริจริยาย วณฺณํ ภาเสยฺย—  ‘เอตทคฺคํ, ภคินิ, ปาริจริยานํ ยา มาทิสํ สีลวนฺตํ กลฺยาณธมฺมํ พฺรหฺมจาริํ เอเตน ธมฺเมน ปริจเรยฺยาติ เมถุนุปสํหิเตน’, สํฆาทิเสโส”</Emphasis>ติ. (*4*:<Emphasis>8</Emphasis>)



</Paragraph>

</Division>
<Division number="292" book="para" e="ch" v="1" p="194">

<Paragraph number="1187" book="para">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมิํ อตฺเถ อธิปฺเปโต ภิกฺขูติ.



</Paragraph>

<Paragraph number="1188" book="para">
<Emphasis>โอติณฺโณ</Emphasis> นาม สารตฺโต อเปกฺขวา ปฏิพทฺธจิตฺโต.



</Paragraph>

<Paragraph number="1189" book="para">
<Emphasis>วิปริณตนฺ</Emphasis>ติ รตฺตมฺปิ จิตฺตํ วิปริณตํ, ทุฏฺฐมฺปิ จิตฺตํ วิปริณตํ, มูฬฺหมฺปิ จิตฺตํ วิปริณตํ. อปิ จ รตฺตํ จิตฺตํ อิมสฺมิํ อตฺเถ อธิปฺเปตํ วิปริณตนฺติ.



</Paragraph>

<Paragraph number="1190" book="para">
<Emphasis>มาตุคาโม</Emphasis> นาม มนุสฺสิตฺถี, น ยกฺขี, น เปตี, น ติรจฺฉานคตา. วิญฺญู ปฏิพลา สุภาสิตทุพฺภาสิตํ ทุฏฺฐุลฺลาทุฏฺฐุลฺลํ อาชานิตุํ.



</Paragraph>

<Paragraph number="1191" book="para">
<Emphasis>มาตุคามสฺส สนฺติเก</Emphasis>ติ มาตุคามสฺส สามนฺตา, มาตุคามสฺส อวิทูเร.



</Paragraph>

<Paragraph number="1192" book="para">
<Emphasis>อตฺตกามนฺ</Emphasis>ติ อตฺตโน กามํ อตฺตโน เหตุํ อตฺตโน อธิปฺปายํ อตฺตโน ปาริจริยํ.



</Paragraph>

<Paragraph number="1193" book="para">
<Emphasis>เอตทคฺคนฺ</Emphasis>ติ เอตํ อคฺคํ เอตํ เสฏฺฐํ เอตํ โมกฺขํ เอตํ อุตฺตมํ เอตํ ปวรํ.



</Paragraph>

<Paragraph number="1194" book="para">
<Emphasis>ยา</Emphasis>ติ ขตฺติยี วา พฺราหฺมณี วา เวสฺสี วา สุทฺที วา.



</Paragraph>

<Paragraph number="1195" book="para">
<Emphasis>มาทิสนฺ</Emphasis>ติ ขตฺติยํ วา พฺราหฺมณํ วา เวสฺสํ วา สุทฺทํ วา.



</Paragraph>

<Paragraph number="1196" book="para">
<Emphasis>สีลวนฺตนฺ</Emphasis>ติ ปาณาติปาตา ปฏิวิรตํ, อทินฺนาทานา ปฏิวิรตํ, มุสาวาทา ปฏิวิรตํ.



</Paragraph>

<Paragraph number="1197" book="para">
<Emphasis>พฺรหฺมจารินฺ</Emphasis>ติ เมถุนธมฺมา ปฏิวิรตํ.



</Paragraph>

<Paragraph number="1198" book="para">
<Emphasis>กลฺยาณธมฺโม</Emphasis> นาม เตน จ สีเลน เตน จ พฺรหฺมจริเยน กลฺยาณธมฺโม โหติ.



</Paragraph>

<Paragraph number="1199" book="para">
<Emphasis>เอเตน ธมฺเมนา</Emphasis>ติ เมถุนธมฺเมน.



</Paragraph>

<Paragraph number="1200" book="para">
<Emphasis>ปริจเรยฺยา</Emphasis>ติ อภิรเมยฺย.



</Paragraph>

<Paragraph number="1201" book="para">
<Emphasis>เมถุนุปสํหิเตนา</Emphasis>ติ เมถุนธมฺมปฺปฏิสํยุตฺเตน.



</Paragraph>

<Paragraph number="1202" book="para">
<Emphasis>สํฆาทิเสโส</Emphasis>ติ …เป…  เตนปิ วุจฺจติ “สํฆาทิเสโส”ติ.



</Paragraph>

</Division>
<Division number="293" book="para" e="ch" v="1" p="195">

<Paragraph number="1203" book="para">
อิตฺถี จ โหติ อิตฺถิสญฺญี สารตฺโต จ. ภิกฺขุ จ นํ อิตฺถิยา สนฺติเก อตฺตกามปาริจริยาย วณฺณํ ภาสติ, อาปตฺติ สํฆาทิเสสสฺส.



</Paragraph>

<Paragraph number="1204" book="para">
อิตฺถี จ โหติ เวมติโก …เป…  ปณฺฑกสญฺญี…  ปุริสสญฺญี…  ติรจฺฉานคตสญฺญี สารตฺโต จ. ภิกฺขุ จ นํ อิตฺถิยา สนฺติเก อตฺตกามปาริจริยาย วณฺณํ ภาสติ, อาปตฺติ ถุลฺลจฺจยสฺส.



</Paragraph>

<Paragraph number="1205" book="para">
ปณฺฑโก จ โหติ ปณฺฑกสญฺญี สารตฺโต จ. ภิกฺขุ จ นํ ปณฺฑกสฺส สนฺติเก อตฺตกามปาริจริยาย วณฺณํ ภาสติ, อาปตฺติ ถุลฺลจฺจยสฺส.



</Paragraph>

<Paragraph number="1206" book="para">
ปณฺฑโก จ โหติ เวมติโก …เป…  ปุริสสญฺญี…  ติรจฺฉานคตสญฺญี…  อิตฺถิสญฺญี สารตฺโต จ. ภิกฺขุ จ นํ ปณฺฑกสฺส สนฺติเก อตฺตกามปาริจริยาย วณฺณํ ภาสติ, อาปตฺติ ทุกฺกฏสฺส.



</Paragraph>

<Paragraph number="1207" book="para">
ปุริโส จ โหติ …เป…  ติรจฺฉานคโต จ โหติ ติรจฺฉานคตสญฺญี …เป…  เวมติโก อิตฺถิสญฺญี…  ปณฺฑกสญฺญี…  ปุริสสญฺญี สารตฺโต จ. ภิกฺขุ จ นํ ติรจฺฉานคตสฺส สนฺติเก อตฺตกามปาริจริยาย วณฺณํ ภาสติ, อาปตฺติ ทุกฺกฏสฺส.



</Paragraph>

<Paragraph number="1208" book="para">
ทฺเว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. ภิกฺขุ จ นํ ทฺวินฺนํ อิตฺถีนํ สนฺติเก อตฺตกามปาริจริยาย วณฺณํ ภาสติ, อาปตฺติ ทฺวินฺนํ สํฆาทิเสสานํ …เป… .



</Paragraph>

<Paragraph number="1209" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. ภิกฺขุ จ นํ อุภินฺนํ สนฺติเก อตฺตกามปาริจริยาย วณฺณํ ภาสติ, อาปตฺติ สํฆาทิเสเสน ทุกฺกฏสฺส …เป… .



</Paragraph>

</Division>
<Division number="294" book="para" e="ch" v="1" p="195">

<Paragraph number="1210" book="para">
อนาปตฺติ—  “จีวรปิณฺฑปาตเสนาสนคิลานปฺปจฺจยเภสชฺชปริกฺขาเรน อุปฏฺฐหา”ติ ภณติ, อุมฺมตฺตกสฺส อาทิกมฺมิกสฺสาติ.

</Paragraph>
</Division>

<TableOfContents book="para" section="1.2.4">
* [1.2.4.1 วินีตวตฺถุอุทฺทานคาถา](1-2-4/1-2-4-1)
* [1.2.4.2 วินีตวตฺถุ](1-2-4/1-2-4-2)
</TableOfContents>