---
title: 1.2.5 สญฺจริตฺตสิกฺขาปท
tableOfContents: false
sidebar:
  order: 5
type: tipitaka
basket: vi
book: para
review:
  current: review
  updated: '2025-10-18T23:47:49.427522'
  updated_by: ''
  notes: ''
  history:
  - state: review
    date: '2025-10-18T23:47:49.427522'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="296" book="para" e="ch" v="1" p="197">

<Paragraph number="1220" book="para">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อายสฺมา อุทายี สาวตฺถิยํ กุลูปโก โหติ. พหุกานิ กุลานิ อุปสงฺกมติ. ยตฺถ ปสฺสติ กุมารกํ วา อปชาปติกํ, กุมาริกํ วา อปติกํ, กุมารกสฺส มาตาปิตูนํ สนฺติเก กุมาริกาย วณฺณํ ภณติ—  “อมุกสฺส กุลสฺส กุมาริกา อภิรูปา ทสฺสนียา ปาสาทิกา ปณฺฑิตา พฺยตฺตา เมธาวินี ทกฺขา อนลสา. ฉนฺนา สา กุมาริกา อิมสฺส กุมารกสฺสา”ติ. เต เอวํ วทนฺติ—  “เอเต โข, ภนฺเต, อเมฺห น ชานนฺติ—  ‘เก วา อิเม กสฺส วา’ติ. สเจ, ภนฺเต, อโยฺย ทาเปยฺย อาเนยฺยาม มยํ ตํ กุมาริกํ อิมสฺส กุมารกสฺสา”ติ. กุมาริกาย มาตาปิตูนํ สนฺติเก กุมารกสฺส วณฺณํ ภณติ—  “อมุกสฺส กุลสฺส กุมารโก อภิรูโป ทสฺสนีโย ปาสาทิโก ปณฺฑิโต พฺยตฺโต เมธาวี ทกฺโข อนลโส. ฉนฺนายํ กุมาริกา ตสฺส กุมารกสฺสา”ติ. เต เอวํ วทนฺติ—  “เอเต โข, ภนฺเต, อเมฺห น ชานนฺติ—  ‘เก วา อิเม กสฺส วา’ติ, กิสฺมิํ วิย กุมาริกาย วตฺตุํ. สเจ, ภนฺเต, อโยฺย ยาจาเปยฺย ทชฺเชยฺยาม มยํ อิมํ กุมาริกํ ตสฺส กุมารกสฺสา”ติ. เอเตเนว อุปาเยน อาวาหานิปิ การาเปติ, วิวาหานิปิ การาเปติ, วาเรยฺยานิปิ การาเปติ.



</Paragraph>

</Division>
<Division number="297" book="para" e="ch" v="1" p="197">

<Paragraph number="1221" book="para">
เตน โข ปน สมเยน อญฺญตริสฺสา ปุราณคณกิยา ธีตา อภิรูปา โหติ ทสฺสนียา ปาสาทิกา. ติโรคามกา อาชีวกสาวกา อาคนฺตฺวา ตํ คณกิํ เอตทโวจุํ—  “เทหาเยฺย, อิมํ กุมาริกํ อมฺหากํ กุมารกสฺสา”ติ. สา เอวมาห—  “อหํ ขฺวโยฺย, ตุมฺเห น ชานามิ—  ‘เก วา อิเม กสฺส วา’ติ. อยญฺจ เม เอกธีติกา, ติโรคาโม จ คนฺตพฺโพ, นาหํ ทสฺสามี”ติ. มนุสฺสา เต อาชีวกสาวเก เอตทโวจุํ—  “กิสฺส ตุมฺเห, อโยฺย, อาคตตฺถา”ติ? “อิธ มยํ, อโยฺย, อมุกํ นาม คณกิํ ธีตรํ ยาจิมฺหา อมฺหากํ กุมารกสฺส. สา เอวมาห—  ‘อหํ ขฺวโยฺย, ตุมฺเห น ชานามิ—  เก วา อิเม กสฺส วา’ติ. อยญฺจ เม เอกธีติกา, ติโรคาโม จ คนฺตพฺโพ, นาหํ ทสฺสามี”ติ. “กิสฺส ตุมฺเห, อโยฺย, ตํ คณกิํ ธีตรํ ยาจิตฺถ? นนุ อโยฺย อุทายี วตฺตพฺโพ. อโยฺย อุทายี ทาเปสฺสตี”ติ.



</Paragraph>

<Paragraph number="1222" book="para">
อถ โข เต อาชีวกสาวกา เยนายสฺมา อุทายี เตนุปสงฺกมิํสุ; อุปสงฺกมิตฺวา อายสฺมนฺตํ อุทายิํ เอตทโวจุํ—  “อิธ มยํ, ภนฺเต, อมุกํ นาม คณกิํ ธีตรํ ยาจิมฺหา อมฺหากํ กุมารกสฺส. สา เอวมาห—  ‘อหํ ขฺวโยฺย, ตุมฺเห น ชานามิ—  เก วา อิเม กสฺส วาติ. อยญฺจ เม เอกธีติกา, ติโรคาโม จ คนฺตพฺโพ, นาหํ ทสฺสามี’ติ. สาธุ, ภนฺเต, อโยฺย ตํ คณกิํ ธีตรํ ทาเปตุ อมฺหากํ กุมารกสฺสา”ติ.



</Paragraph>

<Paragraph number="1223" book="para">
อถ โข อายสฺมา อุทายี เยน สา คณกี เตนุปสงฺกมิ; อุปสงฺกมิตฺวา ตํ คณกิํ เอตทโวจ—  “กิสฺสิเมสํ ธีตรํ น เทสี”ติ? “อหํ ขฺวยฺย, อิเม น ชานามิ—  ‘เก วา อิเม กสฺส วา’ติ. อยญฺจ เม เอกธีติกา, ติโรคาโม จ คนฺตพฺโพ, นาหํ ทสฺสามี”ติ. “เทหิเมสํ. อหํ อิเม ชานามี”ติ. “สเจ, ภนฺเต, อโยฺย ชานาติ, ทสฺสามี”ติ. อถ โข สา คณกี เตสํ อาชีวกสาวกานํ ธีตรํ อทาสิ. อถ โข เต อาชีวกสาวกา ตํ กุมาริกํ เนตฺวา มาสํเยว สุณิสโภเคน ภุญฺชิํสุ. ตโต อปเรน ทาสิโภเคน ภุญฺชนฺติ.



</Paragraph>

<Paragraph number="1224" book="para">
อถ โข สา กุมาริกา มาตุยา สนฺติเก ทูตํ ปาเหสิ—  “อหญฺหิ ทุคฺคตา ทุกฺขิตา, น สุขํ ลภามิ. มาสํเยว มํ สุณิสโภเคน ภุญฺชิํสุ. ตโต อปเรน ทาสิโภเคน ภุญฺชนฺติ. อาคจฺฉตุ เม, มาตา, มํ เนสฺสตู”ติ. อถ โข สา คณกี เยน เต อาชีวกสาวกา เตนุปสงฺกมิ; อุปสงฺกมิตฺวา เต อาชีวกสาวเก เอตทโวจ—  “มาโยฺย, อิมํ กุมาริกํ ทาสิโภเคน ภุญฺชิตฺถ. สุณิสโภเคน อิมํ กุมาริกํ ภุญฺชถา”ติ. เต เอวมาหํสุ—  “นตฺถมฺหากํ ตยา สทฺธิํ อาหารูปหาโร, สมเณน สทฺธิํ อมฺหากํ อาหารูปหาโร, คจฺฉ ตฺวํ, น มยํ ตํ ชานามา”ติ. อถ โข สา คณกี เตหิ อาชีวกสาวเกหิ อปสาทิตา ปุนเทว สาวตฺถิํ ปจฺจาคญฺฉิ.



</Paragraph>

<Paragraph number="1225" book="para">
ทุติยมฺปิ โข สา กุมาริกา มาตุยา สนฺติเก ทูตํ ปาเหสิ—  “อหญฺหิ ทุคฺคตา ทุกฺขิตา, น สุขํ ลภามิ. มาสํเยว มํ สุณิสโภเคน ภุญฺชิํสุ. ตโต อปเรน ทาสิโภเคน ภุญฺชนฺติ. อาคจฺฉตุ เม, มาตา, มํ เนสฺสตู”ติ. อถ โข สา คณกี เยนายสฺมา อุทายี เตนุปสงฺกมิ; อุปสงฺกมิตฺวา อายสฺมนฺตํ อุทายิํ เอตทโวจ—  “สา กิร, ภนฺเต, กุมาริกา ทุคฺคตา ทุกฺขิตา, น สุขํ ลภติ. มาสํเยว นํ สุณิสโภเคน ภุญฺชิํสุ. ตโต อปเรน ทาสิโภเคน ภุญฺชนฺติ. วเทยฺยาถ, ภนฺเต—  ‘มาโยฺย, อิมํ กุมาริกํ ทาสิโภเคน ภุญฺชิตฺถ. สุณิสโภเคน อิมํ กุมาริกํ ภุญฺชถา’”ติ.



</Paragraph>

<Paragraph number="1226" book="para">
อถ โข อายสฺมา อุทายี เยน เต อาชีวกสาวกา เตนุปสงฺกมิ; อุปสงฺกมิตฺวา เต อาชีวกสาวเก เอตทโวจ—  “มาโยฺย, อิมํ กุมาริกํ ทาสิโภเคน ภุชฺชิตฺถ. สุณิสโภเคน อิมํ กุมาริกํ ภุญฺชถา”ติ. เต เอวมาหํสุ—  “นตฺถมฺหากํ ตยา สทฺธิํ อาหารูปหาโร, คณกิยา สทฺธิํ อมฺหากํ อาหารูปหาโร. สมเณน ภวิตพฺพํ อพฺยาวเฏน. สมโณ อสฺส สุสมโณ, คจฺฉ ตฺวํ, น มยํ ตํ ชานามา”ติ. อถ โข อายสฺมา อุทายี เตหิ อาชีวกสาวเกหิ อปสาทิโต ปุนเทว สาวตฺถิํ ปจฺจาคญฺฉิ.



</Paragraph>

<Paragraph number="1227" book="para">
ตติยมฺปิ โข สา กุมาริกา มาตุยา สนฺติเก ทูตํ ปาเหสิ—  “อหญฺหิ ทุคฺคตา ทุกฺขิตา, น สุขํ ลภามิ. มาสํเยว มํ สุณิสโภเคน ภุญฺชิํสุ. ตโต อปเรน ทาสิโภเคน ภุญฺชนฺติ. อาคจฺฉตุ เม, มาตา, มํ เนสฺสตู”ติ. ทุติยมฺปิ โข สา คณกี เยนายสฺมา อุทายี เตนุปสงฺกมิ; อุปสงฺกมิตฺวา อายสฺมนฺตํ อุทายิํ เอตทโวจ—  “สา กิร, ภนฺเต, กุมาริกา ทุคฺคตา ทุกฺขิตา, น สุขํ ลภติ. มาสํเยว นํ สุณิสโภเคน ภุญฺชิํสุ. ตโต อปเรน ทาสิโภเคน ภุญฺชนฺติ. วเทยฺยาถ, ภนฺเต—  ‘มาโยฺย, อิมํ กุมาริกํ ทาสิโภเคน ภุญฺชิตฺถ, สุณิสโภเคน อิมํ กุมาริกํ ภุญฺชถา’”ติ. “ปฐมมฺปาหํ เตหิ อาชีวกสาวเกหิ อปสาทิโต, คจฺฉ ตฺวํ, นาหํ คมิสฺสามี”ติ.



</Paragraph>

</Division>
<Division number="298" book="para" e="ch" v="1" p="199">

<Paragraph number="1228" book="para">
อถ โข สา คณกี อุชฺฌายติ ขิยฺยติ วิปาเจติ—  “เอวํ ทุคฺคโต โหตุ อโยฺย อุทายี, เอวํ ทุกฺขิโต โหตุ อโยฺย อุทายี, เอวํ มา สุขํ ลภตุ อโยฺย อุทายี, ยถา เม กุมาริกา ทุคฺคตา ทุกฺขิตา น สุขํ ลภติ ปาปิกาย สสฺสุยา ปาปเกน สสุเรน ปาปเกน สามิเกนา”ติ.



</Paragraph>

<Paragraph number="1229" book="para">
สาปิ โข กุมาริกา อุชฺฌายติ ขิยฺยติ วิปาเจติ—  “เอวํ ทุคฺคโต โหตุ อโยฺย อุทายี, เอวํ ทุกฺขิโต โหตุ อโยฺย อุทายี, เอวํ มา สุขํ ลภตุ อโยฺย อุทายี, ยถาหํ ทุคฺคตา ทุกฺขิตา น สุขํ ลภามิ ปาปิกาย สสฺสุยา ปาปเกน สสุเรน ปาปเกน สามิเกนา”ติ.



</Paragraph>

<Paragraph number="1230" book="para">
อญฺญาปิ อิตฺถิโย อสนฺตุฏฺฐา สสฺสูหิ วา สสุเรหิ วา สามิเกหิ วา, ตา เอวํ โอยาจนฺติ—  “เอวํ ทุคฺคโต โหตุ อโยฺย อุทายี, เอวํ ทุกฺขิโต โหตุ อโยฺย อุทายี, เอวํ มา สุขํ ลภตุ อโยฺย อุทายี, ยถา มยํ ทุคฺคตา ทุกฺขิตา น สุขํ ลภาม ปาปิกาหิ สสฺสูหิ ปาปเกหิ สสุเรหิ ปาปเกหิ สามิเกหี”ติ.



</Paragraph>

<Paragraph number="1231" book="para">
ยา ปน ตา อิตฺถิโย สนฺตุฏฺฐา สสฺสูหิ วา สสุเรหิ วา สามิเกหิ วา ตา เอวํ อายาจนฺติ—  “เอวํ สุขิโต โหตุ อโยฺย อุทายี, เอวํ สชฺชิโต โหตุ อโยฺย อุทายี, เอวํ สุขเมโธ โหตุ อโยฺย อุทายี, ยถา มยํ สุขิตา สชฺชิตา สุขเมธา ภทฺทิกาหิ สสฺสูหิ ภทฺทเกหิ สสุเรหิ ภทฺทเกหิ สามิเกหี”ติ.



</Paragraph>

<Paragraph number="1232" book="para">
อโสฺสสุํ โข ภิกฺขู เอกจฺจานํ อิตฺถีนํ โอยาจนฺตีนํ เอกจฺจานํ อิตฺถีนํ อายาจนฺตีนํ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อายสฺมา อุทายี สญฺจริตฺตํ สมาปชฺชิสฺสตี”ติ.



</Paragraph>

<Paragraph number="1233" book="para">
อถ โข เต ภิกฺขู อายสฺมนฺตํ อุทายิํ อเนกปริยาเยน วิครหิตฺวา ภควโต เอตมตฺถํ อาโรเจสุํ. อถ โข ภควา เอตสฺมิํ นิทาเน เอตสฺมิํ ปกรเณ ภิกฺขุสํฆํ สนฺนิปาตาเปตฺวา อายสฺมนฺตํ อุทายิํ ปฏิปุจฺฉิ—  “สจฺจํ กิร ตฺวํ, อุทายิ, สญฺจริตฺตํ สมาปชฺชสี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตฺวํ, โมฆปุริส, สญฺจริตฺตํ สมาปชฺชิสฺสสิ. เนตํ, โมฆปุริส, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—



</Paragraph>

</Division>
<Division number="299" book="para" e="ch" v="1" p="200">

<Paragraph number="1234" book="para">
<Emphasis>“โย ปน ภิกฺขุ สญฺจริตฺตํ สมาปชฺเชยฺย, อิตฺถิยา วา ปุริสมติํ ปุริสสฺส วา อิตฺถิมติํ, ชายตฺตเน วา ชารตฺตเน วา, สํฆาทิเสโส”</Emphasis>ติ.



</Paragraph>

<Paragraph number="1235" book="para">
เอวญฺจิทํ ภควตา ภิกฺขูนํ สิกฺขาปทํ ปญฺญตฺตํ โหติ.



</Paragraph>

</Division>
<Division number="300" book="para" e="ch" v="1" p="201">

<Paragraph number="1236" book="para">
เตน โข ปน สมเยน สมฺพหุลา ธุตฺตา อุยฺยาเน ปริจาเรนฺตา อญฺญตริสฺสา เวสิยา สนฺติเก ทูตํ ปาเหสุํ—  “อาคจฺฉตุ อุยฺยาเน ปริจาเรสฺสามา”ติ. สา เอวมาห—  “อหํ ขฺวโยฺย, ตุมฺเห น ชานามิ—  ‘เก วา อิเม กสฺส วา’ติ. อหญฺจมฺหิ พหุภณฺฑา พหุปริกฺขารา, พหินครญฺจ คนฺตพฺพํ. นาหํ คมิสฺสามี”ติ.



</Paragraph>

<Paragraph number="1237" book="para">
อถ โข โส ทูโต เตสํ ธุตฺตานํ เอตมตฺถํ อาโรเจสิ. เอวํ วุตฺเต, อญฺญตโร ปุริโส เต ธุตฺเต เอตทโวจ—  “กิสฺส ตุมฺเห, อโยฺย, เอตํ เวสิํ ยาจิตฺถ? นนุ อโยฺย อุทายี วตฺตพฺโพ. อโยฺย อุทายี อุโยฺยเชสฺสตี”ติ. เอวํ วุตฺเต, อญฺญตโร อุปาสโก ตํ ปุริสํ เอตทโวจ—  “มาโยฺย, เอวํ อวจ. น กปฺปติ สมณานํ สกฺยปุตฺติยานํ เอวรูปํ กาตุํ. นาโยฺย อุทายี เอวํ กริสฺสตี”ติ. เอวํ วุตฺเต, “กริสฺสติ น กริสฺสตี”ติ อพฺภุตมกํสุ.



</Paragraph>

<Paragraph number="1238" book="para">
อถ โข เต ธุตฺตา เยนายสฺมา อุทายี เตนุปสงฺกมิํสุ; อุปสงฺกมิตฺวา อายสฺมนฺตํ อุทายิํ เอตทโวจุํ—  “อิธ มยํ, ภนฺเต, อุยฺยาเน ปริจาเรนฺตา อสุกาย นาม เวสิยา สนฺติเก ทูตํ ปหิณิมฺหา—  ‘อาคจฺฉตุ อุยฺยาเน ปริจาเรสฺสามา’ติ. สา เอวมาห—  ‘อหํ ขฺวโยฺย, ตุมฺเห น ชานามิ—  เก วา อิเม กสฺส วาติ, อหญฺจมฺหิ พหุภณฺฑา พหุปริกฺขารา, พหินครญฺจ คนฺตพฺพํ. นาหํ คมิสฺสามี’ติ. สาธุ, ภนฺเต, อโยฺย ตํ เวสิํ อุโยฺยเชตู”ติ.



</Paragraph>

<Paragraph number="1239" book="para">
อถ โข อายสฺมา อุทายี เยน สา เวสี เตนุปสงฺกมิ; อุปสงฺกมิตฺวา ตํ เวสิํ เอตทโวจ—  “กิสฺสิเมสํ น คจฺฉสี”ติ? “อหํ ขฺวยฺย, อิเม น ชานามิ—  ‘เก วา อิเม กสฺส วา’ติ. อหญฺจมฺหิ พหุภณฺฑา พหุปริกฺขารา, พหินครญฺจ คนฺตพฺพํ. นาหํ คมิสฺสามี”ติ. “คจฺฉิเมสํ. อหํ อิเม ชานามี”ติ. “สเจ, ภนฺเต, อโยฺย ชานาติ อหํ คมิสฺสามี”ติ. อถ โข เต ธุตฺตา ตํ เวสิํ อาทาย อุยฺยานํ อคมํสุ. อถ โข โส อุปาสโก อุชฺฌายติ ขิยฺยติ วิปาเจติ—  “กถญฺหิ นาม อโยฺย อุทายี ตงฺขณิกํ สญฺจริตฺตํ สมาปชฺชิสฺสตี”ติ.



</Paragraph>

<Paragraph number="1240" book="para">
อโสฺสสุํ โข ภิกฺขู ตสฺส อุปาสกสฺส อุชฺฌายนฺตสฺส ขิยฺยนฺตสฺส วิปาเจนฺตสฺส. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อายสฺมา อุทายี ตงฺขณิกํ สญฺจริตฺตํ สมาปชฺชิสฺสตี”ติ.



</Paragraph>

<Paragraph number="1241" book="para">
อถ โข เต ภิกฺขู อายสฺมนฺตํ อุทายิํ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป…  “สจฺจํ กิร ตฺวํ, อุทายิ, ตงฺขณิกํ สญฺจริตฺตํ สมาปชฺชสี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตฺวํ, โมฆปุริส, ตงฺขณิกํ สญฺจริตฺตํ สมาปชฺชิสฺสสิ? เนตํ, โมฆปุริส, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—



</Paragraph>

</Division>
<Division number="301" book="para" e="ch" v="1" p="202">

<Paragraph number="1242" book="para">
<Emphasis>“โย ปน ภิกฺขุ สญฺจริตฺตํ สมาปชฺเชยฺย, อิตฺถิยา วา ปุริสมติํ ปุริสสฺส วา อิตฺถิมติํ, ชายตฺตเน วา ชารตฺตเน วา, อนฺตมโส ตงฺขณิกายปิ, สํฆาทิเสโส”</Emphasis>ติ. (*5*:<Emphasis>9</Emphasis>)



</Paragraph>

</Division>
<Division number="302" book="para" e="ch" v="1" p="202">

<Paragraph number="1243" book="para">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมิํ อตฺเถ อธิปฺเปโต ภิกฺขูติ.



</Paragraph>

<Paragraph number="1244" book="para">
<Emphasis>สญฺจริตฺตํ สมาปชฺเชยฺยา</Emphasis>ติ อิตฺถิยา วา ปหิโต ปุริสสฺส สนฺติเก คจฺฉติ, ปุริเสน วา ปหิโต อิตฺถิยา สนฺติเก คจฺฉติ.



</Paragraph>

<Paragraph number="1245" book="para">
<Emphasis>อิตฺถิยา วา ปุริสมตินฺ</Emphasis>ติ ปุริสสฺส มติํ อิตฺถิยา อาโรเจติ.



</Paragraph>

<Paragraph number="1246" book="para">
<Emphasis>ปุริสสฺส วา อิตฺถิมตินฺ</Emphasis>ติ อิตฺถิยา มติํ ปุริสสฺส อาโรเจติ.



</Paragraph>

<Paragraph number="1247" book="para">
<Emphasis>ชายตฺตเน วา</Emphasis>ติ ชายา ภวิสฺสสิ.



</Paragraph>

<Paragraph number="1248" book="para">
<Emphasis>ชารตฺตเน วา</Emphasis>ติ ชารี ภวิสฺสสิ.



</Paragraph>

<Paragraph number="1249" book="para">
<Emphasis>อนฺตมโส ตงฺขณิกายปี</Emphasis>ติ มุหุตฺติกา ภวิสฺสสิ.



</Paragraph>

<Paragraph number="1250" book="para">
<Emphasis>สํฆาทิเสโส</Emphasis>ติ …เป…  เตนปิ วุจฺจติ “สํฆาทิเสโส”ติ.



</Paragraph>

</Division>
<Division number="303" book="para" e="ch" v="1" p="202">

<Paragraph number="1251" book="para">
ทส อิตฺถิโย—  มาตุรกฺขิตา ปิตุรกฺขิตา มาตาปิตุรกฺขิตา ภาตุรกฺขิตา ภคินิรกฺขิตา ญาติรกฺขิตา โคตฺตรกฺขิตา ธมฺมรกฺขิตา สารกฺขา สปริทณฺฑา.



</Paragraph>

<Paragraph number="1252" book="para">
ทส ภริยาโย—  ธนกฺกีตา ฉนฺทวาสินี โภควาสินี ปฏวาสินี โอทปตฺตกินี โอภฏจุมฺพฏา ทาสี จ ภริยา จ กมฺมการี จ ภริยา จ ธชาหฏา มุหุตฺติกา.



</Paragraph>

</Division>
<Division number="304" book="para" e="ch" v="1" p="202">

<Paragraph number="1253" book="para">
<Emphasis>มาตุรกฺขิตา</Emphasis> นาม มาตา รกฺขติ โคเปติ อิสฺสริยํ กาเรติ วสํ วตฺเตติ.



</Paragraph>

<Paragraph number="1254" book="para">
<Emphasis>ปิตุรกฺขิตา</Emphasis> นาม ปิตา รกฺขติ โคเปติ อิสฺสริยํ กาเรติ วสํ วตฺเตติ.



</Paragraph>

<Paragraph number="1255" book="para">
<Emphasis>มาตาปิตุรกฺขิตา</Emphasis> นาม มาตาปิตโร รกฺขนฺติ โคเปนฺติ อิสฺสริยํ กาเรนฺติ วสํ วตฺเตนฺติ.



</Paragraph>

<Paragraph number="1256" book="para">
<Emphasis>ภาตุรกฺขิตา</Emphasis> นาม ภาตา รกฺขติ โคเปติ อิสฺสริยํ กาเรติ วสํ วตฺเตติ.



</Paragraph>

<Paragraph number="1257" book="para">
<Emphasis>ภคินิรกฺขิตา</Emphasis> นาม ภคินี รกฺขติ โคเปติ อิสฺสริยํ กาเรติ วสํ วตฺเตติ.



</Paragraph>

<Paragraph number="1258" book="para">
<Emphasis>ญาติรกฺขิตา</Emphasis> นาม ญาตกา รกฺขนฺติ โคเปนฺติ อิสฺสริยํ กาเรนฺติ วสํ วตฺเตนฺติ.



</Paragraph>

<Paragraph number="1259" book="para">
<Emphasis>โคตฺตรกฺขิตา</Emphasis> นาม สโคตฺตา รกฺขนฺติ โคเปนฺติ อิสฺสริยํ กาเรนฺติ วสํ วตฺเตนฺติ.



</Paragraph>

<Paragraph number="1260" book="para">
<Emphasis>ธมฺมรกฺขิตา</Emphasis> นาม สหธมฺมิกา รกฺขนฺติ โคเปนฺติ อิสฺสริยํ กาเรนฺติ วสํ วตฺเตนฺติ.



</Paragraph>

<Paragraph number="1261" book="para">
<Emphasis>สารกฺขา</Emphasis> นาม คพฺเภปิ ปริคฺคหิตา โหติ—  มยฺหํ เอสาติ. อนฺตมโส มาลาคุฬปริกฺขิตฺตาปิ.



</Paragraph>

<Paragraph number="1262" book="para">
<Emphasis>สปริทณฺฑา</Emphasis> นาม เกหิจิ ทณฺโฑ ฐปิโต โหติ—  โย อิตฺถนฺนามํ อิตฺถิํ คจฺฉติ เอตฺตโก ทณฺโฑติ.



</Paragraph>

<Paragraph number="1263" book="para">
<Emphasis>ธนกฺกีตา</Emphasis> นาม ธเนน กิณิตฺวา วาเสติ.



</Paragraph>

<Paragraph number="1264" book="para">
<Emphasis>ฉนฺทวาสินี</Emphasis> นาม ปิโย ปิยํ วาเสติ.



</Paragraph>

<Paragraph number="1265" book="para">
<Emphasis>โภควาสินี</Emphasis> นาม โภคํ ทตฺวา วาเสติ.



</Paragraph>

<Paragraph number="1266" book="para">
<Emphasis>ปฏวาสินี</Emphasis> นาม ปฏํ ทตฺวา วาเสติ.



</Paragraph>

<Paragraph number="1267" book="para">
<Emphasis>โอทปตฺตกินี</Emphasis> นาม อุทกปตฺตํ อามสิตฺวา วาเสติ.



</Paragraph>

<Paragraph number="1268" book="para">
<Emphasis>โอภฏจุมฺพฏา</Emphasis> นาม จุมฺพฏํ โอโรเปตฺวา วาเสติ.



</Paragraph>

<Paragraph number="1269" book="para">
<Emphasis>ทาสี</Emphasis> นาม ทาสี เจว โหติ ภริยา จ.



</Paragraph>

<Paragraph number="1270" book="para">
<Emphasis>กมฺมการี</Emphasis> นาม กมฺมการี เจว โหติ ภริยา จ.



</Paragraph>

<Paragraph number="1271" book="para">
<Emphasis>ธชาหฏา</Emphasis> นาม กรมรานีตา วุจฺจติ.



</Paragraph>

<Paragraph number="1272" book="para">
<Emphasis>มุหุตฺติกา</Emphasis> นาม ตงฺขณิกา วุจฺจติ.



</Paragraph>

</Division>
<Division number="305" book="para" e="ch" v="1" p="204">

<Paragraph number="1273" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตํ พฺรูหิ—  ‘โหหิ กิร อิตฺถนฺนามสฺส ภริยา ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1274" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ ปิตุรกฺขิตํ พฺรูหิ …เป…  มาตาปิตุรกฺขิตํ พฺรูหิ…  ภาตุรกฺขิตํ พฺรูหิ…  ภคินิรกฺขิตํ พฺรูหิ…  ญาติรกฺขิตํ พฺรูหิ…  โคตฺตรกฺขิตํ พฺรูหิ…  ธมฺมรกฺขิตํ พฺรูหิ…  สารกฺขํ พฺรูหิ…  สปริทณฺฑํ พฺรูหิ—  ‘โหหิ กิร อิตฺถนฺนามสฺส ภริยา ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1275" type="center" book="para">
นิกฺเขปปทานิ.





</Paragraph>

<Division number="306" book="para" e="ch" v="1" p="204">

<Paragraph number="1276" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตญฺจ ปิตุรกฺขิตญฺจ พฺรูหิ—  ‘โหถ กิร อิตฺถนฺนามสฺส ภริยาโย ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1277" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตญฺจ มาตาปิตุรกฺขิตญฺจ …เป…  มาตุรกฺขิตญฺจ ภาตุรกฺขิตญฺจ…  มาตุรกฺขิตญฺจ ภคินิรกฺขิตญฺจ…  มาตุรกฺขิตญฺจ ญาติรกฺขิตญฺจ…  มาตุรกฺขิตญฺจ โคตฺตรกฺขิตญฺจ…  มาตุรกฺขิตญฺจ ธมฺมรกฺขิตญฺจ…  มาตุรกฺขิตญฺจ สารกฺขญฺจ…  มาตุรกฺขิตญฺจ สปริทณฺฑญฺจ พฺรูหิ—  ‘โหถ กิร อิตฺถนฺนามสฺส ภริยาโย ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1278" type="center" book="para">
ขณฺฑจกฺกํ.





</Paragraph>

<Division number="307" book="para" e="ch" v="1" p="204">

<Paragraph number="1279" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ ปิตุรกฺขิตญฺจ มาตาปิตุรกฺขิตญฺจ พฺรูหิ—  ‘โหถ กิร อิตฺถนฺนามสฺส ภริยาโย ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1280" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ ปิตุรกฺขิตญฺจ ภาตุรกฺขิตญฺจ …เป…  ปิตุรกฺขิตญฺจ ภคินิรกฺขิตญฺจ…  ปิตุรกฺขิตญฺจ ญาติรกฺขิตญฺจ…  ปิตุรกฺขิตญฺจ โคตฺตรกฺขิตญฺจ…  ปิตุรกฺขิตญฺจ ธมฺมรกฺขิตญฺจ…  ปิตุรกฺขิตญฺจ สารกฺขญฺจ…  ปิตุรกฺขิตญฺจ สปริทณฺฑญฺจ พฺรูหิ—  ‘โหถ กิร อิตฺถนฺนามสฺส ภริยาโย ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1281" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ ปิตุรกฺขิตญฺจ มาตุรกฺขิตญฺจ พฺรูหิ—  ‘โหถ กิร อิตฺถนฺนามสฺส ภริยาโย ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1282" type="center" book="para">
พทฺธจกฺกํ มูลํ สํขิตฺตํ.





</Paragraph>

<Division number="308" book="para" e="ch" v="1" p="205">

<Paragraph number="1283" book="para">
( ) ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ สปริทณฺฑญฺจ มาตุรกฺขิตญฺจ พฺรูหิ—  ‘โหถ กิร อิตฺถนฺนามสฺส ภริยาโย ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1284" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ สปริทณฺฑญฺจ ปิตุรกฺขิตญฺจ …เป…  สปริทณฺฑญฺจ มาตาปิตุรกฺขิตญฺจ…  สปริทณฺฑญฺจ ภาตุรกฺขิตญฺจ…  สปริทณฺฑญฺจ ภคินิรกฺขิตญฺจ…  สปริทณฺฑญฺจ ญาติรกฺขิตญฺจ…  สปริทณฺฑญฺจ โคตฺตรกฺขิตญฺจ…  สปริทณฺฑญฺจ ธมฺมรกฺขิตญฺจ…  สปริทณฺฑญฺจ สารกฺขญฺจ พฺรูหิ—  ‘โหถ กิร อิตฺถนฺนามสฺส ภริยาโย ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1285" type="center" book="para">
เอกมูลกํ นิฏฺฐิตํ.





</Paragraph>

<Paragraph number="1286" type="center" book="para">
เอวํ ทุมูลกมฺปิ ติมูลกมฺปิ ยาว นวมูลกํ กาตพฺพํ.




</Paragraph>

<Paragraph number="1287" type="center" book="para">
อิทํ ทสมูลกํ—





</Paragraph>

<Division number="309" book="para" e="ch" v="1" p="205">

<Paragraph number="1288" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตญฺจ ปิตุรกฺขิตญฺจ มาตาปิตุรกฺขิตญฺจ ภาตุรกฺขิตญฺจ ภคินิรกฺขิตญฺจ ญาติรกฺขิตญฺจ โคตฺตรกฺขิตญฺจ ธมฺมรกฺขิตญฺจ สารกฺขญฺจ สปริทณฺฑญฺจ พฺรูหิ—  ‘โหถ กิร อิตฺถนฺนามสฺส ภริยาโย ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1289" type="center" book="para">
ธนกฺกีตาจกฺกํ นิฏฺฐิตํ.





</Paragraph>

<Division number="310" book="para" e="ch" v="1" p="205">

<Paragraph number="1290" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตํ พฺรูหิ—  ‘โหหิ กิร อิตฺถนฺนามสฺส ภริยา ฉนฺทวาสินี …เป…  โภควาสินี…  ปฏวาสินี…  โอทปตฺตกินี…  โอภฏจุมฺพฏา…  ทาสี จ ภริยา จ…  กมฺมการี จ ภริยา จ…  ธชาหฏา…  มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1291" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ ปิตุรกฺขิตํ พฺรูหิ …เป…  มาตาปิตุรกฺขิตํ พฺรูหิ…  ภาตุรกฺขิตํ พฺรูหิ…  ภคินิรกฺขิตํ พฺรูหิ…  ญาติรกฺขิตํ พฺรูหิ…  โคตฺตรกฺขิตํ พฺรูหิ…  ธมฺมรกฺขิตํ พฺรูหิ…  สารกฺขํ พฺรูหิ…  สปริทณฺฑํ พฺรูหิ—  ‘โหหิ กิร อิตฺถนฺนามสฺส ภริยา มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1292" type="center" book="para">
นิกฺเขปปทานิ.





</Paragraph>

<Division number="311" book="para" e="ch" v="1" p="206">

<Paragraph number="1293" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตญฺจ ปิตุรกฺขิตญฺจ พฺรูหิ—  ‘โหถ กิร อิตฺถนฺนามสฺส ภริยาโย มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1294" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตญฺจ มาตาปิตุรกฺขิตญฺจ …เป…  มาตุรกฺขิตญฺจ สปริทณฺฑญฺจ พฺรูหิ—  ‘โหถ กิร อิตฺถนฺนามสฺส ภริยาโย มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1295" type="center" book="para">
ขณฺฑจกฺกํ.





</Paragraph>

<Division number="312" book="para" e="ch" v="1" p="206">

<Paragraph number="1296" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ ปิตุรกฺขิตญฺจ มาตาปิตุรกฺขิตญฺจ พฺรูหิ—  ‘โหถ กิร อิตฺถนฺนามสฺส ภริยาโย มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1297" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ ปิตุรกฺขิตญฺจ ภาตุรกฺขิตญฺจ …เป…  ปิตุรกฺขิตญฺจ สปริทณฺฑญฺจ พฺรูหิ—  ‘โหถ กิร อิตฺถนฺนามสฺส ภริยาโย มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1298" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ ปิตุรกฺขิตญฺจ มาตุรกฺขิตญฺจ พฺรูหิ—  ‘โหถ กิร อิตฺถนฺนามสฺส ภริยาโย มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1299" type="center" book="para">
พทฺธจกฺกํ มูลํ สํขิตฺตํ.





</Paragraph>

<Division number="313" book="para" e="ch" v="1" p="206">

<Paragraph number="1300" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ สปริทณฺฑญฺจ มาตุรกฺขิตญฺจ พฺรูหิ—  ‘โหถ กิร อิตฺถนฺนามสฺส ภริยาโย มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1301" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ สปริทณฺฑญฺจ ปิตุรกฺขิตญฺจ …เป…  สปริทณฺฑญฺจ สารกฺขญฺจ พฺรูหิ—  ‘โหถ กิร อิตฺถนฺนามสฺส ภริยาโย มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1302" type="center" book="para">
เอกมูลกํ นิฏฺฐิตํ.





</Paragraph>

<Paragraph number="1303" type="center" book="para">
ทุมูลกาทีนิปิ เอวเมว กาตพฺพานิ.




</Paragraph>

<Paragraph number="1304" type="center" book="para">
อิทํ ทสมูลกํ—





</Paragraph>

<Division number="314" book="para" e="ch" v="1" p="207">

<Paragraph number="1305" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตญฺจ ปิตุรกฺขิตญฺจ มาตาปิตุรกฺขิตญฺจ ภาตุรกฺขิตญฺจ ภคินิรกฺขิตญฺจ ญาติรกฺขิตญฺจ โคตฺตรกฺขิตญฺจ ธมฺมรกฺขิตญฺจ สารกฺขญฺจ สปริทณฺฑญฺจ พฺรูหิ—  ‘โหถ กิร อิตฺถนฺนามสฺส ภริยาโย มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1306" type="center" book="para">
มุหุตฺติกาจกฺกํ นิฏฺฐิตํ.





</Paragraph>

<Division number="315" book="para" e="ch" v="1" p="207">

<Paragraph number="1307" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตํ พฺรูหิ—  ‘โหหิ กิร อิตฺถนฺนามสฺส ภริยา ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1308" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตํ พฺรูหิ—  ‘โหหิ กิร อิตฺถนฺนามสฺส ภริยา ฉนฺทวาสินี …เป…  โภควาสินี…  ปฏวาสินี…  โอทปตฺตกินี…  โอภฏจุมฺพฏา…  ทาสี จ ภริยา จ…  กมฺมการี จ ภริยา จ…  ธชาหฏา…  มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1309" type="center" book="para">
นิกฺเขปปทานิ.





</Paragraph>

<Division number="316" book="para" e="ch" v="1" p="207">

<Paragraph number="1310" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตํ พฺรูหิ—  ‘โหหิ กิร อิตฺถนฺนามสฺส ภริยา ธนกฺกีตา จ ฉนฺทวาสินี จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1311" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตํ พฺรูหิ—  ‘โหหิ กิร อิตฺถนฺนามสฺส ภริยา ธนกฺกีตา จ โภควาสินี จ …เป…  ธนกฺกีตา จ ปฏวาสินี จ…  ธนกฺกีตา จ โอทปตฺตกินี จ…  ธนกฺกีตา จ โอภฏจุมฺพฏา จ…  ธนกฺกีตา จ ทาสี จ ภริยา จ…  ธนกฺกีตา จ กมฺมการี จ ภริยา จ…  ธนกฺกีตา จ ธชาหฏา จ…  ธนกฺกีตา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1312" type="center" book="para">
ขณฺฑจกฺกํ.





</Paragraph>

<Division number="317" book="para" e="ch" v="1" p="208">

<Paragraph number="1313" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตํ พฺรูหิ—  ‘โหหิ กิร อิตฺถนฺนามสฺส ภริยา ฉนฺทวาสินี จ โภควาสินี จ …เป…  ฉนฺทวาสินี จ มุหุตฺติกา จ…  ฉนฺทวาสินี จ ธนกฺกีตา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1314" type="center" book="para">
พทฺธจกฺกํ มูลํ สํขิตฺตํ.





</Paragraph>

<Division number="318" book="para" e="ch" v="1" p="208">

<Paragraph number="1315" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตํ พฺรูหิ—  ‘โหหิ กิร อิตฺถนฺนามสฺส ภริยา มุหุตฺติกา จ ธนกฺกีตา จ …เป…  มุหุตฺติกา จ ฉนฺทวาสินี จ …เป…  มุหุตฺติกา จ ธชาหฏา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1316" type="center" book="para">
เอกมูลกํ นิฏฺฐิตํ.





</Paragraph>

<Paragraph number="1317" type="center" book="para">
ทุมูลกาทีนิปิ เอวเมว กาตพฺพานิ.




</Paragraph>

<Paragraph number="1318" type="center" book="para">
อิทํ ทสมูลกํ—





</Paragraph>

<Division number="319" book="para" e="ch" v="1" p="208">

<Paragraph number="1319" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตํ พฺรูหิ—  ‘โหหิ กิร อิตฺถนฺนามสฺส ภริยา ธนกฺกีตา จ ฉนฺทวาสินี จ โภควาสินี จ ปฏวาสินี จ โอทปตฺตกินี จ โอภฏจุมฺพฏา จ ทาสี จ ภริยา จ กมฺมการี จ ภริยา จ ธชาหฏา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1320" type="center" book="para">
มาตุรกฺขิตาจกฺกํ นิฏฺฐิตํ.





</Paragraph>

<Paragraph number="1321" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ ปิตุรกฺขิตํ …เป…  มาตาปิตุรกฺขิตํ…  ภาตุรกฺขิตํ…  ภคินิรกฺขิตํ…  ญาติรกฺขิตํ…  โคตฺตรกฺขิตํ…  ธมฺมรกฺขิตํ…  สารกฺขํ…  สปริทณฺฑํ พฺรูหิ—  ‘โหหิ กิร อิตฺถนฺนามสฺส ภริยา ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1322" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ สปริทณฺฑํ พฺรูหิ—  ‘โหหิ กิร อิตฺถนฺนามสฺส ภริยา ฉนฺทวาสินี …เป…  โภควาสินี…  ปฏวาสินี…  โอทปตฺตกินี…  โอภฏจุมฺพฏา…  ทาสี จ ภริยา จ…  กมฺมการี จ ภริยา จ…  ธชาหฏา…  มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>

<Paragraph number="1323" type="center" book="para">
นิกฺเขปปทานิ.





</Paragraph>

<Division number="320" book="para" e="ch" v="1" p="209">

<Paragraph number="1324" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ สปริทณฺฑํ พฺรูหิ—  ‘โหหิ กิร อิตฺถนฺนามสฺส ภริยา ธนกฺกีตา จ ฉนฺทวาสินี จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1325" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ สปริทณฺฑํ พฺรูหิ—  ‘โหหิ กิร อิตฺถนฺนามสฺส ภริยา ธนกฺกีตา จ โภควาสินี จ …เป…  ธนกฺกีตา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1326" type="center" book="para">
ขณฺฑจกฺกํ.





</Paragraph>

<Paragraph number="1327" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ สปริทณฺฑํ พฺรูหิ—  ‘โหหิ กิร อิตฺถนฺนามสฺส ภริยา ฉนฺทวาสินี จ โภควาสินี จ …เป…  ฉนฺทวาสินี จ มุหุตฺติกา จ…  ฉนฺทวาสินี จ ธนกฺกีตา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>

<Paragraph number="1328" type="center" book="para">
พทฺธจกฺกํ มูลํ สํขิตฺตํ.





</Paragraph>

<Paragraph number="1329" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ สปริทณฺฑํ พฺรูหิ—  ‘โหหิ กิร อิตฺถนฺนามสฺส ภริยา มุหุตฺติกา จ ธนกฺกีตา จ …เป…  มุหุตฺติกา จ ฉนฺทวาสินี จ …เป…  มุหุตฺติกา จ ธชาหฏา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>

<Paragraph number="1330" type="center" book="para">
เอกมูลกํ นิฏฺฐิตํ.





</Paragraph>

<Paragraph number="1331" type="center" book="para">
ทุมูลกมฺปิ ติมูลกมฺปิ ยาว นวมูลกํ เอวเมว กาตพฺพํ.




</Paragraph>

<Paragraph number="1332" type="center" book="para">
อิทํ ทสมูลกํ—





</Paragraph>

<Division number="321" book="para" e="ch" v="1" p="210">

<Paragraph number="1333" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ สปริทณฺฑํ พฺรูหิ—  ‘โหหิ กิร อิตฺถนฺนามสฺส ภริยา ธนกฺกีตา จ ฉนฺทวาสินี จ โภควาสินี จ ปฏวาสินี จ โอทปตฺตกินี จ โอภฏจุมฺพฏา จ ทาสี จ ภริยา จ กมฺมการี จ ภริยา จ ธชาหฏา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1334" type="center" book="para">
สปริทณฺฑาจกฺกํ นิฏฺฐิตํ.





</Paragraph>

<Paragraph number="1335" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตํ พฺรูหิ—  ‘โหหิ กิร อิตฺถนฺนามสฺส ภริยา ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1336" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตญฺจ ปิตุรกฺขิตญฺจ พฺรูหิ—  ‘โหถ กิร อิตฺถนฺนามสฺส ภริยาโย ธนกฺกีตา จ ฉนฺทวาสินี จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1337" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตญฺจ ปิตุรกฺขิตญฺจ มาตาปิตุรกฺขิตญฺจ พฺรูหิ—  ‘โหถ กิร อิตฺถนฺนามสฺส ภริยาโย ธนกฺกีตา จ ฉนฺทวาสินี จ โภควาสินี จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>

<Paragraph number="1338" type="center" book="para">
เอวํ อุภโตวฑฺฒกํ กาตพฺพํ.





</Paragraph>

<Paragraph number="1339" book="para">
ปุริโส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ มาตุรกฺขิตญฺจ ปิตุรกฺขิตญฺจ มาตาปิตุรกฺขิตญฺจ ภาตุรกฺขิตญฺจ ภคินิรกฺขิตญฺจ ญาติรกฺขิตญฺจ โคตฺตรกฺขิตญฺจ ธมฺมรกฺขิตญฺจ สารกฺขญฺจ สปริทณฺฑญฺจ พฺรูหิ—  ‘โหถ กิร อิตฺถนฺนามสฺส ภริยาโย ธนกฺกีตา จ ฉนฺทวาสินี จ โภควาสินี จ ปฏวาสินี จ โอทปตฺตกินี จ โอภฏจุมฺพฏา จ ทาสี จ ภริยา จ กมฺมการี จ ภริยา จ ธชาหฏา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>

<Paragraph number="1340" type="center" book="para">
อุภโตวฑฺฒกํ นิฏฺฐิตํ.





</Paragraph>

<Paragraph number="1341" book="para">
ปุริสสฺส มาตา ภิกฺขุํ ปหิณติ …เป…  ปุริสสฺส ปิตา ภิกฺขุํ ปหิณติ …เป…  ปุริสสฺส มาตาปิตโร ภิกฺขุํ ปหิณนฺติ …เป…  ปุริสสฺส ภาตา ภิกฺขุํ ปหิณติ …เป…  ปุริสสฺส ภคินี ภิกฺขุํ ปหิณติ …เป…  ปุริสสฺส ญาตกา ภิกฺขุํ ปหิณนฺติ …เป…  ปุริสสฺส โคตฺตา ภิกฺขุํ ปหิณนฺติ …เป…  ปุริสสฺส สหธมฺมิกา ภิกฺขุํ ปหิณนฺติ …เป… .




</Paragraph>

<Paragraph number="1342" type="center" book="para">
ปุริสสฺส เปยฺยาโล วิตฺถาเรตพฺโพ.





</Paragraph>

<Paragraph number="1343" type="center" book="para">
อุภโตวฑฺฒกํ ยถา ปุริมนโย ตเถว วิตฺถาเรตพฺพํ.



</Paragraph>

<Division number="322" book="para" e="ch" v="1" p="211">

<Paragraph number="1344" book="para">
มาตุรกฺขิตาย มาตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหตุ อิตฺถนฺนามสฺส ภริยา ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1345" book="para">
มาตุรกฺขิตาย มาตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหตุ อิตฺถนฺนามสฺส ภริยา ฉนฺทวาสินี …เป…  โภควาสินี…  ปฏวาสินี…  โอทปตฺตกินี…  โอภฏจุมฺพฏา…  ทาสี จ ภริยา จ…  กมฺมการี จ ภริยา จ…  ธชาหฏา…  มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1346" type="center" book="para">
นิกฺเขปปทานิ.





</Paragraph>

<Division number="323" book="para" e="ch" v="1" p="211">

<Paragraph number="1347" book="para">
มาตุรกฺขิตาย มาตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหตุ อิตฺถนฺนามสฺส ภริยา ธนกฺกีตา จ ฉนฺทวาสินี จ …เป…  ธนกฺกีตา จ โภควาสินี จ …เป…  ธนกฺกีตา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1348" type="center" book="para">
ขณฺฑจกฺกํ.





</Paragraph>

<Division number="324" book="para" e="ch" v="1" p="211">

<Paragraph number="1349" book="para">
มาตุรกฺขิตาย มาตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหตุ อิตฺถนฺนามสฺส ภริยา ฉนฺทวาสินี จ โภควาสินี จ …เป…  ฉนฺทวาสินี จ มุหุตฺติกา จ…  ฉนฺทวาสินี จ ธนกฺกีตา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1350" type="center" book="para">
พทฺธจกฺกํ มูลํ สํขิตฺตํ.





</Paragraph>

<Division number="325" book="para" e="ch" v="1" p="211">

<Paragraph number="1351" book="para">
มาตุรกฺขิตาย มาตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหตุ อิตฺถนฺนามสฺส ภริยา มุหุตฺติกา จ ธนกฺกีตา จ …เป…  มุหุตฺติกา จ ฉนฺทวาสินี จ …เป…  มุหุตฺติกา จ ธชาหฏา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1352" type="center" book="para">
เอกมูลกํ นิฏฺฐิตํ.





</Paragraph>

<Paragraph number="1353" type="center" book="para">
ทุมูลกมฺปิ ติมูลกมฺปิ ยาว นวมูลกํ เอวเมว กาตพฺพํ.




</Paragraph>

<Paragraph number="1354" type="center" book="para">
อิทํ ทสมูลกํ—





</Paragraph>

<Division number="326" book="para" e="ch" v="1" p="212">

<Paragraph number="1355" book="para">
มาตุรกฺขิตาย มาตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหตุ อิตฺถนฺนามสฺส ภริยา ธนกฺกีตา จ ฉนฺทวาสินี จ โภควาสินี จ ปฏวาสินี จ โอทปตฺตกินี จ โอภฏจุมฺพฏา จ ทาสี จ ภริยา จ กมฺมการี จ ภริยา จ ธชาหฏา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1356" type="center" book="para">
มาตุจกฺกํ นิฏฺฐิตํ.





</Paragraph>

<Paragraph number="1357" book="para">
ปิตุรกฺขิตาย ปิตา ภิกฺขุํ ปหิณติ …เป…  มาตาปิตุรกฺขิตาย มาตาปิตโร ภิกฺขุํ ปหิณนฺติ…  ภาตุรกฺขิตาย ภาตา ภิกฺขุํ ปหิณติ…  ภคินิรกฺขิตาย ภคินี ภิกฺขุํ ปหิณติ…  ญาติรกฺขิตาย ญาตกา ภิกฺขุํ ปหิณนฺติ…  โคตฺตรกฺขิตาย โคตฺตา ภิกฺขุํ ปหิณนฺติ…  ธมฺมรกฺขิตาย สหธมฺมิกา ภิกฺขุํ ปหิณนฺติ…  สารกฺขาย เยน ปริคฺคหิตา โหติ โส ภิกฺขุํ ปหิณติ…  สปริทณฺฑาย เยน ทณฺโฑ ฐปิโต โหติ โส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหตุ อิตฺถนฺนามสฺส ภริยา ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1358" book="para">
สปริทณฺฑาย เยน ทณฺโฑ ฐปิโต โหติ โส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหตุ อิตฺถนฺนามสฺส ภริยา ฉนฺทวาสินี …เป…  โภควาสินี…  ปฏวาสินี…  โอทปตฺตกินี…  โอภฏจุมฺพฏา…  ทาสี จ ภริยา จ…  กมฺมการี จ ภริยา จ…  ธชาหฏา…  มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>

<Paragraph number="1359" type="center" book="para">
นิกฺเขปปทานิ.





</Paragraph>

<Division number="327" book="para" e="ch" v="1" p="212">

<Paragraph number="1360" book="para">
สปริทณฺฑาย เยน ทณฺโฑ ฐปิโต โหติ โส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหตุ อิตฺถนฺนามสฺส ภริยา ธนกฺกีตา จ ฉนฺทวาสินี จ …เป…  ธนกฺกีตา จ โภควาสินี จ …เป…  ธนกฺกีตา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1361" type="center" book="para">
ขณฺฑจกฺกํ.





</Paragraph>

<Division number="328" book="para" e="ch" v="1" p="213">

<Paragraph number="1362" book="para">
สปริทณฺฑาย เยน ทณฺโฑ ฐปิโต โหติ โส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหตุ อิตฺถนฺนามสฺส ภริยา ฉนฺทวาสินี จ โภควาสินี จ …เป…  ฉนฺทวาสินี จ มุหุตฺติกา จ…  ฉนฺทวาสินี จ ธนกฺกีตา จา’”ติ. ปฏิคฺคณฺหาติ วีมํสติ ปจฺจาหรติ อาปตฺติ สํฆาทิเสสสฺส.




</Paragraph>
</Division>

<Paragraph number="1363" type="center" book="para">
พทฺธจกฺกํ มูลํ สํขิตฺตํ.





</Paragraph>

<Division number="329" book="para" e="ch" v="1" p="213">

<Paragraph number="1364" book="para">
สปริทณฺฑาย เยน ทณฺโฑ, ฐปิโต โหติ โส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหตุ อิตฺถนฺนามสฺส ภริยา มุหุตฺติกา จ ธนกฺกีตา จ …เป…  มุหุตฺติกา จ ฉนฺทวาสินี จ …เป…  มุหุตฺติกา จ ธชาหฏา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1365" type="center" book="para">
เอกมูลกํ นิฏฺฐิตํ.





</Paragraph>

<Paragraph number="1366" type="center" book="para">
ทุมูลกมฺปิ ติมูลกมฺปิ ยาว นวมูลกํ เอวเมว กาตพฺพํ.




</Paragraph>

<Paragraph number="1367" type="center" book="para">
อิทํ ทสมูลกํ—





</Paragraph>

<Division number="330" book="para" e="ch" v="1" p="213">

<Paragraph number="1368" book="para">
สปริทณฺฑาย เยน ทณฺโฑ ฐปิโต โหติ โส ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหตุ อิตฺถนฺนามสฺส ภริยา ธนกฺกีตา จ ฉนฺทวาสินี จ โภควาสินี จ ปฏวาสินี จ โอทปตฺตกินี จ โอภฏจุมฺพฏา จ ทาสี จ ภริยา จ กมฺมการี จ ภริยา จ ธชาหฏา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1369" type="center" book="para">
ทณฺฑฐปิตจกฺกํ นิฏฺฐิตํ.





</Paragraph>

<Paragraph number="1370" book="para">
มาตุรกฺขิตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1371" book="para">
มาตุรกฺขิตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา ฉนฺทวาสินี …เป…  โภควาสินี…  ปฏวาสินี…  โอทปตฺตกินี…  โอภฏจุมฺพฏา…  ทาสี จ ภริยา จ…  กมฺมการี จ ภริยา จ…  ธชาหฏา…  มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>

<Paragraph number="1372" type="center" book="para">
นิกฺเขปปทานิ.





</Paragraph>

<Division number="331" book="para" e="ch" v="1" p="214">

<Paragraph number="1373" book="para">
มาตุรกฺขิตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา ธนกฺกีตา จ ฉนฺทวาสินี จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1374" book="para">
มาตุรกฺขิตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา ธนกฺกีตา จ โภควาสินี จ …เป…  ธนกฺกีตา จ ปฏวาสินี จ …เป…  ธนกฺกีตา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1375" type="center" book="para">
ขณฺฑจกฺกํ.





</Paragraph>

<Division number="332" book="para" e="ch" v="1" p="214">

<Paragraph number="1376" book="para">
มาตุรกฺขิตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา ฉนฺทวาสินี จ โภควาสินี จ …เป…  ฉนฺทวาสินี จ มุหุตฺติกา จ…  ฉนฺทวาสินี จ ธนกฺกีตา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1377" type="center" book="para">
พทฺธจกฺกํ มูลํ สํขิตฺตํ.





</Paragraph>

<Paragraph number="1378" book="para">
มาตุรกฺขิตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา มุหุตฺติกา จ ธนกฺกีตา จ …เป…  มุหุตฺติกา จ ฉนฺทวาสินี จ …เป…  มุหุตฺติกา จ ธชาหฏา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>

<Paragraph number="1379" type="center" book="para">
เอกมูลกํ นิฏฺฐิตํ.





</Paragraph>

<Paragraph number="1380" type="center" book="para">
ทุมูลกาทีนิปิ เอวเมว กาตพฺพานิ.




</Paragraph>

<Paragraph number="1381" type="center" book="para">
อิทํ ทสมูลกํ—





</Paragraph>

<Division number="333" book="para" e="ch" v="1" p="214">

<Paragraph number="1382" book="para">
มาตุรกฺขิตา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา ธนกฺกีตา จ ฉนฺทวาสินี จ โภควาสินี จ ปฏวาสินี จ โอทปตฺตกินี จ โอภฏจุมฺพฏา จ ทาสี จ ภริยา จ กมฺมการี จ ภริยา จ ธชาหฏา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1383" type="center" book="para">
อปรํ มาตุรกฺขิตาจกฺกํ นิฏฺฐิตํ.





</Paragraph>

<Paragraph number="1384" book="para">
ปิตุรกฺขิตา ภิกฺขุํ ปหิณติ …เป…  มาตาปิตุรกฺขิตา ภิกฺขุํ ปหิณติ…  ภาตุรกฺขิตา ภิกฺขุํ ปหิณติ…  ภคินิรกฺขิตา ภิกฺขุํ ปหิณติ…  ญาติรกฺขิตา ภิกฺขุํ ปหิณติ…  โคตฺตรกฺขิตา ภิกฺขุํ ปหิณติ…  ธมฺมรกฺขิตา ภิกฺขุํ ปหิณติ…  สารกฺขา ภิกฺขุํ ปหิณติ…  สปริทณฺฑา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา ธนกฺกีตา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1385" book="para">
สปริทณฺฑา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา ฉนฺทวาสินี …เป…  โภควาสินี…  ปฏวาสินี…  โอทปตฺตกินี…  โอภฏจุมฺพฏา…  ทาสี จ ภริยา จ…  กมฺมการี จ ภริยา จ…  ธชาหฏา…  มุหุตฺติกา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>

<Paragraph number="1386" type="center" book="para">
นิกฺเขปปทานิ.





</Paragraph>

<Division number="334" book="para" e="ch" v="1" p="215">

<Paragraph number="1387" book="para">
สปริทณฺฑา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา ธนกฺกีตา จ ฉนฺทวาสินี จ …เป…  ธนกฺกีตา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1388" type="center" book="para">
ขณฺฑจกฺกํ.





</Paragraph>

<Division number="335" book="para" e="ch" v="1" p="215">

<Paragraph number="1389" book="para">
สปริทณฺฑา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา ฉนฺทวาสินี จ โภควาสินี จ …เป…  ฉนฺทวาสินี จ มุหุตฺติกา จ…  ฉนฺทวาสินี จ ธนกฺกีตา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1390" type="center" book="para">
พทฺธจกฺกํ, มูลํ สํขิตฺตํ.





</Paragraph>

<Division number="336" book="para" e="ch" v="1" p="215">

<Paragraph number="1391" book="para">
สปริทณฺฑา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา มุหุตฺติกา จ ธนกฺกีตา จ …เป…  มุหุตฺติกา จ ฉนฺทวาสินี จ …เป…  มุหุตฺติกา จ ธชาหฏา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1392" type="center" book="para">
เอกมูลกํ นิฏฺฐิตํ.





</Paragraph>

<Paragraph number="1393" type="center" book="para">
ทุมูลกาทีนิปิ เอวเมว กาตพฺพานิ.




</Paragraph>

<Paragraph number="1394" type="center" book="para">
อิทํ ทสมูลกํ—





</Paragraph>

<Division number="337" book="para" e="ch" v="1" p="216">

<Paragraph number="1395" book="para">
สปริทณฺฑา ภิกฺขุํ ปหิณติ—  “คจฺฉ, ภนฺเต, อิตฺถนฺนามํ พฺรูหิ—  ‘โหมิ อิตฺถนฺนามสฺส ภริยา ธนกฺกีตา จ ฉนฺทวาสินี จ โภควาสินี จ ปฏวาสินี จ โอทปตฺตกินี จ โอภฏจุมฺพฏา จ ทาสี จ ภริยา จ กมฺมการี จ ภริยา จ ธชาหฏา จ มุหุตฺติกา จา’”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.




</Paragraph>
</Division>

<Paragraph number="1396" type="center" book="para">
อปรํ สปริทณฺฑาจกฺกํ นิฏฺฐิตํ.

  
สพฺพํ จกฺกเปยฺยาลํ นิฏฺฐิตํ.





</Paragraph>

<Division number="338" book="para" e="ch" v="1" p="216">

<Paragraph number="1397" book="para">
ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส. ปฏิคฺคณฺหาติ วีมํสติ น ปจฺจาหรติ, อาปตฺติ ถุลฺลจฺจยสฺส. ปฏิคฺคณฺหาติ น วีมํสติ ปจฺจาหรติ, อาปตฺติ ถุลฺลจฺจยสฺส. ปฏิคฺคณฺหาติ น วีมํสติ น ปจฺจาหรติ, อาปตฺติ ทุกฺกฏสฺส. น ปฏิคฺคณฺหาติ วีมํสติ ปจฺจาหรติ, อาปตฺติ ถุลฺลจฺจยสฺส. น ปฏิคฺคณฺหาติ วีมํสติ น ปจฺจาหรติ, อาปตฺติ ทุกฺกฏสฺส. น ปฏิคฺคณฺหาติ น วีมํสติ ปจฺจาหรติ, อาปตฺติ ทุกฺกฏสฺส. น ปฏิคฺคณฺหาติ น วีมํสติ น ปจฺจาหรติ, อนาปตฺติ.



</Paragraph>

<Paragraph number="1398" book="para">
ปุริโส สมฺพหุเล ภิกฺขู อาณาเปติ—  “คจฺฉถ, ภนฺเต, อิตฺถนฺนามํ อิตฺถิํ วีมํสถา”ติ. สพฺเพ ปฏิคฺคณฺหนฺติ สพฺเพ วีมํสนฺติ สพฺเพ ปจฺจาหรนฺติ, อาปตฺติ สพฺเพสํ สํฆาทิเสสสฺส.



</Paragraph>

<Paragraph number="1399" book="para">
ปุริโส สมฺพหุเล ภิกฺขู อาณาเปติ—  “คจฺฉถ, ภนฺเต, อิตฺถนฺนามํ อิตฺถิํ วีมํสถา”ติ. สพฺเพ ปฏิคฺคณฺหนฺติ สพฺเพ วีมํสนฺติ เอกํ ปจฺจาหราเปนฺติ, อาปตฺติ สพฺเพสํ สํฆาทิเสสสฺส.



</Paragraph>

<Paragraph number="1400" book="para">
ปุริโส สมฺพหุเล ภิกฺขู อาณาเปติ—  “คจฺฉถ, ภนฺเต, อิตฺถนฺนามํ อิตฺถิํ วีมํสถา”ติ. สพฺเพ ปฏิคฺคณฺหนฺติ เอกํ วีมํสาเปตฺวา สพฺเพ ปจฺจาหรนฺติ, อาปตฺติ สพฺเพสํ สํฆาทิเสสสฺส.



</Paragraph>

<Paragraph number="1401" book="para">
ปุริโส สมฺพหุเล ภิกฺขู อาณาเปติ—  “คจฺฉถ, ภนฺเต, อิตฺถนฺนามํ อิตฺถิํ วีมํสถา”ติ. สพฺเพ ปฏิคฺคณฺหนฺติ เอกํ วีมํสาเปตฺวา เอกํ ปจฺจาหราเปนฺติ, อาปตฺติ สพฺเพสํ สํฆาทิเสสสฺส.



</Paragraph>

<Paragraph number="1402" book="para">
ปุริโส ภิกฺขุํ อาณาเปติ—  “คจฺฉ, ภนฺเต, อิตฺถนฺนามํ อิตฺถิํ วีมํสา”ติ. ปฏิคฺคณฺหาติ วีมํสติ ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1403" book="para">
ปุริโส ภิกฺขุํ อาณาเปติ—  “คจฺฉ, ภนฺเต, อิตฺถนฺนามํ อิตฺถิํ วีมํสา”ติ. ปฏิคฺคณฺหาติ วีมํสติ อนฺเตวาสิํ ปจฺจาหราเปติ, อาปตฺติ สํฆาทิเสสสฺส.



</Paragraph>

<Paragraph number="1404" book="para">
ปุริโส ภิกฺขุํ อาณาเปติ—  “คจฺฉ, ภนฺเต, อิตฺถนฺนามํ อิตฺถิํ วีมํสา”ติ. ปฏิคฺคณฺหาติ อนฺเตวาสิํ วีมํสาเปตฺวา อตฺตนา ปจฺจาหรติ, อาปตฺติ สํฆาทิเสสสฺส.



</Paragraph>

<Paragraph number="1405" book="para">
ปุริโส ภิกฺขุํ อาณาเปติ—  “คจฺฉ, ภนฺเต, อิตฺถนฺนามํ อิตฺถิํ วิมํสา”ติ. ปฏิคฺคณฺหาติ อนฺเตวาสิํ วีมํสาเปติ อนฺเตวาสี วีมํสิตฺวา พหิทฺธา ปจฺจาหรติ, อาปตฺติ อุภินฺนํ ถุลฺลจฺจยสฺส.



</Paragraph>

</Division>
<Division number="339" book="para" e="ch" v="1" p="217">

<Paragraph number="1406" book="para">
คจฺฉนฺโต สมฺปาเทติ, อาคจฺฉนฺโต วิสํวาเทติ, อาปตฺติ ถุลฺลจฺจยสฺส.



</Paragraph>

<Paragraph number="1407" book="para">
คจฺฉนฺโต วิสํวาเทติ, อาคจฺฉนฺโต สมฺปาเทติ, อาปตฺติ ถุลฺลจฺจยสฺส.



</Paragraph>

<Paragraph number="1408" book="para">
คจฺฉนฺโต สมฺปาเทติ, อาคจฺฉนฺโต สมฺปาเทติ, อาปตฺติ สํฆาทิเสสสฺส.



</Paragraph>

<Paragraph number="1409" book="para">
คจฺฉนฺโต วิสํวาเทติ, อาคจฺฉนฺโต วิสํวาเทติ, อนาปตฺติ.



</Paragraph>

</Division>
<Division number="340" book="para" e="ch" v="1" p="217">

<Paragraph number="1410" book="para">
อนาปตฺติ—  สํฆสฺส วา เจติยสฺส วา คิลานสฺส วา กรณีเยน คจฺฉติ, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<TableOfContents book="para" section="1.2.5">
* [1.2.5.1 วินีตวตฺถุอุทฺทานคาถา](1-2-5/1-2-5-1)
* [1.2.5.2 วินีตวตฺถุ](1-2-5/1-2-5-2)
</TableOfContents>