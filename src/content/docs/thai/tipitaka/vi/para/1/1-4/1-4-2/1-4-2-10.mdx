---
title: 1.4.2.10 กยวิกฺกยสิกฺขาปท
tableOfContents: false
sidebar:
  order: 10
type: tipitaka
basket: vi
book: para
review:
  current: review
  updated: '2025-10-18T23:47:49.515024'
  updated_by: ''
  notes: ''
  history:
  - state: review
    date: '2025-10-18T23:47:49.515024'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="593" book="para" e="ch" v="1" p="349">

<Paragraph number="2238" book="para">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อายสฺมา อุปนนฺโท สกฺยปุตฺโต ปฏฺโฏ โหติ จีวรกมฺมํ กาตุํ. โส ปฏปิโลติกานํ สงฺฆาฏิํ กริตฺวา สุรตฺตํ สุปริกมฺมกตํ กตฺวา ปารุปิ. อถ โข อญฺญตโร ปริพฺพาชโก มหคฺฆํ ปฏํ ปารุปิตฺวา เยนายสฺมา อุปนนฺโท สกฺยปุตฺโต เตนุปสงฺกมิ; อุปสงฺกมิตฺวา อายสฺมนฺตํ อุปนนฺทํ สกฺยปุตฺตํ เอตทโวจ—  “สุนฺทรา โข ตฺยายํ, อาวุโส, สงฺฆาฏิ; เทหิ เม ปเฏนา”ติ. “ชานาหิ, อาวุโส”ติ. “อามาวุโส, ชานามี”ติ. “หนฺทาวุโส”ติ, อทาสิ. อถ โข โส ปริพฺพาชโก ตํ สงฺฆาฏิํ ปารุปิตฺวา ปริพฺพาชการามํ อคมาสิ. ปริพฺพาชกา ตํ ปริพฺพาชกํ เอตทโวจุํ—  “สุนฺทรา โข ตฺยายํ, อาวุโส, สงฺฆาฏิ; กุโต ตยา ลทฺธา”ติ? “เตน เม, อาวุโส, ปเฏน ปริวตฺติตา”ติ. “กติหิปิ ตฺยายํ, อาวุโส, สงฺฆาฏิ ภวิสฺสติ, โสเยว เต ปโฏ วโร”ติ.
</Paragraph>

<Paragraph number="2239" book="para">
อถ โข โส ปริพฺพาชโก—  “สจฺจํ โข ปริพฺพาชกา อาหํสุ—  ‘กติหิปิ มฺยายํ สงฺฆาฏิ ภวิสฺสติ. โสเยว เม ปโฏ วโร’”ติ เยนายสฺมา อุปนนฺโท สกฺยปุตฺโต เตนุปสงฺกมิ; อุปสงฺกมิตฺวา อายสฺมนฺตํ อุปนนฺทํ สกฺยปุตฺตํ เอตทโวจ—  “หนฺท เต, อาวุโส, สงฺฆาฏิ; เทหิ เม ปฏนฺ”ติ. “นนุ ตฺวํ, อาวุโส, มยา วุตฺโต—  ‘ชานาหิ, อาวุโส’ติ. นาหํ ทสฺสามี”ติ. อถ โข โส ปริพฺพาชโก อุชฺฌายติ ขิยฺยติ วิปาเจติ—  “คิหีปิ นํ คิหิสฺส วิปฺปฏิสาริสฺส เทนฺติ, กิํ ปน ปพฺพชิโต ปพฺพชิตสฺส น ทสฺสตี”ติ.
</Paragraph>

<Paragraph number="2240" book="para">
อโสฺสสุํ โข ภิกฺขู ตสฺส ปริพฺพาชกสฺส อุชฺฌายนฺตสฺส ขิยฺยนฺตสฺส วิปาเจนฺตสฺส. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อายสฺมา อุปนนฺโท สกฺยปุตฺโต ปริพฺพาชเกน สทฺธิํ กยวิกฺกยํ สมาปชฺชิสฺสตี”ติ.
</Paragraph>

<Paragraph number="2241" book="para">
อถ โข เต ภิกฺขู อายสฺมนฺตํ อุปนนฺทํ สกฺยปุตฺตํ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป…  “สจฺจํ กิร ตฺวํ, อุปนนฺท, ปริพฺพาชเกน สทฺธิํ กยวิกฺกยํ สมาปชฺชสี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตฺวํ, โมฆปุริส, ปริพฺพาชเกน สทฺธิํ กยวิกฺกยํ สมาปชฺชิสฺสสิ. เนตํ, โมฆปุริส, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="594" book="para" e="ch" v="1" p="350">

<Paragraph number="2242" book="para">
<Emphasis>“โย ปน ภิกฺขุ นานปฺปการกํ กยวิกฺกยํ สมาปชฺเชยฺย, นิสฺสคฺคิยํ ปาจิตฺติยนฺ”</Emphasis>ติ. (*20*:<Emphasis>39</Emphasis>)
</Paragraph>

</Division>
<Division number="595" book="para" e="ch" v="1" p="350">

<Paragraph number="2243" book="para">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมิํ อตฺเถ อธิปฺเปโต ภิกฺขูติ.
</Paragraph>

<Paragraph number="2244" book="para">
<Emphasis>นานปฺปการกํ</Emphasis> นาม จีวรปิณฺฑปาตเสนาสนคิลานปฺปจฺจยเภสชฺชปริกฺขารา, อนฺตมโส จุณฺณปิณฺโฑปิ ทนฺตกฏฺฐมฺปิ ทสิกสุตฺตมฺปิ.
</Paragraph>

<Paragraph number="2245" book="para">
<Emphasis>กยวิกฺกยํ สมาปชฺเชยฺยา</Emphasis>ติ อิมินา อิมํ เทหิ, อิมินา อิมํ อาหร, อิมินา อิมํ ปริวตฺเตหิ, อิมินา อิมํ เจตาเปหีติ. อชฺฌาจรติ, อาปตฺติ ทุกฺกฏสฺส. ยโต กยิตญฺจ โหติ วิกฺกยิตญฺจ อตฺตโน ภณฺฑํ ปรหตฺถคตํ ปรภณฺฑํ อตฺตโน หตฺถคตํ, นิสฺสคฺคิยํ โหติ. นิสฺสชฺชิตพฺพํ สํฆสฺส วา คณสฺส วา ปุคฺคลสฺส วา. เอวญฺจ ปน, ภิกฺขเว, นิสฺสชฺชิตพฺพํ …เป…  “อหํ, ภนฺเต, นานปฺปการกํ กยวิกฺกยํ สมาปชฺชิํ. อิทํ เม นิสฺสคฺคิยํ. อิมาหํ สํฆสฺส นิสฺสชฺชามี”ติ …เป…  ทเทยฺยาติ …เป…  ทเทยฺยุนฺติ …เป…  อายสฺมโต ทมฺมีติ.
</Paragraph>

</Division>
<Division number="596" book="para" e="ch" v="1" p="351">

<Paragraph number="2246" book="para">
กยวิกฺกเย กยวิกฺกยสญฺญี, นิสฺสคฺคิยํ ปาจิตฺติยํ. กยวิกฺกเย เวมติโก, นิสฺสคฺคิยํ ปาจิตฺติยํ. กยวิกฺกเย นกยวิกฺกยสญฺญี, นิสฺสคฺคิยํ ปาจิตฺติยํ.
</Paragraph>

<Paragraph number="2247" book="para">
นกยวิกฺกเย กยวิกฺกยสญฺญี, อาปตฺติ ทุกฺกฏสฺส. นกยวิกฺกเย เวมติโก, อาปตฺติ ทุกฺกฏสฺส. นกยวิกฺกเย นกยวิกฺกยสญฺญี, อนาปตฺติ.
</Paragraph>

</Division>
<Division number="597" book="para" e="ch" v="1" p="351">

<Paragraph number="2248" book="para">
อนาปตฺติ—  อคฺฆํ ปุจฺฉติ, กปฺปิยการกสฺส อาจิกฺขติ, “อิทํ อมฺหากํ อตฺถิ, อมฺหากญฺจ อิมินา จ อิมินา จ อตฺโถ”ติ ภณติ, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="2249" type="center" book="para">
กยวิกฺกยสิกฺขาปทํ นิฏฺฐิตํ ทสมํ.

  
โกสิยวคฺโค ทุติโย.



</Paragraph>

<Paragraph number="2250" type="center" book="para">
ตสฺสุทฺทานํ


</Paragraph>

<Paragraph number="2251" type="verses" book="para">
_โกสิยา สุทฺธทฺเวภาคา,_  
_ฉพฺพสฺสานิ นิสีทนํ;_  
_ทฺเว จ โลมานิ อุคฺคเณฺห,_  
อุโภ นานปฺปการกาติ._
</Paragraph>