---
title: "1.1.1.5 วินีตวตฺถุ"
tableOfContents: false
sidebar:
  order: 5
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="67" book="para">

<Paragraph number="145" book="para">
เตน โข ปน สมเยน อญฺญตโร ภิกฺขุ มกฺกฏิยา เมถุนํ ธมฺมํ ปฏิเสวิ. ตสฺส กุกฺกุจฺจํ อโหสิ—  “ภควตา สิกฺขาปทํ ปญฺญตฺตํ, กจฺจิ นุ โข อหํ ปาราชิกํ อาปตฺตึ อาปนฺโน”ติ? ภควโต เอตมตฺถํ อาโรเจสิ. “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (1)
</Paragraph>

<Paragraph number="146" book="para">
เตน โข ปน สมเยน สมฺพหุลา เวสาลิกา วชฺชิปุตฺตกา ภิกฺขู สิกฺขํ อปจฺจกฺขาย ทุพฺพลฺยํ อนาวิกตฺวา เมถุนํ ธมฺมํ ปฏิเสวึสุ. เตสํ กุกฺกุจฺจํ อโหสิ—  “ภควตา สิกฺขาปทํ ปญฺญตฺตํ, กจฺจิ นุ โข มยํ ปาราชิกํ อาปตฺตึ อาปนฺนา”ติ? ภควโต เอตมตฺถํ อาโรเจสุํ. “อาปตฺตึ ตุเมฺห, ภิกฺขเว, อาปนฺนา ปาราชิกนฺ”ติ. (2)
</Paragraph>

<Paragraph number="147" book="para">
เตน โข ปน สมเยน อญฺญตโร ภิกฺขุ—  “เอวํ เม อนาปตฺติ ภวิสฺสตี”ติ—  คิหิลิงฺเคน เมถุนํ ธมฺมํ ปฏิเสวิ. ตสฺส กุกฺกุจฺจํ อโหสิ—  “ภควตา สิกฺขาปทํ ปญฺญตฺตํ, กจฺจิ นุ โข อหํ ปาราชิกํ อาปตฺตึ อาปนฺโน”ติ? ภควโต เอตมตฺถํ อาโรเจสิ. “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (3)
</Paragraph>

<Paragraph number="148" book="para">
เตน โข ปน สมเยน อญฺญตโร ภิกฺขุ—  “เอวํ เม อนาปตฺติ ภวิสฺสตี”ติ—  นคฺโค หุตฺวา เมถุนํ ธมฺมํ ปฏิเสวิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (4)
</Paragraph>

<Paragraph number="149" book="para">
เตน โข ปน สมเยน อญฺญตโร ภิกฺขุ—  “เอวํ เม อนาปตฺติ ภวิสฺสตี”ติ—  กุสจีรํ นิวาเสตฺวา…  วากจีรํ นิวาเสตฺวา…  ผลกจีรํ นิวาเสตฺวา…  เกสกมฺพลํ นิวาเสตฺวา…  วาลกมฺพลํ นิวาเสตฺวา…  อุลูกปกฺขิกํ นิวาเสตฺวา…  อชินกฺขิปํ นิวาเสตฺวา เมถุนํ ธมฺมํ ปฏิเสวิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (5–11)
</Paragraph>

<Paragraph number="150" book="para">
เตน โข ปน สมเยน อญฺญตโร ปิณฺฑจาริโก ภิกฺขุ ปีฐเก นิปนฺนํ ทาริกํ ปสฺสิตฺวา สารตฺโต องฺคุฏฺฐํ องฺคชาตํ ปเวเสสิ. สา กาลมกาสิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, ปาราชิกสฺส. อาปตฺติ สํฆาทิเสสสฺสา”ติ. (12)
</Paragraph>

</Division>
<Division number="68" book="para">

<Paragraph number="151" book="para">
เตน โข ปน สมเยน อญฺญตโร มาณวโก อุปฺปลวณฺณาย ภิกฺขุนิยา ปฏิพทฺธจิตฺโต โหติ. อถ โข โส มาณวโก อุปฺปลวณฺณาย ภิกฺขุนิยา คามํ ปิณฺฑาย ปวิฏฺฐาย กุฏิกํ ปวิสิตฺวา นิลีโน อจฺฉิ. อุปฺปลวณฺณา ภิกฺขุนี ปจฺฉาภตฺตํ ปิณฺฑปาตปฏิกฺกนฺตา ปาเท ปกฺขาเลตฺวา กุฏิกํ ปวิสิตฺวา มญฺจเก นิสีทิ. อถ โข โส มาณวโก อุปฺปลวณฺณํ ภิกฺขุนึ อุคฺคเหตฺวา ทูเสสิ. อุปฺปลวณฺณา ภิกฺขุนี ภิกฺขุนีนํ เอตมตฺถํ อาโรเจสิ. ภิกฺขุนิโย ภิกฺขูนํ เอตมตฺถํ อาโรเจสุํ. ภิกฺขู ภควโต เอตมตฺถํ อาโรเจสุํ. “อนาปตฺติ, ภิกฺขเว, อสาทิยนฺติยา”ติ. (13)
</Paragraph>

</Division>
<Division number="69" book="para">

<Paragraph number="152" book="para">
เตน โข ปน สมเยน อญฺญตรสฺส ภิกฺขุโน อิตฺถิลิงฺคํ ปาตุภูตํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ตญฺเญว อุปชฺฌํ ตเมว อุปสมฺปทํ ตานิเยว วสฺสานิ ภิกฺขุนีหิ สงฺคมิตุํ. ยา อาปตฺติโย ภิกฺขูนํ ภิกฺขุนีหิ สาธารณา ตา อาปตฺติโย ภิกฺขุนีนํ สนฺติเก วุฏฺฐาตุํ. ยา อาปตฺติโย ภิกฺขูนํ ภิกฺขุนีหิ อสาธารณา ตาหิ อาปตฺตีหิ อนาปตฺตี”ติ. (14)
</Paragraph>

<Paragraph number="153" book="para">
เตน โข ปน สมเยน อญฺญตริสฺสา ภิกฺขุนิยา ปุริสลิงฺคํ ปาตุภูตํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ตญฺเญว อุปชฺฌํ ตเมว อุปสมฺปทํ ตานิเยว วสฺสานิ ภิกฺขูหิ สงฺคมิตุํ. ยา อาปตฺติโย ภิกฺขุนีนํ ภิกฺขูหิ สาธารณา ตา อาปตฺติโย ภิกฺขูนํ สนฺติเก วุฏฺฐาตุํ. ยา อาปตฺติโย ภิกฺขุนีนํ ภิกฺขูหิ อสาธารณา ตาหิ อาปตฺตีหิ อนาปตฺตี”ติ. (15)
</Paragraph>

</Division>
<Division number="70" book="para">

<Paragraph number="154" book="para">
เตน โข ปน สมเยน อญฺญตโร ภิกฺขุ—  “เอวํ เม อนาปตฺติ ภวิสฺสตี”ติ—  มาตุยา เมถุนํ ธมฺมํ ปฏิเสวิ…  ธีตุยา เมถุนํ ธมฺมํ ปฏิเสวิ…  ภคินิยา เมถุนํ ธมฺมํ ปฏิเสวิ…  ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (16–18)
</Paragraph>

<Paragraph number="155" book="para">
เตน โข ปน สมเยน อญฺญตโร ภิกฺขุ ปุราณทุติยิกาย เมถุนํ ธมฺมํ ปฏิเสวิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (19)
</Paragraph>

</Division>
<Division number="71" book="para">

<Paragraph number="156" book="para">
เตน โข ปน สมเยน อญฺญตโร ภิกฺขุ มุทุปิฏฺฐิโก โหติ. โส อนภิรติยา ปีฬิโต อตฺตโน องฺคชาตํ มุเขน อคฺคเหสิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (20)
</Paragraph>

<Paragraph number="157" book="para">
เตน โข ปน สมเยน อญฺญตโร ภิกฺขุ ลมฺพี โหติ. โส อนภิรติยา ปีฬิโต อตฺตโน องฺคชาตํ อตฺตโน วจฺจมคฺคํ ปเวเสสิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (21)
</Paragraph>

<Paragraph number="158" book="para">
เตน โข ปน สมเยน อญฺญตโร ภิกฺขุ มตสรีรํ ปสฺสิ. ตสฺมิญฺจ สรีเร องฺคชาตสามนฺตา วโณ โหติ. โส—  “เอวํ เม อนาปตฺติ ภวิสฺสตี”ติ—  องฺคชาเต องฺคชาตํ ปเวเสตฺวา วเณน นีหริ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (22)
</Paragraph>

<Paragraph number="159" book="para">
เตน โข ปน สมเยน อญฺญตโร ภิกฺขุ มตสรีรํ ปสฺสิ. ตสฺมิญฺจ สรีเร องฺคชาตสามนฺตา วโณ โหติ. โส—  “เอวํ เม อนาปตฺติ ภวิสฺสตี”ติ—  วเณ องฺคชาตํ ปเวเสตฺวา องฺคชาเตน นีหริ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (23)
</Paragraph>

<Paragraph number="160" book="para">
เตน โข ปน สมเยน อญฺญตโร ภิกฺขุ สารตฺโต เลปจิตฺตสฺส นิมิตฺตํ องฺคชาเตน ฉุปิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, ปาราชิกสฺส. อาปตฺติ ทุกฺกฏสฺสา”ติ. (24)
</Paragraph>

<Paragraph number="161" book="para">
เตน โข ปน สมเยน อญฺญตโร ภิกฺขุ สารตฺโต ทารุธีตลิกาย นิมิตฺตํ องฺคชาเตน ฉุปิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, ปาราชิกสฺส. อาปตฺติ ทุกฺกฏสฺสา”ติ. (25)
</Paragraph>

</Division>
<Division number="72" book="para">

<Paragraph number="162" book="para">
เตน โข ปน สมเยน สุนฺทโร นาม ภิกฺขุ ราชคหา ปพฺพชิโต รถิกาย คจฺฉติ. อญฺญตรา อิตฺถี—  “มุหุตฺตํ, ภนฺเต, อาคเมหิ, วนฺทิสฺสามี”ติ สา วนฺทนฺตี อนฺตรวาสกํ อุกฺขิปิตฺวา มุเขน องฺคชาตํ อคฺคเหสิ. ตสฺส กุกฺกุจฺจํ อโหสิ …เป…  “สาทิยิ ตฺวํ, ภิกฺขู”ติ? “นาหํ, ภควา, สาทิยินฺ”ติ. “อนาปตฺติ, ภิกฺขุ, อสาทิยนฺตสฺสา”ติ. (26)
</Paragraph>

<Paragraph number="163" book="para">
เตน โข ปน สมเยน อญฺญตรา อิตฺถี ภิกฺขุํ ปสฺสิตฺวา เอตทโวจ—  “เอหิ, ภนฺเต, เมถุนํ ธมฺมํ ปฏิเสวา”ติ. “อลํ, ภคินิ, เนตํ กปฺปตี”ติ. “เอหิ, ภนฺเต, อหํ วายมิสฺสามิ, ตฺวํ มา วายมิ, เอวํ เต อนาปตฺติ ภวิสฺสตี”ติ. โส ภิกฺขุ ตถา อกาสิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (27)
</Paragraph>

<Paragraph number="164" book="para">
เตน โข ปน สมเยน อญฺญตรา อิตฺถี ภิกฺขุํ ปสฺสิตฺวา เอตทโวจ—  “เอหิ, ภนฺเต, เมถุนํ ธมฺมํ ปฏิเสวา”ติ. “อลํ, ภคินิ, เนตํ กปฺปตี”ติ. “เอหิ, ภนฺเต, ตฺวํ วายม, อหํ น วายมิสฺสามิ, เอวํ เต อนาปตฺติ ภวิสฺสตี”ติ. โส ภิกฺขุ ตถา อกาสิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (28)
</Paragraph>

<Paragraph number="165" book="para">
เตน โข ปน สมเยน อญฺญตรา อิตฺถี ภิกฺขุํ ปสฺสิตฺวา เอตทโวจ—  “เอหิ, ภนฺเต, เมถุนํ ธมฺมํ ปฏิเสวา”ติ. “อลํ, ภคินิ, เนตํ กปฺปตี”ติ. “เอหิ, ภนฺเต, อพฺภนฺตรํ ฆฏฺเฏตฺวา พหิ โมเจหิ …เป…  พหิ ฆฏฺเฏตฺวา อพฺภนฺตรํ โมเจหิ, เอวํ เต อนาปตฺติ ภวิสฺสตี”ติ. โส ภิกฺขุ ตถา อกาสิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (29–30)
</Paragraph>

</Division>
<Division number="73" book="para">

<Paragraph number="166" book="para">
เตน โข ปน สมเยน อญฺญตโร ภิกฺขุ สิวถิกํ คนฺตฺวา อกฺขายิตํ สรีรํ ปสฺสิตฺวา ตสฺมึ เมถุนํ ธมฺมํ ปฏิเสวิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (31)
</Paragraph>

<Paragraph number="167" book="para">
เตน โข ปน สมเยน อญฺญตโร ภิกฺขุ สิวถิกํ คนฺตฺวา เยภุเยฺยน อกฺขายิตํ สรีรํ ปสฺสิตฺวา ตสฺมึ เมถุนํ ธมฺมํ ปฏิเสวิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (32)
</Paragraph>

<Paragraph number="168" book="para">
เตน โข ปน สมเยน อญฺญตโร ภิกฺขุ สิวถิกํ คนฺตฺวา เยภุเยฺยน ขายิตํ สรีรํ ปสฺสิตฺวา ตสฺมึ เมถุนํ ธมฺมํ ปฏิเสวิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, ปาราชิกสฺส. อาปตฺติ ถุลฺลจฺจยสฺสา”ติ. (33)
</Paragraph>

<Paragraph number="169" book="para">
เตน โข ปน สมเยน อญฺญตโร ภิกฺขุ สิวถิกํ คนฺตฺวา ฉินฺนสีสํ ปสฺสิตฺวา วฏฺฏกเต มุเข ฉุปนฺตํ องฺคชาตํ ปเวเสสิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (34)
</Paragraph>

<Paragraph number="170" book="para">
เตน โข ปน สมเยน อญฺญตโร ภิกฺขุ สิวถิกํ คนฺตฺวา ฉินฺนสีสํ ปสฺสิตฺวา วฏฺฏกเต มุเข อจฺฉุปนฺตํ องฺคชาตํ ปเวเสสิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, ปาราชิกสฺส. อาปตฺติ ทุกฺกฏสฺสา”ติ. (35)
</Paragraph>

<Paragraph number="171" book="para">
เตน โข ปน สมเยน อญฺญตโร ภิกฺขุ อญฺญตริสฺสา อิตฺถิยา ปฏิพทฺธจิตฺโต โหติ. สา กาลงฺกตา สุสาเน ฉฑฺฑิตา. อฏฺฐิกานิ วิปฺปกิณฺณานิ โหนฺติ. อถ โข โส ภิกฺขุ สิวถิกํ คนฺตฺวา อฏฺฐิกานิ สงฺกฑฺฒิตฺวา นิมิตฺเต องฺคชาตํ ปฏิปาเทสิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, ปาราชิกสฺส. อาปตฺติ ทุกฺกฏสฺสา”ติ. (36)
</Paragraph>

<Paragraph number="172" book="para">
เตน โข ปน สมเยน อญฺญตโร ภิกฺขุ นาคิยา เมถุนํ ธมฺมํ ปฏิเสวิ…  ยกฺขินิยา เมถุนํ ธมฺมํ ปฏิเสวิ…  เปติยา เมถุนํ ธมฺมํ ปฏิเสวิ…  ปณฺฑกสฺส เมถุนํ ธมฺมํ ปฏิเสวิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (37–40)
</Paragraph>

<Paragraph number="173" book="para">
เตน โข ปน สมเยน อญฺญตโร ภิกฺขุ อุปหตินฺทฺริโย โหติ. โส—  “นาหํ เวทิยามิ สุขํ วา ทุกฺขํ วา, อนาปตฺติ เม ภวิสฺสตี”ติ—  เมถุนํ ธมฺมํ ปฏิเสวิ. …เป…  ภควโต เอตมตฺถํ อาโรเจสุํ. “เวทิยิ วา โส, ภิกฺขเว, โมฆปุริโส น วา เวทิยิ, อาปตฺติ ปาราชิกสฺสา”ติ. (41)
</Paragraph>

<Paragraph number="174" book="para">
เตน โข ปน สมเยน อญฺญตโร ภิกฺขุ—  “อิตฺถิยา เมถุนํ ธมฺมํ ปฏิเสวิสฺสามี”ติ—  ฉุปิตมตฺเต วิปฺปฏิสารี อโหสิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, ปาราชิกสฺส. อาปตฺติ สํฆาทิเสสสฺสา”ติ. (42)
</Paragraph>

</Division>
<Division number="74" book="para">

<Paragraph number="175" book="para">
เตน โข ปน สมเยน อญฺญตโร ภิกฺขุ ภทฺทิเย ชาติยาวเน ทิวาวิหารคโต นิปนฺโน โหติ. ตสฺส องฺคมงฺคานิ วาตูปตฺถทฺธานิ โหนฺติ. อญฺญตรา อิตฺถี ปสฺสิตฺวา องฺคชาเต อภินิสีทิตฺวา ยาวทตฺถํ กตฺวา ปกฺกามิ. ภิกฺขู กิลินฺนํ ปสฺสิตฺวา ภควโต เอตมตฺถํ อาโรเจสุํ. “ปญฺจหิ, ภิกฺขเว, อากาเรหิ องฺคชาตํ กมฺมนิยํ โหติ—  ราเคน, วจฺเจน, ปสฺสาเวน, วาเตน, อุจฺจาลิงฺคปาณกทฏฺเฐน. อิเมหิ โข, ภิกฺขเว, ปญฺจหากาเรหิ องฺคชาตํ กมฺมนิยํ โหติ. อฏฺฐานเมตํ, ภิกฺขเว, อนวกาโส ยํ ตสฺส ภิกฺขุโน ราเคน องฺคชาตํ กมฺมนิยํ อสฺส. อรหํ โส, ภิกฺขเว, ภิกฺขุ. อนาปตฺติ, ภิกฺขเว, ตสฺส ภิกฺขุโน”ติ. (43)
</Paragraph>

<Paragraph number="176" book="para">
เตน โข ปน สมเยน อญฺญตโร ภิกฺขุ สาวตฺถิยา อนฺธวเน ทิวาวิหารคโต นิปนฺโน โหติ. อญฺญตรา โคปาลิกา ปสฺสิตฺวา องฺคชาเต อภินิสีทิ. โส ภิกฺขุ ปเวสนํ สาทิยิ, ปวิฏฺฐํ สาทิยิ, ฐิตํ สาทิยิ, อุทฺธรณํ สาทิยิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (44)
</Paragraph>

<Paragraph number="177" book="para">
เตน โข ปน สมเยน อญฺญตโร ภิกฺขุ สาวตฺถิยา อนฺธวเน ทิวาวิหารคโต นิปนฺโน โหติ. อญฺญตรา อชปาลิกา ปสฺสิตฺวา…  อญฺญตรา กฏฺฐหาริกา ปสฺสิตฺวา…  อญฺญตรา โคมยหาริกา ปสฺสิตฺวา องฺคชาเต อภินิสีทิ. โส ภิกฺขุ ปเวสนํ สาทิยิ, ปวิฏฺฐํ สาทิยิ, ฐิตํ สาทิยิ, อุทฺธรณํ สาทิยิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (45–47)
</Paragraph>

</Division>
<Division number="75" book="para">

<Paragraph number="178" book="para">
เตน โข ปน สมเยน อญฺญตโร ภิกฺขุ เวสาลิยํ มหาวเน ทิวาวิหารคโต นิปนฺโน โหติ. อญฺญตรา อิตฺถี ปสฺสิตฺวา องฺคชาเต อภินิสีทิตฺวา ยาวทตฺถํ กตฺวา สามนฺตา หสมานา ฐิตา โหติ. โส ภิกฺขุ ปฏิพุชฺฌิตฺวา ตํ อิตฺถึ เอตทโวจ—  “ตุยฺหิทํ กมฺมนฺ”ติ? “อาม, มยฺหํ กมฺมนฺ”ติ. ตสฺส กุกฺกุจฺจํ อโหสิ …เป…  “สาทิยิ ตฺวํ, ภิกฺขู”ติ? “นาหํ, ภควา, ชานามี”ติ. “อนาปตฺติ, ภิกฺขุ, อชานนฺตสฺสา”ติ. (48)
</Paragraph>

</Division>
<Division number="76" book="para">

<Paragraph number="179" book="para">
เตน โข ปน สมเยน อญฺญตโร ภิกฺขุ เวสาลิยํ มหาวเน ทิวาวิหารคโต รุกฺขํ อปสฺสาย นิปนฺโน โหติ. อญฺญตรา อิตฺถี ปสฺสิตฺวา องฺคชาเต อภินิสีทิ. โส ภิกฺขุ สหสา วุฏฺฐาสิ. ตสฺส กุกฺกุจฺจํ อโหสิ …เป…  “สาทิยิ ตฺวํ, ภิกฺขู”ติ? “นาหํ, ภควา, สาทิยินฺ”ติ. “อนาปตฺติ, ภิกฺขุ, อสาทิยนฺตสฺสา”ติ. (49)
</Paragraph>

<Paragraph number="180" book="para">
เตน โข ปน สมเยน อญฺญตโร ภิกฺขุ เวสาลิยํ มหาวเน ทิวาวิหารคโต รุกฺขํ อปสฺสาย นิปนฺโน โหติ. อญฺญตรา อิตฺถี ปสฺสิตฺวา องฺคชาเต อภินิสีทิ. โส ภิกฺขุ อกฺกมิตฺวา ปวตฺเตสิ. ตสฺส กุกฺกุจฺจํ อโหสิ …เป…  “สาทิยิ ตฺวํ, ภิกฺขู”ติ? “นาหํ, ภควา, สาทิยินฺ”ติ. “อนาปตฺติ, ภิกฺขุ, อสาทิยนฺตสฺสา”ติ. (50)
</Paragraph>

</Division>
<Division number="77" book="para">

<Paragraph number="181" book="para">
เตน โข ปน สมเยน อญฺญตโร ภิกฺขุ เวสาลิยํ มหาวเน กูฏาคารสาลายํ ทิวาวิหารคโต ทฺวารํ วิวริตฺวา นิปนฺโน โหติ. ตสฺส องฺคมงฺคานิ วาตูปตฺถทฺธานิ โหนฺติ. เตน โข ปน สมเยน สมฺพหุลา อิตฺถิโย คนฺธญฺจ มาลญฺจ อาทาย อารามํ อาคมํสุ วิหารเปกฺขิกาโย. อถ โข ตา อิตฺถิโย ตํ ภิกฺขุํ ปสฺสิตฺวา องฺคชาเต อภินิสีทิตฺวา ยาวทตฺถํ กตฺวา, ปุริสูสโภ วตายนฺติ วตฺวา คนฺธญฺจ มาลญฺจ อาโรเปตฺวา ปกฺกมึสุ. ภิกฺขู กิลินฺนํ ปสฺสิตฺวา ภควโต เอตมตฺถํ อาโรเจสุํ. “ปญฺจหิ, ภิกฺขเว, อากาเรหิ องฺคชาตํ กมฺมนิยํ โหติ—  ราเคน, วจฺเจน, ปสฺสาเวน, วาเตน, อุจฺจาลิงฺคปาณกทฏฺเฐน. อิเมหิ โข, ภิกฺขเว, ปญฺจหากาเรหิ องฺคชาตํ กมฺมนิยํ โหติ. อฏฺฐานเมตํ, ภิกฺขเว, อนวกาโส, ยํ ตสฺส ภิกฺขุโน ราเคน องฺคชาตํ กมฺมนิยํ อสฺส. อรหํ โส, ภิกฺขเว, ภิกฺขุ. อนาปตฺติ, ภิกฺขเว, ตสฺส ภิกฺขุโน. อนุชานามิ, ภิกฺขเว, ทิวา ปฏิสลฺลียนฺเตน ทฺวารํ สํวริตฺวา ปฏิสลฺลียิตุนฺ”ติ. (51)
</Paragraph>

</Division>
<Division number="78" book="para">

<Paragraph number="182" book="para">
เตน โข ปน สมเยน อญฺญตโร ภารุกจฺฉโก ภิกฺขุ สุปินนฺเต ปุราณทุติยิกาย เมถุนํ ธมฺมํ ปฏิเสวิตฺวา—  “อสฺสมโณ อหํ, วิพฺภมิสฺสามี”ติ, ภารุกจฺฉํ คจฺฉนฺโต อนฺตรามคฺเค อายสฺมนฺตํ อุปาลึ ปสฺสิตฺวา เอตมตฺถํ อาโรเจสิ. อายสฺมา อุปาลิ เอวมาห—  “อนาปตฺติ, อาวุโส, สุปินนฺเตนา”ติ. (52)
</Paragraph>

<Paragraph number="183" book="para">
เตน โข ปน สมเยน ราชคเห สุปพฺพา นาม อุปาสิกา มุธปฺปสนฺนา โหติ. สา เอวํทิฏฺฐิกา โหติ—  “ยา เมถุนํ ธมฺมํ เทติ สา อคฺคทานํ เทตี”ติ. สา ภิกฺขุํ ปสฺสิตฺวา เอตทโวจ—  “เอหิ, ภนฺเต, เมถุนํ ธมฺมํ ปฏิเสวา”ติ. “อลํ, ภคินิ, เนตํ กปฺปตี”ติ. “เอหิ, ภนฺเต, อูรุนฺตริกาย ฆฏฺเฏหิ, เอวํ เต อนาปตฺติ ภวิสฺสตี”ติ …เป…  เอหิ, ภนฺเต, นาภิยํ ฆฏฺเฏหิ…  เอหิ, ภนฺเต, อุทรวฏฺฏิยํ ฆฏฺเฏหิ…  เอหิ, ภนฺเต, อุปกจฺฉเก ฆฏฺเฏหิ…  เอหิ, ภนฺเต, คีวายํ ฆฏฺเฏหิ…  เอหิ, ภนฺเต, กณฺณจฺฉิทฺเท ฆฏฺเฏหิ…  เอหิ, ภนฺเต, เกสวฏฺฏิยํ ฆฏฺเฏหิ…  เอหิ, ภนฺเต, องฺคุลนฺตริกาย ฆฏฺเฏหิ…  “เอหิ, ภนฺเต, หตฺเถน อุปกฺกมิตฺวา โมเจสฺสามิ, เอวํ เต อนาปตฺติ ภวิสฺสตี”ติ. โส ภิกฺขุ ตถา อกาสิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, ปาราชิกสฺส. อาปตฺติ สํฆาทิเสสสฺสา”ติ. (53–61)
</Paragraph>

</Division>
<Division number="79" book="para">

<Paragraph number="184" book="para">
เตน โข ปน สมเยน สาวตฺถิยํ สทฺธา นาม อุปาสิกา มุธปฺปสนฺนา โหติ. สา เอวํทิฏฺฐิกา โหติ—  “ยา เมถุนํ ธมฺมํ เทติ สา อคฺคทานํ เทตี”ติ. สา ภิกฺขุํ ปสฺสิตฺวา เอตทโวจ—  “เอหิ, ภนฺเต, เมถุนํ ธมฺมํ ปฏิเสวา”ติ. “อลํ, ภคินิ, เนตํ กปฺปตี”ติ. “เอหิ, ภนฺเต, อูรุนฺตริกาย ฆฏฺเฏหิ …เป…  เอหิ, ภนฺเต, หตฺเถน อุปกฺกมิตฺวา โมเจสฺสามิ, เอวํ เต อนาปตฺติ ภวิสฺสตี”ติ. โส ภิกฺขุ ตถา อกาสิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, ปาราชิกสฺส. อาปตฺติ สํฆาทิเสสสฺสา”ติ. (62–70)
</Paragraph>

</Division>
<Division number="80" book="para">

<Paragraph number="185" book="para">
เตน โข ปน สมเยน เวสาลิยํ ลิจฺฉวิกุมารกา ภิกฺขุํ คเหตฺวา ภิกฺขุนิยา วิปฺปฏิปาเทสุํ…  สิกฺขมานาย วิปฺปฏิปาเทสุํ…  สามเณริยา วิปฺปฏิปาเทสุํ. อุโภ สาทิยึสุ. อุโภ นาเสตพฺพา. อุโภ น สาทิยึสุ. อุภินฺนํ อนาปตฺติ. (71–76)
</Paragraph>

</Division>
<Division number="81" book="para">

<Paragraph number="186" book="para">
เตน โข ปน สมเยน เวสาลิยํ ลิจฺฉวิกุมารกา ภิกฺขุํ คเหตฺวา เวสิยา วิปฺปฏิปาเทสุํ…  ปณฺฑเก วิปฺปฏิปาเทสุํ…  คิหินิยา วิปฺปฏิปาเทสุํ. ภิกฺขุ สาทิยิ. ภิกฺขุ นาเสตพฺโพ. ภิกฺขุ น สาทิยิ. ภิกฺขุสฺส อนาปตฺติ. (77–82)
</Paragraph>

<Paragraph number="187" book="para">
เตน โข ปน สมเยน เวสาลิยํ ลิจฺฉวิกุมารกา ภิกฺขู คเหตฺวา อญฺญมญฺญํ วิปฺปฏิปาเทสุํ. อุโภ สาทิยึสุ. อุโภ นาเสตพฺพา. อุโภ น สาทิยึสุ. อุภินฺนํ อนาปตฺติ. (83–84)
</Paragraph>

</Division>
<Division number="82" book="para">

<Paragraph number="188" book="para">
เตน โข ปน สมเยน อญฺญตโร วุฑฺฒปพฺพชิโต ภิกฺขุ ปุราณทุติยิกาย ทสฺสนํ อคมาสิ. สา—  “เอหิ, ภนฺเต, วิพฺภมา”ติ อคฺคเหสิ. โส ภิกฺขุ ปฏิกฺกมนฺโต อุตฺตาโน ปริปติ. สา อุพฺภชิตฺวา องฺคชาเต อภินิสีทิ. ตสฺส กุกฺกุจฺจํ อโหสิ …เป…  “สาทิยิ ตฺวํ, ภิกฺขู”ติ? “นาหํ, ภควา, สาทิยินฺ”ติ. “อนาปตฺติ, ภิกฺขุ, อสาทิยนฺตสฺสา”ติ. (85)
</Paragraph>

</Division>
<Division number="83" book="para">

<Paragraph number="189" book="para">
เตน โข ปน สมเยน อญฺญตโร ภิกฺขุ อรญฺเญ วิหรติ. มิคโปตโก ตสฺส ปสฺสาวฏฺฐานํ อาคนฺตฺวา ปสฺสาวํ ปิวนฺโต มุเขน องฺคชาตํ อคฺคเหสิ. โส ภิกฺขุ สาทิยิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน ปาราชิกนฺ”ติ. (86)

</Paragraph>
</Division>

<Paragraph number="190" type="center" book="para">
ปฐมปาราชิกํ สมตฺตํ.
</Paragraph>