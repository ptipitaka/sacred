---
title: "1.2.2 กายสํสคฺคสิกฺขาปท"
tableOfContents: false
sidebar:
  order: 6
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="269" book="para">

<Paragraph number="993" book="para">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อายสฺมา อุทายี อรญฺเญ วิหรติ. ตสฺสายสฺมโต วิหาโร อภิรูโป โหติ ทสฺสนีโย ปาสาทิโก, มชฺเฌคพฺโภ, สมนฺตาปริยาคาโร, สุปญฺญตฺตํ มญฺจปีฐํ ภิสิพิพฺโพหนํ, ปานียํ ปริโภชนียํ สูปฏฺฐิตํ, ปริเวณํ สุสมฺมฏฺฐํ. พหู มนุสฺสา อายสฺมโต อุทายิสฺส วิหารเปกฺขกา อาคจฺฉนฺติ.



</Paragraph>

<Paragraph number="994" book="para">
อญฺญตโรปิ พฺราหฺมโณ สปชาปติโก เยนายสฺมา อุทายี เตนุปสงฺกมิ; อุปสงฺกมิตฺวา อายสฺมนฺตํ อุทายิํ เอตทโวจ—  “อิจฺฉาม มยํ โภโต อุทายิสฺส วิหารํ เปกฺขิตุนฺ”ติ. “เตน หิ, พฺราหฺมณ, เปกฺขสฺสู”ติ, อวาปุรณํ อาทาย ฆฏิกํ อุคฺฆาเฏตฺวา กวาฏํ ปณาเมตฺวา วิหารํ ปาวิสิ. โสปิ โข พฺราหฺมโณ อายสฺมโต อุทายิสฺส ปิฏฺฐิโต ปาวิสิ. สาปิ โข พฺราหฺมณี ตสฺส พฺราหฺมณสฺส ปิฏฺฐิโต ปาวิสิ. อถ โข อายสฺมา อุทายี เอกจฺเจ วาตปาเน วิวรนฺโต เอกจฺเจ วาตปาเน ถเกนฺโต คพฺภํ อนุปริคนฺตฺวา ปิฏฺฐิโต อาคนฺตฺวา ตสฺสา พฺราหฺมณิยา องฺคมงฺคานิ ปรามสิ. อถ โข โส พฺราหฺมโณ อายสฺมตา อุทายินา สทฺธิํ ปฏิสมฺโมทิตฺวา อคมาสิ. อถ โข โส พฺราหฺมโณ อตฺตมโน อตฺตมนวาจํ นิจฺฉาเรสิ—  “อุฬารา อิเม สมณา สกฺยปุตฺติยา เย อิเม เอวรูเป อรญฺเญ วิหรนฺติ. ภวมฺปิ อุทายี อุฬาโร โย เอวรูเป อรญฺเญ วิหรตี”ติ.



</Paragraph>

<Paragraph number="995" book="para">
เอวํ วุตฺเต, สา พฺราหฺมณี ตํ พฺราหฺมณํ เอตทโวจ—  “กุโต ตสฺส อุฬารตฺตตา. ยเถว เม ตฺวํ องฺคมงฺคานิ ปรามสิ เอวเมว เม สมโณ อุทายี องฺคมงฺคานิ ปรามสี”ติ. อถ โข โส พฺราหฺมโณ อุชฺฌายติ ขิยฺยติ วิปาเจติ—  “อลชฺชิโน อิเม สมณา สกฺยปุตฺติยา ทุสฺสีลา มุสาวาทิโน. อิเม หิ นาม ธมฺมจาริโน สมจาริโน พฺรหฺมจาริโน สจฺจวาทิโน สีลวนฺโต กลฺยาณธมฺมา ปฏิชานิสฺสนฺติ. นตฺถิ อิเมสํ สามญฺญํ นตฺถิ อิเมสํ พฺรหฺมญฺญํ, นฏฺฐํ อิเมสํ สามญฺญํ นฏฺฐํ อิเมสํ พฺรหฺมญฺญํ, กุโต อิเมสํ สามญฺญํ กุโต อิเมสํ พฺรหฺมญฺญํ, อปคตา อิเม สามญฺญา อปคตา อิเม พฺรหฺมญฺญา. กถญฺหิ นาม สมโณ อุทายี มม ภริยาย องฺคมงฺคานิ ปรามสิสฺสติ. น หิ สกฺกา กุลิตฺถีหิ กุลธีตาหิ กุลกุมารีหิ กุลสุณฺหาหิ กุลทาสีหิ อารามํ วา วิหารํ วา คนฺตุํ. สเจ กุลิตฺถิโย กุลธีตโร กุลกุมาริโย กุลสุณฺหาโย กุลทาสิโย อารามํ วา วิหารํ วา คจฺเฉยฺยุํ, ตาปิ สมณา สกฺยปุตฺติยา ทูเสยฺยุนฺ”ติ.



</Paragraph>

<Paragraph number="996" book="para">
อโสฺสสุํ โข ภิกฺขุ ตสฺส พฺราหฺมณสฺส อุชฺฌายนฺตสฺส ขิยฺยนฺตสฺส วิปาเจนฺตสฺส. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อายสฺมา อุทายี มาตุคาเมน สทฺธิํ กายสํสคฺคํ สมาปชฺชิสฺสตี”ติ.



</Paragraph>

<Paragraph number="997" book="para">
อถ โข เต ภิกฺขู อายสฺมนฺตํ อุทายิํ อเนกปริยาเยน วิครหิตฺวา ภควโต เอตมตฺถํ อาโรเจสุํ. อถ โข ภควา เอตสฺมิํ นิทาเน เอตสฺมิํ ปกรเณ ภิกฺขุสํฆํ สนฺนิปาตาเปตฺวา อายสฺมนฺตํ อุทายิํ ปฏิปุจฺฉิ—  “สจฺจํ กิร ตฺวํ, อุทายิ, มาตุคาเมน สทฺธิํ กายสํสคฺคํ สมาปชฺชสี”ติ? “สจฺจํ, ภควา”ติ. วิครหิ พุทฺโธ ภควา—  “อนนุจฺฉวิกํ, โมฆปุริส, อนนุโลมิกํ อปฺปติรูปํ อสฺสามณกํ อกปฺปิยํ อกรณียํ. กถญฺหิ นาม ตฺวํ, โมฆปุริส, มาตุคาเมน สทฺธิํ กายสํสคฺคํ สมาปชฺชิสฺสสิ. นนุ มยา, โมฆปุริส, อเนกปริยาเยน วิราคาย ธมฺโม เทสิโต โน สราคาย …เป…  กามปริฬาหานํ วูปสโม อกฺขาโต. เนตํ, โมฆปุริส, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—



</Paragraph>

</Division>
<Division number="270" book="para">

<Paragraph number="998" book="para">
<Emphasis>“โย ปน ภิกฺขุ โอติณฺโณ วิปริณเตน จิตฺเตน มาตุคาเมน สทฺธิํ กายสํสคฺคํ สมาปชฺเชยฺย หตฺถคฺคาหํ วา เวณิคฺคาหํ วา อญฺญตรสฺส วา อญฺญตรสฺส วา องฺคสฺส ปรามสนํ, สํฆาทิเสโส”</Emphasis>ติ. (*2*:<Emphasis>6</Emphasis>)



</Paragraph>

</Division>
<Division number="271" book="para">

<Paragraph number="999" book="para">
<Emphasis>โย ปนา</Emphasis>ติ โย ยาทิโส …เป…  <Emphasis>ภิกฺขู</Emphasis>ติ …เป…  อยํ อิมสฺมิํ อตฺเถ อธิปฺเปโต ภิกฺขูติ.



</Paragraph>

<Paragraph number="1000" book="para">
<Emphasis>โอติณฺโณ</Emphasis> นาม สารตฺโต อเปกฺขวา ปฏิพทฺธจิตฺโต.



</Paragraph>

<Paragraph number="1001" book="para">
<Emphasis>วิปริณตนฺ</Emphasis>ติ รตฺตมฺปิ จิตฺตํ วิปริณตํ. ทุฏฺฐมฺปิ จิตฺตํ วิปริณตํ. มูฬฺหมฺปิ จิตฺตํ วิปริณตํ. อปิ จ รตฺตํ จิตฺตํ อิมสฺมิํ อตฺเถ อธิปฺเปตํ วิปริณตนฺติ.



</Paragraph>

<Paragraph number="1002" book="para">
<Emphasis>มาตุคาโม</Emphasis> นาม มนุสฺสิตฺถี, น ยกฺขี น เปตี, น ติรจฺฉานคตา. อนฺตมโส ตทหุชาตาปิ ทาริกา, ปเคว มหตฺตรี.



</Paragraph>

<Paragraph number="1003" book="para">
<Emphasis>สทฺธินฺ</Emphasis>ติ เอกโต.



</Paragraph>

<Paragraph number="1004" book="para">
<Emphasis>กายสํสคฺคํ สมาปชฺเชยฺยา</Emphasis>ติ อชฺฌาจาโร วุจฺจติ.



</Paragraph>

<Paragraph number="1005" book="para">
<Emphasis>หตฺโถ</Emphasis> นาม กปฺปรํ อุปาทาย ยาว อคฺคนขา.



</Paragraph>

<Paragraph number="1006" book="para">
<Emphasis>เวณี</Emphasis> นาม สุทฺธเกสา วา, สุตฺตมิสฺสา วา, มาลามิสฺสา วา, หิรญฺญมิสฺสา วา, สุวณฺณมิสฺสา วา, มุตฺตามิสฺสา วา, มณิมิสฺสา วา.



</Paragraph>

<Paragraph number="1007" book="para">
<Emphasis>องฺคํ</Emphasis> นาม หตฺถญฺจ เวณิญฺจ ฐเปตฺวา อวเสสํ องฺคํ นาม.



</Paragraph>

</Division>
<Division number="272" book="para">

<Paragraph number="1008" book="para">
อามสนา, ปรามสนา, โอมสนา, อุมฺมสนา, โอลงฺฆนา, อุลฺลงฺฆนา, อากฑฺฒนา, ปติกฑฺฒนา, อภินิคฺคณฺหนา, อภินิปฺปีฬนา, คหณํ, ฉุปนํ.



</Paragraph>

<Paragraph number="1009" book="para">
<Emphasis>อามสนา</Emphasis> นาม อามฏฺฐมตฺตา.



</Paragraph>

<Paragraph number="1010" book="para">
<Emphasis>ปรามสนา</Emphasis> นาม อิโตจิโต จ สญฺโจปนา.



</Paragraph>

<Paragraph number="1011" book="para">
<Emphasis>โอมสนา</Emphasis> นาม เหฏฺฐา โอโรปนา.



</Paragraph>

<Paragraph number="1012" book="para">
<Emphasis>อุมฺมสนา</Emphasis> นาม อุทฺธํ อุจฺจารณา.



</Paragraph>

<Paragraph number="1013" book="para">
<Emphasis>โอลงฺฆนา</Emphasis> นาม เหฏฺฐา โอนมนา.



</Paragraph>

<Paragraph number="1014" book="para">
<Emphasis>อุลฺลงฺฆนา</Emphasis> นาม อุทฺธํ อุจฺจารณา.



</Paragraph>

<Paragraph number="1015" book="para">
<Emphasis>อากฑฺฒนา</Emphasis> นาม อาวิญฺฉนา.



</Paragraph>

<Paragraph number="1016" book="para">
<Emphasis>ปติกฑฺฒนา</Emphasis> นาม ปติปฺปณามนา.



</Paragraph>

<Paragraph number="1017" book="para">
<Emphasis>อภินิคฺคณฺหนา</Emphasis> นาม องฺคํ คเหตฺวา นิปฺปีฬนา.



</Paragraph>

<Paragraph number="1018" book="para">
<Emphasis>อภินิปฺปีฬนา</Emphasis> นาม เกนจิ สห นิปฺปีฬนา.



</Paragraph>

<Paragraph number="1019" book="para">
<Emphasis>คหณํ</Emphasis> นาม คหิตมตฺตํ.



</Paragraph>

<Paragraph number="1020" book="para">
<Emphasis>ฉุปนํ</Emphasis> นาม ผุฏฺฐมตฺตํ.



</Paragraph>

<Paragraph number="1021" book="para">
<Emphasis>สํฆาทิเสโส</Emphasis>ติ …เป…  เตนปิ วุจฺจติ “สํฆาทิเสโส”ติ.



</Paragraph>

</Division>
<Division number="273" book="para">

<Paragraph number="1022" book="para">
อิตฺถี จ โหติ อิตฺถิสญฺญี สารตฺโต จ ภิกฺขุ จ. นํ อิตฺถิยา กาเยน กายํ อามสติ ปรามสติ โอมสติ อุมฺมสติ โอลงฺเฆติ อุลฺลงฺเฆติ อากฑฺฒติ ปติกฑฺฒติ อภินิคฺคณฺหาติ อภินิปฺปีเฬติ คณฺหาติ ฉุปติ, อาปตฺติ สํฆาทิเสสสฺส.



</Paragraph>

<Paragraph number="1023" book="para">
อิตฺถี จ โหติ เวมติโก สารตฺโต จ. ภิกฺขุ จ นํ อิตฺถิยา กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจยสฺส.



</Paragraph>

<Paragraph number="1024" book="para">
อิตฺถี จ โหติ ปณฺฑกสญฺญี สารตฺโต จ. ภิกฺขุ จ นํ อิตฺถิยา กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจยสฺส.



</Paragraph>

<Paragraph number="1025" book="para">
อิตฺถี จ โหติ ปุริสสญฺญี สารตฺโต จ. ภิกฺขุ จ นํ อิตฺถิยา กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจยสฺส.



</Paragraph>

<Paragraph number="1026" book="para">
อิตฺถี จ โหติ ติรจฺฉานคตสญฺญี สารตฺโต จ. ภิกฺขุ จ นํ อิตฺถิยา กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจยสฺส.



</Paragraph>

<Paragraph number="1027" book="para">
ปณฺฑโก จ โหติ ปณฺฑกสญฺญี สารตฺโต จ. ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจยสฺส.



</Paragraph>

<Paragraph number="1028" book="para">
ปณฺฑโก จ โหติ เวมติโก สารตฺโต จ. ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทุกฺกฏสฺส.



</Paragraph>

<Paragraph number="1029" book="para">
ปณฺฑโก จ โหติ ปุริสสญฺญี สารตฺโต จ. ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทุกฺกฏสฺส.



</Paragraph>

<Paragraph number="1030" book="para">
ปณฺฑโก จ โหติ ติรจฺฉานคตสญฺญี สารตฺโต จ. ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทุกฺกฏสฺส.



</Paragraph>

<Paragraph number="1031" book="para">
ปณฺฑโก จ โหติ อิตฺถิสญฺญี สารตฺโต จ. ภิกฺขุ จ นํ ปณฺฑกสฺส กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทุกฺกฏสฺส.



</Paragraph>

<Paragraph number="1032" book="para">
ปุริโส จ โหติ ปุริสสญฺญี สารตฺโต จ. ภิกฺขุ จ นํ ปุริสสฺส กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทุกฺกฏสฺส.



</Paragraph>

<Paragraph number="1033" book="para">
ปุริโส จ โหติ เวมติโก …เป…  ปุริโส จ โหติ ติรจฺฉานคตสญฺญี…  ปุริโส จ โหติ อิตฺถิสญฺญี…  ปุริโส จ โหติ ปณฺฑกสญฺญี สารตฺโต จ. ภิกฺขุ จ นํ ปุริสสฺส กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทุกฺกฏสฺส.



</Paragraph>

<Paragraph number="1034" book="para">
ติรจฺฉานคโต จ โหติ ติรจฺฉานคตสญฺญี สารตฺโต จ. ภิกฺขุ จ นํ ติรจฺฉานคตสฺส กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทุกฺกฏสฺส.



</Paragraph>

<Paragraph number="1035" book="para">
ติรจฺฉานคโต จ โหติ เวมติโก …เป…  ติรจฺฉานคโต จ โหติ อิตฺถิสญฺญี…  ติรจฺฉานคโต จ โหติ ปณฺฑกสญฺญี…  ติรจฺฉานคโต จ โหติ. ปุริสสญฺญี สารตฺโต จ. ภิกฺขุ จ นํ ติรจฺฉานคตสฺส กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทุกฺกฏสฺส.




</Paragraph>
</Division>

<Paragraph number="1036" type="center" book="para">
เอกมูลกํ นิฏฺฐิตํ.





</Paragraph>

<Division number="274" book="para">

<Paragraph number="1037" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. ภิกฺขุ จ นํ ทฺวินฺนํ อิตฺถีนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ สํฆาทิเสสานํ.



</Paragraph>

<Paragraph number="1038" book="para">
เทฺว อิตฺถิโย ทฺวินฺนํ อิตฺถีนํ เวมติโก สารตฺโต จ. ภิกฺขุ จ นํ ทฺวินฺนํ อิตฺถีนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ถุลฺลจฺจยานํ.



</Paragraph>

<Paragraph number="1039" book="para">
เทฺว อิตฺถิโย ทฺวินฺนํ อิตฺถีนํ ปณฺฑกสญฺญี …เป…  ปุริสสญฺญี…  ติรจฺฉานคตสญฺญี สารตฺโต จ. ภิกฺขุ จ นํ ทฺวินฺนํ อิตฺถีนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ถุลฺลจฺจยานํ.



</Paragraph>

<Paragraph number="1040" book="para">
เทฺว ปณฺฑกา ทฺวินฺนํ ปณฺฑกานํ ปณฺฑกสญฺญี สารตฺโต จ ภิกฺขุ จ นํ ทฺวินฺนํ ปณฺฑกานํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ถุลฺลจฺจยานํ.



</Paragraph>

<Paragraph number="1041" book="para">
เทฺว ปณฺฑกา ทฺวินฺนํ ปณฺฑกานํ เวมติโก …เป…  ปุริสสญฺญี…  ติรจฺฉานคตสญฺญี…  อิตฺถิสญฺญี สารตฺโต จ. ภิกฺขุ จ นํ ทฺวินฺนํ ปณฺฑกานํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ทุกฺกฏานํ.



</Paragraph>

<Paragraph number="1042" book="para">
เทฺว ปุริสา ทฺวินฺนํ ปุริสานํ ปุริสสญฺญี สารตฺโต จ ภิกฺขุ จ นํ ทฺวินฺนํ ปุริสานํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ทุกฺกฏานํ.



</Paragraph>

<Paragraph number="1043" book="para">
เทฺว ปุริสา ทฺวินฺนํ ปุริสานํ เวมติโก …เป…  ติรจฺฉานคตสญฺญี…  อิตฺถิสญฺญี…  ปณฺฑกสญฺญี สารตฺโต จ. ภิกฺขุ จ นํ ทฺวินฺนํ ปุริสานํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ทุกฺกฏานํ.



</Paragraph>

<Paragraph number="1044" book="para">
เทฺว ติรจฺฉานคตา ทฺวินฺนํ ติรจฺฉานคตานํ ติรจฺฉานคตสญฺญี สารตฺโต จ. ภิกฺขุ จ นํ ทฺวินฺนํ ติรจฺฉานคตานํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ทุกฺกฏานํ.



</Paragraph>

<Paragraph number="1045" book="para">
เทฺว ติรจฺฉานคตา ทฺวินฺนํ ติรจฺฉานคตานํ เวมติโก …เป…  อิตฺถิสญฺญี…  ปณฺฑกสญฺญี…  ปุริสสญฺญี สารตฺโต จ. ภิกฺขุ จ นํ ทฺวินฺนํ ติรจฺฉานคตานํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ทุกฺกฏานํ.



</Paragraph>

</Division>
<Division number="275" book="para">

<Paragraph number="1046" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ สํฆาทิเสเสน ทุกฺกฏสฺส.



</Paragraph>

<Paragraph number="1047" book="para">
อิตฺถี จ ปณฺฑโก จ อุภินฺนํ เวมติโก สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส.



</Paragraph>

<Paragraph number="1048" book="para">
อิตฺถี จ ปณฺฑโก จ อุภินฺนํ ปณฺฑกสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ถุลฺลจฺจยานํ.



</Paragraph>

<Paragraph number="1049" book="para">
อิตฺถี จ ปณฺฑโก จ อุภินฺนํ ปุริสสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส.



</Paragraph>

<Paragraph number="1050" book="para">
อิตฺถี จ ปณฺฑโก จ อุภินฺนํ ติรจฺฉานคตสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส.



</Paragraph>

<Paragraph number="1051" book="para">
อิตฺถี จ ปุริโส จ อุภินฺนํ อิตฺถิสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ สํฆาทิเสเสน ทุกฺกฏสฺส.



</Paragraph>

<Paragraph number="1052" book="para">
อิตฺถี จ ปุริโส จ อุภินฺนํ เวมติโก …เป…  ปณฺฑกสญฺญี…  ปุริสสญฺญี…  ติรจฺฉานคตสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส.



</Paragraph>

<Paragraph number="1053" book="para">
อิตฺถี จ ติรจฺฉานคโต จ อุภินฺนํ อิตฺถิสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ สํฆาทิเสเสน ทุกฺกฏสฺส.



</Paragraph>

<Paragraph number="1054" book="para">
อิตฺถี จ ติรจฺฉานคโต จ อุภินฺนํ เวมติโก …เป…  ปณฺฑกสญฺญี…  ปุริสสญฺญี…  ติรจฺฉานคตสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส.



</Paragraph>

<Paragraph number="1055" book="para">
ปณฺฑโก จ ปุริโส จ อุภินฺนํ ปณฺฑกสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส.



</Paragraph>

<Paragraph number="1056" book="para">
ปณฺฑโก จ ปุริโส จ อุภินฺนํ เวมติโก …เป…  ปุริสสญฺญี…  ติรจฺฉานคตสญฺญี…  อิตฺถิสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ทุกฺกฏานํ.



</Paragraph>

<Paragraph number="1057" book="para">
ปณฺฑโก จ ติรจฺฉานคโต จ อุภินฺนํ ปณฺฑกสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส.



</Paragraph>

<Paragraph number="1058" book="para">
ปณฺฑโก จ ติรจฺฉานคโต จ อุภินฺนํ เวมติโก …เป…  ปุริสสญฺญี…  ติรจฺฉานคตสญฺญี…  อิตฺถิสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ทุกฺกฏานํ.



</Paragraph>

<Paragraph number="1059" book="para">
ปุริโส จ ติรจฺฉานคโต จ อุภินฺนํ ปุริสสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ทุกฺกฏานํ.



</Paragraph>

<Paragraph number="1060" book="para">
ปุริโส จ ติรจฺฉานคโต จ อุภินฺนํ เวมติโก …เป…  ติรจฺฉานคตสญฺญี…  อิตฺถิสญฺญี…  ปณฺฑกสญฺญี สารตฺโต จ. ภิกฺขุ จ นํ อุภินฺนํ กาเยน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ทุกฺกฏานํ.




</Paragraph>
</Division>

<Paragraph number="1061" type="center" book="para">
ทุมูลกํ นิฏฺฐิตํ.





</Paragraph>

<Division number="276" book="para">

<Paragraph number="1062" book="para">
อิตฺถี จ โหติ อิตฺถิสญฺญี สารตฺโต จ. ภิกฺขุ จ นํ อิตฺถิยา กาเยน กายปฏิพทฺธํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจยสฺส …เป… .



</Paragraph>

<Paragraph number="1063" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. ภิกฺขุ จ นํ ทฺวินฺนํ อิตฺถีนํ กาเยน กายปฏิพทฺธํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ถุลฺลจฺจยานํ …เป… .



</Paragraph>

<Paragraph number="1064" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. ภิกฺขุ จ นํ อุภินฺนํ กาเยน กายปฏิพทฺธํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส …เป… .



</Paragraph>

<Paragraph number="1065" book="para">
อิตฺถี จ โหติ อิตฺถิสญฺญี สารตฺโต จ. ภิกฺขุ จ นํ อิตฺถิยา กายปฏิพทฺเธน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจยสฺส …เป… .



</Paragraph>

<Paragraph number="1066" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. ภิกฺขุ จ นํ ทฺวินฺนํ อิตฺถีนํ กายปฏิพทฺเธน กายํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ถุลฺลจฺจยานํ …เป… .



</Paragraph>

<Paragraph number="1067" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. ภิกฺขุ จ นํ อุภินฺนํ กายปฏิพทฺเธน กายํ อามสติ ปรามสติ …เป…  คณฺหาติ ฉุปติ, อาปตฺติ ถุลฺลจฺจเยน ทุกฺกฏสฺส …เป… .



</Paragraph>

<Paragraph number="1068" book="para">
อิตฺถี จ โหติ อิตฺถิสญฺญี สารตฺโต จ. ภิกฺขุ จ นํ อิตฺถิยา กายปฏิพทฺเธน กายปฏิพทฺธํ อามสติ ปรามสติ …เป…  คณฺหาติ ฉุปติ, อาปตฺติ ทุกฺกฏสฺส …เป… .



</Paragraph>

<Paragraph number="1069" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. ภิกฺขุ จ นํ ทฺวินฺนํ อิตฺถีนํ กายปฏิพทฺเธน กายปฏิพทฺธํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1070" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. ภิกฺขุ จ นํ อุภินฺนํ กายปฏิพทฺเธน กายปฏิพทฺธํ อามสติ ปรามสติ …เป…  คณฺหาติ ฉุปติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1071" book="para">
อิตฺถี จ โหติ อิตฺถิสญฺญี สารตฺโต จ. ภิกฺขุ จ นํ อิตฺถิยา นิสฺสคฺคิเยน กายํ อามสติ อาปตฺติ ทุกฺกฏสฺส …เป… .



</Paragraph>

<Paragraph number="1072" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. ภิกฺขุ จ นํ ทฺวินฺนํ อิตฺถีนํ นิสฺสคฺคิเยน กายํ อามสติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1073" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. ภิกฺขุ จ นํ อุภินฺนํ นิสฺสคฺคิเยน กายํ อามสติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1074" book="para">
อิตฺถี จ โหติ อิตฺถิสญฺญี สารตฺโต จ. ภิกฺขุ จ นํ อิตฺถิยา นิสฺสคฺคิเยน กายปฏิพทฺธํ อามสติ, อาปตฺติ ทุกฺกฏสฺส …เป… .



</Paragraph>

<Paragraph number="1075" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. ภิกฺขุ จ นํ ทฺวินฺนํ อิตฺถีนํ นิสฺสคฺคิเยน กายปฏิพทฺธํ อามสติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1076" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. ภิกฺขุ จ นํ อุภินฺนํ นิสฺสคฺคิเยน กายปฏิพทฺธํ อามสติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1077" book="para">
อิตฺถี จ โหติ อิตฺถิสญฺญี สารตฺโต จ. ภิกฺขุ จ นํ อิตฺถิยา นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฏสฺส …เป… .



</Paragraph>

<Paragraph number="1078" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. ภิกฺขุ จ นํ ทฺวินฺนํ อิตฺถีนํ นิสฺสคฺคิเยน นิสฺสคฺคิยํ อามสติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1079" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. ภิกฺขุ จ นํ อุภินฺนํ นิสฺสคฺคิเยน นิสฺสคฺคิยํ อามสติ, อาปตฺติ ทฺวินฺนํ ทุกฺกฏานํ …เป… .




</Paragraph>
</Division>

<Paragraph number="1080" type="center" book="para">
ภิกฺขุเปยฺยาโล นิฏฺฐิโต.





</Paragraph>

<Division number="277" book="para">

<Paragraph number="1081" book="para">
อิตฺถี จ โหติ อิตฺถิสญฺญี สารตฺโต จ. อิตฺถี จ นํ ภิกฺขุสฺส กาเยน กายํ อามสติ ปรามสติ โอมสติ อุมฺมสติ โอลงฺเฆติ อุลฺลงฺเฆติ อากฑฺฒติ ปติกฑฺฒติ อภินิคฺคณฺหาติ อภินิปฺปีเฬติ คณฺหาติ ฉุปติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ สํฆาทิเสสสฺส …เป… .



</Paragraph>

<Paragraph number="1082" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. อิตฺถิโย จ นํ ภิกฺขุสฺส กาเยน กายํ อามสนฺติ ปรามสนฺติ โอมสนฺติ อุมฺมสนฺติ โอลงฺเฆนฺติ อุลฺลงฺเฆนฺติ อากฑฺฒนฺติ ปติกฑฺฒนฺติ อภินิคฺคณฺหนฺติ อภินิปฺปีเฬนฺติ คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ สํฆาทิเสสานํ …เป… .



</Paragraph>

<Paragraph number="1083" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. อุโภ จ นํ ภิกฺขุสฺส กาเยน กายํ อามสนฺติ ปรามสนฺติ …เป…  คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ สํฆาทิเสเสน ทุกฺกฏสฺส …เป… .



</Paragraph>

<Paragraph number="1084" book="para">
อิตฺถี จ โหติ อิตฺถิสญฺญี สารตฺโต จ. อิตฺถี จ นํ ภิกฺขุสฺส กาเยน กายปฏิพทฺธํ อามสติ ปรามสติ …เป…  คณฺหาติ ฉุปติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ถุลฺลจฺจยสฺส …เป… .



</Paragraph>

<Paragraph number="1085" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. อิตฺถิโย จ นํ ภิกฺขุสฺส กาเยน กายปฏิพทฺธํ อามสนฺติ ปรามสนฺติ …เป…  คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ถุลฺลจฺจยานํ …เป… .



</Paragraph>

<Paragraph number="1086" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. อุโภ จ นํ ภิกฺขุสฺส กาเยน กายปฏิพทฺธํ อามสนฺติ ปรามสนฺติ …เป…  คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ถุลฺลจฺจเยน ทุกฺกฏสฺส …เป… .



</Paragraph>

<Paragraph number="1087" book="para">
อิตฺถี จ โหติ อิตฺถิสญฺญี สารตฺโต จ. อิตฺถี จ นํ ภิกฺขุสฺส กายปฏิพทฺเธน กายํ อามสติ ปรามสติ …เป…  คณฺหาติ ฉุปติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ถุลฺลจฺจยสฺส …เป… .



</Paragraph>

<Paragraph number="1088" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. อิตฺถิโย จ นํ ภิกฺขุสฺส กายปฏิพทฺเธน กายํ อามสนฺติ ปรามสนฺติ …เป…  คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ถุลฺลจฺจยานํ …เป… .



</Paragraph>

<Paragraph number="1089" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. อุโภ จ นํ ภิกฺขุสฺส กายปฏิพทฺเธน กายํ อามสนฺติ ปรามสนฺติ …เป…  คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ถุลฺลจฺจเยน ทุกฺกฏสฺส …เป… .



</Paragraph>

</Division>
<Division number="278" book="para">

<Paragraph number="1090" book="para">
อิตฺถี จ โหติ อิตฺถิสญฺญี สารตฺโต จ. อิตฺถี จ นํ ภิกฺขุสฺส กายปฏิพทฺเธน กายปฏิพทฺธํ อามสติ ปรามสติ …เป…  คณฺหาติ ฉุปติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทุกฺกฏสฺส …เป… .



</Paragraph>

<Paragraph number="1091" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. อิตฺถิโย จ นํ ภิกฺขุสฺส กายปฏิพทฺเธน กายปฏิพทฺธํ อามสนฺติ ปรามสนฺติ …เป…  คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1092" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. อุโภ จ นํ ภิกฺขุสฺส กายปฏิพทฺเธน กายปฏิพทฺธํ อามสนฺติ ปรามสนฺติ …เป…  คณฺหนฺติ ฉุปนฺติ, เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1093" book="para">
อิตฺถี จ โหติ อิตฺถิสญฺญี สารตฺโต จ. อิตฺถี จ นํ ภิกฺขุสฺส นิสฺสคฺคิเยน กายํ อามสติ. เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทุกฺกฏสฺส …เป… .



</Paragraph>

<Paragraph number="1094" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. อิตฺถิโย จ นํ ภิกฺขุสฺส นิสฺสคฺคิเยน กายํ อามสนฺติ. เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1095" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. อุโภ จ นํ ภิกฺขุสฺส นิสฺสคฺคิเยน กายํ อามสนฺติ. เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1096" book="para">
อิตฺถี จ โหติ อิตฺถิสญฺญี สารตฺโต จ. อิตฺถี จ นํ ภิกฺขุสฺส นิสฺสคฺคิเยน กายปฏิพทฺธํ อามสติ. เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทุกฺกฏสฺส …เป… .



</Paragraph>

<Paragraph number="1097" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. อิตฺถิโย จ นํ ภิกฺขุสฺส นิสฺสคฺคิเยน กายปฏิพทฺธํ อามสนฺติ. เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1098" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. อุโภ จ นํ ภิกฺขุสฺส นิสฺสคฺคิเยน กายปฏิพทฺธํ อามสนฺติ. เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1099" book="para">
อิตฺถี จ โหติ อิตฺถิสญฺญี สารตฺโต จ. อิตฺถี จ นํ ภิกฺขุสฺส นิสฺสคฺคิเยน นิสฺสคฺคิยํ อามสติ. เสวนาธิปฺปาโย กาเยน วายมติ, น จ ผสฺสํ ปฏิวิชานาติ, อาปตฺติ ทุกฺกฏสฺส …เป… .



</Paragraph>

<Paragraph number="1100" book="para">
เทฺว อิตฺถิโย ทฺวินฺนํ อิตฺถีนํ อิตฺถิสญฺญี สารตฺโต จ. อิตฺถิโย จ นํ ภิกฺขุสฺส นิสฺสคฺคิเยน นิสฺสคฺคิยํ อามสนฺติ. เสวนาธิปฺปาโย กาเยน วายมติ, น จ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป… .



</Paragraph>

<Paragraph number="1101" book="para">
อิตฺถี จ ปณฺฑโก จ อุภินฺนํ อิตฺถิสญฺญี สารตฺโต จ. อุโภ จ นํ ภิกฺขุสฺส นิสฺสคฺคิเยน นิสฺสคฺคิยํ อามสนฺติ. เสวนาธิปฺปาโย กาเยน วายมติ, น จ ผสฺสํ ปฏิวิชานาติ, อาปตฺติ ทฺวินฺนํ ทุกฺกฏานํ …เป… .



</Paragraph>

</Division>
<Division number="279" book="para">

<Paragraph number="1102" book="para">
เสวนาธิปฺปาโย กาเยน วายมติ ผสฺสํ ปฏิวิชานาติ, อาปตฺติ สํฆาทิเสสสฺส.



</Paragraph>

<Paragraph number="1103" book="para">
เสวนาธิปฺปาโย กาเยน วายมติ, น จ ผสฺสํ ปฏิวิชานาติ, อาปตฺติ ทุกฺกฏสฺส.



</Paragraph>

<Paragraph number="1104" book="para">
เสวนาธิปฺปาโย น จ กาเยน วายมติ, ผสฺสํ ปฏิวิชานาติ, อนาปตฺติ.



</Paragraph>

<Paragraph number="1105" book="para">
เสวนาธิปฺปาโย น จ กาเยน วายมติ, น จ ผสฺสํ ปฏิวิชานาติ, อนาปตฺติ.



</Paragraph>

<Paragraph number="1106" book="para">
โมกฺขาธิปฺปาโย กาเยน วายมติ, ผสฺสํ ปฏิวิชานาติ, อนาปตฺติ.



</Paragraph>

<Paragraph number="1107" book="para">
โมกฺขาธิปฺปาโย กาเยน วายมติ, น จ ผสฺสํ ปฏิวิชานาติ, อนาปตฺติ.



</Paragraph>

<Paragraph number="1108" book="para">
โมกฺขาธิปฺปาโย น จ กาเยน วายมติ, ผสฺสํ ปฏิวิชานาติ, อนาปตฺติ.



</Paragraph>

<Paragraph number="1109" book="para">
โมกฺขาธิปฺปาโย น จ กาเยน วายมติ, น จ ผสฺสํ ปฏิวิชานาติ, อนาปตฺติ.



</Paragraph>

</Division>
<Division number="280" book="para">

<Paragraph number="1110" book="para">
อนาปตฺติ—  อสญฺจิจฺจ, อสติยา, อชานนฺตสฺส, อสาทิยนฺตสฺส, อุมฺมตฺตกสฺส, ขิตฺตจิตฺตสฺส, เวทนาฏฺฏสฺส, อาทิกมฺมิกสฺสาติ.

</Paragraph>
</Division>

<TableOfContents book="para" section="1.2.2">
* [1.2.2.1 วินีตวตฺถุอุทฺทานคาถา](1-2-2/1-2-2-1)
* [1.2.2.2 วินีตวตฺถุ](1-2-2/1-2-2-2)
</TableOfContents>