---
title: "1.4.3.9 สาสงฺกสิกฺขาปท"
tableOfContents: false
sidebar:
  order: 10
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="652" book="para">

<Paragraph number="2400" book="para">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน ภิกฺขู วุตฺถวสฺสา อารญฺญเกสุ เสนาสเนสุ วิหรนฺติ. กตฺติกโจรกา ภิกฺขู—  “ลทฺธลาภา”ติ ปริปาเตนฺติ. ภควโต เอตมตฺถํ อาโรเจสุํ. อถ โข ภควา เอตสฺมิํ นิทาเน เอตสฺมิํ ปกรเณ ธมฺมิํ กถํ กตฺวา ภิกฺขู อามนฺเตสิ—  “อนุชานามิ, ภิกฺขเว, อารญฺญเกสุ เสนาสเนสุ วิหรนฺเตน ติณฺณํ จีวรานํ อญฺญตรํ จีวรํ อนฺตรฆเร นิกฺขิปิตุนฺ”ติ.
</Paragraph>

<Paragraph number="2401" book="para">
เตน โข ปน สมเยน ภิกฺขู—  “ภควตา อนุญฺญาตํ อารญฺญเกสุ เสนาสเนสุ วิหรนฺเตน ติณฺณํ จีวรานํ อญฺญตรํ จีวรํ อนฺตรฆเร นิกฺขิปิตุนฺ”ติ ติณฺณํ จีวรานํ อญฺญตรํ จีวรํ อนฺตรฆเร นิกฺขิปิตฺวา อติเรกฉารตฺตํ วิปฺปวสนฺติ. ตานิ จีวรานิ นสฺสนฺติปิ วินสฺสนฺติปิ ฑยฺหนฺติปิ อุนฺทูเรหิปิ ขชฺชนฺติ. ภิกฺขู ทุจฺโจฬา โหนฺติ ลูขจีวรา. ภิกฺขู เอวมาหํสุ—  “กิสฺส ตุเมฺห, อาวุโส, ทุจฺโจฬา ลูขจีวรา”ติ? อถ โข เต ภิกฺขู ภิกฺขูนํ เอตมตฺถํ อาโรเจสุํ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขู ติณฺณํ จีวรานํ อญฺญตรํ จีวรํ อนฺตรฆเร นิกฺขิปิตฺวา อติเรกฉารตฺตํ วิปฺปวสิสฺสนฺตี”ติ.
</Paragraph>

<Paragraph number="2402" book="para">
อถ โข เต ภิกฺขู เต อเนกปริยาเยน วิครหิตฺวา ภควโต เอตมตฺถํ อาโรเจสุํ …เป…  “สจฺจํ กิร, ภิกฺขเว, ภิกฺขู ติณฺณํ จีวรานํ อญฺญตรํ จีวรํ อนฺตรฆเร นิกฺขิปิตฺวา อติเรกฉารตฺตํ วิปฺปวสนฺตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม เต, ภิกฺขเว, โมฆปุริสา ติณฺณํ จีวรานํ อญฺญตรํ จีวรํ อนฺตรฆเร นิกฺขิปิตฺวา อติเรกฉารตฺตํ วิปฺปวสิสฺสนฺติ. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="653" book="para">

<Paragraph number="2403" book="para">
<Emphasis>“อุปวสฺสํ โข ปน กตฺติกปุณฺณมํ ยานิ โข ปน ตานิ อารญฺญกานิ เสนาสนานิ สาสงฺกสมฺมตานิ สปฺปฏิภยานิ ตถารูเปสุ ภิกฺขุ เสนาสเนสุ วิหรนฺโต อากงฺขมาโน ติณฺณํ จีวรานํ อญฺญตรํ จีวรํ อนฺตรฆเร นิกฺขิเปยฺย, สิยา จ ตสฺส ภิกฺขุโน โกจิเทว ปจฺจโย เตน จีวเรน วิปฺปวาสาย. ฉารตฺตปรมํ เตน ภิกฺขุนา เตน จีวเรน วิปฺปวสิตพฺพํ. ตโต เจ อุตฺตริ วิปฺปวเสยฺย, อญฺญตฺร ภิกฺขุสมฺมุติยา, นิสฺสคฺคิยํ ปาจิตฺติยนฺ”</Emphasis>ติ. (*29*:<Emphasis>48</Emphasis>)
</Paragraph>

</Division>
<Division number="654" book="para">

<Paragraph number="2404" book="para">
<Emphasis>อุปวสฺสํ โข ปนา</Emphasis>ติ วุฏฺฐวสฺสานํ.
</Paragraph>

<Paragraph number="2405" book="para">
<Emphasis>กตฺติกปุณฺณมนฺ</Emphasis>ติ กตฺติกจาตุมาสินี วุจฺจติ.
</Paragraph>

<Paragraph number="2406" book="para">
<Emphasis>ยานิ โข ปน ตานิ อารญฺญกานิ เสนาสนานี</Emphasis>ติ <Emphasis>อารญฺญกํ</Emphasis> นาม เสนาสนํ ปญฺจธนุสติกํ ปจฺฉิมํ.
</Paragraph>

<Paragraph number="2407" book="para">
<Emphasis>สาสงฺกํ</Emphasis> นาม อาราเม อารามูปจาเร โจรานํ นิวิฏฺโฐกาโส ทิสฺสติ, ภุตฺโตกาโส ทิสฺสติ, ฐิโตกาโส ทิสฺสติ, นิสินฺโนกาโส ทิสฺสติ, นิปนฺโนกาโส ทิสฺสติ.
</Paragraph>

<Paragraph number="2408" book="para">
<Emphasis>สปฺปฏิภยํ</Emphasis> นาม อาราเม อารามูปจาเร โจเรหิ มนุสฺสา หตา ทิสฺสนฺติ, วิลุตฺตา ทิสฺสนฺติ, อาโกฏิตา ทิสฺสนฺติ.
</Paragraph>

<Paragraph number="2409" book="para">
<Emphasis>ตถารูเปสุ ภิกฺขุ เสนาสเนสุ วิหรนฺโต</Emphasis>ติ เอวรูเปสุ ภิกฺขุ เสนาสเนสุ วิหรนฺโต.
</Paragraph>

<Paragraph number="2410" book="para">
<Emphasis>อากงฺขมาโน</Emphasis>ติ อิจฺฉมาโน.
</Paragraph>

<Paragraph number="2411" book="para">
<Emphasis>ติณฺณํ จีวรานํ อญฺญตรํ จีวรนฺ</Emphasis>ติ สงฺฆาฏิํ วา อุตฺตราสงฺคํ วา อนฺตรวาสกํ วา.
</Paragraph>

<Paragraph number="2412" book="para">
<Emphasis>อนฺตรฆเร นิกฺขิเปยฺยา</Emphasis>ติ สมนฺตา โคจรคาเม นิกฺขิเปยฺย.
</Paragraph>

<Paragraph number="2413" book="para">
<Emphasis>สิยา จ ตสฺส ภิกฺขุโน โกจิเทว ปจฺจโย เตน จีวเรน วิปฺปวาสายา</Emphasis>ติ สิยา ปจฺจโย สิยา กรณียํ.
</Paragraph>

<Paragraph number="2414" book="para">
<Emphasis>ฉารตฺตปรมํ เตน ภิกฺขุนา เตน จีวเรน วิปฺปวสิตพฺพนฺ</Emphasis>ติ ฉารตฺตปรมตา วิปฺปวสิตพฺพํ.
</Paragraph>

<Paragraph number="2415" book="para">
<Emphasis>อญฺญตฺร ภิกฺขุสมฺมุติยา</Emphasis>ติ ฐเปตฺวา ภิกฺขุสมฺมุติํ.
</Paragraph>

<Paragraph number="2416" book="para">
<Emphasis>ตโต เจ อุตฺตริ วิปฺปวเสยฺยา</Emphasis>ติ สตฺตเม อรุณุคฺคมเน นิสฺสคฺคิยํ โหติ. นิสฺสชฺชิตพฺพํ สํฆสฺส วา คณสฺส วา ปุคฺคลสฺส วา. เอวญฺจ ปน, ภิกฺขเว, นิสฺสชฺชิตพฺพํ …เป…  อิทํ เม, ภนฺเต, จีวรํ อติเรกฉารตฺตํ วิปฺปวุตฺถํ, อญฺญตฺร ภิกฺขุสมฺมุติยา, นิสฺสคฺคิยํ. อิมาหํ สํฆสฺส นิสฺสชฺชามีติ …เป…  ทเทยฺยาติ …เป…  ทเทยฺยุนฺติ …เป…  อายสฺมโต ทมฺมีติ.
</Paragraph>

</Division>
<Division number="655" book="para">

<Paragraph number="2417" book="para">
อติเรกฉารตฺเต อติเรกสญฺญี วิปฺปวสติ, อญฺญตฺร ภิกฺขุสมฺมุติยา, นิสฺสคฺคิยํ ปาจิตฺติยํ. อติเรกฉารตฺเต เวมติโก วิปฺปวสติ, อญฺญตฺร ภิกฺขุสมฺมุติยา, นิสฺสคฺคิยํ ปาจิตฺติยํ. อติเรกฉารตฺเต อูนกสญฺญี วิปฺปวสติ, อญฺญตฺร ภิกฺขุสมฺมุติยา, นิสฺสคฺคิยํ ปาจิตฺติยํ. อปฺปจฺจุทฺธเฏ ปจฺจุทฺธฏสญฺญี …เป…  อวิสฺสชฺชิเต วิสฺสชฺชิตสญฺญี…  อนฏฺเฐ นฏฺฐสญฺญี…  อวินฏฺเฐ วินฏฺฐสญฺญี…  อทฑฺเฒ ทฑฺฒสญฺญี…  อวิลุตฺเต วิลุตฺตสญฺญี วิปฺปวสติ, อญฺญตฺร ภิกฺขุสมฺมุติยา, นิสฺสคฺคิยํ ปาจิตฺติยํ.
</Paragraph>

<Paragraph number="2418" book="para">
นิสฺสคฺคิยํ จีวรํ อนิสฺสชฺชิตฺวา ปริภุญฺชติ, อาปตฺติ ทุกฺกฏสฺส. อูนกฉารตฺเต อติเรกสญฺญี, อาปตฺติ ทุกฺกฏสฺส. อูนกฉารตฺเต เวมติโก, อาปตฺติ ทุกฺกฏสฺส. อูนกฉารตฺเต อูนกสญฺญี, อนาปตฺติ.
</Paragraph>

</Division>
<Division number="656" book="para">

<Paragraph number="2419" book="para">
อนาปตฺติ—  ฉารตฺตํ วิปฺปวสติ, อูนกฉารตฺตํ วิปฺปวสติ, ฉารตฺตํ วิปฺปวสิตฺวา ปุน คามสีมํ โอกฺกมิตฺวา วสิตฺวา ปกฺกมติ, อนฺโตฉารตฺตํ ปจฺจุทฺธรติ, วิสฺสชฺเชติ, นสฺสติ, วินสฺสติ, ฑยฺหติ, อจฺฉินฺทิตฺวา คณฺหนฺติ, วิสฺสาสํ คณฺหนฺติ, ภิกฺขุสมฺมุติยา, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="2420" type="center" book="para">
สาสงฺกสิกฺขาปทํ นิฏฺฐิตํ นวมํ.
</Paragraph>