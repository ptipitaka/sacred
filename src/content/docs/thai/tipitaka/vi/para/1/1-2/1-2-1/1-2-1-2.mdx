---
title: "1.2.1.2 วินีตวตฺถุ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="263" book="para">

<Paragraph number="945" book="para">
เตน โข ปน สมเยน อญฺญตรสฺส ภิกฺขุโน สุปินนฺเตน อสุจิ มุจฺจิ. ตสฺส กุกฺกุจฺจํ อโหสิ—  “ภควตา สิกฺขาปทํ ปญฺญตฺตํ, กจฺจิ นุ โข อหํ สํฆาทิเสสํ อาปตฺติํ อาปนฺโน”ติ? ภควโต เอตมตฺถํ อาโรเจสิ. “อนาปตฺติ, ภิกฺขุ, สุปินนฺเตนา”ติ. (1)
</Paragraph>

<Paragraph number="946" book="para">
เตน โข ปน สมเยน อญฺญตรสฺส ภิกฺขุโน อุจฺจารํ กโรนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “กิํจิตฺโต ตฺวํ, ภิกฺขู”ติ? “นาหํ, ภควา, โมจนาธิปฺปาโย”ติ. “อนาปตฺติ, ภิกฺขุ, นโมจนาธิปฺปายสฺสา”ติ. (2)
</Paragraph>

<Paragraph number="947" book="para">
เตน โข ปน สมเยน อญฺญตรสฺส ภิกฺขุโน ปสฺสาวํ กโรนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (3)
</Paragraph>

<Paragraph number="948" book="para">
เตน โข ปน สมเยน อญฺญตรสฺส ภิกฺขุโน กามวิตกฺกํ วิตกฺเกนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, วิตกฺเกนฺตสฺสา”ติ. (4)
</Paragraph>

<Paragraph number="949" book="para">
เตน โข ปน สมเยน อญฺญตรสฺส ภิกฺขุโน อุโณฺหทเกน นฺหายนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “กิํจิตฺโต ตฺวํ, ภิกฺขู”ติ? “นาหํ, ภควา, โมจนาธิปฺปาโย”ติ. “อนาปตฺติ, ภิกฺขุ, นโมจนาธิปฺปายสฺสา”ติ. (5)
</Paragraph>

<Paragraph number="950" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส อุโณฺหทเกน นฺหายนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อาปตฺติํ ตฺวํ, ภิกฺขุ, อาปนฺโน สํฆาทิเสสนฺ”ติ. (6)
</Paragraph>

<Paragraph number="951" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส อุโณฺหทเกน นฺหายนฺตสฺส อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (7)
</Paragraph>

<Paragraph number="952" book="para">
เตน โข ปน สมเยน อญฺญตรสฺส ภิกฺขุโน องฺคชาเต วโณ โหติ. เภสชฺเชน อาลิมฺเปนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (8)
</Paragraph>

<Paragraph number="953" book="para">
เตน โข ปน สมเยน อญฺญตรสฺส ภิกฺขุโน องฺคชาเต วโณ โหติ. โมจนาธิปฺปายสฺส เภสชฺเชน อาลิมฺเปนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (9–10)
</Paragraph>

<Paragraph number="954" book="para">
เตน โข ปน สมเยน อญฺญตรสฺส ภิกฺขุโน อณฺฑํ กณฺฑุวนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (11)
</Paragraph>

<Paragraph number="955" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส อณฺฑํ กณฺฑุวนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (12–13)
</Paragraph>

</Division>
<Division number="264" book="para">

<Paragraph number="956" book="para">
เตน โข ปน สมเยน อญฺญตรสฺส ภิกฺขุโน มคฺคํ คจฺฉนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (14)
</Paragraph>

<Paragraph number="957" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส มคฺคํ คจฺฉนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (15–16)
</Paragraph>

<Paragraph number="958" book="para">
เตน โข ปน สมเยน อญฺญตรสฺส ภิกฺขุโน วตฺถิํ คเหตฺวา ปสฺสาวํ กโรนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (17)
</Paragraph>

<Paragraph number="959" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส วตฺถิํ คเหตฺวา ปสฺสาวํ กโรนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (18–19)
</Paragraph>

<Paragraph number="960" book="para">
เตน โข ปน สมเยน อญฺญตรสฺส ภิกฺขุโน ชนฺตาฆเร อุทรวฏฺฏิํ ตาเปนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (20)
</Paragraph>

<Paragraph number="961" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส ชนฺตาฆเร อุทรวฏฺฏิํ ตาเปนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (21–22)
</Paragraph>

<Paragraph number="962" book="para">
เตน โข ปน สมเยน อญฺญตรสฺส ภิกฺขุโน ชนฺตาฆเร อุปชฺฌายสฺส ปิฏฺฐิปริกมฺมํ กโรนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (23)
</Paragraph>

<Paragraph number="963" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส ชนฺตาฆเร อุปชฺฌายสฺส ปิฏฺฐิปริกมฺมํ กโรนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (24–25)
</Paragraph>

</Division>
<Division number="265" book="para">

<Paragraph number="964" book="para">
เตน โข ปน สมเยน อญฺญตรสฺส ภิกฺขุโน อูรุํ ฆฏฺฏาเปนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (26)
</Paragraph>

<Paragraph number="965" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส อูรุํ ฆฏฺฏาเปนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (27–28)
</Paragraph>

<Paragraph number="966" book="para">
เตน โข ปน สมเยน อญฺญตโร ภิกฺขุ โมจนาธิปฺปาโย อญฺญตรํ สามเณรํ เอตทโวจ—  “เอหิ เม ตฺวํ, อาวุโส สามเณร, องฺคชาตํ คณฺหาหี”ติ. โส ตสฺส องฺคชาตํ อคฺคเหสิ. ตเสฺสว อสุจิ มุจฺจิ. ตสฺส กุกฺกุจฺจํ อโหสิ …เป…  “อาปตฺติํ ตฺวํ, ภิกฺขุ, อาปนฺโน สํฆาทิเสสนฺ”ติ. (29)
</Paragraph>

<Paragraph number="967" book="para">
เตน โข ปน สมเยน อญฺญตโร ภิกฺขุ สุตฺตสฺส สามเณรสฺส องฺคชาตํ อคฺคเหสิ. ตเสฺสว อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ทุกฺกฏสฺสา”ติ. (30)
</Paragraph>

</Division>
<Division number="266" book="para">

<Paragraph number="968" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส อูรูหิ องฺคชาตํ ปีเฬนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (31–32)
</Paragraph>

<Paragraph number="969" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส มุฏฺฐินา องฺคชาตํ ปีเฬนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (33–34)
</Paragraph>

<Paragraph number="970" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส อากาเส กฏิํ กมฺเปนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (35–36)
</Paragraph>

<Paragraph number="971" book="para">
เตน โข ปน สมเยน อญฺญตรสฺส ภิกฺขุโน กายํ ถมฺเภนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (37)
</Paragraph>

<Paragraph number="972" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส กายํ ถมฺเภนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (38–39)
</Paragraph>

<Paragraph number="973" book="para">
เตน โข ปน สมเยน อญฺญตโร ภิกฺขุ สารตฺโต มาตุคามสฺส องฺคชาตํ อุปนิชฺฌายิ. ตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส. น จ, ภิกฺขเว, สารตฺเตน มาตุคามสฺส องฺคชาตํ อุปนิชฺฌายิตพฺพํ. โย อุปนิชฺฌาเยยฺย, อาปตฺติ ทุกฺกฏสฺสา”ติ. (40)
</Paragraph>

</Division>
<Division number="267" book="para">

<Paragraph number="974" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส ตาฬจฺฉิทฺทํ องฺคชาตํ ปเวเสนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (41–42)
</Paragraph>

<Paragraph number="975" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส กฏฺเฐน องฺคชาตํ ฆฏฺเฏนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (43–44)
</Paragraph>

<Paragraph number="976" book="para">
เตน โข ปน สมเยน อญฺญตรสฺส ภิกฺขุโน ปฏิโสเต นฺหายนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (45)
</Paragraph>

<Paragraph number="977" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส ปฏิโสเต นฺหายนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (46–47)
</Paragraph>

<Paragraph number="978" book="para">
เตน โข ปน สมเยน อญฺญตรสฺส ภิกฺขุโน อุทญฺชลํ กีฬนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (48)
</Paragraph>

<Paragraph number="979" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส อุทญฺชลํ กีฬนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (49–50)
</Paragraph>

<Paragraph number="980" book="para">
เตน โข ปน สมเยน อญฺญตรสฺส ภิกฺขุโน อุทเก ธาวนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (51)
</Paragraph>

<Paragraph number="981" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส อุทเก ธาวนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (52–53)
</Paragraph>

<Paragraph number="982" book="para">
เตน โข ปน สมเยน อญฺญตรสฺส ภิกฺขุโน ปุปฺผาวลิยํ กีฬนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (54)
</Paragraph>

<Paragraph number="983" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส ปุปฺผาวลิยํ กีฬนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (55–56)
</Paragraph>

</Division>
<Division number="268" book="para">

<Paragraph number="984" book="para">
เตน โข ปน สมเยน อญฺญตรสฺส ภิกฺขุโน โปกฺขรวเน ธาวนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (57)
</Paragraph>

<Paragraph number="985" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส โปกฺขรวเน ธาวนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (58–59)
</Paragraph>

<Paragraph number="986" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส วาลิกํ องฺคชาตํ ปเวเสนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (60–61)
</Paragraph>

<Paragraph number="987" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส กทฺทมํ องฺคชาตํ ปเวเสนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (62–63)
</Paragraph>

<Paragraph number="988" book="para">
เตน โข ปน สมเยน อญฺญตรสฺส ภิกฺขุโน อุทเกน องฺคชาตํ โอสิญฺจนฺตสฺส อสุจิ มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, นโมจนาธิปฺปายสฺสา”ติ. (64)
</Paragraph>

<Paragraph number="989" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส อุทเกน องฺคชาตํ โอสิญฺจนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (65–66)
</Paragraph>

<Paragraph number="990" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส สยเน องฺคชาตํ ฆฏฺเฏนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (67–68)
</Paragraph>

<Paragraph number="991" book="para">
เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส องฺคุฏฺเฐน องฺคชาตํ ฆฏฺเฏนฺตสฺส อสุจิ มุจฺจิ …เป…  อสุจิ น มุจฺจิ. ตสฺส กุกฺกุจฺจํ อโหสิ—  “ภควตา สิกฺขาปทํ ปญฺญตฺตํ, กจฺจิ นุ โข อหํ สํฆาทิเสสํ อาปตฺติํ อาปนฺโน”ติ? ภควโต เอตมตฺถํ อาโรเจสิ. “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (69–70)

</Paragraph>
</Division>

<Paragraph number="992" type="center" book="para">
สุกฺกวิสฺสฏฺฐิสิกฺขาปทํ นิฏฺฐิตํ ปฐมํ.
</Paragraph>