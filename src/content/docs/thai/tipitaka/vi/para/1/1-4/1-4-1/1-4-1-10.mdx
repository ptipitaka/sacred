---
title: 1.4.1.10 ราชสิกฺขาปท
tableOfContents: false
sidebar:
  order: 10
type: tipitaka
basket: vi
book: para
review:
  current: review
  updated: '2025-10-18T23:47:49.487373'
  updated_by: ''
  notes: ''
  history:
  - state: review
    date: '2025-10-18T23:47:49.487373'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="537" book="para" e="ch" v="1" p="323">

<Paragraph number="2070" book="para">
เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม. เตน โข ปน สมเยน อายสฺมโต อุปนนฺทสฺส สกฺยปุตฺตสฺส อุปฏฺฐาโก มหามตฺโต อายสฺมโต อุปนนฺทสฺส สกฺยปุตฺตสฺส ทูเตน จีวรเจตาปนฺนํ ปาเหสิ—  “อิมินา จีวรเจตาปนฺเนน จีวรํ เจตาเปตฺวา อยฺยํ อุปนนฺทํ จีวเรน อจฺฉาเทหี”ติ. อถ โข โส ทูโต เยนายสฺมา อุปนนฺโท สกฺยปุตฺโต เตนุปสงฺกมิ; อุปสงฺกมิตฺวา อายสฺมนฺตํ อุปนนฺทํ สกฺยปุตฺตํ เอตทโวจ—  “อิทํ โข, ภนฺเต, อายสฺมนฺตํ อุทฺทิสฺส จีวรเจตาปนฺนํ อาภตํ. ปฏิคฺคณฺหาตุ อายสฺมา จีวรเจตาปนฺนนฺ”ติ. เอวํ วุตฺเต อายสฺมา อุปนนฺโท สกฺยปุตฺโต ตํ ทูตํ เอตทโวจ—  “น โข มยํ, อาวุโส, จีวรเจตาปนฺนํ ปฏิคฺคณฺหาม, จีวรญฺจ โข มยํ ปฏิคฺคณฺหาม กาเลน กปฺปิยนฺ”ติ. เอวํ วุตฺเต, โส ทูโต อายสฺมนฺตํ อุปนนฺทํ สกฺยปุตฺตํ เอตทโวจ—  “อตฺถิ ปนายสฺมโต โกจิ เวยฺยาวจฺจกโร”ติ? เตน โข ปน สมเยน อญฺญตโร อุปาสโก อารามํ อคมาสิ เกนจิเทว กรณีเยน. อถ โข อายสฺมา อุปนนฺโท สกฺยปุตฺโต ตํ ทูตํ เอตทโวจ—  “เอโส โข, อาวุโส, อุปาสโก ภิกฺขูนํ เวยฺยาวจฺจกโร”ติ. อถ โข โส ทูโต ตํ อุปาสกํ สญฺญาเปตฺวา เยนายสฺมา อุปนนฺโท สกฺยปุตฺโต เตนุปสงฺกมิ; อุปสงฺกมิตฺวา อายสฺมนฺตํ อุปนนฺทํ สกฺยปุตฺตํ เอตทโวจ—  “ยํ โข, ภนฺเต, อายสฺมา เวยฺยาวจฺจกรํ นิทฺทิสิ สญฺญตฺโต โส มยา. อุปสงฺกมตุ อายสฺมา กาเลน, จีวเรน ตํ อจฺฉาเทสฺสตี”ติ.
</Paragraph>

<Paragraph number="2071" book="para">
เตน โข ปน สมเยน โส มหามตฺโต อายสฺมโต อุปนนฺทสฺส สกฺยปุตฺตสฺส สนฺติเก ทูตํ ปาเหสิ—  “ปริภุญฺชตุ อโยฺย ตํ จีวรํ, อิจฺฉาม มยํ อเยฺยน ตํ จีวรํ ปริภุตฺตนฺ”ติ. อถ โข อายสฺมา อุปนนฺโท สกฺยปุตฺโต ตํ อุปาสกํ น กิญฺจิ อวจาสิ. ทุติยมฺปิ โข โส มหามตฺโต อายสฺมโต อุปนนฺทสฺส สกฺยปุตฺตสฺส สนฺติเก ทูตํ ปาเหสิ—  “ปริภุญฺชตุ อโยฺย ตํ จีวรํ, อิจฺฉาม มยํ อเยฺยน ตํ จีวรํ ปริภุตฺตนฺ”ติ. ทุติยมฺปิ โข อายสฺมา อุปนนฺโท สกฺยปุตฺโต ตํ อุปาสกํ น กิญฺจิ อวจาสิ. ตติยมฺปิ โข โส มหามตฺโต อายสฺมโต อุปนนฺทสฺส สกฺยปุตฺตสฺส สนฺติเก ทูตํ ปาเหสิ—  “ปริภุญฺชตุ อโยฺย ตํ จีวรํ, อิจฺฉาม มยํ อเยฺยน ตํ จีวรํ ปริภุตฺตนฺ”ติ.
</Paragraph>

<Paragraph number="2072" book="para">
เตน โข ปน สมเยน เนคมสฺส สมโย โหติ. เนคเมน จ กติกา กตา โหติ—  “โย ปจฺฉา อาคจฺฉติ ปญฺญาสํ พทฺโธ”ติ. อถ โข อายสฺมา อุปนนฺโท สกฺยปุตฺโต เยน โส อุปาสโก เตนุปสงฺกมิ; อุปสงฺกมิตฺวา ตํ อุปาสกํ เอตทโวจ—  “อตฺโถ เม, อาวุโส, จีวเรนา”ติ. “อชฺชโณฺห, ภนฺเต, อาคเมหิ, อชฺช เนคมสฺส สมโย. เนคเมน จ กติกา กตา โหติ—  ‘โย ปจฺฉา อาคจฺฉติ ปญฺญาสํ พทฺโธ’”ติ. “อชฺเชว เม, อาวุโส, จีวรํ เทหี”ติ โอวฏฺฏิกาย ปรามสิ. อถ โข โส อุปาสโก อายสฺมตา อุปนนฺเทน สกฺยปุตฺเตน นิปฺปีฬิยมาโน อายสฺมโต อุปนนฺทสฺส สกฺยปุตฺตสฺส จีวรํ เจตาเปตฺวา ปจฺฉา อคมาสิ. มนุสฺสา ตํ อุปาสกํ เอตทโวจุํ—  “กิสฺส ตฺวํ, อโยฺย, ปจฺฉา อาคโต, ปญฺญาสํ ชีโนสี”ติ.
</Paragraph>

<Paragraph number="2073" book="para">
อถ โข โส อุปาสโก เตสํ มนุสฺสานํ เอตมตฺถํ อาโรเจสิ. มนุสฺสา อุชฺฌายนฺติ ขิยฺยนฺติ วิปาเจนฺติ—  “มหิจฺฉา อิเม สมณา สกฺยปุตฺติยา อสนฺตุฏฺฐา. นยิเมสํ สุกรํ เวยฺยาวจฺจมฺปิ กาตุํ. กถญฺหิ นาม อายสฺมา อุปนนฺโท อุปาสเกน—  ‘อชฺชโณฺห, ภนฺเต, อาคเมหี’ติ วุจฺจมาโน นาคเมสฺสตี”ติ.
</Paragraph>

<Paragraph number="2074" book="para">
อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อายสฺมา อุปนนฺโท สกฺยปุตฺโต อุปาสเกน—  ‘อชฺชโณฺห, ภนฺเต, อาคเมหี’ติ วุจฺจมาโน นาคเมสฺสตี”ติ.
</Paragraph>

<Paragraph number="2075" book="para">
อถ โข เต ภิกฺขู อายสฺมนฺตํ อุปนนฺทํ สกฺยปุตฺตํ อเนกปริยาเยน วิครหิตฺวา ภควโต เอตมตฺถํ อาโรเจสุํ …เป…  “สจฺจํ กิร ตฺวํ, อุปนนฺท, อุปาสเกน—  ‘อชฺชโณฺห, ภนฺเต, อาคเมหี’ติ วุจฺจมาโน นาคเมสี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม ตฺวํ, โมฆปุริส, อุปาสเกน—  ‘อชฺชโณฺห, ภนฺเต, อาคเมหี’ติ วุจฺจมาโน นาคเมสฺสสิ. เนตํ, โมฆปุริส, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="538" book="para" e="ch" v="1" p="325">

<Paragraph number="2076" book="para">
<Emphasis>“ภิกฺขุํ ปเนว อุทฺทิสฺส ราชา วา ราชโภคฺโค วา พฺราหฺมโณ วา คหปติโก วา ทูเตน จีวรเจตาปนฺนํ ปหิเณยฺย—  ‘อิมินา จีวรเจตาปนฺเนน จีวรํ เจตาเปตฺวา อิตฺถนฺนามํ ภิกฺขุํ จีวเรน อจฺฉาเทหี’ติ. โส เจ ทูโต ตํ ภิกฺขุํ อุปสงฺกมิตฺวา เอวํ วเทยฺย—  ‘อิทํ โข, ภนฺเต, อายสฺมนฺตํ อุทฺทิสฺส จีวรเจตาปนฺนํ อาภตํ, ปฏิคฺคณฺหาตุ อายสฺมา จีวรเจตาปนฺนนฺ’ติ, เตน ภิกฺขุนา โส ทูโต เอวมสฺส วจนีโย—  ‘น โข มยํ, อาวุโส, จีวรเจตาปนฺนํ ปฏิคฺคณฺหาม. จีวรญฺจ โข มยํ ปฏิคฺคณฺหาม, กาเลน กปฺปิยนฺ’ติ. โส เจ ทูโต ตํ ภิกฺขุํ เอวํ วเทยฺย—  ‘อตฺถิ ปนายสฺมโต โกจิ เวยฺยาวจฺจกโร’ติ, จีวรตฺถิเกน, ภิกฺขเว, ภิกฺขุนา เวยฺยาวจฺจกโร นิทฺทิสิตพฺโพ อารามิโก วา อุปาสโก วา—  ‘เอโส โข, อาวุโส, ภิกฺขูนํ เวยฺยาวจฺจกโร’ติ. โส เจ ทูโต ตํ เวยฺยาวจฺจกรํ สญฺญาเปตฺวา ตํ ภิกฺขุํ อุปสงฺกมิตฺวา เอวํ วเทยฺย—  ‘ยํ โข, ภนฺเต, อายสฺมา เวยฺยาวจฺจกรํ นิทฺทิสิ สญฺญตฺโต โส มยา, อุปสงฺกมตุ อายสฺมา กาเลน, จีวเรน ตํ อจฺฉาเทสฺสตี’ติ, จีวรตฺถิเกน, ภิกฺขเว, ภิกฺขุนา เวยฺยาวจฺจกโร อุปสงฺกมิตฺวา ทฺวตฺติกฺขตฺตุํ โจเทตพฺโพ สาเรตพฺโพ—  ‘อตฺโถ เม, อาวุโส, จีวเรนา’ติ. ทฺวตฺติกฺขตฺตุํ โจทยมาโน สารยมาโน ตํ จีวรํ อภินิปฺผาเทยฺย, อิจฺเจตํ กุสลํ; โน เจ อภินิปฺผาเทยฺย, จตุกฺขตฺตุํ ปญฺจกฺขตฺตุํ ฉกฺขตฺตุปรมํ ตุณฺหีภูเตน อุทฺทิสฺส ฐาตพฺพํ. จตุกฺขตฺตุํ ปญฺจกฺขตฺตุํ ฉกฺขตฺตุปรมํ ตุณฺหีภูโต อุทฺทิสฺส ติฏฺฐมาโน ตํ จีวรํ อภินิปฺผาเทยฺย, อิจฺเจตํ กุสลํ; ตโต เจ อุตฺตริ วายมมาโน ตํ จีวรํ อภินิปฺผาเทยฺย, นิสฺสคฺคิยํ ปาจิตฺติยํ. โน เจ อภินิปฺผาเทยฺย, ยตสฺส จีวรเจตาปนฺนํ อาภตํ, ตตฺถ สามํ วา คนฺตพฺพํ ทูโต วา ปาเหตพฺโพ—  ‘ยํ โข ตุมฺเห อายสฺมนฺโต ภิกฺขุํ อุทฺทิสฺส จีวรเจตาปนฺนํ ปหิณิตฺถ, น ตํ ตสฺส ภิกฺขุโน กิญฺจิ อตฺถํ อนุโภติ, ยุญฺชนฺตายสฺมนฺโต สกํ, มา โว สกํ วินสฺสา’ติ, อยํ ตตฺถ สามีจี”</Emphasis>ติ. (*10*:<Emphasis>29</Emphasis>)
</Paragraph>

</Division>
<Division number="539" book="para" e="ch" v="1" p="326">

<Paragraph number="2077" book="para">
<Emphasis>ภิกฺขุํ ปเนว อุทฺทิสฺสา</Emphasis>ติ ภิกฺขุสฺสตฺถาย, ภิกฺขุํ อารมฺมณํ กริตฺวา, ภิกฺขุํ อจฺฉาเทตุกาโม.
</Paragraph>

<Paragraph number="2078" book="para">
<Emphasis>ราชา</Emphasis> นาม โย โกจิ รชฺชํ กาเรติ.
</Paragraph>

<Paragraph number="2079" book="para">
<Emphasis>ราชโภคฺโค</Emphasis> นาม โย โกจิ รญฺโญ ภตฺตเวตนาหาโร.
</Paragraph>

<Paragraph number="2080" book="para">
<Emphasis>พฺราหฺมโณ</Emphasis> นาม ชาติยา พฺราหฺมโณ.
</Paragraph>

<Paragraph number="2081" book="para">
<Emphasis>คหปติโก</Emphasis> นาม ฐเปตฺวา ราชํ ราชโภคฺคํ พฺราหฺมณํ อวเสโส คหปติโก นาม.
</Paragraph>

<Paragraph number="2082" book="para">
<Emphasis>จีวรเจตาปนฺนํ</Emphasis> นาม หิรญฺญํ วา สุวณฺณํ วา มุตฺตา วา มณิ วา.
</Paragraph>

<Paragraph number="2083" book="para">
<Emphasis>อิมินา จีวรเจตาปนฺเนนา</Emphasis>ติ ปจฺจุปฏฺฐิเตน.
</Paragraph>

<Paragraph number="2084" book="para">
<Emphasis>เจตาเปตฺวา</Emphasis>ติ ปริวตฺเตตฺวา.
</Paragraph>

<Paragraph number="2085" book="para">
<Emphasis>อจฺฉาเทหี</Emphasis>ติ ทชฺเชหิ.
</Paragraph>

<Paragraph number="2086" book="para">
โส เจ ทูโต ตํ ภิกฺขุํ อุปสงฺกมิตฺวา เอวํ วเทยฺย—  “อิทํ โข, ภนฺเต, อายสฺมนฺตํ อุทฺทิสฺส จีวรเจตาปนฺนํ อาภตํ. ปฏิคฺคณฺหาตุ อายสฺมา จีวรเจตาปนฺนนฺ”ติ, เตน ภิกฺขุนา โส ทูโต เอวมสฺส วจนีโย—  “น โข มยํ, อาวุโส, จีวรเจตาปนฺนํ ปฏิคฺคณฺหาม. จีวรญฺจ โข มยํ ปฏิคฺคณฺหาม, กาเลน กปฺปิยนฺ”ติ. โส เจ ทูโต ตํ ภิกฺขุํ เอวํ วเทยฺย—  “อตฺถิ ปนายสฺมโต โกจิ เวยฺยาวจฺจกโร”ติ? จีวรตฺถิเกน, ภิกฺขเว, ภิกฺขุนา เวยฺยาวจฺจกโร นิทฺทิสิตพฺโพ อารามิโก วา อุปาสโก วา—  “เอโส โข, อาวุโส, ภิกฺขูนํ เวยฺยาวจฺจกโร”ติ. น วตฺตพฺโพ—  “ตสฺส เทหีติ วา, โส วา นิกฺขิปิสฺสติ, โส วา ปริวตฺเตสฺสติ, โส วา เจตาเปสฺสตี”ติ.
</Paragraph>

<Paragraph number="2087" book="para">
โส เจ ทูโต ตํ เวยฺยาวจฺจกรํ สญฺญาเปตฺวา ตํ ภิกฺขุํ อุปสงฺกมิตฺวา เอวํ วเทยฺย—  “ยํ โข, ภนฺเต, อายสฺมา เวยฺยาวจฺจกรํ นิทฺทิสิ สญฺญตฺโต โส มยา. อุปสงฺกมตุ อายสฺมา กาเลน, จีวเรน ตํ อจฺฉาเทสฺสตี”ติ. จีวรตฺถิเกน, ภิกฺขเว, ภิกฺขุนา เวยฺยาวจฺจกโร อุปสงฺกมิตฺวา ทฺวตฺติกฺขตฺตุํ โจเทตพฺโพ สาเรตพฺโพ—  “อตฺโถ เม, อาวุโส, จีวเรนา”ติ. น วตฺตพฺโพ—  “เทหิ เม จีวรํ, อาหร เม จีวรํ, ปริวตฺเตหิ เม จีวรํ, เจตาเปหิ เม จีวรนฺ”ติ.
</Paragraph>

<Paragraph number="2088" book="para">
ทุติยมฺปิ วตฺตพฺโพ. ตติยมฺปิ วตฺตพฺโพ. สเจ อภินิปฺผาเทติ, อิจฺเจตํ กุสลํ; โน เจ อภินิปฺผาเทติ, ตตฺถ คนฺตฺวา ตุณฺหีภูเตน อุทฺทิสฺส ฐาตพฺพํ. น อาสเน นิสีทิตพฺพํ. น อามิสํ ปฏิคฺคเหตพฺพํ. น ธมฺโม ภาสิตพฺโพ. “กิํ การณา อาคโตสี”ติ ปุจฺฉิยมาโน “ชานาหิ, อาวุโส”ติ วตฺตพฺโพ. สเจ อาสเน วา นิสีทติ, อามิสํ วา ปฏิคฺคณฺหาติ, ธมฺมํ วา ภาสติ, ฐานํ ภญฺชติ.
</Paragraph>

<Paragraph number="2089" book="para">
ทุติยมฺปิ ฐาตพฺพํ. ตติยมฺปิ ฐาตพฺพํ. จตุกฺขตฺตุํ โจเทตฺวา จตุกฺขตฺตุํ ฐาตพฺพํ. ปญฺจกฺขตฺตุํ โจเทตฺวา ทฺวิกฺขตฺตุํ ฐาตพฺพํ. ฉกฺขตฺตุํ โจเทตฺวา น ฐาตพฺพํ. ตโต เจ อุตฺตริ วายมมาโน ตํ จีวรํ อภินิปฺผาเทติ, ปโยเค ทุกฺกฏํ. ปฏิลาเภน นิสฺสคฺคิยํ โหติ. นิสฺสชฺชิตพฺพํ สํฆสฺส วา คณสฺส วา ปุคฺคลสฺส วา. เอวญฺจ ปน, ภิกฺขเว, นิสฺสชฺชิตพฺพํ …เป…  “อิทํ เม, ภนฺเต, จีวรํ อติเรกติกฺขตฺตุํ โจทนาย อติเรกฉกฺขตฺตุํ ฐาเนน อภินิปฺผาทิตํ นิสฺสคฺคิยํ. อิมาหํ สํฆสฺส นิสฺสชฺชามี”ติ …เป…  ทเทยฺยาติ …เป…  ทเทยฺยุนฺติ …เป…  อายสฺมโต ทมฺมีติ.
</Paragraph>

<Paragraph number="2090" book="para">
โน เจ อภินิปฺผาเทยฺย, ยตสฺส จีวรเจตาปนฺนํ อาภตํ ตตฺถ สามํ วา คนฺตพฺพํ ทูโต วา ปาเหตพฺโพ—  “ยํ โข ตุมฺเห, อายสฺมนฺโต, ภิกฺขุํ อุทฺทิสฺส จีวรเจตาปนฺนํ ปหิณิตฺถ น ตํ ตสฺส ภิกฺขุโน กิญฺจิ อตฺถํ อนุโภติ. ยุญฺชนฺตายสฺมนฺโต สกํ, มา โว สกํ วินสฺสา”ติ.
</Paragraph>

<Paragraph number="2091" book="para">
<Emphasis>อยํ ตตฺถ สามีจี</Emphasis>ติ อยํ ตตฺถ อนุธมฺมตา.
</Paragraph>

</Division>
<Division number="540" book="para" e="ch" v="1" p="327">

<Paragraph number="2092" book="para">
อติเรกติกฺขตฺตุํ โจทนาย อติเรกฉกฺขตฺตุํ ฐาเนน อติเรกสญฺญี อภินิปฺผาเทติ, นิสฺสคฺคิยํ ปาจิตฺติยํ. อติเรกติกฺขตฺตุํ โจทนาย อติเรกฉกฺขตฺตุํ ฐาเนน เวมติโก อภินิปฺผาเทติ, นิสฺสคฺคิยํ ปาจิตฺติยํ. อติเรกติกฺขตฺตุํ โจทนาย อติเรกฉกฺขตฺตุํ ฐาเนน อูนกสญฺญี อภินิปฺผาเทติ, นิสฺสคฺคิยํ ปาจิตฺติยํ.
</Paragraph>

<Paragraph number="2093" book="para">
อูนกติกฺขตฺตุํ โจทนาย อูนกฉกฺขตฺตุํ ฐาเนน อติเรกสญฺญี, อาปตฺติ ทุกฺกฏสฺส. อูนกติกฺขตฺตุํ โจทนาย อูนกฉกฺขตฺตุํ ฐาเนน เวมติโก, อาปตฺติ ทุกฺกฏสฺส. อูนกติกฺขตฺตุํ โจทนาย อูนกฉกฺขตฺตุํ ฐาเนน อูนกสญฺญี อนาปตฺติ.
</Paragraph>

</Division>
<Division number="541" book="para" e="ch" v="1" p="328">

<Paragraph number="2094" book="para">
อนาปตฺติ—  ติกฺขตฺตุํ โจทนาย, ฉกฺขตฺตุํ ฐาเนน, อูนกติกฺขตฺตุํ โจทนาย, อูนกฉกฺขตฺตุํ ฐาเนน, อโจทิยมาโน เทติ, สามิกา โจเทตฺวา เทนฺติ, อุมฺมตฺตกสฺส, อาทิกมฺมิกสฺสาติ.

</Paragraph>
</Division>

<Paragraph number="2095" type="center" book="para">
ราชสิกฺขาปทํ นิฏฺฐิตํ ทสมํ.

  
กถินวคฺโค ปฐโม.



</Paragraph>

<Paragraph number="2096" type="center" book="para">
ตสฺสุทฺทานํ


</Paragraph>

<Paragraph number="2097" book="para">
อุพฺภตํ กถินํ ตีณิ,_  
_โธวนญฺจ ปฏิคฺคโห;_  
_อญฺญาตกานิ ตีเณว,_  
อุภินฺนํ ทูตเกน จาติ._
</Paragraph>