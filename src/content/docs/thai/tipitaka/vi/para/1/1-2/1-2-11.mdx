---
title: 1.2.11 เภทานุวตฺตกสิกฺขาปท
tableOfContents: false
sidebar:
  order: 11
type: tipitaka
basket: vi
book: para
review:
  current: review
  updated: '2025-10-18T23:47:49.408449'
  updated_by: ''
  notes: ''
  history:
  - state: review
    date: '2025-10-18T23:47:49.408449'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="417" book="para" e="ch" v="1" p="267">

<Paragraph number="1704" book="para">
เตน สมเยน พุทฺโธ ภควา ราชคเห วิหรติ เวฬุวเน กลนฺทกนิวาเป. เตน โข ปน สมเยน เทวทตฺโต สํฆเภทาย ปรกฺกมติ จกฺกเภทาย. ภิกฺขู เอวมาหํสุ—  “อธมฺมวาที เทวทตฺโต, อวินยวาที เทวทตฺโต. กถญฺหิ นาม เทวทตฺโต สํฆเภทาย ปรกฺกมิสฺสติ จกฺกเภทายา”ติ. เอวํ วุตฺเต, โกกาลิโก กฏโมทกติสฺสโก ขณฺฑเทวิยา ปุตฺโต สมุทฺททตฺโต เต ภิกฺขู เอตทโวจุํ—  “มายสฺมนฺโต เอวํ อวจุตฺถ. ธมฺมวาที เทวทตฺโต, วินยวาที เทวทตฺโต. อมฺหากญฺจ เทวทตฺโต ฉนฺทญฺจ รุจิญฺจ อาทาย โวหรติ ชานาติ โน ภาสติ อมฺหากมฺเปตํ ขมตี”ติ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขู เทวทตฺตสฺส สํฆเภทาย ปรกฺกมนฺตสฺส อนุวตฺตกา ภวิสฺสนฺติ วคฺควาทกา”ติ.
</Paragraph>

<Paragraph number="1705" book="para">
อถ โข เต ภิกฺขู เต อนุวตฺตเก ภิกฺขู อเนกปริยาเยน วิครหิตฺวา ภควโต เอตมตฺถํ อาโรเจสุํ …เป…  “สจฺจํ กิร, ภิกฺขเว, ภิกฺขู เทวทตฺตสฺส สํฆเภทาย ปรกฺกมนฺตสฺส อนุวตฺตกา โหนฺติ วคฺควาทกา”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม เต, ภิกฺขเว, โมฆปุริสา เทวทตฺตสฺส สํฆเภทาย ปรกฺกมนฺตสฺส อนุวตฺตกา ภวิสฺสนฺติ วคฺควาทกา. เนตํ, ภิกฺขเว, อปฺปสนฺนานํ วา ปสาทาย …เป…  เอวญฺจ ปน, ภิกฺขเว, อิมํ สิกฺขาปทํ อุทฺทิเสยฺยาถ—
</Paragraph>

</Division>
<Division number="418" book="para" e="ch" v="1" p="268">

<Paragraph number="1706" book="para">
<Emphasis>“ตเสฺสว โข ปน ภิกฺขุสฺส ภิกฺขู โหนฺติ อนุวตฺตกา วคฺควาทกา เอโก วา ทฺเว วา ตโย วา. เต เอวํ วเทยฺยุํ—  ‘มายสฺมนฺโต เอตํ ภิกฺขุํ กิญฺจิ อวจุตฺถ. ธมฺมวาที เจโส ภิกฺขุ, วินยวาที เจโส ภิกฺขุ. อมฺหากญฺเจโส ภิกฺขุ ฉนฺทญฺจ รุจิญฺจ อาทาย โวหรติ ชานาติ โน ภาสติ อมฺหากมฺเปตํ ขมตี’ติ, เต ภิกฺขู ภิกฺขูหิ เอวมสฺสุ วจนียา—  ‘มายสฺมนฺโต เอวํ อวจุตฺถ, น เจโส ภิกฺขุ ธมฺมวาที, น เจโส ภิกฺขุ วินยวาที, มายสฺมนฺตานมฺปิ สํฆเภโท รุจฺจิตฺถ, สเมตายสฺมนฺตานํ สํเฆน, สมคฺโค หิ สํโฆ สมฺโมทมาโน อวิวทมาโน เอกุทฺเทโส ผาสุ วิหรตี’ติ. เอวญฺจ เต ภิกฺขู ภิกฺขูหิ วุจฺจมานา ตเถว ปคฺคเณฺหยฺยุํ, เต ภิกฺขู ภิกฺขูหิ ยาวตติยํ สมนุภาสิตพฺพา ตสฺส ปฏินิสฺสคฺคาย. ยาวตติยญฺเจ สมนุภาสิยมานา ตํ ปฏินิสฺสชฺเชยฺยุํ, อิจฺเจตํ กุสลํ, โน เจ ปฏินิสฺสชฺเชยฺยุํ, สํฆาทิเสโส”</Emphasis>ติ. (*11*:<Emphasis>15</Emphasis>)
</Paragraph>

</Division>
<Division number="419" book="para" e="ch" v="1" p="268">

<Paragraph number="1707" book="para">
<Emphasis>ตเสฺสว โข ปนา</Emphasis>ติ ตสฺส สํฆเภทกสฺส ภิกฺขุโน.
</Paragraph>

<Paragraph number="1708" book="para">
<Emphasis>ภิกฺขู โหนฺตี</Emphasis>ติ อญฺเญ ภิกฺขู โหนฺติ.
</Paragraph>

<Paragraph number="1709" book="para">
<Emphasis>อนุวตฺตกา</Emphasis>ติ ยํทิฏฺฐิโก โส โหติ ยํขนฺติโก ยํรุจิโก เตปิ ตํทิฏฺฐิกา โหนฺติ ตํขนฺติกา ตํรุจิกา.
</Paragraph>

<Paragraph number="1710" book="para">
<Emphasis>วคฺควาทกา</Emphasis>ติ ตสฺส วณฺณาย ปกฺขาย ฐิตา โหนฺติ.
</Paragraph>

<Paragraph number="1711" book="para">
<Emphasis>เอโก วา ทฺเว วา ตโย วา</Emphasis>ติ เอโก วา โหติ ทฺเว วา ตโย วา. เต เอวํ วเทยฺยุํ—  “มายสฺมนฺโต เอตํ ภิกฺขุํ กิญฺจิ อวจุตฺถ, ธมฺมวาที เจโส ภิกฺขุ, วินยวาที เจโส ภิกฺขุ, อมฺหากญฺเจโส ภิกฺขุ ฉนฺทญฺจ รุจิญฺจ อาทาย โวหรติ ชานาติ โน ภาสติ อมฺหากมฺเปตํ ขมตี”ติ.
</Paragraph>

<Paragraph number="1712" book="para">
<Emphasis>เต ภิกฺขู</Emphasis>ติ เย เต อนุวตฺตกา ภิกฺขู.
</Paragraph>

<Paragraph number="1713" book="para">
<Emphasis>ภิกฺขูหี</Emphasis>ติ อญฺเญหิ ภิกฺขูหิ.
</Paragraph>

<Paragraph number="1714" book="para">
เย ปสฺสนฺติ เย สุณนฺติ เตหิ วตฺตพฺพา—  “มายสฺมนฺโต เอวํ อวจุตฺถ. น เจโส ภิกฺขุ ธมฺมวาที, น เจโส ภิกฺขุ วินยวาที. มายสฺมนฺตานมฺปิ สํฆเภโท รุจฺจิตฺถ. สเมตายสฺมนฺตานํ สํเฆน. สมคฺโค หิ สํโฆ สมฺโมทมาโน อวิวทมาโน เอกุทฺเทโส ผาสุ วิหรตี”ติ. ทุติยมฺปิ วตฺตพฺพา. ตติยมฺปิ วตฺตพฺพา. สเจ ปฏินิสฺสชฺชนฺติ, อิจฺเจตํ กุสลํ; โน เจ ปฏินิสฺสชฺชนฺติ, อาปตฺติ ทุกฺกฏสฺส. สุตฺวา น วทนฺติ, อาปตฺติ ทุกฺกฏสฺส. เต ภิกฺขู สํฆมชฺฌมฺปิ อากฑฺฒิตฺวา วตฺตพฺพา—  “มายสฺมนฺโต เอวํ อวจุตฺถ. น เจโส ภิกฺขุ ธมฺมวาที, น เจโส ภิกฺขุ วินยวาที. มายสฺมนฺตานมฺปิ สํฆเภโท รุจฺจิตฺถ. สเมตายสฺมนฺตานํ สํเฆน. สมคฺโค หิ สํโฆ สมฺโมทมาโน อวิวทมาโน เอกุทฺเทโส ผาสุ วิหรตี”ติ. ทุติยมฺปิ วตฺตพฺพา. ตติยมฺปิ วตฺตพฺพา. สเจ ปฏินิสฺสชฺชนฺติ, อิจฺเจตํ กุสลํ; โน เจ ปฏินิสฺสชฺชนฺติ, อาปตฺติ ทุกฺกฏสฺส. เต ภิกฺขู สมนุภาสิตพฺพา. “เอวญฺจ ปน, ภิกฺขเว, สมนุภาสิตพฺพา. พฺยตฺเตน ภิกฺขุนา ปฏิพเลน สํโฆ ญาเปตพฺโพ—
</Paragraph>

</Division>
<Division number="420" book="para" e="ch" v="1" p="269">

<Paragraph number="1715" book="para">
‘สุณาตุ เม, ภนฺเต, สํโฆ. อิตฺถนฺนาโม จ อิตฺถนาโม จ ภิกฺขู อิตฺถนฺนามสฺส ภิกฺขุโน สํฆเภทาย ปรกฺกมนฺตสฺส อนุวตฺตกา วคฺควาทกา. เต ตํ วตฺถุํ น ปฏินิสฺสชฺชนฺติ. ยทิ สํฆสฺส ปตฺตกลฺลํ, สํโฆ อิตฺถนฺนามญฺจ อิตฺถนฺนามญฺจ ภิกฺขู สมนุภาเสยฺย ตสฺส วตฺถุสฺส ปฏินิสฺสคฺคาย. เอสา ญตฺติ.
</Paragraph>

<Paragraph number="1716" book="para">
สุณาตุ เม, ภนฺเต, สํโฆ. อิตฺถนฺนาโม จ อิตฺถนฺนาโม จ ภิกฺขู อิตฺถนฺนามสฺส ภิกฺขุโน สํฆเภทาย ปรกฺกมนฺตสฺส อนุวตฺตกา วคฺควาทกา. เต ตํ วตฺถุํ น ปฏินิสฺสชฺชนฺติ. สํโฆ อิตฺถนฺนามญฺจ อิตฺถนฺนามญฺจ ภิกฺขู สมนุภาสติ ตสฺส วตฺถุสฺส ปฏินิสฺสคฺคาย. ยสฺสายสฺมโต ขมติ อิตฺถนฺนามสฺส จ อิตฺถนฺนามสฺส จ ภิกฺขูนํ สมนุภาสนา ตสฺส วตฺถุสฺส ปฏินิสฺสคฺคาย, โส ตุณฺหสฺส; ยสฺส นกฺขมติ, โส ภาเสยฺย.
</Paragraph>

<Paragraph number="1717" book="para">
ทุติยมฺปิ เอตมตฺถํ วทามิ …เป…  ตติยมฺปิ เอตมตฺถํ วทามิ—  สุณาตุ เม, ภนฺเต, สํโฆ. อิตฺถนฺนาโม จ อิตฺถนฺนาโม จ ภิกฺขู อิตฺถนฺนามสฺส ภิกฺขุโน สํฆเภทาย ปรกฺกมนฺตสฺส อนุวตฺตกา วคฺควาทกา. เต ตํ วตฺถุํ น ปฏินิสฺสชฺชนฺติ. สํโฆ อิตฺถนฺนามญฺจ อิตฺถนฺนามญฺจ ภิกฺขู สมนุภาสติ ตสฺส วตฺถุสฺส ปฏินิสฺสคฺคาย. ยสฺสายสฺมโต ขมติ อิตฺถนฺนามสฺส จ อิตฺถนฺนามสฺส จ ภิกฺขูนํ สมนุภาสนา ตสฺส วตฺถุสฺส ปฏินิสฺสคฺคาย, โส ตุณฺหสฺส; ยสฺส นกฺขมติ, โส ภาเสยฺย.
</Paragraph>

<Paragraph number="1718" book="para">
สมนุภฏฺฐา สํเฆน อิตฺถนฺนาโม จ อิตฺถนฺนาโม จ ภิกฺขู ตสฺส วตฺถุสฺส ปฏินิสฺสคฺคาย. ขมติ สํฆสฺส, ตสฺมา ตุณฺหี, เอวเมตํ ธารยามี’”ติ.
</Paragraph>

</Division>
<Division number="421" book="para" e="ch" v="1" p="270">

<Paragraph number="1719" book="para">
ญตฺติยา ทุกฺกฏํ, ทฺวีหิ กมฺมวาจาหิ ถุลฺลจฺจยา, กมฺมวาจาปริโยสาเน อาปตฺติ สํฆาทิเสสสฺส. สํฆาทิเสสํ อชฺฌาปชฺชนฺตานํ ญตฺติยา ทุกฺกฏํ, ทฺวีหิ กมฺมวาจาหิ ถุลฺลจฺจยา ปฏิปฺปสฺสมฺภนฺติ. ทฺเว ตโย เอกโต สมนุภาสิตพฺพา, ตทุตฺตริ น สมนุภาสิตพฺพา.
</Paragraph>

<Paragraph number="1720" book="para">
<Emphasis>สํฆาทิเสโส</Emphasis>ติ …เป…  เตนปิ วุจฺจติ “สํฆาทิเสโส”ติ.
</Paragraph>

</Division>
<Division number="422" book="para" e="ch" v="1" p="270">

<Paragraph number="1721" book="para">
ธมฺมกมฺเม ธมฺมกมฺมสญฺญี น ปฏินิสฺสชฺชนฺติ, อาปตฺติ สํฆาทิเสสสฺส.
</Paragraph>

<Paragraph number="1722" book="para">
ธมฺมกมฺเม เวมติกา น ปฏินิสฺสชฺชนฺติ, อาปตฺติ สํฆาทิเสสสฺส.
</Paragraph>

<Paragraph number="1723" book="para">
ธมฺมกมฺเม อธมฺมกมฺมสญฺญี น ปฏินิสฺสชฺชนฺติ, อาปตฺติ สํฆาทิเสสสฺส.
</Paragraph>

<Paragraph number="1724" book="para">
อธมฺมกมฺเม ธมฺมกมฺมสญฺญี, อาปตฺติ ทุกฺกฏสฺส.
</Paragraph>

<Paragraph number="1725" book="para">
อธมฺมกมฺเม เวมติกา, อาปตฺติ ทุกฺกฏสฺส.
</Paragraph>

<Paragraph number="1726" book="para">
อธมฺมกมฺเม อธมฺมกมฺมสญฺญี, อาปตฺติ ทุกฺกฏสฺส.
</Paragraph>

</Division>
<Division number="423" book="para" e="ch" v="1" p="270">

<Paragraph number="1727" book="para">
อนาปตฺติ—  อสมนุภาสนฺตานํ, ปฏินิสฺสชฺชนฺตานํ, อุมฺมตฺตกานํ, ขิตฺตจิตฺตานํ, เวทนาฏฺฏานํ, อาทิกมฺมิกานนฺติ.

</Paragraph>
</Division>

<Paragraph number="1728" type="center" book="para">
เภทานุวตฺตกสิกฺขาปทํ นิฏฺฐิตํ เอกาทสมํ.
</Paragraph>