---
title: "1.2.5.2 วินีตวตฺถุ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="341" book="para">

<Paragraph number="1412" book="para">
เตน โข ปน สมเยน อญฺญตโร ปุริโส อญฺญตรํ ภิกฺขุํ อาณาเปสิ—  “คจฺฉ, ภนฺเต, อิตฺถนฺนามํ อิตฺถิํ วีมํสา”ติ. โส คนฺตฺวา มนุเสฺส ปุจฺฉิ—  “กหํ อิตฺถนฺนามา”ติ? “สุตฺตา, ภนฺเต”ติ. ตสฺส กุกฺกุจฺจํ อโหสิ—  “ภควตา สิกฺขาปทํ ปญฺญตฺตํ, กจฺจิ นุ โข อหํ สํฆาทิเสสํ อาปตฺติํ อาปนฺโน”ติ? ภควโต เอตมตฺถํ อาโรเจสิ—  “อนาปตฺติ, ภิกฺขุ, สํฆาทิเสสสฺส; อาปตฺติ ทุกฺกฏสฺสา”ติ. (1)
</Paragraph>

<Paragraph number="1413" book="para">
เตน โข ปน สมเยน อญฺญตโร ปุริโส อญฺญตรํ ภิกฺขุํ อาณาเปสิ—  “คจฺฉ, ภนฺเต, อิตฺถนฺนามํ อิตฺถิํ วีมํสา”ติ. โส คนฺตฺวา มนุเสฺส ปุจฺฉิ—  “กหํ อิตฺถนฺนามา”ติ? “มตา, ภนฺเต”ติ …เป…  “นิกฺขนฺตา, ภนฺเต”ติ…  “อนิตฺถี, ภนฺเต”ติ…  “อิตฺถิปณฺฑกา, ภนฺเต”ติ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ทุกฺกฏสฺสา”ติ. (2–5)
</Paragraph>

<Paragraph number="1414" book="para">
เตน โข ปน สมเยน อญฺญตรา อิตฺถี สามิเกน สห ภณฺฑิตฺวา มาตุฆรํ อคมาสิ. กุลูปโก ภิกฺขุ สมฺโมทนียํ อกาสิ. ตสฺส กุกฺกุจฺจํ อโหสิ …เป…  “อลํวจนียา, ภิกฺขู”ติ? “นาลํวจนียา, ภควา”ติ. “อนาปตฺติ, ภิกฺขุ, นาลํวจนียายา”ติ. (6)
</Paragraph>

<Paragraph number="1415" book="para">
เตน โข ปน สมเยน อญฺญตโร ภิกฺขุ ปณฺฑเก สญฺจริตฺตํ สมาปชฺชิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (7)

</Paragraph>
</Division>

<Paragraph number="1416" type="center" book="para">
สญฺจริตฺตสิกฺขาปทํ นิฏฺฐิตํ ปญฺจมํ.
</Paragraph>