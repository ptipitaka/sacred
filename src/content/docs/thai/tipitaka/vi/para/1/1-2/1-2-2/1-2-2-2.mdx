---
title: "1.2.2.2 วินีตวตฺถุ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="281" book="para">

<Paragraph number="1113" book="para">
เตน โข ปน สมเยน อญฺญตโร ภิกฺขุ มาตุยา มาตุเปเมน อามสิ. ตสฺส กุกฺกุจฺจํ อโหสิ—  “ภควตา สิกฺขาปทํ ปญฺญตฺตํ, กจฺจิ นุ โข อหํ สํฆาทิเสสํ อาปตฺตึ อาปนฺโน”ติ? ภควโต เอตมตฺถํ อาโรเจสิ. “อนาปตฺติ, ภิกฺขุ, สํฆาทิเสสสฺส; อาปตฺติ ทุกฺกฏสฺสา”ติ. (1)
</Paragraph>

<Paragraph number="1114" book="para">
เตน โข ปน สมเยน อญฺญตโร ภิกฺขุ ธีตุยา ธีตุเปเมน อามสิ …เป…  ภคินิยา ภคินิเปเมน อามสิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ทุกฺกฏสฺสา”ติ. (2–3)
</Paragraph>

<Paragraph number="1115" book="para">
เตน โข ปน สมเยน อญฺญตโร ภิกฺขุ ปุราณทุติยิกาย กายสํสคฺคํ สมาปชฺชิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน สํฆาทิเสสนฺ”ติ. (4)
</Paragraph>

<Paragraph number="1116" book="para">
เตน โข ปน สมเยน อญฺญตโร ภิกฺขุ ยกฺขินิยา กายสํสคฺคํ สมาปชฺชิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (5)
</Paragraph>

<Paragraph number="1117" book="para">
เตน โข ปน สมเยน อญฺญตโร ภิกฺขุ ปณฺฑกสฺส กายสํสคฺคํ สมาปชฺชิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (6)
</Paragraph>

<Paragraph number="1118" book="para">
เตน โข ปน สมเยน อญฺญตโร ภิกฺขุ สุตฺติตฺถิยา กายสํสคฺคํ สมาปชฺชิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน สํฆาทิเสสนฺ”ติ. (7)
</Paragraph>

<Paragraph number="1119" book="para">
เตน โข ปน สมเยน อญฺญตโร ภิกฺขุ มติตฺถิยา กายสํสคฺคํ สมาปชฺชิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (8)
</Paragraph>

<Paragraph number="1120" book="para">
เตน โข ปน สมเยน อญฺญตโร ภิกฺขุ ติรจฺฉานคติตฺถิยา กายสํสคฺคํ สมาปชฺชิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ทุกฺกฏสฺสา”ติ. (9)
</Paragraph>

<Paragraph number="1121" book="para">
เตน โข ปน สมเยน อญฺญตโร ภิกฺขุ ทารุธีตลิกาย กายสํสคฺคํ สมาปชฺชิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ทุกฺกฏสฺสา”ติ. (10)
</Paragraph>

</Division>
<Division number="282" book="para">

<Paragraph number="1122" book="para">
เตน โข ปน สมเยน สมฺพหุลา อิตฺถิโย อญฺญตรํ ภิกฺขุํ สมฺปีเฬตฺวา พาหาปรมฺปราย อาเนสุํ. ตสฺส กุกฺกุจฺจํ อโหสิ …เป…  “สาทิยิ ตฺวํ, ภิกฺขู”ติ? “นาหํ, ภควา, สาทิยินฺ”ติ. “อนาปตฺติ, ภิกฺขุ, อสาทิยนฺตสฺสา”ติ. (11)
</Paragraph>

<Paragraph number="1123" book="para">
เตน โข ปน สมเยน อญฺญตโร ภิกฺขุ อิตฺถิยา อภิรูฬฺหํ สงฺกมํ สารตฺโต สญฺจาเลสิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ทุกฺกฏสฺสา”ติ. (12)
</Paragraph>

<Paragraph number="1124" book="para">
เตน โข ปน สมเยน อญฺญตโร ภิกฺขุ อิตฺถึ ปฏิปเถ ปสฺสิตฺวา สารตฺโต อํสกูเฏน ปหารํ อทาสิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน สํฆาทิเสสนฺ”ติ. (13)
</Paragraph>

<Paragraph number="1125" book="para">
เตน โข ปน สมเยน อญฺญตโร ภิกฺขุ อิตฺถิยา อภิรูฬฺหํ รุกฺขํ สารตฺโต สญฺจาเลสิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ทุกฺกฏสฺสา”ติ. (14)
</Paragraph>

<Paragraph number="1126" book="para">
เตน โข ปน สมเยน อญฺญตโร ภิกฺขุ อิตฺถิยา อภิรูฬฺหํ นาวํ สารตฺโต สญฺจาเลสิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ทุกฺกฏสฺสา”ติ. (15)
</Paragraph>

<Paragraph number="1127" book="para">
เตน โข ปน สมเยน อญฺญตโร ภิกฺขุ อิตฺถิยา คหิตํ รชฺชุํ สารตฺโต อาวิญฺฉิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (16)
</Paragraph>

<Paragraph number="1128" book="para">
เตน โข ปน สมเยน อญฺญตโร ภิกฺขุ อิตฺถิยา คหิตํ ทณฺฑํ สารตฺโต อาวิญฺฉิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (17)
</Paragraph>

<Paragraph number="1129" book="para">
เตน โข ปน สมเยน อญฺญตโร ภิกฺขุ สารตฺโต อิตฺถึ ปตฺเตน ปณาเมสิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ถุลฺลจฺจยสฺสา”ติ. (18)
</Paragraph>

<Paragraph number="1130" book="para">
เตน โข ปน สมเยน อญฺญตโร ภิกฺขุ อิตฺถิยา วนฺทนฺติยา สารตฺโต ปาทํ อุจฺจาเรสิ. ตสฺส กุกฺกุจฺจํ อโหสิ …เป…  “อาปตฺตึ ตฺวํ, ภิกฺขุ, อาปนฺโน สํฆาทิเสสนฺ”ติ. (19)
</Paragraph>

<Paragraph number="1131" book="para">
เตน โข ปน สมเยน อญฺญตโร ภิกฺขุ อิตฺถึ คเหสฺสามีติ วายมิตฺวา น ฉุปิ. ตสฺส กุกฺกุจฺจํ อโหสิ …เป…  “อนาปตฺติ, ภิกฺขุ, สํฆาทิเสสสฺส; อาปตฺติ ทุกฺกฏสฺสา”ติ. (20)

</Paragraph>
</Division>

<Paragraph number="1132" type="center" book="para">
กายสํสคฺคสิกฺขาปทํ นิฏฺฐิตํ ทุติยํ.
</Paragraph>