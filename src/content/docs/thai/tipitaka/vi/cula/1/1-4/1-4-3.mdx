---
title: "1.4.3 อากงฺขมานจตุกฺก"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39" book="cula">

<Paragraph number="186" book="cula">
ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน, อากงฺขมาโน สํโฆ, ปฏิสารณียกมฺมํ กเรยฺย. คิหีนํ อลาภาย ปริสกฺกติ, คิหีนํ อนตฺถาย ปริสกฺกติ, คิหีนํ อนาวาสาย ปริสกฺกติ, คิหี อกฺโกสติ ปริภาสติ, คิหี คิหีหิ เภเทติ—  อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อากงฺขมาโน สํโฆ, ปฏิสารณียกมฺมํ กเรยฺย. (1)
</Paragraph>

<Paragraph number="187" book="cula">
อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อากงฺขมาโน สํโฆ, ปฏิสารณียกมฺมํ กเรยฺย. คิหีนํ พุทฺธสฺส อวณฺณํ ภาสติ, คิหีนํ ธมฺมสฺส อวณฺณํ ภาสติ, คิหีนํ สํฆสฺส อวณฺณํ ภาสติ, คิหี หีเนน ขุํเสติ หีเนน วมฺเภติ, คิหีนํ ธมฺมิกํ ปฏิสฺสวํ น สจฺจาเปติ—  อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, อากงฺขมาโน สํโฆ, ปฏิสารณียกมฺมํ กเรยฺย. (2)
</Paragraph>

<Paragraph number="188" book="cula">
ปญฺจนฺนํ, ภิกฺขเว, ภิกฺขูนํ, อากงฺขมาโน สํโฆ, ปฏิสารณียกมฺมํ กเรยฺย. เอโก คิหีนํ อลาภาย ปริสกฺกติ, เอโก คิหีนํ อนตฺถาย ปริสกฺกติ, เอโก คิหีนํ อนาวาสาย ปริสกฺกติ, เอโก คิหี อกฺโกสติ ปริภาสติ, เอโก คิหี คิหีหิ เภเทติ—  อิเมสํ โข, ภิกฺขเว, ปญฺจนฺนํ ภิกฺขูนํ, อากงฺขมาโน สํโฆ, ปฏิสารณียกมฺมํ กเรยฺย. (3)
</Paragraph>

<Paragraph number="189" book="cula">
อปเรสมฺปิ, ภิกฺขเว, ปญฺจนฺนํ ภิกฺขูนํ, อากงฺขมาโน สํโฆ, ปฏิสารณียกมฺมํ กเรยฺย. เอโก คิหีนํ พุทฺธสฺส อวณฺณํ ภาสติ, เอโก คิหีนํ ธมฺมสฺส อวณฺณํ ภาสติ, เอโก คิหีนํ สํฆสฺส อวณฺณํ ภาสติ, เอโก คิหี หีเนน ขุํเสติ หีเนน วมฺเภติ, เอโก คิหีนํ ธมฺมิกํ ปฏิสฺสวํ น สจฺจาเปติ—  อิเมสํ โข, ภิกฺขเว, ปญฺจนฺนํ ภิกฺขูนํ, อากงฺขมาโน สํโฆ, ปฏิสารณียกมฺมํ กเรยฺย. (4)

</Paragraph>
</Division>

<Paragraph number="190" type="center" book="cula">
อากงฺขมานจตุกฺกํ นิฏฺฐิตํ.
</Paragraph>