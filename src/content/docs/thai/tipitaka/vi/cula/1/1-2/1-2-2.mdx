---
title: "1.2.2 ธมฺมกมฺมทฺวาทสก"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="cula">

<Paragraph number="80" book="cula">
ตีหิ, ภิกฺขเว, องฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจ. สมฺมุขา กตํ โหติ, ปฏิปุจฺฉา กตํ โหติ, ปฏิญฺญาย กตํ โหติ—  อิเมหิ โข, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจ. (1)
</Paragraph>

<Paragraph number="81" book="cula">
อปเรหิปิ, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจ. อาปตฺติยา กตํ โหติ, เทสนาคามินิยา อาปตฺติยา กตํ โหติ, อเทสิตาย อาปตฺติยา กตํ โหติ—  อิเมหิ โข, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจ. (2)
</Paragraph>

<Paragraph number="82" book="cula">
อปเรหิปิ, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจ. โจเทตฺวา กตํ โหติ, สาเรตฺวา กตํ โหติ, อาปตฺตึ อาโรเปตฺวา กตํ โหติ—  อิเมหิ โข, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจ. (3)
</Paragraph>

<Paragraph number="83" book="cula">
อปเรหิปิ, ภิกฺขเว …เป…  สมฺมุขา กตํ โหติ, ธมฺเมน กตํ โหติ, สมคฺเคน กตํ โหติ—  อิเมหิ โข, ภิกฺขเว …เป… . (4)
</Paragraph>

<Paragraph number="84" book="cula">
อปเรหิปิ, ภิกฺขเว …เป…  ปฏิปุจฺฉา กตํ โหติ, ธมฺเมน กตํ โหติ, สมคฺเคน กตํ โหติ—  อิเมหิ โข, ภิกฺขเว …เป… . (5)
</Paragraph>

<Paragraph number="85" book="cula">
อปเรหิปิ, ภิกฺขเว …เป…  ปฏิญฺญาย กตํ โหติ, ธมฺเมน กตํ โหติ, สมคฺเคน กตํ โหติ—  อิเมหิ โข, ภิกฺขเว …เป… . (6)
</Paragraph>

<Paragraph number="86" book="cula">
อปเรหิปิ, ภิกฺขเว …เป…  อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ—  อิเมหิ โข, ภิกฺขเว …เป… . (7)
</Paragraph>

<Paragraph number="87" book="cula">
อปเรหิปิ, ภิกฺขเว …เป…  เทสนาคามินิยา อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ—  อิเมหิ โข, ภิกฺขเว …เป… . (8)
</Paragraph>

<Paragraph number="88" book="cula">
อปเรหิปิ, ภิกฺขเว …เป…  อเทสิตาย อาปตฺติยา กตํ โหติ, ธมฺเมน กตํ โหติ, สมคฺเคน กตํ โหติ—  อิเมหิ โข, ภิกฺขเว …เป… . (9)
</Paragraph>

<Paragraph number="89" book="cula">
อปเรหิปิ, ภิกฺขเว …เป…  โจเทตฺวา กตํ โหติ, ธมฺเมน กตํ โหติ, สมคฺเคน กตํ โหติ—  อิเมหิ โข, ภิกฺขเว …เป… . (10)
</Paragraph>

<Paragraph number="90" book="cula">
อปเรหิปิ, ภิกฺขเว …เป…  สาเรตฺวา กตํ โหติ, ธมฺเมน กตํ โหติ, สมคฺเคน กตํ โหติ—  อิเมหิ โข, ภิกฺขเว …เป… . (11)
</Paragraph>

<Paragraph number="91" book="cula">
อปเรหิปิ, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจ. อาปตฺตึ อาโรเปตฺวา กตํ โหติ, ธมฺเมน กตํ โหติ, สมคฺเคน กตํ โหติ—  อิเมหิ โข, ภิกฺขเว, ตีหงฺเคหิ สมนฺนาคตํ นิยสฺสกมฺมํ ธมฺมกมฺมญฺจ โหติ, วินยกมฺมญฺจ, สุวูปสนฺตญฺจ. (12)

</Paragraph>
</Division>

<Paragraph number="92" type="center" book="cula">
ธมฺมกมฺมทฺวาทสกํ นิฏฺฐิตํ.
</Paragraph>