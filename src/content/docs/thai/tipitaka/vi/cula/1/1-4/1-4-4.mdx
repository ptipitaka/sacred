---
title: "1.4.4 อฏฺฐารสวตฺต"
tableOfContents: false
sidebar:
  order: 4
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="40" book="cula">

<Paragraph number="191" book="cula">
ปฏิสารณียกมฺมกเตน, ภิกฺขเว, ภิกฺขุนา สมฺมา วตฺติตพฺพํ. ตตฺรายํ สมฺมาวตฺตนา—  น อุปสมฺปาเทตพฺพํ, น นิสฺสโย ทาตพฺโพ, น สามเณโร อุปฏฺฐาเปตพฺโพ, น ภิกฺขุโนวาทกสมฺมุติ สาทิตพฺพา, สมฺมเตนปิ ภิกฺขุนิโย น โอวทิตพฺพา. ยาย อาปตฺติยา สํเฆน ปฏิสารณียกมฺมํ กตํ โหติ สา อาปตฺติ น อาปชฺชิตพฺพา, อญฺญา วา ตาทิสิกา, ตโต วา ปาปิฏฺฐตรา; กมฺมํ น ครหิตพฺพํ, กมฺมิกา น ครหิตพฺพา. น ปกตตฺตสฺส ภิกฺขุโน อุโปสโถ ฐเปตพฺโพ, น ปวารณา ฐเปตพฺพา, น สวจนียํ กาตพฺพํ, น อนุวาโท ปฏฺฐเปตพฺโพ, น โอกาโส กาเรตพฺโพ, น โจเทตพฺโพ, น สาเรตพฺโพ, น ภิกฺขูหิ สมฺปโยเชตพฺพนฺ”ติ.

</Paragraph>
</Division>

<Paragraph number="192" type="center" book="cula">
ปฏิสารณียกมฺเม อฏฺฐารสวตฺตํ นิฏฺฐิตํ.


</Paragraph>

<Division number="41" book="cula">

<Paragraph number="193" book="cula">
อถ โข สํโฆ สุธมฺมสฺส ภิกฺขุโน ปฏิสารณียกมฺมํ อกาสิ—  “จิตฺโต เต คหปติ ขมาเปตพฺโพ”ติ. โส สํเฆน ปฏิสารณียกมฺมกโต มจฺฉิกาสณฺฑํ คนฺตฺวา มงฺกุภูโต นาสกฺขิ จิตฺตํ คหปตึ ขมาเปตุํ. ปุนเทว สาวตฺถึ ปจฺจาคญฺฉิ. ภิกฺขู เอวมาหํสุ—  “ขมาปิโต ตยา, อาวุโส สุธมฺม, จิตฺโต คหปตี”ติ? “อิธาหํ, อาวุโส, มจฺฉิกาสณฺฑํ คนฺตฺวา มงฺกุภูโต นาสกฺขึ จิตฺตํ คหปตึ ขมาเปตุนฺ”ติ. ภิกฺขู ภควโต เอตมตฺถํ อาโรเจสุํ …เป… . “เตน หิ, ภิกฺขเว, สํโฆ สุธมฺมสฺส ภิกฺขุโน อนุทูตํ เทตุ—  จิตฺตํ คหปตึ ขมาเปตุํ. เอวญฺจ ปน, ภิกฺขเว, ทาตพฺโพ—  ปฐมํ ภิกฺขุ ยาจิตพฺโพ, ยาจิตฺวา พฺยตฺเตน ภิกฺขุนา ปฏิพเลน สํโฆ ญาเปตพฺโพ—
</Paragraph>

<Paragraph number="194" book="cula">
‘สุณาตุ เม, ภนฺเต, สํโฆ. ยทิ สํฆสฺส ปตฺตกลฺลํ, สํโฆ อิตฺถนฺนามํ ภิกฺขุํ สุธมฺมสฺส ภิกฺขุโน อนุทูตํ ทเทยฺย จิตฺตํ คหปตึ ขมาเปตุํ. เอสา ญตฺติ.
</Paragraph>

<Paragraph number="195" book="cula">
สุณาตุ เม, ภนฺเต, สํโฆ. สํโฆ อิตฺถนฺนามํ ภิกฺขุํ สุธมฺมสฺส ภิกฺขุโน อนุทูตํ เทติ จิตฺตํ คหปตึ ขมาเปตุํ. ยสฺสายสฺมโต ขมติ อิตฺถนฺนามสฺส ภิกฺขุโน สุธมฺมสฺส ภิกฺขุโน อนุทูตสฺส ทานํ จิตฺตํ คหปตึ ขมาเปตุํ, โส ตุณฺหสฺส; ยสฺส นกฺขมติ, โส ภาเสยฺย.
</Paragraph>

<Paragraph number="196" book="cula">
ทินฺโน สํเฆน อิตฺถนฺนาโม ภิกฺขุ สุธมฺมสฺส ภิกฺขุโน อนุทูโต จิตฺตํ คหปตึ ขมาเปตุํ. ขมติ สํฆสฺส, ตสฺมา ตุณฺหี, เอวเมตํ ธารยามี’ติ.
</Paragraph>

</Division>
<Division number="42" book="cula">

<Paragraph number="197" book="cula">
เตน, ภิกฺขเว, สุธมฺเมน ภิกฺขุนา อนุทูเตน ภิกฺขุนา สทฺธึ มจฺฉิกาสณฺฑํ คนฺตฺวา จิตฺโต คหปติ ขมาเปตพฺโพ—  ‘ขม, คหปติ, ปสาเทมิ ตนฺ’ติ. เอวญฺเจ วุจฺจมาโน ขมติ, อิจฺเจตํ กุสลํ. โน เจ ขมติ, อนุทูเตน ภิกฺขุนา วตฺตพฺโพ—  ‘ขม, คหปติ, อิมสฺส ภิกฺขุโน, ปสาเทติ ตนฺ’ติ. เอวญฺเจ วุจฺจมาโน ขมติ, อิจฺเจตํ กุสลํ. โน เจ ขมติ, อนุทูเตน ภิกฺขุนา วตฺตพฺโพ—  ‘ขม, คหปติ, อิมสฺส ภิกฺขุโน, อหํ ตํ ปสาเทมี’ติ. เอวญฺเจ วุจฺจมาโน ขมติ, อิจฺเจตํ กุสลํ. โน เจ ขมติ, อนุทูเตน ภิกฺขุนา วตฺตพฺโพ—  ‘ขม, คหปติ, อิมสฺส ภิกฺขุโน, สํฆสฺส วจเนนา’ติ. เอวญฺเจ วุจฺจมาโน ขมติ, อิจฺเจตํ กุสลํ. โน เจ ขมติ, อนุทูเตน ภิกฺขุนา สุธมฺโม ภิกฺขุ จิตฺตสฺส คหปติโน ทสฺสนูปจารํ อวิชหาเปตฺวา สวนูปจารํ อวิชหาเปตฺวา เอกํสํ อุตฺตราสงฺคํ การาเปตฺวา อุกฺกุฏิกํ นิสีทาเปตฺวา อญฺชลึ ปคฺคณฺหาเปตฺวา ตํ อาปตฺตึ เทสาเปตพฺโพ”ติ.
</Paragraph>

<Paragraph number="198" book="cula">
อถ โข อายสฺมา สุธมฺโม อนุทูเตน ภิกฺขุนา สทฺธึ มจฺฉิกาสณฺฑํ คนฺตฺวา จิตฺตํ คหปตึ ขมาเปสิ. โส สมฺมา วตฺตติ, โลมํ ปาเตติ, เนตฺถารํ วตฺตติ, ภิกฺขู อุปสงฺกมิตฺวา เอวํ วเทติ—  “อหํ, อาวุโส, สํเฆน ปฏิสารณียกมฺมกโต สมฺมา วตฺตามิ, โลมํ ปาเตมิ, เนตฺถารํ วตฺตามิ. กถํ นุ โข มยา ปฏิปชฺชิตพฺพนฺ”ติ? ภิกฺขู ภควโต เอตมตฺถํ อาโรเจสุํ …เป…  “เตน หิ, ภิกฺขเว, สํโฆ สุธมฺมสฺส ภิกฺขุโน ปฏิสารณียกมฺมํ ปฏิปฺปสฺสมฺเภตุ.
</Paragraph>
</Division>