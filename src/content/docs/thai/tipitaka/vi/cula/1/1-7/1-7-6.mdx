---
title: "1.7.6 ปฏิปฺปสฺสมฺเภตพฺพเตจตฺตาลีสก"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="73" book="cula">

<Paragraph number="329" book="cula">
ปญฺจหิ, ภิกฺขเว, องฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตพฺพํ. น อุปสมฺปาเทติ, น นิสฺสยํ เทติ, น สามเณรํ อุปฏฺฐาเปติ, น ภิกฺขุโนวาทกสมฺมุติํ สาทิยติ, สมฺมโตปิ ภิกฺขุนิโย น โอวทติ—  อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตพฺพํ.
</Paragraph>

<Paragraph number="330" book="cula">
อปเรหิปิ, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตพฺพํ. ยาย อาปตฺติยา สํเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ กตํ โหติ ตํ อาปตฺติํ น อาปชฺชติ, อญฺญํ วา ตาทิสิกํ, ตโต วา ปาปิฏฺฐตรํ; กมฺมํ น ครหติ, กมฺมิเก น ครหติ—  อิเมหิ โข, ภิกฺขเว, ปญฺจหงฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตพฺพํ …เป… .
</Paragraph>

<Paragraph number="331" book="cula">
อฏฺฐหิ, ภิกฺขเว, องฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตพฺพํ. น ปกตตฺตสฺส ภิกฺขุโน อุโปสถํ ฐเปติ, น ปวารณํ ฐเปติ, น สวจนียํ กโรติ, น อนุวาทํ ปฏฺฐเปติ, น โอกาสํ กาเรติ, น โจเทติ, น สาเรติ, น ภิกฺขูหิ สมฺปโยเชติ—  อิเมหิ โข, ภิกฺขเว, อฏฺฐหงฺเคหิ สมนฺนาคตสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภตพฺพํ.

</Paragraph>
</Division>

<Paragraph number="332" book="cula">
ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺเม

  
ปฏิปฺปสฺสมฺเภตพฺพเตจตฺตาลีสกํ นิฏฺฐิตํ.


</Paragraph>

<Division number="74" book="cula">

<Paragraph number="333" book="cula">
เอวญฺจ ปน, ภิกฺขเว, ปฏิปฺปสฺสมฺเภตพฺพํ. เตน, ภิกฺขเว, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกเตน ภิกฺขุนา สํฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ นิสีทิตฺวา อญฺชลิํ ปคฺคเหตฺวา เอวมสฺส วจนีโย—  ‘อหํ, ภนฺเต, สํเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต สมฺมา วตฺตามิ, โลมํ ปาเตมิ, เนตฺถารํ วตฺตามิ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียสฺส กมฺมสฺส ปฏิปฺปสฺสทฺธิํ ยาจามี’ติ. ทุติยมฺปิ ยาจิตพฺพา. ตติยมฺปิ ยาจิตพฺพา. พฺยตฺเตน ภิกฺขุนา ปฏิพเลน สํโฆ ญาเปตพฺโพ—
</Paragraph>

<Paragraph number="334" book="cula">
‘สุณาตุ เม, ภนฺเต, สํโฆ. อยํ อิตฺถนฺนาโม ภิกฺขุ สํเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียสฺส กมฺมสฺส ปฏิปฺปสฺสทฺธิํ ยาจติ. ยทิ สํฆสฺส ปตฺตกลฺลํ, สํโฆ อิตฺถนฺนามสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภยฺย. เอสา ญตฺติ.
</Paragraph>

<Paragraph number="335" book="cula">
สุณาตุ เม, ภนฺเต, สํโฆ. อยํ อิตฺถนฺนาโม ภิกฺขุ สํเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียสฺส กมฺมสฺส ปฏิปฺปสฺสทฺธิํ ยาจติ. สํโฆ อิตฺถนฺนามสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภติ. ยสฺสายสฺมโต ขมติ อิตฺถนฺนามสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ยสฺส นกฺขมติ, โส ภาเสยฺย.
</Paragraph>

<Paragraph number="336" book="cula">
ทุติยมฺปิ เอตมตฺถํ วทามิ …เป…  ตติยมฺปิ เอตมตฺถํ วทามิ—  สุณาตุ เม, ภนฺเต, สํโฆ. อยํ อิตฺถนฺนาโม ภิกฺขุ สํเฆน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมกโต สมฺมา วตฺตติ, โลมํ ปาเตติ, เนตฺถารํ วตฺตติ, ปาปิกาย ทิฏฺฐิยา อปฺปฏินิสฺสคฺเค อุกฺเขปนียสฺส กมฺมสฺส ปฏิปฺปสฺสทฺธิํ ยาจติ. สํโฆ อิตฺถนฺนามสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ ปฏิปฺปสฺสมฺเภติ. ยสฺสายสฺมโต ขมติ อิตฺถนฺนามสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียสฺส กมฺมสฺส ปฏิปฺปสฺสทฺธิ, โส ตุณฺหสฺส; ยสฺส นกฺขมติ, โส ภาเสยฺย.
</Paragraph>

<Paragraph number="337" book="cula">
ปฏิปฺปสฺสทฺธํ สํเฆน อิตฺถนฺนามสฺส ภิกฺขุโน, ปาปิกาย ทิฏฺฐิยา อปฺปฏินิสฺสคฺเค, อุกฺเขปนียกมฺมํ. ขมติ สํฆสฺส, ตสฺมา ตุณฺหี, เอวเมตํ ธารยามี’”ติ.

</Paragraph>
</Division>

<Paragraph number="338" book="cula">
ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺมํ นิฏฺฐิตํ สตฺตมํ.

  
กมฺมกฺขนฺธโก ปฐโม.

  
อิมมฺหิ ขนฺธเก วตฺถู สตฺต.



</Paragraph>

<Paragraph number="339" type="center" book="cula">
ตสฺสุทฺทานํ


</Paragraph>

<Paragraph number="340" type="verses" book="cula">
_ปณฺฑุโลหิตกา ภิกฺขู,_  
_สยํ ภณฺฑนการกา;_  
_ตาทิเส อุปสงฺกมฺม,_  
อุสฺสหิํสุ จ ภณฺฑเน._  

</Paragraph>

<Paragraph number="341" book="cula">
_อนุปฺปนฺนาปิ ชายนฺติ,_  
อุปฺปนฺนานิปิ วฑฺฒเร;_  
_อปฺปิจฺฉา เปสลา ภิกฺขู,_  
อุชฺฌายนฺติ ปทสฺสโต._  

</Paragraph>

<Paragraph number="342" type="verses" book="cula">
_สทฺธมฺมฏฺฐิติโก พุทฺโธ,_  
_สยมฺภู อคฺคปุคฺคโล;_  
_อาณาเปสิ ตชฺชนีย,_  
_กมฺมํ สาวตฺถิยํ ชิโน._  

</Paragraph>

<Paragraph number="343" type="verses" book="cula">
_อสมฺมุขาปฺปฏิปุจฺฉาปฺ-_  
_ปฏิญฺญาย กตญฺจ ยํ;_  
_อนาปตฺติ อเทสเน,_  
_เทสิตาย กตญฺจ ยํ._  

</Paragraph>

<Paragraph number="344" type="verses" book="cula">
_อโจเทตฺวา อสาเรตฺวา,_  
_อนาโรเปตฺวา จ ยํ กตํ;_  
_อสมฺมุขา อธมฺเมน,_  
_วคฺเคน จาปิ ยํ กตํ._  

</Paragraph>

<Paragraph number="345" type="verses" book="cula">
_อปฺปฏิปุจฺฉา อธมฺเมน,_  
_ปุน วคฺเคน ยํ กตํ;_  
_อปฺปฏิญฺญาย อธมฺเมน,_  
_วคฺเคน จาปิ ยํ กตํ._  

</Paragraph>

<Paragraph number="346" type="verses" book="cula">
_อนาปตฺติ อธมฺเมน,_  
_วคฺเคน จาปิ ยํ กตํ;_  
_อเทสนาคามินิยา,_  
_อธมฺมวคฺคเมว จ._  

</Paragraph>

<Paragraph number="347" type="verses" book="cula">
_เทสิตาย อธมฺเมน,_  
_วคฺเคนาปิ ตเถว จ;_  
_อโจเทตฺวา อธมฺเมน,_  
_วคฺเคนาปิ ตเถว จ._  

</Paragraph>

<Paragraph number="348" type="verses" book="cula">
_อสาเรตฺวา อธมฺเมน,_  
_วคฺเคนาปิ ตเถว จ;_  
_อนาโรเปตฺวา อธมฺเมน,_  
_วคฺเคนาปิ ตเถว จ._  

</Paragraph>

<Paragraph number="349" type="verses" book="cula">
_กณฺหวารนเยเนว,_  
_สุกฺกวารํ วิชานิยา;_  
_สํโฆ อากงฺขมาโน จ,_  
_ยสฺส ตชฺชนียํ กเร._  

</Paragraph>

<Paragraph number="350" type="verses" book="cula">
_ภณฺฑนํ พาโล สํสฏฺโฐ,_  
_อธิสีเล อชฺฌาจาเร;_  
_อติทิฏฺฐิวิปนฺนสฺส,_  
_สํโฆ ตชฺชนียํ กเร._  

</Paragraph>

<Paragraph number="351" type="verses" book="cula">
_พุทฺธธมฺมสฺส สํฆสฺส,_  
_อวณฺณํ โย จ ภาสติ;_  
_ติณฺณนฺนมฺปิ จ ภิกฺขูนํ,_  
_สํโฆ ตชฺชนิยํ กเร._  

</Paragraph>

<Paragraph number="352" type="verses" book="cula">
_ภณฺฑนํ การโก เอโก,_  
_พาโล สํสคฺคนิสฺสิโต;_  
_อธิสีเล อชฺฌาจาเร,_  
_ตเถว อติทิฏฺฐิยา._  

</Paragraph>

<Paragraph number="353" type="verses" book="cula">
_พุทฺธธมฺมสฺส สํฆสฺส,_  
_อวณฺณํ โย จ ภาสติ;_  
_ตชฺชนียกมฺมกโต,_  
_เอวํ สมฺมานุวตฺตนา._  

</Paragraph>

<Paragraph number="354" type="verses" book="cula">
อุปสมฺปทนิสฺสยา,_  
_สามเณรํ อุปฏฺฐนา;_  
_โอวาทสมฺมเตนาปิ,_  
_น กเร ตชฺชนีกโต._  

</Paragraph>

<Paragraph number="355" type="verses" book="cula">
_นาปชฺเช ตญฺจ อาปตฺติํ,_  
_ตาทิสญฺจ ตโต ปรํ;_  
_กมฺมญฺจ กมฺมิเก จาปิ,_  
_น ครเห ตถาวิโธ._  

</Paragraph>

<Paragraph number="356" type="verses" book="cula">
อุโปสถํ ปวารณํ,_  
_ปกตตฺตสฺส นฏฺฐเป;_  
_สวจนิํ อนุวาโท,_  
_โอกาโส โจทเนน จ._  

</Paragraph>

<Paragraph number="357" type="verses" book="cula">
_สารณํ สมฺปโยคญฺจ,_  
_น กเรยฺย ตถาวิโธ;_  
อุปสมฺปทนิสฺสยา,_  
_สามเณรํ อุปฏฺฐนา._  

</Paragraph>

<Paragraph number="358" type="verses" book="cula">
_โอวาทสมฺมเตนาปิ,_  
_ปญฺจหงฺเคหิ น สมฺมติ;_  
_ตญฺจาปชฺชติ อาปตฺติํ,_  
_ตาทิสญฺจ ตโต ปรํ._  

</Paragraph>

<Paragraph number="359" type="verses" book="cula">
_กมฺมญฺจ กมฺมิเก จาปิ,_  
_ครหนฺโต น สมฺมติ;_  
อุโปสถํ ปวารณํ,_  
_สวจนียา จ โนวาโท._  

</Paragraph>

<Paragraph number="360" type="verses" book="cula">
_โอกาโส โจทนญฺเจว,_  
_สารณา สมฺปโยชนา;_  
อิเมหฏฺฐงฺเคหิ โย ยุตฺโต,_  
_ตชฺชนานุปสมฺมติ._  

</Paragraph>

<Paragraph number="361" type="verses" book="cula">
_กณฺหวารนเยเนว,_  
_สุกฺกวารํ วิชานิยา;_  
_พาโล อาปตฺติพหุโล,_  
_สํสฏฺโฐปิ จ เสยฺยโส._  

</Paragraph>

<Paragraph number="362" type="verses" book="cula">
_นิยสฺสกมฺมํ สมฺพุทฺโธ,_  
_อาณาเปสิ มหามุนิ;_  
_กีฏาคิริสฺมิํ เทฺว ภิกฺขู,_  
_อสฺสชิปุนพฺพสุกา._  

</Paragraph>

<Paragraph number="363" type="verses" book="cula">
_อนาจารญฺจ วิวิธํ,_  
_อาจริํสุ อสญฺญตา;_  
_ปพฺพาชนียํ สมฺพุทฺโธ,_  
_กมฺมํ สาวตฺถิยํ ชิโน;_  
_มจฺฉิกาสณฺเฑ สุธมฺโม,_  
_จิตฺตสฺสาวาสิโก อหุ._  

</Paragraph>

<Paragraph number="364" type="verses" book="cula">
_ชาติวาเทน ขุํเสติ,_  
_สุธมฺโม จิตฺตุปาสกํ;_  
_ปฏิสารณียกมฺมํ,_  
_อาณาเปสิ ตถาคโต._  

</Paragraph>

<Paragraph number="365" type="verses" book="cula">
_โกสมฺพิยํ ฉนฺนํ ภิกฺขุํ,_  
_นิจฺฉนฺตาปตฺติํ ปสฺสิตุํ;_  
_อทสฺสเน อุกฺขิปิตุํ,_  
_อาณาเปสิ ชินุตฺตโม._  

</Paragraph>

<Paragraph number="366" type="verses" book="cula">
_ฉนฺโน ตํเยว อาปตฺติํ,_  
_ปฏิกาตุํ น อิจฺฉติ;_  
อุกฺเขปนาปฺปฏิกมฺเม,_  
_อาณาเปสิ วินายโก._  

</Paragraph>

<Paragraph number="367" type="verses" book="cula">
_ปาปทิฏฺฐิ อริฏฺฐสฺส,_  
_อาสิ อญฺญาณนิสฺสิตา;_  
_ทิฏฺฐิยาปฺปฏินิสฺสคฺเค,_  
อุกฺเขปํ ชินภาสิตํ._  

</Paragraph>

<Paragraph number="368" type="verses" book="cula">
_นิยสฺสกมฺมํ ปพฺพชฺชํ,_  
_ตเถว ปฏิสารณี;_  
_อทสฺสนาปฺปฏิกมฺเม,_  
_อนิสฺสคฺเค จ ทิฏฺฐิยา._  

</Paragraph>

<Paragraph number="369" type="verses" book="cula">
_ทวานาจารูปฆาติ,_  
_มิจฺฉาอาชีวเมว จ;_  
_ปพฺพาชนียกมฺมมฺหิ,_  
_อติเรกปทา อิเม._  

</Paragraph>

<Paragraph number="370" type="verses" book="cula">
_อลาภาวณฺณา เทฺว ปญฺจ,_  
_เทฺว ปญฺจกาติ นามกา;_  
_ปฏิสารณียกมฺมมฺหิ,_  
_อติเรกปทา อิเม._  

</Paragraph>

<Paragraph number="371" type="verses" book="cula">
_ตชฺชนียํ นิยสฺสญฺจ,_  
_ทุเว กมฺมาปิ สาทิสา;_  
_ปพฺพชฺชา ปฏิสารี จ,_  
_อตฺถิ ปทาติริตฺตตา._  

</Paragraph>

<Paragraph number="372" type="verses" book="cula">
_ตโย อุกฺเขปนา กมฺมา,_  
_สทิสา เต วิภตฺติโต;_  
_ตชฺชนียนเยนาปิ,_  
_เสสกมฺมํ วิชานิยาติ._  


</Paragraph>

<Paragraph number="373" type="center" book="cula">
กมฺมกฺขนฺธโก นิฏฺฐิโต.
</Paragraph>