---
title: "3.2.3 เทฺวมาสปริวาส"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="138" book="cula">

<Paragraph number="627" book="cula">
เตน โข ปน สมเยน อญฺญตโร ภิกฺขุ เทฺว สํฆาทิเสสา อาปตฺติโย อาปนฺโน โหติ เทฺวมาสปฺปฏิจฺฉนฺนาโย. ตสฺส เอตทโหสิ—  “อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ยนฺนูนาหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ”ติ. โส สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจิ. ตสฺส สํโฆ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ อทาสิ. ตสฺส ปริวสนฺตสฺส ลชฺชีธมฺโม โอกฺกมิ—  “อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ตสฺส เม เอตทโหสิ—  ‘อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ยนฺนูนาหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ’ติ. โสหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจิํ. ตสฺส เม สํโฆ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ อทาสิ. ตสฺส เม ปริวสนฺตสฺส ลชฺชีธมฺโม โอกฺกมิ—  ‘ยนฺนูนาหํ สํฆํ อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ’”ติ.
</Paragraph>

<Paragraph number="628" book="cula">
โส ภิกฺขูนํ อาโรเจสิ—  “อหํ, อาวุโส, เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ตสฺส เม เอตทโหสิ—  ‘อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ยนฺนูนาหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ’ติ. โสหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจิํ. ตสฺส เม สํโฆ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ อทาสิ. ตสฺส เม ปริวสนฺตสฺส ลชฺชีธมฺโม โอกฺกมิ—  ‘อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ตสฺส เม เอตทโหสิ—  “อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ยนฺนูนาหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ”’ติ. โสหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจิํ. ตสฺส เม สํโฆ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ อทาสิ. ตสฺส เม ปริวสนฺตสฺส ลชฺชีธมฺโม โอกฺกมิ—  ‘ยนฺนูนาหํ สํฆํ อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ’ติ. กถํ นุ โข มยา ปฏิปชฺชิตพฺพนฺ”ติ? ภควโต เอตมตฺถํ อาโรเจสุํ. “เตน หิ, ภิกฺขเว, สํโฆ ตสฺส ภิกฺขุโน อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ เทตุ. เอวญฺจ ปน, ภิกฺขเว, ทาตพฺโพ—
</Paragraph>

<Paragraph number="629" book="cula">
เตน, ภิกฺขเว, ภิกฺขุนา สํฆํ อุปสงฺกมิตฺวา, เอกํสํ อุตฺตราสงฺคํ กริตฺวา, วุฑฺฒานํ ภิกฺขูนํ ปาเท วนฺทิตฺวา, อุกฺกุฏิกํ นิสีทิตฺวา, อญฺชลิํ ปคฺคเหตฺวา, เอวมสฺส วจนีโย—  ‘อหํ, ภนฺเต, เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ตสฺส เม เอตทโหสิ—  “อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ยนฺนูนาหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ”ติ. โสหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจิํ. ตสฺส เม สํโฆ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ อทาสิ. ตสฺส เม ปริวสนฺตสฺส ลชฺชีธมฺโม โอกฺกมิ—  “อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ตสฺส เม เอตทโหสิ—  อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ยนฺนูนาหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ”ติ. โสหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจิํ. ตสฺส เม สํโฆ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ อทาสิ. ตสฺส เม ปริวสนฺตสฺส ลชฺชีธมฺโม โอกฺกมิ—  “ยนฺนูนาหํ สํฆํ อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ”ติ. โสหํ, ภนฺเต, สํฆํ อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจามี’ติ.
</Paragraph>

<Paragraph number="630" book="cula">
ทุติยมฺปิ ยาจิตพฺโพ. ตติยมฺปิ ยาจิตพฺโพ. พฺยตฺเตน ภิกฺขุนา ปฏิพเลน สํโฆ ญาเปตพฺโพ—
</Paragraph>

</Division>
<Division number="139" book="cula">

<Paragraph number="631" book="cula">
‘สุณาตุ เม, ภนฺเต, สํโฆ. อยํ อิตฺถนฺนาโม ภิกฺขุ เทฺว สํฆาทิเสสา อาปตฺติโย อาปชฺชิ เทฺวมาสปฺปฏิจฺฉนฺนาโย. ตสฺส เอตทโหสิ—  “อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ยนฺนูนาหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ”ติ. โส สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจิ. ตสฺส สํโฆ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ อทาสิ. ตสฺส ปริวสนฺตสฺส ลชฺชีธมฺโม โอกฺกมิ—  “อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ตสฺส เม เอตทโหสิ—  อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ยนฺนูนาหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ”ติ. โสหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจิํ. ตสฺส เม สํโฆ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ อทาสิ. ตสฺส เม ปริวสนฺตสฺส ลชฺชีธมฺโม โอกฺกมิ—  “ยนฺนูนาหํ สํฆํ อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ”ติ. โส สํฆํ อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจติ. ยทิ สํฆสฺส ปตฺตกลฺลํ, สํโฆ อิตฺถนฺนามสฺส ภิกฺขุโน อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ทเทยฺย. เอสา ญตฺติ.
</Paragraph>

<Paragraph number="632" book="cula">
สุณาตุ เม, ภนฺเต, สํโฆ. อยํ อิตฺถนฺนาโม ภิกฺขุ เทฺว สํฆาทิเสสา อาปตฺติโย อาปชฺชิ เทฺวมาสปฺปฏิจฺฉนฺนาโย. ตสฺส เอตทโหสิ—  “อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ยนฺนูนาหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ”ติ. โส สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจิ. ตสฺส สํโฆ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ อทาสิ. ตสฺส ปริวสนฺตสฺส ลชฺชีธมฺโม โอกฺกมิ—  “อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ตสฺส เม เอตทโหสิ—  อหํ โข เทฺว สํฆาทิเสสา อาปตฺติโย อาปชฺชิํ เทฺวมาสปฺปฏิจฺฉนฺนาโย. ยนฺนูนาหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ”ติ. โสหํ สํฆํ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจิํ. ตสฺส เม สํโฆ เอกิสฺสา อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ อทาสิ. ตสฺส เม ปริวสนฺตสฺส ลชฺชีธมฺโม โอกฺกมิ—  “ยนฺนูนาหํ สํฆํ อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาเจยฺยนฺ”ติ. โส สํฆํ อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ ยาจติ. สํโฆ อิตฺถนฺนามสฺส ภิกฺขุโน อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาสํ เทติ. ยสฺสายสฺมโต ขมติ อิตฺถนฺนามสฺส ภิกฺขุโน อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาสสฺส ทานํ, โส ตุณฺหสฺส; ยสฺส นกฺขมติ, โส ภาเสยฺย.
</Paragraph>

<Paragraph number="633" book="cula">
ทุติยมฺปิ เอตมตฺถํ วทามิ …เป…  ตติยมฺปิ เอตมตฺถํ วทามิ …เป… .
</Paragraph>

<Paragraph number="634" book="cula">
ทินฺโน สํเฆน อิตฺถนฺนามสฺส ภิกฺขุโน อิตริสฺสาปิ อาปตฺติยา เทฺวมาสปฺปฏิจฺฉนฺนาย เทฺวมาสปริวาโส. ขมติ สํฆสฺส, ตสฺมา ตุณฺหี, เอวเมตํ ธารยามี’ติ. เตน, ภิกฺขเว, ภิกฺขุนา ตทุปาทาย เทฺว มาสา ปริวสิตพฺพา.
</Paragraph>
</Division>