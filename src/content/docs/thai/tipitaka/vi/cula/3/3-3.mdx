---
title: "3.3 จตฺตาลีสก"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="160" book="cula">

<Paragraph number="673" book="cula">
เตน โข ปน สมเยน อญฺญตโร ภิกฺขุ ปริวสนฺโต วิพฺภมิ. โส ปุน ปจฺจาคนฺตฺวา ภิกฺขู อุปสมฺปทํ ยาจิ. ภควโต เอตมตฺถํ อาโรเจสุํ.
</Paragraph>

<Paragraph number="674" book="cula">
“อิธ ปน, ภิกฺขเว, ภิกฺขุ ปริวสนฺโต วิพฺภมติ. วิพฺภนฺตกสฺส, ภิกฺขเว, ปริวาโส น รุหติ. โส เจ ปุน อุปสมฺปชฺชติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ, อวเสโส ปริวสิตพฺโพ. (1)
</Paragraph>

<Paragraph number="675" book="cula">
อิธ ปน, ภิกฺขเว, ภิกฺขุ ปริวสนฺโต สามเณโร โหติ. สามเณรสฺส, ภิกฺขเว, ปริวาโส น รุหติ. โส เจ ปุน อุปสมฺปชฺชติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ, อวเสโส ปริวสิตพฺโพ. (2)
</Paragraph>

<Paragraph number="676" book="cula">
อิธ ปน, ภิกฺขเว, ภิกฺขุ ปริวสนฺโต อุมฺมตฺตโก โหติ. อุมฺมตฺตกสฺส, ภิกฺขเว, ปริวาโส น รุหติ. โส เจ ปุน อนุมฺมตฺตโก โหติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ, อวเสโส ปริวสิตพฺโพ. (3)
</Paragraph>

<Paragraph number="677" book="cula">
อิธ ปน, ภิกฺขเว, ภิกฺขุ ปริวสนฺโต ขิตฺตจิตฺโต โหติ. ขิตฺตจิตฺตสฺส, ภิกฺขเว, ปริวาโส น รุหติ. โส เจ ปุน อขิตฺตจิตฺโต โหติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ, อวเสโส ปริวสิตพฺโพ. (4)
</Paragraph>

<Paragraph number="678" book="cula">
อิธ ปน, ภิกฺขเว, ภิกฺขุ ปริวสนฺโต เวทนาฏฺโฏ โหติ. เวทนาฏฺฏสฺส, ภิกฺขเว, ปริวาโส น รุหติ. โส เจ ปุน อเวทนาฏฺโฏ โหติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ, อวเสโส ปริวสิตพฺโพ. (5)
</Paragraph>

<Paragraph number="679" book="cula">
อิธ ปน, ภิกฺขเว, ภิกฺขุ ปริวสนฺโต, อาปตฺติยา อทสฺสเน, อุกฺขิปิยฺยติ. อุกฺขิตฺตกสฺส, ภิกฺขเว, ปริวาโส น รุหติ. โส เจ ปุน โอสาริยฺยติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ, อวเสโส ปริวสิตพฺโพ. (6)
</Paragraph>

<Paragraph number="680" book="cula">
อิธ ปน, ภิกฺขเว, ภิกฺขุ ปริวสนฺโต, อาปตฺติยา อปฺปฏิกมฺเม, อุกฺขิปิยฺยติ. อุกฺขิตฺตกสฺส, ภิกฺขเว, ปริวาโส น รุหติ. โส เจ ปุน โอสาริยฺยติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ, อวเสโส ปริวสิตพฺโพ. (7)
</Paragraph>

<Paragraph number="681" book="cula">
อิธ ปน, ภิกฺขเว, ภิกฺขุ ปริวสนฺโต, ปาปิกาย ทิฏฺฐิยา, อปฺปฏินิสฺสคฺเค, อุกฺขิปิยฺยติ. อุกฺขิตฺตกสฺส, ภิกฺขเว, ปริวาโส น รุหติ. โส เจ ปุน โอสาริยฺยติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ, อวเสโส ปริวสิตพฺโพ. (8)
</Paragraph>

</Division>
<Division number="161" book="cula">

<Paragraph number="682" book="cula">
อิธ ปน, ภิกฺขเว, ภิกฺขุ มูลายปฏิกสฺสนารโห วิพฺภมติ. วิพฺภนฺตกสฺส, ภิกฺขเว, มูลายปฏิกสฺสนา น รุหติ. โส เจ ปุน อุปสมฺปชฺชติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ. โส ภิกฺขุ มูลาย ปฏิกสฺสิตพฺโพ. (9)
</Paragraph>

<Paragraph number="683" book="cula">
อิธ ปน, ภิกฺขเว, ภิกฺขุ มูลายปฏิกสฺสนารโห สามเณโร โหติ …เป…  อุมฺมตฺตโก โหติ …เป…  ขิตฺตจิตฺโต โหติ …เป…  เวทนาฏฺโฏ โหติ …เป…  อาปตฺติยา อทสฺสเน อุกฺขิปิยฺยติ …เป…  อาปตฺติยา อปฺปฏิกมฺเม อุกฺขิปิยฺยติ …เป…  ปาปิกาย ทิฏฺฐิยา, อปฺปฏินิสฺสคฺเค, อุกฺขิปิยฺยติ. อุกฺขิตฺตกสฺส, ภิกฺขเว, มูลายปฏิกสฺสนา น รุหติ. โส เจ ปุน โอสาริยฺยติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ. โส ภิกฺขุ มูลาย ปฏิกสฺสิตพฺโพ. (16)
</Paragraph>

</Division>
<Division number="162" book="cula">

<Paragraph number="684" book="cula">
อิธ ปน, ภิกฺขเว, ภิกฺขุ มานตฺตารโห วิพฺภมติ. วิพฺภนฺตกสฺส, ภิกฺขเว, มานตฺตทานํ น รุหติ. โส เจ ปุน อุปสมฺปชฺชติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ. ตสฺส ภิกฺขุโน มานตฺตํ ทาตพฺพํ. (17)
</Paragraph>

<Paragraph number="685" book="cula">
อิธ ปน, ภิกฺขเว, ภิกฺขุ มานตฺตารโห สามเณโร โหติ …เป…  อุมฺมตฺตโก โหติ …เป…  ขิตฺตจิตฺโต โหติ …เป…  เวทนาฏฺโฏ โหติ …เป…  อาปตฺติยา อทสฺสเน, อุกฺขิปิยฺยติ …เป…  อาปตฺติยา อปฺปฏิกมฺเม, อุกฺขิปิยฺยติ …เป…  ปาปิกาย ทิฏฺฐิยา, อปฺปฏินิสฺสคฺเค, อุกฺขิปิยฺยติ. อุกฺขิตฺตกสฺส, ภิกฺขเว, มานตฺตทานํ น รุหติ. โส เจ ปุน โอสาริยฺยติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ. ตสฺส ภิกฺขุโน มานตฺตํ ทาตพฺพํ. (24)
</Paragraph>

</Division>
<Division number="163" book="cula">

<Paragraph number="686" book="cula">
อิธ ปน, ภิกฺขเว, ภิกฺขุ มานตฺตํ จรนฺโต วิพฺภมติ. วิพฺภนฺตกสฺส, ภิกฺขเว, มานตฺตจริยา น รุหติ. โส เจ ปุน อุปสมฺปชฺชติ ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ; ยํ มานตฺตํ ทินฺนํ สุทินฺนํ, ยํ มานตฺตํ จิณฺณํ สุจิณฺณํ, อวเสสํ จริตพฺพํ. (25)
</Paragraph>

<Paragraph number="687" book="cula">
อิธ ปน, ภิกฺขเว, ภิกฺขุ มานตฺตํ จรนฺโต สามเณโร โหติ …เป…  อุมฺมตฺตโก โหติ …เป…  ขิตฺตจิตฺโต โหติ …เป…  เวทนาฏฺโฏ โหติ …เป…  อาปตฺติยา อทสฺสเน, อุกฺขิปิยฺยติ …เป…  อาปตฺติยา อปฺปฏิกมฺเม, อุกฺขิปิยฺยติ …เป…  ปาปิกาย ทิฏฺฐิยา, อปฺปฏินิสฺสคฺเค, อุกฺขิปิยฺยติ. อุกฺขิตฺตกสฺส, ภิกฺขเว, มานตฺตจริยา น รุหติ. โส เจ ปุน โอสาริยฺยติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปุริวุตฺโถ สุปริวุตฺโถ; ยํ มานตฺตํ ทินฺนํ สุทินฺนํ, ยํ มานตฺตํ จิณฺณํ สุจิณฺณํ, อวเสสํ จริตพฺพํ. (32)
</Paragraph>

</Division>
<Division number="164" book="cula">

<Paragraph number="688" book="cula">
อิธ ปน, ภิกฺขเว, ภิกฺขุ อพฺภานารโห วิพฺภมติ. วิพฺภนฺตกสฺส, ภิกฺขเว, อพฺภานํ น รุหติ. โส เจ ปุน อุปสมฺปชฺชติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ; ยํ มานตฺตํ ทินฺนํ สุทินฺนํ, ยํ มานตฺตํ จิณฺณํ สุจิณฺณํ. โส ภิกฺขุ อพฺเภตพฺโพ. (33)
</Paragraph>

<Paragraph number="689" book="cula">
อิธ ปน, ภิกฺขเว, ภิกฺขุ อพฺภานารโห สามเณโร โหติ …เป…  อุมฺมตฺตโก โหติ …เป…  ขิตฺตจิตฺโต โหติ …เป…  เวทนาฏฺโฏ โหติ …เป…  อาปตฺติยา อทสฺสเน, อุกฺขิปิยฺยติ …เป…  อาปตฺติยา อปฺปฏิกมฺเม, อุกฺขิปิยฺยติ …เป…  ปาปิกาย ทิฏฺฐิยา, อปฺปฏินิสฺสคฺเค, อุกฺขิปิยฺยติ. อุกฺขิตฺตกสฺส, ภิกฺขเว, อพฺภานํ น รุหติ. โส เจ ปุน โอสาริยฺยติ, ตสฺส ตเทว ปุริมํ ปริวาสทานํ. โย ปริวาโส ทินฺโน สุทินฺโน, โย ปริวุตฺโถ สุปริวุตฺโถ; ยํ มานตฺตํ ทินฺนํ สุทินฺนํ, ยํ มานตฺตํ จิณฺณํ สุจิณฺณํ. โส ภิกฺขุ อพฺเภตพฺโพ. (40)

</Paragraph>
</Division>

<Paragraph number="690" type="center" book="cula">
จตฺตาลีสกํ สมตฺตํ.
</Paragraph>