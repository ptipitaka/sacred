---
title: "8.14 อนฺเตวาสิกวตฺตกถา"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="381" book="cula">

<Paragraph number="1755" book="cula">
เตน โข ปน สมเยน อาจริยา อนฺเตวาสิเกสุ น สมฺมา วตฺตนฺติ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อาจริยา อนฺเตวาสิเกสุ น สมฺมา วตฺติสฺสนฺตี”ติ. อถ โข เต ภิกฺขู ภควโต เอตมตฺถํ อาโรเจสุํ. อถ โข ภควา เอตสฺมึ นิทาเน เอตสฺมึ ปกรเณ ภิกฺขุสํฆํ สนฺนิปาตาเปตฺวา ภิกฺขู ปฏิปุจฺฉิ—  “สจฺจํ กิร, ภิกฺขเว, อาจริยา อนฺเตวาสิเกสุ น สมฺมา วตฺตนฺตี”ติ? “สจฺจํ, ภควา”ติ …เป…  วิครหิตฺวา …เป…  ธมฺมึ กถํ กตฺวา ภิกฺขู อามนฺเตสิ—
</Paragraph>

</Division>
<Division number="382" book="cula">

<Paragraph number="1756" book="cula">
“เตน หิ, ภิกฺขเว, อาจริยานํ อนฺเตวาสิเกสุ วตฺตํ ปญฺญเปสฺสามิ ยถา อาจริเยหิ อนฺเตวาสิเกสุ สมฺมา วตฺติตพฺพํ. อาจริเยน, ภิกฺขเว, อนฺเตวาสิกมฺหิ สมฺมา วตฺติตพฺพํ. ตตฺรายํ สมฺมาวตฺตนา—
</Paragraph>

<Paragraph number="1757" book="cula">
อาจริเยน, ภิกฺขเว, อนฺเตวาสิโก สงฺคเหตพฺโพ อนุคฺคเหตพฺโพ อุทฺเทเสน ปริปุจฺฉาย โอวาเทน อนุสาสนิยา. สเจ อาจริยสฺส ปตฺโต โหติ, อนฺเตวาสิกสฺส ปตฺโต น โหติ, อาจริเยน อนฺเตวาสิกสฺส ปตฺโต ทาตพฺโพ, อุสฺสุกฺกํ วา กาตพฺพํ—  กินฺติ นุ โข อนฺเตวาสิกสฺส ปตฺโต อุปฺปชฺชิเยถาติ. สเจ อาจริยสฺส จีวรํ โหติ, อนฺเตวาสิกสฺส จีวรํ น โหติ, อาจริเยน อนฺเตวาสิกสฺส จีวรํ ทาตพฺพํ, อุสฺสุกฺกํ วา กาตพฺพํ—  กินฺติ นุ โข อนฺเตวาสิกสฺส จีวรํ อุปฺปชฺชิเยถาติ. สเจ อาจริยสฺส ปริกฺขาโร โหติ, อนฺเตวาสิกสฺส ปริกฺขาโร น โหติ, อาจริเยน อนฺเตวาสิกสฺส ปริกฺขาโร ทาตพฺโพ, อุสฺสุกฺกํ วา กาตพฺพํ—  กินฺติ นุ โข อนฺเตวาสิกสฺส ปริกฺขาโร อุปฺปชฺชิเยถาติ.
</Paragraph>

<Paragraph number="1758" book="cula">
สเจ อนฺเตวาสิโก คิลาโน โหติ, กาลเสฺสว อุฏฺฐาย ทนฺตกฏฺฐํ ทาตพฺพํ, มุโขทกํ ทาตพฺพํ, อาสนํ ปญฺญเปตพฺพํ. สเจ ยาคุ โหติ, ภาชนํ โธวิตฺวา ยาคุ อุปนาเมตพฺพา. ยาคุํ ปีตสฺส อุทกํ ทตฺวา ภาชนํ ปฏิคฺคเหตฺวา นีจํ กตฺวา สาธุกํ อปฺปฏิฆํสนฺเตน โธวิตฺวา ปฏิสาเมตพฺพํ. อนฺเตวาสิกมฺหิ วุฏฺฐิเต อาสนํ อุทฺธริตพฺพํ. สเจ โส เทโส อุกฺลาโป โหติ, โส เทโส สมฺมชฺชิตพฺโพ.
</Paragraph>

<Paragraph number="1759" book="cula">
สเจ อนฺเตวาสิโก คามํ ปวิสิตุกาโม โหติ, นิวาสนํ ทาตพฺพํ, ปฏินิวาสนํ ปฏิคฺคเหตพฺพํ, กายพนฺธนํ ทาตพฺพํ, สคุณํ กตฺวา สงฺฆาฏิโย ทาตพฺพา, โธวิตฺวา ปตฺโต โสทโก ทาตพฺโพ.
</Paragraph>

<Paragraph number="1760" book="cula">
เอตฺตาวตา นิวตฺติสฺสตีติ อาสนํ ปญฺญเปตพฺพํ, ปาโททกํ ปาทปีฐํ ปาทกถลิกํ อุปนิกฺขิปิตพฺพํ, ปจฺจุคฺคนฺตฺวา ปตฺตจีวรํ ปฏิคฺคเหตพฺพํ, ปฏินิวาสนํ ทาตพฺพํ, นิวาสนํ ปฏิคฺคเหตพฺพํ. สเจ จีวรํ สินฺนํ โหติ, มุหุตฺตํ อุเณฺห โอตาเปตพฺพํ, น จ อุเณฺห จีวรํ นิทหิตพฺพํ. จีวรํ สงฺฆริตพฺพํ. จีวรํ สงฺฆรนฺเตน จตุรงฺคุลํ กณฺณํ อุสฺสาเรตฺวา จีวรํ สงฺฆริตพฺพํ—  มา มชฺเฌ ภงฺโค อโหสีติ. โอโภเค กายพนฺธนํ กาตพฺพํ.
</Paragraph>

<Paragraph number="1761" book="cula">
สเจ ปิณฺฑปาโต โหติ, อนฺเตวาสิโก จ ภุญฺชิตุกาโม โหติ, อุทกํ ทตฺวา ปิณฺฑปาโต อุปนาเมตพฺโพ. อนฺเตวาสิโก ปานีเยน ปุจฺฉิตพฺโพ. ภุตฺตาวิสฺส อุทกํ ทตฺวา ปตฺตํ ปฏิคฺคเหตฺวา นีจํ กตฺวา สาธุกํ อปฺปฏิฆํสนฺเตน โธวิตฺวา โวทกํ กตฺวา มุหุตฺตํ อุเณฺห โอตาเปตพฺโพ, น จ อุเณฺห ปตฺโต นิทหิตพฺโพ. ปตฺตจีวรํ นิกฺขิปิตพฺพํ. ปตฺตํ นิกฺขิปนฺเตน …เป…  จีวรํ นิกฺขิปนฺเตน …เป…  ปารโต อนฺตํ โอรโต โภคํ กตฺวา จีวรํ นิกฺขิปิตพฺพํ. อนฺเตวาสิกมฺหิ อุฏฺฐิเต อาสนํ อุทฺธริตพฺพํ, ปาโททกํ ปาทปีฐํ ปาทกถลิกํ ปฏิสาเมตพฺพํ. สเจ โส เทโส อุกฺลาโป โหติ, โส เทโส สมฺมชฺชิตพฺโพ.
</Paragraph>

<Paragraph number="1762" book="cula">
สเจ อนฺเตวาสิโก นหายิตุกาโม โหติ, นหานํ ปฏิยาเทตพฺพํ. สเจ สีเตน อตฺโถ โหติ, สีตํ ปฏิยาเทตพฺพํ. สเจ อุเณฺหน อตฺโถ โหติ, อุณฺหํ ปฏิยาเทตพฺพํ.
</Paragraph>

<Paragraph number="1763" book="cula">
สเจ อนฺเตวาสิโก ชนฺตาฆรํ ปวิสิตุกาโม โหติ, จุณฺณํ สนฺเนตพฺพํ, มตฺติกา เตเมตพฺพา, ชนฺตาฆรปีฐํ อาทาย คนฺตฺวา ชนฺตาฆรปีฐํ ทตฺวา จีวรํ ปฏิคฺคเหตฺวา เอกมนฺตํ นิกฺขิปิตพฺพํ, จุณฺณํ ทาตพฺพํ, มตฺติกา ทาตพฺพา. สเจ อุสฺสหติ ชนฺตาฆรํ ปวิสิตพฺพํ. ชนฺตาฆรํ ปวิสนฺเตน มตฺติกาย มุขํ มกฺเขตฺวา ปุรโต จ ปจฺฉโต จ ปฏิจฺฉาเทตฺวา ชนฺตาฆรํ ปวิสิตพฺพํ. น เถเร ภิกฺขู อนุปขชฺช นิสีทิตพฺพํ. น นวา ภิกฺขู อาสเนน ปฏิพาหิตพฺพา. ชนฺตาฆเร อนฺเตวาสิกสฺส ปริกมฺมํ กาตพฺพํ. ชนฺตาฆรา นิกฺขมนฺเตน ชนฺตาฆรปีฐํ อาทาย ปุรโต จ ปจฺฉโต จ ปฏิจฺฉาเทตฺวา ชนฺตาฆรา นิกฺขมิตพฺพํ.
</Paragraph>

<Paragraph number="1764" book="cula">
อุทเกปิ อนฺเตวาสิกสฺส ปริกมฺมํ กาตพฺพํ. นหาเตน ปฐมตรํ อุตฺตริตฺวา อตฺตโน คตฺตํ โวทกํ กตฺวา นิวาเสตฺวา อนฺเตวาสิกสฺส คตฺตโต อุทกํ ปมชฺชิตพฺพํ, นิวาสนํ ทาตพฺพํ, สงฺฆาฏิ ทาตพฺพา, ชนฺตาฆรปีฐํ อาทาย ปฐมตรํ อาคนฺตฺวา อาสนํ ปญฺญเปตพฺพํ, ปาโททกํ ปาทปีฐํ ปาทกถลิกํ อุปนิกฺขิปิตพฺพํ, อนฺเตวาสิโก ปานีเยน ปุจฺฉิตพฺโพ.
</Paragraph>

<Paragraph number="1765" book="cula">
ยสฺมึ วิหาเร อนฺเตวาสิโก วิหรติ, สเจ โส วิหาโร อุกฺลาโป โหติ, สเจ อุสฺสหติ, โสเธตพฺโพ. วิหารํ โสเธนฺเตน ปฐมํ ปตฺตจีวรํ นีหริตฺวา เอกมนฺตํ นิกฺขิปิตพฺพํ …เป…  อาจมนกุมฺภิยา อุทกํ น โหติ, อาจมนกุมฺภิยา อุทกํ อาสิญฺจิตพฺพํ.
</Paragraph>

<Paragraph number="1766" book="cula">
สเจ อนฺเตวาสิกสฺส อนภิรติ อุปฺปนฺนา โหติ, อาจริเยน วูปกาเสตพฺโพ, วูปกาสาเปตพฺโพ, ธมฺมกถา วาสฺส กาตพฺพา. สเจ อนฺเตวาสิกสฺส กุกฺกุจฺจํ อุปฺปนฺนํ โหติ, อาจริเยน วิโนเทตพฺพํ, วิโนทาเปตพฺพํ, ธมฺมกถา วาสฺส กาตพฺพา. สเจ อนฺเตวาสิกสฺส ทิฏฺฐิคตํ อุปฺปนฺนํ โหติ, อาจริเยน วิเวเจตพฺพํ, วิเวจาเปตพฺพํ, ธมฺมกถา วาสฺส กาตพฺพา. สเจ อนฺเตวาสิโก ครุธมฺมํ อชฺฌาปนฺโน โหติ, ปริวาสารโห, อาจริเยน อุสฺสุกฺกํ กาตพฺพํ—  กินฺติ นุ โข สํโฆ อนฺเตวาสิกสฺส ปริวาสํ ทเทยฺยาติ. สเจ อนฺเตวาสิโก มูลายปฏิกสฺสนารโห โหติ, อาจริเยน อุสฺสุกฺกํ กาตพฺพํ—  กินฺติ นุ โข สํโฆ อนฺเตวาสิกํ มูลาย ปฏิกเสฺสยฺยาติ. สเจ อนฺเตวาสิโก มานตฺตารโห โหติ, อาจริเยน อุสฺสุกฺกํ กาตพฺพํ—  กินฺติ นุ โข สํโฆ อนฺเตวาสิกสฺส มานตฺตํ ทเทยฺยาติ. สเจ อนฺเตวาสิโก อพฺภานารโห โหติ, อาจริเยน อุสฺสุกฺกํ กาตพฺพํ—  กินฺติ นุ โข สํโฆ อนฺเตวาสิกํ อพฺเภยฺยาติ. สเจ สํโฆ อนฺเตวาสิกสฺส กมฺมํ กตฺตุกาโม โหติ, ตชฺชนียํ วา นิยสฺสํ วา ปพฺพาชนียํ วา ปฏิสารณียํ วา อุกฺเขปนียํ วา, อาจริเยน อุสฺสุกฺกํ กาตพฺพํ—  กินฺติ นุ โข สํโฆ อนฺเตวาสิกสฺส กมฺมํ น กเรยฺย, ลหุกาย วา ปริณาเมยฺยาติ. กตํ วา ปนสฺส โหติ, สํเฆน กมฺมํ, ตชฺชนียํ วา นิยสฺสํ วา ปพฺพาชนียํ วา ปฏิสารณียํ วา อุกฺเขปนียํ วา, อาจริเยน อุสฺสุกฺกํ กาตพฺพํ—  กินฺติ นุ โข อนฺเตวาสิโก สมฺมา วตฺเตยฺย, โลมํ ปาเตยฺย, เนตฺถารํ วตฺเตยฺย, สํโฆ ตํ กมฺมํ ปฏิปฺปสฺสมฺเภยฺยาติ.
</Paragraph>

<Paragraph number="1767" book="cula">
สเจ อนฺเตวาสิกสฺส จีวรํ โธวิตพฺพํ โหติ, อาจริเยน อาจิกฺขิตพฺพํ—  เอวํ โธเวยฺยาสีติ, อุสฺสุกฺกํ วา กาตพฺพํ—  กินฺติ นุ โข อนฺเตวาสิกสฺส จีวรํ โธวิเยถาติ. สเจ อนฺเตวาสิกสฺส จีวรํ กาตพฺพํ โหติ, อาจริเยน อาจิกฺขิตพฺพํ—  เอวํ กเรยฺยาสีติ, อุสฺสุกฺกํ วา กาตพฺพํ—  กินฺติ นุ โข อนฺเตวาสิกสฺส จีวรํ กริเยถาติ. สเจ อนฺเตวาสิกสฺส รชนํ ปจิตพฺพํ โหติ, อาจริเยน อาจิกฺขิตพฺพํ—  เอวํ ปเจยฺยาสีติ, อุสฺสุกฺกํ วา กาตพฺพํ—  กินฺติ นุ โข อนฺเตวาสิกสฺส รชนํ ปจิเยถาติ. สเจ อนฺเตวาสิกสฺส จีวรํ รชิตพฺพํ โหติ, อาจริเยน อาจิกฺขิตพฺพํ—  เอวํ รเชยฺยาสีติ, อุสฺสุกฺกํ วา กาตพฺพํ—  กินฺติ นุ โข อนฺเตวาสิกสฺส จีวรํ รชิเยถาติ. จีวรํ รชนฺเตน สาธุกํ สมฺปริวตฺตกํ สมฺปริวตฺตกํ รชิตพฺพํ. น จ อจฺฉินฺเน เถเว ปกฺกมิตพฺพํ. สเจ อนฺเตวาสิโก คิลาโน โหติ, ยาวชีวํ อุปฏฺฐาตพฺโพ, วุฏฺฐานมสฺส อาคเมตพฺพํ. อิทํ โข, ภิกฺขเว, อาจริยานํ อนฺเตวาสิเกสุ วตฺตํ ยถา อาจริเยหิ อนฺเตวาสิเกสุ สมฺมา วตฺติตพฺพนฺ”ติ.

</Paragraph>
</Division>

<Paragraph number="1768" type="center" book="cula">
วตฺตกฺขนฺธโก อฏฺฐโม.

  
อิมมฺหิ ขนฺธเก วตฺถู เอกูนวีสติ, วตฺตา จุทฺทส.



</Paragraph>

<Paragraph number="1769" type="center" book="cula">
ตสฺสุทฺทานํ


</Paragraph>

<Paragraph number="1770" type="verses" book="cula">
_เสาปาหนา ฉตฺตา จ,_  
_โอคุณฺฐิ สีสํ ปานียํ;_  
_นาภิวาเท น ปุจฺฉนฺติ,_  
_อหิ อุชฺฌนฺติ เปสลา._  

</Paragraph>

<Paragraph number="1771" type="verses" book="cula">
_โอมุญฺจิ ฉตฺตํ ขนฺเธ จ,_  
_อตรญฺจ ปฏิกฺกมํ;_  
_ปตฺตจีวรํ นิกฺขิปา,_  
_ปติรูปญฺจ ปุจฺฉิตา._  

</Paragraph>

<Paragraph number="1772" type="verses" book="cula">
_อาสิญฺเจยฺย โธวิเตน,_  
_สุกฺเขนเลฺลนุปาหนา;_  
_วุฑฺโฒ นวโก ปุจฺเฉยฺย,_  
_อชฺฌาวุฏฺฐญฺจ โคจรา._  

</Paragraph>

<Paragraph number="1773" type="verses" book="cula">
_เสกฺขา วจฺจา ปานี ปริ,_  
_กตฺตรํ กติกํ ตโต;_  
_กาลํ มุหุตฺตํ อุกฺลาโป,_  
_ภูมตฺถรณํ นีหเร._  

</Paragraph>

<Paragraph number="1774" type="verses" book="cula">
_ปฏิปาโท ภิสิพิพฺโพ,_  
_มญฺจปีฐญฺจ มลฺลกํ;_  
_อปเสฺสนุโลฺลกกณฺณา,_  
_เครุกา กาฬ อกตา._  

</Paragraph>

<Paragraph number="1775" type="verses" book="cula">
_สงฺการญฺจ ภูมตฺถรณํ,_  
_ปฏิปาทกํ มญฺจปีฐํ;_  
_ภิสิ นิสีทนมฺปิ,_  
_มลฺลกํ อปเสฺสน จ._  

</Paragraph>

<Paragraph number="1776" type="verses" book="cula">
_ปตฺตจีวรํ ภูมิ จ,_  
_ปารนฺตํ โอรโต โภคํ;_  
_ปุรตฺถิมา ปจฺฉิมา จ,_  
อุตฺตรา อถ ทกฺขิณา._  

</Paragraph>

<Paragraph number="1777" type="verses" book="cula">
_สีตุเณฺห จ ทิวารตฺตึ,_  
_ปริเวณญฺจ โกฏฺฐโก;_  
อุปฏฺฐานคฺคิ สาลา จ,_  
_วตฺตํ วจฺจกุฏีสุ จ._  

</Paragraph>

<Paragraph number="1778" type="verses" book="cula">
_ปานี ปริโภชนิยา,_  
_กุมฺภิ อาจมเนสุ จ;_  
_อโนปเมน ปญฺญตฺตํ,_  
_วตฺตํ อาคนฺตุเกหิเม._  

</Paragraph>

<Paragraph number="1779" type="verses" book="cula">
_เนวาสนํ น อุทกํ,_  
_น ปจฺจุ น จ ปานิยํ;_  
_นาภิวาเท น ปญฺญเป,_  
อุชฺฌายนฺติ จ เปสลา._  

</Paragraph>

<Paragraph number="1780" type="verses" book="cula">
_วุฑฺฒาสนญฺจ อุทกํ,_  
_ปจฺจุคฺคนฺตฺวา จ ปานิยํ;_  
อุปาหเน เอกมนฺตํ,_  
_อภิวาเท จ ปญฺญเป._  

</Paragraph>

<Paragraph number="1781" type="verses" book="cula">
_วุตฺถํ โคจรเสกฺโข จ,_  
_ฐานํ ปานิยโภชนํ;_  
_กตฺตรํ กติกํ กาลํ,_  
_นวกสฺส นิสินฺนเก._  

</Paragraph>

<Paragraph number="1782" type="verses" book="cula">
_อภิวาทเย อาจิกฺเข,_  
_ยถา เหฏฺฐา ตถา นเย;_  
_นิทฺทิฏฺฐํ สตฺถวาเหน,_  
_วตฺตํ อาวาสิเกหิเม._  

</Paragraph>

<Paragraph number="1783" type="verses" book="cula">
_คมิกา ทารุมตฺติ จ,_  
_วิวริตฺวา น ปุจฺฉิย;_  
_นสฺสนฺติ จ อคุตฺตญฺจ,_  
อุชฺฌายนฺติ จ เปสลา._  

</Paragraph>

<Paragraph number="1784" type="verses" book="cula">
_ปฏิสาเมตฺวา ถเกตฺวา,_  
_อาปุจฺฉิตฺวาว ปกฺกเม;_  
_ภิกฺขุ วา สามเณโร วา,_  
_อารามิโก อุปาสโก._  

</Paragraph>

<Paragraph number="1785" type="verses" book="cula">
_ปาสาณเกสุ จ ปุญฺชํ,_  
_ปฏิสาเม ถเกยฺย จ;_  
_สเจ อุสฺสหติ อุสฺสุกฺกํ,_  
_อโนวเสฺส ตเถว จ._  

</Paragraph>

<Paragraph number="1786" type="verses" book="cula">
_สพฺโพ โอวสฺสติ คามํ,_  
_อชฺโฌกาเส ตเถว จ;_  
_อปฺเปวงฺคานิ เสเสยฺยุํ,_  
_วตฺตํ คมิกภิกฺขุนา._  

</Paragraph>

<Paragraph number="1787" type="verses" book="cula">
_นานุโมทนฺติ เถเรน,_  
_โอหาย จตุปญฺจหิ;_  
_วจฺจิโต มุจฺฉิโต อาสิ,_  
_วตฺตานุโมทเนสุเม._  

</Paragraph>

<Paragraph number="1788" type="verses" book="cula">
_ฉพฺพคฺคิยา ทุนฺนิวตฺถา,_  
_อโถปิ จ ทุปฺปารุตา;_  
_อนากปฺปา จ โวกฺกมฺม,_  
_เถเร อนุปขชฺชเน._  

</Paragraph>

<Paragraph number="1789" type="verses" book="cula">
_นเว ภิกฺขู จ สงฺฆาฏิ,_  
อุชฺฌายนฺติ จ เปสลา;_  
_ติมณฺฑลํ นิวาเสตฺวา,_  
_กายสคุณคณฺฐิกา._  

</Paragraph>

<Paragraph number="1790" type="verses" book="cula">
_น โวกฺกมฺม ปฏิจฺฉนฺนํ,_  
_สุสํวุโตกฺขิตฺตจกฺขุ;_  
อุกฺขิตฺโตชฺชคฺฆิกาสทฺโท,_  
_ตโย เจว ปจาลนา._  

</Paragraph>

<Paragraph number="1791" type="verses" book="cula">
_ขมฺโภคุณฺฐิอุกฺกุฏิกา,_  
_ปฏิจฺฉนฺนํ สุสํวุโต;_  
_โอกฺขิตฺตุกฺขิตฺเตาชฺชคฺฆิ,_  
_อปฺปสทฺโท ตโย จลา._  

</Paragraph>

<Paragraph number="1792" type="verses" book="cula">
_ขมฺโภคุณฺฐิปลฺลตฺถิ จ,_  
_อนุปขชฺช นาสเน;_  
_โอตฺถริตฺวาน อุทเก,_  
_นีจํ กตฺวาน สิญฺจิยา._  

</Paragraph>

<Paragraph number="1793" type="verses" book="cula">
_ปฏิ สามนฺตา สงฺฆาฏิ,_  
_โอทเน จ ปฏิคฺคเห;_  
_สูปํ อุตฺตริภงฺเคน,_  
_สพฺเพสํ สมติตฺถิ จ._  

</Paragraph>

<Paragraph number="1794" type="verses" book="cula">
_สกฺกจฺจํ ปตฺตสญฺญี จ,_  
_สปทานญฺจ สูปกํ;_  
_น ถูปโต ปฏิจฺฉาเท,_  
_วิญฺญตฺตุชฺฌานสญฺญินา._  

</Paragraph>

<Paragraph number="1795" type="verses" book="cula">
_มหนฺตมณฺฑลทฺวารํ,_  
_สพฺพหตฺโถ น พฺยาหเร;_  
อุกฺเขโป เฉทนาคณฺฑ,_  
_ธุนํ สิตฺถาวการกํ._  

</Paragraph>

<Paragraph number="1796" type="verses" book="cula">
_ชิวฺหานิจฺฉารกญฺเจว,_  
_จปุจปุ สุรุสุรุ;_  
_หตฺถปตฺโตฏฺฐนิเลฺลหํ,_  
_สามิเสน ปฏิคฺคเห._  

</Paragraph>

<Paragraph number="1797" type="verses" book="cula">
_ยาว น สพฺเพ อุทเก,_  
_นีจํ กตฺวาน สิญฺจิยํ;_  
_ปฏิ สามนฺตา สงฺฆาฏิ,_  
_นีจํ กตฺวา ฉมาย จ._  

</Paragraph>

<Paragraph number="1798" type="verses" book="cula">
_สสิตฺถกํ นิวตฺตนฺเต,_  
_สุปฺปฏิจฺฉนฺนมุกฺกุฏิ;_  
_ธมฺมราเชน ปญฺญตฺตํ,_  
อิทํ ภตฺตคฺควตฺตนํ._  

</Paragraph>

<Paragraph number="1799" type="verses" book="cula">
_ทุนฺนิวตฺถา อนากปฺปา,_  
_อสลฺลกฺเขตฺวา จ สหสา;_  
_ทูเร อจฺจ จิรํ ลหุํ,_  
_ตเถว ปิณฺฑจาริโก._  

</Paragraph>

<Paragraph number="1800" type="verses" book="cula">
_ปฏิจฺฉนฺโนว คจฺเฉยฺย,_  
_สุสํวุโตกฺขิตฺตจกฺขุ;_  
อุกฺขิตฺโตชฺชคฺฆิกาสทฺโท,_  
_ตโย เจว ปจาลนา._  

</Paragraph>

<Paragraph number="1801" type="verses" book="cula">
_ขมฺโภคุณฺฐิอุกฺกุฏิกา,_  
_สลฺลกฺเขตฺวา จ สหสา;_  
_ทูเร อจฺจ จิรํ ลหุํ,_  
_อาสนกํ กฏจฺฉุกา._  

</Paragraph>

<Paragraph number="1802" type="verses" book="cula">
_ภาชนํ วา ฐเปติ จ,_  
อุจฺจาเรตฺวา ปณาเมตฺวา;_  
_ปฏิคฺคเห น อุโลฺลเก,_  
_สูเปสุปิ ตเถว ตํ._  

</Paragraph>

<Paragraph number="1803" type="verses" book="cula">
_ภิกฺขุ สงฺฆาฏิยา ฉาเท,_  
_ปฏิจฺฉนฺเนว คจฺฉิยํ;_  
_สํวุโตกฺขิตฺตจกฺขุ จ,_  
อุกฺขิตฺโตชฺชคฺฆิกาย จ;_  
_อปฺปสทฺโท ตโย จาลา,_  
_ขมฺโภคุณฺฐิเกากฺกุฏิ._  

</Paragraph>

<Paragraph number="1804" type="verses" book="cula">
_ปฐมาสนวกฺการ,_  
_ปานิยํ ปริโภชนี;_  
_ปจฺฉากงฺขติ ภุญฺเชยฺย,_  
_โอปิลาเปยฺย อุทฺธเร._  

</Paragraph>

<Paragraph number="1805" type="verses" book="cula">
_ปฏิสาเมยฺย สมฺมชฺเช,_  
_ริตฺตํ ตุจฺฉํ อุปฏฺฐเป;_  
_หตฺถวิกาเร ภินฺเทยฺย,_  
_วตฺติทํ ปิณฺฑจาริเก._  

</Paragraph>

<Paragraph number="1806" type="verses" book="cula">
_ปานี ปริ อคฺคิรณิ,_  
_นกฺขตฺตทิสโจรา จ;_  
_สพฺพํ นตฺถีติ โกฏฺเฏตฺวา,_  
_ปตฺตํเส จีวรํ ตโต._  

</Paragraph>

<Paragraph number="1807" type="verses" book="cula">
อิทานิ อํเส ลคฺเคตฺวา,_  
_ติมณฺฑลํ ปริมณฺฑลํ;_  
_ยถา ปิณฺฑจาริวตฺตํ,_  
_นเย อารญฺญเกสุปิ._  

</Paragraph>

<Paragraph number="1808" type="verses" book="cula">
_ปตฺตํเส จีวรํ สีเส,_  
_อาโรหิตฺวา จ ปานิยํ;_  
_ปริโภชนิยํ อคฺคิ,_  
_อรณี จาปิ กตฺตรํ._  

</Paragraph>

<Paragraph number="1809" type="verses" book="cula">
_นกฺขตฺตํ สปฺปเทสํ วา,_  
_ทิสาปิ กุสโล ภเว;_  
_สตฺตุตฺตเมน ปญฺญตฺตํ,_  
_วตฺตํ อารญฺญเกสุเม._  

</Paragraph>

<Paragraph number="1810" type="verses" book="cula">
_อชฺโฌกาเส โอกิรึสุ,_  
อุชฺฌายนฺติ จ เปสลา;_  
_สเจ วิหาโร อุกฺลาโป,_  
_ปฐมํ ปตฺตจีวรํ._  

</Paragraph>

<Paragraph number="1811" type="verses" book="cula">
_ภิสิพิพฺโพหนํ มญฺจํ,_  
_ปีฐญฺจ เขฬมลฺลกํ;_  
_อปเสฺสนุโลฺลกกณฺณา,_  
_เครุกา กาฬ อกตา._  

</Paragraph>

<Paragraph number="1812" type="verses" book="cula">
_สงฺการํ ภิกฺขุสามนฺตา,_  
_เสนาวิหารปานิยํ;_  
_ปริโภชนสามนฺตา,_  
_ปฏิวาเต จ องฺคเณ._  

</Paragraph>

<Paragraph number="1813" type="verses" book="cula">
_อโธวาเต อตฺถรณํ,_  
_ปฏิปาทกมญฺโจ จ;_  
_ปีฐํ ภิสิ นิสีทนํ,_  
_มลฺลกํ อปเสฺสน จ._  

</Paragraph>

<Paragraph number="1814" type="verses" book="cula">
_ปตฺตจีวรํ ภูมิ จ,_  
_ปารนฺตํ โอรโต โภคํ;_  
_ปุรตฺถิมา จ ปจฺฉิมา,_  
อุตฺตรา อถ ทกฺขิณา._  

</Paragraph>

<Paragraph number="1815" type="verses" book="cula">
_สีตุเณฺห จ ทิวา รตฺตึ,_  
_ปริเวณญฺจ โกฏฺฐโก;_  
อุปฏฺฐานคฺคิสาลา จ,_  
_วจฺจกุฏี จ ปานิยํ._  

</Paragraph>

<Paragraph number="1816" type="verses" book="cula">
_อาจมนกุมฺภิ วุฑฺเฒ จ,_  
อุทฺเทสปุจฺฉนา สชฺฌา;_  
_ธมฺโม ปทีปํ วิชฺฌาเป,_  
_น วิวเร นปิ ถเก._  

</Paragraph>

<Paragraph number="1817" type="verses" book="cula">
_เยน วุฑฺโฒ ปริวตฺติ,_  
_กณฺเณนปิ น ฆฏฺฏเย;_  
_ปญฺญเปสิ มหาวีโร,_  
_วตฺตํ เสนาสเนสุ ตํ._  

</Paragraph>

<Paragraph number="1818" type="verses" book="cula">
_นิวาริยมานา ทฺวารํ,_  
_มุจฺฉิตุชฺฌนฺติ เปสลา;_  
_ฉาริกํ ฉฑฺฑเย ชนฺตา,_  
_ปริภณฺฑํ ตเถว จ._  

</Paragraph>

<Paragraph number="1819" type="verses" book="cula">
_ปริเวณํ โกฏฺฐโก สาลา,_  
_จุณฺณมตฺติกโทณิกา;_  
_มุขํ ปุรโต น เถเร,_  
_น นเว อุสฺสหติ สเจ._  

</Paragraph>

<Paragraph number="1820" type="verses" book="cula">
_ปุรโต อุปริมคฺโค,_  
_จิกฺขลฺลํ มตฺติ ปีฐกํ;_  
_วิชฺฌาเปตฺวา ถเกตฺวา จ,_  
_วตฺตํ ชนฺตาฆเรสุเม._  

</Paragraph>

<Paragraph number="1821" type="verses" book="cula">
_นาจเมติ ยถาวุฑฺฒํ,_  
_ปฏิปาฏิ จ สหสา;_  
อุพฺภชิ นิตฺถุโน กฏฺฐํ,_  
_วจฺจํ ปสฺสาว เขฬกํ._  

</Paragraph>

<Paragraph number="1822" type="verses" book="cula">
_ผรุสา กูป สหสา,_  
อุพฺภชิ จปุ เสเสน;_  
_พหิ อนฺโต จ อุกฺกาเส,_  
_รชฺชุ อตรมานญฺจ._  

</Paragraph>

<Paragraph number="1823" type="verses" book="cula">
_สหสา อุพฺภชิ ฐิเต,_  
_นิตฺถุเน กฏฺฐ วจฺจญฺจ;_  
_ปสฺสาว เขฬ ผรุสา,_  
_กูปญฺจ วจฺจปาทุเก._  

</Paragraph>

<Paragraph number="1824" type="verses" book="cula">
_นาติสหสา อุพฺภชิ,_  
_ปาทุกาย จปุจปุ;_  
_น เสสเย ปฏิจฺฉาเท,_  
อุหตปิธเรน จ._  

</Paragraph>

<Paragraph number="1825" type="verses" book="cula">
_วจฺจกุฏี ปริภณฺฑํ,_  
_ปริเวณญฺจ โกฏฺฐโก;_  
_อาจมเน จ อุทกํ,_  
_วตฺตํ วจฺจกุฏีสุเม._  

</Paragraph>

<Paragraph number="1826" book="cula">
อุปาหนา ทนฺตกฏฺฐํ,_  
_มุโขทกญฺจ อาสนํ;_  
_ยาคุ อุทกํ โธวิตฺวา,_  
อุทฺธารุกฺลาป คาม จ._  

</Paragraph>

<Paragraph number="1827" type="verses" book="cula">
_นิวาสนา กายพนฺธา,_  
_สคุณํ ปตฺตโสทกํ;_  
_ปจฺฉา ติมณฺฑโล เจว,_  
_ปริมณฺฑล พนฺธนํ._  

</Paragraph>

<Paragraph number="1828" type="verses" book="cula">
_สคุณํ โธวิตฺวา ปจฺฉา,_  
_นาติทูเร ปฏิคฺคเห;_  
_ภณมานสฺส อาปตฺติ,_  
_ปฐมาคนฺตฺวาน อาสนํ._  

</Paragraph>

<Paragraph number="1829" type="verses" book="cula">
อุทกํ ปีฐกถลิ,_  
_ปจฺจุคฺคนฺตฺวา นิวาสนํ;_  
_โอตาเป นิทหิ ภงฺโค,_  
_โอโภเค ภุญฺชิตุ นเม._  

</Paragraph>

<Paragraph number="1830" type="verses" book="cula">
_ปานียํ อุทกํ นีจํ,_  
_มุหุตฺตํ น จ นิทเห;_  
_ปตฺตจีวรํ ภูมิ จ,_  
_ปารนฺตํ โอรโต โภคํ._  

</Paragraph>

<Paragraph number="1831" book="cula">
อุทฺธเร ปฏิสาเม จ,_  
อุกฺลาโป จ นหายิตุํ;_  
_สีตํ อุณฺหํ ชนฺตาฆรํ,_  
_จุณฺณํ มตฺติก ปิฏฺฐิโต._  

</Paragraph>

<Paragraph number="1832" type="verses" book="cula">
_ปีฐญฺจ จีวรํ จุณฺณํ,_  
_มตฺติกุสฺสหติ มุขํ;_  
_ปุรโต เถเร นเว จ,_  
_ปริกมฺมญฺจ นิกฺขเม._  

</Paragraph>

<Paragraph number="1833" type="verses" book="cula">
_ปุรโต อุทเก นฺหาเต,_  
_นิวาเสตฺวา อุปชฺฌายํ;_  
_นิวาสนญฺจ สงฺฆาฏิ,_  
_ปีฐกํ อาสเนน จ._  

</Paragraph>

<Paragraph number="1834" type="verses" book="cula">
_ปาโท ปีฐํ กถลิญฺจ,_  
_ปานียุทฺเทสปุจฺฉนา;_  
อุกฺลาปํ สุโสเธยฺย,_  
_ปฐมํ ปตฺตจีวรํ._  

</Paragraph>

<Paragraph number="1835" type="verses" book="cula">
_นิสีทนปจฺจตฺถรณํ,_  
_ภิสิ พิพฺโพหนานิ จ;_  
_มญฺโจ ปีฐํ ปฏิปาทํ,_  
_มลฺลกํ อปเสฺสน จ._  

</Paragraph>

<Paragraph number="1836" type="verses" book="cula">
_ภูม สนฺตาน อาโลก,_  
_เครุกา กาฬ อกตา;_  
_ภูมตฺถรปฏิปาทา,_  
_มญฺโจ ปีฐํ พิพฺโพหนํ._  

</Paragraph>

<Paragraph number="1837" type="verses" book="cula">
_นิสีทตฺถรณํ เขฬ,_  
_อปเสฺส ปตฺตจีวรํ;_  
_ปุรตฺถิมา ปจฺฉิมา จ,_  
อุตฺตรา อถ ทกฺขิณา._  

</Paragraph>

<Paragraph number="1838" type="verses" book="cula">
_สีตุณฺหญฺจ ทิวา รตฺตึ,_  
_ปริเวณญฺจ โกฏฺฐโก;_  
อุปฏฺฐานคฺคิสาลา จ,_  
_วจฺจปานิยโภชนี._  

</Paragraph>

<Paragraph number="1839" type="verses" book="cula">
_อาจมํ อนภิรติ,_  
_กุกฺกุจฺจํ ทิฏฺฐิ จ ครุ;_  
_มูลมานตฺตอพฺภานํ,_  
_ตชฺชนียํ นิยสฺสกํ._  

</Paragraph>

<Paragraph number="1840" type="verses" book="cula">
_ปพฺพาช ปฏิสารณี,_  
อุกฺเขปญฺจ กตํ ยทิ;_  
_โธเว กาตพฺพํ รชญฺจ,_  
_รเช สมฺปริวตฺตกํ._  

</Paragraph>

<Paragraph number="1841" type="verses" book="cula">
_ปตฺตญฺจ จีวรญฺจาปิ,_  
_ปริกฺขารญฺจ เฉทนํ;_  
_ปริกมฺมํ เวยฺยาวจฺจํ,_  
_ปจฺฉา ปิณฺฑํ ปวิสนํ._  

</Paragraph>

<Paragraph number="1842" type="verses" book="cula">
_น สุสานํ ทิสา เจว,_  
_ยาวชีวํ อุปฏฺฐเห;_  
_สทฺธิวิหาริเกเนตํ,_  
_วตฺตุปชฺฌายเกสุเม._  

</Paragraph>

<Paragraph number="1843" type="verses" book="cula">
_โอวาทสาสนุทฺเทสา,_  
_ปุจฺฉา ปตฺตญฺจ จีวรํ;_  
_ปริกฺขาโร คิลาโน จ,_  
_น ปจฺฉาสมโณ ภเว._  

</Paragraph>

<Paragraph number="1844" type="verses" book="cula">
อุปชฺฌาเยสุ เย วตฺตา,_  
_เอวํ อาจริเยสุปิ;_  
_สทฺธิวิหาริเก วตฺตา,_  
_ตเถว อนฺเตวาสิเก._  

</Paragraph>

<Paragraph number="1845" type="verses" book="cula">
_อาคนฺตุเกสุ เย วตฺตา,_  
_ปุน อาวาสิเกสุ จ;_  
_คมิกานุโมทนิกา,_  
_ภตฺตคฺเค ปิณฺฑจาริเก._  

</Paragraph>

<Paragraph number="1846" type="verses" book="cula">
_อารญฺญเกสุ ยํ วตฺตํ,_  
_ยญฺจ เสนาสเนสุปิ;_  
_ชนฺตาฆเร วจฺจกุฏี,_  
อุปชฺฌา สทฺธิวิหาริเก._  

</Paragraph>

<Paragraph number="1847" type="verses" book="cula">
_อาจริเยสุ ยํ วตฺตํ,_  
_ตเถว อนฺเตวาสิเก;_  
_เอกูนวีสติ วตฺถู,_  
_วตฺตา จุทฺทส ขนฺธเก._  

</Paragraph>

<Paragraph number="1848" type="verses" book="cula">
_วตฺตํ อปริปูเรนฺโต,_  
_น สีลํ ปริปูรติ;_  
_อสุทฺธสีโล ทุปฺปญฺโญ,_  
_จิตฺเตกคฺคํ น วินฺทติ._  

</Paragraph>

<Paragraph number="1849" type="verses" book="cula">
_วิกฺขิตฺตจิตฺโตเนกคฺโค,_  
_สมฺมา ธมฺมํ น ปสฺสติ;_  
_อปสฺสมาโน สทฺธมฺมํ,_  
_ทุกฺขา น ปริมุจฺจติ._  

</Paragraph>

<Paragraph number="1850" type="verses" book="cula">
_ยํ วตฺตํ ปริปูเรนฺโต,_  
_สีลมฺปิ ปริปูรติ;_  
_วิสุทฺธสีโล สปฺปญฺโญ,_  
_จิตฺเตกคฺคมฺปิ วินฺทติ._  

</Paragraph>

<Paragraph number="1851" type="verses" book="cula">
_อวิกฺขิตฺตจิตฺโต เอกคฺโค,_  
_สมฺมา ธมฺมํ วิปสฺสติ;_  
_สมฺปสฺสมาโน สทฺธมฺมํ,_  
_ทุกฺขา โส ปริมุจฺจติ._  

</Paragraph>

<Paragraph number="1852" type="verses" book="cula">
_ตสฺมา หิ วตฺตํ ปูเรยฺย,_  
_ชินปุตฺโต วิจกฺขโณ;_  
_โอวาทํ พุทฺธเสฏฺฐสฺส,_  
_ตโต นิพฺพานเมหิตีติ._  


</Paragraph>

<Paragraph number="1853" type="center" book="cula">
วตฺตกฺขนฺธโก นิฏฺฐิโต.
</Paragraph>