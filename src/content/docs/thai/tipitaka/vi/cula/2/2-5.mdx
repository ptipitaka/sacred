---
title: "2.5 อพฺภานารหวตฺต"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="95" book="cula">

<Paragraph number="474" book="cula">
เตน โข ปน สมเยน อพฺภานารหา ภิกฺขู สาทิยนฺติ ปกตตฺตานํ ภิกฺขูนํ อภิวาทนํ ปจฺจุฏฺฐานํ …เป…  นหาเน ปิฏฺฐิปริกมฺมํ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม อพฺภานารหา ภิกฺขู สาทิยิสฺสนฺติ ปกตตฺตานํ ภิกฺขูนํ อภิวาทนํ ปจฺจุฏฺฐานํ …เป…  นหาเน ปิฏฺฐิปริกมฺมนฺ”ติ. อถ โข เต ภิกฺขู ภควโต เอตมตฺถํ อาโรเจสุํ.
</Paragraph>

<Paragraph number="475" book="cula">
อถ โข ภควา เอตสฺมิํ นิทาเน เอตสฺมิํ ปกรเณ ภิกฺขุสํฆํ สนฺนิปาตาเปตฺวา ภิกฺขู ปฏิปุจฺฉิ—  “สจฺจํ กิร, ภิกฺขเว, อพฺภานารหา ภิกฺขู สาทิยนฺติ ปกตตฺตานํ ภิกฺขูนํ อภิวาทนํ ปจฺจุฏฺฐานํ …เป…  นหาเน ปิฏฺฐิปริกมฺมนฺ”ติ? “สจฺจํ, ภควา”ติ. วิครหิ พุทฺโธ ภควา—  “อนนุจฺฉวิกํ …เป…  กถญฺหิ นาม, ภิกฺขเว, อพฺภานารหา ภิกฺขู สาทิยิสฺสนฺติ ปกตตฺตานํ ภิกฺขูนํ อภิวาทนํ ปจฺจุฏฺฐานํ …เป…  นหาเน ปิฏฺฐิปริกมฺมํ. เนตํ, ภิกฺขเว, อปฺปสนฺนานํ วา ปสาทาย …เป…  วิครหิตฺวา …เป…  ธมฺมิํ กถํ กตฺวา ภิกฺขู อามนฺเตสิ—  “น, ภิกฺขเว, อพฺภานารเหน ภิกฺขุนา สาทิตพฺพํ ปกตตฺตานํ ภิกฺขูนํ อภิวาทนํ ปจฺจุปฏฺฐานํ …เป…  นหาเน ปิฏฺฐิปริกมฺมํ. โย สาทิเยยฺย, อาปตฺติ ทุกฺกฏสฺส. อนุชานามิ, ภิกฺขเว, อพฺภานารหานํ ภิกฺขูนํ มิถุ ยถาวุฑฺฒํ อภิวาทนํ ปจฺจุฏฺฐานํ …เป…  นหาเน ปิฏฺฐิปริกมฺมํ. อนุชานามิ, ภิกฺขเว, อพฺภานารหานํ ภิกฺขูนํ ปญฺจ ยถาวุฑฺฒํ—  อุโปสถํ, ปวารณํ, วสฺสิกสาฏิกํ, โอโณชนํ, ภตฺตํ. เตน หิ, ภิกฺขเว, อพฺภานารหานํ ภิกฺขูนํ วตฺตํ ปญฺญเปสฺสามิ ยถา อพฺภานารเหหิ ภิกฺขูหิ วตฺติตพฺพํ.
</Paragraph>

</Division>
<Division number="96" book="cula">

<Paragraph number="476" book="cula">
อพฺภานารเหน, ภิกฺขเว, ภิกฺขุนา สมฺมา วตฺติตพฺพํ. ตตฺรายํ สมฺมาวตฺตนา—
</Paragraph>

<Paragraph number="477" book="cula">
น อุปสมฺปาเทตพฺพํ …เป…  (ยถา เหฏฺฐา, ตถา วิตฺถาเรตพฺพํ) น ภิกฺขูหิ สมฺปโยเชตพฺพํ.
</Paragraph>

<Paragraph number="478" book="cula">
น, ภิกฺขเว, อพฺภานารเหน ภิกฺขุนา ปกตตฺตสฺส ภิกฺขุโน ปุรโต คนฺตพฺพํ, น ปุรโต นิสีทิตพฺพํ. โย โหติ สํฆสฺส อาสนปริยนฺโต เสยฺยาปริยนฺโต วิหารปริยนฺโต โส ตสฺส ปทาตพฺโพ. เตน จ โส สาทิตพฺโพ.
</Paragraph>

<Paragraph number="479" book="cula">
น, ภิกฺขเว, อพฺภานารเหน ภิกฺขุนา ปกตตฺเตน ภิกฺขุนา ปุเรสมเณน วา ปจฺฉาสมเณน วา กุลานิ อุปสงฺกมิตพฺพานิ; น อารญฺญิกงฺคํ สมาทาตพฺพํ; น ปิณฺฑปาติกงฺคํ สมาทาตพฺพํ; น จ ตปฺปจฺจยา ปิณฺฑปาโต นีหราเปตพฺโพ—  มา มํ ชานิํสูติ.
</Paragraph>

<Paragraph number="480" book="cula">
น, ภิกฺขเว, อพฺภานารเหน ภิกฺขุนา สภิกฺขุกา อาวาสา อภิกฺขุโก อาวาโส คนฺตพฺโพ, อญฺญตฺร ปกตตฺเตน, อญฺญตฺร อนฺตรายา.
</Paragraph>

<Paragraph number="481" book="cula">
น, ภิกฺขเว, อพฺภานารเหน ภิกฺขุนา สภิกฺขุกา อาวาสา อภิกฺขุโก อนาวาโส คนฺตพฺโพ, อญฺญตฺร ปกตตฺเตน, อญฺญตฺร อนฺตรายา …เป… . (ยถา เหฏฺฐา, ตถา วิตฺถาเรตพฺพา.)
</Paragraph>

<Paragraph number="482" book="cula">
คนฺตพฺโพ, ภิกฺขเว, อพฺภานารเหน ภิกฺขุนา สภิกฺขุกา อาวาสา …เป…  อนาวาสา …เป…  อาวาสา วา อนาวาสา วา สภิกฺขุโก อาวาโส …เป…  สภิกฺขุโก อนาวาโส …เป…  สภิกฺขุโก อาวาโส วา อนาวาโส วา, ยตฺถสฺสุ ภิกฺขู สมานสํวาสกา, ยํ ชญฺญา สกฺโกมิ อชฺเชว คนฺตุนฺติ.
</Paragraph>

<Paragraph number="483" book="cula">
น, ภิกฺขเว, อพฺภานารเหน ภิกฺขุนา ปกตตฺเตน ภิกฺขุนา สทฺธิํ เอกจฺฉนฺเน อาวาเส วตฺถพฺพํ, น เอกจฺฉนฺเน อนาวาเส วตฺถพฺพํ, น เอกจฺฉนฺเน อาวาเส วา อนาวาเส วา วตฺถพฺพํ; ปกตตฺตํ ภิกฺขุํ ทิสฺวา อาสนา วุฏฺฐาตพฺพํ, ปกตตฺโต ภิกฺขุ อาสเนน นิมนฺเตตพฺโพ; น ปกตตฺเตน ภิกฺขุนา สทฺธิํ เอกาสเน นิสีทิตพฺพํ, น นีเจ อาสเน นิสินฺเน อุจฺเจ อาสเน นิสีทิตพฺพํ, น ฉมายํ นิสินฺเน อาสเน นิสีทิตพฺพํ; น เอกจงฺกเม จงฺกมิตพฺพํ, น นีเจ จงฺกเม จงฺกมนฺเต อุจฺเจ จงฺกเม จงฺกมิตพฺพํ, น ฉมายํ จงฺกมนฺเต จงฺกเม จงฺกมิตพฺพํ.
</Paragraph>

<Paragraph number="484" book="cula">
น, ภิกฺขเว, อพฺภานารเหน ภิกฺขุนา ปาริวาสิเกน ภิกฺขุนา สทฺธิํ …เป…  มูลายปฏิกสฺสนารเหน ภิกฺขุนา สทฺธิํ …เป…  มานตฺตารเหน ภิกฺขุนา สทฺธิํ …เป…  มานตฺตจาริเกน ภิกฺขุนา สทฺธิํ …เป…  อพฺภานารเหน วุฑฺฒตเรน ภิกฺขุนา สทฺธิํ เอกจฺฉนฺเน อาวาเส วตฺถพฺพํ, น เอกจฺฉนฺเน อนาวาเส วตฺถพฺพํ; น เอกจฺฉนฺเน อาวาเส วา อนาวาเส วา วตฺถพฺพํ; น เอกาสเน นิสีทิตพฺพํ, น นีเจ อาสเน นิสินฺเน อุจฺเจ อาสเน นิสีทิตพฺพํ, น ฉมายํ นิสินฺเน อาสเน นิสีทิตพฺพํ; น เอกจงฺกเม จงฺกมิตพฺพํ, น นีเจ จงฺกเม จงฺกมนฺเต อุจฺเจ จงฺกเม จงฺกมิตพฺพํ, น ฉมายํ จงฺกมนฺเต จงฺกเม จงฺกมิตพฺพํ.
</Paragraph>

<Paragraph number="485" book="cula">
อพฺภานารหจตุตฺโถ เจ, ภิกฺขเว, ปริวาสํ ทเทยฺย, มูลาย ปฏิกเสฺสยฺย, มานตฺตํ ทเทยฺย, ตํวีโส อพฺเภยฺย, อกมฺมํ, น จ กรณียนฺ”ติ.

</Paragraph>
</Division>

<Paragraph number="486" book="cula">
อพฺภานารหวตฺตํ นิฏฺฐิตํ.

  
ปาริวาสิกกฺขนฺธโก ทุติโย.

  
อิมมฺหิ ขนฺธเก วตฺถู ปญฺจ.



</Paragraph>

<Paragraph number="487" type="center" book="cula">
ตสฺสุทฺทานํ


</Paragraph>

<Paragraph number="488" type="verses" book="cula">
_ปาริวาสิกา สาเทนฺติ,_  
_ปกตตฺตาน ภิกฺขุนํ;_  
_อภิวาทนํ ปจฺจุฏฺฐานํ,_  
_อญฺชลิญฺจ สามีจิยํ._  

</Paragraph>

<Paragraph number="489" type="verses" book="cula">
_อาสนํ เสยฺยาภิหารํ,_  
_ปาโท ปีฐํ กถลิกํ;_  
_ปตฺตํ นหาเน ปริกมฺมํ,_  
อุชฺฌายนฺติ จ เปสลา._  

</Paragraph>

<Paragraph number="490" type="verses" book="cula">
_ทุกฺกฏํ สาทิยนฺตสฺส,_  
_มิถุ ปญฺจ ยถาวุฑฺฒํ;_  
อุโปสถํ ปวารณํ,_  
_วสฺสิโกโณชโภชนํ._  

</Paragraph>

<Paragraph number="491" type="verses" book="cula">
_สมฺมา จ วตฺตนา ตตฺถ,_  
_ปกตตฺตสฺส คจฺฉนฺตํ;_  
_โย จ โหติ ปริยนฺโต,_  
_ปุเร ปจฺฉา ตเถว จ._  

</Paragraph>

<Paragraph number="492" type="verses" book="cula">
_อารญฺญปิณฺฑนีหาโร,_  
_อาคนฺตุเก อุโปสเถ;_  
_ปวารณาย ทูเตน,_  
_คนฺตพฺโพ จ สภิกฺขุโก._  

</Paragraph>

<Paragraph number="493" type="verses" book="cula">
_เอกจฺฉนฺเน จ วุฏฺฐานํ,_  
_ตเถว จ นิมนฺตเย;_  
_อาสเน นีเจ จงฺกเม,_  
_ฉมายํ จงฺกเมน จ._  

</Paragraph>

<Paragraph number="494" type="verses" book="cula">
_วุฑฺฒตเรน อกมฺมํ,_  
_รตฺติจฺเฉทา จ โสธนา;_  
_นิกฺขิปนํ สมาทานํ,_  
_วตฺตํว ปาริวาสิเก._  

</Paragraph>

<Paragraph number="495" type="verses" book="cula">
_มูลาย มานตฺตารหา,_  
_ตถา มานตฺตจาริกา;_  
_อพฺภานารเห นโย จาปิ,_  
_สมฺเภทํ นยโต ปุน._  

</Paragraph>

<Paragraph number="496" type="verses" book="cula">
_ปาริวาสิเกสุ ตโย,_  
_จตุ มานตฺตจาริเก;_  
_น สเมนฺติ รตฺติจฺเฉเทสุ,_  
_มานตฺเตสุ จ เทวสิ;_  
_เทฺว กมฺมา สทิสา เสสา,_  
_ตโย กมฺมา สมาสมาติ._  


</Paragraph>

<Paragraph number="497" type="center" book="cula">
ปาริวาสิกกฺขนฺธกํ นิฏฺฐิตํ.
</Paragraph>