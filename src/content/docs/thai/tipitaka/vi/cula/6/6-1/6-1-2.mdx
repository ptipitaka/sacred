---
title: "6.1.2 มญฺจปีฐาทิอนุชานน"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="297" book="cula">

<Paragraph number="1274" book="cula">
เตน โข ปน สมเยน สํฆสฺส โสสานิโก มสารโก มญฺโจ อุปฺปนฺโน โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, มสารกํ มญฺจนฺ”ติ. มสารกํ ปีฐํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, มสารกํ ปีฐนฺ”ติ.
</Paragraph>

<Paragraph number="1275" book="cula">
เตน โข ปน สมเยน สํฆสฺส โสสานิโก พุนฺทิกาพทฺโธ มญฺโจ อุปฺปนฺโน โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, พุนฺทิกาพทฺธํ มญฺจนฺ”ติ. พุนฺทิกาพทฺธํ ปีฐํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, พุนฺทิกาพทฺธํ ปีฐนฺ”ติ.
</Paragraph>

<Paragraph number="1276" book="cula">
เตน โข ปน สมเยน สํฆสฺส โสสานิโก กุฬีรปาทโก มญฺโจ อุปฺปนฺโน โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, กุฬีรปาทกํ มญฺจนฺ”ติ. กุฬีรปาทกํ ปีฐํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, กุฬีรปาทกํ ปีฐนฺ”ติ.
</Paragraph>

<Paragraph number="1277" book="cula">
เตน โข ปน สมเยน สํฆสฺส โสสานิโก อาหจฺจปาทโก มญฺโจ อุปฺปนฺโน โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, อาหจฺจปาทกํ มญฺจนฺ”ติ. อาหจฺจปาทกํ ปีฐํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, อาหจฺจปาทกํ ปีฐนฺ”ติ.
</Paragraph>

<Paragraph number="1278" book="cula">
เตน โข ปน สมเยน สํฆสฺส อาสนฺทิโก อุปฺปนฺโน โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, อาสนฺทิกนฺ”ติ. อุจฺจโก อาสนฺทิโก อุปฺปนฺโน โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, อุจฺจกมฺปิ อาสนฺทิกนฺ”ติ. สตฺตงฺโค อุปฺปนฺโน โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, สตฺตงฺคนฺ”ติ. อุจฺจโก สตฺตงฺโค อุปฺปนฺโน โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, อุจฺจกมฺปิ สตฺตงฺคนฺ”ติ. ภทฺทปีฐํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ภทฺทปีฐนฺ”ติ. ปีฐิกา อุปฺปนฺนา โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ปีฐิกนฺ”ติ. เอฬกปาทกํ ปีฐํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, เอฬกปาทกํ ปีฐนฺ”ติ. อามลกวฏฺฏิกํ ปีฐํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, อามลกวฏฺฏิกํ ปีฐนฺ”ติ. ผลกํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ผลกนฺ”ติ. โกจฺฉํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, โกจฺฉนฺ”ติ. ปลาลปีฐํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ปลาลปีฐนฺ”ติ.
</Paragraph>

<Paragraph number="1279" book="cula">
เตน โข ปน สมเยน ฉพฺพคฺคิยา ภิกฺขู อุจฺเจ มญฺเจ สยนฺติ. มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—  “เสยฺยถาปิ คิหี กามโภคิโน”ติ. ภควโต เอตมตฺถํ อาโรเจสุํ. “น, ภิกฺขเว, อุจฺเจ มญฺเจ สยิตพฺพํ. โย สเยยฺย, อาปตฺติ ทุกฺกฏสฺสา”ติ.
</Paragraph>

<Paragraph number="1280" book="cula">
เตน โข ปน สมเยน อญฺญตโร ภิกฺขุ นีเจ มญฺเจ สยนฺโต อหินา ทฏฺโฐ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, มญฺจปฏิปาทกนฺ”ติ.
</Paragraph>

<Paragraph number="1281" book="cula">
เตน โข ปน สมเยน ฉพฺพคฺคิยา ภิกฺขู อุจฺเจ มญฺจปฏิปาทเก ธาเรนฺติ, สห มญฺจปฏิปาทเกหิ ปเวเธนฺติ. มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—  “เสยฺยถาปิ คิหี กามโภคิโน”ติ. ภควโต เอตมตฺถํ อาโรเจสุํ. “น, ภิกฺขเว, อุจฺจา มญฺจปฏิปาทกา ธาเรตพฺพา. โย ธาเรยฺย, อาปตฺติ ทุกฺกฏสฺส. อนุชานามิ, ภิกฺขเว, อฏฺฐงฺคุลปรมํ มญฺจปฏิปาทกนฺ”ติ.
</Paragraph>

<Paragraph number="1282" book="cula">
เตน โข ปน สมเยน สํฆสฺส สุตฺตํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, สุตฺตํ มญฺจํ เวเฐตุนฺ”ติ. องฺคานิ พหุสุตฺตํ ปริยาทิยนฺติ. ภควโต เอตมตฺถํ อาโรเจสุํ. “อนุชานามิ, ภิกฺขเว, องฺเค วิชฺฌิตฺวา อฏฺฐปทกํ เวเฐตุนฺ”ติ. โจฬกํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, จิมิลิกํ กาตุนฺ”ติ. ตูลิกา อุปฺปนฺนา โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, วิชเฏตฺวา พิพฺโพหนํ กาตุํ. ตีณิ ตูลานิ—  รุกฺขตูลํ, ลตาตูลํ, โปฏกิตูลนฺ”ติ.
</Paragraph>

<Paragraph number="1283" book="cula">
เตน โข ปน สมเยน ฉพฺพคฺคิยา ภิกฺขู อทฺธกายิกานิ พิพฺโพหนานิ ธาเรนฺติ. มนุสฺสา วิหารจาริกํ อาหิณฺฑนฺตา ปสฺสิตฺวา อุชฺฌายนฺติ ขิยฺยนฺติ วิปาเจนฺติ—  “เสยฺยถาปิ คิหี กามโภคิโน”ติ. ภควโต เอตมตฺถํ อาโรเจสุํ. “น, ภิกฺขเว, อฑฺฒกายิกานิ พิพฺโพหนานิ ธาเรตพฺพานิ. โย ธาเรยฺย, อาปตฺติ ทุกฺกฏสฺส. อนุชานามิ, ภิกฺขเว, สีสปฺปมาณํ พิพฺโพหนํ กาตุนฺ”ติ.
</Paragraph>

<Paragraph number="1284" book="cula">
เตน โข ปน สมเยน ราชคเห คิรคฺคสมชฺโช โหติ. มนุสฺสา มหามตฺตานํ อตฺถาย ภิสิโย ปฏิยาเทนฺติ—  อุณฺณภิสึ, โจฬภิสึ, วากภิสึ, ติณภิสึ, ปณฺณภิสึ. เต วีติวตฺเต สมชฺเช ฉวึ อุปฺปาเฏตฺวา หรนฺติ. อทฺทสาสุํ โข ภิกฺขู สมชฺชฏฺฐาเน พหุํ อุณฺณมฺปิ โจฬกมฺปิ วากมฺปิ ติณมฺปิ ปณฺณมฺปิ ฉฏฺฏิตํ. ทิสฺวาน ภควโต เอตมตฺถํ อาโรเจสุํ. “อนุชานามิ, ภิกฺขเว, ปญฺจ ภิสิโย—  อุณฺณภิสึ, โจฬภิสึ, วากภิสึ, ติณภิสึ, ปณฺณภิสินฺ”ติ.
</Paragraph>

<Paragraph number="1285" book="cula">
เตน โข ปน สมเยน สํฆสฺส เสนาสนปริกฺขาริกํ ทุสฺสํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ภิสึ โอนนฺธิตุนฺ”ติ.
</Paragraph>

<Paragraph number="1286" book="cula">
เตน โข ปน สมเยน ภิกฺขู มญฺจภิสึ ปีเฐ สนฺถรนฺติ, ปีฐภิสึ มญฺเจ สนฺถรนฺติ. ภิสิโย ปริภิชฺชนฺติ. ภควโต เอตมตฺถํ อาโรเจสุํ. “อนุชานามิ, ภิกฺขเว, โอนทฺธมญฺจํ โอนทฺธปีฐนฺ”ติ. อุโลฺลกํ อกริตฺวา สนฺถรนฺติ, เหฏฺฐโต นิปตนฺติ …เป…  “อนุชานามิ, ภิกฺขเว, อุโลฺลกํ กริตฺวา สนฺถริตฺวา ภิสึ โอนนฺธิตุนฺ”ติ. ฉวึ อุปฺปาเฏตฺวา หรนฺติ …เป…  “อนุชานามิ, ภิกฺขเว, โผสิตุนฺ”ติ. หรนฺติเยว …เป…  “อนุชานามิ, ภิกฺขเว, ภตฺติกมฺมนฺ”ติ. หรนฺติเยว …เป…  “อนุชานามิ, ภิกฺขเว, หตฺถภตฺติกมฺมนฺ”ติ. หรนฺติเยว …เป…  “อนุชานามิ, ภิกฺขเว, หตฺถภตฺตินฺ”ติ.
</Paragraph>
</Division>