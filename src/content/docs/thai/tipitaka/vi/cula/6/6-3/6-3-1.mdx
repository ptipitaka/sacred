---
title: "6.3.1 อวิสฺสชฺชิยวตฺถุ"
tableOfContents: false
sidebar:
  order: 1
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="321" book="cula">

<Paragraph number="1384" book="cula">
เตน โข ปน สมเยน สาวตฺถิยา อวิทูเร อญฺญตรสฺมึ คามกาวาเส อาวาสิกา ภิกฺขู อุปทฺทุตา โหนฺติ อาคนฺตุกคมิกานํ ภิกฺขูนํ เสนาสนํ ปญฺญเปนฺตา. อถ โข เตสํ ภิกฺขูนํ เอตทโหสิ—  “เอตรหิ โข มยํ, อาวุโส, อุปทฺทุตา อาคนฺตุกคมิกานํ ภิกฺขูนํ เสนาสนํ ปญฺญเปนฺตา. หนฺท มยํ, อาวุโส, สพฺพํ สํฆิกํ เสนาสนํ เอกสฺส เทม. ตสฺส สนฺตกํ ปริภุญฺชิสฺสามา”ติ. เต สพฺพํ สํฆิกํ เสนาสนํ เอกสฺส อทํสุ. อาคนฺตุกา ภิกฺขู เต ภิกฺขู เอตทโวจุํ—  “อมฺหากํ, อาวุโส, เสนาสนํ ปญฺญเปถา”ติ. “นตฺถาวุโส, สํฆิกํ เสนาสนํ; สพฺพํ อเมฺหหิ เอกสฺส ทินฺนนฺ”ติ. “กึ ปน ตุเมฺห, อาวุโส, สํฆิกํ เสนาสนํ วิสฺสชฺเชถา”ติ? “เอวมาวุโส”ติ. เย เต ภิกฺขู อปฺปิจฺฉา …เป…  เต อุชฺฌายนฺติ ขิยฺยนฺติ วิปาเจนฺติ—  “กถญฺหิ นาม ภิกฺขู สํฆิกํ เสนาสนํ วิสฺสชฺเชสฺสนฺตี”ติ. อถ โข เต ภิกฺขู ภควโต เอตมตฺถํ อาโรเจสุํ …เป…  “สจฺจํ กิร, ภิกฺขเว, ภิกฺขู สํฆิกํ เสนาสนํ วิสฺสชฺเชนฺตี”ติ? “สจฺจํ, ภควา”ติ. วิครหิ พุทฺโธ ภควา …เป…  กถญฺหิ นาม เต, ภิกฺขเว, โมฆปุริสา สํฆิกํ เสนาสนํ วิสฺสชฺเชสฺสนฺติ? เนตํ, ภิกฺขเว, อปฺปสนฺนานํ วา ปสาทาย …เป…  วิครหิตฺวา …เป…  ธมฺมึ กถํ กตฺวา ภิกฺขู อามนฺเตสิ—
</Paragraph>

<Paragraph number="1385" book="cula">
“ปญฺจิมานิ, ภิกฺขเว, อวิสฺสชฺชิยานิ, น วิสฺสชฺเชตพฺพานิ, สํเฆน วา คเณน วา ปุคฺคเลน วา. วิสฺสชฺชิตานิปิ อวิสฺสชฺชิตานิ โหนฺติ. โย วิสฺสชฺเชยฺย, อาปตฺติ ถุลฺลจฺจยสฺส. กตมานิ ปญฺจ? อาราโม, อารามวตฺถุ—  อิทํ ปฐมํ อวิสฺสชฺชิยํ, น วิสฺสชฺเชตพฺพํ, สํเฆน วา คเณน วา ปุคฺคเลน วา. วิสฺสชฺชิตมฺปิ อวิสฺสชฺชิตํ โหติ. โย วิสฺสชฺเชยฺย, อาปตฺติ ถุลฺลจฺจยสฺส.
</Paragraph>

<Paragraph number="1386" book="cula">
วิหาโร, วิหารวตฺถุ—  อิทํ ทุติยํ อวิสฺสชฺชิยํ, น วิสฺสชฺเชตพฺพํ, สํเฆน วา คเณน วา ปุคฺคเลน วา. วิสฺสชฺชิตมฺปิ อวิสฺสชฺชิตํ โหติ. โย วิสฺสชฺเชยฺย, อาปตฺติ ถุลฺลจฺจยสฺส.
</Paragraph>

<Paragraph number="1387" book="cula">
มญฺโจ, ปีฐํ, ภิสิ, พิพฺโพหนํ—  อิทํ ตติยํ อวิสฺสชฺชิยํ, น วิสฺสชฺเชตพฺพํ, สํเฆน วา คเณน วา ปุคฺคเลน วา. วิสฺสชฺชิตมฺปิ อวิสฺสชฺชิตํ โหติ. โย วิสฺสชฺเชยฺย, อาปตฺติ ถุลฺลจฺจยสฺส.
</Paragraph>

<Paragraph number="1388" book="cula">
โลหกุมฺภี, โลหภาณกํ, โลหวารโก, โลหกฏาหํ, วาสิ, ปรสุ, กุฐารี, กุทาโล, นิขาทนํ—  อิทํ จตุตฺถํ อวิสฺสชฺชิยํ, น วิสฺสชฺเชตพฺพํ, สํเฆน วา คเณน วา ปุคฺคเลน วา. วิสฺสชฺชิตมฺปิ อวิสฺสชฺชิตํ โหติ. โย วิสฺสชฺเชยฺย, อาปตฺติ ถุลฺลจฺจยสฺส.
</Paragraph>

<Paragraph number="1389" book="cula">
วลฺลิ, เวฬุ, มุญฺชํ, ปพฺพชํ, ติณํ, มตฺติกา, ทารุภณฺฑํ, มตฺติกาภณฺฑํ—  อิทํ ปญฺจมํ อวิสฺสชฺชิยํ, น วิสฺสชฺเชตพฺพํ, สํเฆน วา คเณน วา ปุคฺคเลน วา. วิสฺสชฺชิตมฺปิ อวิสฺสชฺชิตํ โหติ. โย วิสฺสชฺเชยฺย, อาปตฺติ ถุลฺลจฺจยสฺส. อิมานิ โข, ภิกฺขเว, ปญฺจ อวิสฺสชฺชิยานิ, น วิสฺสชฺเชตพฺพานิ, สํเฆน วา คเณน วา ปุคฺคเลน วา. วิสฺสชฺชิตานิปิ อวิสฺสชฺชิตานิ โหนฺติ. โย วิสฺสชฺเชยฺย, อาปตฺติ ถุลฺลจฺจยสฺสา”ติ.
</Paragraph>
</Division>