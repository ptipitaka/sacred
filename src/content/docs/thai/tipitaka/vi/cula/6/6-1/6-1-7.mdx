---
title: "6.1.7 ปาการาทิอนุชานน"
tableOfContents: false
sidebar:
  order: 7
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="302" book="cula">

<Paragraph number="1302" book="cula">
เตน โข ปน สมเยน วิหารา อปริกฺขิตฺตา โหนฺติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ปริกฺขิปิตุํ ตโย ปากาเร—  อิฏฺฐกาปาการํ, สิลาปาการํ, ทารุปาการนฺ”ติ. โกฏฺฐโก น โหติ …เป…  “อนุชานามิ, ภิกฺขเว, โกฏฺฐกนฺ”ติ. โกฏฺฐโก นีจวตฺถุโก โหติ, อุทเกน โอตฺถริยฺยติ …เป…  “อนุชานามิ, ภิกฺขเว, อุจฺจวตฺถุกํ กาตุนฺ”ติ. โกฏฺฐกสฺส กวาฏํ น โหติ …เป…  “อนุชานามิ, ภิกฺขเว, กวาฏํ ปิฏฺฐสงฺฆาฏํ อุทุกฺขลิกํ อุตฺตรปาสกํ อคฺคฬวฏฺฏึ กปิสีสกํ สูจิกํ ฆฏิกํ ตาฬจฺฉิทฺทํ อาวิญฺฉนจฺฉิทฺทํ อาวิญฺฉนรชฺชุนฺ”ติ. โกฏฺฐเก ติณจุณฺณํ ปริปตติ …เป…  “อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—  เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกนฺ”ติ.
</Paragraph>

<Paragraph number="1303" book="cula">
เตน โข ปน สมเยน ปริเวณํ จิกฺขลฺลํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, มรุมฺพํ อุปกิริตุนฺ”ติ. น ปริยาปุณนฺติ …เป…  “อนุชานามิ, ภิกฺขเว, ปทรสิลํ นิกฺขิปิตุนฺ”ติ. อุทกํ สนฺติฏฺฐติ …เป…  “อนุชานามิ, ภิกฺขเว, อุทกนิทฺธมนนฺ”ติ.
</Paragraph>

<Paragraph number="1304" book="cula">
เตน โข ปน สมเยน ภิกฺขู ปริเวเณ ตหํ ตหํ อคฺคิฏฺฐานํ กโรนฺติ. ปริเวณํ อุกฺลาปํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, เอกมนฺตํ อคฺคิสาลํ กาตุนฺ”ติ. อคฺคิสาลา นีจวตฺถุกา โหติ, อุทเกน โอตฺถริยฺยติ …เป…  “อนุชานามิ, ภิกฺขเว, อุจฺจวตฺถุกํ กาตุนฺ”ติ. จโย ปริปตติ …เป…  “อนุชานามิ, ภิกฺขเว, จินิตุํ ตโย จเย—  อิฏฺฐกาจยํ, สิลาจยํ, ทารุจยนฺ”ติ. อาโรหนฺตา วิหญฺญนฺติ …เป…  “อนุชานามิ, ภิกฺขเว, ตโย โสปาเน—  อิฏฺฐกาโสปานํ, สิลาโสปานํ, ทารุโสปานนฺ”ติ. อาโรหนฺตา ปริปตนฺติ …เป…  “อนุชานามิ, ภิกฺขเว, อาลมฺพนพาหนฺ”ติ. อคฺคิสาลาย กวาฏํ น โหติ …เป…  “อนุชานามิ, ภิกฺขเว, กวาฏํ ปิฏฺฐสงฺฆาฏํ อุทุกฺขลิกํ อุตฺตรปาสกํ อคฺคฬวฏฺฏึ กปิสีสกํ สูจิกํ ฆฏิกํ ตาฬจฺฉิทฺทํ อาวิญฺฉนจฺฉิทฺทํ อาวิญฺฉนรชฺชุนฺ”ติ. อคฺคิสาลาย ติณจุณฺณํ ปริปตติ …เป…  “อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—  เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุนฺ”ติ.
</Paragraph>
</Division>