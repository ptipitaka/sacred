---
title: "6.1.6 อุปฏฺฐานสาลาอนุชานน"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="301" book="cula">

<Paragraph number="1300" book="cula">
เตน โข ปน สมเยน ภิกฺขู อชฺโฌกาเส ภตฺตวิสฺสคฺคํ กโรนฺตา สีเตนปิ อุเณฺหนปิ กิลมนฺติ. ภควโต เอตมตฺถํ อาโรเจสุํ. “อนุชานามิ, ภิกฺขเว, อุปฏฺฐานสาลนฺ”ติ. อุปฏฺฐานสาลา นีจวตฺถุกา โหติ, อุทเกน โอตฺถริยฺยติ …เป…  “อนุชานามิ, ภิกฺขเว, อุจฺจวตฺถุกํ กาตุนฺ”ติ. จโย ปริปตติ …เป…  “อนุชานามิ, ภิกฺขเว, จินิตุํ ตโย จเย—  อิฏฺฐกาจยํ, สิลาจยํ, ทารุจยนฺ”ติ. อาโรหนฺตา วิหญฺญนฺติ …เป…  “อนุชานามิ, ภิกฺขเว, ตโย โสปาเน—  อิฏฺฐกาโสปานํ, สิลาโสปานํ, ทารุโสปานนฺ”ติ. อาโรหนฺตา ปริปตนฺติ …เป…  “อนุชานามิ, ภิกฺขเว, อาลมฺพนพาหนฺ”ติ. อุปฏฺฐานสาลาย ติณจุณฺณํ ปริปตติ …เป…  “อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—  เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุนฺ”ติ.
</Paragraph>

<Paragraph number="1301" book="cula">
เตน โข ปน สมเยน ภิกฺขู อชฺโฌกาเส ฉมาย จีวรํ ปตฺถรนฺติ. จีวรํ ปํสุกิตํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, อชฺโฌกาเส จีวรวํสํ จีวรรชฺชุนฺ”ติ. ปานียํ โอตปฺปติ …เป…  “อนุชานามิ, ภิกฺขเว, ปานียสาลํ ปานียมณฺฑปนฺ”ติ. ปานียสาลา นีจวตฺถุกา โหติ, อุทเกน โอตฺถริยฺยติ …เป…  “อนุชานามิ, ภิกฺขเว, อุจฺจวตฺถุกํ กาตุนฺ”ติ. จโย ปริปตติ …เป…  “อนุชานามิ, ภิกฺขเว, จินิตุํ ตโย จเย—  อิฏฺฐกาจยํ, สิลาจยํ, ทารุจยนฺ”ติ. อาโรหนฺตา วิหญฺญนฺติ …เป…  “อนุชานามิ, ภิกฺขเว, ตโย โสปาเน—  อิฏฺฐกาโสปานํ, สิลาโสปานํ, ทารุโสปานนฺ”ติ. อาโรหนฺตา ปริปตนฺติ …เป…  “อนุชานามิ, ภิกฺขเว, อาลมฺพนพาหนฺ”ติ. ปานียสาลาย ติณจุณฺณํ ปริปตติ …เป…  “อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—  เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกํ จีวรวํสํ จีวรรชฺชุนฺ”ติ. ปานียภาชนํ น สํวิชฺชติ …เป…  “อนุชานามิ, ภิกฺขเว, ปานียสงฺขํ ปานียสราวกนฺ”ติ.
</Paragraph>
</Division>