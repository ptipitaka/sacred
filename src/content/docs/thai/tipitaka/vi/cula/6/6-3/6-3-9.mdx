---
title: "6.3.9 สาฏิยคฺคาหาปกาทิสมฺมุติ"
tableOfContents: false
sidebar:
  order: 9
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="329" book="cula">

<Paragraph number="1445" book="cula">
เตน โข ปน สมเยน สํฆสฺส สาฏิยคฺคาหาปโก น โหติ …เป…  ปตฺตคฺคาหาปโก น โหติ …เป…  อารามิกเปสโก น โหติ …เป…  สามเณรเปสโก น โหติ. สามเณรา อเปสิยมานา กมฺมํ น กโรนฺติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ปญฺจหงฺเคหิ สมนฺนาคตํ ภิกฺขุํ สามเณรเปสกํ สมฺมนฺนิตุํ—  โย น ฉนฺทาคตึ คจฺเฉยฺย, น โทสาคตึ คจฺเฉยฺย, น โมหาคตึ คจฺเฉยฺย, น ภยาคตึ คจฺเฉยฺย, เปสิตาเปสิตญฺจ ชาเนยฺย. เอวญฺจ ปน, ภิกฺขเว, สมฺมนฺนิตพฺโพ. ปฐมํ ภิกฺขุ ยาจิตพฺโพ, ยาจิตฺวา พฺยตฺเตน ภิกฺขุนา ปฏิพเลน สํโฆ ญาเปตพฺโพ—
</Paragraph>

<Paragraph number="1446" book="cula">
‘สุณาตุ เม, ภนฺเต, สํโฆ. ยทิ สํฆสฺส ปตฺตกลฺลํ, สํโฆ อิตฺถนฺนามํ ภิกฺขุํ สามเณรเปสกํ สมฺมนฺเนยฺย. เอสา ญตฺติ.
</Paragraph>

<Paragraph number="1447" book="cula">
สุณาตุ เม, ภนฺเต, สํโฆ. สํโฆ อิตฺถนฺนามํ ภิกฺขุํ สามเณรเปสกํ สมฺมนฺนติ. ยสฺสายสฺมโต ขมติ อิตฺถนฺนามสฺส ภิกฺขุโน สามเณรเปสกสฺส สมฺมุติ, โส ตุณฺหสฺส; ยสฺส นกฺขมติ, โส ภาเสยฺย.
</Paragraph>

<Paragraph number="1448" book="cula">
สมฺมโต สํเฆน อิตฺถนฺนาโม ภิกฺขุ สามเณรเปสโก. ขมติ สํฆสฺส, ตสฺมา ตุณฺหี, เอวเมตํ ธารยามี’”ติ.

</Paragraph>
</Division>

<Paragraph number="1449" type="center" book="cula">
ตติยภาณวาโร นิฏฺฐิโต.

  
เสนาสนกฺขนฺธโก ฉฏฺโฐ.



</Paragraph>

<Paragraph number="1450" type="center" book="cula">
ตสฺสุทฺทานํ


</Paragraph>

<Paragraph number="1451" type="verses" book="cula">
_วิหารํ พุทฺธเสฏฺเฐน,_  
_อปญฺญตฺตํ ตทา อหุ;_  
_ตหํ ตหํ นิกฺขมนฺติ,_  
_วาสา เต ชินสาวกา._  

</Paragraph>

<Paragraph number="1452" type="verses" book="cula">
_เสฏฺฐี คหปติ ทิสฺวา,_  
_ภิกฺขูนํ อิทมพฺรวิ;_  
_การาเปยฺยํ วเสยฺยาถ,_  
_ปฏิปุจฺฉึสุ นายกํ._  

</Paragraph>

<Paragraph number="1453" type="verses" book="cula">
_วิหารํ อฑฺฒโยคญฺจ,_  
_ปาสาทํ หมฺมิยํ คุหํ;_  
_ปญฺจเลณํ อนุญฺญาสิ,_  
_วิหาเร เสฏฺฐิ การยิ._  

</Paragraph>

<Paragraph number="1454" type="verses" book="cula">
_ชโน วิหารํ กาเรติ,_  
_อกวาฏํ อสํวุตํ;_  
_กวาฏํ ปิฏฺฐสงฺฆาฏํ,_  
อุทุกฺขลญฺจ อุตฺตริ._  

</Paragraph>

<Paragraph number="1455" type="verses" book="cula">
_อาวิญฺฉนจฺฉิทฺทํ รชฺชุํ,_  
_วฏฺฏิญฺจ กปิสีสกํ;_  
_สูจิฆฏิตาฬจฺฉิทฺทํ,_  
_โลหกฏฺฐวิสาณกํ._  

</Paragraph>

<Paragraph number="1456" type="verses" book="cula">
_ยนฺตกํ สูจิกญฺเจว,_  
_ฉทนํ อุลฺลิตฺตาวลิตฺตํ;_  
_เวทิชาลสลากญฺจ,_  
_จกฺกลิ สนฺถเรน จ._  

</Paragraph>

<Paragraph number="1457" type="verses" book="cula">
_มิฑฺฒิ พิทลมญฺจญฺจ,_  
_โสสานิกมสารโก;_  
_พุนฺทิกุฬิรปาทญฺจ,_  
_อาหจฺจาสนฺทิ อุจฺจเก._  

</Paragraph>

<Paragraph number="1458" type="verses" book="cula">
_สตฺตงฺโค จ ภทฺทปีฐํ,_  
_ปีฐเกฬกปาทกํ;_  
_อามลาผลกา โกจฺฉา,_  
_ปลาลปีฐเมว จ._  

</Paragraph>

<Paragraph number="1459" type="verses" book="cula">
อุจฺจาหิปฏิปาทกา,_  
_อฏฺฐงฺคุลิ จ ปาทกา;_  
_สุตฺตํ อฏฺฐปทํ โจฬํ,_  
_ตูลิกํ อฑฺฒกายิกํ._  

</Paragraph>

<Paragraph number="1460" type="verses" book="cula">
_คิรคฺโค ภิสิโย จาปิ,_  
_ทุสฺสํ เสนาสนมฺปิ จ;_  
_โอนทฺธํ เหฏฺฐา ปตติ,_  
อุปฺปาเฏตฺวา หรนฺติ จ._  

</Paragraph>

<Paragraph number="1461" type="verses" book="cula">
_ภตฺติญฺจ หตฺถภตฺติญฺจ,_  
_อนุญฺญาสิ ตถาคโต;_  
_ติตฺถิยา วิหาเร จาปิ,_  
_ถุสํ สณฺหญฺจ มตฺติกา._  

</Paragraph>

<Paragraph number="1462" book="cula">
อิกฺกาสํ ปาณิกํ กุณฺฑํ,_  
_สาสปํ สิตฺถเตลกํ;_  
อุสฺสนฺเน ปจฺจุทฺธริตุํ,_  
_ผรุสํ คณฺฑุมตฺติกํ._  

</Paragraph>

<Paragraph number="1463" type="verses" book="cula">
อิกฺกาสํ ปฏิภานญฺจ,_  
_นีจา จโย จ อารุหํ;_  
_ปริปตนฺติ อาฬกา,_  
_อฑฺฒกุฏฺฏํ ตโย ปุน._  

</Paragraph>

<Paragraph number="1464" type="verses" book="cula">
_ขุทฺทเก กุฏฺฏปาโท จ,_  
_โอวสฺสติ สรํ ขิลํ;_  
_จีวรวํสํ รชฺชุญฺจ,_  
_อาฬินฺทํ กิฏิเกน จ._  

</Paragraph>

<Paragraph number="1465" type="verses" book="cula">
_อาลมฺพนํ ติณจุณฺณํ,_  
_เหฏฺฐามคฺเค นยํ กเร;_  
_อชฺโฌกาเส โอตปฺปติ,_  
_สาลํ เหฏฺฐา จ ภาชนํ._  

</Paragraph>

<Paragraph number="1466" type="verses" book="cula">
_วิหาโร โกฏฺฐโก เจว,_  
_ปริเวณคฺคิสาลกํ;_  
_อาราเม จ ปุน โกฏฺเฐ,_  
_เหฏฺฐญฺเญว นยํ กเร._  

</Paragraph>

<Paragraph number="1467" type="verses" book="cula">
_สุธํ อนาถปิณฺฑิ จ,_  
_สทฺโธ สีตวนํ อคา;_  
_ทิฏฺฐธมฺโม นิมนฺเตสิ,_  
_สห สํเฆน นายกํ._  

</Paragraph>

<Paragraph number="1468" type="verses" book="cula">
_อาณาเปสนฺตรามคฺเค,_  
_อารามํ การยี คโณ;_  
_เวสาลิยํ นวกมฺมํ,_  
_ปุรโต จ ปริคฺคหิ._  

</Paragraph>

<Paragraph number="1469" type="verses" book="cula">
_โก อรหติ ภตฺตคฺเค,_  
_ติตฺติรญฺจ อวนฺทิยา;_  
_ปริคฺคหิตนฺตรฆรา,_  
_ตูโล สาวตฺถิ โอสริ._  

</Paragraph>

<Paragraph number="1470" type="verses" book="cula">
_ปติฏฺฐาเปสิ อารามํ,_  
_ภตฺตคฺเค จ โกลาหลํ;_  
_คิลานา วรเสยฺยา จ,_  
_เลสา สตฺตรสา ตหึ._  

</Paragraph>

<Paragraph number="1471" type="verses" book="cula">
_เกน นุ โข กถํ นุ โข,_  
_วิหารคฺเคน ภาชยิ;_  
_ปริเวณํ อนุภาคญฺจ,_  
_อกามา ภาคํ โน ทเท._  

</Paragraph>

<Paragraph number="1472" type="verses" book="cula">
_นิสฺสีมํ สพฺพกาลญฺจ,_  
_คาหา เสนาสเน ตโย;_  
อุปนนฺโท จ วณฺเณสิ,_  
_ฐิตกา สมกาสนา._  

</Paragraph>

<Paragraph number="1473" type="verses" book="cula">
_สมานาสนิกา ภินฺทึสุ,_  
_ติวคฺคา จ ทุวคฺคิกํ;_  
_อสมานาสนิกา ทีฆํ,_  
_สาฬินฺทํ ปริภุญฺชิตุํ._  

</Paragraph>

<Paragraph number="1474" type="verses" book="cula">
_อยฺยิกา จ อวิทูเร,_  
_ภาชิตญฺจ กีฏาคิเร;_  
_อาฬวี ปิณฺฑกกุฏฺเฏหิ,_  
_ทฺวารอคฺคฬวฏฺฏิกา._  

</Paragraph>

<Paragraph number="1475" type="verses" book="cula">
_อาโลกเสตกาฬญฺจ,_  
_เครุฉาทนพนฺธนา;_  
_ภณฺฑิขณฺฑปริภณฺฑํ,_  
_วีส ตึสา จ กาลิกา._  

</Paragraph>

<Paragraph number="1476" type="verses" book="cula">
_โอสิเต อกตํ วิปฺปํ,_  
_ขุทฺเท ฉปฺปญฺจวสฺสิกํ;_  
_อฑฺฒโยเค จ สตฺตฏฺฐ,_  
_มหเลฺล ทส ทฺวาทส._  

</Paragraph>

<Paragraph number="1477" type="verses" book="cula">
_สพฺพํ วิหารํ เอกสฺส,_  
_อญฺญํ วาเสนฺติ สํฆิกํ;_  
_นิสฺสีมํ สพฺพกาลญฺจ,_  
_ปกฺกมิ วิพฺภมนฺติ จ._  

</Paragraph>

<Paragraph number="1478" type="verses" book="cula">
_กาลญฺจ สามเณรญฺจ,_  
_สิกฺขาปจฺจกฺขอนฺติมํ;_  
อุมฺมตฺตขิตฺตจิตฺตา จ,_  
_เวทนาปตฺติทสฺสนา._  

</Paragraph>

<Paragraph number="1479" type="verses" book="cula">
_อปฺปฏิกมฺมทิฏฺฐิยา,_  
_ปณฺฑกา เถยฺยติตฺถิยา;_  
_ติรจฺฉานมาตุปิตุ,_  
_อรหนฺตา จ ทูสกา._  

</Paragraph>

<Paragraph number="1480" type="verses" book="cula">
_เภทกา โลหิตุปฺปาทา,_  
อุภโต จาปิ พฺยญฺชนกา;_  
_มา สํฆสฺส ปริหายิ,_  
_กมฺมํ อญฺญสฺส ทาตเว._  

</Paragraph>

<Paragraph number="1481" type="verses" book="cula">
_วิปฺปกเต จ อญฺญสฺส,_  
_กเต ตเสฺสว ปกฺกเม;_  
_วิพฺภมติ กาลงฺกโต,_  
_สามเณโร จ ชายติ._  

</Paragraph>

<Paragraph number="1482" type="verses" book="cula">
_ปจฺจกฺขาโต จ สิกฺขาย,_  
_อนฺติมชฺฌาปนฺนโก ยทิ;_  
_สํโฆว สามิโก โหติ,_  
อุมฺมตฺตขิตฺตเวทนา._  

</Paragraph>

<Paragraph number="1483" type="verses" book="cula">
_อทสฺสนาปฺปฏิกมฺเม,_  
_ทิฏฺฐิ ตเสฺสว โหติ ตํ;_  
_ปณฺฑโก เถยฺยติตฺถี จ,_  
_ติรจฺฉานมาตุเปตฺติกํ._  

</Paragraph>

<Paragraph number="1484" type="verses" book="cula">
_ฆาตโก ทูสโก จาปิ,_  
_เภทโลหิตพฺยญฺชนา;_  
_ปฏิชานาติ ยทิ โส,_  
_สํโฆว โหติ สามิโก._  

</Paragraph>

<Paragraph number="1485" type="verses" book="cula">
_หรนฺตญฺญตฺร กุกฺกุจฺจํ,_  
อุนฺทฺริยติ จ กมฺพลํ;_  
_ทุสฺสญฺจ จมฺมจกฺกลี,_  
_โจฬกํ อกฺกมนฺติ จ._  

</Paragraph>

<Paragraph number="1486" type="verses" book="cula">
_อลฺลา อุปาหนานิฏฺฐุ,_  
_ลิขนฺติ อปเสฺสนฺติ จ;_  
_อปเสฺสนํ ลิขเตว,_  
_โธตปจฺจตฺถเรน จ._  

</Paragraph>

<Paragraph number="1487" type="verses" book="cula">
_ราชคเห น สกฺโกนฺติ,_  
_ลามกํ ภตฺตุทฺเทสกํ;_  
_กถํ นุ โข ปญฺญาปกํ,_  
_ภณฺฑาคาริกสมฺมุติ._  

</Paragraph>

<Paragraph number="1488" type="verses" book="cula">
_ปฏิคฺคาหภาชโก จาปิ,_  
_ยาคุ จ ผลภาชโก;_  
_ขชฺชกภาชโก เจว,_  
_อปฺปมตฺตกวิสฺสชฺเช._  

</Paragraph>

<Paragraph number="1489" type="verses" book="cula">
_สาฏิยคฺคาหาปโก เจว,_  
_ตเถว ปตฺตคฺคาหโก;_  
_อารามิกสามเณร,_  
_เปสกสฺส จ สมฺมุติ._  

</Paragraph>

<Paragraph number="1490" type="verses" book="cula">
_สพฺพาภิภู โลกวิทู,_  
_หิตจิตฺโต วินายโก;_  
_เลณตฺถญฺจ สุขตฺถญฺจ,_  
_ฌายิตุญฺจ วิปสฺสิตุนฺติ._  


</Paragraph>

<Paragraph number="1491" type="center" book="cula">
เสนาสนกฺขนฺธโก นิฏฺฐิโต.
</Paragraph>