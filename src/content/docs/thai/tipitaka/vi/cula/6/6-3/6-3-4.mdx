---
title: "6.3.4 อญฺญตฺรปริโภคปฏิกฺเขปาทิ"
tableOfContents: false
sidebar:
  order: 4
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="324" book="cula">

<Paragraph number="1415" book="cula">
เตน โข ปน สมเยน ภิกฺขู อญฺญตรสฺส อุปาสกสฺส วิหารปริโภคํ เสนาสนํ อญฺญตฺร ปริภุญฺชนฺติ. อถ โข โส อุปาสโก อุชฺฌายติ ขิยฺยติ วิปาเจติ—  “กถญฺหิ นาม ภทนฺตา อญฺญตฺร ปริโภคํ อญฺญตฺร ปริภุญฺชิสฺสนฺตี”ติ. ภควโต เอตมตฺถํ อาโรเจสุํ. “น, ภิกฺขเว, อญฺญตฺร ปริโภโค อญฺญตฺร ปริภุญฺชิตพฺโพ. โย ปริภุญฺเชยฺย, อาปตฺติ ทุกฺกฏสฺสา”ติ.
</Paragraph>

<Paragraph number="1416" book="cula">
เตน โข ปน สมเยน ภิกฺขู อุโปสถคฺคมฺปิ สนฺนิสชฺชมฺปิ หริตุํ กุกฺกุจฺจายนฺตา ฉมาย นิสีทนฺติ. คตฺตานิปิ จีวรานิปิ ปํสุกิตานิ โหนฺติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ตาวกาลิกํ หริตุนฺ”ติ.
</Paragraph>

<Paragraph number="1417" book="cula">
เตน โข ปน สมเยน สํฆสฺส มหาวิหาโร อุนฺทฺริยติ. ภิกฺขู กุกฺกุจฺจายนฺตา เสนาสนํ นาติหรนฺติ. ภควโต เอตมตฺถํ อาโรเจสุํ. “อนุชานามิ, ภิกฺขเว, คุตฺตตฺถาย หริตุนฺ”ติ.
</Paragraph>

<Paragraph number="1418" book="cula">
เตน โข ปน สมเยน สํฆสฺส เสนาสนปริกฺขาริโก มหคฺโฆ กมฺพโล อุปฺปนฺโน โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ผาติกมฺมตฺถาย ปริวตฺเตตุนฺ”ติ.
</Paragraph>

<Paragraph number="1419" book="cula">
เตน โข ปน สมเยน สํฆสฺส เสนาสนปริกฺขาริกํ มหคฺฆํ ทุสฺสํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ผาติกมฺมตฺถาย ปริวตฺเตตุนฺ”ติ.
</Paragraph>

<Paragraph number="1420" book="cula">
เตน โข ปน สมเยน สํฆสฺส อจฺฉจมฺมํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ปาทปุญฺฉนิํ กาตุนฺ”ติ.
</Paragraph>

<Paragraph number="1421" book="cula">
เตน โข ปน สมเยน สํฆสฺส จกฺกลิกํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ปาทปุญฺฉนิํ กาตุนฺ”ติ.
</Paragraph>

<Paragraph number="1422" book="cula">
เตน โข ปน สมเยน สํฆสฺส โจฬกํ อุปฺปนฺนํ โหติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ปาทปุญฺฉนิํ กาตุนฺ”ติ.
</Paragraph>

<Paragraph number="1423" book="cula">
เตน โข ปน สมเยน ภิกฺขู อโธเตหิ ปาเทหิ เสนาสนํ อกฺกมนฺติ. เสนาสนํ ทุสฺสติ. ภควโต เอตมตฺถํ อาโรเจสุํ. “น, ภิกฺขเว, อโธเตหิ ปาเทหิ เสนาสนํ อกฺกมิตพฺพํ. โย อกฺกเมยฺย, อาปตฺติ ทุกฺกฏสฺสา”ติ.
</Paragraph>

<Paragraph number="1424" book="cula">
เตน โข ปน สมเยน ภิกฺขู อเลฺลหิ ปาเทหิ เสนาสนํ อกฺกมนฺติ. เสนาสนํ ทุสฺสติ. ภควโต เอตมตฺถํ อาโรเจสุํ. “น, ภิกฺขเว, อเลฺลหิ ปาเทหิ เสนาสนํ อกฺกมิตพฺพํ. โย อกฺกเมยฺย, อาปตฺติ ทุกฺกฏสฺสา”ติ.
</Paragraph>

<Paragraph number="1425" book="cula">
เตน โข ปน สมเยน ภิกฺขู เสาปาหนา เสนาสนํ อกฺกมนฺติ. เสนาสนํ ทุสฺสติ. ภควโต เอตมตฺถํ อาโรเจสุํ. “น, ภิกฺขเว, เสาปาหเนน เสนาสนํ อกฺกมิตพฺพํ. โย อกฺกเมยฺย, อาปตฺติ ทุกฺกฏสฺสา”ติ.
</Paragraph>

<Paragraph number="1426" book="cula">
เตน โข ปน สมเยน ภิกฺขู ปริกมฺมกตาย ภูมิยา นิฏฺฐุภนฺติ. วณฺโณ ทุสฺสติ. ภควโต เอตมตฺถํ อาโรเจสุํ. “น, ภิกฺขเว, ปริกมฺมกตาย ภูมิยา นิฏฺฐุภิตพฺพํ. โย นิฏฺฐุเภยฺย, อาปตฺติ ทุกฺกฏสฺส. อนุชานามิ, ภิกฺขเว, เขฬมลฺลกนฺ”ติ.
</Paragraph>

<Paragraph number="1427" book="cula">
เตน โข ปน สมเยน มญฺจปาทาปิ ปีฐปาทาปิ ปริกมฺมกตํ ภูมิํ วิลิขนฺติ. ภควโต เอตมตฺถํ อาโรเจสุํ. “อนุชานามิ, ภิกฺขเว, โจฬเกน ปลิเวเฐตุนฺ”ติ.
</Paragraph>

<Paragraph number="1428" book="cula">
เตน โข ปน สมเยน ภิกฺขู ปริกมฺมกตํ ภิตฺติํ อปเสฺสนฺติ. วณฺโณ ทุสฺสติ. ภควโต เอตมตฺถํ อาโรเจสุํ. “น, ภิกฺขเว, ปริกมฺมกตา ภิตฺติ อปเสฺสตพฺพา. โย อปเสฺสยฺย, อาปตฺติ ทุกฺกฏสฺส. อนุชานามิ, ภิกฺขเว, อปเสฺสนผลกนฺ”ติ. อปเสฺสนผลกํ เหฏฺฐโต ภูมิํ วิลิขติ, อุปริโต ภิตฺติญฺจ. ภควโต เอตมตฺถํ อาโรเจสุํ. “อนุชานามิ, ภิกฺขเว, เหฏฺฐโต จ อุปริโต จ โจฬเกน ปลิเวเฐตุนฺ”ติ.
</Paragraph>

<Paragraph number="1429" book="cula">
เตน โข ปน สมเยน ภิกฺขู โธตปาทกา นิปชฺชิตุํ กุกฺกุจฺจายนฺติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ปจฺจตฺถริตฺวา นิปชฺชิตุนฺ”ติ.
</Paragraph>
</Division>