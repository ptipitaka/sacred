---
title: "6.1.8 อารามปริกฺเขปอนุชานน"
tableOfContents: false
sidebar:
  order: 8
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="303" book="cula">

<Paragraph number="1305" book="cula">
เตน โข ปน สมเยน อาราโม อปริกฺขิตฺโต โหติ. อชกาปิ ปสุกาปิ อุปโรเป วิเหเฐนฺติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ปริกฺขิปิตุํ ตโย วาเฏ—  เวฬุวาฏํ, กณฺฑกวาฏํ, ปริกฺขนฺ”ติ. โกฏฺฐโก น โหติ. ตเถว อชกาปิ ปสุกาปิ อุปโรเป วิเหเฐนฺติ …เป…  “อนุชานามิ, ภิกฺขเว, โกฏฺฐกํ อเปสิํ ยมกกวาฏํ โตรณํ ปลิฆนฺ”ติ. โกฏฺฐเก ติณจุณฺณํ ปริปตติ …เป…  “อนุชานามิ, ภิกฺขเว, โอคุมฺเผตฺวา อุลฺลิตฺตาวลิตฺตํ กาตุํ—  เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฏิกนฺ”ติ. อาราโม จิกฺขโลฺล โหติ …เป…  “อนุชานามิ, ภิกฺขเว, มรุมฺพํ อุปกิริตุนฺ”ติ. น ปริยาปุณนฺติ …เป…  “อนุชานามิ, ภิกฺขเว, ปทรสิลํ นิกฺขิปิตุนฺ”ติ. อุทกํ สนฺติฏฺฐติ …เป…  “อนุชานามิ, ภิกฺขเว, อุทกนิทฺธมนนฺ”ติ.
</Paragraph>

<Paragraph number="1306" book="cula">
เตน โข ปน สมเยน ราชา มาคโธ เสนิโย พิมฺพิสาโร สํฆสฺส อตฺถาย สุธามตฺติกาเลปนํ ปาสาทํ กาเรตุกาโม โหติ. อถ โข ภิกฺขูนํ เอตทโหสิ—  “กิํ นุ โข ภควตา ฉทนํ อนุญฺญาตํ, กิํ อนนุญฺญาตนฺ”ติ. ภควโต เอตมตฺถํ อาโรเจสุํ. “อนุชานามิ, ภิกฺขเว, ปญฺจ ฉทนานิ—  อิฏฺฐกาฉทนํ, สิลาฉทนํ, สุธาฉทนํ, ติณจฺฉทนํ, ปณฺณจฺฉทนนฺ”ติ.

</Paragraph>
</Division>

<Paragraph number="1307" type="center" book="cula">
ปฐมภาณวาโร นิฏฺฐิโต.
</Paragraph>