---
title: "4.6.3 อากงฺขมานฉกฺก"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="210" book="cula">

<Paragraph number="863" book="cula">
ตีหิ, ภิกฺขเว, องฺเคหิ สมนฺนาคตสฺส ภิกฺขุโน อากงฺขมาโน สํโฆ ตสฺสปาปิยสิกากมฺมํ กเรยฺย. ภณฺฑนการโก โหติ กลหการโก วิวาทการโก ภสฺสการโก สํเฆ อธิกรณการโก; พาโล โหติ อพฺยตฺโต อาปตฺติพหุโล อนปทาโน; คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—  อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน อากงฺขมาโน สํโฆ ตสฺสปาปิยสิกากมฺมํ กเรยฺย. (1)
</Paragraph>

<Paragraph number="864" book="cula">
อปเรหิปิ, ภิกฺขเว, ตีหงฺเคหิ สมนฺนาคตสฺส ภิกฺขุโน อากงฺขมาโน สํโฆ ตสฺสปาปิยสิกากมฺมํ กเรยฺย. อธิสีเล สีลวิปนฺโน โหติ, อชฺฌาจาเร อาจารวิปนฺโน โหติ, อติทิฏฺฐิยา ทิฏฺฐิวิปนฺโน โหติ—  อิเมหิ โข, ภิกฺขเว …เป… . (2)
</Paragraph>

<Paragraph number="865" book="cula">
อปเรหิปิ, ภิกฺขเว …เป…  พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สํฆสฺส อวณฺณํ ภาสติ—  อิเมหิ โข, ภิกฺขเว, ตีหงฺเคหิ สมนฺนาคตสฺส ภิกฺขุโน อากงฺขมาโน สํโฆ ตสฺสปาปิยสิกากมฺมํ กเรยฺย. (3)
</Paragraph>

<Paragraph number="866" book="cula">
ติณฺณํ, ภิกฺขเว, ภิกฺขูนํ อากงฺขมาโน สํโฆ ตสฺสปาปิยสิกากมฺมํ กเรยฺย. เอโก ภณฺฑนการโก โหติ …เป…  สํเฆ อธิกรณการโก; เอโก พาโล โหติ อพฺยตฺโต อาปตฺติพหุโล อนปทาโน; เอโก คิหิสํสฏฺโฐ วิหรติ อนนุโลมิเกหิ คิหิสํสคฺเคหิ—  อิเมสํ โข, ภิกฺขเว, ติณฺณํ ภิกฺขูนํ อากงฺขมาโน สํโฆ ตสฺสปาปิยสิกากมฺมํ กเรยฺย. (4)
</Paragraph>

<Paragraph number="867" book="cula">
อปเรสมฺปิ, ภิกฺขเว, ติณฺณํ ภิกฺขูนํ อากงฺขมาโน สํโฆ ตสฺสปาปิยสิกากมฺมํ กเรยฺย. เอโก อธิสีเล สีลวิปนฺโน โหติ, เอโก อชฺฌาจาเร อาจารวิปนฺโน โหติ, เอโก อติทิฏฺฐิยา ทิฏฺฐิวิปนฺโน โหติ—  อิเมสํ โข, ภิกฺขเว …เป… . (5)
</Paragraph>

<Paragraph number="868" book="cula">
อปเรสมฺปิ, ภิกฺขเว …เป…  เอโก พุทฺธสฺส อวณฺณํ ภาสติ, เอโก ธมฺมสฺส อวณฺณํ ภาสติ, เอโก สํฆสฺส อวณฺณํ ภาสติ—  อิเมสํ โข, ภิกฺขเว, ติณฺณํ ภิกฺขูนํ อากงฺขมาโน สํโฆ ตสฺสปาปิยสิกากมฺมํ กเรยฺย. (6)
</Paragraph>
</Division>