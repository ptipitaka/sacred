---
title: "9.10 โจทกจุทิตกปฏิสํยุตฺตกถา"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="401" book="cula">

<Paragraph number="1936" book="cula">
“อธมฺมโจทกสฺส, ภนฺเต, ภิกฺขุโน กติหากาเรหิ วิปฺปฏิสาโร อุปทหาตพฺโพ”ติ? “อธมฺมโจทกสฺส, อุปาลิ, ภิกฺขุโน ปญฺจหากาเรหิ วิปฺปฏิสาโร อุปทหาตพฺโพ—  อกาเลนายสฺมา โจเทสิ, โน กาเลน, อลํ เต วิปฺปฏิสาราย; อภูเตนายสฺมา โจเทสิ, โน ภูเตน, อลํ เต วิปฺปฏิสาราย; ผรุเสนายสฺมา โจเทสิ, โน สเณฺหน, อลํ เต วิปฺปฏิสาราย; อนตฺถสํหิเตนายสฺมา โจเทสิ, โน อตฺถสํหิเตน, อลํ เต วิปฺปฏิสาราย; โทสนฺตโร อายสฺมา โจเทสิ, โน เมตฺตจิตฺโต, อลํ เต วิปฺปฏิสารายาติ. อธมฺมโจทกสฺส, อุปาลิ, ภิกฺขุโน อิเมหิ ปญฺจหากาเรหิ วิปฺปฏิสาโร อุปทหาตพฺโพ. ตํ กิสฺส เหตุ? ยถา น อญฺโญปิ ภิกฺขุ อภูเตน โจเทตพฺพํ มญฺเญยฺยา”ติ.
</Paragraph>

<Paragraph number="1937" book="cula">
“อธมฺมจุทิตสฺส ปน, ภนฺเต, ภิกฺขุโน กติหากาเรหิ อวิปฺปฏิสาโร อุปทหาตพฺโพ”ติ? “อธมฺมจุทิตสฺส, อุปาลิ, ภิกฺขุโน ปญฺจหากาเรหิ อวิปฺปฏิสาโร อุปทหาตพฺโพ—  อกาเลนายสฺมา จุทิโต, โน กาเลน, อลํ เต อวิปฺปฏิสาราย; อภูเตนายสฺมา จุทิโต, โน ภูเตน, อลํ เต อวิปฺปฏิสาราย; ผรุเสนายสฺมา จุทิโต, โน สเณฺหน, อลํ เต อวิปฺปฏิสาราย; อนตฺถสํหิเตนายสฺมา จุทิโต, โน อตฺถสํหิเตน, อลํ เต อวิปฺปฏิสาราย; โทสนฺตเรนายสฺมา จุทิโต, โน เมตฺตจิตฺเตน, อลํ เต อวิปฺปฏิสารายาติ. อธมฺมจุทิตสฺส, อุปาลิ, ภิกฺขุโน อิเมหิ ปญฺจหากาเรหิ อวิปฺปฏิสาโร อุปทหาตพฺโพ”ติ.
</Paragraph>

<Paragraph number="1938" book="cula">
“ธมฺมโจทกสฺส, ภนฺเต, ภิกฺขุโน กติหากาเรหิ อวิปฺปฏิสาโร อุปทหาตพฺโพ”ติ? “ธมฺมโจทกสฺส, อุปาลิ, ภิกฺขุโน ปญฺจหากาเรหิ อวิปฺปฏิสาโร อุปทหาตพฺโพ—  กาเลนายสฺมา โจเทสิ, โน อกาเลน, อลํ เต อวิปฺปฏิสาราย; ภูเตนายสฺมา โจเทสิ, โน อภูเตน, อลํ เต อวิปฺปฏิสาราย; สเณฺหนายสฺมา โจเทสิ, โน ผรุเสน, อลํ เต อวิปฺปฏิสาราย; อตฺถสํหิเตนายสฺมา โจเทสิ, โน อนตฺถสํหิเตน, อลํ เต อวิปฺปฏิสาราย; เมตฺตจิตฺโต อายสฺมา โจเทสิ, โน โทสนฺตโร, อลํ เต อวิปฺปฏิสารายาติ. ธมฺมโจทกสฺส, อุปาลิ, ภิกฺขุโน อิเมหิ ปญฺจหากาเรหิ อวิปฺปฏิสาโร อุปทหาตพฺโพ. ตํ กิสฺส เหตุ? ยถา อญฺโญปิ ภิกฺขุ ภูเตน โจเทตพฺพํ มญฺเญยฺยา”ติ.
</Paragraph>

<Paragraph number="1939" book="cula">
“ธมฺมจุทิตสฺส ปน, ภนฺเต, ภิกฺขุโน กติหากาเรหิ วิปฺปฏิสาโร อุปทหาตพฺโพ”ติ? “ธมฺมจุทิตสฺส, อุปาลิ, ภิกฺขุโน ปญฺจหากาเรหิ วิปฺปฏิสาโร อุปทหาตพฺโพ—  กาเลนายสฺมา จุทิโต, โน อกาเลน, อลํ เต วิปฺปฏิสาราย; ภูเตนายสฺมา จุทิโต, โน อภูเตน, อลํ เต วิปฺปฏิสาราย; สเณฺหนายสฺมา จุทิโต, โน ผรุเสน, อลํ เต วิปฺปฏิสาราย; อตฺถสํหิเตนายสฺมา จุทิโต, โน อนตฺถสํหิเตน, อลํ เต วิปฺปฏิสาราย; เมตฺตจิตฺเตนายสฺมา จุทิโต, โน โทสนฺตเรน, อลํ เต วิปฺปฏิสารายาติ. ธมฺมจุทิตสฺส, อุปาลิ, ภิกฺขุโน อิเมหิ ปญฺจหากาเรหิ วิปฺปฏิสาโร อุปทหาตพฺโพ”ติ.
</Paragraph>

<Paragraph number="1940" book="cula">
“โจทเกน, ภนฺเต, ภิกฺขุนา ปรํ โจเทตุกาเมน กติ ธมฺเม อชฺฌตฺตํ มนสิ กริตฺวา ปโร โจเทตพฺโพ”ติ? “โจทเกนุปาลิ, ภิกฺขุนา ปรํ โจเทตุกาเมน ปญฺจ ธมฺเม อชฺฌตฺตํ มนสิ กริตฺวา ปโร โจเทตพฺโพ—  การุญฺญตา, หิเตสิตา, อนุกมฺปิตา, อาปตฺติวุฏฺฐานตา, วินยปุเรกฺขารตาติ. โจทเกนุปาลิ, ภิกฺขุนา ปรํ โจเทตุกาเมน อิเม ปญฺจ ธมฺเม อชฺฌตฺตํ มนสิ กริตฺวา ปโร โจเทตพฺโพ”ติ.
</Paragraph>

<Paragraph number="1941" book="cula">
“จุทิเตน ปน, ภนฺเต, ภิกฺขุนา กติสุ ธมฺเมสุ ปติฏฺฐาตพฺพนฺ”ติ? “จุทิเตนุปาลิ, ภิกฺขุนา ทฺวีสุ ธมฺเมสุ ปติฏฺฐาตพฺพํ—  สจฺเจ จ อกุปฺเป จา”ติ.

</Paragraph>
</Division>

<Paragraph number="1942" book="cula">
ทุติยภาณวาโร นิฏฺฐิโต.

  
ปาติโมกฺขฏฺฐปนกฺขนฺธโก นวโม.

  
อิมมฺหิ ขนฺธเก วตฺถู ตึส.



</Paragraph>

<Paragraph number="1943" type="center" book="cula">
ตสฺสุทฺทานํ


</Paragraph>

<Paragraph number="1944" type="verses" book="cula">
อุโปสเถ ยาวติกํ,_  
_ปาปภิกฺขุ น นิกฺขมิ;_  
_โมคฺคลฺลาเนน นิจฺฉุทฺโธ,_  
_อจฺเฉรา ชินสาสเน._  

</Paragraph>

<Paragraph number="1945" type="verses" book="cula">
_นินฺโนนุปุพฺพสิกฺขา จ,_  
_ฐิตธมฺโม นาติกฺกมฺม;_  
_กุณปุกฺขิปติ สํโฆ,_  
_สวนฺติโย ชหนฺติ จ._  

</Paragraph>

<Paragraph number="1946" type="verses" book="cula">
_สวนฺติ ปรินิพฺพนฺติ,_  
_เอกรส วิมุตฺติ จ;_  
_พหุ ธมฺมวินโยปิ,_  
_ภูตฏฺฐาริยปุคฺคลา._  

</Paragraph>

<Paragraph number="1947" type="verses" book="cula">
_สมุทฺทํ อุปมํ กตฺวา,_  
_วาเจสิ สาสเน คุณํ;_  
อุโปสเถ ปาติโมกฺขํ,_  
_น อเมฺห โกจิ ชานาติ._  

</Paragraph>

<Paragraph number="1948" type="verses" book="cula">
_ปฏิกจฺเจว อุชฺฌนฺติ,_  
_เอโก เทฺว ตีณิ จตฺตาริ;_  
_ปญฺจ ฉ สตฺต อฏฺฐานิ,_  
_นวา จ ทสมานิ จ._  

</Paragraph>

<Paragraph number="1949" type="verses" book="cula">
_สีลอาจารทิฏฺฐิ จ,_  
_อาชีวํ จตุภาคิเก;_  
_ปาราชิกญฺจ สํฆาทิ,_  
_ปาจิตฺติ ปาฏิเทสนิ._  

</Paragraph>

<Paragraph number="1950" type="verses" book="cula">
_ทุกฺกฏํ ปญฺจภาเคสุ,_  
_สีลาจารวิปตฺติ จ;_  
_อกตาย กตาย จ,_  
_ฉภาเคสุ ยถาวิธิ._  

</Paragraph>

<Paragraph number="1951" type="verses" book="cula">
_ปาราชิกญฺจ สํฆาทิ,_  
_ถุลฺลํ ปาจิตฺติเยน จ;_  
_ปาฏิเทสนิยญฺเจว,_  
_ทุกฺกฏญฺจ ทุพฺภาสิตํ._  

</Paragraph>

<Paragraph number="1952" type="verses" book="cula">
_สีลาจารวิปตฺติ จ,_  
_ทิฏฺฐิอาชีววิปตฺติ;_  
_ยา จ อฏฺฐา กตากเต,_  
_เตเนตา สีลาจารทิฏฺฐิยา._  

</Paragraph>

<Paragraph number="1953" type="verses" book="cula">
_อกตาย กตายาปิ,_  
_กตากตายเมว จ;_  
_เอวํ นววิธา วุตฺตา,_  
_ยถาภูเตน ญายโต._  

</Paragraph>

<Paragraph number="1954" type="verses" book="cula">
_ปาราชิโก วิปฺปกตา,_  
_ปจฺจกฺขาโต ตเถว จ;_  
อุเปติ ปจฺจาทิยติ,_  
_ปจฺจาทานกถา จ ยา._  

</Paragraph>

<Paragraph number="1955" type="verses" book="cula">
_สีลาจารวิปตฺติ จ,_  
_ตถา ทิฏฺฐิวิปตฺติยา;_  
_ทิฏฺฐสุตปริสงฺกิตํ,_  
_ทสธา ตํ วิชานาถ._  

</Paragraph>

<Paragraph number="1956" type="verses" book="cula">
_ภิกฺขุ วิปสฺสติ ภิกฺขุํ,_  
_อญฺโญ จาโรจยาติ ตํ;_  
_โสเยว ตสฺส อกฺขาติ,_  
_ปาติโมกฺขํ ฐเปติ โส._  

</Paragraph>

<Paragraph number="1957" type="verses" book="cula">
_วุฏฺฐาติ อนฺตราเยน,_  
_ราชโจรคฺคุทกา จ;_  
_มนุสฺสอมนุสฺสา จ,_  
_วาฬสรีสปา ชีวิพฺรหฺมํ._  

</Paragraph>

<Paragraph number="1958" type="verses" book="cula">
_ทสนฺนมญฺญตเรน,_  
_ตสฺมึ อญฺญตเรสุ วา;_  
_ธมฺมิกาธมฺมิกา เจว,_  
_ยถา มคฺเคน ชานาถ._  

</Paragraph>

<Paragraph number="1959" type="verses" book="cula">
_กาลภูตตฺถสํหิตํ,_  
_ลภิสฺสามิ ภวิสฺสติ;_  
_กายวาจสิกา เมตฺตา,_  
_พาหุสจฺจํ อุภยานิ._  

</Paragraph>

<Paragraph number="1960" type="verses" book="cula">
_กาลภูเตน สเณฺหน,_  
_อตฺถเมตฺเตน โจทเย;_  
_วิปฺปฏิสารธมฺเมน,_  
_ตถา วาจา วิโนทเย._  

</Paragraph>

<Paragraph number="1961" type="verses" book="cula">
_ธมฺมโจทจุทิตสฺส,_  
_วิโนเทติ วิปฺปฏิสาโร;_  
_กรุณา หิตานุกมฺปิ,_  
_วุฏฺฐานปุเรกฺขารโต._  

</Paragraph>

<Paragraph number="1962" type="verses" book="cula">
_โจทกสฺส ปฏิปตฺติ,_  
_สมฺพุทฺเธน ปกาสิตา;_  
_สจฺเจ เจว อกุปฺเป จ,_  
_จุทิตเสฺสว ธมฺมตาติ._  


</Paragraph>

<Paragraph number="1963" type="center" book="cula">
ปาติโมกฺขฏฺฐปนกฺขนฺธโก นิฏฺฐิโต.
</Paragraph>