---
title: "9.5 ධම්මිකාධම්මිකපාතිමෝක්ඛට්ඨපන"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="387" book="cula">

<Paragraph number="1883" book="cula">
ඒකං, භික්ඛවේ, අධම්මිකං පාතිමෝක්ඛට්ඨපනං, ඒකං ධම්මිකං; පාතිමෝක්ඛට්ඨපනං, ද්වේ අධම්මිකානි; පාතිමෝක්ඛට්ඨපනානි, ද්වේ ධම්මිකානි; තීණි අධම්මිකානි පාතිමෝක්ඛට්ඨපනානි, තීණි ධම්මිකානි; චත්තාරි අධම්මිකානි පාතිමෝක්ඛට්ඨපනානි, චත්තාරි ධම්මිකානි; පඤ්ච අධම්මිකානි පාතිමෝක්ඛට්ඨපනානි, පඤ්ච ධම්මිකානි; ඡ අධම්මිකානි පාතිමෝක්ඛට්ඨපනානි, ඡ ධම්මිකානි; සත්ත අධම්මිකානි පාතිමෝක්ඛට්ඨපනානි, සත්ත ධම්මිකානි; අට්ඨ අධම්මිකානි පාතිමෝක්ඛට්ඨපනානි, අට්ඨ ධම්මිකානි; නව අධම්මිකානි පාතිමෝක්ඛට්ඨපනානි, නව ධම්මිකානි; දස අධම්මිකානි පාතිමෝක්ඛට්ඨපනානි, දස ධම්මිකානි.
</Paragraph>

<Paragraph number="1884" book="cula">
කතමං ඒකං අධම්මිකං පාතිමෝක්ඛට්ඨපනං? අමූලිකාය සීලවිපත්තියා පාතිමෝක්ඛං ඨපේති—  ඉදං ඒකං අධම්මිකං පාතිමෝක්ඛට්ඨපනං. කතමං ඒකං ධම්මිකං පාතිමෝක්ඛට්ඨපනං? සමූලිකාය සීලවිපත්තියා පාතිමෝක්ඛං ඨපේති—  ඉදං ඒකං ධම්මිකං පාතිමෝක්ඛට්ඨපනං.
</Paragraph>

<Paragraph number="1885" book="cula">
කතමානි ද්වේ අධම්මිකානි පාතිමෝක්ඛට්ඨපනානි? අමූලිකාය සීලවිපත්තියා පාතිමෝක්ඛං ඨපේති, අමූලිකාය ආචාරවිපත්තියා පාතිමෝක්ඛං ඨපේති—  ඉමානි ද්වේ අධම්මිකානි පාතිමෝක්ඛට්ඨපනානි. කතමානි ද්වේ ධම්මිකානි පාතිමෝක්ඛට්ඨපනානි? සමූලිකාය සීලවිපත්තියා පාතිමෝක්ඛං ඨපේති, සමූලිකාය ආචාරවිපත්තියා පාතිමෝක්ඛං ඨපේති—  ඉමානි ද්වේ ධම්මිකානි පාතිමෝක්ඛට්ඨපනානි.
</Paragraph>

<Paragraph number="1886" book="cula">
කතමානි තීණි අධම්මිකානි පාතිමෝක්ඛට්ඨපනානි? අමූලිකාය සීලවිපත්තියා පාතිමෝක්ඛං ඨපේති, අමූලිකාය ආචාරවිපත්තියා පාතිමෝක්ඛං ඨපේති, අමූලිකාය දිට්ඨිවිපත්තියා පාතිමෝක්ඛං ඨපේති—  ඉමානි තීණි අධම්මිකානි පාතිමෝක්ඛට්ඨපනානි. කතමානි තීණි ධම්මිකානි පාතිමෝක්ඛට්ඨපනානි? සමූලිකාය සීලවිපත්තියා පාතිමෝක්ඛං ඨපේති, සමූලිකාය ආචාරවිපත්තියා පාතිමෝක්ඛං ඨපේති, සමූලිකාය දිට්ඨිවිපත්තියා පාතිමෝක්ඛං ඨපේති—  ඉමානි තීණි ධම්මිකානි පාතිමෝක්ඛට්ඨපනානි.
</Paragraph>

<Paragraph number="1887" book="cula">
කතමානි චත්තාරි අධම්මිකානි පාතිමෝක්ඛට්ඨපනානි? අමූලිකාය සීලවිපත්තියා පාතිමෝක්ඛං ඨපේති, අමූලිකාය ආචාරවිපත්තියා පාතිමෝක්ඛං ඨපේති, අමූලිකාය දිට්ඨිවිපත්තියා පාතිමෝක්ඛං ඨපේති, අමූලිකාය ආජීවවිපත්තියා පාතිමෝක්ඛං ඨපේති—  ඉමානි චත්තාරි අධම්මිකානි පාතිමෝක්ඛට්ඨපනානි. කතමානි චත්තාරි ධම්මිකානි පාතිමෝක්ඛට්ඨපනානි? සමූලිකාය සීලවිපත්තියා පාතිමෝක්ඛං ඨපේති, සමූලිකාය ආචාරවිපත්තියා පාතිමෝක්ඛං ඨපේති, සමූලිකාය දිට්ඨිවිපත්තියා පාතිමෝක්ඛං ඨපේති, සමූලිකාය ආජීවවිපත්තියා පාතිමෝක්ඛං ඨපේති—  ඉමානි චත්තාරි ධම්මිකානි පාතිමෝක්ඛට්ඨපනානි.
</Paragraph>

<Paragraph number="1888" book="cula">
කතමානි පඤ්ච අධම්මිකානි පාතිමෝක්ඛට්ඨපනානි? අමූලකේන පාරාජිකේන පාතිමෝක්ඛං ඨපේති, අමූලකේන සංඝාදිසේසේන …පේ…  අමූලකේන පාචිත්තියේන…  අමූලකේන පාටිදේසනීයේන…  අමූලකේන දුක්කටේන පාතිමෝක්ඛං ඨපේති—  ඉමානි පඤ්ච අධම්මිකානි පාතිමෝක්ඛට්ඨපනානි. කතමානි පඤ්ච ධම්මිකානි පාතිමෝක්ඛට්ඨපනානි? සමූලකේන පාරාජිකේන පාතිමෝක්ඛං ඨපේති, සමූලකේන සංඝාදිසේසේන …පේ…  පාචිත්තියේන…  පාටිදේසනීයේන…  දුක්කටේන පාතිමෝක්ඛං ඨපේති—  ඉමානි පඤ්ච ධම්මිකානි පාතිමෝක්ඛට්ඨපනානි.
</Paragraph>

<Paragraph number="1889" book="cula">
කතමානි ඡ අධම්මිකානි පාතිමෝක්ඛට්ඨපනානි? අමූලිකාය සීලවිපත්තියා පාතිමෝක්ඛං ඨපේති අකතාය, අමූලිකාය සීලවිපත්තියා පාතිමෝක්ඛං ඨපේති කතාය; අමූලිකාය ආචාරවිපත්තියා පාතිමෝක්ඛං ඨපේති අකතාය, අමූලිකාය ආචාරවිපත්තියා පාතිමෝක්ඛං ඨපේති කතාය; අමූලිකාය දිට්ඨිවිපත්තියා පාතිමෝක්ඛං ඨපේති අකතාය, අමූලිකාය දිට්ඨිවිපත්තියා පාතිමෝක්ඛං ඨපේති කතාය—  ඉමානි ඡ අධම්මිකානි පාතිමෝක්ඛට්ඨපනානි. කතමානි ඡ ධම්මිකානි පාතිමෝක්ඛට්ඨපනානි? සමූලිකාය සීලවිපත්තියා පාතිමෝක්ඛං ඨපේති අකතාය, සමූලිකාය සීලවිපත්තියා පාතිමෝක්ඛං ඨපේති කතාය; සමූලිකාය ආචාරවිපත්තියා …පේ…  දිට්ඨිවිපත්තියා පාතිමෝක්ඛං ඨපේති අකතාය …පේ…  කතාය—  ඉමානි ඡ ධම්මිකානි පාතිමෝක්ඛට්ඨපනානි.
</Paragraph>

<Paragraph number="1890" book="cula">
කතමානි සත්ත අධම්මිකානි පාතිමෝක්ඛට්ඨපනානි? අමූලකේන පාරාජිකේන පාතිමෝක්ඛං ඨපේති, අමූලකේන සංඝාදිසේසේන …පේ…  ථුල්ලච්චයේන පාචිත්තියේන පාටිදේසනීයේන දුක්කටේන දුබ්භාසිතේන පාතිමෝක්ඛං ඨපේති—  ඉමානි සත්ත අධම්මිකානි පාතිමෝක්ඛට්ඨපනානි. කතමානි සත්ත ධම්මිකානි පාතිමෝක්ඛට්ඨපනානි? සමූලකේන පාරාජිකේන පාතිමෝක්ඛං ඨපේති, සමූලකේන සංඝාදිසේසේන …පේ…  ථුල්ලච්චයේන පාචිත්තියේන පාටිදේසනීයේන දුක්කටේන දුබ්භාසිතේන පාතිමෝක්ඛං ඨපේති—  ඉමානි සත්ත ධම්මිකානි පාතිමෝක්ඛට්ඨපනානි.
</Paragraph>

<Paragraph number="1891" book="cula">
කතමානි අට්ඨ අධම්මිකානි පාතිමෝක්ඛට්ඨපනානි? අමූලිකාය සීලවිපත්තියා පාතිමෝක්ඛං ඨපේති අකතාය, අමූලිකාය සීලවිපත්තියා පාතිමෝක්ඛං ඨපේති කතාය; අමූලිකාය ආචාරවිපත්තියා …පේ…  දිට්ඨිවිපත්තියා …පේ…  ආජීවවිපත්තියා පාතිමෝක්ඛං ඨපේති අකතාය …පේ…  කතාය—  ඉමානි අට්ඨ අධම්මිකානි පාතිමෝක්ඛට්ඨපනානි. කතමානි අට්ඨ ධම්මිකානි පාතිමෝක්ඛට්ඨපනානි? සමූලිකාය සීලවිපත්තියා පාතිමෝක්ඛං ඨපේති අකතාය, සමූලිකාය සීලවිපත්තියා පාතිමෝක්ඛං ඨපේති කතාය; සමූලිකාය ආචාරවිපත්තියා …පේ…  දිට්ඨිවිපත්තියා …පේ…  ආජීවවිපත්තියා පාතිමෝක්ඛං ඨපේති අකතාය …පේ…  කතාය—  ඉමානි අට්ඨ ධම්මිකානි පාතිමෝක්ඛට්ඨපනානි.
</Paragraph>

<Paragraph number="1892" book="cula">
කතමානි නව අධම්මිකානි පාතිමෝක්ඛට්ඨපනානි? අමූලිකාය සීලවිපත්තියා පාතිමෝක්ඛං ඨපේති අකතාය, අමූලිකාය සීලවිපත්තියා පාතිමෝක්ඛං ඨපේති කතාය, අමූලිකාය සීලවිපත්තියා පාතිමෝක්ඛං ඨපේති කතාකතාය; අමූලිකාය ආචාරවිපත්තියා …පේ…  දිට්ඨිවිපත්තියා පාතිමෝක්ඛං ඨපේති අකතාය …පේ…  කතාය …පේ…  කතාකතාය—  ඉමානි නව අධම්මිකානි පාතිමෝක්ඛට්ඨපනානි. කතමානි නව ධම්මිකානි පාතිමෝක්ඛට්ඨපනානි? සමූලිකාය සීලවිපත්තියා පාතිමෝක්ඛං ඨපේති අකතාය, සමූලිකාය සීලවිපත්තියා පාතිමෝක්ඛං ඨපේති කතාය, සමූලිකාය සීලවිපත්තියා පාතිමෝක්ඛං ඨපේති කතාකතාය; සමූලිකාය ආචාරවිපත්තියා …පේ…  දිට්ඨිවිපත්තියා පාතිමෝක්ඛං ඨපේති අකතාය …පේ…  කතාය …පේ…  කතාකතාය—  ඉමානි නව ධම්මිකානි පාතිමෝක්ඛට්ඨපනානි.
</Paragraph>

<Paragraph number="1893" book="cula">
කතමානි දස අධම්මිකානි පාතිමෝක්ඛට්ඨපනානි? න පාරාජිකෝ තස්සං පරිසායං නිසින්නෝ හෝති, න පාරාජිකකථා විප්පකතා හෝති; න සික්ඛං පච්චක්ඛාතකෝ තස්සං පරිසායං නිසින්නෝ හෝති, න සික්ඛං පච්චක්ඛාතකථා විප්පකතා හෝති; ධම්මිකං සාමග්ගිං උපේති, න ධම්මිකං සාමග්ගිං පච්චාදියති, න ධම්මිකාය සාමග්ගියා පච්චාදානකථා විප්පකතා හෝති; න සීලවිපත්තියා දිට්ඨසුතපරිසඞ්කිතෝ හෝති, න ආචාරවිපත්තියා දිට්ඨසුතපරිසඞ්කිතෝ හෝති, න දිට්ඨිවිපත්තියා දිට්ඨසුතපරිසඞ්කිතෝ හෝති—  ඉමානි දස අධම්මිකානි පාතිමෝක්ඛට්ඨපනානි. කතමානි දස ධම්මිකානි පාතිමෝක්ඛට්ඨපනානි? පාරාජිකෝ තස්සං පරිසායං නිසින්නෝ හෝති, පාරාජිකකථා විප්පකතා හෝති; සික්ඛං පච්චක්ඛාතකෝ තස්සං පරිසායං නිසින්නෝ හෝති, සික්ඛං පච්චක්ඛාතකථා විප්පකතා හෝති; ධම්මිකං සාමග්ගිං න උපේති, ධම්මිකං සාමග්ගිං පච්චාදියති, ධම්මිකාය සාමග්ගියා පච්චාදානකථා විප්පකතා හෝති; සීලවිපත්තියා දිට්ඨසුතපරිසඞ්කිතෝ හෝති, ආචාරවිපත්තියා දිට්ඨසුතපරිසඞ්කිතෝ හෝති, දිට්ඨිවිපත්තියා දිට්ඨසුතපරිසඞ්කිතෝ හෝති—  ඉමානි දස ධම්මිකානි පාතිමෝක්ඛට්ඨපනානි.
</Paragraph>
</Division>