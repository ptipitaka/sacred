---
title: "9.7 අත්තාදානඅඞ්ග"
tableOfContents: false
sidebar:
  order: 8
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="398" book="cula">

<Paragraph number="1922" book="cula">
අථ ඛෝ ආයස්මා උපාලි යේන භගවා තේනුපසඞ්කමි, උපසඞ්කමිත්වා භගවන්තං අභිවාදේත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා උපාලි භගවන්තං ඒතදවෝච—  “අත්තාදානං ආදාතුකාමේන, භන්තේ, භික්ඛුනා කතමඞ්ගසමන්නාගතං අත්තාදානං ආදාතබ්බන්”ති?
</Paragraph>

<Paragraph number="1923" book="cula">
“අත්තාදානං ආදාතුකාමේන, උපාලි, භික්ඛුනා පඤ්චඞ්ගසමන්නාගතං අත්තාදානං ආදාතබ්බං. අත්තාදානං ආදාතුකාමේන, උපාලි, භික්ඛුනා ඒවං පච්චවේක්ඛිතබ්බං—  ‘යං ඛෝ අහං ඉමං අත්තාදානං ආදාතුකාමෝ, කාලෝ නු ඛෝ ඉමං අත්තාදානං ආදාතුං උදාහු නෝ’ති? සචේ, උපාලි, භික්ඛු පච්චවේක්ඛමානෝ ඒවං ජානාති—  ‘අකාලෝ ඉමං අත්තාදානං ආදාතුං, නෝ කාලෝ’ති, න තං, උපාලි, අත්තාදානං ආදාතබ්බං.
</Paragraph>

<Paragraph number="1924" book="cula">
සචේ පනුපාලි, භික්ඛු පච්චවේක්ඛමානෝ ඒවං ජානාති—  ‘කාලෝ ඉමං අත්තාදානං ආදාතුං, නෝ අකාලෝ’ති, තේනුපාලි, භික්ඛුනා උත්තරි පච්චවේක්ඛිතබ්බං—  ‘යං ඛෝ අහං ඉමං අත්තාදානං ආදාතුකාමෝ, භූතං නු ඛෝ ඉදං අත්තාදානං උදාහු නෝ’ති? සචේ, උපාලි, භික්ඛු පච්චවේක්ඛමානෝ ඒවං ජානාති—  ‘අභූතං ඉදං අත්තාදානං, නෝ භූතන්’ති, න තං, උපාලි, අත්තාදානං ආදාතබ්බං.
</Paragraph>

<Paragraph number="1925" book="cula">
සචේ පනුපාලි, භික්ඛු පච්චවේක්ඛමානෝ ඒවං ජානාති—  ‘භූතං ඉදං අත්තාදානං, නෝ අභූතන්’ති, තේනුපාලි, භික්ඛුනා උත්තරි පච්චවේක්ඛිතබ්බං—  ‘යං ඛෝ අහං ඉමං අත්තාදානං ආදාතුකාමෝ, අත්ථසඤ්හිතං නු ඛෝ ඉදං අත්තාදානං උදාහු නෝ’ති? සචේ, උපාලි, භික්ඛු පච්චවේක්ඛමානෝ ඒවං ජානාති—  ‘අනත්ථසඤ්හිතං ඉදං අත්තාදානං, නෝ අත්ථසඤ්හිතන්’ති, න තං, උපාලි, අත්තාදානං ආදාතබ්බං.
</Paragraph>

<Paragraph number="1926" book="cula">
සචේ පනුපාලි, භික්ඛු පච්චවේක්ඛමානෝ ඒවං ජානාති—  ‘අත්ථසඤ්හිතං ඉදං අත්තාදානං, නෝ අනත්ථසඤ්හිතන්’ති, තේනුපාලි, භික්ඛුනා උත්තරි පච්චවේක්ඛිතබ්බං—  ‘ඉමං ඛෝ අහං අත්තාදානං ආදියමානෝ ලභිස්සාමි සන්දිට්ඨේ සම්භත්තේ භික්ඛූ ධම්මතෝ විනයතෝ පක්ඛේ උදාහු නෝ’ති? සචේ, උපාලි, භික්ඛු පච්චවේක්ඛමානෝ ඒවං ජානාති—  ‘ඉමං ඛෝ අහං අත්තාදානං ආදියමානෝ න ලභිස්සාමි සන්දිට්ඨේ සම්භත්තේ භික්ඛූ ධම්මතෝ විනයතෝ පක්ඛේ’ති, න තං, උපාලි, අත්තාදානං ආදාතබ්බං.
</Paragraph>

<Paragraph number="1927" book="cula">
සචේ පනුපාලි, භික්ඛු පච්චවේක්ඛමානෝ ඒවං ජානාති—  ‘ඉමං ඛෝ අහං අත්තාදානං ආදියමානෝ ලභිස්සාමි සන්දිට්ඨේ සම්භත්තේ භික්ඛූ ධම්මතෝ විනයතෝ පක්ඛේ’ති, තේනුපාලි, භික්ඛුනා උත්තරි පච්චවේක්ඛිතබ්බං—  ‘ඉමං ඛෝ මේ අත්තාදානං ආදියතෝ භවිස්සති සංඝස්ස තතෝනිදානං භණ්ඩනං කලහෝ විග්ගහෝ විවාදෝ සංඝභේදෝ සංඝරාජි සංඝවවත්ථානං සංඝනානාකරණං උදාහු නෝ’ති? සචේ උපාලි, භික්ඛු පච්චවේක්ඛමානෝ ඒවං ජානාති—  ‘ඉමං ඛෝ මේ අත්තාදානං ආදියතෝ භවිස්සති සංඝස්ස තතෝනිදානං භණ්ඩනං කලහෝ විග්ගහෝ විවාදෝ සංඝභේදෝ සංඝරාජි සංඝවවත්ථානං සංඝනානාකරණන්’ති, න තං, උපාලි, අත්තාදානං ආදාතබ්බං.
</Paragraph>

<Paragraph number="1928" book="cula">
සචේ පනුපාලි, භික්ඛු පච්චවේක්ඛමානෝ ඒවං ජානාති—  ‘ඉමං ඛෝ මේ අත්තාදානං ආදියතෝ න භවිස්සති සංඝස්ස තතෝනිදානං භණ්ඩනං කලහෝ විග්ගහෝ විවාදෝ සංඝභේදෝ සංඝරාජි සංඝවවත්ථානං සංඝනානාකරණන්’ති, ආදාතබ්බං තං, උපාලි, අත්තාදානං. ඒවං පඤ්චඞ්ගසමන්නාගතං ඛෝ, උපාලි, අත්තාදානං ආදින්නං, පච්ඡාපි අවිප්පටිසාරකරං භවිස්සතී”ති.
</Paragraph>
</Division>