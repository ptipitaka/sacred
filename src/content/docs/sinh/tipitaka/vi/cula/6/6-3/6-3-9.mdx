---
title: "6.3.9 සාටියග්ගාහාපකාදිසම්මුති"
tableOfContents: false
sidebar:
  order: 9
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="329" book="cula">

<Paragraph number="1445" book="cula">
තේන ඛෝ පන සමයේන සංඝස්ස සාටියග්ගාහාපකෝ න හෝති …පේ…  පත්තග්ගාහාපකෝ න හෝති …පේ…  ආරාමිකපේසකෝ න හෝති …පේ…  සාමණේරපේසකෝ න හෝති. සාමණේරා අපේසියමානා කම්මං න කරෝන්ති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, පඤ්චහඞ්ගේහි සමන්නාගතං භික්ඛුං සාමණේරපේසකං සම්මන්නිතුං—  යෝ න ඡන්දාගතිං ගච්ඡේය්‍ය, න දෝසාගතිං ගච්ඡේය්‍ය, න මෝහාගතිං ගච්ඡේය්‍ය, න භයාගතිං ගච්ඡේය්‍ය, පේසිතාපේසිතඤ්ච ජානේය්‍ය. ඒවඤ්ච පන, භික්ඛවේ, සම්මන්නිතබ්බෝ. පඨමං භික්ඛු යාචිතබ්බෝ, යාචිත්වා බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

<Paragraph number="1446" book="cula">
‘සුණාතු මේ, භන්තේ, සංඝෝ. යදි සංඝස්ස පත්තකල්ලං, සංඝෝ ඉත්ථන්නාමං භික්ඛුං සාමණේරපේසකං සම්මන්නේය්‍ය. ඒසා ඤත්ති.
</Paragraph>

<Paragraph number="1447" book="cula">
සුණාතු මේ, භන්තේ, සංඝෝ. සංඝෝ ඉත්ථන්නාමං භික්ඛුං සාමණේරපේසකං සම්මන්නති. යස්සායස්මතෝ ඛමති ඉත්ථන්නාමස්ස භික්ඛුනෝ සාමණේරපේසකස්ස සම්මුති, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="1448" book="cula">
සම්මතෝ සංඝේන ඉත්ථන්නාමෝ භික්ඛු සාමණේරපේසකෝ. ඛමති සංඝස්ස, තස්මා තුණ්හී, ඒවමේතං ධාරයාමී’”ති.

</Paragraph>
</Division>

<Paragraph number="1449" type="center" book="cula">
තතියභාණවාරෝ නිට්ඨිතෝ.

  
සේනාසනක්ඛන්ධකෝ ඡට්ඨෝ.



</Paragraph>

<Paragraph number="1450" type="center" book="cula">
තස්සුද්දානං


</Paragraph>

<Paragraph number="1451" type="verses" book="cula">
_විහාරං බුද්ධසේට්ඨේන,_  
_අපඤ්ඤත්තං තදා අහු;_  
_තහං තහං නික්ඛමන්ති,_  
_වාසා තේ ජිනසාවකා._  

</Paragraph>

<Paragraph number="1452" type="verses" book="cula">
_සේට්ඨී ගහපති දිස්වා,_  
_භික්ඛූනං ඉදමබ්‍රවි;_  
_කාරාපේය්‍යං වසේය්‍යාථ,_  
_පටිපුච්ඡිංසු නායකං._  

</Paragraph>

<Paragraph number="1453" type="verses" book="cula">
_විහාරං අඩ්ඪයෝගඤ්ච,_  
_පාසාදං හම්මියං ගුහං;_  
_පඤ්චලේණං අනුඤ්ඤාසි,_  
_විහාරේ සේට්ඨි කාරයි._  

</Paragraph>

<Paragraph number="1454" type="verses" book="cula">
_ජනෝ විහාරං කාරේති,_  
_අකවාටං අසංවුතං;_  
_කවාටං පිට්ඨසඞ්ඝාටං,_  
උදුක්ඛලඤ්ච උත්තරි._  

</Paragraph>

<Paragraph number="1455" type="verses" book="cula">
_ආවිඤ්ඡනච්ඡිද්දං රජ්ජුං,_  
_වට්ටිඤ්ච කපිසීසකං;_  
_සූචිඝටිතාළච්ඡිද්දං,_  
_ලෝහකට්ඨවිසාණකං._  

</Paragraph>

<Paragraph number="1456" type="verses" book="cula">
_යන්තකං සූචිකඤ්චේව,_  
_ඡදනං උල්ලිත්තාවලිත්තං;_  
_වේදිජාලසලාකඤ්ච,_  
_චක්කලි සන්ථරේන ච._  

</Paragraph>

<Paragraph number="1457" type="verses" book="cula">
_මිඩ්ඪි බිදලමඤ්චඤ්ච,_  
_සෝසානිකමසාරකෝ;_  
_බුන්දිකුළිරපාදඤ්ච,_  
_ආහච්චාසන්දි උච්චකේ._  

</Paragraph>

<Paragraph number="1458" type="verses" book="cula">
_සත්තඞ්ගෝ ච භද්දපීඨං,_  
_පීඨකේළකපාදකං;_  
_ආමලාඵලකා කෝච්ඡා,_  
_පලාලපීඨමේව ච._  

</Paragraph>

<Paragraph number="1459" type="verses" book="cula">
උච්චාහිපටිපාදකා,_  
_අට්ඨඞ්ගුලි ච පාදකා;_  
_සුත්තං අට්ඨපදං චෝළං,_  
_තූලිකං අඩ්ඪකායිකං._  

</Paragraph>

<Paragraph number="1460" type="verses" book="cula">
_ගිරග්ගෝ භිසියෝ චාපි,_  
_දුස්සං සේනාසනම්පි ච;_  
_ඕනද්ධං හේට්ඨා පතති,_  
උප්පාටේත්වා හරන්ති ච._  

</Paragraph>

<Paragraph number="1461" type="verses" book="cula">
_භත්තිඤ්ච හත්ථභත්තිඤ්ච,_  
_අනුඤ්ඤාසි තථාගතෝ;_  
_තිත්ථියා විහාරේ චාපි,_  
_ථුසං සණ්හඤ්ච මත්තිකා._  

</Paragraph>

<Paragraph number="1462" book="cula">
ඉක්කාසං පාණිකං කුණ්ඩං,_  
_සාසපං සිත්ථතේලකං;_  
උස්සන්නේ පච්චුද්ධරිතුං,_  
_ඵරුසං ගණ්ඩුමත්තිකං._  

</Paragraph>

<Paragraph number="1463" type="verses" book="cula">
ඉක්කාසං පටිභානඤ්ච,_  
_නීචා චයෝ ච ආරුහං;_  
_පරිපතන්ති ආළකා,_  
_අඩ්ඪකුට්ටං තයෝ පුන._  

</Paragraph>

<Paragraph number="1464" type="verses" book="cula">
_ඛුද්දකේ කුට්ටපාදෝ ච,_  
_ඕවස්සති සරං ඛිලං;_  
_චීවරවංසං රජ්ජුඤ්ච,_  
_ආළින්දං කිටිකේන ච._  

</Paragraph>

<Paragraph number="1465" type="verses" book="cula">
_ආලම්බනං තිණචුණ්ණං,_  
_හේට්ඨාමග්ගේ නයං කරේ;_  
_අජ්ඣෝකාසේ ඕතප්පති,_  
_සාලං හේට්ඨා ච භාජනං._  

</Paragraph>

<Paragraph number="1466" type="verses" book="cula">
_විහාරෝ කෝට්ඨකෝ චේව,_  
_පරිවේණග්ගිසාලකං;_  
_ආරාමේ ච පුන කෝට්ඨේ,_  
_හේට්ඨඤ්ඤේව නයං කරේ._  

</Paragraph>

<Paragraph number="1467" type="verses" book="cula">
_සුධං අනාථපිණ්ඩි ච,_  
_සද්ධෝ සීතවනං අගා;_  
_දිට්ඨධම්මෝ නිමන්තේසි,_  
_සහ සංඝේන නායකං._  

</Paragraph>

<Paragraph number="1468" type="verses" book="cula">
_ආණාපේසන්තරාමග්ගේ,_  
_ආරාමං කාරයී ගණෝ;_  
_වේසාලියං නවකම්මං,_  
_පුරතෝ ච පරිග්ගහි._  

</Paragraph>

<Paragraph number="1469" type="verses" book="cula">
_කෝ අරහති භත්තග්ගේ,_  
_තිත්තිරඤ්ච අවන්දියා;_  
_පරිග්ගහිතන්තරඝරා,_  
_තූලෝ සාවත්ථි ඕසරි._  

</Paragraph>

<Paragraph number="1470" type="verses" book="cula">
_පතිට්ඨාපේසි ආරාමං,_  
_භත්තග්ගේ ච කෝලාහලං;_  
_ගිලානා වරසේය්‍යා ච,_  
_ලේසා සත්තරසා තහිං._  

</Paragraph>

<Paragraph number="1471" type="verses" book="cula">
_කේන නු ඛෝ කථං නු ඛෝ,_  
_විහාරග්ගේන භාජයි;_  
_පරිවේණං අනුභාගඤ්ච,_  
_අකාමා භාගං නෝ දදේ._  

</Paragraph>

<Paragraph number="1472" type="verses" book="cula">
_නිස්සීමං සබ්බකාලඤ්ච,_  
_ගාහා සේනාසනේ තයෝ;_  
උපනන්දෝ ච වණ්ණේසි,_  
_ඨිතකා සමකාසනා._  

</Paragraph>

<Paragraph number="1473" type="verses" book="cula">
_සමානාසනිකා භින්දිංසු,_  
_තිවග්ගා ච දුවග්ගිකං;_  
_අසමානාසනිකා දීඝං,_  
_සාළින්දං පරිභුඤ්ජිතුං._  

</Paragraph>

<Paragraph number="1474" type="verses" book="cula">
_අය්‍යිකා ච අවිදූරේ,_  
_භාජිතඤ්ච කීටාගිරේ;_  
_ආළවී පිණ්ඩකකුට්ටේහි,_  
_ද්වාරඅග්ගළවට්ටිකා._  

</Paragraph>

<Paragraph number="1475" type="verses" book="cula">
_ආලෝකසේතකාළඤ්ච,_  
_ගේරුඡාදනබන්ධනා;_  
_භණ්ඩිඛණ්ඩපරිභණ්ඩං,_  
_වීස තිංසා ච කාලිකා._  

</Paragraph>

<Paragraph number="1476" type="verses" book="cula">
_ඕසිතේ අකතං විප්පං,_  
_ඛුද්දේ ඡප්පඤ්චවස්සිකං;_  
_අඩ්ඪයෝගේ ච සත්තට්ඨ,_  
_මහල්ලේ දස ද්වාදස._  

</Paragraph>

<Paragraph number="1477" type="verses" book="cula">
_සබ්බං විහාරං ඒකස්ස,_  
_අඤ්ඤං වාසේන්ති සංඝිකං;_  
_නිස්සීමං සබ්බකාලඤ්ච,_  
_පක්කමි විබ්භමන්ති ච._  

</Paragraph>

<Paragraph number="1478" type="verses" book="cula">
_කාලඤ්ච සාමණේරඤ්ච,_  
_සික්ඛාපච්චක්ඛඅන්තිමං;_  
උම්මත්තඛිත්තචිත්තා ච,_  
_වේදනාපත්තිදස්සනා._  

</Paragraph>

<Paragraph number="1479" type="verses" book="cula">
_අප්පටිකම්මදිට්ඨියා,_  
_පණ්ඩකා ථේය්‍යතිත්ථියා;_  
_තිරච්ඡානමාතුපිතු,_  
_අරහන්තා ච දූසකා._  

</Paragraph>

<Paragraph number="1480" type="verses" book="cula">
_භේදකා ලෝහිතුප්පාදා,_  
උභතෝ චාපි බ්‍යඤ්ජනකා;_  
_මා සංඝස්ස පරිහායි,_  
_කම්මං අඤ්ඤස්ස දාතවේ._  

</Paragraph>

<Paragraph number="1481" type="verses" book="cula">
_විප්පකතේ ච අඤ්ඤස්ස,_  
_කතේ තස්සේව පක්කමේ;_  
_විබ්භමති කාලඞ්කතෝ,_  
_සාමණේරෝ ච ජායති._  

</Paragraph>

<Paragraph number="1482" type="verses" book="cula">
_පච්චක්ඛාතෝ ච සික්ඛාය,_  
_අන්තිමජ්ඣාපන්නකෝ යදි;_  
_සංඝෝව සාමිකෝ හෝති,_  
උම්මත්තඛිත්තවේදනා._  

</Paragraph>

<Paragraph number="1483" type="verses" book="cula">
_අදස්සනාප්පටිකම්මේ,_  
_දිට්ඨි තස්සේව හෝති තං;_  
_පණ්ඩකෝ ථේය්‍යතිත්ථී ච,_  
_තිරච්ඡානමාතුපේත්තිකං._  

</Paragraph>

<Paragraph number="1484" type="verses" book="cula">
_ඝාතකෝ දූසකෝ චාපි,_  
_භේදලෝහිතබ්‍යඤ්ජනා;_  
_පටිජානාති යදි සෝ,_  
_සංඝෝව හෝති සාමිකෝ._  

</Paragraph>

<Paragraph number="1485" type="verses" book="cula">
_හරන්තඤ්ඤත්‍ර කුක්කුච්චං,_  
උන්ද්‍රියති ච කම්බලං;_  
_දුස්සඤ්ච චම්මචක්කලී,_  
_චෝළකං අක්කමන්ති ච._  

</Paragraph>

<Paragraph number="1486" type="verses" book="cula">
_අල්ලා උපාහනානිට්ඨු,_  
_ලිඛන්ති අපස්සේන්ති ච;_  
_අපස්සේනං ලිඛතේව,_  
_ධෝතපච්චත්ථරේන ච._  

</Paragraph>

<Paragraph number="1487" type="verses" book="cula">
_රාජගහේ න සක්කෝන්ති,_  
_ලාමකං භත්තුද්දේසකං;_  
_කථං නු ඛෝ පඤ්ඤාපකං,_  
_භණ්ඩාගාරිකසම්මුති._  

</Paragraph>

<Paragraph number="1488" type="verses" book="cula">
_පටිග්ගාහභාජකෝ චාපි,_  
_යාගු ච ඵලභාජකෝ;_  
_ඛජ්ජකභාජකෝ චේව,_  
_අප්පමත්තකවිස්සජ්ජේ._  

</Paragraph>

<Paragraph number="1489" type="verses" book="cula">
_සාටියග්ගාහාපකෝ චේව,_  
_තථේව පත්තග්ගාහකෝ;_  
_ආරාමිකසාමණේර,_  
_පේසකස්ස ච සම්මුති._  

</Paragraph>

<Paragraph number="1490" type="verses" book="cula">
_සබ්බාභිභූ ලෝකවිදූ,_  
_හිතචිත්තෝ විනායකෝ;_  
_ලේණත්ථඤ්ච සුඛත්ථඤ්ච,_  
_ඣායිතුඤ්ච විපස්සිතුන්ති._  


</Paragraph>

<Paragraph number="1491" type="center" book="cula">
සේනාසනක්ඛන්ධකෝ නිට්ඨිතෝ.
</Paragraph>