---
title: "6.2.6 ගිහිවිකතඅනුජානන"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="314" book="cula">

<Paragraph number="1348" book="cula">
තේන ඛෝ පන සමයේන මනුස්සා භත්තග්ගේ අන්තරඝරේ උච්චාසයනමහාසයනානි පඤ්ඤපේන්ති, සේය්‍යථිදං—  ආසන්දිං, පල්ලඞ්කං, ගෝනකං, චිත්තකං, පටිකං, පටලිකං, තූලිකං, විකතිකං, උද්දලෝමිං, ඒකන්තලෝමිං, කට්ටිස්සං, කෝසේය්‍යං, කුත්තකං, හත්ථත්ථරං, අස්සත්ථරං, රථත්ථරං, අජිනපවේණිං, කදලිමිගපවරපච්චත්ථරණං, සෞත්තරච්ඡදං, උභතෝලෝහිතකූපධානං. භික්ඛූ කුක්කුච්චායන්තා නාභිනිසීදන්ති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, ඨපේත්වා තීණි—  ආසන්දිං, පල්ලඞ්කං, තූලිකං—  ගිහිවිකතං අභිනිසීදිතුං, න ත්වේව අභිනිපජ්ජිතුන්”ති.
</Paragraph>

<Paragraph number="1349" book="cula">
තේන ඛෝ පන සමයේන මනුස්සා භත්තග්ගේ අන්තරඝරේ තූලෝනද්ධං මඤ්චම්පි පීඨම්පි පඤ්ඤපේන්ති. භික්ඛූ කුක්කුච්චායන්තා නාභිනිසීදන්ති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, ගිහිවිකතං අභිනිසීදිතුං, න ත්වේව අභිනිපජ්ජිතුන්”ති.
</Paragraph>
</Division>