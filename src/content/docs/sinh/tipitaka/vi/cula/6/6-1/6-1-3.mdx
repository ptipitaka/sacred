---
title: "6.1.3 සේතවණ්ණාදිඅනුජානන"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="298" book="cula">

<Paragraph number="1287" book="cula">
තේන ඛෝ පන සමයේන තිත්ථියානං සේය්‍යායෝ සේතවණ්ණා හෝන්ති, කාළවණ්ණකතා භූමි, ගේරුකපරිකම්මකතා භිත්ති. බහූ මනුස්සා සේය්‍යාපේක්ඛකා ගච්ඡන්ති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, විහාරේ සේතවණ්ණං කාළවණ්ණං ගේරුකපරිකම්මන්”ති.
</Paragraph>

<Paragraph number="1288" book="cula">
තේන ඛෝ පන සමයේන ඵරුසාය භිත්තියා සේතවණ්ණෝ න නිපතති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, ථුසපිණ්ඩං දත්වා පාණිකාය පටිබාහේත්වා සේතවණ්ණං නිපාතේතුන්”ති. සේතවණ්ණෝ අනිබන්ධනීයෝ හෝති …පේ…  “අනුජානාමි, භික්ඛවේ, සණ්හමත්තිකං දත්වා පාණිකාය පටිබාහේත්වා සේතවණ්ණං නිපාතේතුන්”ති. සේතවණ්ණෝ අනිබන්ධනීයෝ හෝති …පේ…  “අනුජානාමි, භික්ඛවේ, ඉක්කාසං පිට්ඨමද්දන්”ති.
</Paragraph>

<Paragraph number="1289" book="cula">
තේන ඛෝ පන සමයේන ඵරුසාය භිත්තියා ගේරුකා න නිපතති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, ථුසපිණ්ඩං දත්වා පාණිකාය පටිබාහේත්වා ගේරුකං නිපාතේතුන්”ති. ගේරුකා අනිබන්ධනීයා හෝති …පේ…  “අනුජානාමි, භික්ඛවේ, කුණ්ඩකමත්තිකං දත්වා පාණිකාය පටිබාහේත්වා ගේරුකං නිපාතේතුන්”ති. ගේරුකා අනිබන්ධනීයා හෝති …පේ…  “අනුජානාමි, භික්ඛවේ, සාසපකුට්ටං සිත්ථතේලකන්”ති. අච්චුස්සන්නං හෝති …පේ…  “අනුජානාමි, භික්ඛවේ, චෝළකේන පච්චුද්ධරිතුන්”ති.
</Paragraph>

<Paragraph number="1290" book="cula">
තේන ඛෝ පන සමයේන ඵරුසාය භූමියා කාළවණ්ණෝ න නිපතති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, ථුසපිණ්ඩං දත්වා පාණිකාය පටිබාහේත්වා කාළවණ්ණං නිපාතේතුන්”ති. කාළවණ්ණෝ අනිබන්ධනීයෝ හෝති …පේ…  “අනුජානාමි, භික්ඛවේ, ගණ්ඩුමත්තිකං දත්වා පාණිකාය පටිබාහේත්වා කාළවණ්ණං නිපාතේතුන්”ති. කාළවණ්ණෝ අනිබන්ධනීයෝ හෝති …පේ…  “අනුජානාමි, භික්ඛවේ, ඉක්කාසං කසාවන්”ති.
</Paragraph>
</Division>