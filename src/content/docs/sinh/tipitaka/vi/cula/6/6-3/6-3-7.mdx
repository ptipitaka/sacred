---
title: "6.3.7 සේනාසනපඤ්ඤාපකාදිසම්මුති"
tableOfContents: false
sidebar:
  order: 7
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="327" book="cula">

<Paragraph number="1436" book="cula">
තේන ඛෝ පන සමයේන සංඝස්ස සේනාසනපඤ්ඤාපකෝ න හෝති …පේ…  භණ්ඩාගාරිකෝ න හෝති …පේ…  චීවරප්පටිග්ගාහකෝ න හෝති …පේ…  චීවරභාජකෝ න හෝති …පේ…  යාගුභාජකෝ න හෝති …පේ…  ඵලභාජකෝ න හෝති …පේ…  ඛජ්ජකභාජකෝ න හෝති. ඛජ්ජකං අභාජියමානං නස්සති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, පඤ්චහඞ්ගේහි සමන්නාගතං භික්ඛුං ඛජ්ජකභාජකං සම්මන්නිතුං—  යෝ න ඡන්දාගතිං ගච්ඡේය්‍ය, න දෝසාගතිං ගච්ඡේය්‍ය, න මෝහාගතිං ගච්ඡේය්‍ය, න භයාගතිං ගච්ඡේය්‍ය, භාජිතාභාජිතඤ්ච ජානේය්‍ය. ඒවඤ්ච පන, භික්ඛවේ, සම්මන්නිතබ්බෝ. පඨමං භික්ඛු යාචිතබ්බෝ, යාචිත්වා බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

<Paragraph number="1437" book="cula">
‘සුණාතු මේ, භන්තේ, සංඝෝ. යදි සංඝස්ස පත්තකල්ලං, සංඝෝ ඉත්ථන්නාමං භික්ඛුං ඛජ්ජකභාජකං සම්මන්නේය්‍ය. ඒසා ඤත්ති.
</Paragraph>

<Paragraph number="1438" book="cula">
සුණාතු මේ, භන්තේ, සංඝෝ. සංඝෝ ඉත්ථන්නාමං භික්ඛුං ඛජ්ජකභාජකං සම්මන්නති. යස්සායස්මතෝ ඛමති ඉත්ථන්නාමස්ස භික්ඛුනෝ ඛජ්ජකභාජකස්ස සම්මුති, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="1439" book="cula">
සම්මතෝ සංඝේන ඉත්ථන්නාමෝ භික්ඛු ඛජ්ජකභාජකෝ. ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>
</Division>