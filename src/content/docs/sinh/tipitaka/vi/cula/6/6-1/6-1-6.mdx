---
title: "6.1.6 උපට්ඨානසාලාඅනුජානන"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="301" book="cula">

<Paragraph number="1300" book="cula">
තේන ඛෝ පන සමයේන භික්ඛූ අජ්ඣෝකාසේ භත්තවිස්සග්ගං කරෝන්තා සීතේනපි උණ්හේනපි කිලමන්ති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, උපට්ඨානසාලන්”ති. උපට්ඨානසාලා නීචවත්ථුකා හෝති, උදකේන ඕත්ථරිය්‍යති …පේ…  “අනුජානාමි, භික්ඛවේ, උච්චවත්ථුකං කාතුන්”ති. චයෝ පරිපතති …පේ…  “අනුජානාමි, භික්ඛවේ, චිනිතුං තයෝ චයේ—  ඉට්ඨකාචයං, සිලාචයං, දාරුචයන්”ති. ආරෝහන්තා විහඤ්ඤන්ති …පේ…  “අනුජානාමි, භික්ඛවේ, තයෝ සෝපානේ—  ඉට්ඨකාසෝපානං, සිලාසෝපානං, දාරුසෝපානන්”ති. ආරෝහන්තා පරිපතන්ති …පේ…  “අනුජානාමි, භික්ඛවේ, ආලම්බනබාහන්”ති. උපට්ඨානසාලාය තිණචුණ්ණං පරිපතති …පේ…  “අනුජානාමි, භික්ඛවේ, ඕගුම්ඵේත්වා උල්ලිත්තාවලිත්තං කාතුං—  සේතවණ්ණං කාළවණ්ණං ගේරුකපරිකම්මං මාලාකම්මං ලතාකම්මං මකරදන්තකං පඤ්චපටිකං චීවරවංසං චීවරරජ්ජුන්”ති.
</Paragraph>

<Paragraph number="1301" book="cula">
තේන ඛෝ පන සමයේන භික්ඛූ අජ්ඣෝකාසේ ඡමාය චීවරං පත්ථරන්ති. චීවරං පංසුකිතං හෝති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, අජ්ඣෝකාසේ චීවරවංසං චීවරරජ්ජුන්”ති. පානීයං ඕතප්පති …පේ…  “අනුජානාමි, භික්ඛවේ, පානීයසාලං පානීයමණ්ඩපන්”ති. පානීයසාලා නීචවත්ථුකා හෝති, උදකේන ඕත්ථරිය්‍යති …පේ…  “අනුජානාමි, භික්ඛවේ, උච්චවත්ථුකං කාතුන්”ති. චයෝ පරිපතති …පේ…  “අනුජානාමි, භික්ඛවේ, චිනිතුං තයෝ චයේ—  ඉට්ඨකාචයං, සිලාචයං, දාරුචයන්”ති. ආරෝහන්තා විහඤ්ඤන්ති …පේ…  “අනුජානාමි, භික්ඛවේ, තයෝ සෝපානේ—  ඉට්ඨකාසෝපානං, සිලාසෝපානං, දාරුසෝපානන්”ති. ආරෝහන්තා පරිපතන්ති …පේ…  “අනුජානාමි, භික්ඛවේ, ආලම්බනබාහන්”ති. පානීයසාලාය තිණචුණ්ණං පරිපතති …පේ…  “අනුජානාමි, භික්ඛවේ, ඕගුම්ඵේත්වා උල්ලිත්තාවලිත්තං කාතුං—  සේතවණ්ණං කාළවණ්ණං ගේරුකපරිකම්මං මාලාකම්මං ලතාකම්මං මකරදන්තකං පඤ්චපටිකං චීවරවංසං චීවරරජ්ජුන්”ති. පානීයභාජනං න සංවිජ්ජති …පේ…  “අනුජානාමි, භික්ඛවේ, පානීයසඞ්ඛං පානීයසරාවකන්”ති.
</Paragraph>
</Division>