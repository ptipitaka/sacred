---
title: "3.1.8 මානත්තාරහමූලායපටිකස්සනා"
tableOfContents: false
sidebar:
  order: 19
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="112" book="cula">

<Paragraph number="544" book="cula">
සෝ පරිවුත්ථපරිවාසෝ මානත්තාරහෝ අන්තරා ඒකං ආපත්තිං ආපජ්ජි සඤ්චේතනිකං සුක්කවිස්සට්ඨිං අප්පටිච්ඡන්නං. සෝ භික්ඛූනං ආරෝචේසි—  “අහං, ආවුසෝ, ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං. සෝහං සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය පඤ්චාහපරිවාසං යාචිං. තස්ස මේ සංඝෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය පඤ්චාහපරිවාසං අදාසි. සෝහං පරිවසන්තෝ අන්තරා ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං අප්පටිච්ඡන්නං. සෝහං සංඝං අන්තරා ඒකිස්සා ආපත්තියා සඤ්චේතනිකාය සුක්කවිස්සට්ඨියා අප්පටිච්ඡන්නාය මූලායපටිකස්සනං යාචිං. තං මං සංඝෝ අන්තරා ඒකිස්සා ආපත්තියා සඤ්චේතනිකාය සුක්කවිස්සට්ඨියා අප්පටිච්ඡන්නාය මූලාය පටිකස්සි. සෝහං පරිවුත්ථපරිවාසෝ මානත්තාරහෝ අන්තරා ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං අප්පටිච්ඡන්නං. කථං නු ඛෝ මයා පටිපජ්ජිතබ්බන්”ති? භගවතෝ ඒතමත්ථං ආරෝචේසුං. “තේන හි, භික්ඛවේ, සංඝෝ උදායිං භික්ඛුං අන්තරා ඒකිස්සා ආපත්තියා සඤ්චේතනිකාය සුක්කවිස්සට්ඨියා අප්පටිච්ඡන්නාය මූලාය පටිකස්සතු. ඒවඤ්ච පන, භික්ඛවේ, මූලාය පටිකස්සිතබ්බෝ—
</Paragraph>

<Paragraph number="545" book="cula">
තේන, භික්ඛවේ, උදායිනා භික්ඛුනා සංඝං උපසඞ්කමිත්වා …පේ…  ඒවමස්ස වචනීයෝ—  ‘අහං, භන්තේ, ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං …පේ…  සෝහං පරිවුත්ථපරිවාසෝ මානත්තාරහෝ අන්තරා ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං අප්පටිච්ඡන්නං. සෝහං සංඝං අන්තරා ඒකිස්සා ආපත්තියා සඤ්චේතනිකාය සුක්කවිස්සට්ඨියා අප්පටිච්ඡන්නාය මූලායපටිකස්සනං යාචාමී’ති. දුතියම්පි යාචිතබ්බා. තතියම්පි යාචිතබ්බා. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="113" book="cula">

<Paragraph number="546" book="cula">
‘සුණාතු මේ, භන්තේ, සංඝෝ. අයං උදායී භික්ඛු ඒකං ආපත්තිං ආපජ්ජි සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං …පේ…  සෝ පරිවුත්ථපරිවාසෝ මානත්තාරහෝ අන්තරා ඒකං ආපත්තිං ආපජ්ජි සඤ්චේතනිකං සුක්කවිස්සට්ඨිං අප්පටිච්ඡන්නං. සෝ සංඝං අන්තරා ඒකිස්සා ආපත්තියා සඤ්චේතනිකාය සුක්කවිස්සට්ඨියා අප්පටිච්ඡන්නාය මූලායපටිකස්සනං යාචති. යදි සංඝස්ස පත්තකල්ලං, සංඝෝ උදායිං භික්ඛුං අන්තරා ඒකිස්සා ආපත්තියා සඤ්චේතනිකාය සුක්කවිස්සට්ඨියා අප්පටිච්ඡන්නාය මූලාය පටිකස්සේය්‍ය. ඒසා ඤත්ති.
</Paragraph>

<Paragraph number="547" book="cula">
සුණාතු මේ, භන්තේ, සංඝෝ. අයං උදායී භික්ඛු ඒකං ආපත්තිං ආපජ්ජි සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං …පේ…  සෝ පරිවුත්ථපරිවාසෝ මානත්තාරහෝ අන්තරා ඒකං ආපත්තිං ආපජ්ජි සඤ්චේතනිකං සුක්කවිස්සට්ඨිං අප්පටිච්ඡන්නං. සෝ සංඝං අන්තරා ඒකිස්සා ආපත්තියා සඤ්චේතනිකාය සුක්කවිස්සට්ඨියා අප්පටිච්ඡන්නාය මූලායපටිකස්සනං යාචති. සංඝෝ උදායිං භික්ඛුං අන්තරා ඒකිස්සා ආපත්තියා සඤ්චේතනිකාය සුක්කවිස්සට්ඨියා අප්පටිච්ඡන්නාය මූලාය පටිකස්සති. යස්සායස්මතෝ ඛමති උදායිස්ස භික්ඛුනෝ අන්තරා ඒකිස්සා ආපත්තියා සඤ්චේතනිකාය සුක්කවිස්සට්ඨියා අප්පටිච්ඡන්නාය මූලායපටිකස්සනා, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="548" book="cula">
දුතියම්පි ඒතමත්ථං වදාමි …පේ…  තතියම්පි ඒතමත්ථං වදාමි …පේ… .
</Paragraph>

<Paragraph number="549" book="cula">
පටිකස්සිතෝ සංඝේන උදායී භික්ඛු අන්තරා ඒකිස්සා ආපත්තියා සඤ්චේතනිකාය සුක්කවිස්සට්ඨියා අප්පටිච්ඡන්නාය මූලායපටිකස්සනා. ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>
</Division>