---
title: "3.8 ද්වේභික්ඛුවාරඒකාදසක"
tableOfContents: false
sidebar:
  order: 10
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="181" book="cula">

<Paragraph number="745" book="cula">
ද්වේ භික්ඛූ සංඝාදිසේසං ආපන්නා හෝන්ති. තේ සංඝාදිසේසේ සංඝාදිසේසදිට්ඨිනෝ හෝන්ති. ඒකෝ ඡාදේති, ඒකෝ නච්ඡාදේති. යෝ ඡාදේති සෝ දුක්කටං දේසාපේතබ්බෝ. යථාපටිච්ඡන්නේ චස්ස පරිවාසං දත්වා උභින්නම්පි මානත්තං දාතබ්බං. (1)
</Paragraph>

<Paragraph number="746" book="cula">
ද්වේ භික්ඛූ සංඝාදිසේසං ආපන්නා හෝන්ති. තේ සංඝාදිසේසේ වේමතිකා හෝන්ති. ඒකෝ ඡාදේති, ඒකෝ නච්ඡාදේති. යෝ ඡාදේති සෝ දුක්කටං දේසාපේතබ්බෝ. යථාපටිච්ඡන්නේ චස්ස පරිවාසං දත්වා උභින්නම්පි මානත්තං දාතබ්බං. (2)
</Paragraph>

<Paragraph number="747" book="cula">
ද්වේ භික්ඛූ සංඝාදිසේසං ආපන්නා හෝන්ති. තේ සංඝාදිසේසේ මිස්සකදිට්ඨිනෝ හෝන්ති. ඒකෝ ඡාදේති, ඒකෝ නච්ඡාදේති. යෝ ඡාදේති සෝ දුක්කටං දේසාපේතබ්බෝ. යථාපටිච්ඡන්නේ චස්ස පරිවාසං දත්වා උභින්නම්පි මානත්තං දාතබ්බං. (3)
</Paragraph>

<Paragraph number="748" book="cula">
ද්වේ භික්ඛූ මිස්සකං ආපන්නා හෝන්ති. තේ මිස්සකේ සංඝාදිසේසදිට්ඨිනෝ හෝන්ති. ඒකෝ ඡාදේති, ඒකෝ නච්ඡාදේති. යෝ ඡාදේති සෝ දුක්කටං දේසාපේතබ්බෝ. යථාපටිච්ඡන්නේ චස්ස පරිවාසං දත්වා උභින්නම්පි මානත්තං දාතබ්බං. (4)
</Paragraph>

<Paragraph number="749" book="cula">
ද්වේ භික්ඛූ මිස්සකං ආපන්නා හෝන්ති. තේ මිස්සකේ මිස්සකදිට්ඨිනෝ හෝන්ති. ඒකෝ ඡාදේති, ඒකෝ නච්ඡාදේති. යෝ ඡාදේති සෝ දුක්කටං දේසාපේතබ්බෝ. යථාපටිච්ඡන්නේ චස්ස පරිවාසං දත්වා උභින්නම්පි මානත්තං දාතබ්බං. (5)
</Paragraph>

<Paragraph number="750" book="cula">
ද්වේ භික්ඛූ සුද්ධකං ආපන්නා හෝන්ති. තේ සුද්ධකේ සංඝාදිසේසදිට්ඨිනෝ හෝන්ති. ඒකෝ ඡාදේති, ඒකෝ නච්ඡාදේති. යෝ ඡාදේති සෝ දුක්කටං දේසාපේතබ්බෝ. උභෝපි යථාධම්මං කාරාපේතබ්බා. (6)
</Paragraph>

<Paragraph number="751" book="cula">
ද්වේ භික්ඛූ සුද්ධකං ආපන්නා හෝන්ති. තේ සුද්ධකේ සුද්ධකදිට්ඨිනෝ හෝන්ති. ඒකෝ ඡාදේති, ඒකෝ නච්ඡාදේති. යෝ ඡාදේති සෝ දුක්කටං දේසාපේතබ්බෝ. උභෝපි යථාධම්මං කාරාපේතබ්බා. (7)
</Paragraph>

<Paragraph number="752" book="cula">
ද්වේ භික්ඛූ සංඝාදිසේසං ආපන්නා හෝන්ති. තේ සංඝාදිසේසේ සංඝාදිසේසදිට්ඨිනෝ හෝන්ති. ඒකස්ස හෝති ආරෝචේස්සාමීති, ඒකස්ස හෝති න ආරෝචේස්සාමීති. සෝ පඨමම්පි යාමං ඡාදේති, දුතියම්පි යාමං ඡාදේති, තතියම්පි යාමං ඡාදේති—  උට්ඨිතේ අරුණේ ඡන්නා හෝති ආපත්ති. යෝ ඡාදේති සෝ දුක්කටං දේසාපේතබ්බෝ. යථාපටිච්ඡන්නේ චස්ස පරිවාසං දත්වා උභින්නම්පි මානත්තං දාතබ්බං. (8)
</Paragraph>

<Paragraph number="753" book="cula">
ද්වේ භික්ඛූ සංඝාදිසේසං ආපන්නා හෝන්ති. තේ සංඝාදිසේසේ සංඝාදිසේසදිට්ඨිනෝ හෝන්ති. තේ ගච්ඡන්ති ආරෝචේස්සාමාති. ඒකස්ස අන්තරාමග්ගේ මක්ඛධම්මෝ උප්පජ්ජති න ආරෝචේස්සාමීති. සෝ පඨමම්පි යාමං ඡාදේති, දුතියම්පි යාමං ඡාදේති, තතියම්පි යාමං ඡාදේති—  උට්ඨිතේ අරුණේ ඡන්නා හෝති ආපත්ති. යෝ ඡාදේති සෝ දුක්කටං දේසාපේතබ්බෝ. යථාපටිච්ඡන්නේ චස්ස පරිවාසං දත්වා උභින්නම්පි මානත්තං දාතබ්බං. (9)
</Paragraph>

<Paragraph number="754" book="cula">
ද්වේ භික්ඛූ සංඝාදිසේසං ආපන්නා හෝන්ති. තේ සංඝාදිසේසේ සංඝාදිසේසදිට්ඨිනෝ හෝන්ති. තේ උම්මත්තකා හෝන්ති. තේ පච්ඡා අනුම්මත්තකා හුත්වා ඒකෝ ඡාදේති, ඒකෝ නච්ඡාදේති. යෝ ඡාදේති සෝ දුක්කටං දේසාපේතබ්බෝ. යථාපටිච්ඡන්නේ චස්ස පරිවාසං දත්වා උභින්නම්පි මානත්තං දාතබ්බං. (10)
</Paragraph>

<Paragraph number="755" book="cula">
ද්වේ භික්ඛූ සංඝාදිසේසං ආපන්නා හෝන්ති. තේ පාතිමෝක්ඛේ උද්දිස්සමානේ ඒවං වදන්ති—  ‘ඉදානේව ඛෝ මයං ජානාම—  අයම්පි කිර ධම්මෝ සුත්තාගතෝ සුත්තපරියාපන්නෝ අන්වද්ධමාසං උද්දේසං ආගච්ඡතී’ති. තේ සංඝාදිසේසේ සංඝාදිසේසදිට්ඨිනෝ හෝන්ති. ඒකෝ ඡාදේති, ඒකෝ නච්ඡාදේති. යෝ ඡාදේති සෝ දුක්කටං දේසාපේතබ්බෝ. යථාපටිච්ඡන්නේ චස්ස පරිවාසං දත්වා උභින්නම්පි මානත්තං දාතබ්බං. (11)

</Paragraph>
</Division>

<Paragraph number="756" type="center" book="cula">
ද්වේභික්ඛුවාරඒකාදසකං නිට්ඨිතං.
</Paragraph>