---
title: "3.9 මූලායඅවිසුද්ධිනවක"
tableOfContents: false
sidebar:
  order: 11
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="182" book="cula">

<Paragraph number="757" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි, ඒකනාමම්පි නානානාමම්පි, සභාගම්පි විසභාගම්පි, වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝ අප්පටිච්ඡන්නායෝ. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං දේති; අධම්මේන මානත්තං දේති, අධම්මේන අබ්භේති. සෝ, භික්ඛවේ, භික්ඛු අවිසුද්ධෝ තාහි ආපත්තීහි. (1)
</Paragraph>

<Paragraph number="758" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි, ඒකනාමම්පි නානානාමම්පි, සභාගම්පි විසභාගම්පි, වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝ පටිච්ඡන්නායෝ. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං දේති; අධම්මේන මානත්තං දේති, අධම්මේන අබ්භේති. සෝ, භික්ඛවේ, භික්ඛු අවිසුද්ධෝ තාහි ආපත්තීහි. (2)
</Paragraph>

<Paragraph number="759" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි, ඒකනාමම්පි නානානාමම්පි, සභාගම්පි විසභාගම්පි, වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝ පටිච්ඡන්නායෝපි අප්පටිච්ඡන්නායෝපි. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං දේති, අධම්මේන මානත්තං දේති, අධම්මේන අබ්භේති. සෝ, භික්ඛවේ, භික්ඛු අවිසුද්ධෝ තාහි ආපත්තීහි. (3)
</Paragraph>

<Paragraph number="760" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි, ඒකනාමම්පි නානානාමම්පි, සභාගම්පි විසභාගම්පි, වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති අපරිමාණායෝ අප්පටිච්ඡන්නායෝ …පේ…  අපරිමාණායෝ පටිච්ඡන්නායෝ …පේ…  අපරිමාණායෝ පටිච්ඡන්නායෝපි අප්පටිච්ඡන්නායෝපි …පේ…  පරිමාණායෝපි අපරිමාණායෝපි අප්පටිච්ඡන්නායෝ. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං දේති; අධම්මේන මානත්තං දේති, අධම්මේන අබ්භේති. සෝ, භික්ඛවේ, භික්ඛු අවිසුද්ධෝ තාහි ආපත්තීහි. (4–7)
</Paragraph>

<Paragraph number="761" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි, ඒකනාමම්පි නානානාමම්පි, සභාගම්පි විසභාගම්පි, වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝපි අපරිමාණායෝපි පටිච්ඡන්නායෝ. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං දේති; අධම්මේන මානත්තං දේති, අධම්මේන අබ්භේති. සෝ, භික්ඛවේ, භික්ඛු අවිසුද්ධෝ තාහි ආපත්තීහි. (8)
</Paragraph>

<Paragraph number="762" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි, ඒකනාමම්පි නානානාමම්පි, සභාගම්පි විසභාගම්පි, වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝපි අපරිමාණායෝපි පටිච්ඡන්නායෝපි අප්පටිච්ඡන්නායෝපි. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති ධම්මිකේන කම්මේන අකුප්පේන ඨානාරහේන; ධම්මේන සමෝධානපරිවාසං දේති; අධම්මේන මානත්තං දේති; අධම්මේන අබ්භේති. සෝ, භික්ඛවේ, භික්ඛු අවිසුද්ධෝ තාහි ආපත්තීහි. (9)

</Paragraph>
</Division>

<Paragraph number="763" type="center" book="cula">
මූලායඅවිසුද්ධිනවකං නිට්ඨිතං.
</Paragraph>