---
title: "3.1.6 පඤ්චාහප්පටිච්ඡන්නපරිවාස"
tableOfContents: false
sidebar:
  order: 17
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="108" book="cula">

<Paragraph number="532" book="cula">
තේන ඛෝ පන සමයේන ආයස්මා උදායී ඒකං ආපත්තිං ආපන්නෝ හෝති සඤ්චේතනිකං සුක්කවිස්සට්ඨිං ද්වීහප්පටිච්ඡන්නං …පේ…  තීහප්පටිච්ඡන්නං …පේ…  චතූහප්පටිච්ඡන්නං …පේ…  පඤ්චාහප්පටිච්ඡන්නං. සෝ භික්ඛූනං ආරෝචේසි—  “අහං, ආවුසෝ, ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං. කථං නු ඛෝ මයා පටිපජ්ජිතබ්බන්”ති? භගවතෝ ඒතමත්ථං ආරෝචේසුං. “තේන හි, භික්ඛවේ, සංඝෝ උදායිස්ස භික්ඛුනෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය පඤ්චාහපරිවාසං දේතු. ඒවඤ්ච පන, භික්ඛවේ, දාතබ්බෝ—
</Paragraph>

<Paragraph number="533" book="cula">
තේන, භික්ඛවේ, උදායිනා භික්ඛුනා සංඝං උපසඞ්කමිත්වා ඒකංසං උත්තරාසඞ්ගං කරිත්වා වුඩ්ඪානං භික්ඛූනං පාදේ වන්දිත්වා උක්කුටිකං නිසීදිත්වා අඤ්ජලිං පග්ගහේත්වා ඒවමස්ස වචනීයෝ—  ‘අහං, භන්තේ, ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං. සෝහං, භන්තේ, සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය පඤ්චාහපරිවාසං යාචාමී’ති. දුතියම්පි යාචිතබ්බෝ. තතියම්පි යාචිතබ්බෝ. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="109" book="cula">

<Paragraph number="534" book="cula">
‘සුණාතු මේ, භන්තේ, සංඝෝ. අයං උදායී භික්ඛු ඒකං ආපත්තිං ආපජ්ජි සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං. සෝ සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය පඤ්චාහපරිවාසං යාචති. යදි සංඝස්ස පත්තකල්ලං, සංඝෝ උදායිස්ස භික්ඛුනෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය පඤ්චාහපරිවාසං දදේය්‍ය. ඒසා ඤත්ති.
</Paragraph>

<Paragraph number="535" book="cula">
සුණාතු මේ, භන්තේ, සංඝෝ. අයං උදායී භික්ඛු ඒකං ආපත්තිං ආපජ්ජි සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං. සෝ සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය පඤ්චාහපරිවාසං යාචති. සංඝෝ උදායිස්ස භික්ඛුනෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය පඤ්චාහපරිවාසං දේති. යස්සායස්මතෝ ඛමති උදායිස්ස භික්ඛුනෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය පඤ්චාහපරිවාසස්ස දානං, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="536" book="cula">
දුතියම්පි ඒතමත්ථං වදාමි …පේ…  තතියම්පි ඒතමත්ථං වදාමි …පේ… .
</Paragraph>

<Paragraph number="537" book="cula">
දින්නෝ සංඝේන උදායිස්ස භික්ඛුනෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය පඤ්චාහපරිවාසෝ. ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>
</Division>