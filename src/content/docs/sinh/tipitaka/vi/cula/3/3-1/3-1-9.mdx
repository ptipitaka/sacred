---
title: "3.1.9 තිකාපත්තිමානත්ත"
tableOfContents: false
sidebar:
  order: 20
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="114" book="cula">

<Paragraph number="550" book="cula">
සෝ පරිවුත්ථපරිවාසෝ භික්ඛූනං ආරෝචේසි—  “අහං, ආවුසෝ, ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං …පේ…  සෝහං පරිවුත්ථපරිවාසෝ. කථං නු ඛෝ මයා පටිපජ්ජිතබ්බන්”ති? භගවතෝ ඒතමත්ථං ආරෝචේසුං. “තේන හි, භික්ඛවේ, සංඝෝ උදායිස්ස භික්ඛුනෝ තිස්සන්නං ආපත්තීනං ඡාරත්තං මානත්තං දේතු. ඒවඤ්ච පන, භික්ඛවේ, දාතබ්බං—
</Paragraph>

<Paragraph number="551" book="cula">
තේන, භික්ඛවේ, උදායිනා භික්ඛුනා සංඝං උපසඞ්කමිත්වා …පේ…  ඒවමස්ස වචනීයෝ—  ‘අහං, භන්තේ, ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං. සෝහං සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය පඤ්චාහපරිවාසං යාචිං. තස්ස මේ සංඝෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය පඤ්චාහපරිවාසං අදාසි …පේ…  සෝහං, භන්තේ, පරිවුත්ථපරිවාසෝ සංඝං තිස්සන්නං ආපත්තීනං ඡාරත්තං මානත්තං යාචාමී’ති. දුතියම්පි යාචිතබ්බං. තතියම්පි යාචිතබ්බං. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="115" book="cula">

<Paragraph number="552" book="cula">
‘සුණාතු මේ, භන්තේ, සංඝෝ. අයං උදායී භික්ඛු ඒකං ආපත්තිං ආපජ්ජි සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං …පේ…  සෝ පරිවුත්ථපරිවාසෝ සංඝං තිස්සන්නං ආපත්තීනං ඡාරත්තං මානත්තං යාචති. යදි සංඝස්ස පත්තකල්ලං, සංඝෝ උදායිස්ස භික්ඛුනෝ තිස්සන්නං ආපත්තීනං ඡාරත්තං මානත්තං දදේය්‍ය. ඒසා ඤත්ති.
</Paragraph>

<Paragraph number="553" book="cula">
සුණාතු මේ, භන්තේ, සංඝෝ. අයං උදායී භික්ඛු ඒකං ආපත්තිං ආපජ්ජි සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං …පේ…  සෝ පරිවුත්ථපරිවාසෝ සංඝං තිස්සන්නං ආපත්තීනං ඡාරත්තං මානත්තං යාචති. සංඝෝ උදායිස්ස භික්ඛුනෝ තිස්සන්නං ආපත්තීනං ඡාරත්තං මානත්තං දේති. යස්සායස්මතෝ ඛමති උදායිස්ස භික්ඛුනෝ තිස්සන්නං ආපත්තීනං ඡාරත්තං මානත්තස්ස දානං, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="554" book="cula">
දුතියම්පි ඒතමත්ථං වදාමි …පේ…  තතියම්පි ඒතමත්ථං වදාමි …පේ… .
</Paragraph>

<Paragraph number="555" book="cula">
දින්නං සංඝේන උදායිස්ස භික්ඛුනෝ තිස්සන්නං ආපත්තීනං ඡාරත්තං මානත්තං. ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>
</Division>