---
title: "3.2.5 සුද්ධන්තපරිවාස"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="156" book="cula">

<Paragraph number="657" book="cula">
තේන ඛෝ පන සමයේන අඤ්ඤතරෝ භික්ඛු සම්බහුලා සංඝාදිසේසා ආපත්තියෝ ආපන්නෝ හෝති. සෝ ආපත්තිපරියන්තං න ජානාති; රත්තිපරියන්තං න ජානාති; ආපත්තිපරියන්තං නස්සරති, රත්තිපරියන්තං නස්සරති; ආපත්තිපරියන්තේ වේමතිකෝ, රත්තිපරියන්තේ වේමතිකෝ. සෝ භික්ඛූනං ආරෝචේසි—  “අහං, ආවුසෝ, සම්බහුලා සංඝාදිසේසා ආපත්තියෝ ආපජ්ජිං; ආපත්තිපරියන්තං න ජානාමි, රත්තිපරියන්තං න ජානාමි; ආපත්තිපරියන්තං නස්සරාමි, රත්තිපරියන්තං නස්සරාමි; ආපත්තිපරියන්තේ වේමතිකෝ, රත්තිපරියන්තේ වේමතිකෝ. කථං නු ඛෝ මයා පටිපජ්ජිතබ්බන්”ති? භගවතෝ ඒතමත්ථං ආරෝචේසුං. “තේන හි, භික්ඛවේ, සංඝෝ තස්ස භික්ඛුනෝ තාසං ආපත්තීනං සුද්ධන්තපරිවාසං දේතු. ඒවඤ්ච පන, භික්ඛවේ, දාතබ්බෝ—
</Paragraph>

<Paragraph number="658" book="cula">
තේන, භික්ඛවේ, භික්ඛුනා සංඝං උපසඞ්කමිත්වා …පේ…  ඒවමස්ස වචනීයෝ—  ‘අහං, භන්තේ, සම්බහුලා සංඝාදිසේසා ආපත්තියෝ ආපජ්ජිං. ආපත්තිපරියන්තං න ජානාමි, රත්තිපරියන්තං න ජානාමි; ආපත්තිපරියන්තං නස්සරාමි, රත්තිපරියන්තං නස්සරාමි; ආපත්තිපරියන්තේ වේමතිකෝ, රත්තිපරියන්තේ වේමතිකෝ. සෝහං, භන්තේ, සංඝං තාසං ආපත්තීනං සුද්ධන්තපරිවාසං යාචාමී’ති. දුතියම්පි යාචිතබ්බෝ. තතියම්පි යාචිතබ්බෝ. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="157" book="cula">

<Paragraph number="659" book="cula">
‘සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සම්බහුලා සංඝාදිසේසා ආපත්තියෝ ආපජ්ජි. ආපත්තිපරියන්තං න ජානාති, රත්තිපරියන්තං න ජානාති; ආපත්තිපරියන්තං නස්සරති, රත්තිපරියන්තං නස්සරති; ආපත්තිපරියන්තේ වේමතිකෝ, රත්තිපරියන්තේ වේමතිකෝ. සෝ සංඝං තාසං ආපත්තීනං සුද්ධන්තපරිවාසං යාචති. යදි සංඝස්ස පත්තකල්ලං, සංඝෝ ඉත්ථන්නාමස්ස භික්ඛුනෝ තාසං ආපත්තීනං සුද්ධන්තපරිවාසං දදේය්‍ය. ඒසා ඤත්ති.
</Paragraph>

<Paragraph number="660" book="cula">
සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සම්බහුලා සංඝාදිසේසා ආපත්තියෝ ආපජ්ජි. ආපත්තිපරියන්තං න ජානාති, රත්තිපරියන්තං න ජානාති; ආපත්තිපරියන්තං නස්සරති, රත්තිපරියන්තං නස්සරති; ආපත්තිපරියන්තේ වේමතිකෝ, රත්තිපරියන්තේ වේමතිකෝ. සෝ සංඝං තාසං ආපත්තීනං සුද්ධන්තපරිවාසං යාචති. සංඝෝ ඉත්ථන්නාමස්ස භික්ඛුනෝ තාසං ආපත්තීනං සුද්ධන්තපරිවාසං දේති. යස්සායස්මතෝ ඛමති ඉත්ථන්නාමස්ස භික්ඛුනෝ තාසං ආපත්තීනං සුද්ධන්තපරිවාසස්ස දානං, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="661" book="cula">
දුතියම්පි ඒතමත්ථං වදාමි …පේ…  තතියම්පි ඒතමත්ථං වදාමි …පේ… .
</Paragraph>

<Paragraph number="662" book="cula">
දින්නෝ සංඝේන ඉත්ථන්නාමස්ස භික්ඛුනෝ තාසං ආපත්තීනං සුද්ධන්තපරිවාසෝ. ඛමති සංඝස්ස, තස්මා තුණ්හී, ඒවමේතං ධාරයාමී’ති.
</Paragraph>

</Division>
<Division number="158" book="cula">

<Paragraph number="663" book="cula">
ඒවං ඛෝ, භික්ඛවේ, සුද්ධන්තපරිවාසෝ දාතබ්බෝ; ඒවං පරිවාසෝ දාතබ්බෝ. කථඤ්ච, භික්ඛවේ, සුද්ධන්තපරිවාසෝ දාතබ්බෝ? ආපත්තිපරියන්තං න ජානාති, රත්තිපරියන්තං න ජානාති; ආපත්තිපරියන්තං නස්සරති, රත්තිපරියන්තං නස්සරති; ආපත්තිපරියන්තේ වේමතිකෝ, රත්තිපරියන්තේ වේමතිකෝ—  සුද්ධන්තපරිවාසෝ දාතබ්බෝ.
</Paragraph>

<Paragraph number="664" book="cula">
ආපත්තිපරියන්තං ජානාති, රත්තිපරියන්තං න ජානාති; ආපත්තිපරියන්තං සරති, රත්තිපරියන්තං නස්සරති; ආපත්තිපරියන්තේ නිබ්බේමතිකෝ, රත්තිපරියන්තේ වේමතිකෝ—  සුද්ධන්තපරිවාසෝ දාතබ්බෝ.
</Paragraph>

<Paragraph number="665" book="cula">
ආපත්තිපරියන්තං ඒකච්චං ජානාති, ඒකච්චං න ජානාති, රත්තිපරියන්තං න ජානාති; ආපත්තිපරියන්තං ඒකච්චං සරති, ඒකච්චං නස්සරති, රත්තිපරියන්තං නස්සරති; ආපත්තිපරියන්තේ ඒකච්චේ වේමතිකෝ, ඒකච්චේ නිබ්බේමතිකෝ, රත්තිපරියන්තේ වේමතිකෝ—  සුද්ධන්තපරිවාසෝ දාතබ්බෝ.
</Paragraph>

<Paragraph number="666" book="cula">
ආපත්තිපරියන්තං න ජානාති, රත්තිපරියන්තං ඒකච්චං ජානාති, ඒකච්චං න ජානාති; ආපත්තිපරියන්තං නස්සරති, රත්තිපරියන්තං ඒකච්චං සරති, ඒකච්චං නස්සරති; ආපත්තිපරියන්තේ වේමතිකෝ, රත්තිපරියන්තේ ඒකච්චේ වේමතිකෝ, ඒකච්චේ නිබ්බේමතිකෝ—  සුද්ධන්තපරිවාසෝ දාතබ්බෝ.
</Paragraph>

<Paragraph number="667" book="cula">
ආපත්තිපරියන්තං ජානාති, රත්තිපරියන්තං ඒකච්චං ජානාති, ඒකච්චං න ජානාති; ආපත්තිපරියන්තං සරති, රත්තිපරියන්තං ඒකච්චං සරති, ඒකච්චං නස්සරති; ආපත්තිපරියන්තේ නිබ්බේමතිකෝ, රත්තිපරියන්තේ ඒකච්චේ වේමතිකෝ, ඒකච්චේ නිබ්බේමතිකෝ—  සුද්ධන්තපරිවාසෝ දාතබ්බෝ.
</Paragraph>

<Paragraph number="668" book="cula">
ආපත්තිපරියන්තං ඒකච්චං ජානාති, ඒකච්චං න ජානාති; රත්තිපරියන්තං ඒකච්චං ජානාති, ඒකච්චං න ජානාති; ආපත්තිපරියන්තං ඒකච්චං සරති, ඒකච්චං නස්සරති; රත්තිපරියන්තං ඒකච්චං සරති, ඒකච්චං නස්සරති; ආපත්තිපරියන්තේ ඒකච්චේ වේමතිකෝ, ඒකච්චේ නිබ්බේමතිකෝ; රත්තිපරියන්තේ ඒකච්චේ වේමතිකෝ, ඒකච්චේ නිබ්බේමතිකෝ—  සුද්ධන්තපරිවාසෝ දාතබ්බෝ. ඒවං ඛෝ, භික්ඛවේ, සුද්ධන්තපරිවාසෝ දාතබ්බෝ.
</Paragraph>

</Division>
<Division number="159" book="cula">

<Paragraph number="669" book="cula">
කථඤ්ච, භික්ඛවේ, පරිවාසෝ දාතබ්බෝ? ආපත්තිපරියන්තං ජානාති, රත්තිපරියන්තං ජානාති; ආපත්තිපරියන්තං සරති, රත්තිපරියන්තං සරති; ආපත්තිපරියන්තේ නිබ්බේමතිකෝ, රත්තිපරියන්තේ නිබ්බේමතිකෝ—  පරිවාසෝ දාතබ්බෝ.
</Paragraph>

<Paragraph number="670" book="cula">
ආපත්තිපරියන්තං න ජානාති, රත්තිපරියන්තං ජානාති; ආපත්තිපරියන්තං නස්සරති, රත්තිපරියන්තං සරති, ආපත්තිපරියන්තේ වේමතිකෝ, රත්තිපරියන්තේ නිබ්බේමතිකෝ—  පරිවාසෝ දාතබ්බෝ.
</Paragraph>

<Paragraph number="671" book="cula">
ආපත්තිපරියන්තං ඒකච්චං ජානාති, ඒකච්චං න ජානාති, රත්තිපරියන්තං ජානාති; ආපත්තිපරියන්තං ඒකච්චං සරති, ඒකච්චං නස්සරති, රත්තිපරියන්තං සරති; ආපත්තිපරියන්තේ ඒකච්චේ වේමතිකෝ, ඒකච්චේ නිබ්බේමතිකෝ, රත්තිපරියන්තේ නිබ්බේමතිකෝ—  පරිවාසෝ දාතබ්බෝ. ඒවං ඛෝ, භික්ඛවේ, පරිවාසෝ දාතබ්බෝ”.

</Paragraph>
</Division>

<Paragraph number="672" type="center" book="cula">
පරිවාසෝ නිට්ඨිතෝ.
</Paragraph>