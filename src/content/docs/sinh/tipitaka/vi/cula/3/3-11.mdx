---
title: "3.11 තතියනවක"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="184" book="cula">

<Paragraph number="771" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝ අප්පටිච්ඡන්නායෝ. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං දේති. සෝ පරිවසාමීති මඤ්ඤමානෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝ අප්පටිච්ඡන්නායෝ. සෝ තස්මිං භූමියං ඨිතෝ පුරිමාආපත්තීනං අන්තරාආපත්තියෝ සරති, අපරාආපත්තීනං අන්තරාආපත්තියෝ සරති. තස්ස ඒවං හෝති—  ‘අහං ඛෝ සම්බහුලා සංඝාදිසේසා ආපත්තියෝ ආපජ්ජිං පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝහං සංඝං තාසං ආපත්තීනං සමෝධානපරිවාසං යාචිං. තස්ස මේ සංඝෝ තාසං ආපත්තීනං සමෝධානපරිවාසං අදාසි. සෝහං පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජිං පරිමාණායෝ අප්පටිච්ඡන්නායෝ. සෝහං සංඝං අන්තරාආපත්තීනං මූලායපටිකස්සනං යාචිං. තං මං සංඝෝ අන්තරාආපත්තීනං මූලාය පටිකස්සි අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං අදාසි. සෝහං පරිවසාමීති මඤ්ඤමානෝ අන්තරා සම්බහුලා සංඝාදිසේසා ආපත්තියෝ ආපජ්ජිං පරිමාණායෝ අප්පටිච්ඡන්නායෝ. සෝහං තස්මිං භූමියං ඨිතෝ පුරිමාආපත්තීනං අන්තරාආපත්තියෝ සරාමි, අපරාආපත්තීනං අන්තරාආපත්තියෝ සරාමි. යන්නූනාහං සංඝං පුරිමාආපත්තීනං අන්තරාආපත්තීනඤ්ච අපරාආපත්තීනං අන්තරාආපත්තීනඤ්ච මූලායපටිකස්සනං යාචේය්‍යං ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං; ධම්මේන මානත්තං, ධම්මේන අබ්භානන්’ති. සෝ සංඝං පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලායපටිකස්සනං යාචති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං; ධම්මේන මානත්තං, ධම්මේන අබ්භානං. තං සංඝෝ පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලාය පටිකස්සති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං දේති; ධම්මේන මානත්තං දේති, ධම්මේන අබ්භේති. සෝ, භික්ඛවේ, භික්ඛු විසුද්ධෝ තාහි ආපත්තීහි. (1)
</Paragraph>

<Paragraph number="772" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණා පටිච්ඡන්නායෝ. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති, අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං දේති. සෝ පරිවසාමීති මඤ්ඤමානෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණා පටිච්ඡන්නායෝ. සෝ තස්මිං භූමියං ඨිතෝ පුරිමාආපත්තීනං අන්තරාආපත්තියෝ සරති, අපරාආපත්තීනං අන්තරාආපත්තියෝ සරති. තස්ස ඒවං හෝති—  ‘අහං ඛෝ සම්බහුලා සංඝාදිසේසා ආපත්තියෝ ආපජ්ජිං පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝහං සංඝං තාසං ආපත්තීනං සමෝධානපරිවාසං යාචිං. තස්ස මේ සංඝෝ තාසං ආපත්තීනං සමෝධානපරිවාසං අදාසි. සෝහං පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජිං පරිමාණා පටිච්ඡන්නායෝ. සෝහං සංඝං අන්තරාආපත්තීනං මූලායපටිකස්සනං යාචිං. තං මං සංඝෝ අන්තරාආපත්තීනං මූලාය පටිකස්සි, අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං අදාසි. සෝහං පරිවසාමීති මඤ්ඤමානෝ අන්තරා සම්බහුලා සංඝාදිසේසා ආපත්තියෝ ආපජ්ජිං පරිමාණා පටිච්ඡන්නායෝ. සෝහං තස්මිං භූමියං ඨිතෝ පුරිමාආපත්තීනං අන්තරාආපත්තියෝ සරාමි, අපරාආපත්තීනං අන්තරාආපත්තියෝ සරාමි. යන්නූනාහං සංඝං පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලායපටිකස්සනං යාචේය්‍යං ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං, ධම්මේන මානත්තං, ධම්මේන අබ්භානන්’ති. සෝ සංඝං පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච මූලායපටිකස්සනං යාචති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං, ධම්මේන මානත්තං, ධම්මේන අබ්භානං. තං සංඝෝ පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලාය පටිකස්සති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං දේති, ධම්මේන මානත්තං දේති, ධම්මේන අබ්භේති. සෝ, භික්ඛවේ, භික්ඛු විසුද්ධෝ තාහි ආපත්තීහි. (2)
</Paragraph>

<Paragraph number="773" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණා පටිච්ඡන්නායෝපි අප්පටිච්ඡන්නායෝපි. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං දේති. සෝ පරිවසාමීති මඤ්ඤමානෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණා පටිච්ඡන්නායෝපි අප්පටිච්ඡන්නායෝපි. සෝ තස්මිං භූමියං ඨිතෝ පුරිමාආපත්තීනං අන්තරාආපත්තියෝ සරති, අපරාආපත්තීනං අන්තරාආපත්තියෝ සරති. තස්ස ඒවං හෝති—  ‘අහං ඛෝ සම්බහුලා සංඝාදිසේසා ආපත්තියෝ ආපජ්ජිං පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝහං සංඝං තාසං ආපත්තීනං සමෝධානපරිවාසං යාචිං. තස්ස මේ සංඝෝ තාසං ආපත්තීනං සමෝධානපරිවාසං අදාසි. සෝහං පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජිං පරිමාණා පටිච්ඡන්නායෝපි අප්පටිච්ඡන්නායෝපි. සෝහං සංඝං අන්තරාආපත්තීනං මූලායපටිකස්සනං යාචිං. තං මං සංඝෝ අන්තරාආපත්තීනං මූලාය පටිකස්සි අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං අදාසි. සෝහං පරිවසාමීති මඤ්ඤමානෝ අන්තරා සම්බහුලා සංඝාදිසේසා ආපත්තියෝ ආපජ්ජිං පරිමාණා පටිච්ඡන්නායෝපි අප්පටිච්ඡන්නායෝපි. සෝහං තස්මිං භූමියං ඨිතෝ පුරිමාආපත්තීනං අන්තරාආපත්තියෝ සරාමි, අපරාආපත්තීනං අන්තරාආපත්තියෝ සරාමි. යන්නූනාහං සංඝං පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලායපටිකස්සනං යාචේය්‍යං ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං, ධම්මේන මානත්තං, ධම්මේන අබ්භානන්’ති. සෝ සංඝං පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලායපටිකස්සනං යාචති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං, ධම්මේන මානත්තං, ධම්මේන අබ්භානං. තං සංඝෝ පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලාය පටිකස්සති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං දේති, ධම්මේන මානත්තං දේති, ධම්මේන අබ්භේති. සෝ, භික්ඛවේ, භික්ඛු විසුද්ධෝ තාහි ආපත්තීහි. (3)
</Paragraph>

<Paragraph number="774" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති අපරිමාණායෝ අප්පටිච්ඡන්නායෝ …පේ…  අපරිමාණායෝ පටිච්ඡන්නායෝ …පේ…  අපරිමාණායෝ පටිච්ඡන්නායෝපි අප්පටිච්ඡන්නායෝපි …පේ…  පරිමාණායෝපි අපරිමාණායෝපි අප්පටිච්ඡන්නායෝ. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සි අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං දේති. සෝ පරිවසාමීති මඤ්ඤමානෝ …පේ…  තං සංඝෝ පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලාය පටිකස්සති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං දේති, ධම්මේන මානත්තං දේති, ධම්මේන අබ්භේති. සෝ, භික්ඛවේ, භික්ඛු විසුද්ධෝ තාහි ආපත්තීහි. (4–7)
</Paragraph>

<Paragraph number="775" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝපි අපරිමාණායෝපි පටිච්ඡන්නායෝ. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං දේති. සෝ පරිවසාමීති මඤ්ඤමානෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝපි අපරිමාණායෝපි පටිච්ඡන්නායෝ. සෝ තස්මිං භූමියං ඨිතෝ පුරිමාආපත්තීනං අන්තරාආපත්තියෝ සරති, අපරාආපත්තීනං අන්තරාආපත්තියෝ සරති. තස්ස ඒවං හෝති—  ‘අහං ඛෝ සම්බහුලා සංඝාදිසේසා ආපත්තියෝ ආපජ්ජිං පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝහං සංඝං තාසං ආපත්තීනං සමෝධානපරිවාසං යාචිං. තස්ස මේ සංඝෝ තාසං ආපත්තීනං සමෝධානපරිවාසං අදාසි. සෝහං පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජිං පරිමාණායෝපි අපරිමාණායෝපි පටිච්ඡන්නායෝ. සෝහං සංඝං අන්තරාආපත්තීනං මූලායපටිකස්සනං යාචිං. තං මං සංඝෝ අන්තරාආපත්තීනං මූලාය පටිකස්සි අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං අදාසි. සෝහං පරිවසාමීති මඤ්ඤමානෝ අන්තරා සම්බහුලා සංඝාදිසේසා ආපත්තියෝ ආපජ්ජිං පරිමාණායෝපි අපරිමාණායෝපි පටිච්ඡන්නායෝ. සෝහං තස්මිං භූමියං ඨිතෝ පුරිමාආපත්තීනං අන්තරාආපත්තියෝ සරාමි, අපරාආපත්තීනං අන්තරාආපත්තියෝ සරාමි. යන්නූනාහං සංඝං පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලායපටිකස්සනං යාචේය්‍යං ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං, ධම්මේන මානත්තං, ධම්මේන අබ්භානන්’ති. සෝ සංඝං පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලායපටිකස්සනං යාචති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං, ධම්මේන මානත්තං, ධම්මේන අබ්භානං. තං සංඝෝ පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලාය පටිකස්සති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං දේති, ධම්මේන මානත්තං දේති, ධම්මේන අබ්භේති. සෝ, භික්ඛවේ, භික්ඛු විසුද්ධෝ තාහි ආපත්තීහි. (8)
</Paragraph>

<Paragraph number="776" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝපි අපරිමාණායෝපි පටිච්ඡන්නායෝපි අප්පටිච්ඡන්නායෝපි. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං දේති. සෝ පරිවසාමීති මඤ්ඤමානෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝපි අපරිමාණායෝපි පටිච්ඡන්නායෝපි අප්පටිච්ඡන්නායෝපි. සෝ තස්මිං භූමියං ඨිතෝ පුරිමාආපත්තීනං අන්තරාආපත්තියෝ සරති, අපරාආපත්තීනං අන්තරාආපත්තියෝ සරති. තස්ස ඒවං හෝති—  ‘අහං ඛෝ සම්බහුලා සංඝාදිසේසා ආපත්තියෝ ආපජ්ජිං පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝහං සංඝං තාසං ආපත්තීනං සමෝධානපරිවාසං යාචිං. තස්ස මේ සංඝෝ තාසං ආපත්තීනං සමෝධානපරිවාසං අදාසි. සෝහං පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජිං පරිමාණායෝපි අපරිමාණායෝපි පටිච්ඡන්නායෝපි අප්පටිච්ඡන්නායෝපි. සෝහං සංඝං අන්තරාආපත්තීනං මූලායපටිකස්සනං යාචිං. තං මං සංඝෝ අන්තරාආපත්තීනං මූලාය පටිකස්සි අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං අදාසි. සෝහං පරිවසාමීති මඤ්ඤමානෝ අන්තරා සම්බහුලා සංඝාදිසේසා ආපත්තියෝ ආපජ්ජිං පරිමාණායෝපි අපරිමාණායෝපි පටිච්ඡන්නායෝපි අප්පටිච්ඡන්නායෝපි. සෝහං තස්මිං භූමියං ඨිතෝ පුරිමාආපත්තීනං අන්තරාආපත්තියෝ සරාමි, අපරාආපත්තීනං අන්තරාආපත්තියෝ සරාමි. යන්නූනාහං සංඝං පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලායපටිකස්සනං යාචේය්‍යං ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං, ධම්මේන මානත්තං, ධම්මේන අබ්භානන්’ති. සෝ සංඝං පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලාය පටිකස්සනං යාචති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං, ධම්මේන මානත්තං, ධම්මේන අබ්භානං. තං සංඝෝ පුරිමාආපත්තීනං අන්තරාආපත්තීනඤ්ච, අපරාආපත්තීනං අන්තරාආපත්තීනඤ්ච, මූලාය පටිකස්සති ධම්මිකේන කම්මේන අකුප්පේන ඨානාරහේන, ධම්මේන සමෝධානපරිවාසං දේති, ධම්මේන මානත්තං දේති, ධම්මේන අබ්භේති. සෝ, භික්ඛවේ, භික්ඛු විසුද්ධෝ තාහි ආපත්තීහි”. (9)

</Paragraph>
</Division>

<Paragraph number="777" type="center" book="cula">
තතියනවකං නිට්ඨිතං.

  
සමුච්චයක්ඛන්ධකෝ තතියෝ.



</Paragraph>

<Paragraph number="778" type="center" book="cula">
තස්සුද්දානං


</Paragraph>

<Paragraph number="779" type="verses" book="cula">
_අප්පටිච්ඡන්නා ඒකාහ,_  
_ද්වීහ තීහ චතූහ ච;_  
_පඤ්චාහපක්ඛදසන්නං,_  
_ආපත්තිමාහ මහාමුනි._  

</Paragraph>

<Paragraph number="780" type="verses" book="cula">
_සුද්ධන්තෝ ච විබ්භමන්තෝ,_  
_පරිමාණමුඛං ද්වේ භික්ඛූ;_  
_තත්ථ සඤ්ඤිනෝ ද්වේ යථා,_  
_වේමතිකා තථේව ච._  

</Paragraph>

<Paragraph number="781" type="verses" book="cula">
_මිස්සකදිට්ඨිනෝ ද්වේ ච,_  
_අසුද්ධකේකදිට්ඨිනෝ;_  
_ද්වේ චේව සුද්ධදිට්ඨිනෝ._  

</Paragraph>

<Paragraph number="782" type="verses" book="cula">
_තථේව ච ඒකෝ ඡාදේති,_  
_අථ මක්ඛමතේන ච;_  
උම්මත්තකදේසනඤ්ච,_  
_මූලා අට්ඨාරස විසුද්ධතෝ._  

</Paragraph>

<Paragraph number="783" type="verses" book="cula">
_ආචරියානං විභජ්ජපදානං,_  
_තම්බපණ්ණිදීපපසාදකානං;_  
_මහාවිහාරවාසීනං,_  
_වාචනා සද්ධම්මට්ඨිතියාති._  


</Paragraph>

<Paragraph number="784" type="center" book="cula">
සමුච්චයක්ඛන්ධකෝ නිට්ඨිතෝ.
</Paragraph>