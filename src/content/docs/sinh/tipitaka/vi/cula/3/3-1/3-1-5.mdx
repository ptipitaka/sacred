---
title: "3.1.5 ඒකාහප්පටිච්ඡන්නඅබ්භාන"
tableOfContents: false
sidebar:
  order: 16
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="106" book="cula">

<Paragraph number="526" book="cula">
සෝ චිණ්ණමානත්තෝ භික්ඛූනං ආරෝචේසි—  “අහං, ආවුසෝ, ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං ඒකාහප්පටිච්ඡන්නං. සෝහං සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඒකාහපරිවාසං යාචිං. තස්ස මේ සංඝෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඒකාහපරිවාසං අදාසි. සෝහං පරිවුත්ථපරිවාසෝ සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඡාරත්තං මානත්තං යාචිං. තස්ස මේ සංඝෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඡාරත්තං මානත්තං අදාසි. සෝහං චිණ්ණමානත්තෝ. කථං නු ඛෝ මයා පටිපජ්ජිතබ්බන්”ති? භගවතෝ ඒතමත්ථං ආරෝචේසුං. “තේන හි, භික්ඛවේ, සංඝෝ උදායිං භික්ඛුං අබ්භේතු. ඒවඤ්ච පන, භික්ඛවේ, අබ්භේතබ්බෝ—
</Paragraph>

<Paragraph number="527" book="cula">
තේන, භික්ඛවේ, උදායිනා භික්ඛුනා සංඝං උපසඞ්කමිත්වා …පේ…  ඒවමස්ස වචනීයෝ—  ‘අහං, භන්තේ, ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං ඒකාහප්පටිච්ඡන්නං. සෝහං සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඒකාහපරිවාසං යාචිං. තස්ස මේ සංඝෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඒකාහපරිවාසං අදාසි. සෝහං පරිවුත්ථපරිවාසෝ සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඡාරත්තං මානත්තං යාචිං. තස්ස මේ සංඝෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඡාරත්තං මානත්තං අදාසි. සෝහං, භන්තේ, චිණ්ණමානත්තෝ සංඝං අබ්භානං යාචාමී’ති. දුතියම්පි යාචිතබ්බං. තතියම්පි යාචිතබ්බං. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="107" book="cula">

<Paragraph number="528" book="cula">
‘සුණාතු මේ, භන්තේ, සංඝෝ. අයං උදායී භික්ඛු ඒකං ආපත්තිං ආපජ්ජි සඤ්චේතනිකං සුක්කවිස්සට්ඨිං ඒකාහප්පටිච්ඡන්නං. සෝ සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඒකාහපරිවාසං යාචි. සංඝෝ උදායිස්ස භික්ඛුනෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඒකාහපරිවාසං අදාසි. සෝ පරිවුත්ථපරිවාසෝ සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඡාරත්තං මානත්තං යාචි. සංඝෝ උදායිස්ස භික්ඛුනෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඡාරත්තං මානත්තං අදාසි. සෝ චිණ්ණමානත්තෝ සංඝං අබ්භානං යාචති. යදි සංඝස්ස පත්තකල්ලං, සංඝෝ උදායිං භික්ඛුං අබ්භේය්‍ය. ඒසා ඤත්ති.
</Paragraph>

<Paragraph number="529" book="cula">
සුණාතු මේ, භන්තේ, සංඝෝ. අයං උදායී භික්ඛු ඒකං ආපත්තිං ආපජ්ජි සඤ්චේතනිකං සුක්කවිස්සට්ඨිං ඒකාහප්පටිච්ඡන්නං. සෝ සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඒකාහපරිවාසං යාචි. සංඝෝ උදායිස්ස භික්ඛුනෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඒකාහපරිවාසං අදාසි. සෝ පරිවුත්ථපරිවාසෝ සංඝං ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඡාරත්තං මානත්තං යාචි. සංඝෝ උදායිස්ස භික්ඛුනෝ ඒකිස්සා ආපත්තියා සඤ්චේතනිකාය සුක්කවිස්සට්ඨියා ඒකාහප්පටිච්ඡන්නාය ඡාරත්තං මානත්තං අදාසි. සෝ චිණ්ණමානත්තෝ සංඝං අබ්භානං යාචති. සංඝෝ උදායිං භික්ඛුං අබ්භේති. යස්සායස්මතෝ ඛමති උදායිස්ස භික්ඛුනෝ අබ්භානං, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="530" book="cula">
දුතියම්පි ඒතමත්ථං වදාමි …පේ…  තතියම්පි ඒතමත්ථං වදාමි …පේ… .
</Paragraph>

<Paragraph number="531" book="cula">
අබ්භිතෝ සංඝේන උදායී භික්ඛු. ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>
</Division>