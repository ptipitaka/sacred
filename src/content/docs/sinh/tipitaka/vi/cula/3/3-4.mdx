---
title: "3.4 ඡත්තිංසක"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="165" book="cula">

<Paragraph number="691" book="cula">
ඉධ පන, භික්ඛවේ, භික්ඛු පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණා අප්පටිච්ඡන්නායෝ. සෝ භික්ඛු මූලාය පටිකස්සිතබ්බෝ. (1)
</Paragraph>

<Paragraph number="692" book="cula">
ඉධ පන, භික්ඛවේ, භික්ඛු පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණා පටිච්ඡන්නායෝ. සෝ භික්ඛු මූලාය පටිකස්සිතබ්බෝ. යථාපටිච්ඡන්නානඤ්චස්ස ආපත්තීනං පුරිමාය ආපත්තියා සමෝධානපරිවාසෝ දාතබ්බෝ. (2)
</Paragraph>

<Paragraph number="693" book="cula">
ඉධ පන, භික්ඛවේ, භික්ඛු පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණා පටිච්ඡන්නායෝපි අප්පටිච්ඡන්නායෝපි. සෝ භික්ඛු මූලාය පටිකස්සිතබ්බෝ. යථාපටිච්ඡන්නානඤ්චස්ස ආපත්තීනං පුරිමාය ආපත්තියා සමෝධානපරිවාසෝ දාතබ්බෝ. (3)
</Paragraph>

<Paragraph number="694" book="cula">
ඉධ පන, භික්ඛවේ, භික්ඛු පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති අපරිමාණා අප්පටිච්ඡන්නායෝ …පේ…  අපරිමාණා පටිච්ඡන්නායෝ …පේ…  අපරිමාණා පටිච්ඡන්නායෝපි අප්පටිච්ඡන්නායෝපි …පේ…  පරිමාණායෝපි අපරිමාණායෝපි අප්පටිච්ඡන්නායෝ …පේ…  පරිමාණායෝපි අපරිමාණායෝපි පටිච්ඡන්නායෝ …පේ…  පරිමාණායෝපි අපරිමාණායෝපි පටිච්ඡන්නායෝපි අප්පටිච්ඡන්නායෝපි. සෝ භික්ඛු මූලාය පටිකස්සිතබ්බෝ. යථාපටිච්ඡන්නානඤ්චස්ස ආපත්තීනං පුරිමාය ආපත්තියා සමෝධානපරිවාසෝ දාතබ්බෝ. (9)
</Paragraph>

<Paragraph number="695" book="cula">
ඉධ පන, භික්ඛවේ, භික්ඛු මානත්තාරහෝ …පේ…  මානත්තං චරන්තෝ …පේ…  (යථාපරිවාසං තථා විත්ථාරේතබ්බං) අබ්භානාරහෝ අන්තරා සම්බහුලා සංඝාදිසේසා, ආපත්තියෝ ආපජ්ජති පරිමාණා අප්පටිච්ඡන්නායෝ …පේ…  පරිමාණා පටිච්ඡන්නායෝ …පේ…  පරිමාණා පටිච්ඡන්නායෝපි අප්පටිච්ඡන්නායෝපි …පේ…  අපරිමාණා අප්පටිච්ඡන්නායෝ …පේ…  අපරිමාණා පටිච්ඡන්නායෝ …පේ…  අපරිමාණා පටිච්ඡන්නායෝපි අප්පටිච්ඡන්නායෝපි …පේ…  පරිමාණායෝපි අපරිමාණායෝපි අප්පටිච්ඡන්නායෝ …පේ…  පරිමාණායෝපි අපරිමාණායෝපි පටිච්ඡන්නායෝ …පේ…  පරිමාණායෝපි අපරිමාණායෝපි පටිච්ඡන්නායෝපි අප්පටිච්ඡන්නායෝපි. සෝ භික්ඛු මූලාය පටිකස්සිතබ්බෝ. යථාපටිච්ඡන්නානඤ්චස්ස ආපත්තීනං පුරිමාය ආපත්තියා සමෝධානපරිවාසෝ දාතබ්බෝ. (36)

</Paragraph>
</Division>

<Paragraph number="696" type="center" book="cula">
ඡත්තිංසකං සමත්තං.
</Paragraph>