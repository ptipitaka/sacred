---
title: "3.1.18 මානත්තචාරිකමූලායපටිකස්සනාදි"
tableOfContents: false
sidebar:
  order: 10
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="130" book="cula">

<Paragraph number="599" book="cula">
සෝ මානත්තං චරන්තෝ අන්තරා ඒකං ආපත්තිං ආපජ්ජි සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං. සෝ භික්ඛූනං ආරෝචේසි—  “අහං, ආවුසෝ, ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං පක්ඛප්පටිච්ඡන්නං …පේ…  සෝහං මානත්තං චරන්තෝ අන්තරා ඒකං ආපත්තිං ආපජ්ජිං සඤ්චේතනිකං සුක්කවිස්සට්ඨිං පඤ්චාහප්පටිච්ඡන්නං. කථං නු ඛෝ මයා පටිපජ්ජිතබ්බන්”ති? භගවතෝ ඒතමත්ථං ආරෝචේසුං. “තේන හි, භික්ඛවේ, සංඝෝ උදායිං භික්ඛුං අන්තරා ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය මූලාය පටිකස්සිත්වා පුරිමාය ආපත්තියා සමෝධානපරිවාසං දත්වා ඡාරත්තං මානත්තං දේතු. ඒවඤ්ච පන, භික්ඛවේ, මූලාය පටිකස්සිතබ්බෝ …පේ… .
</Paragraph>

<Paragraph number="600" book="cula">
ඒවඤ්ච පන, භික්ඛවේ, පුරිමාය ආපත්තියා සමෝධානපරිවාසෝ දාතබ්බෝ …පේ… .
</Paragraph>

<Paragraph number="601" book="cula">
ඒවඤ්ච පන, භික්ඛවේ, ඡාරත්තං මානත්තං දාතබ්බං …පේ…  දේති …පේ… .
</Paragraph>

<Paragraph number="602" book="cula">
දින්නං සංඝේන උදායිස්ස භික්ඛුනෝ අන්තරා ඒකිස්සා ආපත්තියා සඤ්චේතනිකාය සුක්කවිස්සට්ඨියා පඤ්චාහප්පටිච්ඡන්නාය ඡාරත්තං මානත්තං. ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>
</Division>