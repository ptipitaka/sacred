---
title: "3.3 චත්තාලීසක"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="160" book="cula">

<Paragraph number="673" book="cula">
තේන ඛෝ පන සමයේන අඤ්ඤතරෝ භික්ඛු පරිවසන්තෝ විබ්භමි. සෝ පුන පච්චාගන්ත්වා භික්ඛූ උපසම්පදං යාචි. භගවතෝ ඒතමත්ථං ආරෝචේසුං.
</Paragraph>

<Paragraph number="674" book="cula">
“ඉධ පන, භික්ඛවේ, භික්ඛු පරිවසන්තෝ විබ්භමති. විබ්භන්තකස්ස, භික්ඛවේ, පරිවාසෝ න රුහති. සෝ චේ පුන උපසම්පජ්ජති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ, අවසේසෝ පරිවසිතබ්බෝ. (1)
</Paragraph>

<Paragraph number="675" book="cula">
ඉධ පන, භික්ඛවේ, භික්ඛු පරිවසන්තෝ සාමණේරෝ හෝති. සාමණේරස්ස, භික්ඛවේ, පරිවාසෝ න රුහති. සෝ චේ පුන උපසම්පජ්ජති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ, අවසේසෝ පරිවසිතබ්බෝ. (2)
</Paragraph>

<Paragraph number="676" book="cula">
ඉධ පන, භික්ඛවේ, භික්ඛු පරිවසන්තෝ උම්මත්තකෝ හෝති. උම්මත්තකස්ස, භික්ඛවේ, පරිවාසෝ න රුහති. සෝ චේ පුන අනුම්මත්තකෝ හෝති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ, අවසේසෝ පරිවසිතබ්බෝ. (3)
</Paragraph>

<Paragraph number="677" book="cula">
ඉධ පන, භික්ඛවේ, භික්ඛු පරිවසන්තෝ ඛිත්තචිත්තෝ හෝති. ඛිත්තචිත්තස්ස, භික්ඛවේ, පරිවාසෝ න රුහති. සෝ චේ පුන අඛිත්තචිත්තෝ හෝති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ, අවසේසෝ පරිවසිතබ්බෝ. (4)
</Paragraph>

<Paragraph number="678" book="cula">
ඉධ පන, භික්ඛවේ, භික්ඛු පරිවසන්තෝ වේදනාට්ටෝ හෝති. වේදනාට්ටස්ස, භික්ඛවේ, පරිවාසෝ න රුහති. සෝ චේ පුන අවේදනාට්ටෝ හෝති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ, අවසේසෝ පරිවසිතබ්බෝ. (5)
</Paragraph>

<Paragraph number="679" book="cula">
ඉධ පන, භික්ඛවේ, භික්ඛු පරිවසන්තෝ, ආපත්තියා අදස්සනේ, උක්ඛිපිය්‍යති. උක්ඛිත්තකස්ස, භික්ඛවේ, පරිවාසෝ න රුහති. සෝ චේ පුන ඕසාරිය්‍යති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ, අවසේසෝ පරිවසිතබ්බෝ. (6)
</Paragraph>

<Paragraph number="680" book="cula">
ඉධ පන, භික්ඛවේ, භික්ඛු පරිවසන්තෝ, ආපත්තියා අප්පටිකම්මේ, උක්ඛිපිය්‍යති. උක්ඛිත්තකස්ස, භික්ඛවේ, පරිවාසෝ න රුහති. සෝ චේ පුන ඕසාරිය්‍යති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ, අවසේසෝ පරිවසිතබ්බෝ. (7)
</Paragraph>

<Paragraph number="681" book="cula">
ඉධ පන, භික්ඛවේ, භික්ඛු පරිවසන්තෝ, පාපිකාය දිට්ඨියා, අප්පටිනිස්සග්ගේ, උක්ඛිපිය්‍යති. උක්ඛිත්තකස්ස, භික්ඛවේ, පරිවාසෝ න රුහති. සෝ චේ පුන ඕසාරිය්‍යති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ, අවසේසෝ පරිවසිතබ්බෝ. (8)
</Paragraph>

</Division>
<Division number="161" book="cula">

<Paragraph number="682" book="cula">
ඉධ පන, භික්ඛවේ, භික්ඛු මූලායපටිකස්සනාරහෝ විබ්භමති. විබ්භන්තකස්ස, භික්ඛවේ, මූලායපටිකස්සනා න රුහති. සෝ චේ පුන උපසම්පජ්ජති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ. සෝ භික්ඛු මූලාය පටිකස්සිතබ්බෝ. (9)
</Paragraph>

<Paragraph number="683" book="cula">
ඉධ පන, භික්ඛවේ, භික්ඛු මූලායපටිකස්සනාරහෝ සාමණේරෝ හෝති …පේ…  උම්මත්තකෝ හෝති …පේ…  ඛිත්තචිත්තෝ හෝති …පේ…  වේදනාට්ටෝ හෝති …පේ…  ආපත්තියා අදස්සනේ උක්ඛිපිය්‍යති …පේ…  ආපත්තියා අප්පටිකම්මේ උක්ඛිපිය්‍යති …පේ…  පාපිකාය දිට්ඨියා, අප්පටිනිස්සග්ගේ, උක්ඛිපිය්‍යති. උක්ඛිත්තකස්ස, භික්ඛවේ, මූලායපටිකස්සනා න රුහති. සෝ චේ පුන ඕසාරිය්‍යති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ. සෝ භික්ඛු මූලාය පටිකස්සිතබ්බෝ. (16)
</Paragraph>

</Division>
<Division number="162" book="cula">

<Paragraph number="684" book="cula">
ඉධ පන, භික්ඛවේ, භික්ඛු මානත්තාරහෝ විබ්භමති. විබ්භන්තකස්ස, භික්ඛවේ, මානත්තදානං න රුහති. සෝ චේ පුන උපසම්පජ්ජති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ. තස්ස භික්ඛුනෝ මානත්තං දාතබ්බං. (17)
</Paragraph>

<Paragraph number="685" book="cula">
ඉධ පන, භික්ඛවේ, භික්ඛු මානත්තාරහෝ සාමණේරෝ හෝති …පේ…  උම්මත්තකෝ හෝති …පේ…  ඛිත්තචිත්තෝ හෝති …පේ…  වේදනාට්ටෝ හෝති …පේ…  ආපත්තියා අදස්සනේ, උක්ඛිපිය්‍යති …පේ…  ආපත්තියා අප්පටිකම්මේ, උක්ඛිපිය්‍යති …පේ…  පාපිකාය දිට්ඨියා, අප්පටිනිස්සග්ගේ, උක්ඛිපිය්‍යති. උක්ඛිත්තකස්ස, භික්ඛවේ, මානත්තදානං න රුහති. සෝ චේ පුන ඕසාරිය්‍යති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ. තස්ස භික්ඛුනෝ මානත්තං දාතබ්බං. (24)
</Paragraph>

</Division>
<Division number="163" book="cula">

<Paragraph number="686" book="cula">
ඉධ පන, භික්ඛවේ, භික්ඛු මානත්තං චරන්තෝ විබ්භමති. විබ්භන්තකස්ස, භික්ඛවේ, මානත්තචරියා න රුහති. සෝ චේ පුන උපසම්පජ්ජති තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ; යං මානත්තං දින්නං සුදින්නං, යං මානත්තං චිණ්ණං සුචිණ්ණං, අවසේසං චරිතබ්බං. (25)
</Paragraph>

<Paragraph number="687" book="cula">
ඉධ පන, භික්ඛවේ, භික්ඛු මානත්තං චරන්තෝ සාමණේරෝ හෝති …පේ…  උම්මත්තකෝ හෝති …පේ…  ඛිත්තචිත්තෝ හෝති …පේ…  වේදනාට්ටෝ හෝති …පේ…  ආපත්තියා අදස්සනේ, උක්ඛිපිය්‍යති …පේ…  ආපත්තියා අප්පටිකම්මේ, උක්ඛිපිය්‍යති …පේ…  පාපිකාය දිට්ඨියා, අප්පටිනිස්සග්ගේ, උක්ඛිපිය්‍යති. උක්ඛිත්තකස්ස, භික්ඛවේ, මානත්තචරියා න රුහති. සෝ චේ පුන ඕසාරිය්‍යති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පුරිවුත්ථෝ සුපරිවුත්ථෝ; යං මානත්තං දින්නං සුදින්නං, යං මානත්තං චිණ්ණං සුචිණ්ණං, අවසේසං චරිතබ්බං. (32)
</Paragraph>

</Division>
<Division number="164" book="cula">

<Paragraph number="688" book="cula">
ඉධ පන, භික්ඛවේ, භික්ඛු අබ්භානාරහෝ විබ්භමති. විබ්භන්තකස්ස, භික්ඛවේ, අබ්භානං න රුහති. සෝ චේ පුන උපසම්පජ්ජති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ; යං මානත්තං දින්නං සුදින්නං, යං මානත්තං චිණ්ණං සුචිණ්ණං. සෝ භික්ඛු අබ්භේතබ්බෝ. (33)
</Paragraph>

<Paragraph number="689" book="cula">
ඉධ පන, භික්ඛවේ, භික්ඛු අබ්භානාරහෝ සාමණේරෝ හෝති …පේ…  උම්මත්තකෝ හෝති …පේ…  ඛිත්තචිත්තෝ හෝති …පේ…  වේදනාට්ටෝ හෝති …පේ…  ආපත්තියා අදස්සනේ, උක්ඛිපිය්‍යති …පේ…  ආපත්තියා අප්පටිකම්මේ, උක්ඛිපිය්‍යති …පේ…  පාපිකාය දිට්ඨියා, අප්පටිනිස්සග්ගේ, උක්ඛිපිය්‍යති. උක්ඛිත්තකස්ස, භික්ඛවේ, අබ්භානං න රුහති. සෝ චේ පුන ඕසාරිය්‍යති, තස්ස තදේව පුරිමං පරිවාසදානං. යෝ පරිවාසෝ දින්නෝ සුදින්නෝ, යෝ පරිවුත්ථෝ සුපරිවුත්ථෝ; යං මානත්තං දින්නං සුදින්නං, යං මානත්තං චිණ්ණං සුචිණ්ණං. සෝ භික්ඛු අබ්භේතබ්බෝ. (40)

</Paragraph>
</Division>

<Paragraph number="690" type="center" book="cula">
චත්තාලීසකං සමත්තං.
</Paragraph>