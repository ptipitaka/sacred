---
title: "3.10 දුතියනවක"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="183" book="cula">

<Paragraph number="764" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති, සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණා අප්පටිච්ඡන්නායෝ. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං දේති; ධම්මේන මානත්තං දේති, ධම්මේන අබ්භේති. සෝ, භික්ඛවේ, භික්ඛු අවිසුද්ධෝ තාහි ආපත්තීහි. (1)
</Paragraph>

<Paragraph number="765" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණා පටිච්ඡන්නායෝ. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං දේති; ධම්මේන මානත්තං දේති, ධම්මේන අබ්භේති. සෝ, භික්ඛවේ, භික්ඛු අවිසුද්ධෝ තාහි ආපත්තීහි. (2)
</Paragraph>

<Paragraph number="766" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණා පටිච්ඡන්නායෝපි අප්පටිච්ඡන්නායෝපි. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං දේති; ධම්මේන මානත්තං දේති, ධම්මේන අබ්භේති. සෝ භික්ඛවේ, භික්ඛු අවිසුද්ධෝ තාහි ආපත්තීහි. (3)
</Paragraph>

<Paragraph number="767" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි, ඒකනාමම්පි නානානාමම්පි, සභාගම්පි විසභාගම්පි, වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති අපරිමාණා අප්පටිච්ඡන්නායෝ …පේ…  අපරිමාණා පටිච්ඡන්නායෝ …පේ…  අපරිමාණා පටිච්ඡන්නායෝපි අප්පටිච්ඡන්නායෝපි …පේ…  පරිමාණායෝපි අපරිමාණායෝපි අප්පටිච්ඡන්නායෝ. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං දේති; ධම්මේන මානත්තං දේති, ධම්මේන අබ්භේති. සෝ, භික්ඛවේ, භික්ඛු අවිසුද්ධෝ තාහි ආපත්තීහි. (4–7)
</Paragraph>

<Paragraph number="768" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝපි අපරිමාණායෝපි පටිච්ඡන්නායෝ. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං දේති, ධම්මේන මානත්තං දේති, ධම්මේන අබ්භේති. සෝ, භික්ඛවේ, භික්ඛු අවිසුද්ධෝ තාහි ආපත්තීහි. (8)
</Paragraph>

<Paragraph number="769" book="cula">
ඉධ පන, භික්ඛවේ, භික්ඛු සම්බහුලා සංඝාදිසේසා ආපත්තියෝ ආපජ්ජති පරිමාණම්පි අපරිමාණම්පි …පේ…  වවත්ථිතම්පි සම්භින්නම්පි. සෝ සංඝං තාසං ආපත්තීනං සමෝධානපරිවාසං යාචති. තස්ස සංඝෝ තාසං ආපත්තීනං සමෝධානපරිවාසං දේති. සෝ පරිවසන්තෝ අන්තරා සම්බහුලා සංඝාදිසේසා ආපත්තියෝ ආපජ්ජති පරිමාණායෝපි අපරිමාණායෝපි පටිච්ඡන්නායෝපි අප්පටිච්ඡන්නායෝපි. සෝ සංඝං අන්තරාආපත්තීනං මූලායපටිකස්සනං යාචති. තං සංඝෝ අන්තරාආපත්තීනං මූලාය පටිකස්සති අධම්මිකේන කම්මේන කුප්පේන අට්ඨානාරහේන, අධම්මේන සමෝධානපරිවාසං දේති; ධම්මේන මානත්තං දේති, ධම්මේන අබ්භේති. සෝ, භික්ඛවේ, භික්ඛු අවිසුද්ධෝ තාහි ආපත්තීහි. (9)

</Paragraph>
</Division>

<Paragraph number="770" type="center" book="cula">
දුතියනවකං නිට්ඨිතං.
</Paragraph>