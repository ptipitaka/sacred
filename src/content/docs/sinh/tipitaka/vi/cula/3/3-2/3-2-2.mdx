---
title: "3.2.2 සබ්බචිරප්පටිච්ඡන්නඅග්ඝසමෝධාන"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="136" book="cula">

<Paragraph number="621" book="cula">
තේන ඛෝ පන සමයේන අඤ්ඤතරෝ භික්ඛු සම්බහුලා සංඝාදිසේසා ආපත්තියෝ ආපන්නෝ හෝති—  ඒකා ආපත්ති ඒකාහප්පටිච්ඡන්නා, ද්වේ ආපත්තියෝ ද්වීහප්පටිච්ඡන්නායෝ, තිස්සෝ ආපත්තියෝ තීහප්පටිච්ඡන්නායෝ, චතස්සෝ ආපත්තියෝ චතූහප්පටිච්ඡන්නායෝ, පඤ්ච ආපත්තියෝ පඤ්චාහප්පටිච්ඡන්නායෝ, ඡ ආපත්තියෝ ඡාහප්පටිච්ඡන්නායෝ, සත්ත ආපත්තියෝ සත්තාහප්පටිච්ඡන්නායෝ, අට්ඨ ආපත්තියෝ අට්ඨාහප්පටිච්ඡන්නායෝ, නව ආපත්තියෝ නවාහප්පටිච්ඡන්නායෝ, දස ආපත්තියෝ දසාහප්පටිච්ඡන්නායෝ. සෝ භික්ඛූනං ආරෝචේසි—  “අහං, ආවුසෝ, සම්බහුලා සංඝාදිසේසා ආපත්තියෝ ආපජ්ජිං, ඒකා ආපත්ති ඒකාහප්පටිච්ඡන්නා …පේ…  දස ආපත්තියෝ දසාහප්පටිච්ඡන්නායෝ. කථං නු ඛෝ මයා පටිපජ්ජිතබ්බන්”ති? භගවතෝ ඒතමත්ථං ආරෝචේසුං. “තේන හි, භික්ඛවේ, සංඝෝ තස්ස භික්ඛුනෝ තාසං ආපත්තීනං යා ආපත්තියෝ සබ්බචිරප්පටිච්ඡන්නායෝ තාසං අග්ඝේන සමෝධානපරිවාසං දේතු. ඒවඤ්ච පන, භික්ඛවේ, දාතබ්බෝ—
</Paragraph>

<Paragraph number="622" book="cula">
තේන, භික්ඛවේ, භික්ඛුනා සංඝං උපසඞ්කමිත්වා …පේ…  ඒවමස්ස වචනීයෝ—  ‘අහං, භන්තේ, සම්බහුලා සංඝාදිසේසා ආපත්තියෝ ආපජ්ජිං, ඒකා ආපත්ති ඒකාහප්පටිච්ඡන්නා …පේ…  දස ආපත්තියෝ දසාහප්පටිච්ඡන්නායෝ. සෝහං, භන්තේ, සංඝං තාසං ආපත්තීනං යා ආපත්තියෝ සබ්බචිරප්පටිච්ඡන්නායෝ තාසං අග්ඝේන සමෝධානපරිවාසං යාචාමී’ති. දුතියම්පි යාචිතබ්බෝ. තතියම්පි යාචිතබ්බෝ. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="137" book="cula">

<Paragraph number="623" book="cula">
‘සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සම්බහුලා සංඝාදිසේසා ආපත්තියෝ ආපජ්ජි, ඒකා ආපත්ති ඒකාහප්පටිච්ඡන්නා …පේ…  දස ආපත්තියෝ දසාහප්පටිච්ඡන්නායෝ. සෝ සංඝං තාසං ආපත්තීනං යා ආපත්තියෝ සබ්බචිරප්පටිච්ඡන්නායෝ තාසං අග්ඝේන සමෝධානපරිවාසං යාචති. යදි සංඝස්ස පත්තකල්ලං සංඝෝ ඉත්ථන්නාමස්ස භික්ඛුනෝ තාසං ආපත්තීනං යා ආපත්තියෝ සබ්බචිරප්පටිච්ඡන්නායෝ තාසං අග්ඝේන සමෝධානපරිවාසං දදේය්‍ය. ඒසා ඤත්ති.
</Paragraph>

<Paragraph number="624" book="cula">
සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සම්බහුලා සංඝාදිසේසා ආපත්තියෝ ආපජ්ජි—  ඒකා ආපත්ති ඒකාහප්පටිච්ඡන්නා …පේ…  දස ආපත්තියෝ දසාහප්පටිච්ඡන්නායෝ. සෝ සංඝං තාසං ආපත්තීනං යා ආපත්තියෝ සබ්බචිරප්පටිච්ඡන්නායෝ තාසං අග්ඝේන සමෝධානපරිවාසං යාචති. සංඝෝ ඉත්ථන්නාමස්ස භික්ඛුනෝ තාසං ආපත්තීනං යා ආපත්තියෝ සබ්බචිරප්පටිච්ඡන්නායෝ තාසං අග්ඝේන සමෝධානපරිවාසං දේති. යස්සායස්මතෝ ඛමති ඉත්ථන්නාමස්ස භික්ඛුනෝ තාසං ආපත්තීනං යා ආපත්තියෝ සබ්බචිරප්පටිච්ඡන්නායෝ තාසං අග්ඝේන සමෝධානපරිවාසස්ස දානං, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="625" book="cula">
දුතියම්පි ඒතමත්ථං වදාමි …පේ…  තතියම්පි ඒතමත්ථං වදාමි …පේ… .
</Paragraph>

<Paragraph number="626" book="cula">
දින්නෝ සංඝේන ඉත්ථන්නාමස්ස භික්ඛුනෝ තාසං ආපත්තීනං යා ආපත්තියෝ සබ්බචිරප්පටිච්ඡන්නායෝ තාසං අග්ඝේන සමෝධානපරිවාසෝ. ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>
</Division>