---
title: "8.14 අන්තේවාසිකවත්තකථා"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="381" book="cula">

<Paragraph number="1755" book="cula">
තේන ඛෝ පන සමයේන ආචරියා අන්තේවාසිකේසු න සම්මා වත්තන්ති. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ආචරියා අන්තේවාසිකේසු න සම්මා වත්තිස්සන්තී”ති. අථ ඛෝ තේ භික්ඛූ භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ භික්ඛුසංඝං සන්නිපාතාපේත්වා භික්ඛූ පටිපුච්ඡි—  “සච්චං කිර, භික්ඛවේ, ආචරියා අන්තේවාසිකේසු න සම්මා වත්තන්තී”ති? “සච්චං, භගවා”ති …පේ…  විගරහිත්වා …පේ…  ධම්මිං කථං කත්වා භික්ඛූ ආමන්තේසි—
</Paragraph>

</Division>
<Division number="382" book="cula">

<Paragraph number="1756" book="cula">
“තේන හි, භික්ඛවේ, ආචරියානං අන්තේවාසිකේසු වත්තං පඤ්ඤපේස්සාමි යථා ආචරියේහි අන්තේවාසිකේසු සම්මා වත්තිතබ්බං. ආචරියේන, භික්ඛවේ, අන්තේවාසිකම්හි සම්මා වත්තිතබ්බං. තත්‍රායං සම්මාවත්තනා—
</Paragraph>

<Paragraph number="1757" book="cula">
ආචරියේන, භික්ඛවේ, අන්තේවාසිකෝ සඞ්ගහේතබ්බෝ අනුග්ගහේතබ්බෝ උද්දේසේන පරිපුච්ඡාය ඕවාදේන අනුසාසනියා. සචේ ආචරියස්ස පත්තෝ හෝති, අන්තේවාසිකස්ස පත්තෝ න හෝති, ආචරියේන අන්තේවාසිකස්ස පත්තෝ දාතබ්බෝ, උස්සුක්කං වා කාතබ්බං—  කින්ති නු ඛෝ අන්තේවාසිකස්ස පත්තෝ උප්පජ්ජියේථාති. සචේ ආචරියස්ස චීවරං හෝති, අන්තේවාසිකස්ස චීවරං න හෝති, ආචරියේන අන්තේවාසිකස්ස චීවරං දාතබ්බං, උස්සුක්කං වා කාතබ්බං—  කින්ති නු ඛෝ අන්තේවාසිකස්ස චීවරං උප්පජ්ජියේථාති. සචේ ආචරියස්ස පරික්ඛාරෝ හෝති, අන්තේවාසිකස්ස පරික්ඛාරෝ න හෝති, ආචරියේන අන්තේවාසිකස්ස පරික්ඛාරෝ දාතබ්බෝ, උස්සුක්කං වා කාතබ්බං—  කින්ති නු ඛෝ අන්තේවාසිකස්ස පරික්ඛාරෝ උප්පජ්ජියේථාති.
</Paragraph>

<Paragraph number="1758" book="cula">
සචේ අන්තේවාසිකෝ ගිලානෝ හෝති, කාලස්සේව උට්ඨාය දන්තකට්ඨං දාතබ්බං, මුඛෝදකං දාතබ්බං, ආසනං පඤ්ඤපේතබ්බං. සචේ යාගු හෝති, භාජනං ධෝවිත්වා යාගු උපනාමේතබ්බා. යාගුං පීතස්ස උදකං දත්වා භාජනං පටිග්ගහේත්වා නීචං කත්වා සාධුකං අප්පටිඝංසන්තේන ධෝවිත්වා පටිසාමේතබ්බං. අන්තේවාසිකම්හි වුට්ඨිතේ ආසනං උද්ධරිතබ්බං. සචේ සෝ දේසෝ උක්ලාපෝ හෝති, සෝ දේසෝ සම්මජ්ජිතබ්බෝ.
</Paragraph>

<Paragraph number="1759" book="cula">
සචේ අන්තේවාසිකෝ ගාමං පවිසිතුකාමෝ හෝති, නිවාසනං දාතබ්බං, පටිනිවාසනං පටිග්ගහේතබ්බං, කායබන්ධනං දාතබ්බං, සගුණං කත්වා සඞ්ඝාටියෝ දාතබ්බා, ධෝවිත්වා පත්තෝ සෝදකෝ දාතබ්බෝ.
</Paragraph>

<Paragraph number="1760" book="cula">
ඒත්තාවතා නිවත්තිස්සතීති ආසනං පඤ්ඤපේතබ්බං, පාදෝදකං පාදපීඨං පාදකථලිකං උපනික්ඛිපිතබ්බං, පච්චුග්ගන්ත්වා පත්තචීවරං පටිග්ගහේතබ්බං, පටිනිවාසනං දාතබ්බං, නිවාසනං පටිග්ගහේතබ්බං. සචේ චීවරං සින්නං හෝති, මුහුත්තං උණ්හේ ඕතාපේතබ්බං, න ච උණ්හේ චීවරං නිදහිතබ්බං. චීවරං සඞ්ඝරිතබ්බං. චීවරං සඞ්ඝරන්තේන චතුරඞ්ගුලං කණ්ණං උස්සාරේත්වා චීවරං සඞ්ඝරිතබ්බං—  මා මජ්ඣේ භඞ්ගෝ අහෝසීති. ඕභෝගේ කායබන්ධනං කාතබ්බං.
</Paragraph>

<Paragraph number="1761" book="cula">
සචේ පිණ්ඩපාතෝ හෝති, අන්තේවාසිකෝ ච භුඤ්ජිතුකාමෝ හෝති, උදකං දත්වා පිණ්ඩපාතෝ උපනාමේතබ්බෝ. අන්තේවාසිකෝ පානීයේන පුච්ඡිතබ්බෝ. භුත්තාවිස්ස උදකං දත්වා පත්තං පටිග්ගහේත්වා නීචං කත්වා සාධුකං අප්පටිඝංසන්තේන ධෝවිත්වා වෝදකං කත්වා මුහුත්තං උණ්හේ ඕතාපේතබ්බෝ, න ච උණ්හේ පත්තෝ නිදහිතබ්බෝ. පත්තචීවරං නික්ඛිපිතබ්බං. පත්තං නික්ඛිපන්තේන …පේ…  චීවරං නික්ඛිපන්තේන …පේ…  පාරතෝ අන්තං ඕරතෝ භෝගං කත්වා චීවරං නික්ඛිපිතබ්බං. අන්තේවාසිකම්හි උට්ඨිතේ ආසනං උද්ධරිතබ්බං, පාදෝදකං පාදපීඨං පාදකථලිකං පටිසාමේතබ්බං. සචේ සෝ දේසෝ උක්ලාපෝ හෝති, සෝ දේසෝ සම්මජ්ජිතබ්බෝ.
</Paragraph>

<Paragraph number="1762" book="cula">
සචේ අන්තේවාසිකෝ නහායිතුකාමෝ හෝති, නහානං පටියාදේතබ්බං. සචේ සීතේන අත්ථෝ හෝති, සීතං පටියාදේතබ්බං. සචේ උණ්හේන අත්ථෝ හෝති, උණ්හං පටියාදේතබ්බං.
</Paragraph>

<Paragraph number="1763" book="cula">
සචේ අන්තේවාසිකෝ ජන්තාඝරං පවිසිතුකාමෝ හෝති, චුණ්ණං සන්නේතබ්බං, මත්තිකා තේමේතබ්බා, ජන්තාඝරපීඨං ආදාය ගන්ත්වා ජන්තාඝරපීඨං දත්වා චීවරං පටිග්ගහේත්වා ඒකමන්තං නික්ඛිපිතබ්බං, චුණ්ණං දාතබ්බං, මත්තිකා දාතබ්බා. සචේ උස්සහති ජන්තාඝරං පවිසිතබ්බං. ජන්තාඝරං පවිසන්තේන මත්තිකාය මුඛං මක්ඛේත්වා පුරතෝ ච පච්ඡතෝ ච පටිච්ඡාදේත්වා ජන්තාඝරං පවිසිතබ්බං. න ථේරේ භික්ඛූ අනුපඛජ්ජ නිසීදිතබ්බං. න නවා භික්ඛූ ආසනේන පටිබාහිතබ්බා. ජන්තාඝරේ අන්තේවාසිකස්ස පරිකම්මං කාතබ්බං. ජන්තාඝරා නික්ඛමන්තේන ජන්තාඝරපීඨං ආදාය පුරතෝ ච පච්ඡතෝ ච පටිච්ඡාදේත්වා ජන්තාඝරා නික්ඛමිතබ්බං.
</Paragraph>

<Paragraph number="1764" book="cula">
උදකේපි අන්තේවාසිකස්ස පරිකම්මං කාතබ්බං. නහාතේන පඨමතරං උත්තරිත්වා අත්තනෝ ගත්තං වෝදකං කත්වා නිවාසේත්වා අන්තේවාසිකස්ස ගත්තතෝ උදකං පමජ්ජිතබ්බං, නිවාසනං දාතබ්බං, සඞ්ඝාටි දාතබ්බා, ජන්තාඝරපීඨං ආදාය පඨමතරං ආගන්ත්වා ආසනං පඤ්ඤපේතබ්බං, පාදෝදකං පාදපීඨං පාදකථලිකං උපනික්ඛිපිතබ්බං, අන්තේවාසිකෝ පානීයේන පුච්ඡිතබ්බෝ.
</Paragraph>

<Paragraph number="1765" book="cula">
යස්මිං විහාරේ අන්තේවාසිකෝ විහරති, සචේ සෝ විහාරෝ උක්ලාපෝ හෝති, සචේ උස්සහති, සෝධේතබ්බෝ. විහාරං සෝධේන්තේන පඨමං පත්තචීවරං නීහරිත්වා ඒකමන්තං නික්ඛිපිතබ්බං …පේ…  ආචමනකුම්භියා උදකං න හෝති, ආචමනකුම්භියා උදකං ආසිඤ්චිතබ්බං.
</Paragraph>

<Paragraph number="1766" book="cula">
සචේ අන්තේවාසිකස්ස අනභිරති උප්පන්නා හෝති, ආචරියේන වූපකාසේතබ්බෝ, වූපකාසාපේතබ්බෝ, ධම්මකථා වාස්ස කාතබ්බා. සචේ අන්තේවාසිකස්ස කුක්කුච්චං උප්පන්නං හෝති, ආචරියේන විනෝදේතබ්බං, විනෝදාපේතබ්බං, ධම්මකථා වාස්ස කාතබ්බා. සචේ අන්තේවාසිකස්ස දිට්ඨිගතං උප්පන්නං හෝති, ආචරියේන විවේචේතබ්බං, විවේචාපේතබ්බං, ධම්මකථා වාස්ස කාතබ්බා. සචේ අන්තේවාසිකෝ ගරුධම්මං අජ්ඣාපන්නෝ හෝති, පරිවාසාරහෝ, ආචරියේන උස්සුක්කං කාතබ්බං—  කින්ති නු ඛෝ සංඝෝ අන්තේවාසිකස්ස පරිවාසං දදේය්‍යාති. සචේ අන්තේවාසිකෝ මූලායපටිකස්සනාරහෝ හෝති, ආචරියේන උස්සුක්කං කාතබ්බං—  කින්ති නු ඛෝ සංඝෝ අන්තේවාසිකං මූලාය පටිකස්සේය්‍යාති. සචේ අන්තේවාසිකෝ මානත්තාරහෝ හෝති, ආචරියේන උස්සුක්කං කාතබ්බං—  කින්ති නු ඛෝ සංඝෝ අන්තේවාසිකස්ස මානත්තං දදේය්‍යාති. සචේ අන්තේවාසිකෝ අබ්භානාරහෝ හෝති, ආචරියේන උස්සුක්කං කාතබ්බං—  කින්ති නු ඛෝ සංඝෝ අන්තේවාසිකං අබ්භේය්‍යාති. සචේ සංඝෝ අන්තේවාසිකස්ස කම්මං කත්තුකාමෝ හෝති, තජ්ජනීයං වා නියස්සං වා පබ්බාජනීයං වා පටිසාරණීයං වා උක්ඛේපනීයං වා, ආචරියේන උස්සුක්කං කාතබ්බං—  කින්ති නු ඛෝ සංඝෝ අන්තේවාසිකස්ස කම්මං න කරේය්‍ය, ලහුකාය වා පරිණාමේය්‍යාති. කතං වා පනස්ස හෝති, සංඝේන කම්මං, තජ්ජනීයං වා නියස්සං වා පබ්බාජනීයං වා පටිසාරණීයං වා උක්ඛේපනීයං වා, ආචරියේන උස්සුක්කං කාතබ්බං—  කින්ති නු ඛෝ අන්තේවාසිකෝ සම්මා වත්තේය්‍ය, ලෝමං පාතේය්‍ය, නේත්ථාරං වත්තේය්‍ය, සංඝෝ තං කම්මං පටිප්පස්සම්භේය්‍යාති.
</Paragraph>

<Paragraph number="1767" book="cula">
සචේ අන්තේවාසිකස්ස චීවරං ධෝවිතබ්බං හෝති, ආචරියේන ආචික්ඛිතබ්බං—  ඒවං ධෝවේය්‍යාසීති, උස්සුක්කං වා කාතබ්බං—  කින්ති නු ඛෝ අන්තේවාසිකස්ස චීවරං ධෝවියේථාති. සචේ අන්තේවාසිකස්ස චීවරං කාතබ්බං හෝති, ආචරියේන ආචික්ඛිතබ්බං—  ඒවං කරේය්‍යාසීති, උස්සුක්කං වා කාතබ්බං—  කින්ති නු ඛෝ අන්තේවාසිකස්ස චීවරං කරියේථාති. සචේ අන්තේවාසිකස්ස රජනං පචිතබ්බං හෝති, ආචරියේන ආචික්ඛිතබ්බං—  ඒවං පචේය්‍යාසීති, උස්සුක්කං වා කාතබ්බං—  කින්ති නු ඛෝ අන්තේවාසිකස්ස රජනං පචියේථාති. සචේ අන්තේවාසිකස්ස චීවරං රජිතබ්බං හෝති, ආචරියේන ආචික්ඛිතබ්බං—  ඒවං රජේය්‍යාසීති, උස්සුක්කං වා කාතබ්බං—  කින්ති නු ඛෝ අන්තේවාසිකස්ස චීවරං රජියේථාති. චීවරං රජන්තේන සාධුකං සම්පරිවත්තකං සම්පරිවත්තකං රජිතබ්බං. න ච අච්ඡින්නේ ථේවේ පක්කමිතබ්බං. සචේ අන්තේවාසිකෝ ගිලානෝ හෝති, යාවජීවං උපට්ඨාතබ්බෝ, වුට්ඨානමස්ස ආගමේතබ්බං. ඉදං ඛෝ, භික්ඛවේ, ආචරියානං අන්තේවාසිකේසු වත්තං යථා ආචරියේහි අන්තේවාසිකේසු සම්මා වත්තිතබ්බන්”ති.

</Paragraph>
</Division>

<Paragraph number="1768" type="center" book="cula">
වත්තක්ඛන්ධකෝ අට්ඨමෝ.

  
ඉමම්හි ඛන්ධකේ වත්ථූ ඒකූනවීසති, වත්තා චුද්දස.



</Paragraph>

<Paragraph number="1769" type="center" book="cula">
තස්සුද්දානං


</Paragraph>

<Paragraph number="1770" type="verses" book="cula">
_සෞපාහනා ඡත්තා ච,_  
_ඕගුණ්ඨි සීසං පානීයං;_  
_නාභිවාදේ න පුච්ඡන්ති,_  
_අහි උජ්ඣන්ති පේසලා._  

</Paragraph>

<Paragraph number="1771" type="verses" book="cula">
_ඕමුඤ්චි ඡත්තං ඛන්ධේ ච,_  
_අතරඤ්ච පටික්කමං;_  
_පත්තචීවරං නික්ඛිපා,_  
_පතිරූපඤ්ච පුච්ඡිතා._  

</Paragraph>

<Paragraph number="1772" type="verses" book="cula">
_ආසිඤ්චේය්‍ය ධෝවිතේන,_  
_සුක්ඛේනල්ලේනුපාහනා;_  
_වුඩ්ඪෝ නවකෝ පුච්ඡේය්‍ය,_  
_අජ්ඣාවුට්ඨඤ්ච ගෝචරා._  

</Paragraph>

<Paragraph number="1773" type="verses" book="cula">
_සේක්ඛා වච්චා පානී පරි,_  
_කත්තරං කතිකං තතෝ;_  
_කාලං මුහුත්තං උක්ලාපෝ,_  
_භූමත්ථරණං නීහරේ._  

</Paragraph>

<Paragraph number="1774" type="verses" book="cula">
_පටිපාදෝ භිසිබිබ්බෝ,_  
_මඤ්චපීඨඤ්ච මල්ලකං;_  
_අපස්සේනුල්ලෝකකණ්ණා,_  
_ගේරුකා කාළ අකතා._  

</Paragraph>

<Paragraph number="1775" type="verses" book="cula">
_සඞ්කාරඤ්ච භූමත්ථරණං,_  
_පටිපාදකං මඤ්චපීඨං;_  
_භිසි නිසීදනම්පි,_  
_මල්ලකං අපස්සේන ච._  

</Paragraph>

<Paragraph number="1776" type="verses" book="cula">
_පත්තචීවරං භූමි ච,_  
_පාරන්තං ඕරතෝ භෝගං;_  
_පුරත්ථිමා පච්ඡිමා ච,_  
උත්තරා අථ දක්ඛිණා._  

</Paragraph>

<Paragraph number="1777" type="verses" book="cula">
_සීතුණ්හේ ච දිවාරත්තිං,_  
_පරිවේණඤ්ච කෝට්ඨකෝ;_  
උපට්ඨානග්ගි සාලා ච,_  
_වත්තං වච්චකුටීසු ච._  

</Paragraph>

<Paragraph number="1778" type="verses" book="cula">
_පානී පරිභෝජනියා,_  
_කුම්භි ආචමනේසු ච;_  
_අනෝපමේන පඤ්ඤත්තං,_  
_වත්තං ආගන්තුකේහිමේ._  

</Paragraph>

<Paragraph number="1779" type="verses" book="cula">
_නේවාසනං න උදකං,_  
_න පච්චු න ච පානියං;_  
_නාභිවාදේ න පඤ්ඤපේ,_  
උජ්ඣායන්ති ච පේසලා._  

</Paragraph>

<Paragraph number="1780" type="verses" book="cula">
_වුඩ්ඪාසනඤ්ච උදකං,_  
_පච්චුග්ගන්ත්වා ච පානියං;_  
උපාහනේ ඒකමන්තං,_  
_අභිවාදේ ච පඤ්ඤපේ._  

</Paragraph>

<Paragraph number="1781" type="verses" book="cula">
_වුත්ථං ගෝචරසේක්ඛෝ ච,_  
_ඨානං පානියභෝජනං;_  
_කත්තරං කතිකං කාලං,_  
_නවකස්ස නිසින්නකේ._  

</Paragraph>

<Paragraph number="1782" type="verses" book="cula">
_අභිවාදයේ ආචික්ඛේ,_  
_යථා හේට්ඨා තථා නයේ;_  
_නිද්දිට්ඨං සත්ථවාහේන,_  
_වත්තං ආවාසිකේහිමේ._  

</Paragraph>

<Paragraph number="1783" type="verses" book="cula">
_ගමිකා දාරුමත්ති ච,_  
_විවරිත්වා න පුච්ඡිය;_  
_නස්සන්ති ච අගුත්තඤ්ච,_  
උජ්ඣායන්ති ච පේසලා._  

</Paragraph>

<Paragraph number="1784" type="verses" book="cula">
_පටිසාමේත්වා ථකේත්වා,_  
_ආපුච්ඡිත්වාව පක්කමේ;_  
_භික්ඛු වා සාමණේරෝ වා,_  
_ආරාමිකෝ උපාසකෝ._  

</Paragraph>

<Paragraph number="1785" type="verses" book="cula">
_පාසාණකේසු ච පුඤ්ජං,_  
_පටිසාමේ ථකේය්‍ය ච;_  
_සචේ උස්සහති උස්සුක්කං,_  
_අනෝවස්සේ තථේව ච._  

</Paragraph>

<Paragraph number="1786" type="verses" book="cula">
_සබ්බෝ ඕවස්සති ගාමං,_  
_අජ්ඣෝකාසේ තථේව ච;_  
_අප්පේවඞ්ගානි සේසේය්‍යුං,_  
_වත්තං ගමිකභික්ඛුනා._  

</Paragraph>

<Paragraph number="1787" type="verses" book="cula">
_නානුමෝදන්ති ථේරේන,_  
_ඕහාය චතුපඤ්චහි;_  
_වච්චිතෝ මුච්ඡිතෝ ආසි,_  
_වත්තානුමෝදනේසුමේ._  

</Paragraph>

<Paragraph number="1788" type="verses" book="cula">
_ඡබ්බග්ගියා දුන්නිවත්ථා,_  
_අථෝපි ච දුප්පාරුතා;_  
_අනාකප්පා ච වෝක්කම්ම,_  
_ථේරේ අනුපඛජ්ජනේ._  

</Paragraph>

<Paragraph number="1789" type="verses" book="cula">
_නවේ භික්ඛූ ච සඞ්ඝාටි,_  
උජ්ඣායන්ති ච පේසලා;_  
_තිමණ්ඩලං නිවාසේත්වා,_  
_කායසගුණගණ්ඨිකා._  

</Paragraph>

<Paragraph number="1790" type="verses" book="cula">
_න වෝක්කම්ම පටිච්ඡන්නං,_  
_සුසංවුතෝක්ඛිත්තචක්ඛු;_  
උක්ඛිත්තෝජ්ජග්ඝිකාසද්දෝ,_  
_තයෝ චේව පචාලනා._  

</Paragraph>

<Paragraph number="1791" type="verses" book="cula">
_ඛම්භෝගුණ්ඨිඋක්කුටිකා,_  
_පටිච්ඡන්නං සුසංවුතෝ;_  
_ඕක්ඛිත්තුක්ඛිත්තෞජ්ජග්ඝි,_  
_අප්පසද්දෝ තයෝ චලා._  

</Paragraph>

<Paragraph number="1792" type="verses" book="cula">
_ඛම්භෝගුණ්ඨිපල්ලත්ථි ච,_  
_අනුපඛජ්ජ නාසනේ;_  
_ඕත්ථරිත්වාන උදකේ,_  
_නීචං කත්වාන සිඤ්චියා._  

</Paragraph>

<Paragraph number="1793" type="verses" book="cula">
_පටි සාමන්තා සඞ්ඝාටි,_  
_ඕදනේ ච පටිග්ගහේ;_  
_සූපං උත්තරිභඞ්ගේන,_  
_සබ්බේසං සමතිත්ථි ච._  

</Paragraph>

<Paragraph number="1794" type="verses" book="cula">
_සක්කච්චං පත්තසඤ්ඤී ච,_  
_සපදානඤ්ච සූපකං;_  
_න ථූපතෝ පටිච්ඡාදේ,_  
_විඤ්ඤත්තුජ්ඣානසඤ්ඤිනා._  

</Paragraph>

<Paragraph number="1795" type="verses" book="cula">
_මහන්තමණ්ඩලද්වාරං,_  
_සබ්බහත්ථෝ න බ්‍යාහරේ;_  
උක්ඛේපෝ ඡේදනාගණ්ඩ,_  
_ධුනං සිත්ථාවකාරකං._  

</Paragraph>

<Paragraph number="1796" type="verses" book="cula">
_ජිව්හානිච්ඡාරකඤ්චේව,_  
_චපුචපු සුරුසුරු;_  
_හත්ථපත්තෝට්ඨනිල්ලේහං,_  
_සාමිසේන පටිග්ගහේ._  

</Paragraph>

<Paragraph number="1797" type="verses" book="cula">
_යාව න සබ්බේ උදකේ,_  
_නීචං කත්වාන සිඤ්චියං;_  
_පටි සාමන්තා සඞ්ඝාටි,_  
_නීචං කත්වා ඡමාය ච._  

</Paragraph>

<Paragraph number="1798" type="verses" book="cula">
_සසිත්ථකං නිවත්තන්තේ,_  
_සුප්පටිච්ඡන්නමුක්කුටි;_  
_ධම්මරාජේන පඤ්ඤත්තං,_  
ඉදං භත්තග්ගවත්තනං._  

</Paragraph>

<Paragraph number="1799" type="verses" book="cula">
_දුන්නිවත්ථා අනාකප්පා,_  
_අසල්ලක්ඛේත්වා ච සහසා;_  
_දූරේ අච්ච චිරං ලහුං,_  
_තථේව පිණ්ඩචාරිකෝ._  

</Paragraph>

<Paragraph number="1800" type="verses" book="cula">
_පටිච්ඡන්නෝව ගච්ඡේය්‍ය,_  
_සුසංවුතෝක්ඛිත්තචක්ඛු;_  
උක්ඛිත්තෝජ්ජග්ඝිකාසද්දෝ,_  
_තයෝ චේව පචාලනා._  

</Paragraph>

<Paragraph number="1801" type="verses" book="cula">
_ඛම්භෝගුණ්ඨිඋක්කුටිකා,_  
_සල්ලක්ඛේත්වා ච සහසා;_  
_දූරේ අච්ච චිරං ලහුං,_  
_ආසනකං කටච්ඡුකා._  

</Paragraph>

<Paragraph number="1802" type="verses" book="cula">
_භාජනං වා ඨපේති ච,_  
උච්චාරේත්වා පණාමේත්වා;_  
_පටිග්ගහේ න උල්ලෝකේ,_  
_සූපේසුපි තථේව තං._  

</Paragraph>

<Paragraph number="1803" type="verses" book="cula">
_භික්ඛු සඞ්ඝාටියා ඡාදේ,_  
_පටිච්ඡන්නේව ගච්ඡියං;_  
_සංවුතෝක්ඛිත්තචක්ඛු ච,_  
උක්ඛිත්තෝජ්ජග්ඝිකාය ච;_  
_අප්පසද්දෝ තයෝ චාලා,_  
_ඛම්භෝගුණ්ඨිකෞක්කුටි._  

</Paragraph>

<Paragraph number="1804" type="verses" book="cula">
_පඨමාසනවක්කාර,_  
_පානියං පරිභෝජනී;_  
_පච්ඡාකඞ්ඛති භුඤ්ජේය්‍ය,_  
_ඕපිලාපේය්‍ය උද්ධරේ._  

</Paragraph>

<Paragraph number="1805" type="verses" book="cula">
_පටිසාමේය්‍ය සම්මජ්ජේ,_  
_රිත්තං තුච්ඡං උපට්ඨපේ;_  
_හත්ථවිකාරේ භින්දේය්‍ය,_  
_වත්තිදං පිණ්ඩචාරිකේ._  

</Paragraph>

<Paragraph number="1806" type="verses" book="cula">
_පානී පරි අග්ගිරණි,_  
_නක්ඛත්තදිසචෝරා ච;_  
_සබ්බං නත්ථීති කෝට්ටේත්වා,_  
_පත්තංසේ චීවරං තතෝ._  

</Paragraph>

<Paragraph number="1807" type="verses" book="cula">
ඉදානි අංසේ ලග්ගේත්වා,_  
_තිමණ්ඩලං පරිමණ්ඩලං;_  
_යථා පිණ්ඩචාරිවත්තං,_  
_නයේ ආරඤ්ඤකේසුපි._  

</Paragraph>

<Paragraph number="1808" type="verses" book="cula">
_පත්තංසේ චීවරං සීසේ,_  
_ආරෝහිත්වා ච පානියං;_  
_පරිභෝජනියං අග්ගි,_  
_අරණී චාපි කත්තරං._  

</Paragraph>

<Paragraph number="1809" type="verses" book="cula">
_නක්ඛත්තං සප්පදේසං වා,_  
_දිසාපි කුසලෝ භවේ;_  
_සත්තුත්තමේන පඤ්ඤත්තං,_  
_වත්තං ආරඤ්ඤකේසුමේ._  

</Paragraph>

<Paragraph number="1810" type="verses" book="cula">
_අජ්ඣෝකාසේ ඕකිරිංසු,_  
උජ්ඣායන්ති ච පේසලා;_  
_සචේ විහාරෝ උක්ලාපෝ,_  
_පඨමං පත්තචීවරං._  

</Paragraph>

<Paragraph number="1811" type="verses" book="cula">
_භිසිබිබ්බෝහනං මඤ්චං,_  
_පීඨඤ්ච ඛේළමල්ලකං;_  
_අපස්සේනුල්ලෝකකණ්ණා,_  
_ගේරුකා කාළ අකතා._  

</Paragraph>

<Paragraph number="1812" type="verses" book="cula">
_සඞ්කාරං භික්ඛුසාමන්තා,_  
_සේනාවිහාරපානියං;_  
_පරිභෝජනසාමන්තා,_  
_පටිවාතේ ච අඞ්ගණේ._  

</Paragraph>

<Paragraph number="1813" type="verses" book="cula">
_අධෝවාතේ අත්ථරණං,_  
_පටිපාදකමඤ්චෝ ච;_  
_පීඨං භිසි නිසීදනං,_  
_මල්ලකං අපස්සේන ච._  

</Paragraph>

<Paragraph number="1814" type="verses" book="cula">
_පත්තචීවරං භූමි ච,_  
_පාරන්තං ඕරතෝ භෝගං;_  
_පුරත්ථිමා ච පච්ඡිමා,_  
උත්තරා අථ දක්ඛිණා._  

</Paragraph>

<Paragraph number="1815" type="verses" book="cula">
_සීතුණ්හේ ච දිවා රත්තිං,_  
_පරිවේණඤ්ච කෝට්ඨකෝ;_  
උපට්ඨානග්ගිසාලා ච,_  
_වච්චකුටී ච පානියං._  

</Paragraph>

<Paragraph number="1816" type="verses" book="cula">
_ආචමනකුම්භි වුඩ්ඪේ ච,_  
උද්දේසපුච්ඡනා සජ්ඣා;_  
_ධම්මෝ පදීපං විජ්ඣාපේ,_  
_න විවරේ නපි ථකේ._  

</Paragraph>

<Paragraph number="1817" type="verses" book="cula">
_යේන වුඩ්ඪෝ පරිවත්ති,_  
_කණ්ණේනපි න ඝට්ටයේ;_  
_පඤ්ඤපේසි මහාවීරෝ,_  
_වත්තං සේනාසනේසු තං._  

</Paragraph>

<Paragraph number="1818" type="verses" book="cula">
_නිවාරියමානා ද්වාරං,_  
_මුච්ඡිතුජ්ඣන්ති පේසලා;_  
_ඡාරිකං ඡඩ්ඩයේ ජන්තා,_  
_පරිභණ්ඩං තථේව ච._  

</Paragraph>

<Paragraph number="1819" type="verses" book="cula">
_පරිවේණං කෝට්ඨකෝ සාලා,_  
_චුණ්ණමත්තිකදෝණිකා;_  
_මුඛං පුරතෝ න ථේරේ,_  
_න නවේ උස්සහති සචේ._  

</Paragraph>

<Paragraph number="1820" type="verses" book="cula">
_පුරතෝ උපරිමග්ගෝ,_  
_චික්ඛල්ලං මත්ති පීඨකං;_  
_විජ්ඣාපේත්වා ථකේත්වා ච,_  
_වත්තං ජන්තාඝරේසුමේ._  

</Paragraph>

<Paragraph number="1821" type="verses" book="cula">
_නාචමේති යථාවුඩ්ඪං,_  
_පටිපාටි ච සහසා;_  
උබ්භජි නිත්ථුනෝ කට්ඨං,_  
_වච්චං පස්සාව ඛේළකං._  

</Paragraph>

<Paragraph number="1822" type="verses" book="cula">
_ඵරුසා කූප සහසා,_  
උබ්භජි චපු සේසේන;_  
_බහි අන්තෝ ච උක්කාසේ,_  
_රජ්ජු අතරමානඤ්ච._  

</Paragraph>

<Paragraph number="1823" type="verses" book="cula">
_සහසා උබ්භජි ඨිතේ,_  
_නිත්ථුනේ කට්ඨ වච්චඤ්ච;_  
_පස්සාව ඛේළ ඵරුසා,_  
_කූපඤ්ච වච්චපාදුකේ._  

</Paragraph>

<Paragraph number="1824" type="verses" book="cula">
_නාතිසහසා උබ්භජි,_  
_පාදුකාය චපුචපු;_  
_න සේසයේ පටිච්ඡාදේ,_  
උහතපිධරේන ච._  

</Paragraph>

<Paragraph number="1825" type="verses" book="cula">
_වච්චකුටී පරිභණ්ඩං,_  
_පරිවේණඤ්ච කෝට්ඨකෝ;_  
_ආචමනේ ච උදකං,_  
_වත්තං වච්චකුටීසුමේ._  

</Paragraph>

<Paragraph number="1826" book="cula">
උපාහනා දන්තකට්ඨං,_  
_මුඛෝදකඤ්ච ආසනං;_  
_යාගු උදකං ධෝවිත්වා,_  
උද්ධාරුක්ලාප ගාම ච._  

</Paragraph>

<Paragraph number="1827" type="verses" book="cula">
_නිවාසනා කායබන්ධා,_  
_සගුණං පත්තසෝදකං;_  
_පච්ඡා තිමණ්ඩලෝ චේව,_  
_පරිමණ්ඩල බන්ධනං._  

</Paragraph>

<Paragraph number="1828" type="verses" book="cula">
_සගුණං ධෝවිත්වා පච්ඡා,_  
_නාතිදූරේ පටිග්ගහේ;_  
_භණමානස්ස ආපත්ති,_  
_පඨමාගන්ත්වාන ආසනං._  

</Paragraph>

<Paragraph number="1829" type="verses" book="cula">
උදකං පීඨකථලි,_  
_පච්චුග්ගන්ත්වා නිවාසනං;_  
_ඕතාපේ නිදහි භඞ්ගෝ,_  
_ඕභෝගේ භුඤ්ජිතු නමේ._  

</Paragraph>

<Paragraph number="1830" type="verses" book="cula">
_පානීයං උදකං නීචං,_  
_මුහුත්තං න ච නිදහේ;_  
_පත්තචීවරං භූමි ච,_  
_පාරන්තං ඕරතෝ භෝගං._  

</Paragraph>

<Paragraph number="1831" book="cula">
උද්ධරේ පටිසාමේ ච,_  
උක්ලාපෝ ච නහායිතුං;_  
_සීතං උණ්හං ජන්තාඝරං,_  
_චුණ්ණං මත්තික පිට්ඨිතෝ._  

</Paragraph>

<Paragraph number="1832" type="verses" book="cula">
_පීඨඤ්ච චීවරං චුණ්ණං,_  
_මත්තිකුස්සහති මුඛං;_  
_පුරතෝ ථේරේ නවේ ච,_  
_පරිකම්මඤ්ච නික්ඛමේ._  

</Paragraph>

<Paragraph number="1833" type="verses" book="cula">
_පුරතෝ උදකේ න්හාතේ,_  
_නිවාසේත්වා උපජ්ඣායං;_  
_නිවාසනඤ්ච සඞ්ඝාටි,_  
_පීඨකං ආසනේන ච._  

</Paragraph>

<Paragraph number="1834" type="verses" book="cula">
_පාදෝ පීඨං කථලිඤ්ච,_  
_පානීයුද්දේසපුච්ඡනා;_  
උක්ලාපං සුසෝධේය්‍ය,_  
_පඨමං පත්තචීවරං._  

</Paragraph>

<Paragraph number="1835" type="verses" book="cula">
_නිසීදනපච්චත්ථරණං,_  
_භිසි බිබ්බෝහනානි ච;_  
_මඤ්චෝ පීඨං පටිපාදං,_  
_මල්ලකං අපස්සේන ච._  

</Paragraph>

<Paragraph number="1836" type="verses" book="cula">
_භූම සන්තාන ආලෝක,_  
_ගේරුකා කාළ අකතා;_  
_භූමත්ථරපටිපාදා,_  
_මඤ්චෝ පීඨං බිබ්බෝහනං._  

</Paragraph>

<Paragraph number="1837" type="verses" book="cula">
_නිසීදත්ථරණං ඛේළ,_  
_අපස්සේ පත්තචීවරං;_  
_පුරත්ථිමා පච්ඡිමා ච,_  
උත්තරා අථ දක්ඛිණා._  

</Paragraph>

<Paragraph number="1838" type="verses" book="cula">
_සීතුණ්හඤ්ච දිවා රත්තිං,_  
_පරිවේණඤ්ච කෝට්ඨකෝ;_  
උපට්ඨානග්ගිසාලා ච,_  
_වච්චපානියභෝජනී._  

</Paragraph>

<Paragraph number="1839" type="verses" book="cula">
_ආචමං අනභිරති,_  
_කුක්කුච්චං දිට්ඨි ච ගරු;_  
_මූලමානත්තඅබ්භානං,_  
_තජ්ජනීයං නියස්සකං._  

</Paragraph>

<Paragraph number="1840" type="verses" book="cula">
_පබ්බාජ පටිසාරණී,_  
උක්ඛේපඤ්ච කතං යදි;_  
_ධෝවේ කාතබ්බං රජඤ්ච,_  
_රජේ සම්පරිවත්තකං._  

</Paragraph>

<Paragraph number="1841" type="verses" book="cula">
_පත්තඤ්ච චීවරඤ්චාපි,_  
_පරික්ඛාරඤ්ච ඡේදනං;_  
_පරිකම්මං වේය්‍යාවච්චං,_  
_පච්ඡා පිණ්ඩං පවිසනං._  

</Paragraph>

<Paragraph number="1842" type="verses" book="cula">
_න සුසානං දිසා චේව,_  
_යාවජීවං උපට්ඨහේ;_  
_සද්ධිවිහාරිකේනේතං,_  
_වත්තුපජ්ඣායකේසුමේ._  

</Paragraph>

<Paragraph number="1843" type="verses" book="cula">
_ඕවාදසාසනුද්දේසා,_  
_පුච්ඡා පත්තඤ්ච චීවරං;_  
_පරික්ඛාරෝ ගිලානෝ ච,_  
_න පච්ඡාසමණෝ භවේ._  

</Paragraph>

<Paragraph number="1844" type="verses" book="cula">
උපජ්ඣායේසු යේ වත්තා,_  
_ඒවං ආචරියේසුපි;_  
_සද්ධිවිහාරිකේ වත්තා,_  
_තථේව අන්තේවාසිකේ._  

</Paragraph>

<Paragraph number="1845" type="verses" book="cula">
_ආගන්තුකේසු යේ වත්තා,_  
_පුන ආවාසිකේසු ච;_  
_ගමිකානුමෝදනිකා,_  
_භත්තග්ගේ පිණ්ඩචාරිකේ._  

</Paragraph>

<Paragraph number="1846" type="verses" book="cula">
_ආරඤ්ඤකේසු යං වත්තං,_  
_යඤ්ච සේනාසනේසුපි;_  
_ජන්තාඝරේ වච්චකුටී,_  
උපජ්ඣා සද්ධිවිහාරිකේ._  

</Paragraph>

<Paragraph number="1847" type="verses" book="cula">
_ආචරියේසු යං වත්තං,_  
_තථේව අන්තේවාසිකේ;_  
_ඒකූනවීසති වත්ථූ,_  
_වත්තා චුද්දස ඛන්ධකේ._  

</Paragraph>

<Paragraph number="1848" type="verses" book="cula">
_වත්තං අපරිපූරේන්තෝ,_  
_න සීලං පරිපූරති;_  
_අසුද්ධසීලෝ දුප්පඤ්ඤෝ,_  
_චිත්තේකග්ගං න වින්දති._  

</Paragraph>

<Paragraph number="1849" type="verses" book="cula">
_වික්ඛිත්තචිත්තෝනේකග්ගෝ,_  
_සම්මා ධම්මං න පස්සති;_  
_අපස්සමානෝ සද්ධම්මං,_  
_දුක්ඛා න පරිමුච්චති._  

</Paragraph>

<Paragraph number="1850" type="verses" book="cula">
_යං වත්තං පරිපූරේන්තෝ,_  
_සීලම්පි පරිපූරති;_  
_විසුද්ධසීලෝ සප්පඤ්ඤෝ,_  
_චිත්තේකග්ගම්පි වින්දති._  

</Paragraph>

<Paragraph number="1851" type="verses" book="cula">
_අවික්ඛිත්තචිත්තෝ ඒකග්ගෝ,_  
_සම්මා ධම්මං විපස්සති;_  
_සම්පස්සමානෝ සද්ධම්මං,_  
_දුක්ඛා සෝ පරිමුච්චති._  

</Paragraph>

<Paragraph number="1852" type="verses" book="cula">
_තස්මා හි වත්තං පූරේය්‍ය,_  
_ජිනපුත්තෝ විචක්ඛණෝ;_  
_ඕවාදං බුද්ධසේට්ඨස්ස,_  
_තතෝ නිබ්බානමේහිතීති._  


</Paragraph>

<Paragraph number="1853" type="center" book="cula">
වත්තක්ඛන්ධකෝ නිට්ඨිතෝ.
</Paragraph>