---
title: "4.1.1 කණ්හපක්ඛනවක"
tableOfContents: false
sidebar:
  order: 1
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="187" book="cula">

<Paragraph number="787" book="cula">
අධම්මවාදී පුග්ගලෝ ධම්මවාදිං පුග්ගලං සඤ්ඤාපේති නිජ්ඣාපේති පේක්ඛේති අනුපේක්ඛේති දස්සේති අනුදස්සේති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හාහි, ඉමං රෝචේහී’ති. ඒවඤ්චේතං අධිකරණං වූපසම්මති, අධම්මේන වූපසම්මති සම්මුඛාවිනයපතිරූපකේන. (1)
</Paragraph>

<Paragraph number="788" book="cula">
අධම්මවාදී පුග්ගලෝ ධම්මවාදී සම්බහුලේ සඤ්ඤාපේති නිජ්ඣාපේති පේක්ඛේති අනුපේක්ඛේති දස්සේති අනුදස්සේති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හථ, ඉමං රෝචේථා’ති. ඒවඤ්චේතං අධිකරණං වූපසම්මති, අධම්මේන වූපසම්මති සම්මුඛාවිනයපතිරූපකේන. (2)
</Paragraph>

<Paragraph number="789" book="cula">
අධම්මවාදී පුග්ගලෝ ධම්මවාදිං සංඝං සඤ්ඤාපේති නිජ්ඣාපේති පේක්ඛේති අනුපේක්ඛේති දස්සේති අනුදස්සේති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හාහි, ඉමං රෝචේහී’ති. ඒවඤ්චේතං අධිකරණං වූපසම්මති, අධම්මේන වූපසම්මති සම්මුඛාවිනයපතිරූපකේන. (3)
</Paragraph>

<Paragraph number="790" book="cula">
අධම්මවාදී සම්බහුලා ධම්මවාදිං පුග්ගලං සඤ්ඤාපේන්ති නිජ්ඣාපේන්ති පේක්ඛේන්ති අනුපේක්ඛේන්ති දස්සේන්ති අනුදස්සේන්ති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හාහි, ඉමං රෝචේහී’ති. ඒවඤ්චේතං අධිකරණං වූපසම්මති, අධම්මේන වූපසම්මති සම්මුඛාවිනයපතිරූපකේන. (4)
</Paragraph>

<Paragraph number="791" book="cula">
අධම්මවාදී සම්බහුලා ධම්මවාදී සම්බහුලේ සඤ්ඤාපේන්ති නිජ්ඣාපේන්ති පේක්ඛේන්ති අනුපේක්ඛේන්ති දස්සේන්ති අනුදස්සේන්ති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හථ, ඉමං රෝචේථා’ති. ඒවඤ්චේතං අධිකරණං වූපසම්මති, අධම්මේන වූපසම්මති සම්මුඛාවිනයපතිරූපකේන. (5)
</Paragraph>

<Paragraph number="792" book="cula">
අධම්මවාදී සම්බහුලා ධම්මවාදිං සංඝං සඤ්ඤාපේන්ති නිජ්ඣාපේන්ති පේක්ඛේන්ති අනුපේක්ඛේන්ති දස්සේන්ති අනුදස්සේන්ති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හාහි, ඉමං රෝචේහී’ති. ඒවඤ්චේතං අධිකරණං වූපසම්මති, අධම්මේන වූපසම්මති සම්මුඛාවිනයපතිරූපකේන. (6)
</Paragraph>

<Paragraph number="793" book="cula">
අධම්මවාදී සංඝෝ ධම්මවාදිං පුග්ගලං සඤ්ඤාපේති නිජ්ඣාපේති පේක්ඛේති අනුපේක්ඛේති දස්සේති අනුදස්සේති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හාහි, ඉමං රෝචේහී’ති. ඒවඤ්චේතං අධිකරණං වූපසම්මති, අධම්මේන වූපසම්මති සම්මුඛාවිනයපතිරූපකේන. (7)
</Paragraph>

<Paragraph number="794" book="cula">
අධම්මවාදී සංඝෝ ධම්මවාදී සම්බහුලේ සඤ්ඤාපේති නිජ්ඣාපේති පේක්ඛේති අනුපේක්ඛේති දස්සේති අනුදස්සේති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හථ, ඉමං රෝචේථා’ති. ඒවඤ්චේතං අධිකරණං වූපසම්මති, අධම්මේන වූපසම්මති සම්මුඛාවිනයපතිරූපකේන. (8)
</Paragraph>

<Paragraph number="795" book="cula">
අධම්මවාදී සංඝෝ ධම්මවාදිං සංඝං සඤ්ඤාපේති නිජ්ඣාපේති පේක්ඛේති අනුපේක්ඛේති දස්සේති අනුදස්සේති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හාහි, ඉමං රෝචේහී’ති. ඒවඤ්චේතං අධිකරණං වූපසම්මති, අධම්මේන වූපසම්මති සම්මුඛාවිනයපතිරූපකේන. (9)

</Paragraph>
</Division>

<Paragraph number="796" type="center" book="cula">
කණ්හපක්ඛනවකං නිට්ඨිතං.
</Paragraph>