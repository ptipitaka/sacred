---
title: "4.1.2 සුක්කපක්ඛනවක"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="188" book="cula">

<Paragraph number="797" book="cula">
ධම්මවාදී පුග්ගලෝ අධම්මවාදිං පුග්ගලං සඤ්ඤාපේති නිජ්ඣාපේති පේක්ඛේති අනුපේක්ඛේති දස්සේති අනුදස්සේති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හාහි, ඉමං රෝචේහී’ති. ඒවඤ්චේතං අධිකරණං වූපසම්මති, ධම්මේන වූපසම්මති සම්මුඛාවිනයේන. (1)
</Paragraph>

<Paragraph number="798" book="cula">
ධම්මවාදී පුග්ගලෝ අධම්මවාදී සම්බහුලේ සඤ්ඤාපේති නිජ්ඣාපේති පේක්ඛේති අනුපේක්ඛේති දස්සේති අනුදස්සේති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හථ, ඉමං රෝචේථා’ති. ඒවඤ්චේතං අධිකරණං වූපසම්මති, ධම්මේන වූපසම්මති සම්මුඛාවිනයේන. (2)
</Paragraph>

<Paragraph number="799" book="cula">
ධම්මවාදී පුග්ගලෝ අධම්මවාදිං සංඝං සඤ්ඤාපේති නිජ්ඣාපේති පේක්ඛේති අනුපේක්ඛේති දස්සේති අනුදස්සේති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හාහි, ඉමං රෝචේහී’ති. ඒවඤ්චේතං අධිකරණං වූපසම්මති, ධම්මේන වූපසම්මති සම්මුඛාවිනයේන. (3)
</Paragraph>

<Paragraph number="800" book="cula">
ධම්මවාදී සම්බහුලා අධම්මවාදිං පුග්ගලං සඤ්ඤාපේන්ති නිජ්ඣාපේන්ති පේක්ඛේන්ති අනුපේක්ඛේන්ති දස්සේන්ති අනුදස්සේන්ති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හාහි, ඉමං රෝචේහී’ති. ඒවඤ්චේතං අධිකරණං වූපසම්මති, ධම්මේන වූපසම්මති සම්මුඛාවිනයේන. (4)
</Paragraph>

<Paragraph number="801" book="cula">
ධම්මවාදී සම්බහුලා අධම්මවාදී සම්බහුලේ සඤ්ඤාපේන්ති නිජ්ඣාපේන්ති පේක්ඛේන්ති අනුපේක්ඛේන්ති දස්සේන්ති අනුදස්සේන්ති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හථ, ඉමං රෝචේථා’ති. ඒවඤ්චේතං අධිකරණං වූපසම්මති, ධම්මේන වූපසම්මති සම්මුඛාවිනයේන. (5)
</Paragraph>

<Paragraph number="802" book="cula">
ධම්මවාදී සම්බහුලා අධම්මවාදිං සංඝං සඤ්ඤාපේන්ති නිජ්ඣාපේන්ති පේක්ඛේන්ති අනුපේක්ඛේන්ති දස්සේන්ති අනුදස්සේන්ති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හාහි, ඉමං රෝචේහී’ති. ඒවඤ්චේතං අධිකරණං වූපසම්මති, ධම්මේන වූපසම්මති සම්මුඛාවිනයේන. (6)
</Paragraph>

<Paragraph number="803" book="cula">
ධම්මවාදී සංඝෝ අධම්මවාදිං පුග්ගලං සඤ්ඤාපේති නිජ්ඣාපේති පේක්ඛේති අනුපේක්ඛේති දස්සේති අනුදස්සේති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හාහි, ඉමං රෝචේහී’ති. ඒවඤ්චේතං අධිකරණං වූපසම්මති, ධම්මේන වූපසම්මති සම්මුඛාවිනයේන. (7)
</Paragraph>

<Paragraph number="804" book="cula">
ධම්මවාදී සංඝෝ අධම්මවාදී සම්බහුලේ සඤ්ඤාපේති නිජ්ඣාපේති පේක්ඛේති අනුපේක්ඛේති දස්සේති අනුදස්සේති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හථ, ඉමං රෝචේථා’ති. ඒවඤ්චේතං අධිකරණං වූපසම්මති, ධම්මේන වූපසම්මති සම්මුඛාවිනයේන. (8)
</Paragraph>

<Paragraph number="805" book="cula">
ධම්මවාදී සංඝෝ අධම්මවාදිං සංඝං සඤ්ඤාපේති නිජ්ඣාපේති පේක්ඛේති අනුපේක්ඛේති දස්සේති අනුදස්සේති—  ‘අයං ධම්මෝ, අයං විනයෝ, ඉදං සත්ථුසාසනං, ඉමං ගණ්හාහි, ඉමං රෝචේහී’ති. ඒවඤ්චේතං අධිකරණං වූපසම්මති, ධම්මේන වූපසම්මති සම්මුඛාවිනයේනා”ති. (9)

</Paragraph>
</Division>

<Paragraph number="806" type="center" book="cula">
සුක්කපක්ඛනවකං නිට්ඨිතං.
</Paragraph>