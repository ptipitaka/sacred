---
title: "4.9.5 සතිවිනය"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="236" book="cula">

<Paragraph number="967" book="cula">
“අනුවාදාධිකරණං කතිහි සමථේහි සම්මති? අනුවාදාධිකරණං චතූහි සමථේහි සම්මති—  සම්මුඛාවිනයේන ච, සතිවිනයේන ච, අමූළ්හවිනයේන ච, තස්සපාපියසිකාය ච. සියා අනුවාදාධිකරණං ද්වේ සමථේ අනාගම්ම—  අමූළ්හවිනයඤ්ච, තස්සපාපියසිකඤ්ච; ද්වීහි සමථේහි සම්මේය්‍ය—  සම්මුඛාවිනයේන ච, සතිවිනයේන චාති? සියාතිස්ස වචනීයං. යථා කථං විය? ඉධ පන, භික්ඛවේ, භික්ඛූ භික්ඛුං අමූලිකාය සීලවිපත්තියා අනුද්ධංසේන්ති. තස්ස ඛෝ, භික්ඛවේ, භික්ඛුනෝ සතිවේපුල්ලප්පත්තස්ස සතිවිනයෝ දාතබ්බෝ. ඒවඤ්ච පන, භික්ඛවේ, දාතබ්බෝ—
</Paragraph>

<Paragraph number="968" book="cula">
තේන, භික්ඛවේ, භික්ඛුනා සංඝං උපසඞ්කමිත්වා ඒකංසං උත්තරාසඞ්ගං කරිත්වා …පේ…  ඒවමස්ස වචනීයෝ—  ‘මං, භන්තේ, භික්ඛූ අමූලිකාය සීලවිපත්තියා අනුද්ධංසේන්ති. සෝහං, භන්තේ, සතිවේපුල්ලප්පත්තෝ සංඝං සතිවිනයං යාචාමී’ති. දුතියම්පි යාචිතබ්බෝ. තතියම්පි යාචිතබ්බෝ. බ්‍යත්තේනං භික්ඛුනා පටිබලේන සංඝෝ ඤාපේතබ්බෝ—
</Paragraph>

<Paragraph number="969" book="cula">
‘සුණාතු මේ, භන්තේ, සංඝෝ. භික්ඛූ ඉත්ථන්නාමං භික්ඛුං අමූලිකාය සීලවිපත්තියා අනුද්ධංසේන්ති. සෝ සතිවේපුල්ලප්පත්තෝ සංඝං සතිවිනයං යාචති. යදි සංඝස්ස පත්තකල්ලං, සංඝෝ ඉත්ථන්නාමස්ස භික්ඛුනෝ සතිවේපුල්ලප්පත්තස්ස සතිවිනයං දදේය්‍ය. ඒසා ඤත්ති.
</Paragraph>

<Paragraph number="970" book="cula">
සුණාතු මේ, භන්තේ, සංඝෝ. භික්ඛූ ඉත්ථන්නාමං භික්ඛුං අමූලිකාය සීලවිපත්තියා අනුද්ධංසේන්ති. සෝ සතිවේපුල්ලප්පත්තෝ සංඝං සතිවිනයං යාචති. සංඝෝ ඉත්ථන්නාමස්ස භික්ඛුනෝ සතිවේපුල්ලප්පත්තස්ස සතිවිනයං දේති. යස්සායස්මතෝ ඛමති ඉත්ථන්නාමස්ස භික්ඛුනෝ සතිවේපුල්ලප්පත්තස්ස සතිවිනයස්ස දානං, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="971" book="cula">
දුතියම්පි ඒතමත්ථං වදාමි …පේ…  තතියම්පි ඒතමත්ථං වදාමි …පේ… .
</Paragraph>

<Paragraph number="972" book="cula">
දින්නෝ සංඝේන ඉත්ථන්නාමස්ස භික්ඛුනෝ සතිවේපුල්ලප්පත්තස්ස සතිවිනයෝ. ඛමති සංඝස්ස, තස්මා තුණ්හී, ඒවමේතං ධාරයාමී’ති.
</Paragraph>

<Paragraph number="973" book="cula">
ඉදං වුච්චති, භික්ඛවේ, අධිකරණං වූපසන්තං. කේන වූපසන්තං? සම්මුඛාවිනයේන ච සතිවිනයේන ච. කිඤ්ච තත්ථ සම්මුඛාවිනයස්මිං? සංඝසම්මුඛතා, ධම්මසම්මුඛතා, විනයසම්මුඛතා, පුග්ගලසම්මුඛතා …පේ…  කා ච තත්ථ පුග්ගලසම්මුඛතා? යෝ ච අනුවදති, යඤ්ච අනුවදති, උභෝ සම්මුඛීභූතා හෝන්ති—  අයං තත්ථ පුග්ගලසම්මුඛතා. කිඤ්ච තත්ථ සතිවිනයස්මිං? යා සතිවිනයස්ස කම්මස්ස කිරියා කරණං උපගමනං අජ්ඣුපගමනං අධිවාසනා අප්පටික්කෝසනා—  ඉදං තත්ථ සතිවිනයස්මිං. ඒවං වූපසන්තඤ්චේ, භික්ඛවේ, අධිකරණං කාරකෝ උක්කෝටේති, උක්කෝටනකං පාචිත්තියං; ඡන්දදායකෝ ඛීයති, ඛීයනකං පාචිත්තියං.
</Paragraph>
</Division>