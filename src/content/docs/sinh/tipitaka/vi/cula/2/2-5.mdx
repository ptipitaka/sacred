---
title: "2.5 අබ්භානාරහවත්ත"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="95" book="cula">

<Paragraph number="474" book="cula">
තේන ඛෝ පන සමයේන අබ්භානාරහා භික්ඛූ සාදියන්ති පකතත්තානං භික්ඛූනං අභිවාදනං පච්චුට්ඨානං …පේ…  නහානේ පිට්ඨිපරිකම්මං. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම අබ්භානාරහා භික්ඛූ සාදියිස්සන්ති පකතත්තානං භික්ඛූනං අභිවාදනං පච්චුට්ඨානං …පේ…  නහානේ පිට්ඨිපරිකම්මන්”ති. අථ ඛෝ තේ භික්ඛූ භගවතෝ ඒතමත්ථං ආරෝචේසුං.
</Paragraph>

<Paragraph number="475" book="cula">
අථ ඛෝ භගවා ඒතස්මිං නිදානේ ඒතස්මිං පකරණේ භික්ඛුසංඝං සන්නිපාතාපේත්වා භික්ඛූ පටිපුච්ඡි—  “සච්චං කිර, භික්ඛවේ, අබ්භානාරහා භික්ඛූ සාදියන්ති පකතත්තානං භික්ඛූනං අභිවාදනං පච්චුට්ඨානං …පේ…  නහානේ පිට්ඨිපරිකම්මන්”ති? “සච්චං, භගවා”ති. විගරහි බුද්ධෝ භගවා—  “අනනුච්ඡවිකං …පේ…  කථඤ්හි නාම, භික්ඛවේ, අබ්භානාරහා භික්ඛූ සාදියිස්සන්ති පකතත්තානං භික්ඛූනං අභිවාදනං පච්චුට්ඨානං …පේ…  නහානේ පිට්ඨිපරිකම්මං. නේතං, භික්ඛවේ, අප්පසන්නානං වා පසාදාය …පේ…  විගරහිත්වා …පේ…  ධම්මිං කථං කත්වා භික්ඛූ ආමන්තේසි—  “න, භික්ඛවේ, අබ්භානාරහේන භික්ඛුනා සාදිතබ්බං පකතත්තානං භික්ඛූනං අභිවාදනං පච්චුපට්ඨානං …පේ…  නහානේ පිට්ඨිපරිකම්මං. යෝ සාදියේය්‍ය, ආපත්ති දුක්කටස්ස. අනුජානාමි, භික්ඛවේ, අබ්භානාරහානං භික්ඛූනං මිථු යථාවුඩ්ඪං අභිවාදනං පච්චුට්ඨානං …පේ…  නහානේ පිට්ඨිපරිකම්මං. අනුජානාමි, භික්ඛවේ, අබ්භානාරහානං භික්ඛූනං පඤ්ච යථාවුඩ්ඪං—  උපෝසථං, පවාරණං, වස්සිකසාටිකං, ඕණෝජනං, භත්තං. තේන හි, භික්ඛවේ, අබ්භානාරහානං භික්ඛූනං වත්තං පඤ්ඤපේස්සාමි යථා අබ්භානාරහේහි භික්ඛූහි වත්තිතබ්බං.
</Paragraph>

</Division>
<Division number="96" book="cula">

<Paragraph number="476" book="cula">
අබ්භානාරහේන, භික්ඛවේ, භික්ඛුනා සම්මා වත්තිතබ්බං. තත්‍රායං සම්මාවත්තනා—
</Paragraph>

<Paragraph number="477" book="cula">
න උපසම්පාදේතබ්බං …පේ…  (යථා හේට්ඨා, තථා විත්ථාරේතබ්බං) න භික්ඛූහි සම්පයෝජේතබ්බං.
</Paragraph>

<Paragraph number="478" book="cula">
න, භික්ඛවේ, අබ්භානාරහේන භික්ඛුනා පකතත්තස්ස භික්ඛුනෝ පුරතෝ ගන්තබ්බං, න පුරතෝ නිසීදිතබ්බං. යෝ හෝති සංඝස්ස ආසනපරියන්තෝ සේය්‍යාපරියන්තෝ විහාරපරියන්තෝ සෝ තස්ස පදාතබ්බෝ. තේන ච සෝ සාදිතබ්බෝ.
</Paragraph>

<Paragraph number="479" book="cula">
න, භික්ඛවේ, අබ්භානාරහේන භික්ඛුනා පකතත්තේන භික්ඛුනා පුරේසමණේන වා පච්ඡාසමණේන වා කුලානි උපසඞ්කමිතබ්බානි; න ආරඤ්ඤිකඞ්ගං සමාදාතබ්බං; න පිණ්ඩපාතිකඞ්ගං සමාදාතබ්බං; න ච තප්පච්චයා පිණ්ඩපාතෝ නීහරාපේතබ්බෝ—  මා මං ජානිංසූති.
</Paragraph>

<Paragraph number="480" book="cula">
න, භික්ඛවේ, අබ්භානාරහේන භික්ඛුනා සභික්ඛුකා ආවාසා අභික්ඛුකෝ ආවාසෝ ගන්තබ්බෝ, අඤ්ඤත්‍ර පකතත්තේන, අඤ්ඤත්‍ර අන්තරායා.
</Paragraph>

<Paragraph number="481" book="cula">
න, භික්ඛවේ, අබ්භානාරහේන භික්ඛුනා සභික්ඛුකා ආවාසා අභික්ඛුකෝ අනාවාසෝ ගන්තබ්බෝ, අඤ්ඤත්‍ර පකතත්තේන, අඤ්ඤත්‍ර අන්තරායා …පේ… . (යථා හේට්ඨා, තථා විත්ථාරේතබ්බා.)
</Paragraph>

<Paragraph number="482" book="cula">
ගන්තබ්බෝ, භික්ඛවේ, අබ්භානාරහේන භික්ඛුනා සභික්ඛුකා ආවාසා …පේ…  අනාවාසා …පේ…  ආවාසා වා අනාවාසා වා සභික්ඛුකෝ ආවාසෝ …පේ…  සභික්ඛුකෝ අනාවාසෝ …පේ…  සභික්ඛුකෝ ආවාසෝ වා අනාවාසෝ වා, යත්ථස්සු භික්ඛූ සමානසංවාසකා, යං ජඤ්ඤා සක්කෝමි අජ්ජේව ගන්තුන්ති.
</Paragraph>

<Paragraph number="483" book="cula">
න, භික්ඛවේ, අබ්භානාරහේන භික්ඛුනා පකතත්තේන භික්ඛුනා සද්ධිං ඒකච්ඡන්නේ ආවාසේ වත්ථබ්බං, න ඒකච්ඡන්නේ අනාවාසේ වත්ථබ්බං, න ඒකච්ඡන්නේ ආවාසේ වා අනාවාසේ වා වත්ථබ්බං; පකතත්තං භික්ඛුං දිස්වා ආසනා වුට්ඨාතබ්බං, පකතත්තෝ භික්ඛු ආසනේන නිමන්තේතබ්බෝ; න පකතත්තේන භික්ඛුනා සද්ධිං ඒකාසනේ නිසීදිතබ්බං, න නීචේ ආසනේ නිසින්නේ උච්චේ ආසනේ නිසීදිතබ්බං, න ඡමායං නිසින්නේ ආසනේ නිසීදිතබ්බං; න ඒකචඞ්කමේ චඞ්කමිතබ්බං, න නීචේ චඞ්කමේ චඞ්කමන්තේ උච්චේ චඞ්කමේ චඞ්කමිතබ්බං, න ඡමායං චඞ්කමන්තේ චඞ්කමේ චඞ්කමිතබ්බං.
</Paragraph>

<Paragraph number="484" book="cula">
න, භික්ඛවේ, අබ්භානාරහේන භික්ඛුනා පාරිවාසිකේන භික්ඛුනා සද්ධිං …පේ…  මූලායපටිකස්සනාරහේන භික්ඛුනා සද්ධිං …පේ…  මානත්තාරහේන භික්ඛුනා සද්ධිං …පේ…  මානත්තචාරිකේන භික්ඛුනා සද්ධිං …පේ…  අබ්භානාරහේන වුඩ්ඪතරේන භික්ඛුනා සද්ධිං ඒකච්ඡන්නේ ආවාසේ වත්ථබ්බං, න ඒකච්ඡන්නේ අනාවාසේ වත්ථබ්බං; න ඒකච්ඡන්නේ ආවාසේ වා අනාවාසේ වා වත්ථබ්බං; න ඒකාසනේ නිසීදිතබ්බං, න නීචේ ආසනේ නිසින්නේ උච්චේ ආසනේ නිසීදිතබ්බං, න ඡමායං නිසින්නේ ආසනේ නිසීදිතබ්බං; න ඒකචඞ්කමේ චඞ්කමිතබ්බං, න නීචේ චඞ්කමේ චඞ්කමන්තේ උච්චේ චඞ්කමේ චඞ්කමිතබ්බං, න ඡමායං චඞ්කමන්තේ චඞ්කමේ චඞ්කමිතබ්බං.
</Paragraph>

<Paragraph number="485" book="cula">
අබ්භානාරහචතුත්ථෝ චේ, භික්ඛවේ, පරිවාසං දදේය්‍ය, මූලාය පටිකස්සේය්‍ය, මානත්තං දදේය්‍ය, තංවීසෝ අබ්භේය්‍ය, අකම්මං, න ච කරණීයන්”ති.

</Paragraph>
</Division>

<Paragraph number="486" book="cula">
අබ්භානාරහවත්තං නිට්ඨිතං.

  
පාරිවාසිකක්ඛන්ධකෝ දුතියෝ.

  
ඉමම්හි ඛන්ධකේ වත්ථූ පඤ්ච.



</Paragraph>

<Paragraph number="487" type="center" book="cula">
තස්සුද්දානං


</Paragraph>

<Paragraph number="488" type="verses" book="cula">
_පාරිවාසිකා සාදේන්ති,_  
_පකතත්තාන භික්ඛුනං;_  
_අභිවාදනං පච්චුට්ඨානං,_  
_අඤ්ජලිඤ්ච සාමීචියං._  

</Paragraph>

<Paragraph number="489" type="verses" book="cula">
_ආසනං සේය්‍යාභිහාරං,_  
_පාදෝ පීඨං කථලිකං;_  
_පත්තං නහානේ පරිකම්මං,_  
උජ්ඣායන්ති ච පේසලා._  

</Paragraph>

<Paragraph number="490" type="verses" book="cula">
_දුක්කටං සාදියන්තස්ස,_  
_මිථු පඤ්ච යථාවුඩ්ඪං;_  
උපෝසථං පවාරණං,_  
_වස්සිකෝණෝජභෝජනං._  

</Paragraph>

<Paragraph number="491" type="verses" book="cula">
_සම්මා ච වත්තනා තත්ථ,_  
_පකතත්තස්ස ගච්ඡන්තං;_  
_යෝ ච හෝති පරියන්තෝ,_  
_පුරේ පච්ඡා තථේව ච._  

</Paragraph>

<Paragraph number="492" type="verses" book="cula">
_ආරඤ්ඤපිණ්ඩනීහාරෝ,_  
_ආගන්තුකේ උපෝසථේ;_  
_පවාරණාය දූතේන,_  
_ගන්තබ්බෝ ච සභික්ඛුකෝ._  

</Paragraph>

<Paragraph number="493" type="verses" book="cula">
_ඒකච්ඡන්නේ ච වුට්ඨානං,_  
_තථේව ච නිමන්තයේ;_  
_ආසනේ නීචේ චඞ්කමේ,_  
_ඡමායං චඞ්කමේන ච._  

</Paragraph>

<Paragraph number="494" type="verses" book="cula">
_වුඩ්ඪතරේන අකම්මං,_  
_රත්තිච්ඡේදා ච සෝධනා;_  
_නික්ඛිපනං සමාදානං,_  
_වත්තංව පාරිවාසිකේ._  

</Paragraph>

<Paragraph number="495" type="verses" book="cula">
_මූලාය මානත්තාරහා,_  
_තථා මානත්තචාරිකා;_  
_අබ්භානාරහේ නයෝ චාපි,_  
_සම්භේදං නයතෝ පුන._  

</Paragraph>

<Paragraph number="496" type="verses" book="cula">
_පාරිවාසිකේසු තයෝ,_  
_චතු මානත්තචාරිකේ;_  
_න සමේන්ති රත්තිච්ඡේදේසු,_  
_මානත්තේසු ච දේවසි;_  
_ද්වේ කම්මා සදිසා සේසා,_  
_තයෝ කම්මා සමාසමාති._  


</Paragraph>

<Paragraph number="497" type="center" book="cula">
පාරිවාසිකක්ඛන්ධකං නිට්ඨිතං.
</Paragraph>