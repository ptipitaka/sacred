---
title: "1.4.3 ආකඞ්ඛමානචතුක්ක"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39" book="cula">

<Paragraph number="186" book="cula">
පඤ්චහි, භික්ඛවේ, අඞ්ගේහි සමන්නාගතස්ස භික්ඛුනෝ, ආකඞ්ඛමානෝ සංඝෝ, පටිසාරණීයකම්මං කරේය්‍ය. ගිහීනං අලාභාය පරිසක්කති, ගිහීනං අනත්ථාය පරිසක්කති, ගිහීනං අනාවාසාය පරිසක්කති, ගිහී අක්කෝසති පරිභාසති, ගිහී ගිහීහි භේදේති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආකඞ්ඛමානෝ සංඝෝ, පටිසාරණීයකම්මං කරේය්‍ය. (1)
</Paragraph>

<Paragraph number="187" book="cula">
අපරේහිපි, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආකඞ්ඛමානෝ සංඝෝ, පටිසාරණීයකම්මං කරේය්‍ය. ගිහීනං බුද්ධස්ස අවණ්ණං භාසති, ගිහීනං ධම්මස්ස අවණ්ණං භාසති, ගිහීනං සංඝස්ස අවණ්ණං භාසති, ගිහී හීනේන ඛුංසේති හීනේන වම්භේති, ගිහීනං ධම්මිකං පටිස්සවං න සච්චාපේති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආකඞ්ඛමානෝ සංඝෝ, පටිසාරණීයකම්මං කරේය්‍ය. (2)
</Paragraph>

<Paragraph number="188" book="cula">
පඤ්චන්නං, භික්ඛවේ, භික්ඛූනං, ආකඞ්ඛමානෝ සංඝෝ, පටිසාරණීයකම්මං කරේය්‍ය. ඒකෝ ගිහීනං අලාභාය පරිසක්කති, ඒකෝ ගිහීනං අනත්ථාය පරිසක්කති, ඒකෝ ගිහීනං අනාවාසාය පරිසක්කති, ඒකෝ ගිහී අක්කෝසති පරිභාසති, ඒකෝ ගිහී ගිහීහි භේදේති—  ඉමේසං ඛෝ, භික්ඛවේ, පඤ්චන්නං භික්ඛූනං, ආකඞ්ඛමානෝ සංඝෝ, පටිසාරණීයකම්මං කරේය්‍ය. (3)
</Paragraph>

<Paragraph number="189" book="cula">
අපරේසම්පි, භික්ඛවේ, පඤ්චන්නං භික්ඛූනං, ආකඞ්ඛමානෝ සංඝෝ, පටිසාරණීයකම්මං කරේය්‍ය. ඒකෝ ගිහීනං බුද්ධස්ස අවණ්ණං භාසති, ඒකෝ ගිහීනං ධම්මස්ස අවණ්ණං භාසති, ඒකෝ ගිහීනං සංඝස්ස අවණ්ණං භාසති, ඒකෝ ගිහී හීනේන ඛුංසේති හීනේන වම්භේති, ඒකෝ ගිහීනං ධම්මිකං පටිස්සවං න සච්චාපේති—  ඉමේසං ඛෝ, භික්ඛවේ, පඤ්චන්නං භික්ඛූනං, ආකඞ්ඛමානෝ සංඝෝ, පටිසාරණීයකම්මං කරේය්‍ය. (4)

</Paragraph>
</Division>

<Paragraph number="190" type="center" book="cula">
ආකඞ්ඛමානචතුක්කං නිට්ඨිතං.
</Paragraph>