---
title: "1.1.2 ධම්මකම්මද්වාදසක"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="5" book="cula">

<Paragraph number="23" book="cula">
තීහි, භික්ඛවේ, අඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. සම්මුඛා කතං හෝති, පටිපුච්ඡා කතං හෝති, පටිඤ්ඤාය කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (1)
</Paragraph>

<Paragraph number="24" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. ආපත්තියා කතං හෝති, දේසනාගාමිනියා ආපත්තියා කතං හෝති, අදේසිතාය ආපත්තියා කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (2)
</Paragraph>

<Paragraph number="25" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. චෝදේත්වා කතං හෝති, සාරේත්වා කතං හෝති, ආපත්තිං ආරෝපේත්වා කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (3)
</Paragraph>

<Paragraph number="26" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. සම්මුඛා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (4)
</Paragraph>

<Paragraph number="27" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. පටිපුච්ඡා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (5)
</Paragraph>

<Paragraph number="28" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. පටිඤ්ඤාය කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (6)
</Paragraph>

<Paragraph number="29" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. ආපත්තියා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (7)
</Paragraph>

<Paragraph number="30" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. දේසනාගාමිනියා ආපත්තියා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (8)
</Paragraph>

<Paragraph number="31" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. අදේසිතාය ආපත්තියා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (9)
</Paragraph>

<Paragraph number="32" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. චෝදේත්වා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (10)
</Paragraph>

<Paragraph number="33" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. සාරේත්වා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (11)
</Paragraph>

<Paragraph number="34" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. ආපත්තිං ආරෝපේත්වා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (12)

</Paragraph>
</Division>

<Paragraph number="35" type="center" book="cula">
ධම්මකම්මද්වාදසකං නිට්ඨිතං.
</Paragraph>