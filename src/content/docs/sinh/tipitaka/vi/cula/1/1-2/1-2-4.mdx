---
title: "1.2.4 අට්ඨාරසවත්ත"
tableOfContents: false
sidebar:
  order: 4
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="16" book="cula">

<Paragraph number="100" book="cula">
නියස්සකම්මකතේන, භික්ඛවේ, භික්ඛුනා සම්මා වත්තිතබ්බං. තත්‍රායං සම්මාවත්තනා—  න උපසම්පාදේතබ්බං, න නිස්සයෝ දාතබ්බෝ, න සාමණේරෝ උපට්ඨාපේතබ්බෝ, න භික්ඛුනෝවාදකසම්මුති සාදිතබ්බා, සම්මතේනපි භික්ඛුනියෝ න ඕවදිතබ්බා. යාය ආපත්තියා සංඝේන නියස්සකම්මං කතං හෝති සා ආපත්ති න ආපජ්ජිතබ්බා, අඤ්ඤා වා තාදිසිකා, තතෝ වා පාපිට්ඨතරා; කම්මං න ගරහිතබ්බං, කම්මිකා න ගරහිතබ්බා. න පකතත්තස්ස භික්ඛුනෝ උපෝසථෝ ඨපේතබ්බෝ, න පවාරණා ඨපේතබ්බා, න සවචනීයං කාතබ්බං, න අනුවාදෝ පට්ඨපේතබ්බෝ, න ඕකාසෝ කාරාපේතබ්බෝ, න චෝදේතබ්බෝ, න සාරේතබ්බෝ, න භික්ඛූහි සම්පයෝජේතබ්බන්”ති.

</Paragraph>
</Division>

<Paragraph number="101" type="center" book="cula">
නියස්සකම්මේ අට්ඨාරසවත්තං නිට්ඨිතං.


</Paragraph>

<Division number="17" book="cula">

<Paragraph number="102" book="cula">
අථ ඛෝ සංඝෝ සේය්‍යසකස්ස භික්ඛුනෝ නියස්සකම්මං අකාසි—  නිස්සාය තේ වත්ථබ්බන්ති. සෝ සංඝේන නියස්සකම්මකතෝ කල්‍යාණමිත්තේ සේවමානෝ භජමානෝ පයිරුපාසමානෝ උද්දිසාපේන්තෝ පරිපුච්ඡන්තෝ බහුස්සුතෝ හෝති, ආගතාගමෝ ධම්මධරෝ විනයධරෝ මාතිකාධරෝ පණ්ඩිතෝ වියත්තෝ මේධාවී ලජ්ජී කුක්කුච්චකෝ සික්ඛාකාමෝ. සම්මා වත්තති, ලෝමං පාතේති, නේත්ථාරං වත්තති, භික්ඛූ උපසඞ්කමිත්වා ඒවං වදේති—  “අහං, ආවුසෝ, සංඝේන නියස්සකම්මකතෝ සම්මා වත්තාමි, ලෝමං පාතේමි, නේත්ථාරං වත්තාමි. කථං නු ඛෝ මයා පටිපජ්ජිතබ්බන්”ති? භික්ඛූ භගවතෝ ඒතමත්ථං ආරෝචේසුං …පේ… . “තේන හි, භික්ඛවේ, සංඝෝ සේය්‍යසකස්ස භික්ඛුනෝ නියස්සකම්මං පටිප්පස්සම්භේතු.
</Paragraph>
</Division>