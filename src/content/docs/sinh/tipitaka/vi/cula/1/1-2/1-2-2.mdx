---
title: "1.2.2 ධම්මකම්මද්වාදසක"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="cula">

<Paragraph number="80" book="cula">
තීහි, භික්ඛවේ, අඞ්ගේහි සමන්නාගතං නියස්සකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. සම්මුඛා කතං හෝති, පටිපුච්ඡා කතං හෝති, පටිඤ්ඤාය කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං නියස්සකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (1)
</Paragraph>

<Paragraph number="81" book="cula">
අපරේහිපි, භික්ඛවේ, තීහඞ්ගේහි සමන්නාගතං නියස්සකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. ආපත්තියා කතං හෝති, දේසනාගාමිනියා ආපත්තියා කතං හෝති, අදේසිතාය ආපත්තියා කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං නියස්සකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (2)
</Paragraph>

<Paragraph number="82" book="cula">
අපරේහිපි, භික්ඛවේ, තීහඞ්ගේහි සමන්නාගතං නියස්සකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. චෝදේත්වා කතං හෝති, සාරේත්වා කතං හෝති, ආපත්තිං ආරෝපේත්වා කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං නියස්සකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (3)
</Paragraph>

<Paragraph number="83" book="cula">
අපරේහිපි, භික්ඛවේ …පේ…  සම්මුඛා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ …පේ… . (4)
</Paragraph>

<Paragraph number="84" book="cula">
අපරේහිපි, භික්ඛවේ …පේ…  පටිපුච්ඡා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ …පේ… . (5)
</Paragraph>

<Paragraph number="85" book="cula">
අපරේහිපි, භික්ඛවේ …පේ…  පටිඤ්ඤාය කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ …පේ… . (6)
</Paragraph>

<Paragraph number="86" book="cula">
අපරේහිපි, භික්ඛවේ …පේ…  ආපත්තියා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ …පේ… . (7)
</Paragraph>

<Paragraph number="87" book="cula">
අපරේහිපි, භික්ඛවේ …පේ…  දේසනාගාමිනියා ආපත්තියා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ …පේ… . (8)
</Paragraph>

<Paragraph number="88" book="cula">
අපරේහිපි, භික්ඛවේ …පේ…  අදේසිතාය ආපත්තියා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ …පේ… . (9)
</Paragraph>

<Paragraph number="89" book="cula">
අපරේහිපි, භික්ඛවේ …පේ…  චෝදේත්වා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ …පේ… . (10)
</Paragraph>

<Paragraph number="90" book="cula">
අපරේහිපි, භික්ඛවේ …පේ…  සාරේත්වා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ …පේ… . (11)
</Paragraph>

<Paragraph number="91" book="cula">
අපරේහිපි, භික්ඛවේ, තීහඞ්ගේහි සමන්නාගතං නියස්සකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. ආපත්තිං ආරෝපේත්වා කතං හෝති, ධම්මේන කතං හෝති, සමග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං නියස්සකම්මං ධම්මකම්මඤ්ච හෝති, විනයකම්මඤ්ච, සුවූපසන්තඤ්ච. (12)

</Paragraph>
</Division>

<Paragraph number="92" type="center" book="cula">
ධම්මකම්මද්වාදසකං නිට්ඨිතං.
</Paragraph>