---
title: "1.2.1 අධම්මකම්මද්වාදසක"
tableOfContents: false
sidebar:
  order: 1
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="13" book="cula">

<Paragraph number="67" book="cula">
“තීහි, භික්ඛවේ, අඞ්ගේහි සමන්නාගතං නියස්සකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අසම්මුඛා කතං හෝති, අප්පටිපුච්ඡා කතං හෝති, අප්පටිඤ්ඤාය කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං නියස්සකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (1)
</Paragraph>

<Paragraph number="68" book="cula">
අපරේහිපි, භික්ඛවේ, තීහඞ්ගේහි සමන්නාගතං නියස්සකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අනාපත්තියා කතං හෝති, අදේසනාගාමිනියා ආපත්තියා කතං හෝති, දේසිතාය ආපත්තියා කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං නියස්සකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (2)
</Paragraph>

<Paragraph number="69" book="cula">
අපරේහිපි, භික්ඛවේ, තීහඞ්ගේහි සමන්නාගතං නියස්සකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අචෝදේත්වා කතං හෝති, අසාරේත්වා කතං හෝති, ආපත්තිං අනාරෝපේත්වා කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං නියස්සකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (3)
</Paragraph>

<Paragraph number="70" book="cula">
අපරේහිපි, භික්ඛවේ …පේ…  අසම්මුඛා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ …පේ… . (4)
</Paragraph>

<Paragraph number="71" book="cula">
අපරේහිපි, භික්ඛවේ …පේ…  අප්පටිපුච්ඡා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ …පේ… . (5)
</Paragraph>

<Paragraph number="72" book="cula">
අපරේහිපි, භික්ඛවේ …පේ…  අප්පටිඤ්ඤාය කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ …පේ… . (6)
</Paragraph>

<Paragraph number="73" book="cula">
අපරේහිපි, භික්ඛවේ …පේ…  අනාපත්තියා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ …පේ… . (7)
</Paragraph>

<Paragraph number="74" book="cula">
අපරේහිපි, භික්ඛවේ …පේ…  අදේසනාගාමිනියා ආපත්තියා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ …පේ… . (8)
</Paragraph>

<Paragraph number="75" book="cula">
අපරේහිපි, භික්ඛවේ …පේ…  දේසිතාය ආපත්තියා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ …පේ… . (9)
</Paragraph>

<Paragraph number="76" book="cula">
අපරේහිපි, භික්ඛවේ …පේ…  අචෝදේත්වා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ …පේ… . (10)
</Paragraph>

<Paragraph number="77" book="cula">
අපරේහිපි, භික්ඛවේ …පේ…  අසාරේත්වා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ …පේ… . (11)
</Paragraph>

<Paragraph number="78" book="cula">
අපරේහිපි, භික්ඛවේ, තීහඞ්ගේහි සමන්නාගතං නියස්සකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. ආපත්තිං අනාරෝපේත්වා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං නියස්සකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (12)

</Paragraph>
</Division>

<Paragraph number="79" type="center" book="cula">
අධම්මකම්මද්වාදසකං නිට්ඨිතං.
</Paragraph>