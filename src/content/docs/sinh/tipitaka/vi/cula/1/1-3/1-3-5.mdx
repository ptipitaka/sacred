---
title: "1.3.5 නප්පටිප්පස්සම්භේතබ්බඅට්ඨාරසක"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="30" book="cula">

<Paragraph number="154" book="cula">
පඤ්චහි, භික්ඛවේ, අඞ්ගේහි සමන්නාගතස්ස භික්ඛුනෝ පබ්බාජනීයකම්මං නප්පටිප්පස්සම්භේතබ්බං. උපසම්පාදේති, නිස්සයං දේති, සාමණේරං උපට්ඨාපේති, භික්ඛුනෝවාදකසම්මුතිං සාදියති, සම්මතෝපි භික්ඛුනියෝ ඕවදති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ පබ්බාජනීයකම්මං නප්පටිප්පස්සම්භේතබ්බං.
</Paragraph>

<Paragraph number="155" book="cula">
අපරේහිපි, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ පබ්බාජනීයකම්මං නප්පටිප්පස්සම්භේතබ්බං. යාය ආපත්තියා සංඝේන පබ්බාජනීයකම්මං කතං හෝති තං ආපත්තිං ආපජ්ජති, අඤ්ඤං වා තාදිසිකං, තතෝ වා පාපිට්ඨතරං; කම්මං ගරහති, කම්මිකේ ගරහති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ පබ්බාජනීයකම්මං නප්පටිප්පස්සම්භේතබ්බං.
</Paragraph>

<Paragraph number="156" book="cula">
අට්ඨහි, භික්ඛවේ, අඞ්ගේහි සමන්නාගතස්ස භික්ඛුනෝ පබ්බාජනීයකම්මං නප්පටිප්පස්සම්භේතබ්බං. පකතත්තස්ස භික්ඛුනෝ උපෝසථං ඨපේති, පවාරණං ඨපේති, සවචනීයං කරෝති, අනුවාදං පට්ඨපේති, ඕකාසං කාරේති, චෝදේති, සාරේති, භික්ඛූහි සම්පයෝජේති—  ඉමේහි ඛෝ, භික්ඛවේ, අට්ඨහඞ්ගේහි සමන්නාගතස්ස භික්ඛුනෝ පබ්බාජනීයකම්මං නප්පටිප්පස්සම්භේතබ්බං.

</Paragraph>
</Division>

<Paragraph number="157" type="center" book="cula">
පබ්බාජනීයකම්මේ නප්පටිප්පස්සම්භේතබ්බඅට්ඨාරසකං නිට්ඨිතං.
</Paragraph>