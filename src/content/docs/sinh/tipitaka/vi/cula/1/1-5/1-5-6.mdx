---
title: "1.5.6 පටිප්පස්සම්භේතබ්බතේචත්තාලීසක"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="54" book="cula">

<Paragraph number="245" book="cula">
පඤ්චහි, භික්ඛවේ, අඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. න උපසම්පාදේති, න නිස්සයං දේති, න සාමණේරං උපට්ඨාපේති, න භික්ඛුනෝවාදකසම්මුතිං සාදියති, සම්මතෝපි භික්ඛුනියෝ න ඕවදති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. (5)
</Paragraph>

<Paragraph number="246" book="cula">
අපරේහිපි, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. යාය ආපත්තියා සංඝේන ආපත්තියා අදස්සනේ උක්ඛේපනීයකම්මං කතං හෝති තං ආපත්තිං න ආපජ්ජති, අඤ්ඤං වා තාදිසිකං, තතෝ වා පාපිට්ඨතරං; කම්මං න ගරහති, කම්මිකේ න ගරහති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. (10)
</Paragraph>

<Paragraph number="247" book="cula">
අපරේහිපි, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. න පකතත්තස්ස භික්ඛුනෝ අභිවාදනං, පච්චුට්ඨානං, අඤ්ජලිකම්මං, සාමීචිකම්මං, ආසනාභිහාරං සාදියති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. (15)
</Paragraph>

<Paragraph number="248" book="cula">
අපරේහිපි, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. න පකතත්තස්ස භික්ඛුනෝ සේය්‍යාභිහාරං, පාදෝදකං පාදපීඨං, පාදකථලිකං, පත්තචීවරප්පටිග්ගහණං, නහානේ පිට්ඨිපරිකම්මං සාදියති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. (20)
</Paragraph>

<Paragraph number="249" book="cula">
අපරේහිපි, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. න පකතත්තං භික්ඛුං සීලවිපත්තියා අනුද්ධංසේති, න ආචාරවිපත්තියා අනුද්ධංසේති, න දිට්ඨිවිපත්තියා අනුද්ධංසේති, න ආජීවවිපත්තියා අනුද්ධංසේති, න භික්ඛුං භික්ඛූහි භේදේති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. (25)
</Paragraph>

<Paragraph number="250" book="cula">
අපරේහිපි, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. න ගිහිද්ධජං ධාරේති, න තිත්ථියද්ධජං ධාරේති, න තිත්ථියේ සේවති, භික්ඛූ සේවති, භික්ඛුසික්ඛාය සික්ඛති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. (30)
</Paragraph>

<Paragraph number="251" book="cula">
අපරේහිපි, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. න පකතත්තේන භික්ඛුනා සද්ධිං ඒකච්ඡන්නේ ආවාසේ වසති, න ඒකච්ඡන්නේ අනාවාසේ වසති, න ඒකච්ඡන්නේ ආවාසේ වා අනාවාසේ වා වසති, පකතත්තං භික්ඛුං දිස්වා ආසනා වුට්ඨාති, න පකතත්තං භික්ඛුං ආසාදේති අන්තෝ වා බහි වා—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. (35)
</Paragraph>

<Paragraph number="252" book="cula">
අට්ඨහි, භික්ඛවේ, අඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. න පකතත්තස්ස භික්ඛුනෝ උපෝසථං ඨපේති, න පවාරණං ඨපේති, න සවචනීයං කරෝති, න අනුවාදං පට්ඨපේති, න ඕකාසං කාරේති, න චෝදේති, න සාරේති, න භික්ඛූහි සම්පයෝජේති—  ඉමේහි ඛෝ, භික්ඛවේ, අට්ඨහඞ්ගේහි සමන්නාගතස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේතබ්බං. (43)

</Paragraph>
</Division>

<Paragraph number="253" type="center" book="cula">
ආපත්තියා අදස්සනේ උක්ඛේපනීයකම්මේ

  
පටිප්පස්සම්භේතබ්බතේචත්තාලීසකං නිට්ඨිතං.


</Paragraph>

<Division number="55" book="cula">

<Paragraph number="254" book="cula">
ඒවඤ්ච පන, භික්ඛවේ, පටිප්පස්සම්භේතබ්බං. තේන, භික්ඛවේ, ඡන්නේන භික්ඛුනා සංඝං උපසඞ්කමිත්වා ඒකංසං උත්තරාසඞ්ගං කරිත්වා වුඩ්ඪානං භික්ඛූනං පාදේ වන්දිත්වා උක්කුටිකං නිසීදිත්වා අඤ්ජලිං පග්ගහේත්වා ඒවමස්ස වචනීයෝ—  ‘අහං, භන්තේ, සංඝේන, ආපත්තියා අදස්සනේ, උක්ඛේපනීයකම්මකතෝ සම්මා වත්තාමි, ලෝමං පාතේමි, නේත්ථාරං වත්තාමි, ආපත්තියා අදස්සනේ උක්ඛේපනීයස්ස කම්මස්ස පටිප්පස්සද්ධිං යාචාමී’ති. දුතියම්පි යාචිතබ්බා. තතියම්පි යාචිතබ්බා. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

<Paragraph number="255" book="cula">
‘සුණාතු මේ, භන්තේ, සංඝෝ. අයං ඡන්නෝ භික්ඛු සංඝේන, ආපත්තියා අදස්සනේ, උක්ඛේපනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, ආපත්තියා අදස්සනේ උක්ඛේපනීයස්ස කම්මස්ස පටිප්පස්සද්ධිං යාචති. යදි සංඝස්ස පත්තකල්ලං, සංඝෝ ඡන්නස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේය්‍ය. ඒසා ඤත්ති.
</Paragraph>

<Paragraph number="256" book="cula">
සුණාතු මේ, භන්තේ, සංඝෝ. අයං ඡන්නෝ භික්ඛු සංඝේන, ආපත්තියා අදස්සනේ, උක්ඛේපනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, ආපත්තියා අදස්සනේ, උක්ඛේපනීයස්ස කම්මස්ස පටිප්පස්සද්ධිං යාචති. සංඝෝ ඡන්නස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේති. යස්සායස්මතෝ ඛමති ඡන්නස්ස භික්ඛුනෝ, ආපත්තියා අදස්සනේ, උක්ඛේපනීයස්ස කම්මස්ස පටිප්පස්සද්ධි, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="257" book="cula">
දුතියම්පි ඒතමත්ථං වදාමි …පේ…  තතියම්පි ඒතමත්ථං වදාමි—  සුණාතු මේ, භන්තේ, සංඝෝ. අයං ඡන්නෝ භික්ඛු සංඝේන, ආපත්තියා අදස්සනේ, උක්ඛේපනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, ආපත්තියා අදස්සනේ, උක්ඛේපනීයස්ස කම්මස්ස පටිප්පස්සද්ධිං යාචති. සංඝෝ ඡන්නස්ස භික්ඛුනෝ, ආපත්තියා අදස්සනේ, උක්ඛේපනීයකම්මං පටිප්පස්සම්භේති. යස්සායස්මතෝ ඛමති ඡන්නස්ස භික්ඛුනෝ, ආපත්තියා අදස්සනේ, උක්ඛේපනීයස්ස කම්මස්ස පටිප්පස්සද්ධි, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="258" book="cula">
පටිප්පස්සද්ධං සංඝේන ඡන්නස්ස භික්ඛුනෝ, ආපත්තියා අදස්සනේ, උක්ඛේපනීයකම්මං. ඛමති සංඝස්ස, තස්මා තුණ්හී, ඒවමේතං ධාරයාමී’”ති.

</Paragraph>
</Division>

<Paragraph number="259" type="center" book="cula">
ආපත්තියා අදස්සනේ උක්ඛේපනීයකම්මං නිට්ඨිතං පඤ්චමං.
</Paragraph>