---
title: "1.4.4 අට්ඨාරසවත්ත"
tableOfContents: false
sidebar:
  order: 4
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="40" book="cula">

<Paragraph number="191" book="cula">
පටිසාරණීයකම්මකතේන, භික්ඛවේ, භික්ඛුනා සම්මා වත්තිතබ්බං. තත්‍රායං සම්මාවත්තනා—  න උපසම්පාදේතබ්බං, න නිස්සයෝ දාතබ්බෝ, න සාමණේරෝ උපට්ඨාපේතබ්බෝ, න භික්ඛුනෝවාදකසම්මුති සාදිතබ්බා, සම්මතේනපි භික්ඛුනියෝ න ඕවදිතබ්බා. යාය ආපත්තියා සංඝේන පටිසාරණීයකම්මං කතං හෝති සා ආපත්ති න ආපජ්ජිතබ්බා, අඤ්ඤා වා තාදිසිකා, තතෝ වා පාපිට්ඨතරා; කම්මං න ගරහිතබ්බං, කම්මිකා න ගරහිතබ්බා. න පකතත්තස්ස භික්ඛුනෝ උපෝසථෝ ඨපේතබ්බෝ, න පවාරණා ඨපේතබ්බා, න සවචනීයං කාතබ්බං, න අනුවාදෝ පට්ඨපේතබ්බෝ, න ඕකාසෝ කාරේතබ්බෝ, න චෝදේතබ්බෝ, න සාරේතබ්බෝ, න භික්ඛූහි සම්පයෝජේතබ්බන්”ති.

</Paragraph>
</Division>

<Paragraph number="192" type="center" book="cula">
පටිසාරණීයකම්මේ අට්ඨාරසවත්තං නිට්ඨිතං.


</Paragraph>

<Division number="41" book="cula">

<Paragraph number="193" book="cula">
අථ ඛෝ සංඝෝ සුධම්මස්ස භික්ඛුනෝ පටිසාරණීයකම්මං අකාසි—  “චිත්තෝ තේ ගහපති ඛමාපේතබ්බෝ”ති. සෝ සංඝේන පටිසාරණීයකම්මකතෝ මච්ඡිකාසණ්ඩං ගන්ත්වා මඞ්කුභූතෝ නාසක්ඛි චිත්තං ගහපතිං ඛමාපේතුං. පුනදේව සාවත්ථිං පච්චාගඤ්ඡි. භික්ඛූ ඒවමාහංසු—  “ඛමාපිතෝ තයා, ආවුසෝ සුධම්ම, චිත්තෝ ගහපතී”ති? “ඉධාහං, ආවුසෝ, මච්ඡිකාසණ්ඩං ගන්ත්වා මඞ්කුභූතෝ නාසක්ඛිං චිත්තං ගහපතිං ඛමාපේතුන්”ති. භික්ඛූ භගවතෝ ඒතමත්ථං ආරෝචේසුං …පේ… . “තේන හි, භික්ඛවේ, සංඝෝ සුධම්මස්ස භික්ඛුනෝ අනුදූතං දේතු—  චිත්තං ගහපතිං ඛමාපේතුං. ඒවඤ්ච පන, භික්ඛවේ, දාතබ්බෝ—  පඨමං භික්ඛු යාචිතබ්බෝ, යාචිත්වා බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

<Paragraph number="194" book="cula">
‘සුණාතු මේ, භන්තේ, සංඝෝ. යදි සංඝස්ස පත්තකල්ලං, සංඝෝ ඉත්ථන්නාමං භික්ඛුං සුධම්මස්ස භික්ඛුනෝ අනුදූතං දදේය්‍ය චිත්තං ගහපතිං ඛමාපේතුං. ඒසා ඤත්ති.
</Paragraph>

<Paragraph number="195" book="cula">
සුණාතු මේ, භන්තේ, සංඝෝ. සංඝෝ ඉත්ථන්නාමං භික්ඛුං සුධම්මස්ස භික්ඛුනෝ අනුදූතං දේති චිත්තං ගහපතිං ඛමාපේතුං. යස්සායස්මතෝ ඛමති ඉත්ථන්නාමස්ස භික්ඛුනෝ සුධම්මස්ස භික්ඛුනෝ අනුදූතස්ස දානං චිත්තං ගහපතිං ඛමාපේතුං, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="196" book="cula">
දින්නෝ සංඝේන ඉත්ථන්නාමෝ භික්ඛු සුධම්මස්ස භික්ඛුනෝ අනුදූතෝ චිත්තං ගහපතිං ඛමාපේතුං. ඛමති සංඝස්ස, තස්මා තුණ්හී, ඒවමේතං ධාරයාමී’ති.
</Paragraph>

</Division>
<Division number="42" book="cula">

<Paragraph number="197" book="cula">
තේන, භික්ඛවේ, සුධම්මේන භික්ඛුනා අනුදූතේන භික්ඛුනා සද්ධිං මච්ඡිකාසණ්ඩං ගන්ත්වා චිත්තෝ ගහපති ඛමාපේතබ්බෝ—  ‘ඛම, ගහපති, පසාදේමි තන්’ති. ඒවඤ්චේ වුච්චමානෝ ඛමති, ඉච්චේතං කුසලං. නෝ චේ ඛමති, අනුදූතේන භික්ඛුනා වත්තබ්බෝ—  ‘ඛම, ගහපති, ඉමස්ස භික්ඛුනෝ, පසාදේති තන්’ති. ඒවඤ්චේ වුච්චමානෝ ඛමති, ඉච්චේතං කුසලං. නෝ චේ ඛමති, අනුදූතේන භික්ඛුනා වත්තබ්බෝ—  ‘ඛම, ගහපති, ඉමස්ස භික්ඛුනෝ, අහං තං පසාදේමී’ති. ඒවඤ්චේ වුච්චමානෝ ඛමති, ඉච්චේතං කුසලං. නෝ චේ ඛමති, අනුදූතේන භික්ඛුනා වත්තබ්බෝ—  ‘ඛම, ගහපති, ඉමස්ස භික්ඛුනෝ, සංඝස්ස වචනේනා’ති. ඒවඤ්චේ වුච්චමානෝ ඛමති, ඉච්චේතං කුසලං. නෝ චේ ඛමති, අනුදූතේන භික්ඛුනා සුධම්මෝ භික්ඛු චිත්තස්ස ගහපතිනෝ දස්සනූපචාරං අවිජහාපේත්වා සවනූපචාරං අවිජහාපේත්වා ඒකංසං උත්තරාසඞ්ගං කාරාපේත්වා උක්කුටිකං නිසීදාපේත්වා අඤ්ජලිං පග්ගණ්හාපේත්වා තං ආපත්තිං දේසාපේතබ්බෝ”ති.
</Paragraph>

<Paragraph number="198" book="cula">
අථ ඛෝ ආයස්මා සුධම්මෝ අනුදූතේන භික්ඛුනා සද්ධිං මච්ඡිකාසණ්ඩං ගන්ත්වා චිත්තං ගහපතිං ඛමාපේසි. සෝ සම්මා වත්තති, ලෝමං පාතේති, නේත්ථාරං වත්තති, භික්ඛූ උපසඞ්කමිත්වා ඒවං වදේති—  “අහං, ආවුසෝ, සංඝේන පටිසාරණීයකම්මකතෝ සම්මා වත්තාමි, ලෝමං පාතේමි, නේත්ථාරං වත්තාමි. කථං නු ඛෝ මයා පටිපජ්ජිතබ්බන්”ති? භික්ඛූ භගවතෝ ඒතමත්ථං ආරෝචේසුං …පේ…  “තේන හි, භික්ඛවේ, සංඝෝ සුධම්මස්ස භික්ඛුනෝ පටිසාරණීයකම්මං පටිප්පස්සම්භේතු.
</Paragraph>
</Division>