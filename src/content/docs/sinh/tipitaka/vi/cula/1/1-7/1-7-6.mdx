---
title: "1.7.6 පටිප්පස්සම්භේතබ්බතේචත්තාලීසක"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="73" book="cula">

<Paragraph number="329" book="cula">
පඤ්චහි, භික්ඛවේ, අඞ්ගේහි සමන්නාගතස්ස භික්ඛුනෝ, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මං පටිප්පස්සම්භේතබ්බං. න උපසම්පාදේති, න නිස්සයං දේති, න සාමණේරං උපට්ඨාපේති, න භික්ඛුනෝවාදකසම්මුතිං සාදියති, සම්මතෝපි භික්ඛුනියෝ න ඕවදති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මං පටිප්පස්සම්භේතබ්බං.
</Paragraph>

<Paragraph number="330" book="cula">
අපරේහිපි, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මං පටිප්පස්සම්භේතබ්බං. යාය ආපත්තියා සංඝේන, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මං කතං හෝති තං ආපත්තිං න ආපජ්ජති, අඤ්ඤං වා තාදිසිකං, තතෝ වා පාපිට්ඨතරං; කම්මං න ගරහති, කම්මිකේ න ගරහති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මං පටිප්පස්සම්භේතබ්බං …පේ… .
</Paragraph>

<Paragraph number="331" book="cula">
අට්ඨහි, භික්ඛවේ, අඞ්ගේහි සමන්නාගතස්ස භික්ඛුනෝ, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මං පටිප්පස්සම්භේතබ්බං. න පකතත්තස්ස භික්ඛුනෝ උපෝසථං ඨපේති, න පවාරණං ඨපේති, න සවචනීයං කරෝති, න අනුවාදං පට්ඨපේති, න ඕකාසං කාරේති, න චෝදේති, න සාරේති, න භික්ඛූහි සම්පයෝජේති—  ඉමේහි ඛෝ, භික්ඛවේ, අට්ඨහඞ්ගේහි සමන්නාගතස්ස භික්ඛුනෝ, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මං පටිප්පස්සම්භේතබ්බං.

</Paragraph>
</Division>

<Paragraph number="332" book="cula">
පාපිකාය දිට්ඨියා අප්පටිනිස්සග්ගේ උක්ඛේපනීයකම්මේ

  
පටිප්පස්සම්භේතබ්බතේචත්තාලීසකං නිට්ඨිතං.


</Paragraph>

<Division number="74" book="cula">

<Paragraph number="333" book="cula">
ඒවඤ්ච පන, භික්ඛවේ, පටිප්පස්සම්භේතබ්බං. තේන, භික්ඛවේ, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මකතේන භික්ඛුනා සංඝං උපසඞ්කමිත්වා ඒකංසං උත්තරාසඞ්ගං කරිත්වා වුඩ්ඪානං භික්ඛූනං පාදේ වන්දිත්වා උක්කුටිකං නිසීදිත්වා අඤ්ජලිං පග්ගහේත්වා ඒවමස්ස වචනීයෝ—  ‘අහං, භන්තේ, සංඝේන, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මකතෝ සම්මා වත්තාමි, ලෝමං පාතේමි, නේත්ථාරං වත්තාමි, පාපිකාය දිට්ඨියා අප්පටිනිස්සග්ගේ, උක්ඛේපනීයස්ස කම්මස්ස පටිප්පස්සද්ධිං යාචාමී’ති. දුතියම්පි යාචිතබ්බා. තතියම්පි යාචිතබ්බා. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

<Paragraph number="334" book="cula">
‘සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සංඝේන, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, පාපිකාය දිට්ඨියා අප්පටිනිස්සග්ගේ, උක්ඛේපනීයස්ස කම්මස්ස පටිප්පස්සද්ධිං යාචති. යදි සංඝස්ස පත්තකල්ලං, සංඝෝ ඉත්ථන්නාමස්ස භික්ඛුනෝ, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මං පටිප්පස්සම්භේය්‍ය. ඒසා ඤත්ති.
</Paragraph>

<Paragraph number="335" book="cula">
සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සංඝේන, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, පාපිකාය දිට්ඨියා අප්පටිනිස්සග්ගේ, උක්ඛේපනීයස්ස කම්මස්ස පටිප්පස්සද්ධිං යාචති. සංඝෝ ඉත්ථන්නාමස්ස භික්ඛුනෝ, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මං පටිප්පස්සම්භේති. යස්සායස්මතෝ ඛමති ඉත්ථන්නාමස්ස භික්ඛුනෝ, පාපිකාය දිට්ඨියා අප්පටිනිස්සග්ගේ, උක්ඛේපනීයස්ස කම්මස්ස පටිප්පස්සද්ධි, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="336" book="cula">
දුතියම්පි ඒතමත්ථං වදාමි …පේ…  තතියම්පි ඒතමත්ථං වදාමි—  සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සංඝේන, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, පාපිකාය දිට්ඨියා අප්පටිනිස්සග්ගේ උක්ඛේපනීයස්ස කම්මස්ස පටිප්පස්සද්ධිං යාචති. සංඝෝ ඉත්ථන්නාමස්ස භික්ඛුනෝ, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මං පටිප්පස්සම්භේති. යස්සායස්මතෝ ඛමති ඉත්ථන්නාමස්ස භික්ඛුනෝ, පාපිකාය දිට්ඨියා අප්පටිනිස්සග්ගේ, උක්ඛේපනීයස්ස කම්මස්ස පටිප්පස්සද්ධි, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="337" book="cula">
පටිප්පස්සද්ධං සංඝේන ඉත්ථන්නාමස්ස භික්ඛුනෝ, පාපිකාය දිට්ඨියා අප්පටිනිස්සග්ගේ, උක්ඛේපනීයකම්මං. ඛමති සංඝස්ස, තස්මා තුණ්හී, ඒවමේතං ධාරයාමී’”ති.

</Paragraph>
</Division>

<Paragraph number="338" book="cula">
පාපිකාය දිට්ඨියා අප්පටිනිස්සග්ගේ උක්ඛේපනීයකම්මං නිට්ඨිතං සත්තමං.

  
කම්මක්ඛන්ධකෝ පඨමෝ.

  
ඉමම්හි ඛන්ධකේ වත්ථූ සත්ත.



</Paragraph>

<Paragraph number="339" type="center" book="cula">
තස්සුද්දානං


</Paragraph>

<Paragraph number="340" type="verses" book="cula">
_පණ්ඩුලෝහිතකා භික්ඛූ,_  
_සයං භණ්ඩනකාරකා;_  
_තාදිසේ උපසඞ්කම්ම,_  
උස්සහිංසු ච භණ්ඩනේ._  

</Paragraph>

<Paragraph number="341" book="cula">
_අනුප්පන්නාපි ජායන්ති,_  
උප්පන්නානිපි වඩ්ඪරේ;_  
_අප්පිච්ඡා පේසලා භික්ඛූ,_  
උජ්ඣායන්ති පදස්සතෝ._  

</Paragraph>

<Paragraph number="342" type="verses" book="cula">
_සද්ධම්මට්ඨිතිකෝ බුද්ධෝ,_  
_සයම්භූ අග්ගපුග්ගලෝ;_  
_ආණාපේසි තජ්ජනීය,_  
_කම්මං සාවත්ථියං ජිනෝ._  

</Paragraph>

<Paragraph number="343" type="verses" book="cula">
_අසම්මුඛාප්පටිපුච්ඡාප්-_  
_පටිඤ්ඤාය කතඤ්ච යං;_  
_අනාපත්ති අදේසනේ,_  
_දේසිතාය කතඤ්ච යං._  

</Paragraph>

<Paragraph number="344" type="verses" book="cula">
_අචෝදේත්වා අසාරේත්වා,_  
_අනාරෝපේත්වා ච යං කතං;_  
_අසම්මුඛා අධම්මේන,_  
_වග්ගේන චාපි යං කතං._  

</Paragraph>

<Paragraph number="345" type="verses" book="cula">
_අප්පටිපුච්ඡා අධම්මේන,_  
_පුන වග්ගේන යං කතං;_  
_අප්පටිඤ්ඤාය අධම්මේන,_  
_වග්ගේන චාපි යං කතං._  

</Paragraph>

<Paragraph number="346" type="verses" book="cula">
_අනාපත්ති අධම්මේන,_  
_වග්ගේන චාපි යං කතං;_  
_අදේසනාගාමිනියා,_  
_අධම්මවග්ගමේව ච._  

</Paragraph>

<Paragraph number="347" type="verses" book="cula">
_දේසිතාය අධම්මේන,_  
_වග්ගේනාපි තථේව ච;_  
_අචෝදේත්වා අධම්මේන,_  
_වග්ගේනාපි තථේව ච._  

</Paragraph>

<Paragraph number="348" type="verses" book="cula">
_අසාරේත්වා අධම්මේන,_  
_වග්ගේනාපි තථේව ච;_  
_අනාරෝපේත්වා අධම්මේන,_  
_වග්ගේනාපි තථේව ච._  

</Paragraph>

<Paragraph number="349" type="verses" book="cula">
_කණ්හවාරනයේනේව,_  
_සුක්කවාරං විජානියා;_  
_සංඝෝ ආකඞ්ඛමානෝ ච,_  
_යස්ස තජ්ජනීයං කරේ._  

</Paragraph>

<Paragraph number="350" type="verses" book="cula">
_භණ්ඩනං බාලෝ සංසට්ඨෝ,_  
_අධිසීලේ අජ්ඣාචාරේ;_  
_අතිදිට්ඨිවිපන්නස්ස,_  
_සංඝෝ තජ්ජනීයං කරේ._  

</Paragraph>

<Paragraph number="351" type="verses" book="cula">
_බුද්ධධම්මස්ස සංඝස්ස,_  
_අවණ්ණං යෝ ච භාසති;_  
_තිණ්ණන්නම්පි ච භික්ඛූනං,_  
_සංඝෝ තජ්ජනියං කරේ._  

</Paragraph>

<Paragraph number="352" type="verses" book="cula">
_භණ්ඩනං කාරකෝ ඒකෝ,_  
_බාලෝ සංසග්ගනිස්සිතෝ;_  
_අධිසීලේ අජ්ඣාචාරේ,_  
_තථේව අතිදිට්ඨියා._  

</Paragraph>

<Paragraph number="353" type="verses" book="cula">
_බුද්ධධම්මස්ස සංඝස්ස,_  
_අවණ්ණං යෝ ච භාසති;_  
_තජ්ජනීයකම්මකතෝ,_  
_ඒවං සම්මානුවත්තනා._  

</Paragraph>

<Paragraph number="354" type="verses" book="cula">
උපසම්පදනිස්සයා,_  
_සාමණේරං උපට්ඨනා;_  
_ඕවාදසම්මතේනාපි,_  
_න කරේ තජ්ජනීකතෝ._  

</Paragraph>

<Paragraph number="355" type="verses" book="cula">
_නාපජ්ජේ තඤ්ච ආපත්තිං,_  
_තාදිසඤ්ච තතෝ පරං;_  
_කම්මඤ්ච කම්මිකේ චාපි,_  
_න ගරහේ තථාවිධෝ._  

</Paragraph>

<Paragraph number="356" type="verses" book="cula">
උපෝසථං පවාරණං,_  
_පකතත්තස්ස නට්ඨපේ;_  
_සවචනිං අනුවාදෝ,_  
_ඕකාසෝ චෝදනේන ච._  

</Paragraph>

<Paragraph number="357" type="verses" book="cula">
_සාරණං සම්පයෝගඤ්ච,_  
_න කරේය්‍ය තථාවිධෝ;_  
උපසම්පදනිස්සයා,_  
_සාමණේරං උපට්ඨනා._  

</Paragraph>

<Paragraph number="358" type="verses" book="cula">
_ඕවාදසම්මතේනාපි,_  
_පඤ්චහඞ්ගේහි න සම්මති;_  
_තඤ්චාපජ්ජති ආපත්තිං,_  
_තාදිසඤ්ච තතෝ පරං._  

</Paragraph>

<Paragraph number="359" type="verses" book="cula">
_කම්මඤ්ච කම්මිකේ චාපි,_  
_ගරහන්තෝ න සම්මති;_  
උපෝසථං පවාරණං,_  
_සවචනීයා ච නෝවාදෝ._  

</Paragraph>

<Paragraph number="360" type="verses" book="cula">
_ඕකාසෝ චෝදනඤ්චේව,_  
_සාරණා සම්පයෝජනා;_  
ඉමේහට්ඨඞ්ගේහි යෝ යුත්තෝ,_  
_තජ්ජනානුපසම්මති._  

</Paragraph>

<Paragraph number="361" type="verses" book="cula">
_කණ්හවාරනයේනේව,_  
_සුක්කවාරං විජානියා;_  
_බාලෝ ආපත්තිබහුලෝ,_  
_සංසට්ඨෝපි ච සේය්‍යසෝ._  

</Paragraph>

<Paragraph number="362" type="verses" book="cula">
_නියස්සකම්මං සම්බුද්ධෝ,_  
_ආණාපේසි මහාමුනි;_  
_කීටාගිරිස්මිං ද්වේ භික්ඛූ,_  
_අස්සජිපුනබ්බසුකා._  

</Paragraph>

<Paragraph number="363" type="verses" book="cula">
_අනාචාරඤ්ච විවිධං,_  
_ආචරිංසු අසඤ්ඤතා;_  
_පබ්බාජනීයං සම්බුද්ධෝ,_  
_කම්මං සාවත්ථියං ජිනෝ;_  
_මච්ඡිකාසණ්ඩේ සුධම්මෝ,_  
_චිත්තස්සාවාසිකෝ අහු._  

</Paragraph>

<Paragraph number="364" type="verses" book="cula">
_ජාතිවාදේන ඛුංසේති,_  
_සුධම්මෝ චිත්තුපාසකං;_  
_පටිසාරණීයකම්මං,_  
_ආණාපේසි තථාගතෝ._  

</Paragraph>

<Paragraph number="365" type="verses" book="cula">
_කෝසම්බියං ඡන්නං භික්ඛුං,_  
_නිච්ඡන්තාපත්තිං පස්සිතුං;_  
_අදස්සනේ උක්ඛිපිතුං,_  
_ආණාපේසි ජිනුත්තමෝ._  

</Paragraph>

<Paragraph number="366" type="verses" book="cula">
_ඡන්නෝ තංයේව ආපත්තිං,_  
_පටිකාතුං න ඉච්ඡති;_  
උක්ඛේපනාප්පටිකම්මේ,_  
_ආණාපේසි විනායකෝ._  

</Paragraph>

<Paragraph number="367" type="verses" book="cula">
_පාපදිට්ඨි අරිට්ඨස්ස,_  
_ආසි අඤ්ඤාණනිස්සිතා;_  
_දිට්ඨියාප්පටිනිස්සග්ගේ,_  
උක්ඛේපං ජිනභාසිතං._  

</Paragraph>

<Paragraph number="368" type="verses" book="cula">
_නියස්සකම්මං පබ්බජ්ජං,_  
_තථේව පටිසාරණී;_  
_අදස්සනාප්පටිකම්මේ,_  
_අනිස්සග්ගේ ච දිට්ඨියා._  

</Paragraph>

<Paragraph number="369" type="verses" book="cula">
_දවානාචාරූපඝාති,_  
_මිච්ඡාආජීවමේව ච;_  
_පබ්බාජනීයකම්මම්හි,_  
_අතිරේකපදා ඉමේ._  

</Paragraph>

<Paragraph number="370" type="verses" book="cula">
_අලාභාවණ්ණා ද්වේ පඤ්ච,_  
_ද්වේ පඤ්චකාති නාමකා;_  
_පටිසාරණීයකම්මම්හි,_  
_අතිරේකපදා ඉමේ._  

</Paragraph>

<Paragraph number="371" type="verses" book="cula">
_තජ්ජනීයං නියස්සඤ්ච,_  
_දුවේ කම්මාපි සාදිසා;_  
_පබ්බජ්ජා පටිසාරී ච,_  
_අත්ථි පදාතිරිත්තතා._  

</Paragraph>

<Paragraph number="372" type="verses" book="cula">
_තයෝ උක්ඛේපනා කම්මා,_  
_සදිසා තේ විභත්තිතෝ;_  
_තජ්ජනීයනයේනාපි,_  
_සේසකම්මං විජානියාති._  


</Paragraph>

<Paragraph number="373" type="center" book="cula">
කම්මක්ඛන්ධකෝ නිට්ඨිතෝ.
</Paragraph>