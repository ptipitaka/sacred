---
title: "1.3.6 පටිප්පස්සම්භේතබ්බඅට්ඨාරසක"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="31" book="cula">

<Paragraph number="158" book="cula">
පඤ්චහි, භික්ඛවේ, අඞ්ගේහි සමන්නාගතස්ස භික්ඛුනෝ පබ්බාජනීයකම්මං පටිප්පස්සම්භේතබ්බං. න උපසම්පාදේති, න නිස්සයං දේති, න සාමණේරං උපට්ඨාපේති, න භික්ඛුනෝවාදකසම්මුතිං සාදියති, සම්මතෝපි භික්ඛුනියෝ න ඕවදති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ පබ්බාජනීයකම්මං පටිප්පස්සම්භේතබ්බං.
</Paragraph>

<Paragraph number="159" book="cula">
අපරේහිපි, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ පබ්බාජනීයකම්මං පටිප්පස්සම්භේතබ්බං. යාය ආපත්තියා සංඝේන පබ්බාජනීයකම්මං කතං හෝති තං ආපත්තිං න ආපජ්ජති, අඤ්ඤං වා තාදිසිකං, තතෝ වා පාපිට්ඨතරං; කම්මං න ගරහති, කම්මිකේ න ගරහති—  ඉමේහි ඛෝ, භික්ඛවේ, පඤ්චහඞ්ගේහි සමන්නාගතස්ස භික්ඛුනෝ පබ්බාජනීයකම්මං පටිප්පස්සම්භේතබ්බං.
</Paragraph>

<Paragraph number="160" book="cula">
අට්ඨහි, භික්ඛවේ, අඞ්ගේහි සමන්නාගතස්ස භික්ඛුනෝ පබ්බාජනීයකම්මං පටිප්පස්සම්භේතබ්බං. න පකතත්තස්ස භික්ඛුනෝ උපෝසථං ඨපේති, න පවාරණං ඨපේති, න සවචනීයං කරෝති, න අනුවාදං පට්ඨපේති, න ඕකාසං කාරේති, න චෝදේති, න සාරේති, න භික්ඛූහි සම්පයෝජේති—  ඉමේහි ඛෝ, භික්ඛවේ, අට්ඨහඞ්ගේහි සමන්නාගතස්ස භික්ඛුනෝ පබ්බාජනීයකම්මං පටිප්පස්සම්භේතබ්බං.

</Paragraph>
</Division>

<Paragraph number="161" type="center" book="cula">
පබ්බාජනීයකම්මේ පටිප්පස්සම්භේතබ්බඅට්ඨාරසකං නිට්ඨිතං.


</Paragraph>

<Division number="32" book="cula">

<Paragraph number="162" book="cula">
ඒවඤ්ච පන, භික්ඛවේ, පටිප්පස්සම්භේතබ්බං. තේන, භික්ඛවේ, පබ්බාජනීයකම්මකතේන භික්ඛුනා සංඝං උපසඞ්කමිත්වා ඒකංසං උත්තරාසඞ්ගං කරිත්වා වුඩ්ඪානං භික්ඛූනං පාදේ වන්දිත්වා උක්කුටිකං නිසීදිත්වා අඤ්ජලිං පග්ගහේත්වා ඒවමස්ස වචනීයෝ—  ‘අහං, භන්තේ, සංඝේන පබ්බාජනීයකම්මකතෝ සම්මා වත්තාමි, ලෝමං පාතේමි, නේත්ථාරං වත්තාමි, පබ්බාජනීයස්ස කම්මස්ස පටිප්පස්සද්ධිං යාචාමී’ති. දුතියම්පි යාචිතබ්බා. තතියම්පි යාචිතබ්බා. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

<Paragraph number="163" book="cula">
‘සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සංඝේන පබ්බාජනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, පබ්බාජනීයස්ස කම්මස්ස පටිප්පස්සද්ධිං යාචති. යදි සංඝස්ස පත්තකල්ලං, සංඝෝ ඉත්ථන්නාමස්ස භික්ඛුනෝ පබ්බාජනීයකම්මං පටිප්පස්සම්භේය්‍ය. ඒසා ඤත්ති.
</Paragraph>

<Paragraph number="164" book="cula">
සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සංඝේන පබ්බාජනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, පබ්බාජනීයස්ස කම්මස්ස පටිප්පස්සද්ධිං යාචති. සංඝෝ ඉත්ථන්නාමස්ස භික්ඛුනෝ පබ්බාජනීයකම්මං පටිප්පස්සම්භේති. යස්සායස්මතෝ ඛමති ඉත්ථන්නාමස්ස භික්ඛුනෝ පබ්බාජනීයස්ස කම්මස්ස පටිප්පස්සද්ධි, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="165" book="cula">
දුතියම්පි ඒතමත්ථං වදාමි …පේ…  තතියම්පි ඒතමත්ථං වදාමි. සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සංඝේන පබ්බාජනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, පබ්බාජනීයස්ස කම්මස්ස පටිප්පස්සද්ධිං යාචති. සංඝෝ ඉත්ථන්නාමස්ස භික්ඛුනෝ පබ්බාජනීයකම්මං පටිප්පස්සම්භේති. යස්සායස්මතෝ ඛමති ඉත්ථන්නාමස්ස භික්ඛුනෝ පබ්බාජනීයස්ස කම්මස්ස පටිප්පස්සද්ධි, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="166" book="cula">
පටිප්පස්සද්ධං සංඝේන ඉත්ථන්නාමස්ස භික්ඛුනෝ පබ්බාජනීයකම්මං. ඛමති සංඝස්ස, තස්මා තුණ්හී, ඒවමේතං ධාරයාමී’”ති.

</Paragraph>
</Division>

<Paragraph number="167" type="center" book="cula">
පබ්බාජනීයකම්මං නිට්ඨිතං තතියං.
</Paragraph>