---
title: "1.1.1 අධම්මකම්මද්වාදසක"
tableOfContents: false
sidebar:
  order: 1
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="4" book="cula">

<Paragraph number="10" book="cula">
“තීහි, භික්ඛවේ, අඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අසම්මුඛා කතං හෝති, අප්පටිපුච්ඡා කතං හෝති, අප්පටිඤ්ඤාය කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (1)
</Paragraph>

<Paragraph number="11" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අනාපත්තියා කතං හෝති, අදේසනාගාමිනියා ආපත්තියා කතං හෝති, දේසිතාය ආපත්තියා කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (2)
</Paragraph>

<Paragraph number="12" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අචෝදේත්වා කතං හෝති, අසාරේත්වා කතං හෝති, ආපත්තිං අනාරෝපේත්වා කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (3)
</Paragraph>

<Paragraph number="13" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අසම්මුඛා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (4)
</Paragraph>

<Paragraph number="14" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අප්පටිපුච්ඡා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (5)
</Paragraph>

<Paragraph number="15" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අප්පටිඤ්ඤාය කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (6)
</Paragraph>

<Paragraph number="16" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අනාපත්තියා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (7)
</Paragraph>

<Paragraph number="17" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අදේසනාගාමිනියා ආපත්තියා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (8)
</Paragraph>

<Paragraph number="18" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. දේසිතාය ආපත්තියා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (9)
</Paragraph>

<Paragraph number="19" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අචෝදේත්වා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (10)
</Paragraph>

<Paragraph number="20" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. අසාරේත්වා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (11)
</Paragraph>

<Paragraph number="21" book="cula">
අපරේහිපි, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. ආපත්තිං අනාරෝපේත්වා කතං හෝති, අධම්මේන කතං හෝති, වග්ගේන කතං හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතං තජ්ජනීයකම්මං අධම්මකම්මඤ්ච හෝති, අවිනයකම්මඤ්ච, දුවූපසන්තඤ්ච. (12)

</Paragraph>
</Division>

<Paragraph number="22" type="center" book="cula">
අධම්මකම්මද්වාදසකං නිට්ඨිතං.
</Paragraph>