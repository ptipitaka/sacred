---
title: "1.1.3 ආකඞ්ඛමානඡක්ක"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="6" book="cula">

<Paragraph number="36" book="cula">
තීහි, භික්ඛවේ, අඞ්ගේහි සමන්නාගතස්ස භික්ඛුනෝ, ආකඞ්ඛමානෝ සංඝෝ, තජ්ජනීයකම්මං කරේය්‍ය. භණ්ඩනකාරකෝ හෝති කලහකාරකෝ විවාදකාරකෝ භස්සකාරකෝ සංඝේ අධිකරණකාරකෝ; බාලෝ හෝති අබ්‍යත්තෝ ආපත්තිබහුලෝ අනපදානෝ; ගිහිසංසට්ඨෝ විහරති අනනුලෝමිකේහි ගිහිසංසග්ගේහි—  ඉමේහි ඛෝ, භික්ඛවේ, තීහඞ්ගේහි සමන්නාගතස්ස භික්ඛුනෝ, ආකඞ්ඛමානෝ සංඝෝ, තජ්ජනීයකම්මං කරේය්‍ය. (1)
</Paragraph>

<Paragraph number="37" book="cula">
අපරේහිපි, භික්ඛවේ, තීහඞ්ගේහි සමන්නාගතස්ස භික්ඛුනෝ, ආකඞ්ඛමානෝ සංඝෝ, තජ්ජනීයකම්මං කරේය්‍ය. අධිසීලේ සීලවිපන්නෝ හෝති, අජ්ඣාචාරේ ආචාරවිපන්නෝ හෝති, අතිදිට්ඨියා දිට්ඨිවිපන්නෝ හෝති—  ඉමේහි ඛෝ, භික්ඛවේ, තීහඞ්ගේහි සමන්නාගතස්ස භික්ඛුනෝ, ආකඞ්ඛමානෝ සංඝෝ, තජ්ජනීයකම්මං කරේය්‍ය. (2)
</Paragraph>

<Paragraph number="38" book="cula">
අපරේහිපි, භික්ඛවේ, තීහඞ්ගේහි සමන්නාගතස්ස භික්ඛුනෝ, ආකඞ්ඛමානෝ සංඝෝ, තජ්ජනීයකම්මං කරේය්‍ය. බුද්ධස්ස අවණ්ණං භාසති, ධම්මස්ස අවණ්ණං භාසති, සංඝස්ස අවණ්ණං භාසති—  ඉමේහි ඛෝ, භික්ඛවේ, තීහඞ්ගේහි සමන්නාගතස්ස භික්ඛුනෝ, ආකඞ්ඛමානෝ සංඝෝ, තජ්ජනීයකම්මං කරේය්‍ය. (3)
</Paragraph>

<Paragraph number="39" book="cula">
තිණ්ණං, භික්ඛවේ, භික්ඛූනං, ආකඞ්ඛමානෝ සංඝෝ, තජ්ජනීයකම්මං කරේය්‍ය. ඒකෝ භණ්ඩනකාරකෝ හෝති කලහකාරකෝ විවාදකාරකෝ භස්සකාරකෝ සංඝේ අධිකරණකාරකෝ; ඒකෝ බාලෝ හෝති අබ්‍යත්තෝ ආපත්තිබහුලෝ අනපදානෝ; ඒකෝ ගිහිසංසට්ඨෝ විහරති අනනුලෝමිකේහි ගිහිසංසග්ගේහි—  ඉමේසං ඛෝ, භික්ඛවේ, තිණ්ණං භික්ඛූනං, ආකඞ්ඛමානෝ සංඝෝ, තජ්ජනීයකම්මං කරේය්‍ය. (4)
</Paragraph>

<Paragraph number="40" book="cula">
අපරේසම්පි, භික්ඛවේ, තිණ්ණං භික්ඛූනං, ආකඞ්ඛමානෝ සංඝෝ, තජ්ජනීයකම්මං කරේය්‍ය. ඒකෝ අධිසීලේ සීලවිපන්නෝ හෝති, ඒකෝ අජ්ඣාචාරේ ආචාරවිපන්නෝ හෝති, ඒකෝ අතිදිට්ඨියා දිට්ඨිවිපන්නෝ හෝති—  ඉමේසං ඛෝ, භික්ඛවේ, තිණ්ණං භික්ඛූනං, ආකඞ්ඛමානෝ සංඝෝ, තජ්ජනීයකම්මං කරේය්‍ය. (5)
</Paragraph>

<Paragraph number="41" book="cula">
අපරේසම්පි, භික්ඛවේ, තිණ්ණං භික්ඛූනං, ආකඞ්ඛමානෝ සංඝෝ, තජ්ජනීයකම්මං කරේය්‍ය. ඒකෝ බුද්ධස්ස අවණ්ණං භාසති, ඒකෝ ධම්මස්ස අවණ්ණං භාසති, ඒකෝ සංඝස්ස අවණ්ණං භාසති—  ඉමේසං ඛෝ, භික්ඛවේ, තිණ්ණං භික්ඛූනං, ආකඞ්ඛමානෝ සංඝෝ, තජ්ජනීයකම්මං කරේය්‍ය. (6)

</Paragraph>
</Division>

<Paragraph number="42" type="center" book="cula">
ආකඞ්ඛමානඡක්කං නිට්ඨිතං.
</Paragraph>