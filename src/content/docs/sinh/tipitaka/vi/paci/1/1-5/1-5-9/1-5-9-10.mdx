---
title: "1.5.9.10 නන්දසික්ඛාපද"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="547" book="paci">

<Paragraph number="1585" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ආයස්මා නන්දෝ භගවතෝ මාතුච්ඡාපුත්තෝ අභිරූපෝ හෝති දස්සනීයෝ පාසාදිකෝ චතුරඞ්ගුලෝමකෝ භගවතා. සෝ සුගතචීවරප්පමාණං චීවරං ධාරේති. අද්දසංසු ඛෝ ථේරා භික්ඛූ ආයස්මන්තං නන්දං දූරතෝව ආගච්ඡන්තං. දිස්වාන—  “භගවා ආගච්ඡතී”ති ආසනා වුට්ඨහන්ති.
</Paragraph>

<Paragraph number="1586" book="paci">
තේ උපගතේ ජානිත්වා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ආයස්මා නන්දෝ සුගතචීවරප්පමාණං චීවරං ධාරේස්සතී”ති …පේ…  “සච්චං කිර ත්වං, නන්ද, සුගතචීවරප්පමාණං චීවරං ධාරේසී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම ත්වං, නන්ද, සුගතචීවරප්පමාණං චීවරං ධාරේස්සසි. නේතං, නන්ද, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="548" book="paci">

<Paragraph number="1587" book="paci">
<Emphasis>“යෝ පන භික්ඛු සුගතචීවරප්පමාණං චීවරං කාරාපේය්‍ය අතිරේකං වා, ඡේදනකං පාචිත්තියං. තත්‍රිදං සුගතස්ස සුගතචීවරප්පමාණං—  දීඝසෝ නව විදත්ථියෝ, සුගතවිදත්ථියා; තිරියං ඡ විදත්ථියෝ. ඉදං සුගතස්ස සුගතචීවරප්පමාණන්”</Emphasis>ති. (*92*:<Emphasis>141</Emphasis>)
</Paragraph>

</Division>
<Division number="549" book="paci">

<Paragraph number="1588" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="1589" book="paci">
<Emphasis>සුගතචීවරප්පමාණං</Emphasis> නාම දීඝසෝ නව විදත්ථියෝ, සුගතවිදත්ථියා; තිරියං ඡ විදත්ථියෝ.
</Paragraph>

<Paragraph number="1590" book="paci">
<Emphasis>කාරාපේය්‍යා</Emphasis>ති කරෝති වා කාරාපේති වා, පයෝගේ දුක්කටං. පටිලාභේන ඡින්දිත්වා පාචිත්තියං දේසේතබ්බං.
</Paragraph>

</Division>
<Division number="550" book="paci">

<Paragraph number="1591" book="paci">
අත්තනා විප්පකතං අත්තනා පරියෝසාපේති, ආපත්ති පාචිත්තියස්ස. අත්තනා විප්පකතං පරේහි පරියෝසාපේති, ආපත්ති පාචිත්තියස්ස. පරේහි විප්පකතං අත්තනා පරියෝසාපේති, ආපත්ති පාචිත්තියස්ස. පරේහි විප්පකතං පරේහි පරියෝසාපේති, ආපත්ති පාචිත්තියස්ස.
</Paragraph>

<Paragraph number="1592" book="paci">
අඤ්ඤස්සත්ථාය කරෝති වා කාරාපේති වා, ආපත්ති දුක්කටස්ස. අඤ්ඤේන කතං පටිලභිත්වා පරිභුඤ්ජති, ආපත්ති දුක්කටස්ස.
</Paragraph>

</Division>
<Division number="551" book="paci">

<Paragraph number="1593" book="paci">
අනාපත්ති—  ඌනකං කරෝති, අඤ්ඤේන කතං පටිලභිත්වා ඡින්දිත්වා පරිභුඤ්ජති, විතානං වා භූමත්ථරණං වා සාණිපාකාරං වා භිසිං වා බිබ්බෝහනං වා කරෝති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1594" type="center" book="paci">
නන්දසික්ඛාපදං නිට්ඨිතං දසමං.

  
රතනවග්ගෝ නවමෝ.



</Paragraph>

<Paragraph number="1595" type="center" book="paci">
තස්සුද්දානං


</Paragraph>

<Paragraph number="1596" type="verses" book="paci">
_රඤ්ඤෝ ච රතනං සන්තං,_  
_සූචි මඤ්චඤ්ච තූලිකං;_  
_නිසීදනඤ්ච කණ්ඩුඤ්ච,_  
_වස්සිකා සුගතේන චාති._  

</Paragraph>

<Paragraph number="1597" book="paci">
උද්දිට්ඨා ඛෝ, ආයස්මන්තෝ, ද්වේනවුති පාචිත්තියා ධම්මා. තත්ථායස්මන්තේ පුච්ඡාමි—  “කච්චිත්ථ පරිසුද්ධා”? දුතියම්පි පුච්ඡාමි—  “කච්චිත්ථ පරිසුද්ධා”? තතියම්පි පුච්ඡාමි—  “කච්චිත්ථ පරිසුද්ධා”? පරිසුද්ධේත්ථායස්මන්තෝ, තස්මා තුණ්හී, ඒවමේතං ධාරයාමීති.

</Paragraph>

<Paragraph number="1598" type="center" book="paci">
ඛුද්දකං සමත්තං.

  
පාචිත්තියකණ්ඩං නිට්ඨිතං.
</Paragraph>