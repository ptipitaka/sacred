---
title: "1.5.2.5 දුතියසේනාසනසික්ඛාපද"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="114" book="paci">

<Paragraph number="400" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන සත්තරසවග්ගියා භික්ඛූ සහායකා හෝන්ති. තේ වසන්තාපි ඒකතෝව වසන්ති, පක්කමන්තාපි ඒකතෝව පක්කමන්ති. තේ අඤ්ඤතරස්මිං සංඝිකේ විහාරේ සේය්‍යං සන්ථරිත්වා තං පක්කමන්තා නේව උද්ධරිංසු න උද්ධරාපේසුං, අනාපුච්ඡා පක්කමිංසු. සේනාසනං උපචිකාහි ඛායිතං හෝති. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම සත්තරසවග්ගියා භික්ඛූ සංඝිකේ විහාරේ සේය්‍යං සන්ථරිත්වා තං පක්කමන්තා නේව උද්ධරිස්සන්ති න උද්ධරාපේස්සන්ති, අනාපුච්ඡා පක්කමිස්සන්ති, සේනාසනං උපචිකාහි ඛායිතන්”ති.
</Paragraph>

<Paragraph number="401" book="paci">
අථ ඛෝ තේ භික්ඛූ සත්තරසවග්ගියේ භික්ඛූ අනේකපරියායේන විගරහිත්වා භගවතෝ ඒතමත්ථං ආරෝචේසුං …පේ…  “සච්චං කිර, භික්ඛවේ, සත්තරසවග්ගියා භික්ඛූ සංඝිකේ විහාරේ සේය්‍යං සන්ථරිත්වා තං පක්කමන්තා නේව උද්ධරිංසු න උද්ධරාපේසුං, අනාපුච්ඡා පක්කමිංසු, සේනාසනං උපචිකාහි ඛායිතන්”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තේ, භික්ඛවේ, මෝඝපුරිසා සංඝිකේ විහාරේ සේය්‍යං සන්ථරිත්වා තං පක්කමන්තා නේව උද්ධරිස්සන්ති න උද්ධරාපේස්සන්ති, අනාපුච්ඡා පක්කමිස්සන්ති, සේනාසනං උපචිකාහි ඛායිතං. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="115" book="paci">

<Paragraph number="402" book="paci">
<Emphasis>“යෝ පන භික්ඛු සංඝිකේ විහාරේ සේය්‍යං සන්ථරිත්වා වා සන්ථරාපේත්වා වා තං පක්කමන්තෝ නේව උද්ධරේය්‍ය න උද්ධරාපේය්‍ය, අනාපුච්ඡං වා ගච්ඡේය්‍ය, පාචිත්තියන්”</Emphasis>ති. (*15*:<Emphasis>64</Emphasis>)
</Paragraph>

</Division>
<Division number="116" book="paci">

<Paragraph number="403" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="404" book="paci">
<Emphasis>සංඝිකෝ</Emphasis> නාම විහාරෝ සංඝස්ස දින්නෝ හෝති පරිච්චත්තෝ.
</Paragraph>

<Paragraph number="405" book="paci">
<Emphasis>සේය්‍යං</Emphasis> නාම භිසි, චිමිලිකා උත්තරත්ථරණං, භූමත්ථරණං, තට්ටිකා, චම්මඛණ්ඩෝ, නිසීදනං, පච්චත්ථරණං, තිණසන්ථාරෝ, පණ්ණසන්ථාරෝ.
</Paragraph>

<Paragraph number="406" book="paci">
<Emphasis>සන්ථරිත්වා</Emphasis>ති සයං සන්ථරිත්වා.
</Paragraph>

<Paragraph number="407" book="paci">
<Emphasis>සන්ථරාපේත්වා</Emphasis>ති අඤ්ඤං සන්ථරාපේත්වා.
</Paragraph>

<Paragraph number="408" book="paci">
<Emphasis>තං පක්කමන්තෝ නේව උද්ධරේය්‍යා</Emphasis>ති න සයං උද්ධරේය්‍ය.
</Paragraph>

<Paragraph number="409" book="paci">
<Emphasis>න උද්ධරාපේය්‍යා</Emphasis>ති න අඤ්ඤං උද්ධරාපේය්‍ය.
</Paragraph>

<Paragraph number="410" book="paci">
<Emphasis>අනාපුච්ඡං වා ගච්ඡේය්‍යා</Emphasis>ති භික්ඛුං වා සාමණේරං වා ආරාමිකං වා අනාපුච්ඡා පරික්ඛිත්තස්ස ආරාමස්ස පරික්ඛේපං අතික්කමන්තස්ස ආපත්ති පාචිත්තියස්ස. අපරික්ඛිත්තස්ස ආරාමස්ස උපචාරං අතික්කමන්තස්ස ආපත්ති පාචිත්තියස්ස. සංඝිකේ සංඝිකසඤ්ඤී සේය්‍යං සන්ථරිත්වා වා සන්ථරාපේත්වා වා තං පක්කමන්තෝ නේව උද්ධරේය්‍ය න උද්ධරාපේය්‍ය, අනාපුච්ඡං වා ගච්ඡේය්‍ය, ආපත්ති පාචිත්තියස්ස. සංඝිකේ වේමතිකෝ සේය්‍යං සන්ථරිත්වා වා සන්ථරාපේත්වා වා තං පක්කමන්තෝ නේව උද්ධරේය්‍ය න උද්ධරාපේය්‍ය, අනාපුච්ඡං වා ගච්ඡේය්‍ය, ආපත්ති පාචිත්තියස්ස. සංඝිකේ පුග්ගලිකසඤ්ඤී සේය්‍යං සන්ථරිත්වා වා සන්ථරාපේත්වා වා තං පක්කමන්තෝ නේව උද්ධරේය්‍ය න උද්ධරාපේය්‍ය, අනාපුච්ඡං වා ගච්ඡේය්‍ය, ආපත්ති පාචිත්තියස්ස.
</Paragraph>

</Division>
<Division number="117" book="paci">

<Paragraph number="411" book="paci">
විහාරස්ස උපචාරේ වා උපට්ඨානසාලායං වා මණ්ඩපේ වා රුක්ඛමූලේ වා සේය්‍යං සන්ථරිත්වා වා සන්ථරාපේත්වා වා තං පක්කමන්තෝ නේව උද්ධරේය්‍ය න උද්ධරාපේය්‍ය, අනාපුච්ඡං වා ගච්ඡේය්‍ය, ආපත්ති දුක්කටස්ස. මඤ්චං වා පීඨං වා විහාරේ වා විහාරස්සූපචාරේ වා උපට්ඨානසාලායං වා මණ්ඩපේ වා රුක්ඛමූලේ වා සන්ථරිත්වා වා සන්ථරාපේත්වා වා තං පක්කමන්තෝ නේව උද්ධරේය්‍ය න උද්ධරාපේය්‍ය, අනාපුච්ඡං වා ගච්ඡේය්‍ය, ආපත්ති දුක්කටස්ස.
</Paragraph>

<Paragraph number="412" book="paci">
පුග්ගලිකේ සංඝිකසඤ්ඤී, ආපත්ති දුක්කටස්ස. පුග්ගලිකේ වේමතිකෝ, ආපත්ති දුක්කටස්ස. පුග්ගලිකේ පුග්ගලිකසඤ්ඤී අඤ්ඤස්ස පුග්ගලිකේ ආපත්ති දුක්කටස්ස. අත්තනෝ පුග්ගලිකේ අනාපත්ති.
</Paragraph>

</Division>
<Division number="118" book="paci">

<Paragraph number="413" book="paci">
අනාපත්ති—  උද්ධරිත්වා ගච්ඡති, උද්ධරාපේත්වා ගච්ඡති, ආපුච්ඡං ගච්ඡති, කේනචි පලිබුද්ධං හෝති, සාපේක්ඛෝ ගන්ත්වා තත්ථ ඨිතෝ ආපුච්ඡති, කේනචි පලිබුද්ධෝ හෝති, ආපදාසු, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="414" type="center" book="paci">
දුතියසේනාසනසික්ඛාපදං නිට්ඨිතං පඤ්චමං.
</Paragraph>