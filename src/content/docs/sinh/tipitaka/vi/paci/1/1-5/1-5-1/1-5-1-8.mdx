---
title: "1.5.1.8 භූතාරෝචනසික්ඛාපද"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="67" book="paci">

<Paragraph number="220" book="paci">
තේන සමයේන බුද්ධෝ භගවා වේසාලියං විහරති මහාවනේ කූටාගාරසාලායං. තේන ඛෝ පන සමයේන සම්බහුලා සන්දිට්ඨා සම්භත්තා භික්ඛූ වග්ගුමුදාය නදියා තීරේ වස්සං උපගච්ඡිංසු. තේන ඛෝ පන සමයේන වජ්ජී දුබ්භික්ඛා හෝති—  ද්වීහිතිකා සේතට්ඨිකා සලාකාවුත්තා, න සුකරා උඤ්ඡේන පග්ගහේන යාපේතුං. අථ ඛෝ තේසං භික්ඛූනං ඒතදහෝසි—  “ඒතරහි ඛෝ වජ්ජී දුබ්භික්ඛා—  ද්වීහිතිකා සේතට්ඨිකා සලාකාවුත්තා, න සුකරා උඤ්ඡේන පග්ගහේන යාපේතුං. කේන නු ඛෝ මයං උපායේන සමග්ගා සම්මෝදමානා අවිවදමානා ඵාසුකං වස්සං වසේය්‍යාම, න ච පිණ්ඩකේන කිලමේය්‍යාමා”ති? ඒකච්චේ ඒවමාහංසු—  “හන්ද මයං, ආවුසෝ, ගිහීනං කම්මන්තං අධිට්ඨේම. ඒවං තේ අම්හාකං දාතුං මඤ්ඤිස්සන්ති. ඒවං මයං සමග්ගා සම්මෝදමානා අවිවදමානා ඵාසුකං වස්සං වසිස්සාම, න ච පිණ්ඩකේන කිලමිස්සාමා”ති. ඒකච්චේ ඒවමාහංසු—  “අලං, ආවුසෝ, කිං ගිහීනං කම්මන්තං අධිට්ඨිතේන? හන්ද මයං, ආවුසෝ, ගිහීනං දූතේය්‍යං හරාම. ඒවං තේ අම්හාකං දාතුං මඤ්ඤිස්සන්ති. ඒවං මයං සමග්ගා සම්මෝදමානා අවිවදමානා ඵාසුකං වස්සං වසිස්සාම, න ච පිණ්ඩකේන කිලමිස්සාමා”ති. ඒකච්චේ ඒවමාහංසු—  “අලං, ආවුසෝ; කිං ගිහීනං කම්මන්තං අධිට්ඨිතේන. කිං ගිහීනං දූතේය්‍යං හටේන. හන්ද මයං, ආවුසෝ, ගිහීනං අඤ්ඤමඤ්ඤස්ස උත්තරිමනුස්සධම්මස්ස වණ්ණං භාසිස්සාම—  ‘අසුකෝ භික්ඛු පඨමස්ස ඣානස්ස ලාභී, අසුකෝ භික්ඛු දුතියස්ස ඣානස්ස ලාභී, අසුකෝ භික්ඛු තතියස්ස ඣානස්ස ලාභී, අසුකෝ භික්ඛු චතුත්ථස්ස ඣානස්ස ලාභී, අසුකෝ භික්ඛු සෝතාපන්නෝ, අසුකෝ භික්ඛු සකදාගාමී, අසුකෝ භික්ඛු අනාගාමී, අසුකෝ භික්ඛු අරහා, අසුකෝ භික්ඛු තේවිජ්ජෝ, අසුකෝ භික්ඛු ඡළභිඤ්ඤෝ’ති. ඒවං තේ අම්හාකං දාතුං මඤ්ඤිස්සන්ති. ඒවං මයං සමග්ගා සම්මෝදමානා අවිවදමානා ඵාසුකං වස්සං වසිස්සාම, න ච පිණ්ඩකේන කිලමිස්සාමා”ති. “ඒසෝ යේව ඛෝ, ආවුසෝ, සේය්‍යෝ, යෝ අම්හාකං ගිහීනං අඤ්ඤමඤ්ඤස්ස උත්තරිමනුස්සධම්මස්ස වණ්ණෝ භාසිතෝ”ති.
</Paragraph>

<Paragraph number="221" book="paci">
අථ ඛෝ තේ භික්ඛූ ගිහීනං අඤ්ඤමඤ්ඤස්ස උත්තරිමනුස්සධම්මස්ස වණ්ණං භාසිංසු—  “අසුකෝ භික්ඛු පඨමස්ස ඣානස්ස ලාභී …පේ…  අසුකෝ භික්ඛු ඡළභිඤ්ඤෝ”ති. අථ ඛෝ තේ මනුස්සා—  “ලාභා වත නෝ, සුලද්ධං වත නෝ, යේසං නෝ ඒවරූපා භික්ඛූ වස්සං උපගතා, න වත නෝ ඉතෝ පුබ්බේ ඒවරූපා භික්ඛූ වස්සං උපගතා, යථයිමේ භික්ඛූ සීලවන්තෝ කල්‍යාණධම්මා”ති. තේ න තාදිසානි භෝජනානි අත්තනා භුඤ්ජන්ති, මාතාපිතූනං දේන්ති පුත්තදාරස්ස දේන්ති දාසකම්මකරපෝරිසස්ස දේන්ති මිත්තාමච්චානං දේන්ති ඤාතිසාලෝහිතානං දේන්ති යාදිසානි භික්ඛූනං දේන්ති. න තාදිසානි ඛාදනීයානි සායනීයානි පානානි අත්තනා ඛාදන්ති සායන්ති පිවන්ති මාතාපිතූනං දේන්ති පුත්තදාරස්ස දේන්ති දාසකම්මකරපෝරිසස්ස දේන්ති මිත්තාමච්චානං දේන්ති ඤාතිසාලෝහිතානං දේන්ති, යාදිසානි භික්ඛූනං දේන්ති. අථ ඛෝ තේ භික්ඛූ වණ්ණවා අහේසුං පීණින්ද්‍රියා පසන්නමුඛවණ්ණා විප්පසන්නඡවිවණ්ණා.
</Paragraph>

</Division>
<Division number="68" book="paci">

<Paragraph number="222" book="paci">
ආචිණ්ණං ඛෝ පනේතං වස්සංවුට්ඨානං භික්ඛූනං භගවන්තං දස්සනාය උපසඞ්කමිතුං. අථ ඛෝ තේ භික්ඛූ වස්සංවුට්ඨා තේමාසච්චයේන සේනාසනං සංසාමේත්වා පත්තචීවරමාදාය යේන වේසාලී තේන පක්කමිංසු. අනුපුබ්බේන යේන වේසාලී මහාවනං කූටාගාරසාලා යේන භගවා තේනුපසඞ්කමිංසු; උපසඞ්කමිත්වා භගවන්තං අභිවාදේත්වා ඒකමන්තං නිසීදිංසු. තේන ඛෝ පන සමයේන දිසාසු වස්සංවුට්ඨා භික්ඛූ කිසා හෝන්ති ලූඛා දුබ්බණ්ණා උප්පණ්ඩුප්පණ්ඩුකජාතා ධමනිසන්ථතගත්තා. වග්ගුමුදාතීරියා පන භික්ඛූ වණ්ණවා හෝන්ති පීණින්ද්‍රියා පසන්නමුඛවණ්ණා විප්පසන්නඡවිවණ්ණා. ආචිණ්ණං ඛෝ පනේතං බුද්ධානං භගවන්තානං ආගන්තුකේහි භික්ඛූහි සද්ධිං පටිසම්මෝදිතුං. අථ ඛෝ භගවා වග්ගුමුදාතීරියේ භික්ඛූ ඒතදවෝච—  “කච්චි, භික්ඛවේ, ඛමනීයං, කච්චි යාපනීයං, කච්චි සමග්ගා සම්මෝදමානා අවිවදමානා ඵාසුකං වස්සං වසිත්ථ, න ච පිණ්ඩකේන කිලමිත්ථා”ති? “ඛමනීයං, භගවා, යාපනීයං, භගවා. සමග්ගා ච මයං, භන්තේ, සම්මෝදමානා අවිවදමානා ඵාසුකං වස්සං වසිම්හා, න ච පිණ්ඩකේන කිලමිම්හා”ති. ජානන්තාපි තථාගතා පුච්ඡන්ති, ජානන්තාපි න පුච්ඡන්ති. කාලං විදිත්වා පුච්ඡන්ති, කාලං විදිත්වා න පුච්ඡන්ති. අත්ථසඤ්හිතං තථාගතා පුච්ඡන්ති, නෝ අනත්ථසඤ්හිතං. අනත්ථසඤ්හිතේ සේතුඝාතෝ තථාගතානං. ද්වීහාකාරේහි බුද්ධා භගවන්තෝ භික්ඛූ පටිපුච්ඡන්ති—  “ධම්මං වා දේසේස්සාම, සාවකානං වා සික්ඛාපදං පඤ්ඤපේස්සාමා”ති.
</Paragraph>

<Paragraph number="223" book="paci">
අථ ඛෝ භගවා වග්ගුමුදාතීරියේ භික්ඛූ ඒතදවෝච—  “යථා කථං පන තුම්හේ, භික්ඛවේ, සමග්ගා සම්මෝදමානා අවිවදමානා ඵාසුකං වස්සං වසිත්ථ, න ච පිණ්ඩකේන කිලමිත්ථා”ති? අථ ඛෝ තේ භික්ඛූ භගවතෝ ඒතමත්ථං ආරෝචේසුං. “කච්චි පන වෝ, භික්ඛවේ, භූතන්”ති? “භූතං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, භික්ඛවේ, උදරස්ස කාරණා ගිහීනං අඤ්ඤමඤ්ඤස්ස උත්තරිමනුස්සධම්මස්ස වණ්ණං භාසිස්සථ. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="69" book="paci">

<Paragraph number="224" book="paci">
<Emphasis>“යෝ පන භික්ඛු අනුපසම්පන්නස්ස උත්තරිමනුස්සධම්මං ආරෝචේය්‍ය භූතස්මිං, පාචිත්තියන්”</Emphasis>ති. (*8*:<Emphasis>57</Emphasis>)
</Paragraph>

</Division>
<Division number="70" book="paci">

<Paragraph number="225" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="226" book="paci">
<Emphasis>අනුපසම්පන්නෝ</Emphasis> නාම භික්ඛුඤ්ච භික්ඛුනිඤ්ච ඨපේත්වා, අවසේසෝ අනුපසම්පන්නෝ නාම.
</Paragraph>

<Paragraph number="227" book="paci">
<Emphasis>උත්තරිමනුස්සධම්මෝ</Emphasis> නාම ඣානං, විමෝක්ඛෝ, සමාධි, සමාපත්ති, ඤාණදස්සනං, මග්ගභාවනා, ඵලසච්ඡිකිරියා, කිලේසප්පහානං, විනීවරණතා චිත්තස්ස, සුඤ්ඤාගාරේ අභිරති.
</Paragraph>

<Paragraph number="228" book="paci">
<Emphasis>ඣානන්</Emphasis>ති පඨමං ඣානං, දුතියං ඣානං, තතියං ඣානං, චතුත්ථං ඣානං.
</Paragraph>

<Paragraph number="229" book="paci">
<Emphasis>විමෝක්ඛෝ</Emphasis>ති සුඤ්ඤතෝ විමෝක්ඛෝ, අනිමිත්තෝ විමෝක්ඛෝ, අප්පණිහිතෝ විමෝක්ඛෝ.
</Paragraph>

<Paragraph number="230" book="paci">
<Emphasis>සමාධී</Emphasis>ති සුඤ්ඤතෝ සමාධි, අනිමිත්තෝ සමාධි, අප්පණිහිතෝ සමාධි.
</Paragraph>

<Paragraph number="231" book="paci">
<Emphasis>සමාපත්තී</Emphasis>ති සුඤ්ඤතා සමාපත්ති, අනිමිත්තා සමාපත්ති, අප්පණිහිතා සමාපත්ති.
</Paragraph>

<Paragraph number="232" book="paci">
<Emphasis>ඤාණදස්සනන්</Emphasis>ති තිස්සෝ විජ්ජා.
</Paragraph>

<Paragraph number="233" book="paci">
<Emphasis>මග්ගභාවනා</Emphasis>ති චත්තාරෝ සතිපට්ඨානා, චත්තාරෝ සම්මප්පධානා, චත්තාරෝ ඉද්ධිපාදා, පඤ්චින්ද්‍රියානි, පඤ්ච බලානි, සත්ත බෝජ්ඣඞ්ගා, අරියෝ අට්ඨඞ්ගිකෝ මග්ගෝ.
</Paragraph>

<Paragraph number="234" book="paci">
<Emphasis>ඵලසච්ඡිකිරියා</Emphasis>ති සෝතාපත්තිඵලස්ස සච්ඡිකිරියා, සකදාගාමිඵලස්ස සච්ඡිකිරියා, අනාගාමිඵලස්ස සච්ඡිකිරියා, අරහත්තස්ස සච්ඡිකිරියා.
</Paragraph>

<Paragraph number="235" book="paci">
<Emphasis>කිලේසප්පහානන්</Emphasis>ති රාගස්ස පහානං, දෝසස්ස පහානං, මෝහස්ස පහානං.
</Paragraph>

<Paragraph number="236" book="paci">
<Emphasis>විනීවරණතා චිත්තස්සා</Emphasis>ති රාගා චිත්තං විනීවරණතා, දෝසා චිත්තං විනීවරණතා, මෝහා චිත්තං විනීවරණතා.
</Paragraph>

<Paragraph number="237" book="paci">
<Emphasis>සුඤ්ඤාගාරේ අභිරතී</Emphasis>ති පඨමේන ඣානේන සුඤ්ඤාගාරේ අභිරති, දුතියේන ඣානේන සුඤ්ඤාගාරේ අභිරති, තතියේන ඣානේන සුඤ්ඤාගාරේ අභිරති, චතුත්ථේන ඣානේන සුඤ්ඤාගාරේ අභිරති.
</Paragraph>

</Division>
<Division number="71" book="paci">

<Paragraph number="238" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමං ඣානං සමාපජ්ජින්”ති භණන්තස්ස ආපත්ති පාචිත්තියස්ස.
</Paragraph>

<Paragraph number="239" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමං ඣානං සමාපජ්ජාමී”ති භණන්තස්ස ආපත්ති පාචිත්තියස්ස.
</Paragraph>

<Paragraph number="240" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමං ඣානං සමාපන්නෝ”ති භණන්තස්ස ආපත්ති පාචිත්තියස්ස.
</Paragraph>

<Paragraph number="241" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමස්ස ඣානස්ස ලාභිම්හී”ති භණන්තස්ස ආපත්ති පාචිත්තියස්ස.
</Paragraph>

<Paragraph number="242" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමස්ස ඣානස්ස වසිම්හී”ති භණන්තස්ස ආපත්ති පාචිත්තියස්ස.
</Paragraph>

<Paragraph number="243" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමං ඣානං සච්ඡිකතං මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="244" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “දුතියං ඣානං …පේ…  තතියං ඣානං…  චතුත්ථං ඣානං සමාපජ්ජිං, සමාපජ්ජාමි, සමාපන්නෝ; චතුත්ථස්ස ඣානස්ස ලාභිම්හි, වසිම්හි; චතුත්ථං ඣානං සච්ඡිකතං මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="245" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “සුඤ්ඤතං විමෝක්ඛං …පේ…  අනිමිත්තං විමෝක්ඛං…  අප්පණිහිතං විමෝක්ඛං…  සුඤ්ඤතං සමාධිං…  අනිමිත්තං සමාධිං…  අප්පණිහිතං සමාධිං සමාපජ්ජිං, සමාපජ්ජාමි, සමාපන්නෝ; අප්පණිහිතස්ස සමාධිස්ස ලාභිම්හි, වසිම්හි; අප්පණිහිතෝ සමාධි සච්ඡිකතෝ මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="246" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “සුඤ්ඤතං සමාපත්තිං …පේ…  අනිමිත්තං සමාපත්තිං…  අප්පණිහිතං සමාපත්තිං සමාපජ්ජිං, සමාපජ්ජාමි, සමාපන්නෝ; අප්පණිහිතාය සමාපත්තියා ලාභිම්හි, වසිම්හි; අප්පණිහිතා සමාපත්ති සච්ඡිකතා මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="247" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “තිස්සෝ විජ්ජා සමාපජ්ජිං, සමාපජ්ජාමි, සමාපන්නෝ; තිස්සන්නං විජ්ජානං ලාභිම්හි, වසිම්හි; තිස්සෝ විජ්ජා සච්ඡිකතා මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="248" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “චත්තාරෝ සතිපට්ඨානේ …පේ…  චත්තාරෝ සම්මප්පධානේ…  චත්තාරෝ ඉද්ධිපාදේ සමාපජ්ජිං, සමාපජ්ජාමි, සමාපන්නෝ; චතුන්නං ඉද්ධිපාදානං ලාභිම්හි, වසිම්හි; චත්තාරෝ ඉද්ධිපාදා සච්ඡිකතා මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="249" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඤ්චින්ද්‍රියානි …පේ…  පඤ්ච බලානි සමාපජ්ජිං, සමාපජ්ජාමි, සමාපන්නෝ; පඤ්චන්නං බලානං ලාභිම්හි, වසිම්හි; පඤ්ච බලානි සච්ඡිකතානි මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="250" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “සත්ත බෝජ්ඣඞ්ගේ සමාපජ්ජිං, සමාපජ්ජාමි, සමාපන්නෝ; සත්තන්නං බෝජ්ඣඞ්ගානං ලාභිම්හි, වසිම්හි; සත්ත බෝජ්ඣඞ්ගා සච්ඡිකතා මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="251" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “අරියං අට්ඨඞ්ගිකං මග්ගං සමාපජ්ජිං, සමාපජ්ජාමි, සමාපන්නෝ; අරියස්ස අට්ඨඞ්ගිකස්ස මග්ගස්ස ලාභිම්හි, වසිම්හි; අරියෝ අට්ඨඞ්ගිකෝ මග්ගෝ සච්ඡිකතෝ මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="252" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “සෝතාපත්තිඵලං …පේ…  සකදාගාමිඵලං…  අනාගාමිඵලං…  අරහත්තං සමාපජ්ජිං, සමාපජ්ජාමි, සමාපන්නෝ; අරහත්තස්ස ලාභිම්හි, වසිම්හි; අරහත්තං සච්ඡිකතං මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="253" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “රාගෝ මේ චත්තෝ …පේ…  දෝසෝ මේ චත්තෝ…  මෝහෝ මේ චත්තෝ, වන්තෝ, මුත්තෝ, පහීනෝ, පටිනිස්සට්ඨෝ, උක්ඛේටිතෝ, සමුක්ඛේටිතෝ”ති භණන්තස්ස ආපත්ති පාචිත්තියස්ස.
</Paragraph>

<Paragraph number="254" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “රාගා මේ චිත්තං විනීවරණං …පේ…  දෝසා මේ චිත්තං විනීවරණං…  මෝහා මේ චිත්තං විනීවරණන්”ති භණන්තස්ස ආපත්ති පාචිත්තියස්ස.
</Paragraph>

<Paragraph number="255" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “සුඤ්ඤාගාරේ පඨමං ඣානං …පේ…  දුතියං ඣානං…  තතියං ඣානං…  චතුත්ථං ඣානං සමාපජ්ජිං, සමාපජ්ජාමි, සමාපන්නෝ; සුඤ්ඤාගාරේ චතුත්ථස්ස ඣානස්ස ලාභිම්හි, වසිම්හි; සුඤ්ඤාගාරේ චතුත්ථං ඣානං සච්ඡිකතං මයා”ති භණන්තස්ස ආපත්ති පාචිත්තියස්ස.
</Paragraph>

</Division>
<Division number="72" book="paci">

<Paragraph number="256" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං දුතියඤ්ච ඣානං සමාපජ්ජිං, සමාපජ්ජාමි, සමාපන්නෝ; පඨමස්ස ච ඣානස්ස දුතියස්ස ච ඣානස්ස ලාභිම්හි, වසිම්හි; පඨමඤ්ච ඣානං දුතියඤ්ච ඣානං සච්ඡිකතං මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="257" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං තතියඤ්ච ඣානං …පේ…  පඨමඤ්ච ඣානං චතුත්ථඤ්ච ඣානං සමාපජ්ජිං, සමාපජ්ජාමි, සමාපන්නෝ; පඨමස්ස ච ඣානස්ස චතුත්ථස්ස ච ඣානස්ස ලාභිම්හි, වසිම්හි; පඨමඤ්ච ඣානං චතුත්ථඤ්ච ඣානං සච්ඡිකතං මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="258" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං සුඤ්ඤතඤ්ච විමෝක්ඛං …පේ…  අනිමිත්තඤ්ච විමෝක්ඛං…  අප්පණිහිතඤ්ච විමෝක්ඛං…  සුඤ්ඤතඤ්ච සමාධිං…  අනිමිත්තඤ්ච සමාධිං…  අප්පණිහිතඤ්ච සමාධිං සමාපජ්ජිං, සමාපජ්ජාමි, සමාපන්නෝ; පඨමස්ස ච ඣානස්ස අප්පණිහිතස්ස ච සමාධිස්ස ලාභිම්හි, වසිම්හි; පඨමඤ්ච ඣානං අප්පණිහිතෝ ච සමාධි සච්ඡිකතෝ මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="259" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං සුඤ්ඤතඤ්ච සමාපත්තිං …පේ…  අනිමිත්තඤ්ච සමාපත්තිං…  අප්පණිහිතඤ්ච සමාපත්තිං සමාපජ්ජිං, සමාපජ්ජාමි, සමාපන්නෝ; පඨමස්ස ච ඣානස්ස අප්පණිහිතාය ච සමාපත්තියා ලාභිම්හි, වසිම්හි; පඨමඤ්ච ඣානං අප්පණිහිතා ච සමාපත්ති සච්ඡිකතා මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="260" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං තිස්සෝ ච විජ්ජා සමාපජ්ජිං, සමාපජ්ජාමි, සමාපන්නෝ; පඨමස්ස ච ඣානස්ස තිස්සන්නඤ්ච විජ්ජානං ලාභිම්හි, වසිම්හි; පඨමඤ්ච ඣානං තිස්සෝ ච විජ්ජා සච්ඡිකතා මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="261" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං චත්තාරෝ ච සතිපට්ඨානේ …පේ…  චත්තාරෝ ච සම්මප්පධානේ…  චත්තාරෝ ච ඉද්ධිපාදේ සමාපජ්ජිං, සමාපජ්ජාමි, සමාපන්නෝ; පඨමස්ස ච ඣානස්ස චතුන්නඤ්ච ඉද්ධිපාදානං ලාභිම්හි, වසිම්හි; පඨමඤ්ච ඣානං චත්තාරෝ ච ඉද්ධිපාදා සච්ඡිකතා මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="262" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං, පඤ්ච ච ඉන්ද්‍රියානි …පේ…  පඤ්ච ච බලානි සමාපජ්ජිං, සමාපජ්ජාමි, සමාපන්නෝ; පඨමස්ස ච ඣානස්ස පඤ්චන්නඤ්ච බලානං ලාභිම්හි, වසිම්හි; පඨමඤ්ච ඣානං පඤ්ච ච බලානි සච්ඡිකතානි මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="263" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං සත්ත ච බෝජ්ඣඞ්ගේ සමාපජ්ජිං, සමාපජ්ජාමි, සමාපන්නෝ; පඨමස්ස ච ඣානස්ස සත්තන්නඤ්ච බෝජ්ඣඞ්ගානං ලාභිම්හි, වසිම්හි; පඨමඤ්ච ඣානං සත්ත ච බෝජ්ඣඞ්ගා සච්ඡිකතා මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="264" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං අරියඤ්ච අට්ඨඞ්ගිකං මග්ගං සමාපජ්ජිං, සමාපජ්ජාමි, සමාපන්නෝ; පඨමස්ස ච ඣානස්ස අරියස්ස ච අට්ඨඞ්ගිකස්ස මග්ගස්ස ලාභිම්හි, වසිම්හි; පඨමඤ්ච ඣානං අරියෝ ච අට්ඨඞ්ගිකෝ මග්ගෝ සච්ඡිකතෝ මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="265" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං සෝතාපත්තිඵලඤ්ච …පේ…  සකදාගාමිඵලඤ්ච…  අනාගාමිඵලඤ්ච…  අරහත්තඤ්ච සමාපජ්ජිං, සමාපජ්ජාමි, සමාපන්නෝ; පඨමස්ස ච ඣානස්ස අරහත්තස්ස ච ලාභිම්හි, වසිම්හි; පඨමඤ්ච ඣානං අරහත්තඤ්ච සච්ඡිකතං මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="266" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං සමාපජ්ජිං, සමාපජ්ජාමි, සමාපන්නෝ …පේ…  රාගෝ ච මේ චත්තෝ…  දෝසෝ ච මේ චත්තෝ…  මෝහෝ ච මේ චත්තෝ, වන්තෝ, මුත්තෝ, පහීනෝ, පටිනිස්සට්ඨෝ, උක්ඛේටිතෝ, සමුක්ඛේටිතෝ”ති භණන්තස්ස ආපත්ති පාචිත්තියස්ස.
</Paragraph>

<Paragraph number="267" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං සමාපජ්ජිං, සමාපජ්ජාමි, සමාපන්නෝ …පේ…  රාගා ච මේ චිත්තං විනීවරණං…  දෝසා ච මේ චිත්තං විනීවරණං…  මෝහා ච මේ චිත්තං විනීවරණන්”ති භණන්තස්ස ආපත්ති පාචිත්තියස්ස.
</Paragraph>

</Division>
<Division number="73" book="paci">

<Paragraph number="268" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “දුතියඤ්ච ඣානං තතියඤ්ච ඣානං …පේ…  දුතියඤ්ච ඣානං චතුත්ථඤ්ච ඣානං සමාපජ්ජිං, සමාපජ්ජාමි, සමාපන්නෝ; දුතියස්ස ච ඣානස්ස චතුත්ථස්ස ච ඣානස්ස ලාභිම්හි, වසිම්හි; දුතියඤ්ච ඣානං චතුත්ථඤ්ච ඣානං සච්ඡිකතං මයා”ති භණන්තස්ස ආපත්ති පාචිත්තියස්ස.
</Paragraph>

<Paragraph number="269" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “දුතියඤ්ච ඣානං සුඤ්ඤතඤ්ච විමෝක්ඛං …පේ…  මෝහා ච මේ චිත්තං විනීවරණන්”ති භණන්තස්ස ආපත්ති පාචිත්තියස්ස.
</Paragraph>

<Paragraph number="270" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “දුතියඤ්ච ඣානං පඨමඤ්ච ඣානං සමාපජ්ජිං, සමාපජ්ජාමි, සමාපන්නෝ; දුතියස්ස ච ඣානස්ස පඨමස්ස ච ඣානස්ස ලාභිම්හි, වසිම්හි; දුතියඤ්ච ඣානං පඨමඤ්ච ඣානං සච්ඡිකතං මයා”ති භණන්තස්ස ආපත්ති පාචිත්තියස්ස …පේ… .

</Paragraph>
</Division>

<Paragraph number="271" type="center" book="paci">
මූලං සංඛිත්තං.


</Paragraph>

<Paragraph number="272" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “මෝහා ච මේ චිත්තං විනීවරණං, පඨමඤ්ච ඣානං සමාපජ්ජිං, සමාපජ්ජාමි, සමාපන්නෝ; මෝහා ච මේ චිත්තං විනීවරණං, පඨමස්ස ච ඣානස්ස ලාභිම්හි, වසිම්හි; මෝහා ච මේ චිත්තං විනීවරණං, පඨමඤ්ච ඣානං සච්ඡිකතං මයා”ති භණන්තස්ස ආපත්ති පාචිත්තියස්ස …පේ… .
</Paragraph>

<Paragraph number="273" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “මෝහා ච මේ චිත්තං විනීවරණං, දෝසා ච මේ චිත්තං විනීවරණන්”ති භණන්තස්ස ආපත්ති පාචිත්තියස්ස …පේ… .
</Paragraph>

<Paragraph number="274" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං දුතියඤ්ච ඣානං තතියඤ්ච ඣානං චතුත්ථඤ්ච ඣානං සුඤ්ඤතඤ්ච විමෝක්ඛං අනිමිත්තඤ්ච විමෝක්ඛං අප්පණිහිතඤ්ච විමෝක්ඛං සුඤ්ඤතඤ්ච සමාධිං අනිමිත්තඤ්ච සමාධිං අප්පණිහිතඤ්ච සමාධිං සුඤ්ඤතඤ්ච සමාපත්තිං අනිමිත්තඤ්ච සමාපත්තිං අප්පණිහිතඤ්ච සමාපත්තිං තිස්සෝ ච විජ්ජා චත්තාරෝ ච සතිපට්ඨානේ චත්තාරෝ ච සම්මප්පධානේ චත්තාරෝ ච ඉද්ධිපාදේ පඤ්ච ච ඉන්ද්‍රියානි පඤ්ච ච බලානි සත්ත ච බෝජ්ඣඞ්ගේ අරියඤ්ච අට්ඨඞ්ගිකං මග්ගං සෝතාපත්තිඵලඤ්ච සකදාගාමිඵලඤ්ච අනාගාමිඵලඤ්ච අරහත්තඤ්ච සමාපජ්ජිං …පේ…  රාගෝ ච මේ චත්තෝ, දෝසෝ ච මේ චත්තෝ, මෝහෝ ච මේ චත්තෝ, වන්තෝ, මුත්තෝ, පහීනෝ, පටිනිස්සට්ඨෝ, උක්ඛේටිතෝ සමුක්ඛේටිතෝ, රාගා ච මේ චිත්තං විනීවරණං, දෝසා ච මේ චිත්තං විනීවරණං, මෝහා ච මේ චිත්තං විනීවරණන්”ති භණන්තස්ස ආපත්ති පාචිත්තියස්ස.
</Paragraph>

<Division number="74" book="paci">

<Paragraph number="275" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමං ඣානං සමාපජ්ජින්”ති වත්තුකාමෝ—  “දුතියං ඣානං සමාපජ්ජින්”ති භණන්තස්ස පටිවිජානන්තස්ස ආපත්ති පාචිත්තියස්ස, න පටිවිජානන්තස්ස ආපත්ති දුක්කටස්ස.
</Paragraph>

<Paragraph number="276" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමං ඣානං සමාපජ්ජින්”ති වත්තුකාමෝ—  “තතියං ඣානං …පේ…  චතුත්ථං ඣානං, සුඤ්ඤතං විමෝක්ඛං, අනිමිත්තං විමෝක්ඛං, අප්පණිහිතං විමෝක්ඛං, සුඤ්ඤතං සමාධිං, අනිමිත්තං සමාධිං, අප්පණිහිතං සමාධිං, සුඤ්ඤතං සමාපත්තිං, අනිමිත්තං සමාපත්තිං, අප්පණිහිතං සමාපත්තිං, තිස්සෝ විජ්ජා, චත්තාරෝ සතිපට්ඨානේ, චත්තාරෝ සම්මප්පධානේ, චත්තාරෝ ඉද්ධිපාදේ, පඤ්චින්ද්‍රියානි, පඤ්ච බලානි, සත්ත බෝජ්ඣඞ්ගේ, අරියං අට්ඨඞ්ගිකං මග්ගං, සෝතාපත්තිඵලං, සකදාගාමිඵලං, අනාගාමිඵලං, අරහත්තං සමාපජ්ජිං …පේ…  රාගෝ මේ චත්තෝ, දෝසෝ මේ චත්තෝ, මෝහෝ මේ චත්තෝ, වන්තෝ, මුත්තෝ, පහීනෝ; පටිනිස්සට්ඨෝ, උක්ඛේටිතෝ, සමුක්ඛේටිතෝ; රාගා මේ චිත්තං විනීවරණං, දෝසා මේ චිත්තං විනීවරණං, මෝහා මේ චිත්තං විනීවරණන්”ති භණන්තස්ස පටිවිජානන්තස්ස ආපත්ති පාචිත්තියස්ස, න පටිවිජානන්තස්ස ආපත්ති දුක්කටස්ස.
</Paragraph>

<Paragraph number="277" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “දුතියං ඣානං සමාපජ්ජින්”ති වත්තුකාමෝ …පේ…  “මෝහා මේ චිත්තං විනීවරණන්”ති භණන්තස්ස පටිවිජානන්තස්ස ආපත්ති පාචිත්තියස්ස, න පටිවිජානන්තස්ස ආපත්ති දුක්කටස්ස …පේ… .
</Paragraph>

<Paragraph number="278" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “දුතියං ඣානං සමාපජ්ජින්”ති වත්තුකාමෝ—  “පඨමං ඣානං සමාපජ්ජින්”ති භණන්තස්ස පටිවිජානන්තස්ස ආපත්ති පාචිත්තියස්ස, න පටිවිජානන්තස්ස ආපත්ති දුක්කටස්ස …පේ… .

</Paragraph>
</Division>

<Paragraph number="279" type="center" book="paci">
මූලං සංඛිත්තං.


</Paragraph>

<Paragraph number="280" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “මෝහා මේ චිත්තං විනීවරණන්”ති වත්තුකාමෝ—  “පඨමං ඣානං සමාපජ්ජින්”ති භණන්තස්ස පටිවිජානන්තස්ස ආපත්ති පාචිත්තියස්ස, න පටිවිජානන්තස්ස ආපත්ති දුක්කටස්ස …පේ… .
</Paragraph>

<Paragraph number="281" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “මෝහා මේ චිත්තං විනීවරණන්”ති වත්තුකාමෝ—  “දෝසා මේ චිත්තං විනීවරණන්”ති භණන්තස්ස පටිවිජානන්තස්ස ආපත්ති පාචිත්තියස්ස, න පටිවිජානන්තස්ස ආපත්ති දුක්කටස්ස …පේ… .
</Paragraph>

<Paragraph number="282" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “පඨමඤ්ච ඣානං දුතියඤ්ච ඣානං තතියඤ්ච ඣානං චතුත්ථඤ්ච ඣානං …පේ…  දෝසා ච මේ චිත්තං විනීවරණන්”ති වත්තුකාමෝ—  “මෝහා මේ චිත්තං විනීවරණන්”ති භණන්තස්ස පටිවිජානන්තස්ස ආපත්ති පාචිත්තියස්ස, න පටිවිජානන්තස්ස ආපත්ති දුක්කටස්ස.
</Paragraph>

<Paragraph number="283" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “දුතියඤ්ච ඣානං තතියඤ්ච ඣානං චතුත්ථඤ්ච ඣානං …පේ…  මෝහා ච මේ චිත්තං විනීවරණන්”ති වත්තුකාමෝ—  “පඨමං ඣානං සමාපජ්ජින්”ති භණන්තස්ස පටිවිජානන්තස්ස ආපත්ති පාචිත්තියස්ස, න පටිවිජානන්තස්ස ආපත්ති දුක්කටස්ස …පේ… .
</Paragraph>

<Division number="75" book="paci">

<Paragraph number="284" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “යෝ තේ විහාරේ වසි සෝ භික්ඛු පඨමං ඣානං සමාපජ්ජි, සමාපජ්ජති, සමාපන්නෝ; සෝ භික්ඛු පඨමස්ස ඣානස්ස ලාභී, වසී; තේන භික්ඛුනා පඨමං ඣානං සච්ඡිකතන්”ති භණන්තස්ස ආපත්ති දුක්කටස්ස.
</Paragraph>

<Paragraph number="285" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “යෝ තේ විහාරේ වසි සෝ භික්ඛු දුතියං ඣානං …පේ…  තතියං ඣානං චතුත්ථං ඣානං සමාපජ්ජි, සමාපජ්ජති, සමාපන්නෝ; සෝ භික්ඛු චතුත්ථස්ස ඣානස්ස ලාභී, වසී; තේන භික්ඛුනා චතුත්ථං ඣානං සච්ඡිකතන්”ති භණන්තස්ස ආපත්ති දුක්කටස්ස.
</Paragraph>

<Paragraph number="286" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “යෝ තේ විහාරේ වසි සෝ භික්ඛු සුඤ්ඤතං විමෝක්ඛං …පේ…  අනිමිත්තං විමෝක්ඛං අප්පණිහිතං විමෝක්ඛං සුඤ්ඤතං සමාධිං අනිමිත්තං සමාධිං අප්පණිහිතං සමාධිං සමාපජ්ජි, සමාපජ්ජති, සමාපන්නෝ; සෝ භික්ඛු අප්පණිහිතස්ස සමාධිස්ස ලාභී, වසී; තේන භික්ඛුනා අප්පණිහිතෝ සමාධි සච්ඡිකතෝ”ති භණන්තස්ස ආපත්ති දුක්කටස්ස.
</Paragraph>

<Paragraph number="287" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “යෝ තේ විහාරේ වසි සෝ භික්ඛු සුඤ්ඤතං සමාපත්තිං …පේ…  අනිමිත්තං සමාපත්තිං අප්පණිහිතං සමාපත්තිං සමාපජ්ජි, සමාපජ්ජති, සමාපන්නෝ; අප්පණිහිතාය සමාපත්තියා ලාභී, වසී; තේන භික්ඛුනා අප්පණිහිතා සමාපත්ති සච්ඡිකතා”ති භණන්තස්ස ආපත්ති දුක්කටස්ස.
</Paragraph>

<Paragraph number="288" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “යෝ තේ විහාරේ වසි සෝ භික්ඛු තිස්සෝ විජ්ජා …පේ…  චත්තාරෝ සතිපට්ඨානේ, චත්තාරෝ සම්මප්පධානේ, චත්තාරෝ ඉද්ධිපාදේ, පඤ්චින්ද්‍රියානි, පඤ්ච බලානි, සත්ත බෝජ්ඣඞ්ගේ, අරියං අට්ඨඞ්ගිකං මග්ගං, සෝතාපත්තිඵලං, සකදාගාමිඵලං, අනාගාමිඵලං, අරහත්තං සමාපජ්ජි…  සමාපජ්ජති, සමාපන්නෝ …පේ…  තස්ස භික්ඛුනෝ රාගෝ චත්තෝ, දෝසෝ චත්තෝ, මෝහෝ චත්තෝ, වන්තෝ, මුත්තෝ, පහීනෝ, පටිනිස්සට්ඨෝ, උක්ඛේටිතෝ, සමුක්ඛේටිතෝ; තස්ස භික්ඛුනෝ රාගා චිත්තං විනීවරණං, දෝසා චිත්තං විනීවරණං, මෝහා චිත්තං විනීවරණන්”ති භණන්තස්ස ආපත්ති දුක්කටස්ස.
</Paragraph>

<Paragraph number="289" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “යෝ තේ විහාරේ වසි සෝ භික්ඛු සුඤ්ඤාගාරේ පඨමං ඣානං …පේ…  දුතියං ඣානං තතියං ඣානං චතුත්ථං ඣානං සමාපජ්ජි, සමාපජ්ජති, සමාපන්නෝ; සෝ භික්ඛු සුඤ්ඤාගාරේ චතුත්ථස්ස ඣානස්ස ලාභී, වසී; තේන භික්ඛුනා සුඤ්ඤාගාරේ චතුත්ථං ඣානං සච්ඡිකතන්”ති භණන්තස්ස ආපත්ති දුක්කටස්ස.
</Paragraph>

<Paragraph number="290" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “යෝ තේ චීවරං පරිභුඤ්ජි, යෝ තේ පිණ්ඩපාතං පරිභුඤ්ජි, යෝ තේ සේනාසනං පරිභුඤ්ජි, යෝ තේ ගිලානප්පච්චයභේසජ්ජපරික්ඛාරං පරිභුඤ්ජි සෝ භික්ඛු සුඤ්ඤාගාරේ චතුත්ථං ඣානං සමාපජ්ජි, සමාපජ්ජති, සමාපන්නෝ; සෝ භික්ඛු සුඤ්ඤාගාරේ චතුත්ථස්ස ඣානස්ස ලාභී, වසී; තේන භික්ඛුනා සුඤ්ඤාගාරේ චතුත්ථං ඣානං සච්ඡිකතන්”ති භණන්තස්ස ආපත්ති දුක්කටස්ස.
</Paragraph>

</Division>
<Division number="76" book="paci">

<Paragraph number="291" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “යේන තේ විහාරෝ පරිභුත්තෝ …පේ…  යේන තේ චීවරං පරිභුත්තං, යේන තේ පිණ්ඩපාතෝ පරිභුත්තෝ, යේන තේ සේනාසනං පරිභුත්තං, යේන තේ ගිලානප්පච්චයභේසජ්ජපරික්ඛාරෝ පරිභුත්තෝ සෝ භික්ඛු සුඤ්ඤාගාරේ චතුත්ථං ඣානං සමාපජ්ජි, සමාපජ්ජති, සමාපන්නෝ; සෝ භික්ඛු සුඤ්ඤාගාරේ චතුත්ථස්ස ඣානස්ස ලාභී, වසී; තේන භික්ඛුනා සුඤ්ඤාගාරේ චතුත්ථං ඣානං සච්ඡිකතන්”ති භණන්තස්ස ආපත්ති දුක්කටස්ස.
</Paragraph>

<Paragraph number="292" book="paci">
<Emphasis>ආරෝචේය්‍යා</Emphasis>ති අනුපසම්පන්නස්ස—  “යං ත්වං ආගම්ම විහාරං අදාසි …පේ…  චීවරං අදාසි, පිණ්ඩපාතං අදාසි, සේනාසනං අදාසි, ගිලානප්පච්චයභේසජ්ජපරික්ඛාරං අදාසි සෝ භික්ඛු සුඤ්ඤාගාරේ චතුත්ථං ඣානං සමාපජ්ජි, සමාපජ්ජති, සමාපන්නෝ; සෝ භික්ඛු සුඤ්ඤාගාරේ චතුත්ථස්ස ඣානස්ස ලාභී, වසී; තේන භික්ඛුනා සුඤ්ඤාගාරේ චතුත්ථං ඣානං සච්ඡිකතන්”ති භණන්තස්ස ආපත්ති දුක්කටස්ස.
</Paragraph>

</Division>
<Division number="77" book="paci">

<Paragraph number="293" book="paci">
අනාපත්ති—  උපසම්පන්නස්ස, භූතං ආරෝචේති, ආදිකම්මිකස්සාති.

</Paragraph>
</Division>

<Paragraph number="294" type="center" book="paci">
භූතාරෝචනසික්ඛාපදං නිට්ඨිතං අට්ඨමං.
</Paragraph>