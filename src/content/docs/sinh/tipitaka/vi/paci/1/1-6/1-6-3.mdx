---
title: "1.6.3 තතියපාටිදේසනීයසික්ඛාපද"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="562" book="paci">

<Paragraph number="1627" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන සාවත්ථියං අඤ්ඤතරං කුලං උභතෝපසන්නං හෝති. සද්ධාය වඩ්ඪති, භෝගේන හායති, යං තස්මිං කුලේ උප්පජ්ජති පුරේභත්තං ඛාදනීයං වා භෝජනීයං වා තං සබ්බං භික්ඛූනං විස්සජ්ජේත්වා අප්පේකදා අනසිතා අච්ඡන්ති. මනුස්සා උජ්ඣායන්ති ඛිය්‍යන්ති විපාචේන්ති—  “කථඤ්හි නාම සමණා සක්‍යපුත්තියා න මත්තං ජානිත්වා පටිග්ගහේස්සන්ති. ඉමේ ඉමේසං දත්වා අප්පේකදා අනසිතා අච්ඡන්තී”ති.
</Paragraph>

<Paragraph number="1628" book="paci">
අස්සෝසුං ඛෝ භික්ඛූ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. අථ ඛෝ තේ භික්ඛූ භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “අනුජානාමි, භික්ඛවේ, යං කුලං සද්ධාය වඩ්ඪති, භෝගේන හායති ඒවරූපස්ස කුලස්ස ඤත්තිදුතියේන කම්මේන සේක්ඛසම්මුතිං දාතුං. ඒවඤ්ච පන, භික්ඛවේ, දාතබ්බා. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="563" book="paci">

<Paragraph number="1629" book="paci">
‘සුණාතු මේ, භන්තේ, සංඝෝ. ඉත්ථන්නාමං කුලං සද්ධාය වඩ්ඪති, භෝගේන හායති. යදි සංඝස්ස පත්තකල්ලං, සංඝෝ ඉත්ථන්නාමස්ස කුලස්ස සේක්ඛසම්මුතිං දදේය්‍ය. ඒසා ඤත්ති.
</Paragraph>

<Paragraph number="1630" book="paci">
සුණාතු මේ, භන්තේ, සංඝෝ. ඉත්ථන්නාමං කුලං සද්ධාය වඩ්ඪති, භෝගේන හායති. සංඝෝ ඉත්ථන්නාමස්ස කුලස්ස සේක්ඛසම්මුතිං දේති. යස්සායස්මතෝ ඛමති ඉත්ථන්නාමස්ස කුලස්ස සේක්ඛසම්මුතියා දානං, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="1631" book="paci">
දින්නා සංඝේන ඉත්ථන්නාමස්ස කුලස්ස සේක්ඛසම්මුති. ඛමති සංඝස්ස, තස්මා තුණ්හී, ඒවමේතං ධාරයාමී’ති.
</Paragraph>

<Paragraph number="1632" book="paci">
ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="1633" book="paci">
<Emphasis>“යානි ඛෝ පන තානි සේක්ඛසම්මතානි කුලානි, යෝ පන භික්ඛු තථාරූපේසු සේක්ඛසම්මතේසු කුලේසු ඛාදනීයං වා භෝජනීයං වා සහත්ථා පටිග්ගහේත්වා ඛාදේය්‍ය වා භුඤ්ජේය්‍ය වා, පටිදේසේතබ්බං තේන භික්ඛුනා—  ‘ගාරය්හං, ආවුසෝ, ධම්මං ආපජ්ජිං අසප්පායං පාටිදේසනීයං තං පටිදේසේමී’”</Emphasis>ති.
</Paragraph>

<Paragraph number="1634" book="paci">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.
</Paragraph>

</Division>
<Division number="564" book="paci">

<Paragraph number="1635" book="paci">
තේන ඛෝ පන සමයේන සාවත්ථියං උස්සවෝ හෝති. මනුස්සා භික්ඛූ නිමන්තේත්වා භෝජේන්ති. තම්පි ඛෝ කුලං භික්ඛූ නිමන්තේසි. භික්ඛූ කුක්කුච්චායන්තා නාධිවාසේන්ති—  “පටික්ඛිත්තං භගවතා සේක්ඛසම්මතේසු කුලේසු ඛාදනීයං වා භෝජනීයං වා සහත්ථා පටිග්ගහේත්වා ඛාදිතුං භුඤ්ජිතුන්”ති. තේ උජ්ඣායන්ති ඛිය්‍යන්ති විපාචේන්ති—  “කිං නු ඛෝ නාම අම්හාකං ජීවිතේන යං අය්‍යා අම්හාකං න පටිග්ගණ්හන්තී”ති.
</Paragraph>

<Paragraph number="1636" book="paci">
අස්සෝසුං ඛෝ භික්ඛූ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. අථ ඛෝ තේ භික්ඛූ භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “අනුජානාමි, භික්ඛවේ, නිමන්තිතේන සේක්ඛසම්මතේසු කුලේසු ඛාදනීයං වා භෝජනීයං වා සහත්ථා පටිග්ගහේත්වා ඛාදිතුං භුඤ්ජිතුං. ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="1637" book="paci">
<Emphasis>“යානි ඛෝ පන තානි සේක්ඛසම්මතානි කුලානි, යෝ පන භික්ඛු තථාරූපේසු සේක්ඛසම්මතේසු කුලේසු පුබ්බේ අනිමන්තිතෝ ඛාදනීයං වා භෝජනීයං වා සහත්ථා පටිග්ගහේත්වා ඛාදේය්‍ය වා භුඤ්ජේය්‍ය වා</Emphasis>, <Emphasis>පටිදේසේතබ්බං තේන භික්ඛුනා—  ‘ගාරය්හං, ආවුසෝ, ධම්මං ආපජ්ජිං අසප්පායං පාටිදේසනීයං, තං පටිදේසේමී’”</Emphasis>ති.
</Paragraph>

<Paragraph number="1638" book="paci">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.
</Paragraph>

</Division>
<Division number="565" book="paci">

<Paragraph number="1639" book="paci">
තේන ඛෝ පන සමයේන අඤ්ඤතරෝ භික්ඛු තස්ස කුලස්ස කුලූපකෝ හෝති. අථ ඛෝ සෝ භික්ඛු පුබ්බණ්හසමයං නිවාසේත්වා පත්තචීවරමාදාය යේන තං කුලං තේනුපසඞ්කමි; උපසඞ්කමිත්වා පඤ්ඤත්තේ ආසනේ නිසීදි. තේන ඛෝ පන සමයේන සෝ භික්ඛු ගිලානෝ හෝති. අථ ඛෝ තේ මනුස්සා තං භික්ඛුං ඒතදවෝචුං—  “භුඤ්ජථ, භන්තේ”ති. අථ ඛෝ සෝ භික්ඛු—  “භගවතා පටික්ඛිත්තං අනිමන්තිතේන සේක්ඛසම්මතේසු කුලේසු ඛාදනීයං වා භෝජනීයං වා සහත්ථා පටිග්ගහේත්වා ඛාදිතුං භුඤ්ජිතුන්”ති කුක්කුච්චායන්තෝ න පටිග්ගහේසි; නාසක්ඛි පිණ්ඩාය චරිතුං; ඡින්නභත්තෝ අහෝසි.
</Paragraph>

<Paragraph number="1640" book="paci">
අථ ඛෝ සෝ භික්ඛු ආරාමං ගන්ත්වා භික්ඛූනං ඒතමත්ථං ආරෝචේසි. භික්ඛූ භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “අනුජානාමි, භික්ඛවේ, ගිලානේන භික්ඛුනා සේක්ඛසම්මතේසු කුලේසු ඛාදනීයං වා භෝජනීයං වා සහත්ථා පටිග්ගහේත්වා ඛාදිතුං භුඤ්ජිතුං. ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="566" book="paci">

<Paragraph number="1641" book="paci">
<Emphasis>“යානි ඛෝ පන තානි සේක්ඛසම්මතානි කුලානි, යෝ පන භික්ඛු තථාරූපේසු සේක්ඛසම්මතේසු කුලේසු පුබ්බේ අනිමන්තිතෝ අගිලානෝ ඛාදනීයං වා භෝජනීයං වා සහත්ථා පටිග්ගහේත්වා ඛාදේය්‍ය වා භුඤ්ජේය්‍ය වා, පටිදේසේතබ්බං තේන භික්ඛුනා—  ‘ගාරය්හං, ආවුසෝ, ධම්මං ආපජ්ජිං අසප්පායං පාටිදේසනීයං, තං පටිදේසේමී’”</Emphasis>ති. (*3*:<Emphasis>144</Emphasis>)
</Paragraph>

</Division>
<Division number="567" book="paci">

<Paragraph number="1642" book="paci">
<Emphasis>යානි ඛෝ පන තානි සේක්ඛසම්මතානි කුලානී</Emphasis>ති සේක්ඛසම්මතං නාම කුලං යං කුලං සද්ධාය වඩ්ඪති, භෝගේන හායති. ඒවරූපස්ස කුලස්ස ඤත්තිදුතියේන කම්මේන සේක්ඛසම්මුති දින්නා හෝති.
</Paragraph>

<Paragraph number="1643" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="1644" book="paci">
<Emphasis>තථාරූපේසු සේක්ඛසම්මතේසු කුලේසූ</Emphasis>ති ඒවරූපේසු සේක්ඛසම්මතේසු කුලේසු.
</Paragraph>

<Paragraph number="1645" book="paci">
<Emphasis>අනිමන්තිතෝ</Emphasis> නාම අජ්ජතනාය වා ස්වාතනාය වා අනිමන්තිතෝ, ඝරූපචාරං ඕක්කමන්තේ නිමන්තේති, ඒසෝ අනිමන්තිතෝ නාම.
</Paragraph>

<Paragraph number="1646" book="paci">
<Emphasis>නිමන්තිතෝ</Emphasis> නාම අජ්ජතනාය වා ස්වාතනාය වා නිමන්තිතෝ, ඝරූපචාරං අනෝක්කමන්තේ නිමන්තේති, ඒසෝ නිමන්තිතෝ නාම.
</Paragraph>

<Paragraph number="1647" book="paci">
<Emphasis>අගිලානෝ</Emphasis> නාම සක්කෝති පිණ්ඩාය චරිතුං.
</Paragraph>

<Paragraph number="1648" book="paci">
<Emphasis>ගිලානෝ</Emphasis> නාම න සක්කෝති පිණ්ඩාය චරිතුං.
</Paragraph>

<Paragraph number="1649" book="paci">
<Emphasis>ඛාදනීයං</Emphasis> නාම පඤ්ච භෝජනානි—  යාමකාලිකං සත්තාහකාලිකං යාවජීවිකං ඨපේත්වා අවසේසං ඛාදනීයං නාම.
</Paragraph>

<Paragraph number="1650" book="paci">
<Emphasis>භෝජනීයං</Emphasis> නාම පඤ්ච භෝජනානි—  ඕදනෝ, කුම්මාසෝ, සත්තු, මච්ඡෝ, මංසං.
</Paragraph>

<Paragraph number="1651" book="paci">
අනිමන්තිතෝ අගිලානෝ “ඛාදිස්සාමි භුඤ්ජිස්සාමී”ති පටිග්ගණ්හාති, ආපත්ති දුක්කටස්ස. අජ්ඣෝහාරේ අජ්ඣෝහාරේ ආපත්ති පාටිදේසනීයස්ස.
</Paragraph>

</Division>
<Division number="568" book="paci">

<Paragraph number="1652" book="paci">
සේක්ඛසම්මතේ සේක්ඛසම්මතසඤ්ඤී අනිමන්තිතෝ අගිලානෝ ඛාදනීයං වා භෝජනීයං වා සහත්ථා පටිග්ගහේත්වා ඛාදති වා භුඤ්ජති වා, ආපත්ති පාටිදේසනීයස්ස. සේක්ඛසම්මතේ වේමතිකෝ …පේ…  සේක්ඛසම්මතේ අසේක්ඛසම්මතසඤ්ඤී අනිමන්තිතෝ අගිලානෝ ඛාදනීයං වා භෝජනීයං වා සහත්ථා පටිග්ගහේත්වා ඛාදති වා භුඤ්ජති වා, ආපත්ති පාටිදේසනීයස්ස.
</Paragraph>

<Paragraph number="1653" book="paci">
යාමකාලිකං සත්තාහකාලිකං යාවජීවිකං ආහාරත්ථාය පටිග්ගණ්හාති, ආපත්ති දුක්කටස්ස. අජ්ඣෝහාරේ අජ්ඣෝහාරේ ආපත්ති දුක්කටස්ස. අසේක්ඛසම්මතේ සේක්ඛසම්මතසඤ්ඤී, ආපත්ති දුක්කටස්ස. අසේක්ඛසම්මතේ වේමතිකෝ, ආපත්ති දුක්කටස්ස. අසේක්ඛසම්මතේ අසේක්ඛසම්මතසඤ්ඤී, අනාපත්ති.
</Paragraph>

</Division>
<Division number="569" book="paci">

<Paragraph number="1654" book="paci">
අනාපත්ති—  නිමන්තිතස්ස, ගිලානස්ස, නිමන්තිතස්ස වා ගිලානස්ස වා සේසකං භුඤ්ජති, අඤ්ඤේසං භික්ඛා තත්ථ පඤ්ඤත්තා හෝති, ඝරතෝ නීහරිත්වා දේන්ති, නිච්චභත්තේ, සලාකභත්තේ, පක්ඛිකේ, උපෝසථිකේ, පාටිපදිකේ, යාමකාලිකං සත්තාහකාලිකං යාවජීවිකං—  “සති පච්චයේ පරිභුඤ්ජා”ති දේති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1655" type="center" book="paci">
තතියපාටිදේසනීයසික්ඛාපදං නිට්ඨිතං.
</Paragraph>