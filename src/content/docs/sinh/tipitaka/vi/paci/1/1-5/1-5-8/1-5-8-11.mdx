---
title: "1.5.8.11 දුබ්බලසික්ඛාපද"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="484" book="paci">

<Paragraph number="1420" book="paci">
තේන සමයේන බුද්ධෝ භගවා රාජගහේ විහරති වේළුවනේ කලන්දකනිවාපේ. තේන ඛෝ පන සමයේන ආයස්මා දබ්බෝ මල්ලපුත්තෝ සංඝස්ස සේනාසනඤ්ච පඤ්ඤපේති භත්තානි ච උද්දිසති. සෝ චායස්මා දුබ්බලචීවරෝ හෝති. තේන ඛෝ පන සමයේන සංඝස්ස ඒකං චීවරං උප්පන්නං හෝති. අථ ඛෝ සංඝෝ තං චීවරං ආයස්මතෝ දබ්බස්ස මල්ලපුත්තස්ස අදාසි. ඡබ්බග්ගියා භික්ඛූ උජ්ඣායන්ති ඛිය්‍යන්ති විපාචේන්ති—  “යථාසන්ථුතං භික්ඛූ සංඝිකං ලාභං පරිණාමේන්තී”ති.
</Paragraph>

<Paragraph number="1421" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ සමග්ගේන සංඝේන චීවරං දත්වා පච්ඡා ඛීයනධම්මං ආපජ්ජිස්සන්තී”ති …පේ…  “සච්චං කිර තුම්හේ, භික්ඛවේ, සමග්ගේන සංඝේන චීවරං දත්වා පච්ඡා ඛීයනධම්මං ආපජ්ජථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, සමග්ගේන සංඝේන චීවරං දත්වා පච්ඡා ඛීයනධම්මං ආපජ්ජිස්සථ. නේතං, මෝඝපුරිසා, අප්පසන්නානං, වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="485" book="paci">

<Paragraph number="1422" book="paci">
<Emphasis>“යෝ පන භික්ඛු සමග්ගේන සංඝේන චීවරං දත්වා පච්ඡා ඛීයනධම්මං ආපජ්ජේය්‍ය ‘යථාසන්ථුතං භික්ඛූ සංඝිකං ලාභං පරිණාමේන්තී’ති, පාචිත්තියන්”</Emphasis>ති. (*81*:<Emphasis>130</Emphasis>)
</Paragraph>

</Division>
<Division number="486" book="paci">

<Paragraph number="1423" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="1424" book="paci">
<Emphasis>සමග්ගෝ</Emphasis> නාම සංඝෝ සමානසංවාසකෝ සමානසීමායං ඨිතෝ.
</Paragraph>

<Paragraph number="1425" book="paci">
<Emphasis>චීවරං</Emphasis> නාම ඡන්නං චීවරානං අඤ්ඤතරං චීවරං විකප්පනුපගං පච්ඡිමං.
</Paragraph>

<Paragraph number="1426" book="paci">
<Emphasis>දත්වා</Emphasis>ති සයං දත්වා.
</Paragraph>

<Paragraph number="1427" book="paci">
<Emphasis>යථාසන්ථුතං</Emphasis> නාම යථාමිත්තතා යථාසන්දිට්ඨතා යථාසම්භත්තතා යථාසමානුපජ්ඣායකතා යථාසමානාචරියකතා.
</Paragraph>

<Paragraph number="1428" book="paci">
<Emphasis>සංඝිකං</Emphasis> නාම සංඝස්ස දින්නං හෝති පරිච්චත්තං.
</Paragraph>

<Paragraph number="1429" book="paci">
<Emphasis>ලාභෝ</Emphasis> නාම චීවරපිණ්ඩපාතසේනාසනගිලානප්පච්චයභේසජ්ජපරික්ඛාරා, අන්තමසෝ චුණ්ණපිණ්ඩෝපි, දන්තකට්ඨම්පි, දසිකසුත්තම්පි.
</Paragraph>

<Paragraph number="1430" book="paci">
<Emphasis>පච්ඡා ඛීයනධම්මං ආපජ්ජේය්‍යා</Emphasis>ති උපසම්පන්නස්ස සංඝේන සම්මතස්ස සේනාසනපඤ්ඤාපකස්ස වා භත්තුද්දේසකස්ස වා යාගුභාජකස්ස වා ඵලභාජකස්ස වා ඛජ්ජභාජකස්ස වා අප්පමත්තකවිස්සජ්ජකස්ස වා චීවරං දින්නේ ඛිය්‍යති, ආපත්ති පාචිත්තියස්ස.
</Paragraph>

</Division>
<Division number="487" book="paci">

<Paragraph number="1431" book="paci">
ධම්මකම්මේ ධම්මකම්මසඤ්ඤී චීවරං දින්නේ ඛිය්‍යති, ආපත්ති පාචිත්තියස්ස. ධම්මකම්මේ වේමතිකෝ චීවරං දින්නේ ඛිය්‍යති, ආපත්ති පාචිත්තියස්ස. ධම්මකම්මේ අධම්මකම්මසඤ්ඤී චීවරං දින්නේ ඛිය්‍යති, ආපත්ති පාචිත්තියස්ස.
</Paragraph>

<Paragraph number="1432" book="paci">
අඤ්ඤං පරික්ඛාරං දින්නේ ඛිය්‍යති, ආපත්ති දුක්කටස්ස. උපසම්පන්නස්ස සංඝේන අසම්මතස්ස සේනාසනපඤ්ඤාපකස්ස වා භත්තුද්දේසකස්ස වා යාගුභාජකස්ස වා ඵලභාජකස්ස වා ඛජ්ජභාජකස්ස වා අප්පමත්තකවිස්සජ්ජකස්ස වා චීවරං වා අඤ්ඤං වා පරික්ඛාරං දින්නේ ඛිය්‍යති, ආපත්ති දුක්කටස්ස. අනුපසම්පන්නස්ස සංඝේන සම්මතස්ස වා අසම්මතස්ස වා සේනාසනපඤ්ඤාපකස්ස වා භත්තුද්දේසකස්ස වා යාගුභාජකස්ස වා ඵලභාජකස්ස වා ඛජ්ජභාජකස්ස වා අප්පමත්තකවිස්සජ්ජකස්ස වා චීවරං වා අඤ්ඤං වා පරික්ඛාරං දින්නේ ඛිය්‍යති, ආපත්ති දුක්කටස්ස. අධම්මකම්මේ ධම්මකම්මසඤ්ඤී, ආපත්ති දුක්කටස්ස. අධම්මකම්මේ වේමතිකෝ, ආපත්ති දුක්කටස්ස. අධම්මකම්මේ අධම්මකම්මසඤ්ඤී, අනාපත්ති.
</Paragraph>

</Division>
<Division number="488" book="paci">

<Paragraph number="1433" book="paci">
අනාපත්ති—  පකතියා ඡන්දා දෝසා මෝහා භයා කරෝන්තං “ක්වත්ථෝ තස්ස දින්නේන ලද්ධාපි විනිපාතේස්සති න සම්මා උපනේස්සතී”ති ඛිය්‍යති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1434" type="center" book="paci">
දුබ්බලසික්ඛාපදං නිට්ඨිතං ඒකාදසමං.
</Paragraph>