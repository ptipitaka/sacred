---
title: "1.7.7.15 උදකේඋච්චාරසික්ඛාපද"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="653" book="paci">

<Paragraph number="2082" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛූ උදකේ උච්චාරම්පි පස්සාවම්පි ඛේළම්පි කරෝන්ති. මනුස්සා උජ්ඣායන්ති ඛිය්‍යන්ති විපාචේන්ති—  “කථඤ්හි නාම සමණා සක්‍යපුත්තියා උදකේ උච්චාරම්පි පස්සාවම්පි ඛේළම්පි කරිස්සන්ති, සේය්‍යථාපි ගිහී කාමභෝගිනෝ”ති.
</Paragraph>

<Paragraph number="2083" book="paci">
අස්සෝසුං ඛෝ භික්ඛූ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ උදකේ උච්චාරම්පි පස්සාවම්පි ඛේළම්පි කරිස්සන්තී”ති …පේ…  “සච්චං කිර තුම්හේ, භික්ඛවේ, උදකේ උච්චාරම්පි පස්සාවම්පි ඛේළම්පි කරෝථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, උදකේ උච්චාරම්පි පස්සාවම්පි ඛේළම්පි කරිස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="2084" book="paci">
<Emphasis>“න උදකේ උච්චාරං වා පස්සාවං වා ඛේළං වා කරිස්සාමීති සික්ඛා කරණීයා”</Emphasis>ති.
</Paragraph>

<Paragraph number="2085" book="paci">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.
</Paragraph>

</Division>
<Division number="654" book="paci">

<Paragraph number="2086" book="paci">
තේන ඛෝ පන සමයේන ගිලානා භික්ඛූ උදකේ උච්චාරම්පි පස්සාවම්පි ඛේළම්පි කාතුං කුක්කුච්චායන්ති. භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “අනුජානාමි, භික්ඛවේ, ගිලානේන භික්ඛුනා උදකේ උච්චාරම්පි පස්සාවම්පි ඛේළම්පි කාතුං. ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="2087" book="paci">
<Emphasis>“න උදකේ අගිලානෝ උච්චාරං වා පස්සාවං වා ඛේළං වා කරිස්සාමීති සික්ඛා කරණීයා”</Emphasis>ති. (*75*:<Emphasis>220</Emphasis>)
</Paragraph>

<Paragraph number="2088" book="paci">
න උදකේ අගිලානේන උච්චාරෝ වා පස්සාවෝ වා ඛේළෝ වා කාතබ්බෝ. යෝ අනාදරියං පටිච්ච උදකේ අගිලානෝ උච්චාරං වා පස්සාවං වා ඛේළං වා කරෝති, ආපත්ති දුක්කටස්ස.
</Paragraph>

<Paragraph number="2089" book="paci">
අනාපත්ති—  අසඤ්චිච්ච, අස්සතියා, අජානන්තස්ස, ගිලානස්ස, ථලේ කතෝ උදකං ඕත්ථරති, ආපදාසු, උම්මත්තකස්ස, ඛිත්තචිත්තස්ස, වේදනාට්ටස්ස, ආදිකම්මිකස්සාති.

</Paragraph>
</Division>

<Paragraph number="2090" type="center" book="paci">
පන්නරසමසික්ඛාපදං නිට්ඨිතං.

  
පාදුකවග්ගෝ සත්තමෝ.

  
( )


</Paragraph>

<Paragraph number="2091" book="paci">
උද්දිට්ඨා ඛෝ, ආයස්මන්තෝ, සේඛියා ධම්මා. තත්ථායස්මන්තේ පුච්ඡාමි—  “කච්චිත්ථ පරිසුද්ධා”? දුතියම්පි පුච්ඡාමි—  “කච්චිත්ථ පරිසුද්ධා”? තතියම්පි පුච්ඡාමි—  “කච්චිත්ථ පරිසුද්ධා”? පරිසුද්ධේත්ථායස්මන්තෝ, තස්මා තුණ්හී, ඒවමේතං ධාරයාමීති.

</Paragraph>

<Paragraph number="2092" type="center" book="paci">
සේඛියා නිට්ඨිතා.

  
සේඛියකණ්ඩං නිට්ඨිතං.
</Paragraph>