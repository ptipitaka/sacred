---
title: "1.5.2.3 උජ්ඣාපනකසික්ඛාපද"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="103" book="paci">

<Paragraph number="370" book="paci">
තේන සමයේන බුද්ධෝ භගවා රාජගහේ විහරති වේළුවනේ කලන්දකනිවාපේ. තේන ඛෝ පන සමයේන ආයස්මා දබ්බෝ මල්ලපුත්තෝ සංඝස්ස සේනාසනඤ්ච පඤ්ඤපේති භත්තානි ච උද්දිසති. තේන ඛෝ පන සමයේන මේත්තියභූමජකා භික්ඛූ නවකා චේව හෝන්ති අප්පපුඤ්ඤා ච. යානි සංඝස්ස ලාමකානි සේනාසනානි තානි තේසං පාපුණන්ති ලාමකානි ච භත්තානි. තේ ආයස්මන්තං දබ්බං මල්ලපුත්තං භික්ඛූ උජ්ඣාපේන්ති—  “ඡන්දාය දබ්බෝ මල්ලපුත්තෝ සේනාසනං පඤ්ඤපේති, ඡන්දාය ච භත්තානි උද්දිසතී”ති.
</Paragraph>

<Paragraph number="371" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම මේත්තියභූමජකා භික්ඛූ ආයස්මන්තං දබ්බං මල්ලපුත්තං භික්ඛූ උජ්ඣාපේස්සන්තී”ති …පේ…  “සච්චං කිර තුම්හේ, භික්ඛවේ, දබ්බං මල්ලපුත්තං භික්ඛූ උජ්ඣාපේථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, දබ්බං මල්ලපුත්තං භික්ඛූ උජ්ඣාපේස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="372" book="paci">
<Emphasis>“උජ්ඣාපනකේ පාචිත්තියන්”</Emphasis>ති.
</Paragraph>

<Paragraph number="373" book="paci">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.
</Paragraph>

</Division>
<Division number="104" book="paci">

<Paragraph number="374" book="paci">
තේන ඛෝ පන සමයේන මේත්තියභූමජකා භික්ඛූ—  “‘භගවතා උජ්ඣාපනකං පටික්ඛිත්තන්’ති ‘ඒත්තාවතා භික්ඛූ සෝස්සන්තී’”ති භික්ඛූනං සාමන්තා ආයස්මන්තං දබ්බං මල්ලපුත්තං ඛිය්‍යන්ති—  “ඡන්දාය දබ්බෝ මල්ලපුත්තෝ සේනාසනං පඤ්ඤපේති, ඡන්දාය ච භත්තානි උද්දිසතී”ති. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම මේත්තියභූමජකා භික්ඛූ ආයස්මන්තං දබ්බං මල්ලපුත්තං ඛිය්‍යිස්සන්තී”ති …පේ…  “සච්චං කිර තුම්හේ, භික්ඛවේ, දබ්බං මල්ලපුත්තං ඛිය්‍යථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, දබ්බං මල්ලපුත්තං ඛිය්‍යිස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="105" book="paci">

<Paragraph number="375" book="paci">
<Emphasis>“උජ්ඣාපනකේ ඛිය්‍යනකේ පාචිත්තියන්”</Emphasis>ති. (*13*:<Emphasis>62</Emphasis>)
</Paragraph>

</Division>
<Division number="106" book="paci">

<Paragraph number="376" book="paci">
<Emphasis>උජ්ඣාපනකං</Emphasis> නාම උපසම්පන්නං සංඝේන සම්මතං සේනාසනපඤ්ඤාපකං වා භත්තුද්දේසකං වා යාගුභාජකං වා ඵලභාජකං වා ඛජ්ජභාජකං වා අප්පමත්තකවිස්සජ්ජකං වා අවණ්ණං කත්තුකාමෝ, අයසං කත්තුකාමෝ, මඞ්කුකත්තුකාමෝ, උපසම්පන්නං උජ්ඣාපේති වා ඛිය්‍යති වා, ආපත්ති පාචිත්තියස්ස. ධම්මකම්මේ ධම්මකම්මසඤ්ඤී උජ්ඣාපනකේ ඛිය්‍යනකේ ආපත්ති පාචිත්තියස්ස. ධම්මකම්මේ වේමතිකෝ උජ්ඣාපනකේ ඛිය්‍යනකේ ආපත්ති පාචිත්තියස්ස. ධම්මකම්මේ අධම්මකම්මසඤ්ඤී උජ්ඣාපනකේ ඛිය්‍යනකේ ආපත්ති පාචිත්තියස්ස.
</Paragraph>

<Paragraph number="377" book="paci">
අනුපසම්පන්නං උජ්ඣාපේති වා ඛිය්‍යති වා, ආපත්ති දුක්කටස්ස. උපසම්පන්නං සංඝේන අසම්මතං සේනාසනපඤ්ඤාපකං වා භත්තුද්දේසකං වා යාගුභාජකං වා ඵලභාජකං වා ඛජ්ජභාජකං වා අප්පමත්තකවිස්සජ්ජකං වා අවණ්ණං කත්තුකාමෝ, අයසං කත්තුකාමෝ, මඞ්කුකත්තුකාමෝ, උපසම්පන්නං වා අනුපසම්පන්නං වා උජ්ඣාපේති වා ඛිය්‍යති වා, ආපත්ති දුක්කටස්ස. අනුපසම්පන්නං සංඝේන සම්මතං වා අසම්මතං වා සේනාසනපඤ්ඤාපකං වා භත්තුද්දේසකං වා යාගුභාජකං වා ඵලභාජකං වා ඛජ්ජභාජකං වා අප්පමත්තකවිස්සජ්ජකං වා අවණ්ණං කත්තුකාමෝ, අයසං කත්තුකාමෝ, මඞ්කුකත්තුකාමෝ, උපසම්පන්නං වා අනුපසම්පන්නං වා උජ්ඣාපේති වා ඛිය්‍යති වා, ආපත්ති දුක්කටස්ස. අධම්මකම්මේ ධම්මකම්මසඤ්ඤී, ආපත්ති දුක්කටස්ස. අධම්මකම්මේ වේමතිකෝ, ආපත්ති දුක්කටස්ස. අධම්මකම්මේ අධම්මකම්මසඤ්ඤී ආපත්ති දුක්කටස්ස.
</Paragraph>

</Division>
<Division number="107" book="paci">

<Paragraph number="378" book="paci">
අනාපත්ති—  පකතියා ඡන්දා දෝසා මෝහා භයා කරෝන්තං උජ්ඣාපේති වා ඛිය්‍යති වා, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="379" type="center" book="paci">
උජ්ඣාපනකසික්ඛාපදං නිට්ඨිතං තතියං.
</Paragraph>