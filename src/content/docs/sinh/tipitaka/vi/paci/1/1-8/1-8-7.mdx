---
title: "1.8.7 තිණවත්ථාරක"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />


<Paragraph number="2093" type="center" book="paci">
ඉමේ ඛෝ පනායස්මන්තෝ සත්ත අධිකරණසමථා

  
ධම්මා උද්දේසං ආගච්ඡන්ති.


</Paragraph>

<Division number="655" book="paci">

<Paragraph number="2094" book="paci">
උප්පන්නුප්පන්නානං අධිකරණානං සමථාය වූපසමාය සම්මුඛාවිනයෝ දාතබ්බෝ, සතිවිනයෝ දාතබ්බෝ, අමූළ්හවිනයෝ දාතබ්බෝ, පටිඤ්ඤාය කාරේතබ්බං, යේභුය්‍යසිකා, තස්සපාපියසිකා, තිණවත්ථාරකෝති. (1--*7*:<Emphasis>221–227</Emphasis>)
</Paragraph>

<Paragraph number="2095" book="paci">
උද්දිට්ඨා ඛෝ, ආයස්මන්තෝ, සත්ත අධිකරණසමථා ධම්මා. තත්ථායස්මන්තේ පුච්ඡාමි—  “කච්චිත්ථ පරිසුද්ධා”? දුතියම්පි පුච්ඡාමි—  “කච්චිත්ථ පරිසුද්ධා”? තතියම්පි පුච්ඡාමි—  “කච්චිත්ථ පරිසුද්ධා”? පරිසුද්ධේත්ථායස්මන්තෝ, තස්මා තුණ්හී, ඒවමේතං ධාරයාමීති.

</Paragraph>
</Division>

<Paragraph number="2096" type="center" book="paci">
අධිකරණසමථා නිට්ඨිතා.


</Paragraph>

<Paragraph number="2097" book="paci">
උද්දිට්ඨං ඛෝ, ආයස්මන්තෝ, නිදානං; උද්දිට්ඨා චත්තාරෝ පාරාජිකා ධම්මා; උද්දිට්ඨා තේරස සංඝාදිසේසා ධම්මා; උද්දිට්ඨා ද්වේ අනියතා ධම්මා; උද්දිට්ඨා තිංස නිස්සග්ගියා පාචිත්තියා ධම්මා; උද්දිට්ඨා ද්වේනවුති පාචිත්තියා ධම්මා; උද්දිට්ඨා චත්තාරෝ පාටිදේසනීයා ධම්මා; උද්දිට්ඨා සේඛියා ධම්මා; උද්දිට්ඨා සත්ත අධිකරණසමථා ධම්මා. ඒත්තකං තස්ස භගවතෝ සුත්තාගතං සුත්තපරියාපන්නං අන්වද්ධමාසං උද්දේසං ආගච්ඡති. තත්ථ සබ්බේහේව සමග්ගේහි සම්මෝදමානේහි අවිවදමානේහි සික්ඛිතබ්බන්ති.

</Paragraph>

<Paragraph number="2098" type="center" book="paci">
මහාවිභඞ්ගෝ නිට්ඨිතෝ.
</Paragraph>