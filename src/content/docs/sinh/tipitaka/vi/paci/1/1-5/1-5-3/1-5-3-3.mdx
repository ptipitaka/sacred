---
title: "1.5.3.3 භික්ඛුනුපස්සයසික්ඛාපද"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="158" book="paci">

<Paragraph number="531" book="paci">
තේන සමයේන බුද්ධෝ භගවා සක්කේසු විහරති කපිලවත්ථුස්මිං නිග්‍රෝධාරාමේ. තේන ඛෝ පන සමයේන ඡබ්බග්ගියා භික්ඛූ භික්ඛුනුපස්සයං උපසඞ්කමිත්වා ඡබ්බග්ගියා භික්ඛුනියෝ ඕවදන්ති. භික්ඛුනියෝ ඡබ්බග්ගියා භික්ඛුනියෝ ඒතදවෝචුං—  “ඒථාය්‍යේ, ඕවාදං ගමිස්සාමා”ති. “යම්පි මයං, අය්‍යේ, ගච්ඡේය්‍යාම ඕවාදස්ස කාරණා, අය්‍යා ඡබ්බග්ගියා ඉධේව ආගන්ත්වා අම්හේ ඕවදන්තී”ති. භික්ඛුනියෝ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ භික්ඛුනුපස්සයං උපසඞ්කමිත්වා භික්ඛුනියෝ ඕවදිස්සන්තී”ති. අථ ඛෝ තා භික්ඛුනියෝ භික්ඛූනං ඒතමත්ථං ආරෝචේසුං.
</Paragraph>

<Paragraph number="532" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ භික්ඛුනුපස්සයං උපසඞ්කමිත්වා භික්ඛුනියෝ ඕවදිස්සන්තී”ති …පේ…  “සච්චං කිර තුම්හේ, භික්ඛවේ, භික්ඛුනුපස්සයං උපසඞ්කමිත්වා භික්ඛුනියෝ ඕවදථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, භික්ඛුනුපස්සයං උපසඞ්කමිත්වා භික්ඛුනියෝ ඕවදිස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="533" book="paci">
<Emphasis>“යෝ පන භික්ඛු භික්ඛුනුපස්සයං උපසඞ්කමිත්වා භික්ඛුනියෝ ඕවදේය්‍ය, පාචිත්තියන්”</Emphasis>ති.
</Paragraph>

<Paragraph number="534" book="paci">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.
</Paragraph>

</Division>
<Division number="159" book="paci">

<Paragraph number="535" book="paci">
තේන ඛෝ පන සමයේන මහාපජාපති ගෝතමී ගිලානා හෝති. ථේරා භික්ඛූ යේන මහාපජාපති ගෝතමී තේනුපසඞ්කමිංසු; උපසඞ්කමිත්වා මහාපජාපතිං ගෝතමිං ඒතදවෝචුං—  “කච්චි, ගෝතමි, ඛමනීයං, කච්චි යාපනීයන්”ති? “න මේ, අය්‍යා, ඛමනීයං න යාපනීයං”. “ඉඞ්ඝය්‍යා, ධම්මං දේසේථා”ති. “න, භගිනි, කප්පති භික්ඛුනුපස්සයං උපසඞ්කමිත්වා භික්ඛුනියෝ ධම්මං දේසේතුන්”ති කුක්කුච්චායන්තා න දේසේසුං. අථ ඛෝ භගවා පුබ්බණ්හසමයං නිවාසේත්වා පත්තචීවරමාදාය යේන මහාපජාපති ගෝතමී තේනුපසඞ්කමි; උපසඞ්කමිත්වා පඤ්ඤත්තේ ආසනේ නිසීදි. නිසජ්ජ ඛෝ භගවා මහාපජාපතිං ගෝතමිං ඒතදවෝච—  “කච්චි, ගෝතමි, ඛමනීයං, කච්චි යාපනීයන්”ති? “පුබ්බේ මේ, භන්තේ, ථේරා භික්ඛූ ආගන්ත්වා ධම්මං දේසේන්ති. තේන මේ ඵාසු හෝති. ඉදානි පන—  ‘භගවතා පටික්ඛිත්තන්’ති, කුක්කුච්චායන්තා න දේසේන්ති. තේන මේ න ඵාසු හෝතී”ති. අථ ඛෝ භගවා මහාපජාපතිං ගෝතමිං ධම්මියා කථාය සන්දස්සේත්වා සමාදපේත්වා සමුත්තේජේත්වා සම්පහංසේත්වා උට්ඨායාසනා පක්කාමි. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “අනුජානාමි, භික්ඛවේ, භික්ඛුනුපස්සයං උපසඞ්කමිත්වා ගිලානං භික්ඛුනිං ඕවදිතුං. ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="160" book="paci">

<Paragraph number="536" book="paci">
<Emphasis>“යෝ පන භික්ඛු භික්ඛුනුපස්සයං උපසඞ්කමිත්වා භික්ඛුනියෝ ඕවදේය්‍ය, අඤ්ඤත්‍ර සමයා, පාචිත්තියං. තත්ථායං සමයෝ. ගිලානා හෝති භික්ඛුනී—  අයං තත්ථ සමයෝ”</Emphasis>ති. (*23*:<Emphasis>72</Emphasis>)
</Paragraph>

</Division>
<Division number="161" book="paci">

<Paragraph number="537" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="538" book="paci">
<Emphasis>භික්ඛුනුපස්සයෝ</Emphasis> නාම යත්ථ භික්ඛුනියෝ ඒකරත්තම්පි වසන්ති.
</Paragraph>

<Paragraph number="539" book="paci">
<Emphasis>උපසඞ්කමිත්වා</Emphasis>ති තත්ථ ගන්ත්වා.
</Paragraph>

<Paragraph number="540" book="paci">
<Emphasis>භික්ඛුනී</Emphasis> නාම උභතෝසංඝේ උපසම්පන්නා.
</Paragraph>

<Paragraph number="541" book="paci">
<Emphasis>ඕවදේය්‍යා</Emphasis>ති අට්ඨහි ගරුධම්මේහි ඕවදති, ආපත්ති පාචිත්තියස්ස.
</Paragraph>

<Paragraph number="542" book="paci">
<Emphasis>අඤ්ඤත්‍ර සමයා</Emphasis>ති ඨපේත්වා සමයං.
</Paragraph>

<Paragraph number="543" book="paci">
<Emphasis>ගිලානා</Emphasis> නාම භික්ඛුනී න සක්කෝති ඕවාදාය වා සංවාසාය වා ගන්තුං.
</Paragraph>

</Division>
<Division number="162" book="paci">

<Paragraph number="544" book="paci">
උපසම්පන්නාය උපසම්පන්නසඤ්ඤී භික්ඛුනුපස්සයං උපසඞ්කමිත්වා අඤ්ඤත්‍ර සමයා ඕවදති, ආපත්ති පාචිත්තියස්ස. උපසම්පන්නාය වේමතිකෝ භික්ඛුනුපස්සයං උපසඞ්කමිත්වා අඤ්ඤත්‍ර සමයා ඕවදති, ආපත්ති පාචිත්තියස්ස. උපසම්පන්නාය අනුපසම්පන්නසඤ්ඤී භික්ඛුනුපස්සයං උපසඞ්කමිත්වා අඤ්ඤත්‍ර සමයා ඕවදති, ආපත්ති පාචිත්තියස්ස.
</Paragraph>

<Paragraph number="545" book="paci">
අඤ්ඤේන ධම්මේන ඕවදති, ආපත්ති දුක්කටස්ස. ඒකතෝඋපසම්පන්නාය ඕවදති, ආපත්ති දුක්කටස්ස. අනුපසම්පන්නාය උපසම්පන්නසඤ්ඤී, ආපත්ති දුක්කටස්ස. අනුපසම්පන්නාය වේමතිකෝ, ආපත්ති දුක්කටස්ස. අනුපසම්පන්නාය අනුපසම්පන්නසඤ්ඤී, අනාපත්ති.
</Paragraph>

</Division>
<Division number="163" book="paci">

<Paragraph number="546" book="paci">
අනාපත්ති—  සමයේ, උද්දේසං දේන්තෝ, පරිපුච්ඡං දේන්තෝ, “ඕසාරේහි අය්‍යා”ති වුච්චමානෝ ඕසාරේති, පඤ්හං පුච්ඡති, පඤ්හං පුට්ඨෝ කථේති, අඤ්ඤස්සත්ථාය භණන්තං භික්ඛුනියෝ සුණන්ති, සික්ඛමානාය සාමණේරියා, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="547" type="center" book="paci">
භික්ඛුනුපස්සයසික්ඛාපදං නිට්ඨිතං තතියං.
</Paragraph>