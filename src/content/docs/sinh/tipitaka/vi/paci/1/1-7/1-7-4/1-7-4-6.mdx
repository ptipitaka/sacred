---
title: "1.7.4.6 ඕදනප්පටිච්ඡාදනසික්ඛාපද"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="611" book="paci">

<Paragraph number="1860" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛූ සූපම්පි බ්‍යඤ්ජනම්පි ඕදනේන පටිච්ඡාදේන්ති භිය්‍යෝකම්‍යතං උපාදාය …පේ… .
</Paragraph>

<Paragraph number="1861" book="paci">
<Emphasis>“න සූපං වා බ්‍යඤ්ජනං වා ඕදනේන පටිච්ඡාදේස්සාමි භිය්‍යෝකම්‍යතං උපාදායාති සික්ඛා කරණීයා”</Emphasis>ති. (*36*:<Emphasis>181</Emphasis>)
</Paragraph>

<Paragraph number="1862" book="paci">
න සූපං වා බ්‍යඤ්ජනං වා ඕදනේන පටිච්ඡාදේතබ්බං භිය්‍යෝකම්‍යතං උපාදාය. යෝ අනාදරියං පටිච්ච සූපං වා බ්‍යඤ්ජනං වා ඕදනේන පටිච්ඡාදේති භිය්‍යෝකම්‍යතං උපාදාය, ආපත්ති දුක්කටස්ස.
</Paragraph>

<Paragraph number="1863" book="paci">
අනාපත්ති— අසඤ්චිච්ච, අස්සතියා, අජානන්තස්ස, සාමිකා පටිච්ඡාදේත්වා දේන්ති, න භිය්‍යෝකම්‍යතං උපාදාය, ආපදාසු, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1864" type="center" book="paci">
ඡට්ඨසික්ඛාපදං නිට්ඨිතං.
</Paragraph>