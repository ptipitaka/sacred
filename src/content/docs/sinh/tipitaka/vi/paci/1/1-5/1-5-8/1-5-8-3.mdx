---
title: "1.5.8.3 මෝහනසික්ඛාපද"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="443" book="paci">

<Paragraph number="1329" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛූ අනාචාරං ආචරිත්වා “අඤ්ඤාණකේන ආපන්නාති ජානන්තූ”ති පාතිමෝක්ඛේ උද්දිස්සමානේ ඒවං වදන්ති—  “ඉදානේව ඛෝ මයං ජානාම, අයම්පි කිර ධම්මෝ සුත්තාගතෝ සුත්තපරියාපන්නෝ අන්වද්ධමාසං උද්දේසං ආගච්ඡතී”ති.
</Paragraph>

<Paragraph number="1330" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ පාතිමෝක්ඛේ උද්දිස්සමානේ ඒවං වක්ඛන්ති—  ‘ඉදානේව ඛෝ මයං ජානාම, අයම්පි කිර ධම්මෝ සුත්තාගතෝ සුත්තපරියාපන්නෝ අන්වද්ධමාසං උද්දේසං ආගච්ඡතී’”ති …පේ…  “සච්චං කිර තුම්හේ, භික්ඛවේ, පාතිමෝක්ඛේ උද්දිස්සමානේ ඒවං වදේථ—  ‘ඉදානේව ඛෝ මයං ජානාම, අයම්පි කිර ධම්මෝ සුත්තාගතෝ සුත්තපරියාපන්නෝ අන්වද්ධමාසං උද්දේසං ආගච්ඡතී’”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, පාතිමෝක්ඛේ උද්දිස්සමානේ ඒවං වක්ඛථ—  ‘ඉදානේව ඛෝ මයං ජානාම, අයම්පි කිර ධම්මෝ සුත්තාගතෝ සුත්තපරියාපන්නෝ අන්වද්ධමාසං උද්දේසං ආගච්ඡතී’ති. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="444" book="paci">

<Paragraph number="1331" book="paci">
<Emphasis>“යෝ පන භික්ඛු අන්වද්ධමාසං පාතිමෝක්ඛේ උද්දිස්සමානේ ඒවං වදේය්‍ය—  ‘ඉදානේව ඛෝ අහං ජානාමි, අයම්පි කිර ධම්මෝ සුත්තාගතෝ සුත්තපරියාපන්නෝ අන්වද්ධමාසං උද්දේසං ආගච්ඡතී’ති. තඤ්චේ භික්ඛුං අඤ්ඤේ භික්ඛූ ජානේය්‍යුං නිසින්නපුබ්බං ඉමිනා භික්ඛුනා ද්වත්තික්ඛත්තුං පාතිමෝක්ඛේ උද්දිස්සමානේ, කෝ පන වාදෝ භිය්‍යෝ, න ච තස්ස භික්ඛුනෝ අඤ්ඤාණකේන මුත්ති අත්ථි, යඤ්ච තත්ථ ආපත්තිං ආපන්නෝ තඤ්ච යථාධම්මෝ කාරේතබ්බෝ, උත්තරි චස්ස මෝහෝ ආරෝපේතබ්බෝ—  ‘තස්ස තේ, ආවුසෝ, අලාභා, තස්ස තේ දුල්ලද්ධං, යං ත්වං පාතිමෝක්ඛේ උද්දිස්සමානේ න සාධුකං අට්ඨිං කත්වා මනසි කරෝසී’ති. ඉදං තස්මිං මෝහනකේ පාචිත්තියන්”</Emphasis>ති. (*73*:<Emphasis>122</Emphasis>)
</Paragraph>

</Division>
<Division number="445" book="paci">

<Paragraph number="1332" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="1333" book="paci">
<Emphasis>අන්වද්ධමාසන්</Emphasis>ති අනුපෝසථිකං.
</Paragraph>

<Paragraph number="1334" book="paci">
<Emphasis>පාතිමෝක්ඛේ උද්දිස්සමානේ</Emphasis>ති උද්දිසන්තේ.
</Paragraph>

<Paragraph number="1335" book="paci">
<Emphasis>ඒවං වදේය්‍යා</Emphasis>ති අනාචාරං ආචරිත්වා—  “අඤ්ඤාණකේන ආපන්නෝති ජානන්තූ”ති පාතිමෝක්ඛේ උද්දිස්සමානේ ඒවං වදේති—  “ඉදානේව ඛෝ අහං ජානාමි, අයම්පි කිර ධම්මෝ සුත්තාගතෝ සුත්තපරියාපන්නෝ අන්වද්ධමාසං උද්දේසං ආගච්ඡතී”ති, ආපත්ති දුක්කටස්ස.
</Paragraph>

<Paragraph number="1336" book="paci">
තඤ්චේ මෝහේතුකාමං භික්ඛුං අඤ්ඤේ භික්ඛූ ජානේය්‍යුං නිසින්නපුබ්බං ඉමිනා භික්ඛුනා ද්වත්තික්ඛත්තුං පාතිමෝක්ඛේ උද්දිස්සමානේ, කෝ පන වාදෝ භිය්‍යෝ, න ච තස්ස භික්ඛුනෝ අඤ්ඤාණකේන මුත්ති අත්ථි, යඤ්ච තත්ථ ආපත්තිං ආපන්නෝ, තඤ්ච යථාධම්මෝ කාරේතබ්බෝ, උත්තරි චස්ස මෝහෝ ආරෝපේතබ්බෝ. “ඒවඤ්ච පන, භික්ඛවේ, ආරෝපේතබ්බෝ. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="446" book="paci">

<Paragraph number="1337" book="paci">
‘සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු පාතිමෝක්ඛේ උද්දිස්සමානේ න සාධුකං අට්ඨිං කත්වා මනසි කරෝති. යදි සංඝස්ස පත්තකල්ලං, සංඝෝ ඉත්ථන්නාමස්ස භික්ඛුනෝ මෝහං ආරෝපේය්‍ය. ඒසා ඤත්ති.
</Paragraph>

<Paragraph number="1338" book="paci">
සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු පාතිමෝක්ඛේ උද්දිස්සමානේ න සාධුකං අට්ඨිං කත්වා මනසි කරෝති. සංඝෝ ඉත්ථන්නාමස්ස භික්ඛුනෝ මෝහං ආරෝපේති. යස්සායස්මතෝ ඛමති ඉත්ථන්නාමස්ස භික්ඛුනෝ මෝහස්ස ආරෝපනා, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="1339" book="paci">
ආරෝපිතෝ සංඝේන ඉත්ථන්නාමස්ස භික්ඛුනෝ මෝහෝ. ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>

<Paragraph number="1340" book="paci">
අනාරෝපිතේ මෝහේ මෝහේති, ආපත්ති දුක්කටස්ස. ආරෝපිතේ මෝහේ මෝහේති, ආපත්ති පාචිත්තියස්ස.
</Paragraph>

</Division>
<Division number="447" book="paci">

<Paragraph number="1341" book="paci">
ධම්මකම්මේ ධම්මකම්මසඤ්ඤී මෝහේති, ආපත්ති පාචිත්තියස්ස. ධම්මකම්මේ වේමතිකෝ මෝහේති, ආපත්ති පාචිත්තියස්ස. ධම්මකම්මේ අධම්මකම්මසඤ්ඤී මෝහේති, ආපත්ති පාචිත්තියස්ස.
</Paragraph>

<Paragraph number="1342" book="paci">
අධම්මකම්මේ ධම්මකම්මසඤ්ඤී, ආපත්ති දුක්කටස්ස. අධම්මකම්මේ වේමතිකෝ, ආපත්ති දුක්කටස්ස. අධම්මකම්මේ අධම්මකම්මසඤ්ඤී, ආපත්ති දුක්කටස්ස.
</Paragraph>

</Division>
<Division number="448" book="paci">

<Paragraph number="1343" book="paci">
අනාපත්ති—  න විත්ථාරේන සුතං හෝති, ඌනකද්වත්තික්ඛත්තුං විත්ථාරේන සුතං හෝති, න මෝහේතුකාමස්ස, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1344" type="center" book="paci">
මෝහනසික්ඛාපදං නිට්ඨිතං තතියං.
</Paragraph>