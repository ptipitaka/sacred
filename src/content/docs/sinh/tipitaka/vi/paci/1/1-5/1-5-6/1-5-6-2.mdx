---
title: "1.5.6.2 අඞ්ගුලිපතෝදකසික්ඛාපද"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="330" book="paci">

<Paragraph number="1030" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛූ සත්තරසවග්ගියං භික්ඛුං අඞ්ගුලිපතෝදකේන හාසේසුං. සෝ භික්ඛු උත්තන්තෝ අනස්සාසකෝ කාලමකාසි.
</Paragraph>

<Paragraph number="1031" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ භික්ඛුං අඞ්ගුලිපතෝදකේන හාසේස්සන්තී”ති …පේ…  “සච්චං කිර තුම්හේ, භික්ඛවේ, භික්ඛුං අඞ්ගුලිපතෝදකේන හාසේථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, භික්ඛුං අඞ්ගුලිපතෝදකේන හාසේස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="331" book="paci">

<Paragraph number="1032" book="paci">
<Emphasis>“අඞ්ගුලිපතෝදකේ පාචිත්තියන්”</Emphasis>ති. (*52*:<Emphasis>101</Emphasis>)
</Paragraph>

</Division>
<Division number="332" book="paci">

<Paragraph number="1033" book="paci">
<Emphasis>අඞ්ගුලිපතෝදකෝ</Emphasis> නාම උපසම්පන්නෝ උපසම්පන්නං හසාධිප්පායෝ කායේන කායං ආමසති, ආපත්ති පාචිත්තියස්ස. උපසම්පන්නේ උපසම්පන්නසඤ්ඤී අඞ්ගුලිපතෝදකේන හාසේති, ආපත්ති පාචිත්තියස්ස. උපසම්පන්නේ වේමතිකෝ අඞ්ගුලිපතෝදකේන හාසේති, ආපත්ති පාචිත්තියස්ස. උපසම්පන්නේ අනුපසම්පන්නසඤ්ඤී අඞ්ගුලිපතෝදකේන හාසේති, ආපත්ති පාචිත්තියස්ස.
</Paragraph>

<Paragraph number="1034" book="paci">
කායේන කායපටිබද්ධං ආමසති, ආපත්ති දුක්කටස්ස. කායපටිබද්ධේන කායං ආමසති, ආපත්ති දුක්කටස්ස. කායපටිබද්ධේන කායපටිබද්ධං ආමසති, ආපත්ති දුක්කටස්ස. නිස්සග්ගියේන කායං ආමසති, ආපත්ති දුක්කටස්ස. නිස්සග්ගියේන කායපටිබද්ධං ආමසති, ආපත්ති දුක්කටස්ස. නිස්සග්ගියේන නිස්සග්ගියං ආමසති, ආපත්ති දුක්කටස්ස.
</Paragraph>

</Division>
<Division number="333" book="paci">

<Paragraph number="1035" book="paci">
අනුපසම්පන්නං කායේන කායං ආමසති, ආපත්ති දුක්කටස්ස. කායේන කායපටිබද්ධං ආමසති, ආපත්ති දුක්කටස්ස. කායපටිබද්ධේන කායං ආමසති, ආපත්ති දුක්කටස්ස. කායපටිබද්ධේන කායපටිබද්ධං ආමසති, ආපත්ති දුක්කටස්ස. නිස්සග්ගියේන කායං ආමසති, ආපත්ති දුක්කටස්ස. නිස්සග්ගියේන කායපටිබද්ධං ආමසති, ආපත්ති දුක්කටස්ස. නිස්සග්ගියේන නිස්සග්ගියං ආමසති, ආපත්ති දුක්කටස්ස. අනුපසම්පන්නේ උපසම්පන්නසඤ්ඤී, ආපත්ති දුක්කටස්ස. අනුපසම්පන්නේ වේමතිකෝ, ආපත්ති දුක්කටස්ස. අනුපසම්පන්නේ අනුපසම්පන්නසඤ්ඤී, ආපත්ති දුක්කටස්ස.
</Paragraph>

</Division>
<Division number="334" book="paci">

<Paragraph number="1036" book="paci">
අනාපත්ති—  න හසාධිප්පායෝ, සති කරණීයේ ආමසති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1037" type="center" book="paci">
අඞ්ගුලිපතෝදකසික්ඛාපදං නිට්ඨිතං දුතියං.
</Paragraph>