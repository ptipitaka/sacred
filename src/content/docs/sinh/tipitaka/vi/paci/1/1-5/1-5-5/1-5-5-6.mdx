---
title: "1.5.5.6 චාරිත්තසික්ඛාපද"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="294" book="paci">

<Paragraph number="932" book="paci">
තේන සමයේන බුද්ධෝ භගවා රාජගහේ විහරති වේළුවනේ කලන්දකනිවාපේ. තේන ඛෝ පන සමයේන ආයස්මතෝ උපනන්දස්ස සක්‍යපුත්තස්ස උපට්ඨාකකුලං ආයස්මන්තං උපනන්දං සක්‍යපුත්තං භත්තේන නිමන්තේසි. අඤ්ඤේපි භික්ඛූ භත්තේන නිමන්තේසි. තේන ඛෝ පන සමයේන ආයස්මා උපනන්දෝ සක්‍යපුත්තෝ පුරේභත්තං, කුලානි පයිරුපාසති. අථ ඛෝ තේ භික්ඛූ තේ මනුස්සේ ඒතදවෝචුං—  “දේථාවුසෝ, භත්තන්”ති. “ආගමේථ, භන්තේ, යාවාය්‍යෝ උපනන්දෝ ආගච්ඡතී”ති. දුතියම්පි ඛෝ තේ භික්ඛූ …පේ…  තතියම්පි ඛෝ තේ භික්ඛූ තේ මනුස්සේ ඒතදවෝචුං—  “දේථාවුසෝ, භත්තං; පුරේ කාලෝ අතික්කමතී”ති. “යම්පි මයං, භන්තේ, භත්තං කරිම්හා අය්‍යස්ස උපනන්දස්ස කාරණා. ආගමේථ, භන්තේ, යාවාය්‍යෝ උපනන්දෝ ආගච්ඡතී”ති.
</Paragraph>

<Paragraph number="933" book="paci">
අථ ඛෝ ආයස්මා උපනන්දෝ සක්‍යපුත්තෝ පුරේභත්තං කුලානි පයිරුපාසිත්වා දිවා ආගච්ඡති. භික්ඛූ න චිත්තරූපං භුඤ්ජිංසු. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ආයස්මා උපනන්දෝ සක්‍යපුත්තෝ නිමන්තිතෝ සභත්තෝ සමානෝ පුරේභත්තං කුලේසු චාරිත්තං ආපජ්ජිස්සතී”ති …පේ…  “සච්චං කිර ත්වං, උපනන්ද, නිමන්තිතෝ සභත්තෝ සමානෝ පුරේභත්තං කුලේසු චාරිත්තං ආපජ්ජසී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම ත්වං, මෝඝපුරිස, නිමන්තිතෝ සභත්තෝ සමානෝ පුරේභත්තං කුලේසු චාරිත්තං ආපජ්ජිස්සසි. නේතං, මෝඝපුරිස, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="934" book="paci">
<Emphasis>“යෝ පන භික්ඛු නිමන්තිතෝ සභත්තෝ සමානෝ පුරේභත්තං කුලේසු චාරිත්තං ආපජ්ජේය්‍ය, පාචිත්තියන්”</Emphasis>ති.
</Paragraph>

<Paragraph number="935" book="paci">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.
</Paragraph>

</Division>
<Division number="295" book="paci">

<Paragraph number="936" book="paci">
තේන ඛෝ පන සමයේන ආයස්මතෝ උපනන්දස්ස සක්‍යපුත්තස්ස උපට්ඨාකකුලං සංඝස්සත්ථාය ඛාදනීයං පාහේසි—  “අය්‍යස්ස උපනන්දස්ස දස්සේත්වා සංඝස්ස දාතබ්බන්”ති. තේන ඛෝ පන සමයේන ආයස්මා උපනන්දෝ සක්‍යපුත්තෝ ගාමං පිණ්ඩාය පවිට්ඨෝ හෝති. අථ ඛෝ තේ මනුස්සා ආරාමං ගන්ත්වා භික්ඛූ පුච්ඡිංසු—  “කහං, භන්තේ, අය්‍යෝ උපනන්දෝ”ති? “ඒසාවුසෝ, ආයස්මා උපනන්දෝ සක්‍යපුත්තෝ ගාමං පිණ්ඩාය පවිට්ඨෝ”ති. “ඉදං, භන්තේ, ඛාදනීයං අය්‍යස්ස උපනන්දස්ස දස්සේත්වා සංඝස්ස දාතබ්බන්”ති. භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “තේන හි, භික්ඛවේ, පටිග්ගහේත්වා නික්ඛිපථ යාව උපනන්දෝ ආගච්ඡතී”ති.
</Paragraph>

<Paragraph number="937" book="paci">
අථ ඛෝ ආයස්මා උපනන්දෝ සක්‍යපුත්තෝ—  “භගවතා පටික්ඛිත්තං පුරේභත්තං කුලේසු චාරිත්තං ආපජ්ජිතුන්”ති පච්ඡාභත්තං කුලානි පයිරුපාසිත්වා දිවා පටික්කමි, ඛාදනීයං උස්සාරියිත්ථ. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ආයස්මා උපනන්දෝ සක්‍යපුත්තෝ පච්ඡාභත්තං කුලේසු චාරිත්තං ආපජ්ජිස්සතී”ති …පේ…  “සච්චං කිර ත්වං, උපනන්ද, පච්ඡාභත්තං කුලේසු චාරිත්තං ආපජ්ජසී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම ත්වං, මෝඝපුරිස, පච්ඡාභත්තං කුලේසු චාරිත්තං ආපජ්ජිස්සසි. නේතං, මෝඝපුරිස, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="938" book="paci">
<Emphasis>“යෝ පන භික්ඛු නිමන්තිතෝ සභත්තෝ සමානෝ පුරේභත්තං වා පච්ඡාභත්තං වා කුලේසු චාරිත්තං ආපජ්ජේය්‍ය, පාචිත්තියන්”</Emphasis>ති.
</Paragraph>

<Paragraph number="939" book="paci">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.
</Paragraph>

</Division>
<Division number="296" book="paci">

<Paragraph number="940" book="paci">
තේන ඛෝ පන සමයේන භික්ඛූ චීවරදානසමයේ කුක්කුච්චායන්තා කුලානි න පයිරුපාසන්ති. චීවරං පරිත්තං උප්පජ්ජති. භගවතෝ ඒතමත්ථං ආරෝචේසුං …පේ…  අනුජානාමි, භික්ඛවේ, චීවරදානසමයේ කුලානි පයිරුපාසිතුං. ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="941" book="paci">
<Emphasis>“යෝ පන භික්ඛු නිමන්තිතෝ සභත්තෝ සමානෝ පුරේභත්තං වා පච්ඡාභත්තං වා කුලේසු චාරිත්තං ආපජ්ජේය්‍ය, අඤ්ඤත්‍ර සමයා, පාචිත්තියං. තත්ථායං සමයෝ. චීවරදානසමයෝ—  අයං තත්ථ සමයෝ”</Emphasis>ති.
</Paragraph>

<Paragraph number="942" book="paci">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.
</Paragraph>

</Division>
<Division number="297" book="paci">

<Paragraph number="943" book="paci">
තේන ඛෝ පන සමයේන භික්ඛූ චීවරකම්මං කරෝන්ති, අත්ථෝ ච හෝති සූචියාපි සුත්තේනපි සත්ථකේනපි. භික්ඛූ කුක්කුච්චායන්තා කුලානි න පයිරුපාසන්ති. භගවතෝ ඒතමත්ථං ආරෝචේසුං …පේ…  අනුජානාමි, භික්ඛවේ, චීවරකාරසමයේ කුලානි පයිරුපාසිතුං. ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="944" book="paci">
<Emphasis>“යෝ පන භික්ඛු නිමන්තිතෝ සභත්තෝ සමානෝ පුරේභත්තං වා පච්ඡාභත්තං වා කුලේසු චාරිත්තං ආපජ්ජේය්‍ය, අඤ්ඤත්‍ර සමයා, පාචිත්තියං</Emphasis>. <Emphasis>තත්ථායං සමයෝ. චීවරදානසමයෝ, චීවරකාරසමයෝ—  අයං තත්ථ සමයෝ”</Emphasis>ති.
</Paragraph>

<Paragraph number="945" book="paci">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.
</Paragraph>

</Division>
<Division number="298" book="paci">

<Paragraph number="946" book="paci">
තේන ඛෝ පන සමයේන භික්ඛූ ගිලානා හෝන්ති, අත්ථෝ ච හෝති භේසජ්ජේහි. භික්ඛූ කුක්කුච්චායන්තා කුලානි න පයිරුපාසන්ති. භගවතෝ ඒතමත්ථං ආරෝචේසුං …පේ…  අනුජානාමි, භික්ඛවේ, සන්තං භික්ඛුං ආපුච්ඡා කුලානි පයිරුපාසිතුං. ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="299" book="paci">

<Paragraph number="947" book="paci">
<Emphasis>“යෝ පන භික්ඛු නිමන්තිතෝ සභත්තෝ සමානෝ සන්තං භික්ඛුං අනාපුච්ඡා පුරේභත්තං වා පච්ඡාභත්තං වා කුලේසු චාරිත්තං ආපජ්ජේය්‍ය, අඤ්ඤත්‍ර සමයා, පාචිත්තියං. තත්ථායං සමයෝ. චීවරදානසමයෝ, චීවරකාරසමයෝ—  අයං තත්ථ සමයෝ”</Emphasis>ති. (*46*:<Emphasis>95</Emphasis>)
</Paragraph>

</Division>
<Division number="300" book="paci">

<Paragraph number="948" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="949" book="paci">
<Emphasis>නිමන්තිතෝ</Emphasis> නාම පඤ්චන්නං භෝජනානං අඤ්ඤතරේන භෝජනේන නිමන්තිතෝ.
</Paragraph>

<Paragraph number="950" book="paci">
<Emphasis>සභත්තෝ</Emphasis> නාම යේන නිමන්තිතෝ තේන සභත්තෝ.
</Paragraph>

<Paragraph number="951" book="paci">
<Emphasis>සන්තං</Emphasis> නාම භික්ඛුං සක්කා හෝති ආපුච්ඡා පවිසිතුං.
</Paragraph>

<Paragraph number="952" book="paci">
<Emphasis>අසන්තං</Emphasis> නාම භික්ඛුං න සක්කා හෝති ආපුච්ඡා පවිසිතුං.
</Paragraph>

<Paragraph number="953" book="paci">
<Emphasis>පුරේභත්තං</Emphasis> නාම යේන නිමන්තිතෝ තං අභුත්තාවී.
</Paragraph>

<Paragraph number="954" book="paci">
<Emphasis>පච්ඡාභත්තං</Emphasis> නාම යේන නිමන්තිතෝ තං අන්තමසෝ කුසග්ගේනපි භුත්තං හෝති.
</Paragraph>

<Paragraph number="955" book="paci">
<Emphasis>කුලං</Emphasis> නාම චත්තාරි කුලානි—  ඛත්තියකුලං, බ්‍රාහ්මණකුලං, වේස්සකුලං, සුද්දකුලං.
</Paragraph>

<Paragraph number="956" book="paci">
<Emphasis>කුලේසු චාරිත්තං ආපජ්ජේය්‍යා</Emphasis>ති අඤ්ඤස්ස ඝරූපචාරං ඕක්කමන්තස්ස ආපත්ති දුක්කටස්ස. පඨමං පාදං උම්මාරං අතික්කාමේති, ආපත්ති දුක්කටස්ස. දුතියං පාදං අතික්කාමේති, ආපත්ති පාචිත්තියස්ස.
</Paragraph>

<Paragraph number="957" book="paci">
<Emphasis>අඤ්ඤත්‍ර සමයා</Emphasis>ති ඨපේත්වා සමයං.
</Paragraph>

<Paragraph number="958" book="paci">
<Emphasis>චීවරදානසමයෝ</Emphasis> නාම අනත්ථතේ කථිනේ වස්සානස්ස පච්ඡිමෝ මාසෝ, අත්ථතේ කථිනේ පඤ්ච මාසා.
</Paragraph>

<Paragraph number="959" book="paci">
<Emphasis>චීවරකාරසමයෝ</Emphasis> නාම චීවරේ කයිරමානේ.
</Paragraph>

</Division>
<Division number="301" book="paci">

<Paragraph number="960" book="paci">
නිමන්තිතේ නිමන්තිතසඤ්ඤී සන්තං භික්ඛුං අනාපුච්ඡා පුරේභත්තං වා පච්ඡාභත්තං වා කුලේසු චාරිත්තං ආපජ්ජති, අඤ්ඤත්‍ර සමයා, ආපත්ති පාචිත්තියස්ස. නිමන්තිතේ වේමතිකෝ සන්තං භික්ඛුං අනාපුච්ඡා පුරේභත්තං වා පච්ඡාභත්තං වා කුලේසු චාරිත්තං ආපජ්ජති, අඤ්ඤත්‍ර සමයා, ආපත්ති පාචිත්තියස්ස. නිමන්තිතේ අනිමන්තිතසඤ්ඤී සන්තං භික්ඛුං අනාපුච්ඡා පුරේභත්තං වා පච්ඡාභත්තං වා කුලේසු චාරිත්තං ආපජ්ජති, අඤ්ඤත්‍ර සමයා, ආපත්ති පාචිත්තියස්ස.
</Paragraph>

<Paragraph number="961" book="paci">
අනිමන්තිතේ නිමන්තිතසඤ්ඤී, ආපත්ති දුක්කටස්ස. අනිමන්තිතේ වේමතිකෝ, ආපත්ති දුක්කටස්ස. අනිමන්තිතේ අනිමන්තිතසඤ්ඤී, අනාපත්ති.
</Paragraph>

</Division>
<Division number="302" book="paci">

<Paragraph number="962" book="paci">
අනාපත්ති—  සමයේ, සන්තං භික්ඛුං ආපුච්ඡා පවිසති, අසන්තං භික්ඛුං අනාපුච්ඡා පවිසති, අඤ්ඤස්ස ඝරේන මග්ගෝ හෝති, ඝරූපචාරේන මග්ගෝ හෝති, අන්තරාරාමං ගච්ඡති, භික්ඛුනුපස්සයං ගච්ඡති, තිත්ථියසේය්‍යං ගච්ඡති, පටික්කමනං ගච්ඡති, භත්තියඝරං ගච්ඡති, ආපදාසු, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="963" type="center" book="paci">
චාරිත්තසික්ඛාපදං නිට්ඨිතං ඡට්ඨං.
</Paragraph>