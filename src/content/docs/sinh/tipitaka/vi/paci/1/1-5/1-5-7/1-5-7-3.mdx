---
title: "1.5.7.3 උක්කෝටනසික්ඛාපද"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="392" book="paci">

<Paragraph number="1189" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛූ ජානං යථාධම්මං නිහතාධිකරණං පුනකම්මාය උක්කෝටේන්ති—  “අකතං කම්මං දුක්කටං කම්මං පුන කාතබ්බං කම්මං අනිහතං දුන්නිහතං පුන නිහනිතබ්බන්”ති.
</Paragraph>

<Paragraph number="1190" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ ජානං යථාධම්මං නිහතාධිකරණං පුනකම්මාය උක්කෝටේස්සන්තී”ති …පේ…  “සච්චං කිර තුම්හේ, භික්ඛවේ, ජානං යථාධම්මං නිහතාධිකරණං පුනකම්මාය උක්කෝටේථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, ජානං යථාධම්මං නිහතාධිකරණං පුනකම්මාය උක්කෝටේස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="393" book="paci">

<Paragraph number="1191" book="paci">
<Emphasis>“යෝ පන භික්ඛු ජානං යථාධම්මං නිහතාධිකරණං පුනකම්මාය උක්කෝටේය්‍ය, පාචිත්තියන්”</Emphasis>ති. (*63*:<Emphasis>112</Emphasis>)
</Paragraph>

</Division>
<Division number="394" book="paci">

<Paragraph number="1192" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="1193" book="paci">
<Emphasis>ජානාති</Emphasis> නාම සාමං වා ජානාති, අඤ්ඤේ වා තස්ස ආරෝචේන්ති, සෝ වා ආරෝචේති.
</Paragraph>

<Paragraph number="1194" book="paci">
<Emphasis>යථාධම්මං</Emphasis> නාම ධම්මේන විනයේන සත්ථුසාසනේන කතං, ඒතං යථාධම්මං නාම.
</Paragraph>

<Paragraph number="1195" book="paci">
<Emphasis>අධිකරණං</Emphasis> නාම චත්තාරි අධිකරණානි—  විවාදාධිකරණං, අනුවාදාධිකරණං, ආපත්තාධිකරණං, කිච්චාධිකරණං.
</Paragraph>

<Paragraph number="1196" book="paci">
<Emphasis>පුනකම්මාය උක්කෝටේය්‍යා</Emphasis>ති “අකතං කම්මං දුක්කටං කම්මං පුනකාතබ්බං කම්මං අනිහතං දුන්නිහතං පුන නිහනිතබ්බන්”ති උක්කෝටේති, ආපත්ති පාචිත්තියස්ස.
</Paragraph>

</Division>
<Division number="395" book="paci">

<Paragraph number="1197" book="paci">
ධම්මකම්මේ ධම්මකම්මසඤ්ඤී උක්කෝටේති, ආපත්ති පාචිත්තියස්ස. ධම්මකම්මේ වේමතිකෝ උක්කෝටේති, ආපත්ති දුක්කටස්ස. ධම්මකම්මේ අධම්මකම්මසඤ්ඤී උක්කෝටේති, අනාපත්ති. අධම්මකම්මේ ධම්මකම්මසඤ්ඤී, ආපත්ති දුක්කටස්ස. අධම්මකම්මේ වේමතිකෝ, ආපත්ති දුක්කටස්ස. අධම්මකම්මේ අධම්මකම්මසඤ්ඤී, අනාපත්ති.
</Paragraph>

</Division>
<Division number="396" book="paci">

<Paragraph number="1198" book="paci">
අනාපත්ති—  “අධම්මේන වා වග්ගේන වා න කම්මාරහස්ස වා කම්මං කතන්”ති ජානන්තෝ උක්කෝටේති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1199" type="center" book="paci">
උක්කෝටනසික්ඛාපදං නිට්ඨිතං තතියං.
</Paragraph>