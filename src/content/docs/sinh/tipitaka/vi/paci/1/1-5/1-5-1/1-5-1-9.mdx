---
title: "1.5.1.9 දුට්ඨුල්ලාරෝචනසික්ඛාපද"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="78" book="paci">

<Paragraph number="295" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ආයස්මා උපනන්දෝ සක්‍යපුත්තෝ ඡබ්බග්ගියේහි භික්ඛූහි සද්ධිං භණ්ඩනකතෝ හෝති. සෝ සඤ්චේතනිකං සුක්කවිස්සට්ඨිං ආපත්තිං ආපජ්ජිත්වා සංඝං තස්සා ආපත්තියා පරිවාසං යාචි. තස්ස සංඝෝ තස්සා ආපත්තියා පරිවාසං අදාසි. තේන ඛෝ පන සමයේන සාවත්ථියං අඤ්ඤතරස්ස පූගස්ස සංඝභත්තං හෝති. සෝ පරිවසන්තෝ භත්තග්ගේ ආසනපරියන්තේ නිසීදි. ඡබ්බග්ගියා භික්ඛූ තේ උපාසකේ ඒතදවෝචුං—  “ඒසෝ, ආවුසෝ, ආයස්මා උපනන්දෝ සක්‍යපුත්තෝ තුම්හාකං සම්භාවිතෝ කුලූපකෝ; යේනේව හත්ථේන සද්ධාදේය්‍යං භුඤ්ජති තේනේව හත්ථේන උපක්කමිත්වා අසුචිං මෝචේසි. සෝ සඤ්චේතනිකං සුක්කවිස්සට්ඨිං ආපත්තිං ආපජ්ජිත්වා සංඝං තස්සා ආපත්තියා පරිවාසං යාචි. තස්ස සංඝෝ තස්සා ආපත්තියා පරිවාසං අදාසි. සෝ පරිවසන්තෝ ආසනපරියන්තේ නිසින්නෝ”ති.
</Paragraph>

<Paragraph number="296" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ භික්ඛුස්ස දුට්ඨුල්ලං ආපත්තිං අනුපසම්පන්නස්ස ආරෝචේස්සන්තී”ති …පේ…  “සච්චං කිර තුම්හේ, භික්ඛවේ, භික්ඛුස්ස දුට්ඨුල්ලං ආපත්තිං අනුපසම්පන්නස්ස ආරෝචේථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, භික්ඛුස්ස දුට්ඨුල්ලං ආපත්තිං අනුපසම්පන්නස්ස ආරෝචේස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="79" book="paci">

<Paragraph number="297" book="paci">
<Emphasis>“යෝ පන භික්ඛු භික්ඛුස්ස දුට්ඨුල්ලං ආපත්තිං අනුපසම්පන්නස්ස ආරෝචේය්‍ය, අඤ්ඤත්‍ර භික්ඛුසම්මුතියා, පාචිත්තියන්”</Emphasis>ති. (*9*:<Emphasis>58</Emphasis>)
</Paragraph>

</Division>
<Division number="80" book="paci">

<Paragraph number="298" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="299" book="paci">
<Emphasis>භික්ඛුස්සා</Emphasis>ති අඤ්ඤස්ස භික්ඛුස්ස.
</Paragraph>

<Paragraph number="300" book="paci">
<Emphasis>දුට්ඨුල්ලා</Emphasis> නාම ආපත්ති—  චත්තාරි ච පාරාජිකානි, තේරස ච සංඝාදිසේසා.
</Paragraph>

<Paragraph number="301" book="paci">
<Emphasis>අනුපසම්පන්නෝ</Emphasis> නාම භික්ඛුඤ්ච භික්ඛුනිඤ්ච ඨපේත්වා අවසේසෝ අනුපසම්පන්නෝ නාම.
</Paragraph>

<Paragraph number="302" book="paci">
<Emphasis>ආරෝචේය්‍යා</Emphasis>ති ආරෝචේය්‍ය ඉත්ථියා වා පුරිසස්ස වා ගහට්ඨස්ස වා පබ්බජිතස්ස වා.
</Paragraph>

<Paragraph number="303" book="paci">
<Emphasis>අඤ්ඤත්‍ර භික්ඛුසම්මුතියා</Emphasis>ති ඨපේත්වා භික්ඛුසම්මුතිං.
</Paragraph>

<Paragraph number="304" book="paci">
අත්ථි භික්ඛුසම්මුති ආපත්තිපරියන්තා, න කුලපරියන්තා. අත්ථි භික්ඛුසම්මුති කුලපරියන්තා, න ආපත්තිපරියන්තා, අත්ථි භික්ඛුසම්මුති ආපත්තිපරියන්තා ච කුලපරියන්තා ච, අත්ථි භික්ඛුසම්මුති නේව ආපත්තිපරියන්තා න කුලපරියන්තා.
</Paragraph>

<Paragraph number="305" book="paci">
<Emphasis>ආපත්තිපරියන්තා</Emphasis> නාම ආපත්තියෝ පරිග්ගහිතායෝ හෝන්ති—  “ඒත්තකාහි ආපත්තීහි ආරෝචේතබ්බෝ”ති.
</Paragraph>

<Paragraph number="306" book="paci">
<Emphasis>කුලපරියන්තා</Emphasis> නාම කුලානි පරිග්ගහිතානි හෝන්ති—  “ඒත්තකේසු කුලේසු ආරෝචේතබ්බෝ”ති. <Emphasis>ආපත්තිපරියන්තා ච කුලපරියන්තා ච</Emphasis> නාම ආපත්තියෝ ච පරිග්ගහිතායෝ හෝන්ති, කුලානි ච පරිග්ගහිතානි හෝන්ති—  “ඒත්තකාහි ආපත්තීහි ඒත්තකේසු කුලේසු ආරෝචේතබ්බෝ”ති. <Emphasis>නේව ආපත්තිපරියන්තා න කුලපරියන්තා</Emphasis> නාම ආපත්තියෝ ච අපරිග්ගහිතායෝ හෝන්ති, කුලානි ච අපරිග්ගහිතානි හෝන්ති—  “ඒත්තකාහි ආපත්තීහි ඒත්තකේසු කුලේසු ආරෝචේතබ්බෝ”ති.
</Paragraph>

</Division>
<Division number="81" book="paci">

<Paragraph number="307" book="paci">
ආපත්තිපරියන්තේ යා ආපත්තියෝ පරිග්ගහිතායෝ හෝන්ති, තා ආපත්තියෝ ඨපේත්වා අඤ්ඤාහි ආපත්තීහි ආරෝචේති, ආපත්ති පාචිත්තියස්ස.
</Paragraph>

<Paragraph number="308" book="paci">
කුලපරියන්තේ යානි කුලානි පරිග්ගහිතානි හෝන්ති, තානි කුලානි ඨපේත්වා අඤ්ඤේසු කුලේසු ආරෝචේති, ආපත්ති පාචිත්තියස්ස.
</Paragraph>

<Paragraph number="309" book="paci">
ආපත්තිපරියන්තේ ච කුලපරියන්තේ ච යා ආපත්තියෝ පරිග්ගහිතායෝ හෝන්ති, තා ආපත්තියෝ ඨපේත්වා යානි කුලානි පරිග්ගහිතානි හෝන්ති, තානි කුලානි ඨපේත්වා අඤ්ඤාහි ආපත්තීහි අඤ්ඤේසු කුලේසු ආරෝචේති, ආපත්ති පාචිත්තියස්ස.
</Paragraph>

<Paragraph number="310" book="paci">
නේව ආපත්තිපරියන්තේ න කුලපරියන්තේ, අනාපත්ති.
</Paragraph>

</Division>
<Division number="82" book="paci">

<Paragraph number="311" book="paci">
දුට්ඨුල්ලාය ආපත්තියා දුට්ඨුල්ලාපත්තිසඤ්ඤී අනුපසම්පන්නස්ස ආරෝචේති, අඤ්ඤත්‍ර භික්ඛුසම්මුතියා, ආපත්ති පාචිත්තියස්ස.
</Paragraph>

<Paragraph number="312" book="paci">
දුට්ඨුල්ලාය ආපත්තියා වේමතිකෝ අනුපසම්පන්නස්ස ආරෝචේති, අඤ්ඤත්‍ර භික්ඛුසම්මුතියා, ආපත්ති පාචිත්තියස්ස.
</Paragraph>

<Paragraph number="313" book="paci">
දුට්ඨුල්ලාය ආපත්තියා අදුට්ඨුල්ලාපත්තිසඤ්ඤී අනුපසම්පන්නස්ස ආරෝචේති, අඤ්ඤත්‍ර භික්ඛුසම්මුතියා, ආපත්ති පාචිත්තියස්ස.
</Paragraph>

<Paragraph number="314" book="paci">
අදුට්ඨුල්ලං ආපත්තිං ආරෝචේති, ආපත්ති දුක්කටස්ස.
</Paragraph>

<Paragraph number="315" book="paci">
අනුපසම්පන්නස්ස දුට්ඨුල්ලං වා අදුට්ඨුල්ලං වා අජ්ඣාචාරං ආරෝචේති, ආපත්ති දුක්කටස්ස.
</Paragraph>

<Paragraph number="316" book="paci">
අදුට්ඨුල්ලාය ආපත්තියා දුට්ඨුල්ලාපත්තිසඤ්ඤී, ආපත්ති දුක්කටස්ස.
</Paragraph>

<Paragraph number="317" book="paci">
අදුට්ඨුල්ලාය ආපත්තියා වේමතිකෝ, ආපත්ති දුක්කටස්ස.
</Paragraph>

<Paragraph number="318" book="paci">
අදුට්ඨුල්ලාය ආපත්තියා අදුට්ඨුල්ලාපත්තිසඤ්ඤී, ආපත්ති දුක්කටස්ස.
</Paragraph>

</Division>
<Division number="83" book="paci">

<Paragraph number="319" book="paci">
අනාපත්ති—  වත්ථුං ආරෝචේති නෝ ආපත්තිං, ආපත්තිං ආරෝචේති නෝ වත්ථුං, භික්ඛුසම්මුතියා, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="320" type="center" book="paci">
දුට්ඨුල්ලාරෝචනසික්ඛාපදං නිට්ඨිතං නවමං.
</Paragraph>