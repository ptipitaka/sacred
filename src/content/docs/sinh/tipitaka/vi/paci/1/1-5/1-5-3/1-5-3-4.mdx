---
title: "1.5.3.4 ආමිසසික්ඛාපද"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="164" book="paci">

<Paragraph number="548" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ථේරා භික්ඛූ භික්ඛුනියෝ ඕවදන්තා ලාභිනෝ හෝන්ති චීවරපිණ්ඩපාතසේනාසනගිලානප්පච්චයභේසජ්ජපරික්ඛාරානං. ඡබ්බග්ගියා භික්ඛූ ඒවං වදන්ති—  “න බහුකතා ථේරා භික්ඛූ භික්ඛුනියෝ ඕවදිතුං; ආමිසහේතු ථේරා භික්ඛූ භික්ඛුනියෝ ඕවදන්තී”ති.
</Paragraph>

<Paragraph number="549" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ ඒවං වක්ඛන්ති—  ‘න බහුකතා ථේරා භික්ඛූ භික්ඛුනියෝ ඕවදිතුං; ආමිසහේතු ථේරා භික්ඛූ භික්ඛුනියෝ ඕවදන්තී’”ති …පේ…  “සච්චං කිර තුම්හේ, භික්ඛවේ, ඒවං වදේථ—  ‘න බහුකතා ථේරා භික්ඛූ භික්ඛුනියෝ ඕවදිතුං; ආමිසහේතු ථේරා භික්ඛූ භික්ඛුනියෝ ඕවදන්තී’”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, ඒවං වක්ඛථ—  ‘න බහුකතා ථේරා භික්ඛූ භික්ඛුනියෝ ඕවදිතුං; ආමිසහේතු ථේරා භික්ඛූ භික්ඛුනියෝ ඕවදන්තී’ති. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="165" book="paci">

<Paragraph number="550" book="paci">
<Emphasis>“යෝ පන භික්ඛු ඒවං වදේය්‍ය—  ‘ආමිසහේතු ථේරා භික්ඛූ භික්ඛුනියෝ ඕවන්දන්තී’ති, පාචිත්තියන්”</Emphasis>ති. (*24*:<Emphasis>73</Emphasis>)
</Paragraph>

</Division>
<Division number="166" book="paci">

<Paragraph number="551" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="552" book="paci">
<Emphasis>ආමිසහේතූ</Emphasis>ති චීවරහේතු පිණ්ඩපාතහේතු සේනාසනහේතු ගිලානප්පච්චයභේසජ්ජපරික්ඛාරහේතු සක්කාරහේතු ගරුකාරහේතු මානනහේතු වන්දනහේතු පූජනහේතු.
</Paragraph>

<Paragraph number="553" book="paci">
<Emphasis>ඒවං වදේය්‍යා</Emphasis>ති උපසම්පන්නං සංඝේන සම්මතං භික්ඛුනෝවාදකං අවණ්ණං කත්තුකාමෝ අයසං කත්තුකාමෝ මඞ්කුකත්තුකාමෝ ඒවං වදේති—  “චීවරහේතු පිණ්ඩපාතහේතු සේනාසනහේතු ගිලානප්පච්චයභේසජ්ජපරික්ඛාරහේතු සක්කාරහේතු ගරුකාරහේතු මානනහේතු වන්දනහේතු පූජනහේතු ඕවදතී”ති භණති, ආපත්ති පාචිත්තියස්ස.
</Paragraph>

</Division>
<Division number="167" book="paci">

<Paragraph number="554" book="paci">
ධම්මකම්මේ ධම්මකම්මසඤ්ඤී ඒවං වදේති, ආපත්ති පාචිත්තියස්ස. ධම්මකම්මේ වේමතිකෝ ඒවං වදේති, ආපත්ති පාචිත්තියස්ස. ධම්මකම්මේ අධම්මකම්මසඤ්ඤී ඒවං වදේති, ආපත්ති පාචිත්තියස්ස.
</Paragraph>

<Paragraph number="555" book="paci">
උපසම්පන්නං සංඝේන අසම්මතං භික්ඛුනෝවාදකං අවණ්ණං කත්තුකාමෝ අයසං කත්තුකාමෝ මඞ්කුකත්තුකාමෝ ඒවං වදේති—  “චීවරහේතු …පේ…  පූජනහේතු ඕවදතී”ති භණති, ආපත්ති දුක්කටස්ස. අනුපසම්පන්නං සංඝේන සම්මතං වා අසම්මතං වා භික්ඛුනෝවාදකං අවණ්ණං කත්තුකාමෝ අයසං කත්තුකාමෝ මඞ්කුකත්තුකාමෝ ඒවං වදේති—  “චීවරහේතු පිණ්ඩපාතහේතු සේනාසනහේතු ගිලානප්පච්චයභේසජ්ජපරික්ඛාරහේතු සක්කාරහේතු ගරුකාරහේතු මානනහේතු වන්දනහේතු පූජනහේතු ඕවදතී”ති භණති, ආපත්ති දුක්කටස්ස. අධම්මකම්මේ ධම්මකම්මසඤ්ඤී, ආපත්ති දුක්කටස්ස. අධම්මකම්මේ වේමතිකෝ, ආපත්ති දුක්කටස්ස. අධම්මකම්මේ අධම්මකම්මසඤ්ඤී, ආපත්ති දුක්කටස්ස.
</Paragraph>

</Division>
<Division number="168" book="paci">

<Paragraph number="556" book="paci">
අනාපත්ති—  පකතියා චීවරහේතු පිණ්ඩපාතහේතු සේනාසනහේතු ගිලානප්පච්චයභේසජ්ජපරික්ඛාරහේතු සක්කාරහේතු ගරුකාරහේතු මානනහේතු වන්දනහේතු පූජනහේතු ඕවදන්තං භණති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="557" type="center" book="paci">
ආමිසසික්ඛාපදං නිට්ඨිතං චතුත්ථං.
</Paragraph>