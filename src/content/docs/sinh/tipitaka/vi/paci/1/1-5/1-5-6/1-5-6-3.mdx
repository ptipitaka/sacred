---
title: "1.5.6.3 හසධම්මසික්ඛාපද"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="335" book="paci">

<Paragraph number="1038" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන සත්තරසවග්ගියා භික්ඛූ අචිරවතියා නදියා උදකේ කීළන්ති. තේන ඛෝ පන සමයේන රාජා පසේනදි කෝසලෝ මල්ලිකාය දේවියා සද්ධිං උපරිපාසාදවරගතෝ හෝති. අද්දසා ඛෝ රාජා පසේනදි කෝසලෝ සත්තරසවග්ගියේ භික්ඛූ අචිරවතියා නදියා උදකේ කීළන්තේ. දිස්වාන මල්ලිකං දේවිං ඒතදවෝච—  “ඒතේ තේ, මල්ලිකේ, අරහන්තෝ උදකේ කීළන්තී”ති. “නිස්සංසයං ඛෝ, මහාරාජ, භගවතා සික්ඛාපදං අපඤ්ඤත්තං. තේ වා භික්ඛූ අප්පකතඤ්ඤුනෝ”ති. අථ ඛෝ රඤ්ඤෝ පසේනදිස්ස කෝසලස්ස ඒතදහෝසි—  “කේන නු ඛෝ අහං උපායේන භගවතෝ ච න ආරෝචේය්‍යං, භගවා ච ජානේය්‍ය ඉමේ භික්ඛූ උදකේ කීළිතා”ති? අථ ඛෝ රාජා පසේනදි කෝසලෝ සත්තරසවග්ගියේ භික්ඛූ පක්කෝසාපේත්වා මහන්තං ගුළපිණ්ඩං අදාසි—  “ඉමං, භන්තේ, ගුළපිණ්ඩං භගවතෝ දේථා”ති. සත්තරසවග්ගියා භික්ඛූ තං ගුළපිණ්ඩං ආදාය යේන භගවා තේනුපසඞ්කමිංසු; උපසඞ්කමිත්වා භගවන්තං ඒතදවෝචුං—  “ඉමං, භන්තේ, ගුළපිණ්ඩං රාජා පසේනදි කෝසලෝ භගවතෝ දේතී”ති. “කහං පන තුම්හේ, භික්ඛවේ, රාජා අද්දසා”ති. “අචිරවතියා නදියා, භගවා, උදකේ කීළන්තේ”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, උදකේ කීළිස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="336" book="paci">

<Paragraph number="1039" book="paci">
<Emphasis>“උදකේ හසධම්මේ පාචිත්තියන්”</Emphasis>ති. (*53*:<Emphasis>102</Emphasis>)
</Paragraph>

</Division>
<Division number="337" book="paci">

<Paragraph number="1040" book="paci">
<Emphasis>උදකේ හසධම්මෝ</Emphasis> නාම උපරිගෝප්ඵකේ උදකේ හසාධිප්පායෝ නිමුජ්ජති වා උම්මුජ්ජති වා පලවති වා, ආපත්ති පාචිත්තියස්ස.
</Paragraph>

</Division>
<Division number="338" book="paci">

<Paragraph number="1041" book="paci">
උදකේ හසධම්මේ හසධම්මසඤ්ඤී, ආපත්ති පාචිත්තියස්ස. උදකේ හසධම්මේ වේමතිකෝ, ආපත්ති පාචිත්තියස්ස. උදකේ හසධම්මේ අහසධම්මසඤ්ඤී, ආපත්ති පාචිත්තියස්ස.
</Paragraph>

<Paragraph number="1042" book="paci">
හේට්ඨාගෝප්ඵකේ උදකේ කීළති, ආපත්ති දුක්කටස්ස. උදකේ නාවාය කීළති, ආපත්ති දුක්කටස්ස. හත්ථේන වා පාදේන වා කට්ඨේන වා කඨලාය වා උදකං පහරති, ආපත්ති දුක්කටස්ස. භාජනගතං උදකං වා කඤ්ජිකං වා ඛීරං වා තක්කං වා රජනං වා පස්සාවං වා චික්ඛල්ලං වා කීළති, ආපත්ති දුක්කටස්ස.
</Paragraph>

<Paragraph number="1043" book="paci">
උදකේ අහසධම්මේ හසධම්මසඤ්ඤී, ආපත්ති දුක්කටස්ස. උදකේ අහසධම්මේ වේමතිකෝ, ආපත්ති දුක්කටස්ස. උදකේ අහසධම්මේ අහසධම්මසඤ්ඤී, අනාපත්ති.
</Paragraph>

</Division>
<Division number="339" book="paci">

<Paragraph number="1044" book="paci">
අනාපත්ති—  න හසාධිප්පායෝ, සති කරණීයේ උදකං ඕතරිත්වා නිමුජ්ජති වා උම්මුජ්ජති වා පලවති වා, පාරං ගච්ඡන්තෝ නිමුජ්ජති වා උම්මුජ්ජති වා පලවති වා, ආපදාසු, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1045" type="center" book="paci">
හසධම්මසික්ඛාපදං නිට්ඨිතං තතියං.
</Paragraph>