---
title: "1.5.7.1 සඤ්චිච්චසික්ඛාපද"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="382" book="paci">

<Paragraph number="1171" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ආයස්මා උදායී ඉස්සාසෝ හෝති, කාකා චස්ස අමනාපා හෝන්ති. සෝ කාකේ විජ්ඣිත්වා විජ්ඣිත්වා සීසං ඡින්දිත්වා සූලේ පටිපාටියා ඨපේසි. භික්ඛූ ඒවමාහංසු—  “කේනිමේ, ආවුසෝ, කාකා ජීවිතා වෝරෝපිතා”ති? “මයා, ආවුසෝ. අමනාපා මේ කාකා”ති.
</Paragraph>

<Paragraph number="1172" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ආයස්මා උදායී සඤ්චිච්ච පාණං ජීවිතා වෝරෝපේස්සතී”ති …පේ…  “සච්චං කිර ත්වං, උදායි, සඤ්චිච්ච පාණං ජීවිතා වෝරෝපේසී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම ත්වං, මෝඝපුරිස, සඤ්චිච්ච පාණං ජීවිතා වෝරෝපේස්සසි. නේතං, මෝඝපුරිස, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="383" book="paci">

<Paragraph number="1173" book="paci">
<Emphasis>“යෝ පන භික්ඛු සඤ්චිච්ච පාණං ජීවිතා වෝරෝපේය්‍ය, පාචිත්තියන්”</Emphasis>ති. (*61*:<Emphasis>110</Emphasis>)
</Paragraph>

</Division>
<Division number="384" book="paci">

<Paragraph number="1174" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="1175" book="paci">
<Emphasis>සඤ්චිච්චා</Emphasis>ති ජානන්තෝ සඤ්ජානන්තෝ චේච්ච අභිවිතරිත්වා වීතික්කමෝ.
</Paragraph>

<Paragraph number="1176" book="paci">
<Emphasis>පාණෝ</Emphasis> නාම තිරච්ඡානගතපාණෝ වුච්චති.
</Paragraph>

<Paragraph number="1177" book="paci">
<Emphasis>ජීවිතා වෝරෝපේය්‍යා</Emphasis>ති ජීවිතින්ද්‍රියං උපච්ඡින්දති උපරෝධේති සන්තතිං විකෝපේති, ආපත්ති පාචිත්තියස්ස.
</Paragraph>

</Division>
<Division number="385" book="paci">

<Paragraph number="1178" book="paci">
පාණේ පාණසඤ්ඤී ජීවිතා වෝරෝපේති, ආපත්ති පාචිත්තියස්ස. පාණේ වේමතිකෝ ජීවිතා වෝරෝපේති, ආපත්ති දුක්කටස්ස. පාණේ අප්පාණසඤ්ඤී ජීවිතා වෝරෝපේති, අනාපත්ති. අප්පාණේ පාණසඤ්ඤී, ආපත්ති දුක්කටස්ස. අප්පාණේ වේමතිකෝ, ආපත්ති දුක්කටස්ස. අප්පාණේ අප්පාණසඤ්ඤී, අනාපත්ති.
</Paragraph>

</Division>
<Division number="386" book="paci">

<Paragraph number="1179" book="paci">
අනාපත්ති—  අසඤ්චිච්ච, අස්සතියා, අජානන්තස්ස, නමරණාධිප්පායස්ස, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1180" type="center" book="paci">
සඤ්චිච්චසික්ඛාපදං නිට්ඨිතං පඨමං.
</Paragraph>