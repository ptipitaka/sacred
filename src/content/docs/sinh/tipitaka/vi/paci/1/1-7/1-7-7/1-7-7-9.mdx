---
title: "1.7.7.9 නීචාසනසික්ඛාපද"
tableOfContents: false
sidebar:
  order: 15
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="646" book="paci">

<Paragraph number="2045" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛූ නීචේ ආසනේ නිසීදිත්වා උච්චේ ආසනේ නිසින්නස්ස ධම්මං දේසේන්ති.
</Paragraph>

<Paragraph number="2046" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ නීචේ ආසනේ නිසීදිත්වා උච්චේ ආසනේ නිසින්නස්ස ධම්මං දේසේස්සන්තී”ති …පේ…  “සච්චං කිර තුම්හේ, භික්ඛවේ, නීචේ ආසනේ නිසීදිත්වා උච්චේ ආසනේ නිසින්නස්ස ධම්මං දේසේථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, නීචේ ආසනේ නිසීදිත්වා උච්චේ ආසනේ නිසින්නස්ස ධම්මං දේසේස්සථ. නේතං, මෝඝපුරිසා, අප්පසන්නානං වා පසාදාය …පේ…  විගරහිත්වා …පේ…  ධම්මිං කථං කත්වා භික්ඛූ ආමන්තේසි—
</Paragraph>

</Division>
<Division number="647" book="paci">

<Paragraph number="2047" book="paci">
“භූතපුබ්බං, භික්ඛවේ, බාරාණසියං අඤ්ඤතරස්ස ඡපකස්ස පජාපති ගබ්භිනී අහෝසි. අථ ඛෝ, භික්ඛවේ, සා ඡපකී තං ඡපකං ඒතදවෝච—  ‘ගබ්භිනීම්හි, අය්‍යපුත්ත. ඉච්ඡාමි අම්බං ඛාදිතුන්’ති. ‘නත්ථි අම්බං, අකාලෝ අම්බස්සා’ති. ‘සචේ න ලභිස්සාමි මරිස්සාමී’ති. තේන ඛෝ පන සමයේන රඤ්ඤෝ අම්බෝ ධුවඵලෝ හෝති. අථ ඛෝ, භික්ඛවේ, සෝ ඡපකෝ යේන සෝ අම්බෝ තේනුපසඞ්කමි; උපසඞ්කමිත්වා තං අම්බං අභිරුහිත්වා නිලීනෝ අච්ඡි. අථ ඛෝ, භික්ඛවේ, රාජා පුරෝහිතේන බ්‍රාහ්මණේන සද්ධිං යේන සෝ අම්බෝ තේනුපසඞ්කමි; උපසඞ්කමිත්වා උච්චේ ආසනේ නිසීදිත්වා මන්තං පරියාපුණාති. අථ ඛෝ, භික්ඛවේ, තස්ස ඡපකස්ස ඒතදහෝසි—  ‘යාව අධම්මිකෝ අයං රාජා, යත්‍ර හි නාම උච්චේ ආසනේ නිසීදිත්වා මන්තං පරියාපුණිස්සති. අයඤ්ච බ්‍රාහ්මණෝ අධම්මිකෝ, යත්‍ර හි නාම නීචේ ආසනේ නිසීදිත්වා උච්චේ ආසනේ නිසින්නස්ස මන්තං වාචේස්සති. අහඤ්චම්හි අධම්මිකෝ, යෝහං ඉත්ථියා කාරණා රඤ්ඤෝ අම්බං අවහරාමි. සබ්බමිදං චරිමං කතන්’ති තත්ථේව පරිපති.
</Paragraph>

<Paragraph number="2048" type="verses" book="paci">
_‘උභෝ අත්ථං න ජානන්ති,_  
උභෝ ධම්මං න පස්සරේ;_  
_යෝ චායං මන්තං වාචේති,_  
_යෝ චාධම්මේනධීයති’._  

</Paragraph>

<Paragraph number="2049" type="verses" book="paci">
_‘සාලීනං ඕදනෝ භුත්තෝ,_  
_සුචිමංසූපසේචනෝ;_  
_තස්මා ධම්මේ න වත්තාමි,_  
_ධම්මෝ අරියේභි වණ්ණිතෝ’._  

</Paragraph>

<Paragraph number="2050" type="verses" book="paci">
_‘ධිරත්ථු තං ධනලාභං,_  
_යසලාභඤ්ච බ්‍රාහ්මණ;_  
_යා වුත්ති විනිපාතේන,_  
_අධම්මචරණේන වා._  

</Paragraph>

<Paragraph number="2051" type="verses" book="paci">
_පරිබ්බජ මහාබ්‍රහ්මේ,_  
_පචන්තඤ්ඤේපි පාණිනෝ;_  
_මා ත්වං අධම්මෝ ආචරිතෝ,_  
_අස්මා කුම්භමිවාභිදා’ති._  

</Paragraph>

<Paragraph number="2052" book="paci">
තදාපි මේ, භික්ඛවේ, අමනාපා නීචේ ආසනේ නිසීදිත්වා උච්චේ ආසනේ නිසින්නස්ස මන්තං වාචේතුං, කිමඞ්ගං පන ඒතරහි න අමනාපා භවිස්සති නීචේ ආසනේ නිසීදිත්වා උච්චේ ආසනේ නිසින්නස්ස ධම්මං දේසේතුං. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="2053" book="paci">
<Emphasis>“න නීචේ ආසනේ නිසීදිත්වා උච්චේ ආසනේ නිසින්නස්ස අගිලානස්ස ධම්මං දේසේස්සාමීති සික්ඛා කරණීයා”</Emphasis>ති. (*69*:<Emphasis>214</Emphasis>)
</Paragraph>

<Paragraph number="2054" book="paci">
න නීචේ ආසනේ නිසීදිත්වා උච්චේ ආසනේ නිසින්නස්ස අගිලානස්ස ධම්මෝ දේසේතබ්බෝ. යෝ අනාදරියං පටිච්ච නීචේ ආසනේ නිසීදිත්වා උච්චේ ආසනේ නිසින්නස්ස අගිලානස්ස ධම්මං දේසේති, ආපත්ති දුක්කටස්ස.
</Paragraph>

<Paragraph number="2055" book="paci">
අනාපත්ති—  අසඤ්චිච්ච …පේ…  ආදිකම්මිකස්සාති.

</Paragraph>
</Division>

<Paragraph number="2056" type="center" book="paci">
නවමසික්ඛාපදං නිට්ඨිතං.
</Paragraph>