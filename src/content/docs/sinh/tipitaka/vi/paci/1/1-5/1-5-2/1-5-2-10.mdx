---
title: "1.5.2.10 සප්පාණකසික්ඛාපද"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="139" book="paci">

<Paragraph number="473" book="paci">
තේන සමයේන බුද්ධෝ භගවා ආළවියං විහරති අග්ගාළවේ චේතියේ. තේන ඛෝ පන සමයේන ආළවකා භික්ඛූ නවකම්මං කරෝන්තා ජානං සප්පාණකං උදකං තිණම්පි මත්තිකම්පි සිඤ්චන්තිපි සිඤ්චාපේන්තිපි. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ආළවකා භික්ඛූ ජානං සප්පාණකං උදකං තිණම්පි මත්තිකම්පි සිඤ්චිස්සන්තිපි සිඤ්චාපේස්සන්තිපී”ති. අථ ඛෝ තේ භික්ඛූ ආළවකේ භික්ඛූ අනේකපරියායේන විගරහිත්වා භගවතෝ ඒතමත්ථං ආරෝචේසුං …පේ…  “සච්චං කිර තුම්හේ, භික්ඛවේ, ජානං සප්පාණකං උදකං තිණම්පි මත්තිකම්පි සිඤ්චථපි සිඤ්චාපේථපී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, ජානං සප්පාණකං උදකං තිණම්පි මත්තිකම්පි සිඤ්චිස්සථපි සිඤ්චාපේස්සථපි. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="140" book="paci">

<Paragraph number="474" book="paci">
<Emphasis>“යෝ පන භික්ඛු ජානං සප්පාණකං උදකං තිණං වා මත්තිකං වා සිඤ්චේය්‍ය වා සිඤ්චාපේය්‍ය වා, පාචිත්තියන්”</Emphasis>ති. (*20*:<Emphasis>69</Emphasis>)
</Paragraph>

</Division>
<Division number="141" book="paci">

<Paragraph number="475" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="476" book="paci">
<Emphasis>ජානාති</Emphasis> නාම සාමං වා ජානාති. අඤ්ඤේ වා තස්ස ආරෝචේන්ති.
</Paragraph>

<Paragraph number="477" book="paci">
<Emphasis>සිඤ්චේය්‍යා</Emphasis>ති සයං සිඤ්චති, ආපත්ති පාචිත්තියස්ස.
</Paragraph>

<Paragraph number="478" book="paci">
<Emphasis>සිඤ්චාපේය්‍යා</Emphasis>ති අඤ්ඤං ආණාපේති, ආපත්ති පාචිත්තියස්ස. සකිං ආණත්තෝ බහුකම්පි සිඤ්චති, ආපත්ති පාචිත්තියස්ස.
</Paragraph>

</Division>
<Division number="142" book="paci">

<Paragraph number="479" book="paci">
සප්පාණකේ සප්පාණකසඤ්ඤී තිණං වා මත්තිකං වා සිඤ්චති වා සිඤ්චාපේති වා, ආපත්ති පාචිත්තියස්ස. සප්පාණකේ වේමතිකෝ තිණං වා මත්තිකං වා සිඤ්චති වා සිඤ්චාපේති වා, ආපත්ති දුක්කටස්ස. සප්පාණකේ අප්පාණකසඤ්ඤී තිණං වා මත්තිකං වා සිඤ්චති වා සිඤ්චාපේති වා, අනාපත්ති. අප්පාණකේ සප්පාණකසඤ්ඤී, ආපත්ති දුක්කටස්ස. අප්පාණකේ වේමතිකෝ, ආපත්ති දුක්කටස්ස. අප්පාණකේ අප්පාණකසඤ්ඤී, අනාපත්ති.
</Paragraph>

</Division>
<Division number="143" book="paci">

<Paragraph number="480" book="paci">
අනාපත්ති—  අසඤ්චිච්ච, අස්සතියා, අජානන්තස්ස, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="481" type="center" book="paci">
සප්පාණකසික්ඛාපදං නිට්ඨිතං දසමං.

  
භූතගාමවග්ගෝ දුතියෝ.



</Paragraph>

<Paragraph number="482" type="center" book="paci">
තස්සුද්දානං


</Paragraph>

<Paragraph number="483" type="verses" book="paci">
_භූතං අඤ්ඤාය උජ්ඣායං,_  
_පක්කමන්තේන තේ දුවේ;_  
_පුබ්බේ නික්කඩ්ඪනාහච්ච,_  
_ද්වාරං සප්පාණකේන චාති._
</Paragraph>