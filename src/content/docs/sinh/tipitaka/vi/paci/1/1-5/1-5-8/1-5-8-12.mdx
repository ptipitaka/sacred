---
title: "1.5.8.12 පරිණාමනසික්ඛාපද"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="489" book="paci">

<Paragraph number="1435" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන සාවත්ථියං අඤ්ඤතරස්ස පූගස්ස සංඝස්ස සචීවරභත්තං පටියත්තං හෝති—  “භෝජේත්වා චීවරේන අච්ඡාදේස්සාමා”ති. අථ ඛෝ ඡබ්බග්ගියා භික්ඛූ යේන සෝ පූගෝ තේනුපසඞ්කමිංසු; උපසඞ්කමිත්වා තං පූගං ඒතදවෝචුං—  “දේථාවුසෝ, ඉමානි චීවරානි ඉමේසං භික්ඛූනන්”ති. “න මයං, භන්තේ, දස්සාම. අම්හාකං සංඝස්ස අනුවස්සං සචීවරභික්ඛා පඤ්ඤත්තා”ති. “බහූ, ආවුසෝ, සංඝස්ස දායකා, බහූ සංඝස්ස භත්තා. ඉමේ තුම්හේ නිස්සාය තුම්හේ සම්පස්සන්තා ඉධ විහරන්ති. තුම්හේ චේ ඉමේසං න දස්සථ, අථ කෝ චරහි ඉමේසං දස්සති? දේථාවුසෝ, ඉමානි චීවරානි ඉමේසං භික්ඛූනන්”ති. අථ ඛෝ සෝ පූගෝ ඡබ්බග්ගියේහි භික්ඛූහි නිප්පීළියමානෝ යථාපටියත්තං චීවරං ඡබ්බග්ගියානං භික්ඛූනං දත්වා සංඝං භත්තේන පරිවිසි. යේ තේ භික්ඛූ ජානන්ති සංඝස්ස සචීවරභත්තං පටියත්තං “න ච ජානන්ති ඡබ්බග්ගියානං භික්ඛූනං දින්නන්”ති තේ ඒවමාහංසු—  “ඕණෝජේථාවුසෝ, සංඝස්ස චීවරන්”ති. “නත්ථි, භන්තේ. යථාපටියත්තං චීවරං අය්‍යා ඡබ්බග්ගියා අය්‍යානං ඡබ්බග්ගියානං පරිණාමේසුන්”ති.
</Paragraph>

<Paragraph number="1436" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ ජානං සංඝිකං ලාභං පරිණතං පුග්ගලස්ස පරිණාමේස්සන්තී”ති …පේ…  “සච්චං කිර තුම්හේ, භික්ඛවේ, ජානං සංඝිකං ලාභං පරිණතං පුග්ගලස්ස පරිණාමේථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, ජානං සංඝිකං ලාභං පරිණතං පුග්ගලස්ස පරිණාමේස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="490" book="paci">

<Paragraph number="1437" book="paci">
<Emphasis>“යෝ පන භික්ඛු ජානං සංඝිකං ලාභං පරිණතං පුග්ගලස්ස පරිණාමේය්‍ය, පාචිත්තියන්”</Emphasis>ති. (*82*:<Emphasis>131</Emphasis>)
</Paragraph>

</Division>
<Division number="491" book="paci">

<Paragraph number="1438" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="1439" book="paci">
<Emphasis>ජානාති</Emphasis> නාම සාමං වා ජානාති, අඤ්ඤේ වා තස්ස ආරෝචේන්ති, සෝ වා ආරෝචේති.
</Paragraph>

<Paragraph number="1440" book="paci">
<Emphasis>සංඝිකං</Emphasis> නාම සංඝස්ස දින්නං හෝති පරිච්චත්තං.
</Paragraph>

<Paragraph number="1441" book="paci">
<Emphasis>ලාභෝ</Emphasis> නාම චීවරපිණ්ඩපාතසේනාසනගිලානප්පච්චයභේසජ්ජපරික්ඛාරා, අන්තමසෝ චුණ්ණපිණ්ඩෝපි, දන්තකට්ඨම්පි, දසිකසුත්තම්පි.
</Paragraph>

<Paragraph number="1442" book="paci">
<Emphasis>පරිණතං</Emphasis> නාම “දස්සාම කරිස්සාමා”ති වාචා භින්නා හෝති, තං පුග්ගලස්ස පරිණාමේති, ආපත්ති පාචිත්තියස්ස.
</Paragraph>

</Division>
<Division number="492" book="paci">

<Paragraph number="1443" book="paci">
පරිණතේ පරිණතසඤ්ඤී පුග්ගලස්ස පරිණාමේති, ආපත්ති පාචිත්තියස්ස. පරිණතේ වේමතිකෝ පුග්ගලස්ස පරිණාමේති, ආපත්ති දුක්කටස්ස. පරිණතේ අපරිණතසඤ්ඤී පුග්ගලස්ස පරිණාමේති, අනාපත්ති. සංඝස්ස පරිණතං අඤ්ඤසංඝස්ස වා චේතියස්ස වා පරිණාමේති, ආපත්ති දුක්කටස්ස. චේතියස්ස පරිණතං අඤ්ඤචේතියස්ස වා සංඝස්ස වා පුග්ගලස්ස වා පරිණාමේති, ආපත්ති දුක්කටස්ස. පුග්ගලස්ස පරිණතං අඤ්ඤපුග්ගලස්ස වා සංඝස්ස වා චේතියස්ස වා පරිණාමේති, ආපත්ති දුක්කටස්ස. අපරිණතේ පරිණතසඤ්ඤී, ආපත්ති දුක්කටස්ස. අපරිණතේ වේමතිකෝ, ආපත්ති දුක්කටස්ස. අපරිණතේ අපරිණතසඤ්ඤී, අනාපත්ති.
</Paragraph>

</Division>
<Division number="493" book="paci">

<Paragraph number="1444" book="paci">
අනාපත්ති—  “කත්ථ දේමා”ති පුච්ඡීයමානෝ—  “යත්ථ තුම්හාකං දේය්‍යධම්මෝ පරිභෝගං වා ලභේය්‍ය පටිසඞ්ඛාරං වා ලභේය්‍ය චිරට්ඨිතිකෝ වා අස්ස යත්ථ වා පන තුම්හාකං චිත්තං පසීදති තත්ථ දේථා”ති භණති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1445" type="center" book="paci">
පරිණාමනසික්ඛාපදං නිට්ඨිතං ද්වාදසමං.

  
සහධම්මිකවග්ගෝ අට්ඨමෝ.



</Paragraph>

<Paragraph number="1446" type="center" book="paci">
තස්සුද්දානං


</Paragraph>

<Paragraph number="1447" type="verses" book="paci">
_සහධම්ම විවණ්ණඤ්ච,_  
_මෝහාපනං පහාරකං;_  
_තලසත්ති අමූලඤ්ච,_  
_සඤ්චිච්ච ච උපස්සුති;_  
_පටිබාහන ඡන්දඤ්ච,_  
_දබ්බඤ්ච පරිණාමනන්ති._
</Paragraph>