---
title: "1.5.7.2 සප්පාණකසික්ඛාපද"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="387" book="paci">

<Paragraph number="1181" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛූ ජානං සප්පාණකං උදකං පරිභුඤ්ජන්ති.
</Paragraph>

<Paragraph number="1182" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ ජානං සප්පාණකං උදකං පරිභුඤ්ජිස්සන්තී”ති …පේ…  “සච්චං කිර තුම්හේ, භික්ඛවේ, ජානං සප්පාණකං උදකං පරිභුඤ්ජථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, ජානං සප්පාණකං උදකං පරිභුඤ්ජිස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="388" book="paci">

<Paragraph number="1183" book="paci">
<Emphasis>“යෝ පන භික්ඛු ජානං සප්පාණකං උදකං පරිභුඤ්ජේය්‍ය, පාචිත්තියන්”</Emphasis>ති. (*62*:<Emphasis>111</Emphasis>)
</Paragraph>

</Division>
<Division number="389" book="paci">

<Paragraph number="1184" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="1185" book="paci">
<Emphasis>ජානාති</Emphasis> නාම සාමං වා ජානාති, අඤ්ඤේ වා තස්ස ආරෝචේන්ති. “සප්පාණකන්”ති ජානන්තෝ, “පරිභෝගේන මරිස්සන්තී”ති ජානන්තෝ පරිභුඤ්ජති, ආපත්ති පාචිත්තියස්ස.
</Paragraph>

</Division>
<Division number="390" book="paci">

<Paragraph number="1186" book="paci">
සප්පාණකේ සප්පාණකසඤ්ඤී පරිභුඤ්ජති, ආපත්ති පාචිත්තියස්ස. සප්පාණකේ වේමතිකෝ පරිභුඤ්ජති, ආපත්ති දුක්කටස්ස. සප්පාණකේ අප්පාණකසඤ්ඤී පරිභුඤ්ජති, අනාපත්ති. අප්පාණකේ සප්පාණකසඤ්ඤී, ආපත්ති දුක්කටස්ස. අප්පාණකේ වේමතිකෝ, ආපත්ති දුක්කටස්ස. අප්පාණකේ අප්පාණකසඤ්ඤී, අනාපත්ති.
</Paragraph>

</Division>
<Division number="391" book="paci">

<Paragraph number="1187" book="paci">
අනාපත්ති—  “සප්පාණකන්”ති අජානන්තෝ, “අප්පාණකන්”ති ජානන්තෝ, “පරිභෝගේන න මරිස්සන්තී”ති ජානන්තෝ පරිභුඤ්ජති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1188" type="center" book="paci">
සප්පාණකසික්ඛාපදං නිට්ඨිතං දුතියං.
</Paragraph>