---
title: "1.5.9.6 තූලෝනද්ධසික්ඛාපද"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="526" book="paci">

<Paragraph number="1543" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛූ මඤ්චම්පි පීඨම්පි තූලෝනද්ධං කාරාපේන්ති. මනුස්සා විහාරචාරිකං ආහිණ්ඩන්තා පස්සිත්වා උජ්ඣායන්ති ඛිය්‍යන්ති විපාචේන්ති—  “කථඤ්හි නාම සමණා සක්‍යපුත්තියා මඤ්චම්පි පීඨම්පි තූලෝනද්ධං කාරාපේස්සන්ති, සේය්‍යථාපි ගිහී කාමභෝගිනෝ”ති.
</Paragraph>

<Paragraph number="1544" book="paci">
අස්සෝසුං ඛෝ භික්ඛූ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ මඤ්චම්පි පීඨම්පි තූලෝනද්ධං කාරාපේස්සන්තී”ති …පේ…  “සච්චං කිර තුම්හේ, භික්ඛවේ, මඤ්චම්පි පීඨම්පි තූලෝනද්ධං කාරාපේථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, මඤ්චම්පි පීඨම්පි තූලෝනද්ධං කාරාපේස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="527" book="paci">

<Paragraph number="1545" book="paci">
<Emphasis>“යෝ පන භික්ඛු මඤ්චං වා පීඨං වා තූලෝනද්ධං කාරාපේය්‍ය, උද්දාලනකං පාචිත්තියන්”</Emphasis>ති. (*88*:<Emphasis>137</Emphasis>)
</Paragraph>

</Division>
<Division number="528" book="paci">

<Paragraph number="1546" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="1547" book="paci">
<Emphasis>මඤ්චෝ</Emphasis> නාම චත්තාරෝ මඤ්චා—  මසාරකෝ, බුන්දිකාබද්ධෝ, කුළීරපාදකෝ, ආහච්චපාදකෝ.
</Paragraph>

<Paragraph number="1548" book="paci">
<Emphasis>පීඨං</Emphasis> නාම චත්තාරි පීඨානි—  මසාරකං, බුන්දිකාබද්ධං, කුළීරපාදකං, ආහච්චපාදකං.
</Paragraph>

<Paragraph number="1549" book="paci">
<Emphasis>තූලං</Emphasis> නාම තීණි තූලානි—  රුක්ඛතූලං, ලතාතූලං, පෝටකිතූලං.
</Paragraph>

<Paragraph number="1550" book="paci">
<Emphasis>කාරාපේය්‍යා</Emphasis>ති කරෝති වා කාරාපේති වා, පයෝගේ දුක්කටං. පටිලාභේන උද්දාලේත්වා පාචිත්තියං දේසේතබ්බං.
</Paragraph>

</Division>
<Division number="529" book="paci">

<Paragraph number="1551" book="paci">
අත්තනා විප්පකතං අත්තනා පරියෝසාපේති, ආපත්ති පාචිත්තියස්ස. අත්තනා විප්පකතං පරේහි පරියෝසාපේති, ආපත්ති පාචිත්තියස්ස. පරේහි විප්පකතං අත්තනා පරියෝසාපේති, ආපත්ති පාචිත්තියස්ස. පරේහි විප්පකතං පරේහි පරියෝසාපේති, ආපත්ති පාචිත්තියස්ස.
</Paragraph>

<Paragraph number="1552" book="paci">
අඤ්ඤස්සත්ථාය කරෝති වා කාරාපේති වා, ආපත්ති දුක්කටස්ස. අඤ්ඤේන කතං පටිලභිත්වා පරිභුඤ්ජති, ආපත්ති දුක්කටස්ස.
</Paragraph>

</Division>
<Division number="530" book="paci">

<Paragraph number="1553" book="paci">
අනාපත්ති—  ආයෝගේ, කායබන්ධනේ, අංසබද්ධකේ, පත්තත්ථවිකාය, පරිස්සාවනේ, බිබ්බෝහනං කරෝති, අඤ්ඤේන කතං පටිලභිත්වා උද්දාලේත්වා පරිභුඤ්ජති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1554" type="center" book="paci">
තූලෝනද්ධසික්ඛාපදං නිට්ඨිතං ඡට්ඨං.
</Paragraph>