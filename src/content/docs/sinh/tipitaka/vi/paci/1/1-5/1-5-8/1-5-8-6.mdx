---
title: "1.5.8.6 අමූලකසික්ඛාපද"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="459" book="paci">

<Paragraph number="1367" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛූ භික්ඛුං අමූලකේන සංඝාදිසේසේන අනුද්ධංසේන්ති.
</Paragraph>

<Paragraph number="1368" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ භික්ඛුං අමූලකේන සංඝාදිසේසේන අනුද්ධංසේස්සන්තී”ති …පේ…  “සච්චං කිර තුම්හේ, භික්ඛවේ, භික්ඛුං අමූලකේන සංඝාදිසේසේන අනුද්ධංසේථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, භික්ඛුං අමූලකේන සංඝාදිසේසේන අනුද්ධංසේස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="460" book="paci">

<Paragraph number="1369" book="paci">
<Emphasis>“යෝ පන භික්ඛු භික්ඛුං අමූලකේන සංඝාදිසේසේන අනුද්ධංසේය්‍ය, පාචිත්තියන්”</Emphasis>ති. (*76*:<Emphasis>125</Emphasis>)
</Paragraph>

</Division>
<Division number="461" book="paci">

<Paragraph number="1370" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="1371" book="paci">
<Emphasis>භික්ඛුන්</Emphasis>ති අඤ්ඤං භික්ඛුං.
</Paragraph>

<Paragraph number="1372" book="paci">
<Emphasis>අමූලකං</Emphasis> නාම අදිට්ඨං අස්සුතං අපරිසඞ්කිතං.
</Paragraph>

<Paragraph number="1373" book="paci">
<Emphasis>සංඝාදිසේසේනා</Emphasis>ති තේරසන්නං අඤ්ඤතරේන.
</Paragraph>

<Paragraph number="1374" book="paci">
<Emphasis>අනුද්ධංසේය්‍යා</Emphasis>ති චෝදේති වා චෝදාපේති වා, ආපත්ති පාචිත්තියස්ස.
</Paragraph>

</Division>
<Division number="462" book="paci">

<Paragraph number="1375" book="paci">
උපසම්පන්නේ උපසම්පන්නසඤ්ඤී අමූලකේන සංඝාදිසේසේන අනුද්ධංසේති, ආපත්ති පාචිත්තියස්ස. උපසම්පන්නේ වේමතිකෝ අමූලකේන සංඝාදිසේසේන අනුද්ධංසේති, ආපත්ති පාචිත්තියස්ස. උපසම්පන්නේ අනුපසම්පන්නසඤ්ඤී අමූලකේන සංඝාදිසේසේන අනුද්ධංසේති, ආපත්ති පාචිත්තියස්ස.
</Paragraph>

<Paragraph number="1376" book="paci">
ආචාරවිපත්තියා වා දිට්ඨිවිපත්තියා වා අනුද්ධංසේති, ආපත්ති දුක්කටස්ස. අනුපසම්පන්නං අනුද්ධංසේති, ආපත්ති දුක්කටස්ස. අනුපසම්පන්නේ උපසම්පන්නසඤ්ඤී, ආපත්ති දුක්කටස්ස. අනුපසම්පන්නේ වේමතිකෝ, ආපත්ති දුක්කටස්ස. අනුපසම්පන්නේ අනුපසම්පන්නසඤ්ඤී, ආපත්ති දුක්කටස්ස.
</Paragraph>

</Division>
<Division number="463" book="paci">

<Paragraph number="1377" book="paci">
අනාපත්ති—  තථාසඤ්ඤී චෝදේති, වා චෝදාපේති වා, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1378" type="center" book="paci">
අමූලකසික්ඛාපදං නිට්ඨිතං ඡට්ඨං.
</Paragraph>