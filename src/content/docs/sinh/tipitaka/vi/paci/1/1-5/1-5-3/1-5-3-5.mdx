---
title: "1.5.3.5 චීවරදානසික්ඛාපද"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="169" book="paci">

<Paragraph number="558" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන අඤ්ඤතරෝ භික්ඛු සාවත්ථියං අඤ්ඤතරිස්සා විසිඛාය පිණ්ඩාය චරති. අඤ්ඤතරාපි භික්ඛුනී තස්සා විසිඛාය පිණ්ඩාය චරති. අථ ඛෝ සෝ භික්ඛු තං භික්ඛුනිං ඒතදවෝච—  “ගච්ඡ, භගිනි, අමුකස්මිං ඕකාසේ භික්ඛා දිය්‍යතී”ති. සාපි ඛෝ ඒවමාහ—  “ගච්ඡාය්‍ය, අමුකස්මිං ඕකාසේ භික්ඛා දිය්‍යතී”ති. තේ අභිණ්හදස්සනේන සන්දිට්ඨා අහේසුං. තේන ඛෝ පන සමයේන සංඝස්ස චීවරං භාජීයති. අථ ඛෝ සා භික්ඛුනී ඕවාදං ගන්ත්වා යේන සෝ භික්ඛු තේනුපසඞ්කමි; උපසඞ්කමිත්වා තං භික්ඛුං අභිවාදේත්වා ඒකමන්තං අට්ඨාසි. ඒකමන්තං ඨිතං ඛෝ තං භික්ඛුනිං සෝ භික්ඛු ඒතදවෝච—  “අයං මේ, භගිනි, චීවරපටිවීසෝ; සාදියිස්සසී”ති? “ආමාය්‍ය, දුබ්බලචීවරාම්හී”ති.
</Paragraph>

<Paragraph number="559" book="paci">
අථ ඛෝ සෝ භික්ඛු තස්සා භික්ඛුනියා චීවරං අදාසි. සෝපි ඛෝ භික්ඛු දුබ්බලචීවරෝ හෝති. භික්ඛූ තං භික්ඛුං ඒතදවෝචුං—  “කරෝහි දානි තේ, ආවුසෝ, චීවරන්”ති. අථ ඛෝ සෝ භික්ඛු භික්ඛූනං ඒතමත්ථං ආරෝචේසි.
</Paragraph>

<Paragraph number="560" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛු භික්ඛුනියා චීවරං දස්සතී”ති …පේ…  “සච්චං කිර ත්වං, භික්ඛු, භික්ඛුනියා චීවරං අදාසී”ති? “සච්චං, භගවා”ති. “ඤාතිකා තේ, භික්ඛු, අඤ්ඤාතිකා”ති? “අඤ්ඤාතිකා, භගවා”ති. “අඤ්ඤාතකෝ, මෝඝපුරිස, අඤ්ඤාතිකාය න ජානාති පතිරූපං වා අප්පතිරූපං වා සන්තං වා අසන්තං වා. කථඤ්හි නාම ත්වං, මෝඝපුරිස, අඤ්ඤාතිකාය භික්ඛුනියා චීවරං දස්සසි. නේතං, මෝඝපුරිස, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="561" book="paci">
<Emphasis>“යෝ පන භික්ඛු අඤ්ඤාතිකාය භික්ඛුනියා චීවරං දදේය්‍ය, පාචිත්තියන්”</Emphasis>ති.
</Paragraph>

<Paragraph number="562" book="paci">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.
</Paragraph>

</Division>
<Division number="170" book="paci">

<Paragraph number="563" book="paci">
තේන ඛෝ පන සමයේන භික්ඛූ කුක්කුච්චායන්තා භික්ඛුනීනං පාරිවත්තකං චීවරං න දේන්ති. භික්ඛුනියෝ උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා අම්හාකං පාරිවත්තකං චීවරං න දස්සන්තී”ති.
</Paragraph>

<Paragraph number="564" book="paci">
අස්සෝසුං ඛෝ භික්ඛූ තාසං භික්ඛුනීනං උජ්ඣායන්තීනං ඛිය්‍යන්තීනං විපාචේන්තීනං. අථ ඛෝ තේ භික්ඛූ භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “අනුජානාමි, භික්ඛවේ, පඤ්චන්නං පාරිවත්තකං දාතුං. භික්ඛුස්ස, භික්ඛුනියා, සික්ඛමානාය, සාමණේරස්ස, සාමණේරියා—  අනුජානාමි, භික්ඛවේ, ඉමේසං පඤ්චන්නං පාරිවත්තකං දාතුං. ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="171" book="paci">

<Paragraph number="565" book="paci">
<Emphasis>“යෝ පන භික්ඛු අඤ්ඤාතිකාය භික්ඛුනියා චීවරං දදේය්‍ය, අඤ්ඤත්‍ර පාරිවත්තකා, පාචිත්තියන්”</Emphasis>ති. (*25*:<Emphasis>74</Emphasis>)
</Paragraph>

</Division>
<Division number="172" book="paci">

<Paragraph number="566" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="567" book="paci">
<Emphasis>අඤ්ඤාතිකා</Emphasis> නාම මාතිතෝ වා පිතිතෝ වා යාව සත්තමා පිතාමහයුගා අසම්බද්ධා.
</Paragraph>

<Paragraph number="568" book="paci">
<Emphasis>භික්ඛුනී</Emphasis> නාම උභතෝසංඝේ උපසම්පන්නා.
</Paragraph>

<Paragraph number="569" book="paci">
<Emphasis>චීවරං</Emphasis> නාම ඡන්නං චීවරානං අඤ්ඤතරං චීවරං විකප්පනුපගං පච්ඡිමං.
</Paragraph>

<Paragraph number="570" book="paci">
<Emphasis>අඤ්ඤත්‍ර පාරිවත්තකා</Emphasis>ති ඨපේත්වා පාරිවත්තකං දේති, ආපත්ති පාචිත්තියස්ස.
</Paragraph>

</Division>
<Division number="173" book="paci">

<Paragraph number="571" book="paci">
අඤ්ඤාතිකාය අඤ්ඤාතිකසඤ්ඤී චීවරං දේති, අඤ්ඤත්‍ර පාරිවත්තකා, ආපත්ති පාචිත්තියස්ස. අඤ්ඤාතිකාය වේමතිකෝ චීවරං දේති, අඤ්ඤත්‍ර පාරිවත්තකා, ආපත්ති පාචිත්තියස්ස. අඤ්ඤාතිකාය ඤාතිකසඤ්ඤී චීවරං දේති, අඤ්ඤත්‍ර පාරිවත්තකා, ආපත්ති පාචිත්තියස්ස.
</Paragraph>

<Paragraph number="572" book="paci">
ඒකතෝ උපසම්පන්නාය චීවරං දේති, අඤ්ඤත්‍ර පාරිවත්තකා, ආපත්ති දුක්කටස්ස. ඤාතිකාය අඤ්ඤාතිකසඤ්ඤී, ආපත්ති දුක්කටස්ස. ඤාතිකාය වේමතිකෝ, ආපත්ති දුක්කටස්ස. ඤාතිකාය ඤාතිකසඤ්ඤී, අනාපත්ති.
</Paragraph>

</Division>
<Division number="174" book="paci">

<Paragraph number="573" book="paci">
අනාපත්ති—  ඤාතිකාය, පාරිවත්තකං පරිත්තේන වා විපුලං, විපුලේන වා පරිත්තං, භික්ඛුනී විස්සාසං ගණ්හාති, තාවකාලිකං ගණ්හාති, චීවරං ඨපේත්වා අඤ්ඤං පරික්ඛාරං දේති, සික්ඛමානාය, සාමණේරියා, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="574" type="center" book="paci">
චීවරදානසික්ඛාපදං නිට්ඨිතං පඤ්චමං.
</Paragraph>