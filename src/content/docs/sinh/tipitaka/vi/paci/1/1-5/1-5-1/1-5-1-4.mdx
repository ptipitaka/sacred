---
title: "1.5.1.4 පදසෝධම්මසික්ඛාපද"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="44" book="paci">

<Paragraph number="150" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛූ උපාසකේ පදසෝ ධම්මං වාචේන්ති. උපාසකා භික්ඛූසු අගාරවා අප්පතිස්සා අසභාගවුත්තිකා විහරන්ති. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ උපාසකේ පදසෝ ධම්මං වාචේස්සන්ති. උපාසකා භික්ඛූසු අගාරවා අප්පතිස්සා අසභාගවුත්තිකා විහරන්තී”ති.
</Paragraph>

<Paragraph number="151" book="paci">
අථ ඛෝ තේ භික්ඛූ ඡබ්බග්ගියේ භික්ඛූ අනේකපරියායේන විගරහිත්වා භගවතෝ ඒතමත්ථං ආරෝචේසුං …පේ…  “සච්චං කිර තුම්හේ, භික්ඛවේ, උපාසකේ පදසෝ ධම්මං වාචේථ; උපාසකා භික්ඛූසු අගාරවා අප්පතිස්සා අසභාගවුත්තිකා විහරන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, උපාසකේ පදසෝ ධම්මං වාචේස්සථ. උපාසකා භික්ඛූසු අගාරවා අප්පතිස්සා අසභාගවුත්තිකා විහරන්ති. නේතං, මෝඝපුරිසා, අප්පසන්නානං වා පසාදාය පසන්නානං වා භිය්‍යෝභාවාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="45" book="paci">

<Paragraph number="152" book="paci">
<Emphasis>“යෝ පන භික්ඛු අනුපසම්පන්නං පදසෝ ධම්මං වාචේය්‍ය පාචිත්තියන්”</Emphasis>ති. (*4*:<Emphasis>53</Emphasis>)
</Paragraph>

</Division>
<Division number="46" book="paci">

<Paragraph number="153" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="154" book="paci">
<Emphasis>අනුපසම්පන්නෝ</Emphasis> නාම භික්ඛුඤ්ච භික්ඛුනිඤ්ච ඨපේත්වා අවසේසෝ අනුපසම්පන්නෝ නාම.
</Paragraph>

<Paragraph number="155" book="paci">
<Emphasis>පදසෝ</Emphasis> නාම පදං, අනුපදං, අන්වක්ඛරං, අනුබ්‍යඤ්ජනං.
</Paragraph>

<Paragraph number="156" book="paci">
<Emphasis>පදං</Emphasis> නාම ඒකතෝ පට්ඨපේත්වා ඒකතෝ ඕසාපේන්ති. <Emphasis>අනුපදං</Emphasis> නාම පාටේක්කං පට්ඨපේත්වා ඒකතෝ ඕසාපේන්ති. <Emphasis>අන්වක්ඛරං</Emphasis> නාම “රූපං අනිච්චන්”ති වුච්චමානෝ, “රුන්”ති ඕපාතේති. <Emphasis>අනුබ්‍යඤ්ජනං</Emphasis> නාම “රූපං අනිච්චන්”ති වුච්චමානෝ, “වේදනා අනිච්චා”ති සද්දං නිච්ඡාරේති.
</Paragraph>

<Paragraph number="157" book="paci">
යඤ්ච පදං, යඤ්ච අනුපදං, යඤ්ච අන්වක්ඛරං, යඤ්ච අනුබ්‍යඤ්ජනං—  සබ්බමේතං පදසෝ නාම.
</Paragraph>

<Paragraph number="158" book="paci">
<Emphasis>ධම්මෝ</Emphasis> නාම බුද්ධභාසිතෝ, සාවකභාසිතෝ, ඉසිභාසිතෝ, දේවතාභාසිතෝ, අත්ථූපසඤ්හිතෝ, ධම්මූපසඤ්හිතෝ.
</Paragraph>

<Paragraph number="159" book="paci">
<Emphasis>වාචේය්‍යා</Emphasis>ති පදේන වාචේති, පදේ පදේ ආපත්ති පාචිත්තියස්ස. අක්ඛරාය වාචේති, අක්ඛරක්ඛරාය ආපත්ති පාචිත්තියස්ස.
</Paragraph>

</Division>
<Division number="47" book="paci">

<Paragraph number="160" book="paci">
අනුපසම්පන්නේ අනුපසම්පන්නසඤ්ඤී පදසෝ ධම්මං වාචේති, ආපත්ති පාචිත්තියස්ස. අනුපසම්පන්නේ වේමතිකෝ පදසෝ ධම්මං වාචේති, ආපත්ති පාචිත්තියස්ස. අනුපසම්පන්නේ උපසම්පන්නසඤ්ඤී පදසෝ ධම්මං වාචේති, ආපත්ති පාචිත්තියස්ස.
</Paragraph>

<Paragraph number="161" book="paci">
උපසම්පන්නේ අනුපසම්පන්නසඤ්ඤී, ආපත්ති දුක්කටස්ස. උපසම්පන්නේ වේමතිකෝ, ආපත්ති දුක්කටස්ස. උපසම්පන්නේ උපසම්පන්නසඤ්ඤී, අනාපත්ති.
</Paragraph>

</Division>
<Division number="48" book="paci">

<Paragraph number="162" book="paci">
අනාපත්ති—  ඒකතෝ උද්දිසාපේන්තෝ, ඒකතෝ සජ්ඣායං කරෝන්තෝ, යේභුය්‍යේන පගුණං ගන්ථං භණන්තං ඕපාතේති, ඕසාරේන්තං ඕපාතේති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="163" type="center" book="paci">
පදසෝධම්මසික්ඛාපදං නිට්ඨිතං චතුත්ථං.
</Paragraph>