---
title: "1.5.9.7 නිසීදනසික්ඛාපද"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="531" book="paci">

<Paragraph number="1555" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන භගවතා භික්ඛූනං නිසීදනං අනුඤ්ඤාතං හෝති. ඡබ්බග්ගියා භික්ඛූ—  “භගවතා නිසීදනං අනුඤ්ඤාතන්”ති අප්පමාණිකානි නිසීදනානි ධාරේන්ති. මඤ්චස්සපි පීඨස්සපි පුරතෝපි පච්ඡතෝපි ඕලම්බේන්ති.
</Paragraph>

<Paragraph number="1556" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ අප්පමාණිකානි නිසීදනානි ධාරේස්සන්තී”ති …පේ…  “සච්චං කිර තුම්හේ, භික්ඛවේ, අප්පමාණිකානි නිසීදනානි ධාරේථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, අප්පමාණිකානි නිසීදනානි ධාරේස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="1557" book="paci">
<Emphasis>“නිසීදනං පන භික්ඛුනා කාරයමානේන පමාණිකං කාරේතබ්බං. තත්‍රිදං පමාණං—  දීඝසෝ ද්වේ විදත්ථියෝ, සුගතවිදත්ථියා; තිරියං දියඩ්ඪං. තං අතික්කාමයතෝ ඡේදනකං පාචිත්තියන්”</Emphasis>ති.
</Paragraph>

<Paragraph number="1558" book="paci">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.
</Paragraph>

</Division>
<Division number="532" book="paci">

<Paragraph number="1559" book="paci">
තේන ඛෝ පන සමයේන ආයස්මා උදායී මහාකායෝ හෝති. සෝ භගවතෝ පුරතෝ නිසීදනං පඤ්ඤපේත්වා සමන්තතෝ සමඤ්ඡමානෝ නිසීදති. අථ ඛෝ භගවා ආයස්මන්තං උදායිං ඒතදවෝච—  “කිස්ස ත්වං, උදායි, නිසීදනං සමන්තතෝ සමඤ්ඡසි; සේය්‍යථාපි පුරාණාසිකෝට්ඨෝ”ති? “තථා හි පන, භන්තේ, භගවතා භික්ඛූනං අතිඛුද්දකං නිසීදනං අනුඤ්ඤාතන්”ති. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “අනුජානාමි, භික්ඛවේ, නිසීදනස්ස දසං විදත්ථිං. ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="533" book="paci">

<Paragraph number="1560" book="paci">
<Emphasis>“නිසීදනං පන භික්ඛුනා කාරයමානේන පමාණිකං කාරේතබ්බං. තත්‍රිදං පමාණං—  දීඝසෝ ද්වේ විදත්ථියෝ, සුගතවිදත්ථියා; තිරියං දියඩ්ඪං. දසා විදත්ථි. තං අතික්කාමයතෝ ඡේදනකං පාචිත්තියන්”</Emphasis>ති. (*89*:<Emphasis>138</Emphasis>)
</Paragraph>

</Division>
<Division number="534" book="paci">

<Paragraph number="1561" book="paci">
<Emphasis>නිසීදනං</Emphasis> නාම සදසං වුච්චති.
</Paragraph>

<Paragraph number="1562" book="paci">
<Emphasis>කාරයමානේනා</Emphasis>ති කරෝන්තෝ වා කාරාපේන්තෝ වා පමාණිකං කාරේතබ්බං. තත්‍රිදං පමාණං—  දීඝසෝ ද්වේ විදත්ථියෝ, සුගතවිදත්ථියා; තිරියං දියඩ්ඪං. දසා විදත්ථි. තං අතික්කාමේත්වා කරෝති වා කාරාපේති වා, පයෝගේ දුක්කටං. පටිලාභේන ඡින්දිත්වා පාචිත්තියං දේසේතබ්බං.
</Paragraph>

</Division>
<Division number="535" book="paci">

<Paragraph number="1563" book="paci">
අත්තනා විප්පකතං අත්තනා පරියෝසාපේති, ආපත්ති පාචිත්තියස්ස. අත්තනා විප්පකතං පරේහි පරියෝසාපේති, ආපත්ති පාචිත්තියස්ස. පරේහි විප්පකතං අත්තනා පරියෝසාපේති, ආපත්ති පාචිත්තියස්ස. පරේහි විප්පකතං පරේහි පරියෝසාපේති, ආපත්ති පාචිත්තියස්ස.
</Paragraph>

<Paragraph number="1564" book="paci">
අඤ්ඤස්සත්ථාය කරෝති වා කාරාපේති වා, ආපත්ති දුක්කටස්ස. අඤ්ඤේන කතං පටිලභිත්වා පරිභුඤ්ජති, ආපත්ති දුක්කටස්ස.
</Paragraph>

</Division>
<Division number="536" book="paci">

<Paragraph number="1565" book="paci">
අනාපත්ති—  පමාණිකං කරෝති, ඌනකං කරෝති, අඤ්ඤේන කතං පමාණාතික්කන්තං පටිලභිත්වා ඡින්දිත්වා පරිභුඤ්ජති, විතානං වා භූමත්ථරණං වා සාණිපාකාරං වා භිසිං වා බිබ්බෝහනං වා කරෝති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1566" type="center" book="paci">
නිසීදනසික්ඛාපදං නිට්ඨිතං සත්තමං.
</Paragraph>