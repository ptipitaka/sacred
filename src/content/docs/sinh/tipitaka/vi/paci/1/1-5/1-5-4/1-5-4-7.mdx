---
title: "1.5.4.7 විකාලභෝජනසික්ඛාපද"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="247" book="paci">

<Paragraph number="800" book="paci">
තේන සමයේන බුද්ධෝ භගවා රාජගහේ විහරති වේළුවනේ කලන්දකනිවාපේ. තේන ඛෝ පන සමයේන රාජගහේ ගිරග්ගසමජ්ජෝ හෝති. සත්තරසවග්ගියා භික්ඛූ ගිරග්ගසමජ්ජං දස්සනාය අගමංසු. මනුස්සා සත්තරසවග්ගියේ භික්ඛූ පස්සිත්වා නහාපේත්වා විලිම්පේත්වා භෝජේත්වා ඛාදනීයං අදංසු. සත්තරසවග්ගියා භික්ඛූ ඛාදනීයං ආදාය ආරාමං ගන්ත්වා ඡබ්බග්ගියේ භික්ඛූ ඒතදවෝචුං—  “ගණ්හාථාවුසෝ, ඛාදනීයං ඛාදථා”ති. “කුතෝ තුම්හේහි, ආවුසෝ, ඛාදනීයං ලද්ධන්”ති? සත්තරසවග්ගියා භික්ඛූ ඡබ්බග්ගියානං භික්ඛූනං ඒතමත්ථං ආරෝචේසුං. “කිං පන තුම්හේ, ආවුසෝ, විකාලේ භෝජනං භුඤ්ජථා”ති? “ඒවමාවුසෝ”ති. ඡබ්බග්ගියා භික්ඛූ උජ්ඣායන්ති ඛිය්‍යන්ති විපාචේන්ති—  “කථඤ්හි නාම සත්තරසවග්ගියා භික්ඛූ විකාලේ භෝජනං භුඤ්ජිස්සන්තී”ති.
</Paragraph>

<Paragraph number="801" book="paci">
අථ ඛෝ ඡබ්බග්ගියා භික්ඛූ භික්ඛූනං ඒතමත්ථං ආරෝචේසුං. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම සත්තරසවග්ගියා භික්ඛූ විකාලේ භෝජනං භුඤ්ජිස්සන්තී”ති …පේ…  “සච්චං කිර තුම්හේ, භික්ඛවේ, විකාලේ භෝජනං භුඤ්ජථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, විකාලේ භෝජනං භුඤ්ජිස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="248" book="paci">

<Paragraph number="802" book="paci">
<Emphasis>“යෝ පන භික්ඛු විකාලේ ඛාදනීයං</Emphasis> <Emphasis>වා භෝජනීයං වා ඛාදේය්‍ය වා භුඤ්ජේය්‍ය වා, පාචිත්තියන්”</Emphasis>ති. (*37*:<Emphasis>86</Emphasis>)
</Paragraph>

</Division>
<Division number="249" book="paci">

<Paragraph number="803" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="804" book="paci">
<Emphasis>විකාලෝ</Emphasis> නාම මජ්ඣන්හිකේ වීතිවත්තේ යාව අරුණුග්ගමනා.
</Paragraph>

<Paragraph number="805" book="paci">
<Emphasis>ඛාදනීයං</Emphasis> නාම පඤ්ච භෝජනානි—  යාමකාලිකං සත්තාහකාලිකං යාවජීවිකං ඨපේත්වා අවසේසං ඛාදනීයං නාම.
</Paragraph>

<Paragraph number="806" book="paci">
<Emphasis>භෝජනීයං</Emphasis> නාම පඤ්ච භෝජනානි—  ඕදනෝ, කුම්මාසෝ, සත්තු, මච්ඡෝ, මංසං.
</Paragraph>

<Paragraph number="807" book="paci">
“ඛාදිස්සාමි භුඤ්ජිස්සාමී”ති පටිග්ගණ්හාති, ආපත්ති දුක්කටස්ස. අජ්ඣෝහාරේ අජ්ඣෝහාරේ ආපත්ති පාචිත්තියස්ස.
</Paragraph>

</Division>
<Division number="250" book="paci">

<Paragraph number="808" book="paci">
විකාලේ විකාලසඤ්ඤී ඛාදනීයං වා භෝජනීයං වා ඛාදති වා භුඤ්ජති වා, ආපත්ති පාචිත්තියස්ස. විකාලේ වේමතිකෝ ඛාදනීයං වා භෝජනීයං වා ඛාදති වා භුඤ්ජති වා, ආපත්ති පාචිත්තියස්ස. විකාලේ කාලසඤ්ඤී ඛාදනීයං වා භෝජනීයං වා ඛාදති වා භුඤ්ජති වා, ආපත්ති පාචිත්තියස්ස.
</Paragraph>

<Paragraph number="809" book="paci">
යාමකාලිකං සත්තාහකාලිකං යාවජීවිකං ආහාරත්ථාය පටිග්ගණ්හාති, ආපත්ති දුක්කටස්ස. අජ්ඣෝහාරේ අජ්ඣෝහාරේ ආපත්ති දුක්කටස්ස. කාලේ විකාලසඤ්ඤී, ආපත්ති දුක්කටස්ස. කාලේ වේමතිකෝ, ආපත්ති දුක්කටස්ස. කාලේ කාලසඤ්ඤී, අනාපත්ති.
</Paragraph>

</Division>
<Division number="251" book="paci">

<Paragraph number="810" book="paci">
අනාපත්ති—  යාමකාලිකං සත්තාහකාලිකං යාවජීවිකං සති පච්චයේ පරිභුඤ්ජති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="811" type="center" book="paci">
විකාලභෝජනසික්ඛාපදං නිට්ඨිතං සත්තමං.
</Paragraph>