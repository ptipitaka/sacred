---
title: "1.5.8.9 කම්මපටිබාහනසික්ඛාපද"
tableOfContents: false
sidebar:
  order: 12
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="474" book="paci">

<Paragraph number="1403" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛූ අනාචාරං ආචරිත්වා ඒකමේකස්ස කම්මේ කයිරමානේ පටික්කෝසන්ති. තේන ඛෝ පන සමයේන සංඝෝ සන්නිපතිතෝ හෝති කේනචිදේව කරණීයේන. ඡබ්බග්ගියා භික්ඛූ චීවරකම්මං කරෝන්තා ඒකස්ස ඡන්දං අදංසු. අථ ඛෝ සංඝෝ—  “අයං, ආවුසෝ, ඡබ්බග්ගියෝ භික්ඛු ඒකකෝ ආගතෝ, හන්දස්ස මයං කම්මං කරෝමා”ති තස්ස කම්මං අකාසි. අථ ඛෝ සෝ භික්ඛු යේන ඡබ්බග්ගියා භික්ඛූ තේනුපසඞ්කමි. ඡබ්බග්ගියා භික්ඛූ තං භික්ඛුං ඒතදවෝචුං—  “කිං, ආවුසෝ, සංඝෝ අකාසී”ති? “සංඝෝ මේ, ආවුසෝ, කම්මං අකාසී”ති. “න මයං, ආවුසෝ, ඒතදත්ථාය ඡන්දං අදම්හා—  ‘තුය්හං කම්මං කරිස්සතී’ති. සචේ ච මයං ජානේය්‍යාම ‘තුය්හං කම්මං කරිස්සතී’ති, න මයං ඡන්දං දදේය්‍යාමා”ති.
</Paragraph>

<Paragraph number="1404" book="paci">
යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ ධම්මිකානං කම්මානං ඡන්දං දත්වා පච්ඡා ඛීයනධම්මං ආපජ්ජිස්සන්තී”ති …පේ…  “සච්චං කිර තුම්හේ, භික්ඛවේ, ධම්මිකානං කම්මානං ඡන්දං දත්වා පච්ඡා ඛීයනධම්මං ආපජ්ජථා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, ධම්මිකානං කම්මානං ඡන්දං දත්වා පච්ඡා ඛීයනධම්මං ආපජ්ජිස්සථ. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="475" book="paci">

<Paragraph number="1405" book="paci">
<Emphasis>“යෝ පන භික්ඛු ධම්මිකානං කම්මානං ඡන්දං දත්වා පච්ඡා ඛීයනධම්මං ආපජ්ජේය්‍ය, පාචිත්තියන්”</Emphasis>ති. (*79*:<Emphasis>128</Emphasis>)
</Paragraph>

</Division>
<Division number="476" book="paci">

<Paragraph number="1406" book="paci">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.
</Paragraph>

<Paragraph number="1407" book="paci">
<Emphasis>ධම්මිකං</Emphasis> නාම <Emphasis>කම්මං</Emphasis> අපලෝකනකම්මං ඤත්තිකම්මං ඤත්තිදුතියකම්මං ඤත්තිචතුත්ථකම්මං ධම්මේන විනයේන සත්ථුසාසනේන කතං, ඒතං ධම්මිකං නාම කම්මං. ඡන්දං දත්වා ඛිය්‍යති ආපත්ති පාචිත්තියස්ස.
</Paragraph>

</Division>
<Division number="477" book="paci">

<Paragraph number="1408" book="paci">
ධම්මකම්මේ ධම්මකම්මසඤ්ඤී ඡන්දං දත්වා ඛිය්‍යති, ආපත්ති පාචිත්තියස්ස. ධම්මකම්මේ වේමතිකෝ ඡන්දං දත්වා ඛිය්‍යති, ආපත්ති දුක්කටස්ස. ධම්මකම්මේ අධම්මකම්මසඤ්ඤී ඡන්දං දත්වා ඛිය්‍යති, අනාපත්ති. අධම්මකම්මේ ධම්මකම්මසඤ්ඤී, ආපත්ති දුක්කටස්ස. අධම්මකම්මේ වේමතිකෝ, ආපත්ති දුක්කටස්ස. අධම්මකම්මේ අධම්මකම්මසඤ්ඤී, අනාපත්ති.
</Paragraph>

</Division>
<Division number="478" book="paci">

<Paragraph number="1409" book="paci">
අනාපත්ති—  “අධම්මේන වා වග්ගේන වා න කම්මාරහස්ස වා කම්මං කතන්”ති ජානන්තෝ ඛිය්‍යති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="1410" type="center" book="paci">
කම්මපටිබාහනසික්ඛාපදං නිට්ඨිතං නවමං.
</Paragraph>