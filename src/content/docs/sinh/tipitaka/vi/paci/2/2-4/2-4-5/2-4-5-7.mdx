---
title: "2.4.5.7 ආවසථචීවරසික්ඛාපද"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1003" book="paci">

<Paragraph number="3051" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ථුල්ලනන්දා භික්ඛුනී ආවසථචීවරං අනිස්සජ්ජිත්වා පරිභුඤ්ජති. අඤ්ඤා උතුනියෝ භික්ඛුනියෝ න ලභන්ති.
</Paragraph>

<Paragraph number="3052" book="paci">
යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා ආවසථචීවරං අනිස්සජ්ජිත්වා පරිභුඤ්ජිස්සතී”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී ආවසථචීවරං අනිස්සජ්ජිත්වා පරිභුඤ්ජතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී ආවසථචීවරං අනිස්සජ්ජිත්වා පරිභුඤ්ජිස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1004" book="paci">

<Paragraph number="3053" book="paci">
<Emphasis>“යා පන භික්ඛුනී ආවසථචීවරං අනිස්සජ්ජිත්වා පරිභුඤ්ජේය්‍ය, පාචිත්තියන්”</Emphasis>ති. (*47*:<Emphasis>102</Emphasis>)
</Paragraph>

</Division>
<Division number="1005" book="paci">

<Paragraph number="3054" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3055" book="paci">
<Emphasis>ආවසථචීවරං</Emphasis> නාම “උතුනියෝ භික්ඛුනියෝ පරිභුඤ්ජන්තූ”ති දින්නං හෝති.
</Paragraph>

<Paragraph number="3056" book="paci">
<Emphasis>අනිස්සජ්ජිත්වා පරිභුඤ්ජේය්‍යා</Emphasis>ති ද්වේතිස්සෝ රත්තියෝ පරිභුඤ්ජිත්වා චතුත්ථදිවසේ ධෝවිත්වා භික්ඛුනියා වා සික්ඛමානාය වා සාමණේරියා වා අනිස්සජ්ජිත්වා පරිභුඤ්ජති, ආපත්ති පාචිත්තියස්ස.
</Paragraph>

</Division>
<Division number="1006" book="paci">

<Paragraph number="3057" book="paci">
අනිස්සජ්ජිතේ අනිස්සජ්ජිතසඤ්ඤා පරිභුඤ්ජති, ආපත්ති පාචිත්තියස්ස. අනිස්සජ්ජිතේ වේමතිකා පරිභුඤ්ජති, ආපත්ති පාචිත්තියස්ස. අනිස්සජ්ජිතේ නිස්සජ්ජිතසඤ්ඤා පරිභුඤ්ජති, ආපත්ති පාචිත්තියස්ස.
</Paragraph>

<Paragraph number="3058" book="paci">
නිස්සජ්ජිතේ අනිස්සජ්ජිතසඤ්ඤා, ආපත්ති දුක්කටස්ස. නිස්සජ්ජිතේ වේමතිකා, ආපත්ති දුක්කටස්ස. නිස්සජ්ජිතේ නිස්සජ්ජිතසඤ්ඤා අනාපත්ති.
</Paragraph>

</Division>
<Division number="1007" book="paci">

<Paragraph number="3059" book="paci">
අනාපත්ති—  නිස්සජ්ජිත්වා පරිභුඤ්ජති, පුන පරියායේන පරිභුඤ්ජති, අඤ්ඤා උතුනියෝ භික්ඛුනියෝ න හෝන්ති, අච්ඡින්නචීවරිකාය, නට්ඨචීවරිකාය, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3060" type="center" book="paci">
සත්තමසික්ඛාපදං නිට්ඨිතං.
</Paragraph>