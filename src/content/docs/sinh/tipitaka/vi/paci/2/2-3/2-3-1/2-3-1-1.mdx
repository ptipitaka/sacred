---
title: "2.3.1.1 පත්තසන්නිචයසික්ඛාපද"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />


<Paragraph number="2424" type="center" book="paci">
ඉමේ ඛෝ පනාය්‍යායෝ තිංස නිස්සග්ගියා පාචිත්තියා

  
ධම්මා උද්දේසං ආගච්ඡන්ති.


</Paragraph>

<Division number="733" book="paci">

<Paragraph number="2425" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛුනියෝ බහූ පත්තේ සන්නිචයං කරෝන්ති. මනුස්සා විහාරචාරිකං ආහිණ්ඩන්තා පස්සිත්වා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ බහූ පත්තේ සන්නිචයං කරිස්සන්ති, පත්තවාණිජ්ජං වා භික්ඛුනියෝ කරිස්සන්ති, ආමත්තිකාපණං වා පසාරේස්සන්තී”ති.
</Paragraph>

<Paragraph number="2426" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛුනියෝ පත්තසන්නිචයං කරිස්සන්තී”ති …පේ…  “සච්චං කිර, භික්ඛවේ, ඡබ්බග්ගියා භික්ඛුනියෝ පත්තසන්නිචයං කරෝන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ඡබ්බග්ගියා භික්ඛුනියෝ පත්තසන්නිචයං කරිස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="734" book="paci">

<Paragraph number="2427" book="paci">
<Emphasis>“යා පන භික්ඛුනී පත්තසන්නිචයං කරේය්‍ය</Emphasis>, <Emphasis>නිස්සග්ගියං පාචිත්තියන්”</Emphasis>ති. (*1*:<Emphasis>26</Emphasis>)
</Paragraph>

</Division>
<Division number="735" book="paci">

<Paragraph number="2428" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2429" book="paci">
<Emphasis>පත්තෝ</Emphasis> නාම ද්වේ පත්තා—  අයෝපත්තෝ, මත්තිකාපත්තෝ. තයෝ පත්තස්ස වණ්ණා—  උක්කට්ඨෝ පත්තෝ, මජ්ඣිමෝ පත්තෝ, ඕමකෝ පත්තෝ. <Emphasis>උක්කට්ඨෝ</Emphasis> <Emphasis>නාම</Emphasis> <Emphasis>පත්තෝ</Emphasis> අඩ්ඪාළ්හකෝදනං ගණ්හාති චතුභාගං ඛාදනං තදුපියං බ්‍යඤ්ජනං. <Emphasis>මජ්ඣිමෝ නාම</Emphasis> <Emphasis>පත්තෝ</Emphasis> නාළිකෝදනං ගණ්හාති චතුභාගං ඛාදනං තදුපියං බ්‍යඤ්ජනං. <Emphasis>ඕමකෝ නාම</Emphasis> <Emphasis>පත්තෝ</Emphasis> පත්ථෝදනං ගණ්හාති චතුභාගං ඛාදනං තදුපියං බ්‍යඤ්ජනං. තතෝ උක්කට්ඨෝ අපත්තෝ ඕමකෝ අපත්තෝ.
</Paragraph>

<Paragraph number="2430" book="paci">
<Emphasis>සන්නිචයං කරේය්‍යා</Emphasis>ති අනධිට්ඨිතෝ අවිකප්පිතෝ.
</Paragraph>

<Paragraph number="2431" book="paci">
<Emphasis>නිස්සග්ගියෝ හෝතී</Emphasis>ති සහ අරුණුග්ගමනා නිස්සග්ගියෝ හෝති. නිස්සජ්ජිතබ්බෝ සංඝස්ස වා ගණස්ස වා ඒකභික්ඛුනියා වා. ඒවඤ්ච පන, භික්ඛවේ, නිස්සජ්ජිතබ්බෝ. තාය භික්ඛුනියා සංඝං උපසඞ්කමිත්වා ඒකංසං උත්තරාසඞ්ගං කරිත්වා වුඩ්ඪානං භික්ඛුනීනං පාදේ වන්දිත්වා උක්කුටිකං නිසීදිත්වා අඤ්ජලිං පග්ගහේත්වා ඒවමස්ස වචනීයෝ—  “අයං මේ, අය්‍යේ, පත්තෝ රත්තාතික්කන්තෝ නිස්සග්ගියෝ, ඉමාහං සංඝස්ස නිස්සජ්ජාමී”ති. නිස්සජ්ජිත්වා ආපත්ති දේසේතබ්බා. බ්‍යත්තාය භික්ඛුනියා පටිබලාය ආපත්ති පටිග්ගහේතබ්බා. නිස්සට්ඨපත්තෝ දාතබ්බෝ—
</Paragraph>

<Paragraph number="2432" book="paci">
“සුණාතු මේ, අය්‍යේ, සංඝෝ. අයං පත්තෝ ඉත්ථන්නාමාය භික්ඛුනියා නිස්සග්ගියෝ සංඝස්ස නිස්සට්ඨෝ. යදි සංඝස්ස පත්තකල්ලං, සංඝෝ ඉමං පත්තං ඉත්ථන්නාමාය භික්ඛුනියා දදේය්‍යා”ති.
</Paragraph>

<Paragraph number="2433" book="paci">
තාය භික්ඛුනියා සම්බහුලා භික්ඛුනියෝ උපසඞ්කමිත්වා ඒකංසං උත්තරාසඞ්ගං කරිත්වා වුඩ්ඪානං භික්ඛුනීනං පාදේ වන්දිත්වා උක්කුටිකං නිසීදිත්වා අඤ්ජලිං පග්ගහේත්වා ඒවමස්සු වචනීයා—  “අයං මේ, අය්‍යායෝ, පත්තෝ රත්තාතික්කන්තෝ නිස්සග්ගියෝ, ඉමාහං අය්‍යානං නිස්සජ්ජාමී”ති. නිස්සජ්ජිත්වා ආපත්ති දේසේතබ්බා. බ්‍යත්තාය භික්ඛුනියා පටිබලාය ආපත්ති පටිග්ගහේතබ්බා. නිස්සට්ඨපත්තෝ දාතබ්බෝ—
</Paragraph>

<Paragraph number="2434" book="paci">
“සුණන්තු මේ, අය්‍යායෝ. අයං පත්තෝ ඉත්ථන්නාමාය භික්ඛුනියා නිස්සග්ගියෝ අය්‍යානං නිස්සට්ඨෝ. යදි අය්‍යානං පත්තකල්ලං, අය්‍යායෝ, ඉමං පත්තං ඉත්ථන්නාමාය භික්ඛුනියා දදේය්‍යුන්”ති.
</Paragraph>

<Paragraph number="2435" book="paci">
තාය භික්ඛුනියා ඒකං භික්ඛුනිං උපසඞ්කමිත්වා ඒකංසං උත්තරාසඞ්ගං කරිත්වා උක්කුටිකං නිසීදිත්වා අඤ්ජලිං පග්ගහේත්වා ඒවමස්ස වචනීයා—  “අයං මේ, අය්‍යේ, පත්තෝ රත්තාතික්කන්තෝ නිස්සග්ගියෝ. ඉමාහං අය්‍යාය නිස්සජ්ජාමී”ති. නිස්සජ්ජිත්වා ආපත්ති දේසේතබ්බා. තාය භික්ඛුනියා ආපත්ති පටිග්ගහේතබ්බා. නිස්සට්ඨපත්තෝ දාතබ්බෝ—  “ඉමං පත්තං අය්‍යාය දම්මී”ති.
</Paragraph>

</Division>
<Division number="736" book="paci">

<Paragraph number="2436" book="paci">
රත්තාතික්කන්තේ අතික්කන්තසඤ්ඤා, නිස්සග්ගියං පාචිත්තියං. රත්තාතික්කන්තේ වේමතිකා, නිස්සග්ගියං පාචිත්තියං. රත්තාතික්කන්තේ අනතික්කන්තසඤ්ඤා, නිස්සග්ගියං පාචිත්තියං. අනධිට්ඨිතේ අධිට්ඨිතසඤ්ඤා, නිස්සග්ගියං පාචිත්තියං. අවිකප්පිතේ විකප්පිතසඤ්ඤා, නිස්සග්ගියං පාචිත්තියං. අවිස්සජ්ජිතේ විස්සජ්ජිතසඤ්ඤා, නිස්සග්ගියං පාචිත්තියං. අනට්ඨේ නට්ඨසඤ්ඤා…  අවිනට්ඨේ විනට්ඨසඤ්ඤා…  අභින්නේ භින්නසඤ්ඤා…  අවිලුත්තේ විලුත්තසඤ්ඤා, නිස්සග්ගියං පාචිත්තියං.
</Paragraph>

<Paragraph number="2437" book="paci">
නිස්සග්ගියං පත්තං අනිස්සජ්ජිත්වා පරිභුඤ්ජති, ආපත්ති දුක්කටස්ස. රත්තානතික්කන්තේ අතික්කන්තසඤ්ඤා, ආපත්ති දුක්කටස්ස. රත්තානතික්කන්තේ වේමතිකා, ආපත්ති දුක්කටස්ස. රත්තානතික්කන්තේ අනතික්කන්තසඤ්ඤා අනාපත්ති.
</Paragraph>

</Division>
<Division number="737" book="paci">

<Paragraph number="2438" book="paci">
අනාපත්ති—  අන්තෝඅරුණේ අධිට්ඨේති, විකප්පේති, විස්සජ්ජේති, නස්සති, විනස්සති, භිජ්ජති, අච්ඡින්දිත්වා ගණ්හන්ති, විස්සාසං ගණ්හන්ති, උම්මත්තිකාය, ආදිකම්මිකායාති.
</Paragraph>

<Paragraph number="2439" book="paci">
තේන ඛෝ පන සමයේන ඡබ්බග්ගියා භික්ඛුනියෝ නිස්සට්ඨපත්තං න දේන්ති. භගවතෝ ඒතමත්ථං ආරෝචේසුං. “න, භික්ඛවේ, නිස්සට්ඨපත්තෝ න දාතබ්බෝ. යා න දදේය්‍ය, ආපත්ති දුක්කටස්සා”ති.

</Paragraph>
</Division>

<Paragraph number="2440" type="center" book="paci">
පඨමසික්ඛාපදං නිට්ඨිතං.
</Paragraph>