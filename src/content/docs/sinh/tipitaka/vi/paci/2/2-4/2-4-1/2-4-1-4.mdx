---
title: "2.4.1.4 ජතුමට්ඨකසික්ඛාපද"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="806" book="paci">

<Paragraph number="2592" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන අඤ්ඤතරා පුරාණරාජෝරෝධා භික්ඛුනීසු පබ්බජිතා හෝති. අඤ්ඤතරා භික්ඛුනී අනභිරතියා පීළිතා යේන සා භික්ඛුනී තේනුපසඞ්කමි; උපසඞ්කමිත්වා තං භික්ඛුනිං ඒතදවෝච—  “රාජා ඛෝ, අය්‍යේ, තුම්හේ චිරාචිරං ගච්ඡති. කථං තුම්හේ ධාරේථා”ති? “ජතුමට්ඨකේන, අය්‍යේ”ති. “කිං ඒතං, අය්‍යේ, ජතුමට්ඨකන්”ති? අථ ඛෝ සා භික්ඛුනී තස්සා භික්ඛුනියා ජතුමට්ඨකං ආචික්ඛි. අථ ඛෝ සා භික්ඛුනී ජතුමට්ඨකං ආදියිත්වා ධෝවිතුං විස්සරිත්වා ඒකමන්තං ඡඩ්ඩේසි. භික්ඛුනියෝ මක්ඛිකාහි සම්පරිකිණ්ණං පස්සිත්වා ඒවමාහංසු—  “කස්සිදං කම්මන්”ති? සා ඒවමාහ—  “මය්හිදං කම්මන්”ති.
</Paragraph>

<Paragraph number="2593" book="paci">
යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනී ජතුමට්ඨකං ආදියිස්සතී”ති …පේ…  “සච්චං කිර, භික්ඛවේ, භික්ඛුනී ජතුමට්ඨකං ආදියතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනී ජතුමට්ඨකං ආදියිස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="807" book="paci">

<Paragraph number="2594" book="paci">
<Emphasis>“ජතුමට්ඨකේ පාචිත්තියන්”</Emphasis>ති. (*4*:<Emphasis>59</Emphasis>)
</Paragraph>

</Division>
<Division number="808" book="paci">

<Paragraph number="2595" book="paci">
<Emphasis>ජතුමට්ඨකං</Emphasis> නාම ජතුමයං කට්ඨමයං පිට්ඨමයං මත්තිකාමයං.
</Paragraph>

<Paragraph number="2596" book="paci">
<Emphasis>ආදියේය්‍යා</Emphasis>ති සම්ඵස්සං සාදියන්තී අන්තමසෝ උප්පලපත්තම්පි මුත්තකරණං පවේසේති, ආපත්ති පාචිත්තියස්ස.
</Paragraph>

</Division>
<Division number="809" book="paci">

<Paragraph number="2597" book="paci">
අනාපත්ති—  ආබාධපච්චයා, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2598" type="center" book="paci">
චතුත්ථසික්ඛාපදං නිට්ඨිතං.
</Paragraph>