---
title: "2.4.9.1 ඡත්තුපාහනසික්ඛාපද"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1178" book="paci">

<Paragraph number="3425" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛුනියෝ ඡත්තුපාහනං ධාරේන්ති. මනුස්සා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ ඡත්තුපාහනං ධාරේස්සන්ති, සේය්‍යථාපි ගිහිනියෝ කාමභෝගිනියෝ”ති.
</Paragraph>

<Paragraph number="3426" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛුනියෝ ඡත්තුපාහනං ධාරේස්සන්තී”ති …පේ…  “සච්චං කිර, භික්ඛවේ, ඡබ්බග්ගියා භික්ඛුනියෝ ඡත්තුපාහනං ධාරේන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ඡබ්බග්ගියා භික්ඛුනියෝ ඡත්තුපාහනං ධාරේස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

<Paragraph number="3427" book="paci">
<Emphasis>“යා පන භික්ඛුනී ඡත්තුපාහනං ධාරේය්‍ය, පාචිත්තියන්”</Emphasis>ති.
</Paragraph>

<Paragraph number="3428" book="paci">
ඒවඤ්චිදං භගවතා භික්ඛුනීනං සික්ඛාපදං පඤ්ඤත්තං හෝති.
</Paragraph>

</Division>
<Division number="1179" book="paci">

<Paragraph number="3429" book="paci">
තේන ඛෝ පන සමයේන අඤ්ඤතරා භික්ඛුනී ගිලානා හෝති. තස්සා විනා ඡත්තුපාහනං න ඵාසු හෝති …පේ…  භගවතෝ ඒතමත්ථං ආරෝචේසුං …පේ…  අනුජානාමි, භික්ඛවේ, ගිලානාය භික්ඛුනියා ඡත්තුපාහනං. ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1180" book="paci">

<Paragraph number="3430" book="paci">
<Emphasis>“යා පන භික්ඛුනී අගිලානා ඡත්තුපාහනං ධාරේය්‍ය, පාචිත්තියන්”</Emphasis>ති. (*84*:<Emphasis>139</Emphasis>)
</Paragraph>

</Division>
<Division number="1181" book="paci">

<Paragraph number="3431" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3432" book="paci">
<Emphasis>අගිලානා</Emphasis> නාම යස්සා විනා ඡත්තුපාහනං ඵාසු හෝති.
</Paragraph>

<Paragraph number="3433" book="paci">
<Emphasis>ගිලානා</Emphasis> නාම යස්සා විනා ඡත්තුපාහනං න ඵාසු හෝති.
</Paragraph>

<Paragraph number="3434" book="paci">
<Emphasis>ඡත්තං</Emphasis> නාම තීණි ඡත්තානි—  සේතච්ඡත්තං, කිලඤ්ජච්ඡත්තං, පණ්ණච්ඡත්තං මණ්ඩලබද්ධං සලාකබද්ධං. <Emphasis>ධාරේය්‍යා</Emphasis>ති සකිම්පි ධාරේති, ආපත්ති පාචිත්තියස්ස.
</Paragraph>

</Division>
<Division number="1182" book="paci">

<Paragraph number="3435" book="paci">
අගිලානා අගිලානසඤ්ඤා ඡත්තුපාහනං ධාරේති, ආපත්ති පාචිත්තියස්ස. අගිලානා වේමතිකා ඡත්තුපාහනං ධාරේති, ආපත්ති පාචිත්තියස්ස. අගිලානා ගිලානසඤ්ඤා ඡත්තුපාහනං ධාරේති, ආපත්ති පාචිත්තියස්ස.
</Paragraph>

<Paragraph number="3436" book="paci">
ඡත්තං ධාරේති න උපාහනං, ආපත්ති දුක්කටස්ස. උපාහනං ධාරේති න ඡත්තං, ආපත්ති දුක්කටස්ස. ගිලානා අගිලානසඤ්ඤා, ආපත්ති දුක්කටස්ස. ගිලානා වේමතිකා, ආපත්ති දුක්කටස්ස. ගිලානා ගිලානසඤ්ඤා, අනාපත්ති.
</Paragraph>

</Division>
<Division number="1183" book="paci">

<Paragraph number="3437" book="paci">
අනාපත්ති—  ගිලානාය, ආරාමේ ආරාමූපචාරේ ධාරේති, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3438" type="center" book="paci">
පඨමසික්ඛාපදං නිට්ඨිතං.
</Paragraph>