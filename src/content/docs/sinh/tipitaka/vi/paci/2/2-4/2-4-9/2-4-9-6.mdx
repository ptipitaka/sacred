---
title: "2.4.9.6 වාසිතකසික්ඛාපද"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1202" book="paci">

<Paragraph number="3476" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛුනියෝ වාසිතකේන පිඤ්ඤාකේන නහායන්ති. මනුස්සා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ වාසිතකේන පිඤ්ඤාකේන නහායිස්සන්ති, සේය්‍යථාපි ගිහිනියෝ කාමභෝගිනියෝ”ති.
</Paragraph>

<Paragraph number="3477" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛුනියෝ වාසිතකේන පිඤ්ඤාකේන නහායිස්සන්තී”ති …පේ…  “සච්චං කිර, භික්ඛවේ, ඡබ්බග්ගියා භික්ඛුනියෝ වාසිතකේන පිඤ්ඤාකේන නහායන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ඡබ්බග්ගියා භික්ඛුනියෝ වාසිතකේන පිඤ්ඤාකේන නහායිස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1203" book="paci">

<Paragraph number="3478" book="paci">
<Emphasis>“යා පන භික්ඛුනී වාසිතකේන පිඤ්ඤාකේන නහායේය්‍ය, පාචිත්තියන්”</Emphasis>ති. (*89*:<Emphasis>144</Emphasis>)
</Paragraph>

</Division>
<Division number="1204" book="paci">

<Paragraph number="3479" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3480" book="paci">
<Emphasis>වාසිතකං</Emphasis> නාම යං කිඤ්චි ගන්ධවාසිතකං. <Emphasis>පිඤ්ඤාකං</Emphasis> නාම තිලපිට්ඨං වුච්චති. <Emphasis>නහායේය්‍යා</Emphasis>ති නහායති. පයෝගේ දුක්කටං, නහානපරියෝසානේ ආපත්ති පාචිත්තියස්ස.
</Paragraph>

</Division>
<Division number="1205" book="paci">

<Paragraph number="3481" book="paci">
අනාපත්ති—  ආබාධප්පච්චයා, පකතිපිඤ්ඤාකේන නහායති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3482" type="center" book="paci">
ඡට්ඨසික්ඛාපදං නිට්ඨිතං.
</Paragraph>