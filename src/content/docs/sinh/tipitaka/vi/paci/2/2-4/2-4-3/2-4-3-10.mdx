---
title: "2.4.3.10 කථිනුද්ධාරසික්ඛාපද"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="925" book="paci">

<Paragraph number="2872" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන අඤ්ඤතරේන උපාසකේන සංඝං උද්දිස්ස විහාරෝ කාරාපිතෝ හෝති. සෝ තස්ස විහාරස්ස මහේ උභතෝසංඝස්ස අකාලචීවරං දාතුකාමෝ හෝති. තේන ඛෝ පන සමයේන උභතෝසංඝස්ස කථිනං අත්ථතං හෝති. අථ ඛෝ සෝ උපාසකෝ සංඝං උපසඞ්කමිත්වා කථිනුද්ධාරං යාචි. භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “අනුජානාමි, භික්ඛවේ, කථිනං උද්ධරිතුං. ඒවඤ්ච පන භික්ඛවේ කථිනං උද්ධරිතබ්බං. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="926" book="paci">

<Paragraph number="2873" book="paci">
‘සුණාතු මේ, භන්තේ, සංඝෝ. යදි සංඝස්ස පත්තකල්ලං, සංඝෝ කථිනං උද්ධරේය්‍ය. ඒසා ඤත්ති.
</Paragraph>

<Paragraph number="2874" book="paci">
සුණාතු මේ, භන්තේ, සංඝෝ. සංඝෝ කථිනං උද්ධරති. යස්සායස්මතෝ ඛමති කථිනස්ස උද්ධාරෝ, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="2875" book="paci">
උබ්භතං සංඝේන කථිනං, ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>

</Division>
<Division number="927" book="paci">

<Paragraph number="2876" book="paci">
අථ ඛෝ සෝ උපාසකෝ භික්ඛුනිසංඝං උපසඞ්කමිත්වා කථිනුද්ධාරං යාචි. ථුල්ලනන්දා භික්ඛුනී—  “චීවරං අම්හාකං භවිස්සතී”ති කථිනුද්ධාරං පටිබාහි. අථ ඛෝ සෝ උපාසකෝ උජ්ඣායති ඛිය්‍යති විපාචේති—  “කථඤ්හි නාම භික්ඛුනියෝ අම්හාකං කථිනුද්ධාරං න දස්සන්තී”ති.
</Paragraph>

<Paragraph number="2877" book="paci">
අස්සෝසුං ඛෝ භික්ඛුනියෝ තස්ස උපාසකස්ස උජ්ඣායන්තස්ස ඛිය්‍යන්තස්ස විපාචේන්තස්ස. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා ධම්මිකං කථිනුද්ධාරං පටිබාහිස්සතී”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී ධම්මිකං කථිනුද්ධාරං පටිබාහතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී ධම්මිකං කථිනුද්ධාරං පටිබාහිස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="928" book="paci">

<Paragraph number="2878" book="paci">
<Emphasis>“යා පන භික්ඛුනී ධම්මිකං කථිනුද්ධාරං පටිබාහේය්‍ය, පාචිත්තියන්”</Emphasis>ති. (*30*:<Emphasis>85</Emphasis>)
</Paragraph>

</Division>
<Division number="929" book="paci">

<Paragraph number="2879" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2880" book="paci">
<Emphasis>ධම්මිකෝ</Emphasis> නාම කථිනුද්ධාරෝ සමග්ගෝ භික්ඛුනිසංඝෝ සන්නිපතිත්වා උද්ධරති.
</Paragraph>

<Paragraph number="2881" book="paci">
<Emphasis>පටිබාහේය්‍යා</Emphasis>ති “කථං ඉදං කථිනං න උද්ධරේය්‍යා”ති පටිබාහති, ආපත්ති පාචිත්තියස්ස.
</Paragraph>

</Division>
<Division number="930" book="paci">

<Paragraph number="2882" book="paci">
ධම්මිකේ ධම්මිකසඤ්ඤා පටිබාහති, ආපත්ති පාචිත්තියස්ස. ධම්මිකේ වේමතිකා පටිබාහති, ආපත්ති දුක්කටස්ස. ධම්මිකේ අධම්මිකසඤ්ඤා පටිබාහති, අනාපත්ති. අධම්මිකේ ධම්මිකසඤ්ඤා, ආපත්ති දුක්කටස්ස. අධම්මිකේ වේමතිකා, ආපත්ති දුක්කටස්ස. අධම්මිකේ අධම්මිකසඤ්ඤා, අනාපත්ති.
</Paragraph>

</Division>
<Division number="931" book="paci">

<Paragraph number="2883" book="paci">
අනාපත්ති—  ආනිසංසං දස්සේත්වා පටිබාහති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2884" type="center" book="paci">
දසමසික්ඛාපදං නිට්ඨිතං.

  
නග්ගවග්ගෝ තතියෝ.
</Paragraph>