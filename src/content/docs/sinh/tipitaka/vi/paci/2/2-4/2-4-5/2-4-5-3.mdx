---
title: "2.4.5.3 සුත්තකන්තනසික්ඛාපද"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="986" book="paci">

<Paragraph number="3011" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛුනියෝ සුත්තං කන්තන්ති. මනුස්සා විහාරචාරිකං ආහිණ්ඩන්තා පස්සිත්වා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ සුත්තං කන්තිස්සන්ති, සේය්‍යථාපි ගිහිනියෝ කාමභෝගිනියෝ”ති.
</Paragraph>

<Paragraph number="3012" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛුනියෝ සුත්තං කන්තිස්සන්තී”ති …පේ…  “සච්චං කිර, භික්ඛවේ, ඡබ්බග්ගියා භික්ඛුනියෝ සුත්තං කන්තන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ඡබ්බග්ගියා භික්ඛුනියෝ සුත්තං කන්තිස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="987" book="paci">

<Paragraph number="3013" book="paci">
<Emphasis>“යා පන භික්ඛුනී සුත්තං කන්තේය්‍ය, පාචිත්තියන්”</Emphasis>ති. (*43*:<Emphasis>98</Emphasis>)
</Paragraph>

</Division>
<Division number="988" book="paci">

<Paragraph number="3014" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3015" book="paci">
<Emphasis>සුත්තං</Emphasis> නාම ඡ සුත්තානි—  ඛෝමං, කප්පාසිකං, කෝසේය්‍යං, කම්බලං, සාණං, භඞ්ගං.
</Paragraph>

<Paragraph number="3016" book="paci">
<Emphasis>කන්තේය්‍යා</Emphasis>ති සයං කන්තති, පයෝගේ දුක්කටං. උජ්ජවුජ්ජවේ ආපත්ති පාචිත්තියස්ස.
</Paragraph>

</Division>
<Division number="989" book="paci">

<Paragraph number="3017" book="paci">
අනාපත්ති—  කන්තිතසුත්තං කන්තති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3018" type="center" book="paci">
තතියසික්ඛාපදං නිට්ඨිතං.
</Paragraph>