---
title: "2.4.4.1 ඒකමඤ්චතුවට්ටනසික්ඛාපද"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="932" book="paci">

<Paragraph number="2885" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන භික්ඛුනියෝ ද්වේ ඒකමඤ්චේ තුවට්ටේන්ති. මනුස්සා විහාරචාරිකං ආහිණ්ඩන්තා පස්සිත්වා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ ද්වේ ඒකමඤ්චේ තුවට්ටේස්සන්ති, සේය්‍යථාපි ගිහිනියෝ කාමභෝගිනියෝ”ති.
</Paragraph>

<Paragraph number="2886" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ ද්වේ ඒකමඤ්චේ තුවට්ටේස්සන්තී”ති …පේ…  “සච්චං කිර, භික්ඛවේ, භික්ඛුනියෝ ද්වේ ඒකමඤ්චේ තුවට්ටේන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනියෝ ද්වේ ඒකමඤ්චේ තුවට්ටේස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="933" book="paci">

<Paragraph number="2887" book="paci">
<Emphasis>“යා පන භික්ඛුනියෝ ද්වේ ඒකමඤ්චේ තුවට්ටේය්‍යුං, පාචිත්තියන්”</Emphasis>ති. (*31*:<Emphasis>86</Emphasis>)
</Paragraph>

</Division>
<Division number="934" book="paci">

<Paragraph number="2888" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනියෝ</Emphasis>ති උපසම්පන්නායෝ වුච්චන්ති.
</Paragraph>

<Paragraph number="2889" book="paci">
<Emphasis>ද්වේ ඒකමඤ්චේ තුවට්ටේය්‍යුන්</Emphasis>ති ඒකාය නිපන්නාය අපරා නිපජ්ජති, ආපත්ති පාචිත්තියස්ස. උභෝ වා නිපජ්ජන්ති, ආපත්ති පාචිත්තියස්ස. උට්ඨහිත්වා පුනප්පුනං නිපජ්ජන්ති, ආපත්ති පාචිත්තියස්ස.
</Paragraph>

</Division>
<Division number="935" book="paci">

<Paragraph number="2890" book="paci">
අනාපත්ති—  ඒකාය නිපන්නාය අපරා නිසීදති, උභෝ වා නිසීදන්ති, උම්මත්තිකානං, ආදිකම්මිකානන්ති.

</Paragraph>
</Division>

<Paragraph number="2891" type="center" book="paci">
පඨමසික්ඛාපදං නිට්ඨිතං.
</Paragraph>