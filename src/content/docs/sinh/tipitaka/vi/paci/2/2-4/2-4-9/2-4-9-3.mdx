---
title: "2.4.9.3 සඞ්ඝාණිසික්ඛාපද"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1190" book="paci">

<Paragraph number="3454" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන අඤ්ඤතරා භික්ඛුනී අඤ්ඤතරිස්සා ඉත්ථියා කුලූපිකා හෝති. අථ ඛෝ සා ඉත්ථී තං භික්ඛුනිං ඒතදවෝච—  “හන්දාය්‍යේ, ඉමං සඞ්ඝාණිං අමුකාය නාම ඉත්ථියා දේහී”ති. අථ ඛෝ සා භික්ඛුනී—  “සචාහං පත්තේන ආදාය ගච්ඡාමි විස්සරෝ මේ භවිස්සතී”ති පටිමුඤ්චිත්වා අගමාසි. තස්සා රථිකාය සුත්තකේ ඡින්නේ විප්පකිරියිංසු. මනුස්සා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ සඞ්ඝාණිං ධාරේස්සන්ති, සේය්‍යථාපි ගිහිනියෝ කාමභෝගිනියෝ”ති.
</Paragraph>

<Paragraph number="3455" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනී සඞ්ඝාණිං ධාරේස්සතී”ති …පේ…  “සච්චං කිර, භික්ඛවේ, භික්ඛුනී සඞ්ඝාණිං ධාරේතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනී සඞ්ඝාණිං ධාරේස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1191" book="paci">

<Paragraph number="3456" book="paci">
<Emphasis>“යා පන භික්ඛුනී සඞ්ඝාණිං ධාරේය්‍ය, පාචිත්තියන්”</Emphasis>ති. (*86*:<Emphasis>141</Emphasis>)
</Paragraph>

</Division>
<Division number="1192" book="paci">

<Paragraph number="3457" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3458" book="paci">
<Emphasis>සඞ්ඝාණි</Emphasis> නාම යා කාචි කටූපගා.
</Paragraph>

<Paragraph number="3459" book="paci">
<Emphasis>ධාරේය්‍යා</Emphasis>ති සකිම්පි ධාරේති, ආපත්ති පාචිත්තියස්ස.
</Paragraph>

</Division>
<Division number="1193" book="paci">

<Paragraph number="3460" book="paci">
අනාපත්ති—  ආබාධප්පච්චයා, කටිසුත්තකං ධාරේති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3461" type="center" book="paci">
තතියසික්ඛාපදං නිට්ඨිතං.
</Paragraph>