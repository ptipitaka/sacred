---
title: "2.6.1.10 දුතියෞක්ඛිත්තකසික්ඛාපද"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1240" book="paci">

<Paragraph number="3563" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛුනියෝ පුරතෝපි පච්ඡතෝපි ඕලම්බේන්තී නිවාසේන්ති. මනුස්සා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ පුරතෝපි පච්ඡතෝපි ඕලම්බේන්තී නිවාසේස්සන්ති, සේය්‍යථාපි ගිහිනියෝ කාමභෝගිනියෝ”ති.
</Paragraph>

<Paragraph number="3564" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛුනියෝ පුරතෝපි පච්ඡතෝපි ඕලම්බේන්තී නිවාසේස්සන්තී”ති …පේ…  “සච්චං කිර, භික්ඛවේ, ඡබ්බග්ගියා භික්ඛුනියෝ පුරතෝපි පච්ඡතෝපි ඕලම්බේන්තී නිවාසේන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ඡබ්බග්ගියා භික්ඛුනියෝ පුරතෝපි පච්ඡතෝපි ඕලම්බේන්තී නිවාසේස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

<Paragraph number="3565" book="paci">
<Emphasis>“පරිමණ්ඩලං නිවාසේස්සාමීති සික්ඛා කරණීයා”</Emphasis>ති. (*1*:<Emphasis>230</Emphasis>)
</Paragraph>

<Paragraph number="3566" book="paci">
පරිමණ්ඩලං නිවාසේතබ්බං නාභිමණ්ඩලං ජාණුමණ්ඩලං පටිච්ඡාදේන්තියා. යා අනාදරියං පටිච්ච පුරතෝ වා පච්ඡතෝ වා ඕලම්බේන්තී නිවාසේති, ආපත්ති දුක්කටස්ස.
</Paragraph>

<Paragraph number="3567" book="paci">
අනාපත්ති—  අසඤ්චිච්ච, අස්සතියා, අජානන්තියා, ගිලානාය, ආපදාසු, උම්මත්තිකාය, ආදිකම්මිකායාති …පේ…  (සංඛිත්තං.)
</Paragraph>
</Division>