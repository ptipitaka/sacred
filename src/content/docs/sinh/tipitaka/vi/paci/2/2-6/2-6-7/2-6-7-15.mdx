---
title: "2.6.7.15 උදකේඋච්චාරසික්ඛාපද"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1241" book="paci">

<Paragraph number="3568" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛුනියෝ උදකේ උච්චාරම්පි පස්සාවම්පි ඛේළම්පි කරෝන්ති. මනුස්සා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ උදකේ උච්චාරම්පි පස්සාවම්පි ඛේළම්පි කරිස්සන්ති, සේය්‍යථාපි ගිහිනියෝ කාමභෝගිනියෝ”ති.
</Paragraph>

<Paragraph number="3569" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා, තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛුනියෝ උදකේ උච්චාරම්පි පස්සාවම්පි ඛේළම්පි කරිස්සන්තී”ති. අථ ඛෝ භික්ඛුනියෝ භික්ඛූනං ඒතමත්ථං ආරෝචේසුං. භික්ඛූ භගවතෝ ඒතමත්ථං ආරෝචේසුං. අථ ඛෝ භගවා …පේ…  භික්ඛූ පටිපුච්ඡි—  “සච්චං කිර, භික්ඛවේ, ඡබ්බග්ගියා භික්ඛුනියෝ උදකේ උච්චාරම්පි පස්සාවම්පි ඛේළම්පි කරෝන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ඡබ්බග්ගියා භික්ඛුනියෝ උදකේ උච්චාරම්පි පස්සාවම්පි ඛේළම්පි කරිස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

<Paragraph number="3570" book="paci">
<Emphasis>“න උදකේ උච්චාරං වා පස්සාවං වා ඛේළං වා කරිස්සාමීති සික්ඛා කරණීයා”</Emphasis>ති.
</Paragraph>

<Paragraph number="3571" book="paci">
ඒවඤ්චිදං භගවතා භික්ඛුනීනං සික්ඛාපදං පඤ්ඤත්තං හෝති.
</Paragraph>

<Paragraph number="3572" book="paci">
තේන ඛෝ පන සමයේන ගිලානා භික්ඛුනියෝ උදකේ උච්චාරම්පි පස්සාවම්පි ඛේළම්පි කාතුං කුක්කුච්චායන්ති. භගවතෝ ඒතමත්ථං ආරෝචේසුං …පේ…  අනුජානාමි, භික්ඛවේ, ගිලානාය භික්ඛුනියා උදකේ උච්චාරම්පි පස්සාවම්පි ඛේළම්පි කාතුං. ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

<Paragraph number="3573" book="paci">
<Emphasis>“න උදකේ අගිලානා උච්චාරං වා පස්සාවං වා ඛේළං වා කරිස්සාමීති සික්ඛා කරණීයා”</Emphasis>ති. (*75*:<Emphasis>304</Emphasis>)
</Paragraph>

<Paragraph number="3574" book="paci">
න උදකේ අගිලානාය උච්චාරෝ වා පස්සාවෝ වා ඛේළෝ වා කාතබ්බෝ. යා අනාදරියං පටිච්ච උදකේ අගිලානා උච්චාරං වා පස්සාවං වා ඛේළං වා කරෝති, ආපත්ති දුක්කටස්ස.
</Paragraph>

<Paragraph number="3575" book="paci">
අනාපත්ති—  අසඤ්චිච්ච, අස්සතියා, අජානන්තියා, ගිලානාය, ථලේ කතෝ උදකං ඕත්ථරති, ආපදාසු, උම්මත්තිකාය, ඛිත්තචිත්තාය, වේදනාට්ටාය, ආදිකම්මිකායාති.

</Paragraph>
</Division>

<Paragraph number="3576" type="center" book="paci">
පන්නරසමසික්ඛාපදං නිට්ඨිතං.

  
පාදුකවග්ගෝ සත්තමෝ.


</Paragraph>

<Paragraph number="3577" book="paci">
උද්දිට්ඨා ඛෝ, අය්‍යායෝ, සේඛියා ධම්මා. තත්ථාය්‍යායෝ පුච්ඡාමි—  “කච්චිත්ථ පරිසුද්ධා”? දුතියම්පි පුච්ඡාමි—  “කච්චිත්ථ පරිසුද්ධා”? තතියම්පි පුච්ඡාමි—  “කච්චිත්ථ පරිසුද්ධා”? පරිසුද්ධේත්ථාය්‍යායෝ, තස්මා තුණ්හී, ඒවමේතං ධාරයාමීති.

</Paragraph>

<Paragraph number="3578" type="center" book="paci">
සේඛියකණ්ඩං නිට්ඨිතං.
</Paragraph>