---
title: "2.4.2.2 පටිච්ඡන්නෝකාසසික්ඛාපද"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="842" book="paci">

<Paragraph number="2683" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන භද්දාය කාපිලානියා අන්තේවාසිනියා භික්ඛුනියා ඤාතකෝ පුරිසෝ ගාමකා සාවත්ථිං අගමාසි කේනචිදේව කරණීයේන. අථ ඛෝ සා භික්ඛුනී—  “භගවතා පටික්ඛිත්තං රත්තන්ධකාරේ අප්පදීපේ පුරිසේන සද්ධිං ඒකේනේකා සන්තිට්ඨිතුං සල්ලපිතුන්”ති තේනේව පුරිසේන සද්ධිං පටිච්ඡන්නේ ඕකාසේ <Emphasis>ඒකේනේකා සන්තිට්ඨතිපි සල්ලපතිපි.</Emphasis>
</Paragraph>

<Paragraph number="2684" book="paci">
<Emphasis>යා තා භික්ඛුනියෝ අප්පිච්ඡා …පේ…  තා</Emphasis> උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනී පටිච්ඡන්නේ ඕකාසේ පුරිසේන සද්ධිං ඒකේනේකා සන්තිට්ඨිස්සතිපි සල්ලපිස්සතිපී”ති …පේ…  “සච්චං කිර, භික්ඛවේ, භික්ඛුනී පටිච්ඡන්නේ ඕකාසේ පුරිසේන සද්ධිං ඒකේනේකා සන්තිට්ඨතිපි සල්ලපතිපී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනී පටිච්ඡන්නේ ඕකාසේ පුරිසේන සද්ධිං ඒකේනේකා සන්තිට්ඨිස්සතිපි සල්ලපිස්සතිපි. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="843" book="paci">

<Paragraph number="2685" book="paci">
<Emphasis>“යා පන භික්ඛුනී පටිච්ඡන්නේ ඕකාසේ පුරිසේන සද්ධිං ඒකේනේකා සන්තිට්ඨේය්‍ය වා සල්ලපේය්‍ය වා, පාචිත්තියන්”</Emphasis>ති. (*12*:<Emphasis>67</Emphasis>)
</Paragraph>

</Division>
<Division number="844" book="paci">

<Paragraph number="2686" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2687" book="paci">
<Emphasis>පටිච්ඡන්නෝ</Emphasis> නාම ඕකාසෝ කුට්ටේන වා කවාටේන වා කිලඤ්ජේන වා සාණිපාකාරේන වා රුක්ඛේන වා <Emphasis>ථම්භේන වා කෝත්ථළියා</Emphasis> වා යේන කේනචි පටිච්ඡන්නෝ හෝති.
</Paragraph>

<Paragraph number="2688" book="paci">
<Emphasis>පුරිසෝ</Emphasis> නාම මනුස්සපුරිසෝ න යක්ඛෝ න පේතෝ න තිරච්ඡානගතෝ විඤ්ඤූ පටිබලෝ සන්තිට්ඨිතුං සල්ලපිතුං.
</Paragraph>

<Paragraph number="2689" book="paci">
<Emphasis>සද්ධින්</Emphasis>ති ඒකතෝ. <Emphasis>ඒකේනේකා</Emphasis>ති පුරිසෝ චේව හෝති භික්ඛුනී ච.
</Paragraph>

<Paragraph number="2690" book="paci">
<Emphasis>සන්තිට්ඨේය්‍ය වා</Emphasis>ති පුරිසස්ස හත්ථපාසේ තිට්ඨති, ආපත්ති පාචිත්තියස්ස.
</Paragraph>

<Paragraph number="2691" book="paci">
<Emphasis>සල්ලපේය්‍ය වා</Emphasis>ති පුරිසස්ස හත්ථපාසේ ඨිතා සල්ලපති, ආපත්ති පාචිත්තියස්ස.
</Paragraph>

<Paragraph number="2692" book="paci">
හත්ථපාසං විජහිත්වා සන්තිට්ඨති වා සල්ලපති වා, ආපත්ති දුක්කටස්ස. යක්ඛේන වා පේතේන වා පණ්ඩකේන වා තිරච්ඡානගතමනුස්සවිග්ගහේන වා සද්ධිං සන්තිට්ඨති වා සල්ලපති වා, ආපත්ති දුක්කටස්ස.
</Paragraph>

</Division>
<Division number="845" book="paci">

<Paragraph number="2693" book="paci">
අනාපත්ති—  යෝ කෝචි විඤ්ඤූ දුතියෝ හෝති, අරහෝපේක්ඛා, අඤ්ඤවිහිතා සන්තිට්ඨති වා සල්ලපති වා, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2694" type="center" book="paci">
දුතියසික්ඛාපදං නිට්ඨිතං.
</Paragraph>