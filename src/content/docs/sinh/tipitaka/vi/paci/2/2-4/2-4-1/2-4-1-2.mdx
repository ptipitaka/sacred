---
title: "2.4.1.2 සම්බාධලෝමසික්ඛාපද"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="798" book="paci">

<Paragraph number="2579" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛුනියෝ සම්බාධේ ලෝමං සංහරාපේත්වා අචිරවතියා නදියා වේසියාහි සද්ධිං නග්ගා ඒකතිත්ථේ නහායන්ති. වේසියා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ සම්බාධේ ලෝමං සංහරාපේස්සන්ති, සේය්‍යථාපි ගිහිනියෝ කාමභෝගිනියෝ”ති.
</Paragraph>

<Paragraph number="2580" book="paci">
අස්සෝසුං ඛෝ භික්ඛුනියෝ තාසං වේසියානං උජ්ඣායන්තීනං ඛිය්‍යන්තීනං විපාචේන්තීනං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛුනියෝ සම්බාධේ ලෝමං සංහරාපේස්සන්තී”ති …පේ…  “සච්චං කිර, භික්ඛවේ, ඡබ්බග්ගියා භික්ඛුනියෝ සම්බාධේ ලෝමං සංහරාපේන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ඡබ්බග්ගියා භික්ඛුනියෝ සම්බාධේ ලෝමං සංහරාපේස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="799" book="paci">

<Paragraph number="2581" book="paci">
<Emphasis>“යා පන භික්ඛුනී සම්බාධේ ලෝමං සංහරාපේය්‍ය, පාචිත්තියන්”</Emphasis>ති. (*2*:<Emphasis>57</Emphasis>)
</Paragraph>

</Division>
<Division number="800" book="paci">

<Paragraph number="2582" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2583" book="paci">
<Emphasis>සම්බාධෝ</Emphasis> නාම උභෝ උපකච්ඡකා, මුත්තකරණං.
</Paragraph>

<Paragraph number="2584" book="paci">
<Emphasis>සංහරාපේය්‍යා</Emphasis>ති ඒකම්පි ලෝමං සංහරාපේති, ආපත්ති පාචිත්තියස්ස. බහුකේපි ලෝමේ සංහරාපේති, ආපත්ති පාචිත්තියස්ස.
</Paragraph>

</Division>
<Division number="801" book="paci">

<Paragraph number="2585" book="paci">
අනාපත්ති—  ආබාධපච්චයා, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2586" type="center" book="paci">
දුතියසික්ඛාපදං නිට්ඨිතං.
</Paragraph>