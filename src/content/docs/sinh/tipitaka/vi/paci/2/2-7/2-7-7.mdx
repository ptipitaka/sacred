---
title: "2.7.7 තිණවත්ථාරක"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />


<Paragraph number="3579" type="center" book="paci">
ඉමේ ඛෝ පනාය්‍යායෝ සත්ත අධිකරණසමථා

  
ධම්මා උද්දේසං ආගච්ඡන්ති.


</Paragraph>

<Division number="1242" book="paci">

<Paragraph number="3580" book="paci">
උප්පන්නුප්පන්නානං අධිකරණානං සමථාය වූපසමාය සම්මුඛාවිනයෝ දාතබ්බෝ, සතිවිනයෝ දාතබ්බෝ, අමූළ්හවිනයෝ දාතබ්බෝ, පටිඤ්ඤාය කාරේතබ්බං, යේභුය්‍යසිකා, තස්සපාපියසිකා, තිණවත්ථාරකෝති.
</Paragraph>

<Paragraph number="3581" book="paci">
උද්දිට්ඨා ඛෝ, අය්‍යායෝ, සත්ත අධිකරණසමථා ධම්මා. තත්ථාය්‍යායෝ පුච්ඡාමි—  “කච්චිත්ථ පරිසුද්ධා”? දුතියම්පි පුච්ඡාමි—  “කච්චිත්ථ පරිසුද්ධා”? තතියම්පි පුච්ඡාමි—  “කච්චිත්ථ පරිසුද්ධා”? පරිසුද්ධේත්ථාය්‍යායෝ, තස්මා තුණ්හී, ඒවමේතං ධාරයාමීති.

</Paragraph>
</Division>

<Paragraph number="3582" type="center" book="paci">
අධිකරණසමථා නිට්ඨිතා.


</Paragraph>

<Paragraph number="3583" book="paci">
උද්දිට්ඨං ඛෝ, අය්‍යායෝ, නිදානං. උද්දිට්ඨා අට්ඨ පාරාජිකා ධම්මා. උද්දිට්ඨා සත්තරස සංඝාදිසේසා ධම්මා. උද්දිට්ඨා තිංස නිස්සග්ගියා පාචිත්තියා ධම්මා. උද්දිට්ඨා ඡසට්ඨිසතා පාචිත්තියා ධම්මා. උද්දිට්ඨා අට්ඨ පාටිදේසනීයා ධම්මා. උද්දිට්ඨා සේඛියා ධම්මා. උද්දිට්ඨා සත්ත අධිකරණසමථා ධම්මා. ඒත්තකං තස්ස භගවතෝ සුත්තාගතං සුත්තපරියාපන්නං අන්වද්ධමාසං උද්දේසං ආගච්ඡති. තත්ථ සබ්බාහේව සමග්ගාහි සම්මෝදමානාහි අවිවදමානාහි සික්ඛිතබ්බන්ති.

</Paragraph>

<Paragraph number="3584" type="center" book="paci">
භික්ඛුනිවිභඞ්ගෝ නිට්ඨිතෝ.



</Paragraph>

<Paragraph number="3585" type="center" book="paci">
පාචිත්තියපාළි නිට්ඨිතා.
</Paragraph>