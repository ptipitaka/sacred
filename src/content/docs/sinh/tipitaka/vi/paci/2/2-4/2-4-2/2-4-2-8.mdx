---
title: "2.4.2.8 පරෞජ්ඣාපනකසික්ඛාපද"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="869" book="paci">

<Paragraph number="2759" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන භද්දාය කාපිලානියා අන්තේවාසිනී භික්ඛුනී භද්දං කාපිලානිං සක්කච්චං උපට්ඨේති. භද්දා කාපිලානී භික්ඛුනියෝ ඒතදවෝච—  “අයං මං, අය්‍යේ, භික්ඛුනී සක්කච්චං උපට්ඨේති, ඉමිස්සාහං චීවරං දස්සාමී”ති. අථ ඛෝ සා භික්ඛුනී දුග්ගහිතේන දූපධාරිතේන පරං උජ්ඣාපේසි—  “අහං කිරාය්‍යේ, අය්‍යං න සක්කච්චං උපට්ඨේමි, න කිර මේ අය්‍යා චීවරං දස්සතී”ති.
</Paragraph>

<Paragraph number="2760" book="paci">
යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනී දුග්ගහිතේන දූපධාරිතේන පරං උජ්ඣාපේස්සතී”ති …පේ…  “සච්චං කිර, භික්ඛවේ, භික්ඛුනී දුග්ගහිතේන දූපධාරිතේන පරං උජ්ඣාපේතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනී දුග්ගහිතේන දූපධාරිතේන පරං උජ්ඣාපේස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="870" book="paci">

<Paragraph number="2761" book="paci">
<Emphasis>“යා පන භික්ඛුනී දුග්ගහිතේන දූපධාරිතේන පරං උජ්ඣාපේය්‍ය, පාචිත්තියන්”</Emphasis>ති. (*18*:<Emphasis>73</Emphasis>)
</Paragraph>

</Division>
<Division number="871" book="paci">

<Paragraph number="2762" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2763" book="paci">
<Emphasis>දුග්ගහිතේනා</Emphasis>ති අඤ්ඤථා ගහිතේන.
</Paragraph>

<Paragraph number="2764" book="paci">
<Emphasis>දූපධාරිතේනා</Emphasis>ති අඤ්ඤථා උපධාරිතේන.
</Paragraph>

<Paragraph number="2765" book="paci">
<Emphasis>පරන්</Emphasis>ති උපසම්පන්නං උජ්ඣාපේති, ආපත්ති පාචිත්තියස්ස.
</Paragraph>

</Division>
<Division number="872" book="paci">

<Paragraph number="2766" book="paci">
උපසම්පන්නාය උපසම්පන්නසඤ්ඤා උජ්ඣාපේති, ආපත්ති පාචිත්තියස්ස. උපසම්පන්නාය වේමතිකා උජ්ඣාපේති, ආපත්ති පාචිත්තියස්ස. උපසම්පන්නාය අනුපසම්පන්නසඤ්ඤා උජ්ඣාපේති, ආපත්ති පාචිත්තියස්ස.
</Paragraph>

<Paragraph number="2767" book="paci">
අනුපසම්පන්නං උජ්ඣාපේති, ආපත්ති දුක්කටස්ස. අනුපසම්පන්නාය උපසම්පන්නසඤ්ඤා, ආපත්ති දුක්කටස්ස. අනුපසම්පන්නාය වේමතිකා, ආපත්ති දුක්කටස්ස. අනුපසම්පන්නාය අනුපසම්පන්නසඤ්ඤා, ආපත්ති දුක්කටස්ස.
</Paragraph>

</Division>
<Division number="873" book="paci">

<Paragraph number="2768" book="paci">
අනාපත්ති—  උම්මත්තිකාය, ආදිකම්මිකායාති.

</Paragraph>
</Division>

<Paragraph number="2769" type="center" book="paci">
අට්ඨමසික්ඛාපදං නිට්ඨිතං.
</Paragraph>