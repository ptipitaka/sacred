---
title: "2.4.3.3 චීවරසිබ්බනසික්ඛාපද"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="892" book="paci">

<Paragraph number="2801" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන අඤ්ඤතරිස්සා භික්ඛුනියා මහග්ඝේ චීවරදුස්සේ චීවරං දුක්කටං හෝති දුස්සිබ්බිතං. ථුල්ලනන්දා භික්ඛුනී තං භික්ඛුනිං ඒතදවෝච—  “සුන්දරං ඛෝ ඉදං තේ, අය්‍යේ, චීවරදුස්සං; චීවරඤ්ච ඛෝ දුක්කටං දුස්සිබ්බිතන්”ති. “විසිබ්බේමි, අය්‍යේ, සිබ්බිස්සසී”ති? “ආමාය්‍යේ, සිබ්බිස්සාමී”ති. අථ ඛෝ සා භික්ඛුනී තං චීවරං විසිබ්බේත්වා ථුල්ලනන්දාය භික්ඛුනියා අදාසි. ථුල්ලනන්දා භික්ඛුනී—  “සිබ්බිස්සාමි සිබ්බිස්සාමී”ති නේව සිබ්බති න සිබ්බාපනාය උස්සුක්කං කරෝති.
</Paragraph>

<Paragraph number="2802" book="paci">
අථ ඛෝ සා භික්ඛුනී භික්ඛුනීනං ඒතමත්ථං ආරෝචේසි. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා භික්ඛුනියා චීවරං විසිබ්බාපේත්වා නේව සිබ්බිස්සති න සිබ්බාපනාය උස්සුක්කං කරිස්සතී”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී භික්ඛුනියා චීවරං විසිබ්බාපේත්වා නේව සිබ්බති න සිබ්බාපනාය උස්සුක්කං කරෝතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී භික්ඛුනියා චීවරං විසිබ්බාපේත්වා නේව සිබ්බිස්සති න සිබ්බාපනාය උස්සුක්කං කරිස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="893" book="paci">

<Paragraph number="2803" book="paci">
<Emphasis>“යා පන භික්ඛුනී භික්ඛුනියා චීවරං විසිබ්බේත්වා වා විසිබ්බාපේත්වා වා සා පච්ඡා අනන්තරායිකිනී නේව සිබ්බේය්‍ය න සිබ්බාපනාය උස්සුක්කං කරේය්‍ය, අඤ්ඤත්‍ර චතූහපඤ්චාහා, පාචිත්තියන්”</Emphasis>ති. (*23*:<Emphasis>78</Emphasis>)
</Paragraph>

</Division>
<Division number="894" book="paci">

<Paragraph number="2804" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2805" book="paci">
<Emphasis>භික්ඛුනියා</Emphasis>ති අඤ්ඤාය භික්ඛුනියා.
</Paragraph>

<Paragraph number="2806" book="paci">
<Emphasis>චීවරං</Emphasis> නාම ඡන්නං චීවරානං අඤ්ඤතරං චීවරං.
</Paragraph>

<Paragraph number="2807" book="paci">
<Emphasis>විසිබ්බේත්වා</Emphasis>ති සයං විසිබ්බේත්වා. <Emphasis>විසිබ්බාපේත්වා</Emphasis>ති අඤ්ඤං විසිබ්බාපේත්වා.
</Paragraph>

<Paragraph number="2808" book="paci">
<Emphasis>සා පච්ඡා අනන්තරායිකිනී</Emphasis>ති අසති අන්තරායේ.
</Paragraph>

<Paragraph number="2809" book="paci">
<Emphasis>නේව සිබ්බේය්‍යා</Emphasis>ති න සයං සිබ්බේය්‍ය. <Emphasis>න සිබ්බාපනාය උස්සුක්කං කරේය්‍යා</Emphasis>ති න අඤ්ඤං ආණාපේය්‍ය.
</Paragraph>

<Paragraph number="2810" book="paci">
<Emphasis>අඤ්ඤත්‍ර චතූහපඤ්චාහා</Emphasis>ති ඨපේත්වා චතූහපඤ්චාහං. “නේව සිබ්බිස්සාමි න සිබ්බාපනාය උස්සුක්කං කරිස්සාමී”ති ධුරං නික්ඛිත්තමත්තේ ආපත්ති පාචිත්තියස්ස.
</Paragraph>

</Division>
<Division number="895" book="paci">

<Paragraph number="2811" book="paci">
උපසම්පන්නාය උපසම්පන්නසඤ්ඤා චීවරං විසිබ්බේත්වා වා විසිබ්බාපේත්වා වා සා පච්ඡා අනන්තරායිකිනී නේව සිබ්බති න සිබ්බාපනාය උස්සුක්කං කරෝති, අඤ්ඤත්‍ර චතූහපඤ්චාහා, ආපත්ති පාචිත්තියස්ස. උපසම්පන්නාය වේමතිකා චීවරං විසිබ්බේත්වා වා විසිබ්බාපේත්වා වා සා පච්ඡා අනන්තරායිකිනී නේව සිබ්බති න සිබ්බාපනාය උස්සුක්කං කරෝති, අඤ්ඤත්‍ර චතූහපඤ්චාහා, ආපත්ති පාචිත්තියස්ස. උපසම්පන්නාය අනුපසම්පන්නසඤ්ඤා චීවරං විසිබ්බේත්වා වා විසිබ්බාපේත්වා වා සා පච්ඡා අනන්තරායිකිනී නේව සිබ්බති න සිබ්බාපනාය උස්සුක්කං කරෝති, අඤ්ඤත්‍ර චතූහපඤ්චාහා, ආපත්ති පාචිත්තියස්ස.
</Paragraph>

<Paragraph number="2812" book="paci">
අඤ්ඤං පරික්ඛාරං විසිබ්බේත්වා වා විසිබ්බාපේත්වා වා සා පච්ඡා අනන්තරායිකිනී නේව සිබ්බති න සිබ්බාපනාය උස්සුක්කං කරෝති, අඤ්ඤත්‍ර චතූහපඤ්චාහා, ආපත්ති දුක්කටස්ස. අනුපසම්පන්නාය චීවරං වා අඤ්ඤං වා පරික්ඛාරං විසිබ්බේත්වා වා විසිබ්බාපේත්වා වා සා පච්ඡා අනන්තරායිකිනී නේව සිබ්බති න සිබ්බාපනාය උස්සුක්කං කරෝති, අඤ්ඤත්‍ර චතූහපඤ්චාහා, ආපත්ති දුක්කටස්ස. අනුපසම්පන්නාය උපසම්පන්නසඤ්ඤා, ආපත්ති දුක්කටස්ස. අනුපසම්පන්නාය වේමතිකා, ආපත්ති දුක්කටස්ස. අනුපසම්පන්නාය අනුපසම්පන්නසඤ්ඤා, ආපත්ති දුක්කටස්ස.
</Paragraph>

</Division>
<Division number="896" book="paci">

<Paragraph number="2813" book="paci">
අනාපත්ති—  සති අන්තරායේ, පරියේසිත්වා න ලභති, කරෝන්තී චතූහපඤ්චාහං අතික්කාමේති, ගිලානාය, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2814" type="center" book="paci">
තතියසික්ඛාපදං නිට්ඨිතං.
</Paragraph>