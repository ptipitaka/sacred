---
title: "2.4.8.13 ඒකවස්සසික්ඛාපද"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1174" book="paci">

<Paragraph number="3417" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන භික්ඛුනියෝ ඒකං වස්සං ද්වේ වුට්ඨාපේන්ති. උපස්සයෝ තථේව න සම්මති. මනුස්සා තථේව උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ ඒකං වස්සං ද්වේ වුට්ඨාපේස්සන්ති. උපස්සයෝ තථේව න සම්මතී”ති.
</Paragraph>

<Paragraph number="3418" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ ඒකං වස්සං ද්වේ වුට්ඨාපේස්සන්තී”ති …පේ…  “සච්චං කිර, භික්ඛවේ, භික්ඛුනියෝ ඒකං වස්සං ද්වේ වුට්ඨාපේන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනියෝ ඒකං වස්සං ද්වේ වුට්ඨාපේස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1175" book="paci">

<Paragraph number="3419" book="paci">
<Emphasis>“යා පන භික්ඛුනී ඒකං වස්සං ද්වේ වුට්ඨාපේය්‍ය, පාචිත්තියන්”</Emphasis>ති. (*83*:<Emphasis>138</Emphasis>)
</Paragraph>

</Division>
<Division number="1176" book="paci">

<Paragraph number="3420" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3421" book="paci">
<Emphasis>ඒකං වස්සන්</Emphasis>ති ඒකං සංවච්ඡරං. <Emphasis>ද්වේ වුට්ඨාපේය්‍යා</Emphasis>ති ද්වේ උපසම්පාදේය්‍ය.
</Paragraph>

<Paragraph number="3422" book="paci">
“ද්වේ වුට්ඨාපේස්සාමී”ති ගණං වා ආචරිනිං වා පත්තං වා චීවරං වා පරියේසති, සීමං වා සම්මන්නති, ආපත්ති දුක්කටස්ස. ඤත්තියා දුක්කටං. ද්වීහි කම්මවාචාහි දුක්කටා. කම්මවාචාපරියෝසානේ උපජ්ඣායාය ආපත්ති පාචිත්තියස්ස. ගණස්ස ච ආචරිනියා ච ආපත්ති දුක්කටස්ස.
</Paragraph>

</Division>
<Division number="1177" book="paci">

<Paragraph number="3423" book="paci">
අනාපත්ති—  ඒකන්තරිකං ඒකං වුට්ඨාපේති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3424" type="center" book="paci">
තේරසමසික්ඛාපදං නිට්ඨිතං.

  
කුමාරිභූතවග්ගෝ අට්ඨමෝ.
</Paragraph>