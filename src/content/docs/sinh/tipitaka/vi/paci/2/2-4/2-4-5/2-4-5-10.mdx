---
title: "2.4.5.10 තිරච්ඡානවිජ්ජාවාචනසික්ඛාපද"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1017" book="paci">

<Paragraph number="3079" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛුනියෝ තිරච්ඡානවිජ්ජං වාචේන්ති. මනුස්සා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ තිරච්ඡානවිජ්ජං වාචේස්සන්ති, සේය්‍යථාපි ගිහිනියෝ කාමභෝගිනියෝ”ති.
</Paragraph>

<Paragraph number="3080" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛුනියෝ තිරච්ඡානවිජ්ජං වාචේස්සන්තී”ති …පේ…  “සච්චං කිර, භික්ඛවේ, ඡබ්බග්ගියා භික්ඛුනියෝ තිරච්ඡානවිජ්ජං වාචේන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ඡබ්බග්ගියා භික්ඛුනියෝ තිරච්ඡානවිජ්ජං වාචේස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1018" book="paci">

<Paragraph number="3081" book="paci">
<Emphasis>“යා පන භික්ඛුනී තිරච්ඡානවිජ්ජං වාචේය්‍ය, පාචිත්තියන්”</Emphasis>ති. (*50*:<Emphasis>105</Emphasis>)
</Paragraph>

</Division>
<Division number="1019" book="paci">

<Paragraph number="3082" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3083" book="paci">
<Emphasis>තිරච්ඡානවිජ්ජා</Emphasis> නාම යං කිඤ්චි බාහිරකං අනත්ථසංහිතං.
</Paragraph>

<Paragraph number="3084" book="paci">
<Emphasis>වාචේය්‍යා</Emphasis>ති පදේන වාචේති, පදේ පදේ ආපත්ති පාචිත්තියස්ස. අක්ඛරාය වාචේති, අක්ඛරක්ඛරාය ආපත්ති පාචිත්තියස්ස.
</Paragraph>

</Division>
<Division number="1020" book="paci">

<Paragraph number="3085" book="paci">
අනාපත්ති—  ලේඛං වාචේති, ධාරණං වාචේති, ගුත්තත්ථාය පරිත්තං වාචේති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3086" type="center" book="paci">
දසමසික්ඛාපදං නිට්ඨිතං.

  
චිත්තාගාරවග්ගෝ පඤ්චමෝ.
</Paragraph>