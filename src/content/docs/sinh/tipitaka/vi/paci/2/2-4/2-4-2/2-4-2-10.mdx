---
title: "2.4.2.10 රෝදනසික්ඛාපද"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="879" book="paci">

<Paragraph number="2779" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන චණ්ඩකාළී භික්ඛුනී භික්ඛුනීහි සද්ධිං භණ්ඩිත්වා අත්තානං වධිත්වා වධිත්වා රෝදති. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා චණ්ඩකාළී අත්තානං වධිත්වා වධිත්වා රෝදිස්සතී”ති …පේ…  “සච්චං කිර, භික්ඛවේ, චණ්ඩකාළී භික්ඛුනී අත්තානං වධිත්වා වධිත්වා රෝදතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, චණ්ඩකාළී භික්ඛුනී අත්තානං වධිත්වා වධිත්වා රෝදිස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="880" book="paci">

<Paragraph number="2780" book="paci">
<Emphasis>“යා පන භික්ඛුනී අත්තානං වධිත්වා වධිත්වා රෝදේය්‍ය, පාචිත්තියන්”</Emphasis>ති. (*20*:<Emphasis>75</Emphasis>)
</Paragraph>

</Division>
<Division number="881" book="paci">

<Paragraph number="2781" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2782" book="paci">
<Emphasis>අත්තානන්</Emphasis>ති පච්චත්තං. වධිත්වා වධිත්වා රෝදති, ආපත්ති පාචිත්තියස්ස. වධති න රෝදති, ආපත්ති දුක්කටස්ස. රෝදති න වධති, ආපත්ති දුක්කටස්ස.
</Paragraph>

</Division>
<Division number="882" book="paci">

<Paragraph number="2783" book="paci">
අනාපත්ති—  ඤාතිබ්‍යසනේන වා භෝගබ්‍යසනේන වා රෝගබ්‍යසනේන වා ඵුට්ඨා රෝදති න වධති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2784" type="center" book="paci">
දසමසික්ඛාපදං නිට්ඨිතං.

  
අන්ධකාරවග්ගෝ දුතියෝ.
</Paragraph>