---
title: "2.4.9.2 යානසික්ඛාපද"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1184" book="paci">

<Paragraph number="3439" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛුනියෝ යානේන යායන්ති. මනුස්සා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ යානේන යායිස්සන්ති, සේය්‍යථාපි ගිහිනියෝ කාමභෝගිනියෝ”ති.
</Paragraph>

<Paragraph number="3440" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛුනියෝ යානේන යායිස්සන්තී”ති …පේ…  “සච්චං කිර, භික්ඛවේ, ඡබ්බග්ගියා භික්ඛුනියෝ යානේන යායන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ඡබ්බග්ගියා භික්ඛුනියෝ යානේන යායිස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

<Paragraph number="3441" book="paci">
<Emphasis>“යා පන භික්ඛුනී යානේන යායේය්‍ය, පාචිත්තියන්”</Emphasis>ති.
</Paragraph>

<Paragraph number="3442" book="paci">
ඒවඤ්චිදං භගවතා භික්ඛුනීනං සික්ඛාපදං පඤ්ඤත්තං හෝති.
</Paragraph>

</Division>
<Division number="1185" book="paci">

<Paragraph number="3443" book="paci">
තේන ඛෝ පන සමයේන අඤ්ඤතරා භික්ඛුනී ගිලානා හෝති, න සක්කෝති පදසා ගන්තුං …පේ…  භගවතෝ ඒතමත්ථං ආරෝචේසුං …පේ…  අනුජානාමි, භික්ඛවේ, ගිලානාය භික්ඛුනියා යානං. ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1186" book="paci">

<Paragraph number="3444" book="paci">
<Emphasis>“යා පන භික්ඛුනී අගිලානා යානේන යායේය්‍ය, පාචිත්තියන්”</Emphasis>ති. (*85*:<Emphasis>140</Emphasis>)
</Paragraph>

</Division>
<Division number="1187" book="paci">

<Paragraph number="3445" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3446" book="paci">
<Emphasis>අගිලානා</Emphasis> නාම සක්කෝති පදසා ගන්තුං.
</Paragraph>

<Paragraph number="3447" book="paci">
<Emphasis>ගිලානා</Emphasis> නාම න සක්කෝති පදසා ගන්තුං.
</Paragraph>

<Paragraph number="3448" book="paci">
<Emphasis>යානං</Emphasis> නාම වය්හං රථෝ සකටං සන්දමානිකා සිවිකා පාටඞ්කී.
</Paragraph>

<Paragraph number="3449" book="paci">
<Emphasis>යායේය්‍යා</Emphasis>ති සකිම්පි යානේන යායති, ආපත්ති පාචිත්තියස්ස.
</Paragraph>

</Division>
<Division number="1188" book="paci">

<Paragraph number="3450" book="paci">
අගිලානා අගිලානසඤ්ඤා යානේන යායති, ආපත්ති පාචිත්තියස්ස. අගිලානා වේමතිකා යානේන යායති, ආපත්ති පාචිත්තියස්ස. අගිලානා ගිලානසඤ්ඤා යානේන යායති, ආපත්ති පාචිත්තියස්ස.
</Paragraph>

<Paragraph number="3451" book="paci">
ගිලානා අගිලානසඤ්ඤා, ආපත්ති දුක්කටස්ස. ගිලානා වේමතිකා, ආපත්ති දුක්කටස්ස. ගිලානා ගිලානසඤ්ඤා, අනාපත්ති.
</Paragraph>

</Division>
<Division number="1189" book="paci">

<Paragraph number="3452" book="paci">
අනාපත්ති—  ගිලානාය, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3453" type="center" book="paci">
දුතියසික්ඛාපදං නිට්ඨිතං.
</Paragraph>