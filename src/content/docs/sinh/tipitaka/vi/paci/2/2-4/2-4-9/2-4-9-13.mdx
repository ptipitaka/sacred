---
title: "2.4.9.13 අසඞ්කච්චිකසික්ඛාපද"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1224" book="paci">

<Paragraph number="3517" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන අඤ්ඤතරා භික්ඛුනී අසඞ්කච්චිකා ගාමං පිණ්ඩාය පාවිසි. තස්සා රථිකාය වාතමණ්ඩලිකා සඞ්ඝාටියෝ උක්ඛිපිංසු. මනුස්සා උක්කුට්ඨිං අකංසු—  “සුන්දරා අය්‍යාය ථනුදරා”ති. සා භික්ඛුනී තේහි මනුස්සේහි උප්පණ්ඩියමානා මඞ්කු අහෝසි.
</Paragraph>

<Paragraph number="3518" book="paci">
අථ ඛෝ සා භික්ඛුනී උපස්සයං ගන්ත්වා භික්ඛුනීනං ඒතමත්ථං ආරෝචේසි. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනී අසඞ්කච්චිකා ගාමං පවිසිස්සතී”ති …පේ…  “සච්චං කිර, භික්ඛවේ, භික්ඛුනී අසඞ්කච්චිකා ගාමං පාවිසී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනී අසඞ්කච්චිකා ගාමං පවිසිස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1225" book="paci">

<Paragraph number="3519" book="paci">
<Emphasis>“යා පන භික්ඛුනී අසඞ්කච්චිකා ගාමං පවිසේය්‍ය, පාචිත්තියන්”</Emphasis>ති. (*196*:<Emphasis>151</Emphasis>)
</Paragraph>

</Division>
<Division number="1226" book="paci">

<Paragraph number="3520" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3521" book="paci">
<Emphasis>අසඞ්කච්චිකා</Emphasis>ති විනා සඞ්කච්චිකං.
</Paragraph>

<Paragraph number="3522" book="paci">
<Emphasis>සඞ්කච්චිකං</Emphasis> නාම අධක්ඛකං උබ්භනාභි, තස්ස පටිච්ඡාදනත්ථාය.
</Paragraph>

<Paragraph number="3523" book="paci">
<Emphasis>ගාමං පවිසේය්‍යා</Emphasis>ති පරික්ඛිත්තස්ස ගාමස්ස පරික්ඛේපං අතික්කාමේන්තියා ආපත්ති පාචිත්තියස්ස. අපරික්ඛිත්තස්ස ගාමස්ස උපචාරං ඕක්කමන්තියා ආපත්ති පාචිත්තියස්ස.
</Paragraph>

</Division>
<Division number="1227" book="paci">

<Paragraph number="3524" book="paci">
අනාපත්ති—  අච්ඡින්නචීවරිකාය, නට්ඨචීවරිකාය, ගිලානාය, අස්සතියා, අජානන්තියා, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3525" type="center" book="paci">
තේරසමසික්ඛාපදං නිට්ඨිතං.

  
ඡත්තුපාහනවග්ගෝ නවමෝ.
</Paragraph>