---
title: "2.2.12 පාපසමාචාරසික්ඛාපද"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="721" book="paci">

<Paragraph number="2368" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ථුල්ලනන්දාය භික්ඛුනියා අන්තේවාසිකා භික්ඛුනියෝ සංසට්ඨා විහරන්ති පාපාචාරා පාපසද්දා පාපසිලෝකා, භික්ඛුනිසංඝස්ස විහේසිකා, අඤ්ඤමඤ්ඤිස්සා වජ්ජප්පටිච්ඡාදිකා.
</Paragraph>

<Paragraph number="2369" book="paci">
යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ සංසට්ඨා විහරිස්සන්ති පාපාචාරා පාපසද්දා පාපසිලෝකා භික්ඛුනිසංඝස්ස විහේසිකා අඤ්ඤමඤ්ඤිස්සා වජ්ජප්පටිච්ඡාදිකා”ති …පේ…  “සච්චං කිර, භික්ඛවේ, භික්ඛුනියෝ සංසට්ඨා විහරන්ති පාපාචාරා පාපසද්දා පාපසිලෝකා භික්ඛුනිසංඝස්ස විහේසිකා අඤ්ඤමඤ්ඤිස්සා වජ්ජප්පටිච්ඡාදිකා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනියෝ සංසට්ඨා විහරිස්සන්ති පාපාචාරා පාපසද්දා පාපසිලෝකා, භික්ඛුනිසංඝස්ස විහේසිකා, අඤ්ඤමඤ්ඤිස්සා වජ්ජප්පටිච්ඡාදිකා. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="722" book="paci">

<Paragraph number="2370" book="paci">
<Emphasis>“භික්ඛුනියෝ පනේව සංසට්ඨා විහරන්ති පාපාචාරා පාපසද්දා පාපසිලෝකා, භික්ඛුනිසංඝස්ස විහේසිකා, අඤ්ඤමඤ්ඤිස්සා වජ්ජප්පටිච්ඡාදිකා. තා භික්ඛුනියෝ භික්ඛුනීහි ඒවමස්සු වචනීයා—  ‘භගිනියෝ ඛෝ සංසට්ඨා විහරන්ති පාපාචාරා පාපසද්දා පාපසිලෝකා, භික්ඛුනිසංඝස්ස විහේසිකා අඤ්ඤමඤ්ඤිස්සා වජ්ජප්පටිච්ඡාදිකා. විවිච්චථාය්‍යේ. විවේකඤ්ඤේව භගිනීනං සංඝෝ වණ්ණේතී’ති. ඒවඤ්ච තා භික්ඛුනියෝ භික්ඛුනීහි වුච්චමානා තථේව පග්ගණ්හේය්‍යුං, තා භික්ඛුනියෝ භික්ඛුනීහි යාවතතියං සමනුභාසිතබ්බා තස්ස පටිනිස්සග්ගාය. යාවතතියඤ්චේ සමනුභාසීයමානා තං පටිනිස්සජ්ජේය්‍යුං, ඉච්චේතං කුසලං; නෝ චේ පටිනිස්සජ්ජේය්‍යුං, ඉමාපි භික්ඛුනියෝ යාවතතියකං ධම්මං ආපන්නා නිස්සාරණීයං සංඝාදිසේසන්”</Emphasis>ති. (*12*:<Emphasis>20</Emphasis>)
</Paragraph>

</Division>
<Division number="723" book="paci">

<Paragraph number="2371" book="paci">
<Emphasis>භික්ඛුනියෝ පනේවා</Emphasis>ති උපසම්පන්නායෝ වුච්චන්ති.
</Paragraph>

<Paragraph number="2372" book="paci">
<Emphasis>සංසට්ඨා විහරන්තී</Emphasis>ති සංසට්ඨා නාම අනනුලෝමිකේන කායිකවාචසිකේන සංසට්ඨා විහරන්ති.
</Paragraph>

<Paragraph number="2373" book="paci">
<Emphasis>පාපාචාරා</Emphasis>ති පාපකේන ආචාරේන සමන්නාගතා.
</Paragraph>

<Paragraph number="2374" book="paci">
<Emphasis>පාපසද්දා</Emphasis>ති පාපකේන කිත්තිසද්දේන අබ්භුග්ගතා.
</Paragraph>

<Paragraph number="2375" book="paci">
<Emphasis>පාපසිලෝකා</Emphasis>ති පාපකේන මිච්ඡාජීවේන ජීවිතං කප්පේන්ති.
</Paragraph>

<Paragraph number="2376" book="paci">
<Emphasis>භික්ඛුනිසංඝස්ස විහේසිකා</Emphasis>ති අඤ්ඤමඤ්ඤිස්සා කම්මේ කරීයමානේ පටික්කෝසන්ති.
</Paragraph>

<Paragraph number="2377" book="paci">
<Emphasis>අඤ්ඤමඤ්ඤිස්සා වජ්ජප්පටිච්ඡාදිකා</Emphasis>ති අඤ්ඤමඤ්ඤං වජ්ජං පටිච්ඡාදේන්ති.
</Paragraph>

<Paragraph number="2378" book="paci">
<Emphasis>තා භික්ඛුනියෝ</Emphasis>ති යා තා සංසට්ඨා භික්ඛුනියෝ.
</Paragraph>

<Paragraph number="2379" book="paci">
<Emphasis>භික්ඛුනීහී</Emphasis>ති අඤ්ඤාහි භික්ඛුනීහි.
</Paragraph>

<Paragraph number="2380" book="paci">
යා පස්සන්ති යා සුණන්ති තාහි වත්තබ්බා—  “භගිනියෝ ඛෝ සංසට්ඨා විහරන්ති පාපාචාරා පාපසද්දා පාපසිලෝකා, භික්ඛුනිසංඝස්ස විහේසිකා, අඤ්ඤමඤ්ඤිස්සා වජ්ජප්පටිච්ඡාදිකා. විවිච්චථාය්‍යේ. විවේකඤ්ඤේව භගිනීනං සංඝෝ වණ්ණේතී”ති. දුතියම්පි වත්තබ්බා. තතියම්පි වත්තබ්බා. සචේ පටිනිස්සජ්ජන්ති, ඉච්චේතං කුසලං; නෝ චේ පටිනිස්සජ්ජන්ති, ආපත්ති දුක්කටස්ස. සුත්වා න වදන්ති, ආපත්ති දුක්කටස්ස. තා භික්ඛුනියෝ සංඝමජ්ඣම්පි ආකඩ්ඪිත්වා වත්තබ්බා—  “භගිනියෝ ඛෝ සංසට්ඨා විහරන්ති පාපාචාරා පාපසද්දා පාපසිලෝකා, භික්ඛුනිසංඝස්ස විහේසිකා, අඤ්ඤමඤ්ඤිස්සා වජ්ජප්පටිච්ඡාදිකා. විවිච්චථාය්‍යේ. විවේකඤ්ඤේව භගිනීනං සංඝෝ වණ්ණේතී”ති. දුතියම්පි වත්තබ්බා. තතියම්පි වත්තබ්බා. සචේ පටිනිස්සජ්ජන්ති, ඉච්චේතං කුසලං; නෝ චේ පටිනිස්සජ්ජන්ති, ආපත්ති දුක්කටස්ස. තා භික්ඛුනියෝ සමනුභාසිතබ්බා. ඒවඤ්ච පන, භික්ඛවේ, සමනුභාසිතබ්බා. බ්‍යත්තාය භික්ඛුනියා පටිබලාය සංඝෝ ඤාපේතබ්බෝ—
</Paragraph>

</Division>
<Division number="724" book="paci">

<Paragraph number="2381" book="paci">
“සුණාතු මේ, අය්‍යේ, සංඝෝ. ඉත්ථන්නාමා ච ඉත්ථන්නාමා ච භික්ඛුනියෝ සංසට්ඨා විහරන්ති පාපාචාරා පාපසද්දා පාපසිලෝකා, භික්ඛුනිසංඝස්ස විහේසිකා, අඤ්ඤමඤ්ඤිස්සා වජ්ජප්පටිච්ඡාදිකා. තා තං වත්ථුං න පටිනිස්සජ්ජන්ති. යදි සංඝස්ස පත්තකල්ලං, සංඝෝ ඉත්ථන්නාමඤ්ච ඉත්ථන්නාමඤ්ච භික්ඛුනියෝ සමනුභාසේය්‍ය තස්ස වත්ථුස්ස පටිනිස්සග්ගාය. ඒසා ඤත්ති.
</Paragraph>

<Paragraph number="2382" book="paci">
සුණාතු මේ, අය්‍යේ, සංඝෝ. ඉත්ථන්නාමා ච ඉත්ථන්නාමා ච භික්ඛුනියෝ සංසට්ඨා විහරන්ති පාපාචාරා පාපසද්දා පාපසිලෝකා, භික්ඛුනිසංඝස්ස විහේසිකා, අඤ්ඤමඤ්ඤිස්සා වජ්ජප්පටිච්ඡාදිකා. තා තං වත්ථුං න පටිනිස්සජ්ජන්ති. සංඝෝ ඉත්ථන්නාමඤ්ච ඉත්ථන්නාමඤ්ච භික්ඛුනියෝ සමනුභාසති තස්ස වත්ථුස්ස පටිනිස්සග්ගාය. යස්සා අය්‍යාය ඛමති ඉත්ථන්නාමාය ච ඉත්ථන්නාමාය ච භික්ඛුනීනං සමනුභාසනා තස්ස වත්ථුස්ස පටිනිස්සග්ගාය, සා තුණ්හස්ස; යස්සා නක්ඛමති, සා භාසේය්‍ය.
</Paragraph>

<Paragraph number="2383" book="paci">
දුතියම්පි ඒතමත්ථං වදාමි …පේ…  තතියම්පි ඒතමත්ථං වදාමි …පේ… .
</Paragraph>

<Paragraph number="2384" book="paci">
සමනුභට්ඨා සංඝේන, ඉත්ථන්නාමා ච ඉත්ථන්නාමා ච භික්ඛුනියෝ තස්ස වත්ථුස්ස පටිනිස්සග්ගාය. ඛමති සංඝස්ස, තස්මා තුණ්හී, ඒවමේතං ධාරයාමී”ති.
</Paragraph>

<Paragraph number="2385" book="paci">
ඤත්තියා දුක්කටං, ද්වීහි කම්මවාචාහි ථුල්ලච්චයා, කම්මවාචාපරියෝසානේ ආපත්ති සංඝාදිසේසස්ස. සංඝාදිසේසං අජ්ඣාපජ්ජන්තීනං ඤත්තියා දුක්කටං ද්වීහි කම්මවාචාහි ථුල්ලච්චයා පටිප්පස්සම්භන්ති. ද්වේ තිස්සෝ ඒකතෝ සමනුභාසිතබ්බා. තතුත්තරි න සමනුභාසිතබ්බා.
</Paragraph>

<Paragraph number="2386" book="paci">
<Emphasis>ඉමාපි භික්ඛුනියෝ</Emphasis>ති පුරිමායෝ උපාදාය වුච්චන්ති.
</Paragraph>

<Paragraph number="2387" book="paci">
<Emphasis>යාවතතියකන්</Emphasis>ති යාවතතියං සමනුභාසනාය ආපජ්ජන්ති, න සහ වත්ථුජ්ඣාචාරා.
</Paragraph>

<Paragraph number="2388" book="paci">
<Emphasis>නිස්සාරණීයන්</Emphasis>ති සංඝම්හා නිස්සාරීයති.
</Paragraph>

<Paragraph number="2389" book="paci">
<Emphasis>සංඝාදිසේසෝ</Emphasis>ති …පේ…  තේනපි වුච්චති සංඝාදිසේසෝති.
</Paragraph>

</Division>
<Division number="725" book="paci">

<Paragraph number="2390" book="paci">
ධම්මකම්මේ ධම්මකම්මසඤ්ඤා න පටිනිස්සජ්ජන්ති, ආපත්ති සංඝාදිසේසස්ස. ධම්මකම්මේ වේමතිකා න පටිනිස්සජ්ජන්ති, ආපත්ති සංඝාදිසේසස්ස. ධම්මකම්මේ අධම්මකම්මසඤ්ඤා න පටිනිස්සජ්ජන්ති, ආපත්ති සංඝාදිසේසස්ස.
</Paragraph>

<Paragraph number="2391" book="paci">
අධම්මකම්මේ ධම්මකම්මසඤ්ඤා, ආපත්ති දුක්කටස්ස. අධම්මකම්මේ වේමතිකා, ආපත්ති දුක්කටස්ස. අධම්මකම්මේ අධම්මකම්මසඤ්ඤා, ආපත්ති දුක්කටස්ස.
</Paragraph>

</Division>
<Division number="726" book="paci">

<Paragraph number="2392" book="paci">
අනාපත්ති—  අසමනුභාසන්තීනං, පටිනිස්සජ්ජන්තීනං, උම්මත්තිකානං, ආදිකම්මිකානන්ති.

</Paragraph>
</Division>

<Paragraph number="2393" type="center" book="paci">
නවමසංඝාදිසේසසික්ඛාපදං නිට්ඨිතං.
</Paragraph>