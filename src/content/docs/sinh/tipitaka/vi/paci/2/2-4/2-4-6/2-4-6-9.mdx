---
title: "2.4.6.9 ඕවාදූපසඞ්කමනසික්ඛාපද"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1058" book="paci">

<Paragraph number="3167" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන භික්ඛුනියෝ උපෝසථම්පි න පුච්ඡන්ති ඕවාදම්පි න යාචන්ති. භික්ඛූ උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ උපෝසථම්පි න පුච්ඡිස්සන්ති ඕවාදම්පි න යාචිස්සන්තී”ති …පේ…  “සච්චං කිර, භික්ඛවේ, භික්ඛුනියෝ උපෝසථම්පි න පුච්ඡන්ති ඕවාදම්පි න යාචන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනියෝ උපෝසථම්පි න පුච්ඡිස්සන්ති ඕවාදම්පි න යාචිස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1059" book="paci">

<Paragraph number="3168" book="paci">
<Emphasis>“අන්වද්ධමාසං භික්ඛුනියා භික්ඛුසංඝතෝ ද්වේ ධම්මා පච්චාසීසිතබ්බා—  උපෝසථපුච්ඡකඤ්ච ඕවාදූපසඞ්කමනඤ්ච. තං අතික්කාමේන්තියා පාචිත්තියන්”</Emphasis>ති. (*59*:<Emphasis>114</Emphasis>)
</Paragraph>

</Division>
<Division number="1060" book="paci">

<Paragraph number="3169" book="paci">
<Emphasis>අන්වද්ධමාසන්</Emphasis>ති අනුපෝසථිකං. <Emphasis>උපෝසථෝ</Emphasis> නාම ද්වේ උපෝසථා—  චාතුද්දසිකෝ ච පන්නරසිකෝ ච.
</Paragraph>

<Paragraph number="3170" book="paci">
<Emphasis>ඕවාදෝ</Emphasis> නාම අට්ඨ ගරුධම්මා. “උපෝසථම්පි න පුච්ඡිස්සාමි ඕවාදම්පි න යාචිස්සාමී”ති ධුරං නික්ඛිත්තමත්තේ ආපත්ති පාචිත්තියස්ස.
</Paragraph>

</Division>
<Division number="1061" book="paci">

<Paragraph number="3171" book="paci">
අනාපත්ති—  සති අන්තරායේ, පරියේසිත්වා දුතියිකං භික්ඛුනිං න ලභති, ගිලානාය, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3172" type="center" book="paci">
නවමසික්ඛාපදං නිට්ඨිතං.
</Paragraph>