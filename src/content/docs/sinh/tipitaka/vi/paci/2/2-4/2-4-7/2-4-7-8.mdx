---
title: "2.4.7.8 සහජීවිනීසික්ඛාපද"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1107" book="paci">

<Paragraph number="3269" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ථුල්ලනන්දා භික්ඛුනී සහජීවිනිං වුට්ඨාපේත්වා ද්වේ වස්සානි නේව අනුග්ගණ්හාති න අනුග්ගණ්හාපේති. තා බාලා හෝන්ති අබ්‍යත්තා; න ජානන්ති කප්පියං වා අකප්පියං වා.
</Paragraph>

<Paragraph number="3270" book="paci">
යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා සහජීවිනිං වුට්ඨාපේත්වා ද්වේ වස්සානි නේව අනුග්ගණ්හිස්සති න අනුග්ගණ්හාපේස්සතී”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී සහජීවිනිං වුට්ඨාපේත්වා ද්වේ වස්සානි නේව අනුග්ගණ්හාති න අනුග්ගණ්හාපේතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී සහජීවිනිං වුට්ඨාපේත්වා ද්වේ වස්සානි නේව අනුග්ගණ්හිස්සති න අනුග්ගණ්හාපේස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1108" book="paci">

<Paragraph number="3271" book="paci">
<Emphasis>“යා පන භික්ඛුනී සහජීවිනිං වුට්ඨාපේත්වා ද්වේ වස්සානි නේව අනුග්ගණ්හේය්‍ය න අනුග්ගණ්හාපේය්‍ය, පාචිත්තියන්”</Emphasis>ති. (*68*:<Emphasis>123</Emphasis>)
</Paragraph>

</Division>
<Division number="1109" book="paci">

<Paragraph number="3272" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3273" book="paci">
<Emphasis>සහජීවිනී</Emphasis> නාම සද්ධිවිහාරිනී වුච්චති. <Emphasis>වුට්ඨාපේත්වා</Emphasis>ති උපසම්පාදේත්වා. <Emphasis>ද්වේ වස්සානී</Emphasis>ති ද්වේ සංවච්ඡරානි.
</Paragraph>

<Paragraph number="3274" book="paci">
<Emphasis>නේව අනුග්ගණ්හේය්‍යා</Emphasis>ති න සයං අනුග්ගණ්හේය්‍ය උද්දේසේන පරිපුච්ඡාය ඕවාදේන අනුසාසනියා.
</Paragraph>

<Paragraph number="3275" book="paci">
<Emphasis>න අනුග්ගණ්හාපේය්‍යා</Emphasis>ති න අඤ්ඤං ආණාපේය්‍ය “ද්වේ වස්සානි නේව අනුග්ගණ්හිස්සාමි න අනුග්ගණ්හාපේස්සාමී”ති ධුරං නික්ඛිත්තමත්තේ ආපත්ති පාචිත්තියස්ස.
</Paragraph>

</Division>
<Division number="1110" book="paci">

<Paragraph number="3276" book="paci">
අනාපත්ති—  සති අන්තරායේ, පරියේසිත්වා න ලභති, ගිලානාය, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3277" type="center" book="paci">
අට්ඨමසික්ඛාපදං නිට්ඨිතං.
</Paragraph>