---
title: "2.4.7.10 දුතියසහජීවිනීසික්ඛාපද"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1115" book="paci">

<Paragraph number="3285" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ථුල්ලනන්දා භික්ඛුනී සහජීවිනිං වුට්ඨාපේත්වා නේව වූපකාසේති න වූපකාසාපේති. සාමිකෝ අග්ගහේසි.
</Paragraph>

<Paragraph number="3286" book="paci">
යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා සහජීවිනිං වුට්ඨාපේත්වා නේව වූපකාසේස්සති න වූපකාසාපේස්සති, සාමිකෝ අග්ගහේසි. සචායං භික්ඛුනී පක්කන්තා අස්ස, න ච සාමිකෝ ගණ්හේය්‍යා”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී සහජීවිනිං වුට්ඨාපේත්වා නේව වූපකාසේති න වූපකාසාපේති, සාමිකෝ අග්ගහේසී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී සහජීවිනිං වුට්ඨාපේත්වා නේව වූපකාසේස්සති න වූපකාසාපේස්සති, සාමිකෝ අග්ගහේසි. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1116" book="paci">

<Paragraph number="3287" book="paci">
<Emphasis>“යා පන භික්ඛුනී සහජීවිනිං වුට්ඨාපේත්වා නේව වූපකාසේය්‍ය න වූපකාසාපේය්‍ය අන්තමසෝ ඡප්පඤ්චයෝජනානිපි, පාචිත්තියන්”</Emphasis>ති. (*70*:<Emphasis>125</Emphasis>)
</Paragraph>

</Division>
<Division number="1117" book="paci">

<Paragraph number="3288" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3289" book="paci">
<Emphasis>සහජීවිනී</Emphasis> නාම සද්ධිවිහාරිනී වුච්චති. <Emphasis>වුට්ඨාපේත්වා</Emphasis>ති උපසම්පාදේත්වා. <Emphasis>නේව</Emphasis> <Emphasis>වූපකාසේය්‍යා</Emphasis>ති න සයං වූපකාසේය්‍ය. <Emphasis>න වූපකාසාපේය්‍යා</Emphasis>ති න අඤ්ඤං ආණාපේය්‍ය. “නේව වූපකාසේස්සාමි න වූපකාසාපේස්සාමි අන්තමසෝ ඡප්පඤ්චයෝජනානිපී”ති ධුරං නික්ඛිත්තමත්තේ ආපත්ති පාචිත්තියස්ස.
</Paragraph>

</Division>
<Division number="1118" book="paci">

<Paragraph number="3290" book="paci">
අනාපත්ති—  සති අන්තරායේ, පරියේසිත්වා දුතියිකං භික්ඛුනිං න ලභති, ගිලානාය, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3291" type="center" book="paci">
දසමසික්ඛාපදං නිට්ඨිතං.

  
ගබ්භිනිවග්ගෝ සත්තමෝ.
</Paragraph>