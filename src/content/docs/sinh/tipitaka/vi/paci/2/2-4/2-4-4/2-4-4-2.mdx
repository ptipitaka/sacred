---
title: "2.4.4.2 ඒකත්ථරණතුවට්ටනසික්ඛාපද"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="936" book="paci">

<Paragraph number="2892" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන භික්ඛුනියෝ ද්වේ ඒකත්ථරණපාවුරණා තුවට්ටේන්ති. මනුස්සා විහාරචාරිකං ආහිණ්ඩන්තා පස්සිත්වා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ ද්වේ ඒකත්ථරණපාවුරණා තුවට්ටේස්සන්ති, සේය්‍යථාපි ගිහිනියෝ කාමභෝගිනියෝ”ති.
</Paragraph>

<Paragraph number="2893" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ ද්වේ ඒකත්ථරණපාවුරණා තුවට්ටේස්සන්තී”ති …පේ…  “සච්චං කිර, භික්ඛවේ, භික්ඛුනියෝ ද්වේ ඒකත්ථරණපාවුරණා තුවට්ටේන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනියෝ ද්වේ ඒකත්ථරණපාවුරණා තුවට්ටේස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="937" book="paci">

<Paragraph number="2894" book="paci">
<Emphasis>“යා පන භික්ඛුනියෝ ද්වේ ඒකත්ථරණපාවුරණා තුවට්ටේය්‍යුං, පාචිත්තියන්”</Emphasis>ති. (*32*:<Emphasis>87</Emphasis>)
</Paragraph>

</Division>
<Division number="938" book="paci">

<Paragraph number="2895" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනියෝ</Emphasis>ති උපසම්පන්නායෝ වුච්චන්ති.
</Paragraph>

<Paragraph number="2896" book="paci">
<Emphasis>ද්වේ ඒකත්ථරණපාවුරණා තුවට්ටේය්‍යුන්</Emphasis>ති තඤ්ඤේව අත්ථරිත්වා තඤ්ඤේව පාරුපන්ති, ආපත්ති පාචිත්තියස්ස.
</Paragraph>

</Division>
<Division number="939" book="paci">

<Paragraph number="2897" book="paci">
ඒකත්ථරණපාවුරණේ ඒකත්ථරණපාවුරණසඤ්ඤා තුවට්ටේන්ති, ආපත්ති පාචිත්තියස්ස. ඒකත්ථරණපාවුරණේ වේමතිකා තුවට්ටේන්ති, ආපත්ති පාචිත්තියස්ස. ඒකත්ථරණපාවුරණේ නානත්ථරණපාවුරණසඤ්ඤා තුවට්ටේන්ති, ආපත්ති පාචිත්තියස්ස.
</Paragraph>

<Paragraph number="2898" book="paci">
ඒකත්ථරණේ නානාපාවුරණේ, ආපත්ති දුක්කටස්ස. නානත්ථරණේ ඒකපාවුරණේ, ආපත්ති දුක්කටස්ස. නානත්ථරණපාවුරණේ ඒකත්ථරණපාවුරණසඤ්ඤා, ආපත්ති දුක්කටස්ස. නානත්ථරණපාවුරණේ වේමතිකා, ආපත්ති දුක්කටස්ස. නානත්ථරණපාවුරණේ නානත්ථරණපාවුරණසඤ්ඤා, අනාපත්ති.
</Paragraph>

</Division>
<Division number="940" book="paci">

<Paragraph number="2899" book="paci">
අනාපත්ති—  වවත්ථානං දස්සේත්වා නිපජ්ජන්ති, උම්මත්තිකානං, ආදිකම්මිකානන්ති.

</Paragraph>
</Division>

<Paragraph number="2900" type="center" book="paci">
දුතියසික්ඛාපදං නිට්ඨිතං.
</Paragraph>