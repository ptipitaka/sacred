---
title: "2.4.5.5 අධිකරණසික්ඛාපද"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="994" book="paci">

<Paragraph number="3025" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන අඤ්ඤතරා භික්ඛුනී ථුල්ලනන්දං භික්ඛුනිං උපසඞ්කමිත්වා ඒතදවෝච—  “ඒහාය්‍යේ, ඉමං අධිකරණං වූපසමේහී”ති. ථුල්ලනන්දා භික්ඛුනී—  “සාධූ”ති පටිස්සුණිත්වා, නේව වූපසමේති න වූපසමාය උස්සුක්කං කරෝති.
</Paragraph>

<Paragraph number="3026" book="paci">
අථ ඛෝ සා භික්ඛුනී භික්ඛුනීනං ඒතමත්ථං ආරෝචේසි. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා භික්ඛුනියා—  ‘ඒහාය්‍යේ, ඉමං අධිකරණං වූපසමේහී’ති වුච්චමානා—  ‘සාධූ’ති පටිස්සුණිත්වා, නේව වූපසමේස්සති න වූපසමාය උස්සුක්කං කරිස්සතී”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී භික්ඛුනියා—  ‘ඒහාය්‍යේ, ඉමං අධිකරණං වූපසමේහී’ති වුච්චමානා—  ‘සාධූ’ති පටිස්සුණිත්වා, නේව වූපසමේති න වූපසමාය උස්සුක්කං කරෝතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී භික්ඛුනියා—  ‘ඒහාය්‍යේ, ඉමං අධිකරණං වූපසමේහී’ති වුච්චමානා—  ‘සාධූ’ති පටිස්සුණිත්වා, නේව වූපසමේස්සති න වූපසමාය උස්සුක්කං කරිස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="995" book="paci">

<Paragraph number="3027" book="paci">
<Emphasis>“යා පන භික්ඛුනී භික්ඛුනියා—  ‘ඒහාය්‍යේ, ඉමං අධිකරණං වූපසමේහී’ති වුච්චමානා—  ‘සාධූ’ති පටිස්සුණිත්වා සා පච්ඡා අනන්තරායිකිනී නේව වූපසමේය්‍ය න වූපසමාය උස්සුක්කං කරේය්‍ය, පාචිත්තියන්”</Emphasis>ති. (*45*:<Emphasis>100</Emphasis>)
</Paragraph>

</Division>
<Division number="996" book="paci">

<Paragraph number="3028" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3029" book="paci">
<Emphasis>භික්ඛුනියා</Emphasis>ති අඤ්ඤාය භික්ඛුනියා.
</Paragraph>

<Paragraph number="3030" book="paci">
<Emphasis>අධිකරණං</Emphasis> නාම චත්තාරි අධිකරණානි—  විවාදාධිකරණං, අනුවාදාධිකරණං, ආපත්තාධිකරණං, කිච්චාධිකරණං.
</Paragraph>

<Paragraph number="3031" book="paci">
<Emphasis>ඒහාය්‍යේ ඉමං අධිකරණං වූපසමේහී</Emphasis>ති ඒහාය්‍යේ ඉමං අධිකරණං විනිච්ඡේහි.
</Paragraph>

<Paragraph number="3032" book="paci">
<Emphasis>සා පච්ඡා අනන්තරායිකිනී</Emphasis>ති අසති අන්තරායේ.
</Paragraph>

<Paragraph number="3033" book="paci">
<Emphasis>නේව වූපසමේය්‍යා</Emphasis>ති න සයං වූපසමේය්‍ය.
</Paragraph>

<Paragraph number="3034" book="paci">
<Emphasis>න වූපසමාය උස්සුක්කං කරේය්‍යා</Emphasis>ති න අඤ්ඤං ආණාපේය්‍ය. “නේව වූපසමේස්සාමි න වූපසමාය උස්සුක්කං කරිස්සාමී”ති ධුරං නික්ඛිත්තමත්තේ, ආපත්ති පාචිත්තියස්ස.
</Paragraph>

</Division>
<Division number="997" book="paci">

<Paragraph number="3035" book="paci">
උපසම්පන්නාය උපසම්පන්නසඤ්ඤා අධිකරණං නේව වූපසමේති න වූපසමාය උස්සුක්කං කරෝති, ආපත්ති පාචිත්තියස්ස. උපසම්පන්නාය වේමතිකා අධිකරණං නේව වූපසමේති, න වූපසමාය උස්සුක්කං කරෝති, ආපත්ති පාචිත්තියස්ස. උපසම්පන්නාය අනුපසම්පන්නසඤ්ඤා අධිකරණං නේව වූපසමේති, න වූපසමාය උස්සුක්කං කරෝති, ආපත්ති පාචිත්තියස්ස.
</Paragraph>

<Paragraph number="3036" book="paci">
අනුපසම්පන්නාය අධිකරණං නේව වූපසමේති, න වූපසමාය උස්සුක්කං කරෝති, ආපත්ති දුක්කටස්ස. අනුපසම්පන්නාය උපසම්පන්නසඤ්ඤා, ආපත්ති දුක්කටස්ස. අනුපසම්පන්නාය වේමතිකා, ආපත්ති දුක්කටස්ස. අනුපසම්පන්නාය අනුපසම්පන්නසඤ්ඤා, ආපත්ති දුක්කටස්ස.
</Paragraph>

</Division>
<Division number="998" book="paci">

<Paragraph number="3037" book="paci">
අනාපත්ති—  සති අන්තරායේ, පරියේසිත්වා න ලභති, ගිලානාය, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3038" type="center" book="paci">
පඤ්චමසික්ඛාපදං නිට්ඨිතං.
</Paragraph>