---
title: "2.4.8.11 පාරිවාසිකසික්ඛාපද"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1166" book="paci">

<Paragraph number="3401" book="paci">
තේන සමයේන බුද්ධෝ භගවා රාජගහේ විහරති වේළුවනේ කලන්දකනිවාපේ. තේන ඛෝ පන සමයේන ථුල්ලනන්දා භික්ඛුනී—  “සික්ඛමානං වුට්ඨාපේස්සාමී”ති ථේරේ භික්ඛූ සන්නිපාතේත්වා පහූතං ඛාදනීයං භෝජනීයං පස්සිත්වා—  “න තාවාහං, අය්‍යා, සික්ඛමානං වුට්ඨාපේස්සාමී”ති ථේරේ භික්ඛූ උය්‍යෝජේත්වා දේවදත්තං කෝකාලිකං කටමෝදකතිස්සකං ඛණ්ඩදේවියා පුත්තං සමුද්දදත්තං සන්නිපාතේත්වා සික්ඛමානං වුට්ඨාපේසි.
</Paragraph>

<Paragraph number="3402" book="paci">
යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා පාරිවාසිකඡන්දදානේන සික්ඛමානං වුට්ඨාපේස්සතී”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී පාරිවාසිකඡන්දදානේන සික්ඛමානං වුට්ඨාපේතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී පාරිවාසිකඡන්දදානේන සික්ඛමානං වුට්ඨාපේස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1167" book="paci">

<Paragraph number="3403" book="paci">
<Emphasis>“යා පන භික්ඛුනී පාරිවාසිකඡන්දදානේන සික්ඛමානං වුට්ඨාපේය්‍ය, පාචිත්තියන්”</Emphasis>ති. (*81*:<Emphasis>136</Emphasis>)
</Paragraph>

</Division>
<Division number="1168" book="paci">

<Paragraph number="3404" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3405" book="paci">
<Emphasis>පාරිවාසිකඡන්දදානේනා</Emphasis>ති වුට්ඨිතාය පරිසාය. <Emphasis>සික්ඛමානා</Emphasis> නාම ද්වේ වස්සානි ඡසු ධම්මේසු සික්ඛිතසික්ඛා. <Emphasis>වුට්ඨාපේය්‍යා</Emphasis>ති උපසම්පාදේය්‍ය.
</Paragraph>

<Paragraph number="3406" book="paci">
“වුට්ඨාපේස්සාමී”ති ගණං වා ආචරිනිං වා පත්තං වා චීවරං වා පරියේසති, සීමං වා සම්මන්නති, ආපත්ති දුක්කටස්ස. ඤත්තියා දුක්කටං. ද්වීහි කම්මවාචාහි දුක්කටා. කම්මවාචාපරියෝසානේ උපජ්ඣායාය ආපත්ති පාචිත්තියස්ස. ගණස්ස ච ආචරිනියා ච ආපත්ති දුක්කටස්ස.
</Paragraph>

</Division>
<Division number="1169" book="paci">

<Paragraph number="3407" book="paci">
අනාපත්ති—  අවුට්ඨිතාය පරිසාය වුට්ඨාපේති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3408" type="center" book="paci">
ඒකාදසමසික්ඛාපදං නිට්ඨිතං.
</Paragraph>