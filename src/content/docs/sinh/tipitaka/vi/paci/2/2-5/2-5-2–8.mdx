---
title: "2.5.2–8 තේල-මධු-ඵාණිත-මච්ඡ-මංස-ඛීර-දධිවිඤ්ඤාපනසික්ඛාපද"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="paci">
* තේල-මධු-ඵාණිත-මච්ඡ-මංස-ඛීර-දධිවිඤ්ඤාපනසික්ඛාපද
</Paragraph>

<Division number="1234" book="paci">

<Paragraph number="3544" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ඡබ්බග්ගියා භික්ඛුනියෝ තේලං විඤ්ඤාපේත්වා භුඤ්ජන්ති …පේ…  මධුං විඤ්ඤාපේත්වා භුඤ්ජන්ති …පේ…  ඵාණිතං විඤ්ඤාපේත්වා භුඤ්ජන්ති …පේ…  මච්ඡං විඤ්ඤාපේත්වා භුඤ්ජන්ති …පේ…  මංසං විඤ්ඤාපේත්වා භුඤ්ජන්ති …පේ…  ඛීරං විඤ්ඤාපේත්වා භුඤ්ජන්ති …පේ…  දධිං විඤ්ඤාපේත්වා භුඤ්ජන්ති. මනුස්සා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ දධිං විඤ්ඤාපේත්වා භුඤ්ජිස්සන්ති. කස්ස සම්පන්නං න මනාපං, කස්ස සාදුං න රුච්චතී”ති.
</Paragraph>

<Paragraph number="3545" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛුනියෝ දධිං විඤ්ඤාපේත්වා භුඤ්ජිස්සන්තී”ති …පේ…  “සච්චං කිර, භික්ඛවේ, ඡබ්බග්ගියා භික්ඛුනියෝ දධිං විඤ්ඤාපේත්වා භුඤ්ජන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ඡබ්බග්ගියා භික්ඛුනියෝ දධිං විඤ්ඤාපේත්වා භුඤ්ජිස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

<Paragraph number="3546" book="paci">
<Emphasis>“යා පන භික්ඛුනී දධිං විඤ්ඤාපේත්වා භුඤ්ජේය්‍ය, පටිදේසේතබ්බං තාය භික්ඛුනියා—  ‘ගාරය්හං, අය්‍යේ, ධම්මං ආපජ්ජිං අසප්පායං පාටිදේසනීයං, තං පටිදේසේමී’”</Emphasis>ති.
</Paragraph>

<Paragraph number="3547" book="paci">
ඒවඤ්චිදං භගවතා භික්ඛුනීනං සික්ඛාපදං පඤ්ඤත්තං හෝති.
</Paragraph>

</Division>
<Division number="1235" book="paci">

<Paragraph number="3548" book="paci">
තේන ඛෝ පන සමයේන භික්ඛුනියෝ ගිලානා හෝන්ති. ගිලානපුච්ඡිකා භික්ඛුනියෝ ගිලානා භික්ඛුනියෝ ඒතදවෝචුං—  “කච්චි, අය්‍යේ, ඛමනීයං, කච්චි යාපනීයන්”ති? “පුබ්බේ මයං, අය්‍යේ, දධිං විඤ්ඤාපේත්වා භුඤ්ජිම්හා, තේන නෝ ඵාසු හෝති; ඉදානි පන ‘භගවතා පටික්ඛිත්තන්’ති කුක්කුච්චායන්තා න විඤ්ඤාපේම, තේන නෝ න ඵාසු හෝතී”ති …පේ…  භගවතෝ ඒතමත්ථං ආරෝචේසුං …පේ…  අනුජානාමි, භික්ඛවේ, ගිලානාය භික්ඛුනියා දධිං විඤ්ඤාපේත්වා භුඤ්ජිතුං. ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1236" book="paci">

<Paragraph number="3549" book="paci">
<Emphasis>“යා පන භික්ඛුනී අගිලානා (තේලං …පේ…  මධුං …පේ…  ඵාණිතං …පේ…  මච්ඡං …පේ…  මංසං …පේ…  ඛීරං …පේ… ) දධිං විඤ්ඤාපේත්වා භුඤ්ජේය්‍ය, පටිදේසේතබ්බං තාය භික්ඛුනියා—  ‘ගාරය්හං, අය්‍යේ, ධම්මං ආපජ්ජිං අසප්පායං පාටිදේසනීයං, තං පටිදේසේමී’”</Emphasis>ති. (2--*8*:<Emphasis>223–229</Emphasis>)
</Paragraph>

</Division>
<Division number="1237" book="paci">

<Paragraph number="3550" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3551" book="paci">
<Emphasis>අගිලානා</Emphasis> නාම යස්සා විනා දධිනා ඵාසු හෝති.
</Paragraph>

<Paragraph number="3552" book="paci">
<Emphasis>ගිලානා</Emphasis> නාම යස්සා විනා දධිනා න ඵාසු හෝති.
</Paragraph>

<Paragraph number="3553" book="paci">
<Emphasis>තේලං</Emphasis> නාම තිලතේලං සාසපතේලං මධුකතේලං ඒරණ්ඩතේලං වසාතේලං.
</Paragraph>

<Paragraph number="3554" book="paci">
<Emphasis>මධු</Emphasis> නාම මක්ඛිකාමධු. <Emphasis>ඵාණිතං</Emphasis> නාම උච්ඡුම්හා නිබ්බත්තං. <Emphasis>මච්ඡෝ</Emphasis> නාම ඕදකෝ වුච්චති. <Emphasis>මංසං</Emphasis> නාම යේසං මංසං කප්පති තේසං මංසං. <Emphasis>ඛීරං</Emphasis> නාම ගෝඛීරං වා අජිකාඛීරං වා මහිංසඛීරං වා යේසං මංසං කප්පති තේසං ඛීරං. <Emphasis>දධි</Emphasis> නාම තේසඤ්ඤේව දධි.
</Paragraph>

<Paragraph number="3555" book="paci">
අගිලානා අත්තනෝ අත්ථාය විඤ්ඤාපේති, පයෝගේ දුක්කටං. පටිලාභේන භුඤ්ජිස්සාමීති පටිග්ගණ්හාති, ආපත්ති දුක්කටස්ස. අජ්ඣෝහාරේ අජ්ඣෝහාරේ ආපත්ති පාටිදේසනීයස්ස.
</Paragraph>

</Division>
<Division number="1238" book="paci">

<Paragraph number="3556" book="paci">
අගිලානා අගිලානසඤ්ඤා දධිං විඤ්ඤාපේත්වා භුඤ්ජති, ආපත්ති පාටිදේසනීයස්ස. අගිලානා වේමතිකා දධිං විඤ්ඤාපේත්වා භුඤ්ජති, ආපත්ති පාටිදේසනීයස්ස. අගිලානා ගිලානසඤ්ඤා දධිං විඤ්ඤාපේත්වා භුඤ්ජති, ආපත්ති පාටිදේසනීයස්ස.
</Paragraph>

<Paragraph number="3557" book="paci">
ගිලානා අගිලානසඤ්ඤා, ආපත්ති දුක්කටස්ස. ගිලානා වේමතිකා, ආපත්ති දුක්කටස්ස. ගිලානා ගිලානසඤ්ඤා අනාපත්ති.
</Paragraph>

</Division>
<Division number="1239" book="paci">

<Paragraph number="3558" book="paci">
අනාපත්ති—  ගිලානාය, ගිලානා හුත්වා විඤ්ඤාපේත්වා අගිලානා භුඤ්ජති, ගිලානාය සේසකං භුඤ්ජති, ඤාතකානං පවාරිතානං, අඤ්ඤස්සත්ථාය, අත්තනෝ ධනේන, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3559" type="center" book="paci">
අට්ඨමපාටිදේසනීයසික්ඛාපදං නිට්ඨිතං.


</Paragraph>

<Paragraph number="3560" book="paci">
උද්දිට්ඨා ඛෝ, අය්‍යායෝ, අට්ඨ පාටිදේසනීයා ධම්මා. තත්ථාය්‍යායෝ පුච්ඡාමි—  “කච්චිත්ථ පරිසුද්ධා”? දුතියම්පි පුච්ඡාමි—  “කච්චිත්ථ පරිසුද්ධා”? තතියම්පි පුච්ඡාමි—  “කච්චිත්ථ පරිසුද්ධා”? පරිසුද්ධේත්ථාය්‍යායෝ, තස්මා තුණ්හී, ඒවමේතං ධාරයාමීති.

</Paragraph>

<Paragraph number="3561" type="center" book="paci">
භික්ඛුනිවිභඞ්ගේ පාටිදේසනීයකණ්ඩං නිට්ඨිතං.
</Paragraph>