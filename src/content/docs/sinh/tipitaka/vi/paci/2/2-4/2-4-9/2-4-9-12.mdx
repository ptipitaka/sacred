---
title: "2.4.9.12 පඤ්හාපුච්ඡනසික්ඛාපද"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1219" book="paci">

<Paragraph number="3509" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන භික්ඛුනියෝ අනෝකාසකතං භික්ඛුං පඤ්හං පුච්ඡන්ති. භික්ඛූ උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ අනෝකාසකතං භික්ඛුං පඤ්හං පුච්ඡිස්සන්තී”ති …පේ…  “සච්චං කිර, භික්ඛවේ, භික්ඛුනියෝ අනෝකාසකතං භික්ඛුං පඤ්හං පුච්ඡන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනියෝ අනෝකාසකතං භික්ඛුං පඤ්හං පුච්ඡිස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1220" book="paci">

<Paragraph number="3510" book="paci">
<Emphasis>“යා පන භික්ඛුනී අනෝකාසකතං භික්ඛුං පඤ්හං පුච්ඡේය්‍ය, පාචිත්තියන්”</Emphasis>ති. (*95*:<Emphasis>150</Emphasis>)
</Paragraph>

</Division>
<Division number="1221" book="paci">

<Paragraph number="3511" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3512" book="paci">
<Emphasis>අනෝකාසකතන්</Emphasis>ති අනාපුච්ඡා. <Emphasis>භික්ඛුන්</Emphasis>ති උපසම්පන්නං. <Emphasis>පඤ්හං පුච්ඡේය්‍යා</Emphasis>ති සුත්තන්තේ ඕකාසං කාරාපේත්වා විනයං වා අභිධම්මං වා පුච්ඡති, ආපත්ති පාචිත්තියස්ස. විනයේ ඕකාසං කාරාපේත්වා සුත්තන්තං වා අභිධම්මං වා පුච්ඡති, ආපත්ති පාචිත්තියස්ස. අභිධම්මේ ඕකාසං කාරාපේත්වා සුත්තන්තං වා විනයං වා පුච්ඡති, ආපත්ති පාචිත්තියස්ස.
</Paragraph>

</Division>
<Division number="1222" book="paci">

<Paragraph number="3513" book="paci">
අනාපුච්ඡිතේ අනාපුච්ඡිතසඤ්ඤා පඤ්හං පුච්ඡති, ආපත්ති පාචිත්තියස්ස. අනාපුච්ඡිතේ වේමතිකා පඤ්හං පුච්ඡති, ආපත්ති පාචිත්තියස්ස. අනාපුච්ඡිතේ ආපුච්ඡිතසඤ්ඤා පඤ්හං පුච්ඡති, ආපත්ති පාචිත්තියස්ස.
</Paragraph>

<Paragraph number="3514" book="paci">
ආපුච්ඡිතේ අනාපුච්ඡිතසඤ්ඤා, ආපත්ති දුක්කටස්ස. ආපුච්ඡිතේ වේමතිකා, ආපත්ති දුක්කටස්ස. ආපුච්ඡිතේ ආපුච්ඡිතසඤ්ඤා, අනාපත්ති.
</Paragraph>

</Division>
<Division number="1223" book="paci">

<Paragraph number="3515" book="paci">
අනාපත්ති—  ඕකාසං කාරාපේත්වා පුච්ඡති, අනෝදිස්ස ඕකාසං කාරාපේත්වා යත්ථ කත්ථචි පුච්ඡති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3516" type="center" book="paci">
ද්වාදසමසික්ඛාපදං නිට්ඨිතං.
</Paragraph>