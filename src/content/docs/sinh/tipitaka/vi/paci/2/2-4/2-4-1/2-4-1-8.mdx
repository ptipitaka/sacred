---
title: "2.4.1.8 උච්චාරඡඩ්ඩනසික්ඛාපද"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="824" book="paci">

<Paragraph number="2635" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන අඤ්ඤතරෝ බ්‍රාහ්මණෝ නිබ්බිට්ඨරාජභටෝ “තඤ්ඤේව භටපථං යාචිස්සාමී”ති සීසං නහායිත්වා භික්ඛුනුපස්සයං නිස්සාය රාජකුලං ගච්ඡති. අඤ්ඤතරා භික්ඛුනී කටාහේ වච්චං කත්වා තිරෝකුට්ටේ ඡඩ්ඩේන්තී තස්ස බ්‍රාහ්මණස්ස මත්ථකේ ආසුම්භි. අථ ඛෝ සෝ බ්‍රාහ්මණෝ උජ්ඣායති ඛිය්‍යති විපාචේති—  “අස්සමණියෝ ඉමා මුණ්ඩා බන්ධකිනියෝ. කථඤ්හි නාම ගූථකටාහං මත්ථකේ ආසුම්භිස්සන්ති. ඉමාසං උපස්සයං ඣාපේස්සාමී”ති. උම්මුකං ගහේත්වා උපස්සයං පවිසති. අඤ්ඤතරෝ උපාසකෝ උපස්සයා නික්ඛමන්තෝ අද්දස තං බ්‍රාහ්මණං උම්මුකං ගහේත්වා උපස්සයං පවිසන්තං. දිස්වාන තං බ්‍රාහ්මණං ඒතදවෝච—  “කිස්ස ත්වං, භෝ, උම්මුකං ගහේත්වා උපස්සයං පවිසසී”ති? “ඉමා මං, භෝ, මුණ්ඩා බන්ධකිනියෝ ගූථකටාහං මත්ථකේ ආසුම්භිංසු. ඉමාසං උපස්සයං ඣාපේස්සාමී”ති. “ගච්ඡ, භෝ බ්‍රාහ්මණ, මඞ්ගලං ඒතං. සහස්සං ලච්ඡසි තඤ්ච භටපථන්”ති. අථ ඛෝ සෝ බ්‍රාහ්මණෝ සීසං නහායිත්වා රාජකුලං ගන්ත්වා සහස්සං අලත්ථ තඤ්ච භටපථං.
</Paragraph>

<Paragraph number="2636" book="paci">
අථ ඛෝ සෝ උපාසකෝ උපස්සයං පවිසිත්වා භික්ඛුනීනං ඒතමත්ථං ආරෝචේත්වා පරිභාසි. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ උච්චාරං තිරෝකුට්ටේ ඡඩ්ඩේස්සන්තී”ති …පේ…  “සච්චං කිර, භික්ඛවේ, භික්ඛුනියෝ උච්චාරං තිරෝකුට්ටේ ඡඩ්ඩේන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනියෝ උච්චාරං තිරෝකුට්ටේ ඡඩ්ඩේස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="825" book="paci">

<Paragraph number="2637" book="paci">
<Emphasis>“යා පන භික්ඛුනී උච්චාරං වා පස්සාවං වා සඞ්කාරං වා විඝාසං වා තිරෝකුට්ටේ වා තිරෝපාකාරේ වා ඡඩ්ඩේය්‍ය වා ඡඩ්ඩාපේය්‍ය වා, පාචිත්තියන්”</Emphasis>ති. (*8*:<Emphasis>63</Emphasis>)
</Paragraph>

</Division>
<Division number="826" book="paci">

<Paragraph number="2638" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2639" book="paci">
<Emphasis>උච්චාරෝ</Emphasis> නාම ගූථෝ වුච්චති. <Emphasis>පස්සාවෝ</Emphasis> නාම මුත්තං වුච්චති.
</Paragraph>

<Paragraph number="2640" book="paci">
<Emphasis>සඞ්කාරං</Emphasis> නාම කචවරං වුච්චති.
</Paragraph>

<Paragraph number="2641" book="paci">
<Emphasis>විඝාසං</Emphasis> නාම චලකානි වා අට්ඨිකානි වා උච්ඡිට්ඨෝදකං වා.
</Paragraph>

<Paragraph number="2642" book="paci">
<Emphasis>කුට්ටෝ</Emphasis> නාම තයෝ කුට්ටා—  ඉට්ඨකාකුට්ටෝ, සිලාකුට්ටෝ, දාරුකුට්ටෝ.
</Paragraph>

<Paragraph number="2643" book="paci">
<Emphasis>පාකාරෝ</Emphasis> නාම තයෝ පාකාරා—  ඉට්ඨකාපාකාරෝ, සිලාපාකාරෝ, දාරුපාකාරෝ.
</Paragraph>

<Paragraph number="2644" book="paci">
<Emphasis>තිරෝකුට්ටේ</Emphasis>ති කුට්ටස්ස පරතෝ. <Emphasis>තිරෝපාකාරේ</Emphasis>ති පාකාරස්ස පරතෝ.
</Paragraph>

<Paragraph number="2645" book="paci">
<Emphasis>ඡඩ්ඩේය්‍යා</Emphasis>ති සයං ඡඩ්ඩේති, ආපත්ති පාචිත්තියස්ස.
</Paragraph>

<Paragraph number="2646" book="paci">
<Emphasis>ඡඩ්ඩාපේය්‍යා</Emphasis>ති අඤ්ඤං ආණාපේති, ආපත්ති දුක්කටස්ස. සකිං ආණත්තා බහුකම්පි ඡඩ්ඩේති, ආපත්ති පාචිත්තියස්ස.
</Paragraph>

</Division>
<Division number="827" book="paci">

<Paragraph number="2647" book="paci">
අනාපත්ති—  ඕලෝකේත්වා ඡඩ්ඩේති, අවළඤ්ජේ ඡඩ්ඩේති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2648" type="center" book="paci">
අට්ඨමසික්ඛාපදං නිට්ඨිතං.
</Paragraph>