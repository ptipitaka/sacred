---
title: "2.4.4.4 නෞපට්ඨාපනසික්ඛාපද"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="946" book="paci">

<Paragraph number="2912" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ථුල්ලනන්දා භික්ඛුනී දුක්ඛිතං සහජීවිනිං නේව උපට්ඨේති න උපට්ඨාපනාය උස්සුක්කං කරෝති.
</Paragraph>

<Paragraph number="2913" book="paci">
යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා දුක්ඛිතං සහජීවිනිං නේව උපට්ඨේස්සති න උපට්ඨාපනාය උස්සුක්කං කරිස්සතී”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී දුක්ඛිතං සහජීවිනිං නේව උපට්ඨේති න උපට්ඨාපනාය උස්සුක්කං කරෝතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී දුක්ඛිතං සහජීවිනිං නේව උපට්ඨේස්සති න උපට්ඨාපනාය උස්සුක්කං කරිස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="947" book="paci">

<Paragraph number="2914" book="paci">
<Emphasis>“යා පන භික්ඛුනී දුක්ඛිතං සහජීවිනිං නේව උපට්ඨේය්‍ය න උපට්ඨාපනාය උස්සුක්කං කරේය්‍ය, පාචිත්තියන්”</Emphasis>ති. (*34*:<Emphasis>89</Emphasis>)
</Paragraph>

</Division>
<Division number="948" book="paci">

<Paragraph number="2915" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2916" book="paci">
<Emphasis>දුක්ඛිතා</Emphasis> නාම ගිලානා වුච්චති.
</Paragraph>

<Paragraph number="2917" book="paci">
<Emphasis>සහජීවිනී</Emphasis> නාම සද්ධිවිහාරිනී වුච්චති.
</Paragraph>

<Paragraph number="2918" book="paci">
<Emphasis>නේව උපට්ඨේය්‍යා</Emphasis>ති න සයං උපට්ඨේය්‍ය.
</Paragraph>

<Paragraph number="2919" book="paci">
<Emphasis>න උපට්ඨාපනාය උස්සුක්කං කරේය්‍යා</Emphasis>ති න අඤ්ඤං ආණාපේය්‍ය.
</Paragraph>

<Paragraph number="2920" book="paci">
“නේව උපට්ඨේස්සාමි, න උපට්ඨාපනාය උස්සුක්කං කරිස්සාමී”ති ධුරං නික්ඛිත්තමත්තේ ආපත්ති පාචිත්තියස්ස. අන්තේවාසිනිං වා අනුපසම්පන්නං වා නේව උපට්ඨේති, න උපට්ඨාපනාය උස්සුක්කං කරෝති, ආපත්ති දුක්කටස්ස.
</Paragraph>

</Division>
<Division number="949" book="paci">

<Paragraph number="2921" book="paci">
අනාපත්ති—  සති අන්තරායේ, පරියේසිත්වා න ලභති, ගිලානාය, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2922" type="center" book="paci">
චතුත්ථසික්ඛාපදං නිට්ඨිතං.
</Paragraph>