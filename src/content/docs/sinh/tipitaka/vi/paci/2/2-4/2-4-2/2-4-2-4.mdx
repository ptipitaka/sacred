---
title: "2.4.2.4 දුතියිකෞය්‍යෝජනසික්ඛාපද"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="850" book="paci">

<Paragraph number="2707" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ථුල්ලනන්දා භික්ඛුනී රථිකායපි බ්‍යූහේපි සිඞ්ඝාටකේපි පුරිසේන සද්ධිං ඒකේනේකා සන්තිට්ඨතිපි සල්ලපතිපි නිකණ්ණිකම්පි ජප්පේති දුතියිකම්පි භික්ඛුනිං උය්‍යෝජේති.
</Paragraph>

<Paragraph number="2708" book="paci">
යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා රථිකායපි බ්‍යූහේපි සිඞ්ඝාටකේපි පුරිසේන සද්ධිං ඒකේනේකා සන්තිට්ඨිස්සතිපි සල්ලපිස්සතිපි නිකණ්ණිකම්පි ජප්පිස්සති දුතියිකම්පි භික්ඛුනිං උය්‍යෝජේස්සතී”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී රථිකායපි බ්‍යූහේපි සිඞ්ඝාටකේපි පුරිසේන සද්ධිං ඒකේනේකා සන්තිට්ඨතිපි සල්ලපතිපි නිකණ්ණිකම්පි ජප්පේති දුතියිකම්පි භික්ඛුනිං උය්‍යෝජේතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී රථිකායපි බ්‍යූහේපි සිඞ්ඝාටකේපි පුරිසේන සද්ධිං ඒකේනේකා සන්තිට්ඨිස්සතිපි සල්ලපිස්සතිපි නිකණ්ණිකම්පි ජප්පිස්සති දුතියිකම්පි භික්ඛුනිං උය්‍යෝජේස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="851" book="paci">

<Paragraph number="2709" book="paci">
<Emphasis>“යා පන භික්ඛුනී රථිකාය වා බ්‍යූහේ වා සිඞ්ඝාටකේ වා පුරිසේන සද්ධිං ඒකේනේකා සන්තිට්ඨේය්‍ය වා සල්ලපේය්‍ය වා නිකණ්ණිකං වා ජප්පේය්‍ය දුතියිකං වා භික්ඛුනිං උය්‍යෝජේය්‍ය, පාචිත්තියන්”</Emphasis>ති. (*14*:<Emphasis>69</Emphasis>)
</Paragraph>

</Division>
<Division number="852" book="paci">

<Paragraph number="2710" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2711" book="paci">
<Emphasis>රථිකා</Emphasis> නාම රච්ඡා වුච්චති. <Emphasis>බ්‍යූහං</Emphasis> නාම යේනේව පවිසන්ති තේනේව නික්ඛමන්ති. <Emphasis>සිඞ්ඝාටකෝ</Emphasis> නාම චච්චරං වුච්චති.
</Paragraph>

<Paragraph number="2712" book="paci">
<Emphasis>පුරිසෝ</Emphasis> නාම මනුස්සපුරිසෝ න යක්ඛෝ න පේතෝ න තිරච්ඡානගතෝ විඤ්ඤූ පටිබලෝ සන්තිට්ඨිතුං සල්ලපිතුං.
</Paragraph>

<Paragraph number="2713" book="paci">
<Emphasis>සද්ධින්</Emphasis>ති ඒකතෝ. <Emphasis>ඒකේනේකා</Emphasis>ති පුරිසෝ චේව හෝති භික්ඛුනී ච.
</Paragraph>

<Paragraph number="2714" book="paci">
<Emphasis>සන්තිට්ඨේය්‍ය වා</Emphasis>ති පුරිසස්ස හත්ථපාසේ තිට්ඨති, ආපත්ති පාචිත්තියස්ස.
</Paragraph>

<Paragraph number="2715" book="paci">
<Emphasis>සල්ලපේය්‍ය වා</Emphasis>ති පුරිසස්ස හත්ථපාසේ ඨිතා සල්ලපති, ආපත්ති පාචිත්තියස්ස.
</Paragraph>

<Paragraph number="2716" book="paci">
<Emphasis>නිකණ්ණිකං වා ජප්පේය්‍යා</Emphasis>ති පුරිසස්ස උපකණ්ණකේ ආරෝචේති, ආපත්ති පාචිත්තියස්ස.
</Paragraph>

<Paragraph number="2717" book="paci">
<Emphasis>දුතියිකං වා භික්ඛුනිං උය්‍යෝජේය්‍යා</Emphasis>ති අනාචාරං ආචරිතුකාමා දුතියිකම්පි භික්ඛුනිං උය්‍යෝජේති, ආපත්ති දුක්කටස්ස. දස්සනූපචාරං වා සවනූපචාරං වා විජහන්තියා ආපත්ති දුක්කටස්ස. විජහිතේ ආපත්ති පාචිත්තියස්ස.
</Paragraph>

<Paragraph number="2718" book="paci">
හත්ථපාසං විජහිත්වා සන්තිට්ඨති වා සල්ලපති වා ආපත්ති දුක්කටස්ස. යක්ඛේන වා පේතේන වා පණ්ඩකේන වා තිරච්ඡානගතමනුස්සවිග්ගහේන වා සද්ධිං සන්තිට්ඨති වා සල්ලපති වා, ආපත්ති දුක්කටස්ස.
</Paragraph>

</Division>
<Division number="853" book="paci">

<Paragraph number="2719" book="paci">
අනාපත්ති—  යෝ කෝචි විඤ්ඤූ දුතියෝ හෝති, අරහෝපේක්ඛා, අඤ්ඤවිහිතා සන්තිට්ඨති වා සල්ලපති වා, න අනාචාරං ආචරිතුකාමා, සති කරණීයේ දුතියිකං භික්ඛුනිං උය්‍යෝජේති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2720" type="center" book="paci">
චතුත්ථසික්ඛාපදං නිට්ඨිතං.
</Paragraph>