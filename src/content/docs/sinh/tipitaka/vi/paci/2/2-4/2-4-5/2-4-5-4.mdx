---
title: "2.4.5.4 ගිහිවේය්‍යාවච්චසික්ඛාපද"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="990" book="paci">

<Paragraph number="3019" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන භික්ඛුනියෝ ගිහිවේය්‍යාවච්චං කරෝන්ති. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ ගිහිවේය්‍යාවච්චං කරිස්සන්තී”ති …පේ…  “සච්චං කිර, භික්ඛවේ, භික්ඛුනියෝ ගිහිවේය්‍යාවච්චං කරෝන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනියෝ ගිහිවේය්‍යාවච්චං කරිස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="991" book="paci">

<Paragraph number="3020" book="paci">
<Emphasis>“යා පන භික්ඛුනී ගිහිවේය්‍යාවච්චං කරේය්‍ය, පාචිත්තියන්”</Emphasis>ති. (*44*:<Emphasis>99</Emphasis>)
</Paragraph>

</Division>
<Division number="992" book="paci">

<Paragraph number="3021" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3022" book="paci">
<Emphasis>ගිහිවේය්‍යාවච්චං</Emphasis> නාම අගාරිකස්ස යාගුං වා භත්තං වා ඛාදනීයං වා පචති, සාටකං වා වේඨනං වා ධෝවති, ආපත්ති පාචිත්තියස්ස.
</Paragraph>

</Division>
<Division number="993" book="paci">

<Paragraph number="3023" book="paci">
අනාපත්ති—  යාගුපානේ, සංඝභත්තේ, චේතියපූජාය, අත්තනෝ වේය්‍යාවච්චකරස්ස යාගුං වා භත්තං වා ඛාදනීයං වා පචති, සාටකං වා වේඨනං වා ධෝවති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3024" type="center" book="paci">
චතුත්ථසික්ඛාපදං නිට්ඨිතං.
</Paragraph>