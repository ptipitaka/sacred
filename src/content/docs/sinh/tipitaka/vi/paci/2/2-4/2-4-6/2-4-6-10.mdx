---
title: "2.4.6.10 පසාඛේජාතසික්ඛාපද"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1062" book="paci">

<Paragraph number="3173" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන අඤ්ඤතරා භික්ඛුනී පසාඛේ ජාතං ගණ්ඩං පුරිසේන සද්ධිං ඒකේනේකා භේදාපේසි. අථ ඛෝ සෝ පුරිසෝ තං භික්ඛුනිං දූසේතුං උපක්කමි. සා විස්සරමකාසි. භික්ඛුනියෝ උපධාවිත්වා තං භික්ඛුනිං ඒතදවෝචුං—  “කිස්ස ත්වං, අය්‍යේ, විස්සරමකාසී”ති?
</Paragraph>

<Paragraph number="3174" book="paci">
අථ ඛෝ සා භික්ඛුනී භික්ඛුනීනං ඒතමත්ථං ආරෝචේසි. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනී පසාඛේ ජාතං ගණ්ඩං පුරිසේන සද්ධිං ඒකේනේකා භේදාපේස්සතී”ති …පේ…  “සච්චං කිර, භික්ඛවේ, භික්ඛුනී පසාඛේ ජාතං ගණ්ඩං පුරිසේන සද්ධිං ඒකේනේකා භේදාපේතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනී පසාඛේ ජාතං ගණ්ඩං පුරිසේන සද්ධිං ඒකේනේකා භේදාපේස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1063" book="paci">

<Paragraph number="3175" book="paci">
<Emphasis>“යා පන භික්ඛුනී පසාඛේ ජාතං ගණ්ඩං වා රුධිතං වා අනපලෝකේත්වා සංඝං වා ගණං වා පුරිසේන සද්ධිං ඒකේනේකා භේදාපේය්‍ය වා ඵාලාපේය්‍ය වා ධෝවාපේය්‍ය වා ආලිම්පාපේය්‍ය වා බන්ධාපේය්‍ය වා මෝචාපේය්‍ය වා, පාචිත්තියන්”</Emphasis>ති. (*60*:<Emphasis>115</Emphasis>)
</Paragraph>

</Division>
<Division number="1064" book="paci">

<Paragraph number="3176" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3177" book="paci">
<Emphasis>පසාඛං</Emphasis> නාම අධෝනාභි උබ්භජාණුමණ්ඩලං. <Emphasis>ජාතන්</Emphasis>ති තත්ථ ජාතං. <Emphasis>ගණ්ඩෝ</Emphasis> නාම යෝ කෝචි ගණ්ඩෝ. <Emphasis>රුධිතං</Emphasis> නාම යං කිඤ්චි වණං. <Emphasis>අනපලෝකේත්වා</Emphasis>ති අනාපුච්ඡා. <Emphasis>සංඝෝ</Emphasis> නාම භික්ඛුනිසංඝෝ වුච්චති. <Emphasis>ගණෝ</Emphasis> නාම සම්බහුලා භික්ඛුනියෝ වුච්චන්ති. <Emphasis>පුරිසෝ</Emphasis> නාම මනුස්සපුරිසෝ, න යක්ඛෝ, න පේතෝ, න තිරච්ඡානගතෝ, විඤ්ඤූ පටිබලෝ දූසේතුං. <Emphasis>සද්ධින්</Emphasis>ති ඒකතෝ. <Emphasis>ඒකේනේකා</Emphasis>ති පුරිසෝ චේව හෝති භික්ඛුනී ච.
</Paragraph>

</Division>
<Division number="1065" book="paci">

<Paragraph number="3178" book="paci">
“භින්දා”ති ආණාපේති, ආපත්ති දුක්කටස්ස. භින්නේ ආපත්ති පාචිත්තියස්ස. “ඵාලේහී”ති ආණාපේති, ආපත්ති දුක්කටස්ස. ඵාලිතේ ආපත්ති පාචිත්තියස්ස. “ධෝවා”ති ආණාපේති, ආපත්ති දුක්කටස්ස. ධෝවිතේ ආපත්ති පාචිත්තියස්ස. “ආලිම්පා”ති ආණාපේති, ආපත්ති දුක්කටස්ස. ලිත්තේ ආපත්ති පාචිත්තියස්ස. “බන්ධාහී”ති ආණාපේති, ආපත්ති දුක්කටස්ස. බද්ධේ ආපත්ති පාචිත්තියස්ස. “මෝචේහී”ති ආණාපේති, ආපත්ති දුක්කටස්ස. මුත්තේ ආපත්ති පාචිත්තියස්ස.
</Paragraph>

</Division>
<Division number="1066" book="paci">

<Paragraph number="3179" book="paci">
අනාපත්ති—  අපලෝකේත්වා භේදාපේති වා ඵාලාපේති වා ධෝවාපේති වා ආලිම්පාපේති වා බන්ධාපේති වා මෝචාපේති වා, යා කාචි විඤ්ඤූ දුතියිකා හෝති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3180" type="center" book="paci">
දසමසික්ඛාපදං නිට්ඨිතං.

  
ආරාමවග්ගෝ ඡට්ඨෝ.
</Paragraph>