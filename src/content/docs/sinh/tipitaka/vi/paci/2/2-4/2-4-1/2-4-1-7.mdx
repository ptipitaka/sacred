---
title: "2.4.1.7 ආමකධඤ්ඤසික්ඛාපද"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="820" book="paci">

<Paragraph number="2623" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන භික්ඛුනියෝ සස්සකාලේ ආමකධඤ්ඤං විඤ්ඤාපේත්වා නගරං අතිහරන්ති ද්වාරට්ඨානේ—  “දේථාය්‍යේ, භාගන්”ති. පලිබුන්ධේත්වා මුඤ්චිංසු.
</Paragraph>

<Paragraph number="2624" book="paci">
අථ ඛෝ තා භික්ඛුනියෝ උපස්සයං ගන්ත්වා භික්ඛුනීනං ඒතමත්ථං ආරෝචේසුං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ ආමකධඤ්ඤං විඤ්ඤාපේස්සන්තී”ති …පේ…  “සච්චං කිර, භික්ඛවේ, භික්ඛුනියෝ ආමකධඤ්ඤං විඤ්ඤාපේන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනියෝ ආමකධඤ්ඤං විඤ්ඤාපේස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="821" book="paci">

<Paragraph number="2625" book="paci">
<Emphasis>“යා පන භික්ඛුනී ආමකධඤ්ඤං විඤ්ඤත්වා වා විඤ්ඤාපේත්වා වා භජ්ජිත්වා වා භජ්ජාපේත්වා වා කෝට්ටේත්වා වා කෝට්ටාපේත්වා වා පචිත්වා වා පචාපේත්වා වා භුඤ්ජේය්‍ය, පාචිත්තියන්”</Emphasis>ති. (*7*:<Emphasis>62</Emphasis>)
</Paragraph>

</Division>
<Division number="822" book="paci">

<Paragraph number="2626" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2627" book="paci">
<Emphasis>ආමකධඤ්ඤං</Emphasis> නාම සාලි වීහි යවෝ ගෝධුමෝ කඞ්ගු වරකෝ කුද්‍රුසකෝ.
</Paragraph>

<Paragraph number="2628" book="paci">
<Emphasis>විඤ්ඤත්වා</Emphasis>ති සයං විඤ්ඤත්වා. <Emphasis>විඤ්ඤාපේත්වා</Emphasis>ති අඤ්ඤං විඤ්ඤාපේත්වා.
</Paragraph>

<Paragraph number="2629" book="paci">
<Emphasis>භජ්ජිත්වා</Emphasis>ති සයං භජ්ජිත්වා. <Emphasis>භජ්ජාපේත්වා</Emphasis>ති අඤ්ඤං භජ්ජාපේත්වා.
</Paragraph>

<Paragraph number="2630" book="paci">
<Emphasis>කෝට්ටේත්වා</Emphasis>ති සයං කෝට්ටේත්වා. <Emphasis>කෝට්ටාපේත්වා</Emphasis>ති අඤ්ඤං කෝට්ටාපේත්වා.
</Paragraph>

<Paragraph number="2631" book="paci">
<Emphasis>පචිත්වා</Emphasis>ති සයං පචිත්වා. <Emphasis>පචාපේත්වා</Emphasis>ති අඤ්ඤං පචාපේත්වා.
</Paragraph>

<Paragraph number="2632" book="paci">
“භුඤ්ජිස්සාමී”ති පටිග්ගණ්හාති, ආපත්ති දුක්කටස්ස. අජ්ඣෝහාරේ අජ්ඣෝහාරේ ආපත්ති පාචිත්තියස්ස.
</Paragraph>

</Division>
<Division number="823" book="paci">

<Paragraph number="2633" book="paci">
අනාපත්ති—  ආබාධපච්චයා, අපරණ්ණං විඤ්ඤාපේති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2634" type="center" book="paci">
සත්තමසික්ඛාපදං නිට්ඨිතං.
</Paragraph>