---
title: "2.3.1.10 පුග්ගලිකචේතාපනසික්ඛාපද"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="778" book="paci">

<Paragraph number="2529" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ථුල්ලනන්දා භික්ඛුනී බහුස්සුතා හෝති භාණිකා විසාරදා පට්ටා ධම්මිං කථං කාතුං. බහූ මනුස්සා ථුල්ලනන්දං භික්ඛුනිං පයිරුපාසන්ති. තේන ඛෝ පන සමයේන ථුල්ලනන්දාය භික්ඛුනියා පරිවේණං උන්ද්‍රියති. මනුස්සා ථුල්ලනන්දං භික්ඛුනිං ඒතදවෝචුං—  “කිස්සිදං තේ, අය්‍යේ, පරිවේණං උන්ද්‍රියතී”ති? “නත්ථාවුසෝ, දායකා, නත්ථි කාරකා”ති. අථ ඛෝ තේ මනුස්සා ථුල්ලනන්දාය භික්ඛුනියා පරිවේණත්ථාය ඡන්දකං සඞ්ඝරිත්වා ථුල්ලනන්දාය භික්ඛුනියා පරික්ඛාරං අදංසු. ථුල්ලනන්දා භික්ඛුනී තේන ච පරික්ඛාරේන සයම්පි යාචිත්වා භේසජ්ජං චේතාපේත්වා පරිභුඤ්ජි.
</Paragraph>

<Paragraph number="2530" book="paci">
මනුස්සා ජානිත්වා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා අඤ්ඤදත්ථිකේන පරික්ඛාරේන අඤ්ඤුද්දිසිකේන පුග්ගලිකේන සඤ්ඤාචිකේන අඤ්ඤං චේතාපේස්සතී”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී අඤ්ඤදත්ථිකේන පරික්ඛාරේන අඤ්ඤුද්දිසිකේන පුග්ගලිකේන සඤ්ඤාචිකේන අඤ්ඤං චේතාපේතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී අඤ්ඤදත්ථිකේන පරික්ඛාරේන අඤ්ඤුද්දිසිකේන පුග්ගලිකේන සඤ්ඤාචිකේන අඤ්ඤං චේතාපේස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="779" book="paci">

<Paragraph number="2531" book="paci">
<Emphasis>“යා පන භික්ඛුනී අඤ්ඤදත්ථිකේන පරික්ඛාරේන අඤ්ඤුද්දිසිකේන පුග්ගලිකේන සඤ්ඤාචිකේන අඤ්ඤං චේතාපේය්‍ය, නිස්සග්ගියං පාචිත්තියන්”</Emphasis>ති. (*10*:<Emphasis>35</Emphasis>)
</Paragraph>

</Division>
<Division number="780" book="paci">

<Paragraph number="2532" book="paci">
<Emphasis>යා පනා</Emphasis>ති යා යාදිසා …පේ…  භික්ඛුනීති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2533" book="paci">
<Emphasis>අඤ්ඤදත්ථිකේන පරික්ඛාරේන අඤ්ඤුද්දිසිකේනා</Emphasis>ති අඤ්ඤස්සත්ථාය දින්නේන.
</Paragraph>

<Paragraph number="2534" book="paci">
<Emphasis>පුග්ගලිකේනා</Emphasis>ති ඒකාය භික්ඛුනියා, න සංඝස්ස, න ගණස්ස.
</Paragraph>

<Paragraph number="2535" book="paci">
<Emphasis>සඤ්ඤාචිකේනා</Emphasis>ති සයං යාචිත්වා.
</Paragraph>

<Paragraph number="2536" book="paci">
<Emphasis>අඤ්ඤං චේතාපේය්‍යා</Emphasis>ති යංඅත්ථාය දින්නං තං ඨපේත්වා අඤ්ඤං චේතාපේති, පයෝගේ දුක්කටං. පටිලාභේන නිස්සග්ගියං හෝති. නිස්සජ්ජිතබ්බං සංඝස්ස වා ගණස්ස වා ඒකභික්ඛුනියා වා. ඒවඤ්ච පන, භික්ඛවේ, නිස්සජ්ජිතබ්බං …පේ…  “ඉදං මේ, අය්‍යේ, අඤ්ඤදත්ථිකේන පරික්ඛාරේන අඤ්ඤුද්දිසිකේන පුග්ගලිකේන සඤ්ඤාචිකේන අඤ්ඤං චේතාපිතං නිස්සග්ගියං, ඉමාහං සංඝස්ස නිස්සජ්ජාමී”ති …පේ…  දදේය්‍යා”ති …පේ…  දදේය්‍යුන්”ති …පේ…  අය්‍යාය දම්මී”ති.
</Paragraph>

</Division>
<Division number="781" book="paci">

<Paragraph number="2537" book="paci">
අඤ්ඤදත්ථිකේ අඤ්ඤදත්ථිකසඤ්ඤා අඤ්ඤං චේතාපේති, නිස්සග්ගියං පාචිත්තියං. අඤ්ඤදත්ථිකේ වේමතිකා අඤ්ඤං චේතාපේති, නිස්සග්ගියං පාචිත්තියං. අඤ්ඤදත්ථිකේ අනඤ්ඤදත්ථිකසඤ්ඤා අඤ්ඤං චේතාපේති, නිස්සග්ගියං පාචිත්තියං. නිස්සට්ඨං පටිලභිත්වා යථාදානේ උපනේතබ්බං.
</Paragraph>

<Paragraph number="2538" book="paci">
අනඤ්ඤදත්ථිකේ අඤ්ඤදත්ථිකසඤ්ඤා, ආපත්ති දුක්කටස්ස. අනඤ්ඤදත්ථිකේ වේමතිකා, ආපත්ති දුක්කටස්ස. අනඤ්ඤදත්ථිකේ අනඤ්ඤදත්ථිකසඤ්ඤා, අනාපත්ති.
</Paragraph>

</Division>
<Division number="782" book="paci">

<Paragraph number="2539" book="paci">
අනාපත්ති—  සේසකං උපනේති, සාමිකේ අපලෝකේත්වා උපනේති, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2540" type="center" book="paci">
දසමසික්ඛාපදං නිට්ඨිතං.
</Paragraph>