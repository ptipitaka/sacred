---
title: "2.4.8.9 සෝකාවාසසික්ඛාපද"
tableOfContents: false
sidebar:
  order: 13
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1158" book="paci">

<Paragraph number="3384" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ථුල්ලනන්දා භික්ඛුනී පුරිසසංසට්ඨං කුමාරකසංසට්ඨං චණ්ඩිං සෝකාවාසං චණ්ඩකාළිං සික්ඛමානං වුට්ඨාපේති.
</Paragraph>

<Paragraph number="3385" book="paci">
යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා පුරිසසංසට්ඨං කුමාරකසංසට්ඨං චණ්ඩිං සෝකාවාසං චණ්ඩකාළිං සික්ඛමානං වුට්ඨාපේස්සතී”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී පුරිසසංසට්ඨං කුමාරකසංසට්ඨං චණ්ඩිං සෝකාවාසං චණ්ඩකාළිං සික්ඛමානං වුට්ඨාපේතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී පුරිසසංසට්ඨං කුමාරකසංසට්ඨං චණ්ඩිං සෝකාවාසං චණ්ඩකාළිං සික්ඛමානං වුට්ඨාපේස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1159" book="paci">

<Paragraph number="3386" book="paci">
<Emphasis>“යා පන භික්ඛුනී පුරිසසංසට්ඨං කුමාරකසංසට්ඨං චණ්ඩිං සෝකාවාසං සික්ඛමානං වුට්ඨාපේය්‍ය, පාචිත්තියන්”</Emphasis>ති. (*79*:<Emphasis>134</Emphasis>)
</Paragraph>

</Division>
<Division number="1160" book="paci">

<Paragraph number="3387" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3388" book="paci">
<Emphasis>පුරිසෝ</Emphasis> නාම පත්තවීසතිවස්සෝ. <Emphasis>කුමාරකෝ</Emphasis> නාම අප්පත්තවීසතිවස්සෝ. <Emphasis>සංසට්ඨා</Emphasis> නාම අනනුලෝමිකේන කායිකවාචසිකේන සංසට්ඨා. <Emphasis>චණ්ඩී</Emphasis> නාම කෝධනා වුච්චති.
</Paragraph>

<Paragraph number="3389" book="paci">
<Emphasis>සෝකාවාසා</Emphasis> නාම පරේසං දුක්ඛං උප්පාදේති, සෝකං ආවිසති. <Emphasis>සික්ඛමානා</Emphasis> නාම ද්වේ වස්සානි ඡසු ධම්මේසු සික්ඛිතසික්ඛා. <Emphasis>වුට්ඨාපේය්‍යා</Emphasis>ති උපසම්පාදේය්‍ය.
</Paragraph>

<Paragraph number="3390" book="paci">
“වුට්ඨාපේස්සාමී”ති ගණං වා ආචරිනිං වා පත්තං වා චීවරං වා පරියේසති, සීමං වා සම්මන්නති, ආපත්ති දුක්කටස්ස. ඤත්තියා දුක්කටං. ද්වීහි කම්මවාචාහි දුක්කටා. කම්මවාචාපරියෝසානේ උපජ්ඣායාය ආපත්ති පාචිත්තියස්ස; ගණස්ස ච ආචරිනියා ච ආපත්ති දුක්කටස්ස.
</Paragraph>

</Division>
<Division number="1161" book="paci">

<Paragraph number="3391" book="paci">
අනාපත්ති—  අජානන්තී වුට්ඨාපේති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3392" type="center" book="paci">
නවමසික්ඛාපදං නිට්ඨිතං.
</Paragraph>