---
title: "2.3.1.5 අඤ්ඤචේතාපනසික්ඛාපද"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="753" book="paci">

<Paragraph number="2473" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ථුල්ලනන්දා භික්ඛුනී ගිලානා හෝති. අථ ඛෝ අඤ්ඤතරෝ උපාසකෝ යේන ථුල්ලනන්දා භික්ඛුනී තේනුපසඞ්කමි; උපසඞ්කමිත්වා ථුල්ලනන්දං භික්ඛුනිං ඒතදවෝච—  “කච්චි, අය්‍යේ, ඛමනීයං කච්චි යාපනීයන්”ති? “න මේ, ආවුසෝ, ඛමනීයං, න යාපනීයන්”ති. “අමුකස්ස, අය්‍යේ, ආපණිකස්ස ඝරේ කහාපණං නික්ඛිපිස්සාමි, තතෝ යං ඉච්ඡේය්‍යාසි තං ආහරාපේය්‍යාසී”ති. ථුල්ලනන්දා භික්ඛුනී අඤ්ඤතරං සික්ඛමානං ආණාපේසි—  “ගච්ඡ, සික්ඛමානේ, අමුකස්ස ආපණිකස්ස ඝරා කහාපණස්ස තේලං ආහරා”ති. අථ ඛෝ සා සික්ඛමානා තස්ස ආපණිකස්ස ඝරා කහාපණස්ස තේලං ආහරිත්වා ථුල්ලනන්දාය භික්ඛුනියා අදාසි. ථුල්ලනන්දා භික්ඛුනී ඒවමාහ—  “න මේ, සික්ඛමානේ, තේලේන අත්ථෝ, සප්පිනා මේ අත්ථෝ”ති. අථ ඛෝ සා සික්ඛමානා යේන සෝ ආපණිකෝ තේනුපසඞ්කමි; උපසඞ්කමිත්වා තං ආපණිකං ඒතදවෝච—  “න කිර, ආවුසෝ, අය්‍යාය තේලේන අත්ථෝ, සප්පිනා අත්ථෝ, හන්ද තේ තේලං, සප්පිං මේ දේහී”ති. “සචේ මයං, අය්‍යේ, වික්කීතං භණ්ඩං පුන ආදියිස්සාම, කදා අම්හාකං භණ්ඩං වික්කායිස්සති. තේලස්ස කයේන තේලං හටං, සප්පිස්ස කයං ආහර, සප්පිං හරිස්සසී”ති. අථ ඛෝ සා සික්ඛමානා රෝදන්තී අට්ඨාසි. භික්ඛුනියෝ තං සික්ඛමානං ඒතදවෝචුං—  “කිස්ස ත්වං, සික්ඛමානේ, රෝදසී”ති?
</Paragraph>

<Paragraph number="2474" book="paci">
අථ ඛෝ සා සික්ඛමානා භික්ඛුනීනං ඒතමත්ථං ආරෝචේසි. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා අඤ්ඤං චේතාපේත්වා අඤ්ඤං චේතාපේස්සතී”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී අඤ්ඤං චේතාපේත්වා අඤ්ඤං චේතාපේතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී අඤ්ඤං චේතාපේත්වා අඤ්ඤං චේතාපේස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="754" book="paci">

<Paragraph number="2475" book="paci">
<Emphasis>“යා පන භික්ඛුනී අඤ්ඤං චේතාපේත්වා අඤ්ඤං චේතාපේය්‍ය, නිස්සග්ගියං පාචිත්තියන්”</Emphasis>ති. (*5*:<Emphasis>30</Emphasis>)
</Paragraph>

</Division>
<Division number="755" book="paci">

<Paragraph number="2476" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2477" book="paci">
<Emphasis>අඤ්ඤං චේතාපේත්වා</Emphasis>ති යං කිඤ්චි චේතාපේත්වා.
</Paragraph>

<Paragraph number="2478" book="paci">
<Emphasis>අඤ්ඤං චේතාපේය්‍යා</Emphasis>ති තං ඨපේත්වා අඤ්ඤං චේතාපේති, පයෝගේ දුක්කටං. පටිලාභේන නිස්සග්ගියං හෝති. නිස්සජ්ජිතබ්බං සංඝස්ස වා ගණස්ස වා ඒකභික්ඛුනියා වා. ඒවඤ්ච පන, භික්ඛවේ, නිස්සජ්ජිතබ්බං …පේ…  “ඉදං මේ, අය්‍යේ, අඤ්ඤං චේතාපේත්වා අඤ්ඤං චේතාපිතං නිස්සග්ගියං, ඉමාහං සංඝස්ස නිස්සජ්ජාමී”ති …පේ…  දදේය්‍යාති …පේ…  දදේය්‍යුන්ති …පේ…  අය්‍යාය දම්මීති.
</Paragraph>

</Division>
<Division number="756" book="paci">

<Paragraph number="2479" book="paci">
අඤ්ඤේ අඤ්ඤසඤ්ඤා අඤ්ඤං චේතාපේති, නිස්සග්ගියං පාචිත්තියං. අඤ්ඤේ වේමතිකා අඤ්ඤං චේතාපේති, නිස්සග්ගියං පාචිත්තියං. අඤ්ඤේ අනඤ්ඤසඤ්ඤා අඤ්ඤං චේතාපේති, නිස්සග්ගියං පාචිත්තියං.
</Paragraph>

<Paragraph number="2480" book="paci">
අනඤ්ඤේ අඤ්ඤසඤ්ඤා අනඤ්ඤං චේතාපේති, ආපත්ති දුක්කටස්ස. අනඤ්ඤේ වේමතිකා අනඤ්ඤං චේතාපේති, ආපත්ති දුක්කටස්ස. අනඤ්ඤේ අනඤ්ඤසඤ්ඤා අනාපත්ති.
</Paragraph>

</Division>
<Division number="757" book="paci">

<Paragraph number="2481" book="paci">
අනාපත්ති—  තඤ්ඤේව චේතාපේති, අඤ්ඤඤ්ච චේතාපේති, ආනිසංසං දස්සේත්වා චේතාපේති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2482" type="center" book="paci">
පඤ්චමසික්ඛාපදං නිට්ඨිතං.
</Paragraph>