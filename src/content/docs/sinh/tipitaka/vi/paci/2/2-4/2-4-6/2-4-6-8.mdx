---
title: "2.4.6.8 ඕවාදසික්ඛාපද"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1054" book="paci">

<Paragraph number="3159" book="paci">
තේන සමයේන බුද්ධෝ භගවා සක්කේසු විහරති කපිලවත්ථුස්මිං නිග්‍රෝධාරාමේ. තේන ඛෝ පන සමයේන ඡබ්බග්ගියා භික්ඛූ භික්ඛුනුපස්සයං උපසඞ්කමිත්වා ඡබ්බග්ගියා භික්ඛුනියෝ ඕවදන්ති. භික්ඛුනියෝ ඡබ්බග්ගියා භික්ඛුනියෝ ඒතදවෝචුං—  “ඒථාය්‍යේ, ඕවාදං ගමිස්සාමා”ති. “යම්පි මයං, අය්‍යේ, ගච්ඡේය්‍යාම ඕවාදස්ස කාරණා, අය්‍යා ඡබ්බග්ගියා ඉධේව ආගන්ත්වා අම්හේ ඕවදන්තී”ති.
</Paragraph>

<Paragraph number="3160" book="paci">
යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛුනියෝ ඕවාදං න ගච්ඡිස්සන්තී”ති …පේ…  “සච්චං කිර, භික්ඛවේ, ඡබ්බග්ගියා භික්ඛුනියෝ ඕවාදං න ගච්ඡන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ඡබ්බග්ගියා භික්ඛුනියෝ ඕවාදං න ගච්ඡිස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="1055" book="paci">

<Paragraph number="3161" book="paci">
<Emphasis>“යා පන භික්ඛුනී ඕවාදාය වා සංවාසාය වා න ගච්ඡේය්‍ය, පාචිත්තියන්”</Emphasis>ති. (*58*:<Emphasis>113</Emphasis>)
</Paragraph>

</Division>
<Division number="1056" book="paci">

<Paragraph number="3162" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="3163" book="paci">
<Emphasis>ඕවාදෝ</Emphasis> නාම අට්ඨ ගරුධම්මා.
</Paragraph>

<Paragraph number="3164" book="paci">
<Emphasis>සංවාසෝ</Emphasis> නාම ඒකකම්මං ඒකුද්දේසෝ සමසික්ඛතා. ඕවාදාය වා සංවාසාය වා න ගච්ඡිස්සාමීති ධුරං නික්ඛිත්තමත්තේ ආපත්ති පාචිත්තියස්ස.
</Paragraph>

</Division>
<Division number="1057" book="paci">

<Paragraph number="3165" book="paci">
අනාපත්ති—  සති අන්තරායේ, පරියේසිත්වා දුතියිකං භික්ඛුනිං න ලභති, ගිලානාය, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="3166" type="center" book="paci">
අට්ඨමසික්ඛාපදං නිට්ඨිතං.
</Paragraph>