---
title: "2.3.1.2 අකාලචීවරභාජනසික්ඛාපද"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="738" book="paci">

<Paragraph number="2441" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන සම්බහුලා භික්ඛුනියෝ ගාමකාවාසේ වස්සංවුට්ඨා සාවත්ථිං අගමංසු වත්තසම්පන්නා ඉරියාපථසම්පන්නා දුච්චෝළා ලූඛචීවරා. උපාසකා තා භික්ඛුනියෝ පස්සිත්වා—  “ඉමා භික්ඛුනියෝ වත්තසම්පන්නා ඉරියාපථසම්පන්නා දුච්චෝළා ලූඛචීවරා, ඉමා භික්ඛුනියෝ අච්ඡින්නා භවිස්සන්තී”ති භික්ඛුනිසංඝස්ස අකාලචීවරං අදංසු. ථුල්ලනන්දා භික්ඛුනී—  “අම්හාකං කථිනං අත්ථතං කාලචීවරන්”ති අධිට්ඨහිත්වා භාජාපේසි. උපාසකා තා භික්ඛුනියෝ පස්සිත්වා ඒතදවෝචුං—  “අපය්‍යාහි චීවරං ලද්ධන්”ති? “න මයං, ආවුසෝ, චීවරං ලභාම. අය්‍යා ථුල්ලනන්දා—  ‘අම්හාකං කථිනං අත්ථතං කාලචීවරන්’ති අධිට්ඨහිත්වා භාජාපේසී”ති. උපාසකා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා අකාලචීවරං ‘කාලචීවරන්’ති අධිට්ඨහිත්වා භාජාපේස්සතී”ති.
</Paragraph>

<Paragraph number="2442" book="paci">
අස්සෝසුං ඛෝ භික්ඛුනියෝ තේසං උපාසකානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා අකාලචීවරං ‘කාලචීවරන්’ති අධිට්ඨහිත්වා භාජාපේස්සතී”ති. අථ ඛෝ තා භික්ඛුනියෝ භික්ඛූනං ඒතමත්ථං ආරෝචේසුං. භික්ඛූ භගවතෝ ඒතමත්ථං ආරෝචේසුං …පේ…  “සච්චං කිර, භික්ඛවේ, ථුල්ලනන්දා භික්ඛුනී අකාලචීවරං ‘කාලචීවරන්’ති අධිට්ඨහිත්වා භාජාපේතී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී අකාලචීවරං “කාලචීවරන්”ති අධිට්ඨහිත්වා භාජාපේස්සති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="739" book="paci">

<Paragraph number="2443" book="paci">
<Emphasis>“යා පන භික්ඛුනී අකාලචීවරං ‘කාලචීවරන්’ති අධිට්ඨහිත්වා භාජාපේය්‍ය, නිස්සග්ගියං පාචිත්තියන්”</Emphasis>ති. (*2*:<Emphasis>27</Emphasis>)
</Paragraph>

</Division>
<Division number="740" book="paci">

<Paragraph number="2444" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2445" book="paci">
<Emphasis>අකාලචීවරං</Emphasis> නාම අනත්ථතේ කථිනේ ඒකාදසමාසේ උප්පන්නං, අත්ථතේ කථිනේ සත්තමාසේ උප්පන්නං, කාලේපි ආදිස්ස දින්නං, ඒතං අකාලචීවරං නාම.
</Paragraph>

<Paragraph number="2446" book="paci">
අකාලචීවරං “කාලචීවරන්”ති අධිට්ඨහිත්වා භාජාපේති, පයෝගේ දුක්කටං. පටිලාභේන නිස්සග්ගියං හෝති. නිස්සජ්ජිතබ්බං සංඝස්ස වා ගණස්ස වා ඒකභික්ඛුනියා වා. ඒවඤ්ච පන, භික්ඛවේ, නිස්සජ්ජිතබ්බං …පේ…  “ඉදං මේ, අය්‍යේ, අකාලචීවරං ‘කාලචීවරන්’ති අධිට්ඨහිත්වා භාජාපිතං නිස්සග්ගියං, ඉමාහං සංඝස්ස නිස්සජ්ජාමී”ති …පේ…  දදේය්‍යා”ති …පේ…  දදේය්‍යුන්”ති …පේ…  අය්‍යාය දම්මී”ති.
</Paragraph>

</Division>
<Division number="741" book="paci">

<Paragraph number="2447" book="paci">
අකාලචීවරේ අකාලචීවරසඤ්ඤා “කාලචීවරන්”ති අධිට්ඨහිත්වා භාජාපේති, නිස්සග්ගියං පාචිත්තියං. අකාලචීවරේ වේමතිකා “කාලචීවරන්”ති අධිට්ඨහිත්වා භාජාපේති, ආපත්ති දුක්කටස්ස. අකාලචීවරේ කාලචීවරසඤ්ඤා “කාලචීවරන්”ති අධිට්ඨහිත්වා භාජාපේති, අනාපත්ති. කාලචීවරේ අකාලචීවරසඤ්ඤා, ආපත්ති දුක්කටස්ස. කාලචීවරේ වේමතිකා, ආපත්ති දුක්කටස්ස. කාලචීවරේ කාලචීවරසඤ්ඤා, අනාපත්ති.
</Paragraph>

</Division>
<Division number="742" book="paci">

<Paragraph number="2448" book="paci">
අනාපත්ති—  අකාලචීවරං කාලචීවරසඤ්ඤා භාජාපේති, කාලචීවරං කාලචීවරසඤ්ඤා භාජාපේති, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2449" type="center" book="paci">
දුතියසික්ඛාපදං නිට්ඨිතං.
</Paragraph>