---
title: "2.4.4.10 චාරිකනපක්කමනසික්ඛාපද"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="973" book="paci">

<Paragraph number="2982" book="paci">
තේන සමයේන බුද්ධෝ භගවා රාජගහේ විහරති වේළුවනේ කලන්දකනිවාපේ. තේන ඛෝ පන සමයේන භික්ඛුනියෝ තත්ථේව රාජගහේ වස්සං වසන්ති, තත්ථ හේමන්තං, තත්ථ ගිම්හං. මනුස්සා උජ්ඣායන්ති ඛිය්‍යන්ති විපාචේන්ති—  “ආහුන්දරිකා භික්ඛුනීනං දිසා අන්ධකාරා, න ඉමාසං දිසා පක්ඛායන්තී”ති.
</Paragraph>

<Paragraph number="2983" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. අථ ඛෝ තා භික්ඛුනියෝ භික්ඛූනං ඒතමත්ථං ආරෝචේසුං. භික්ඛූ භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “තේන හි, භික්ඛවේ, භික්ඛුනීනං සික්ඛාපදං පඤ්ඤපේස්සාමි දස අත්ථවසේ පටිච්ච—  සංඝසුට්ඨුතාය …පේ…  සද්ධම්මට්ඨිතියා විනයානුග්ගහාය. ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="974" book="paci">

<Paragraph number="2984" book="paci">
<Emphasis>“යා පන භික්ඛුනී වස්සංවුට්ඨා චාරිකං න පක්කමේය්‍ය අන්තමසෝ ඡප්පඤ්චයෝජනානිපි, පාචිත්තියන්”</Emphasis>ති. (*40*:<Emphasis>95</Emphasis>)
</Paragraph>

</Division>
<Division number="975" book="paci">

<Paragraph number="2985" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2986" book="paci">
<Emphasis>වස්සංවුට්ඨා</Emphasis> නාම පුරිමං වා තේමාසං පච්ඡිමං වා තේමාසං වුට්ඨා.
</Paragraph>

<Paragraph number="2987" book="paci">
“චාරිකං න පක්කමිස්සාමි අන්තමසෝ ඡප්පඤ්චයෝජනානිපී”ති ධුරං නික්ඛිත්තමත්තේ ආපත්ති පාචිත්තියස්ස.
</Paragraph>

</Division>
<Division number="976" book="paci">

<Paragraph number="2988" book="paci">
අනාපත්ති—  සති අන්තරායේ, පරියේසිත්වා දුතියිකං භික්ඛුනිං න ලභති, ගිලානාය, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2989" type="center" book="paci">
දසමසික්ඛාපදං නිට්ඨිතං.

  
තුවට්ටවග්ගෝ චතුත්ථෝ.
</Paragraph>