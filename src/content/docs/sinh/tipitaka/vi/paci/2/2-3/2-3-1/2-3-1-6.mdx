---
title: "2.3.1.6 සංඝිකචේතපනසික්ඛාපද"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="758" book="paci">

<Paragraph number="2483" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන උපාසකා භික්ඛුනිසංඝස්ස චීවරත්ථාය ඡන්දකං සඞ්ඝරිත්වා අඤ්ඤතරස්ස පාවාරිකස්ස ඝරේ පරික්ඛාරං නික්ඛිපිත්වා භික්ඛුනියෝ උපසඞ්කමිත්වා ඒතදවෝචුං—  “අමුකස්ස, අය්‍යේ, පාවාරිකස්ස ඝරේ චීවරත්ථාය පරික්ඛාරෝ නික්ඛිත්තෝ, තතෝ චීවරං ආහරාපේත්වා භාජේථා”ති. භික්ඛුනියෝ තේන පරික්ඛාරේන භේසජ්ජං චේතාපේත්වා පරිභුඤ්ජිංසු. උපාසකා ජානිත්වා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ අඤ්ඤදත්ථිකේන පරික්ඛාරේන අඤ්ඤුද්දිසිකේන සංඝිකේන අඤ්ඤං චේතාපේස්සන්තී”ති.
</Paragraph>

<Paragraph number="2484" book="paci">
අස්සෝසුං ඛෝ භික්ඛුනියෝ තේසං උපාසකානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛුනියෝ අඤ්ඤදත්ථිකේන පරික්ඛාරේන අඤ්ඤුද්දිසිකේන සංඝිකේන අඤ්ඤං චේතාපේස්සන්තී”ති …පේ…  “සච්චං කිර, භික්ඛවේ, භික්ඛුනියෝ අඤ්ඤදත්ථිකේන පරික්ඛාරේන අඤ්ඤුද්දිසිකේන සංඝිකේන අඤ්ඤං චේතාපේන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, භික්ඛුනියෝ අඤ්ඤදත්ථිකේන පරික්ඛාරේන අඤ්ඤුද්දිසිකේන සංඝිකේන අඤ්ඤං චේතාපේස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="759" book="paci">

<Paragraph number="2485" book="paci">
<Emphasis>“යා පන භික්ඛුනී අඤ්ඤදත්ථිකේන පරික්ඛාරේන අඤ්ඤුද්දිසිකේන සංඝිකේන අඤ්ඤං චේතාපේය්‍ය, නිස්සග්ගියං පාචිත්තියන්”</Emphasis>ති. (*6*:<Emphasis>31</Emphasis>)
</Paragraph>

</Division>
<Division number="760" book="paci">

<Paragraph number="2486" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2487" book="paci">
<Emphasis>අඤ්ඤදත්ථිකේන පරික්ඛාරේන අඤ්ඤුද්දිසිකේනා</Emphasis>ති අඤ්ඤස්සත්ථාය දින්නේන.
</Paragraph>

<Paragraph number="2488" book="paci">
<Emphasis>සංඝිකේනා</Emphasis>ති සංඝස්ස, න ගණස්ස, න ඒකභික්ඛුනියා.
</Paragraph>

<Paragraph number="2489" book="paci">
<Emphasis>අඤ්ඤං චේතාපේය්‍යා</Emphasis>ති යංඅත්ථාය දින්නං, තං ඨපේත්වා අඤ්ඤං චේතාපේති, පයෝගේ දුක්කටං. පටිලාභේන නිස්සග්ගියං හෝති. නිස්සජ්ජිතබ්බං සංඝස්ස වා ගණස්ස වා ඒකභික්ඛුනියා වා. ඒවඤ්ච පන, භික්ඛවේ, නිස්සජ්ජිතබ්බං …පේ…  “ඉදං මේ, අය්‍යේ, අඤ්ඤදත්ථිකේන පරික්ඛාරේන අඤ්ඤුද්දිසිකේන සංඝිකේන අඤ්ඤං චේතාපිතං නිස්සග්ගියං, ඉමාහං සංඝස්ස නිස්සජ්ජාමී”ති. …පේ…  දදේය්‍යා”ති …පේ…  දදේය්‍යුන්”ති …පේ…  අය්‍යාය දම්මී”ති.
</Paragraph>

</Division>
<Division number="761" book="paci">

<Paragraph number="2490" book="paci">
අඤ්ඤදත්ථිකේ අඤ්ඤදත්ථිකසඤ්ඤා අඤ්ඤං චේතාපේති, නිස්සග්ගියං පාචිත්තියං. අඤ්ඤදත්ථිකේ වේමතිකා අඤ්ඤං චේතාපේති, නිස්සග්ගියං පාචිත්තියං. අඤ්ඤදත්ථිකේ අනඤ්ඤදත්ථිකසඤ්ඤා අඤ්ඤං චේතාපේති, නිස්සග්ගියං පාචිත්තියං. නිස්සට්ඨං පටිලභිත්වා යථාදානේ උපනේතබ්බං.
</Paragraph>

<Paragraph number="2491" book="paci">
අනඤ්ඤදත්ථිකේ අඤ්ඤදත්ථිකසඤ්ඤා, ආපත්ති දුක්කටස්ස. අනඤ්ඤදත්ථිකේ වේමතිකා, ආපත්ති දුක්කටස්ස. අනඤ්ඤදත්ථිකේ අනඤ්ඤදත්ථිකසඤ්ඤා, අනාපත්ති.
</Paragraph>

</Division>
<Division number="762" book="paci">

<Paragraph number="2492" book="paci">
අනාපත්ති—  සේසකං උපනේති, සාමිකේ අපලෝකේත්වා උපනේති, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2493" type="center" book="paci">
ඡට්ඨසික්ඛාපදං නිට්ඨිතං.
</Paragraph>