---
title: "2.4.2.6 අනාපුච්ඡාඅභිනිසීදනසික්ඛාපද"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="859" book="paci">

<Paragraph number="2733" book="paci">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ථුල්ලනන්දා භික්ඛුනී පච්ඡාභත්තං කුලානි උපසඞ්කමිත්වා සාමිකේ අනාපුච්ඡා ආසනේ අභිනිසීදතිපි අභිනිපජ්ජතිපි. මනුස්සා ථුල්ලනන්දං භික්ඛුනිං හිරීයමානා ආසනේ නේව අභිනිසීදන්ති න අභිනිපජ්ජන්ති. මනුස්සා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා පච්ඡාභත්තං කුලානි උපසඞ්කමිත්වා සාමිකේ අනාපුච්ඡා ආසනේ අභිනිසීදිස්සතිපි අභිනිපජ්ජිස්සතිපී”ති.
</Paragraph>

<Paragraph number="2734" book="paci">
අස්සෝසුං ඛෝ භික්ඛුනියෝ තේසං මනුස්සානං උජ්ඣායන්තානං ඛිය්‍යන්තානං විපාචේන්තානං. යා තා භික්ඛුනියෝ අප්පිච්ඡා …පේ…  තා උජ්ඣායන්ති ඛිය්‍යන්ති විපාචේන්ති—  “කථඤ්හි නාම අය්‍යා ථුල්ලනන්දා පච්ඡාභත්තං කුලානි උපසඞ්කමිත්වා සාමිකේ අනාපුච්ඡා ආසනේ අභිනිසීදිස්සතිපි අභිනිපජ්ජිස්සතිපී”ති …පේ…  “සච්චං කිර, භික්ඛවේ, ථුල්ලනන්දා භික්ඛුනී පච්ඡාභත්තං කුලානි උපසඞ්කමිත්වා සාමිකේ අනාපුච්ඡා ආසනේ අභිනිසීදතිපි අභිනිපජ්ජතිපී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම, භික්ඛවේ, ථුල්ලනන්දා භික්ඛුනී පච්ඡාභත්තං කුලානි උපසඞ්කමිත්වා සාමිකේ අනාපුච්ඡා ආසනේ අභිනිසීදිස්සතිපි අභිනිපජ්ජිස්සතිපි. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, භික්ඛුනියෝ ඉමං සික්ඛාපදං උද්දිසන්තු—
</Paragraph>

</Division>
<Division number="860" book="paci">

<Paragraph number="2735" book="paci">
<Emphasis>“යා පන භික්ඛුනී පච්ඡාභත්තං කුලානි උපසඞ්කමිත්වා සාමිකේ අනාපුච්ඡා ආසනේ අභිනිසීදේය්‍ය වා අභිනිපජ්ජේය්‍ය වා, පාචිත්තියන්”</Emphasis>ති. (*16*:<Emphasis>71</Emphasis>)
</Paragraph>

</Division>
<Division number="861" book="paci">

<Paragraph number="2736" book="paci">
<Emphasis>යා පනා</Emphasis>ති යා යාදිසා …පේ…  <Emphasis>භික්ඛුනී</Emphasis>ති …පේ…  අයං ඉමස්මිං අත්ථේ අධිප්පේතා භික්ඛුනීති.
</Paragraph>

<Paragraph number="2737" book="paci">
<Emphasis>පච්ඡාභත්තං</Emphasis> නාම මජ්ඣන්හිකේ වීතිවත්තේ යාව අත්ථඞ්ගතේ සූරියේ.
</Paragraph>

<Paragraph number="2738" book="paci">
<Emphasis>කුලං</Emphasis> නාම චත්තාරි කුලානි—  ඛත්තියකුලං, බ්‍රාහ්මණකුලං, වේස්සකුලං, සුද්දකුලං. <Emphasis>උපසඞ්කමිත්වා</Emphasis>ති තත්ථ ගන්ත්වා.
</Paragraph>

<Paragraph number="2739" book="paci">
<Emphasis>සාමිකේ අනාපුච්ඡා</Emphasis>ති යෝ තස්මිං කුලේ මනුස්සෝ සාමිකෝ දාතුං, තං අනාපුච්ඡා.
</Paragraph>

<Paragraph number="2740" book="paci">
<Emphasis>ආසනං</Emphasis> නාම පල්ලඞ්කස්ස ඕකාසෝ වුච්චති.
</Paragraph>

<Paragraph number="2741" book="paci">
<Emphasis>අභිනිසීදේය්‍යා</Emphasis>ති තස්මිං අභිනිසීදති, ආපත්ති පාචිත්තියස්ස.
</Paragraph>

<Paragraph number="2742" book="paci">
<Emphasis>අභිනිපජ්ජේය්‍යා</Emphasis>ති තස්මිං අභිනිපජ්ජති, ආපත්ති පාචිත්තියස්ස.
</Paragraph>

</Division>
<Division number="862" book="paci">

<Paragraph number="2743" book="paci">
අනාපුච්ඡිතේ අනාපුච්ඡිතසඤ්ඤා ආසනේ අභිනිසීදති වා අභිනිපජ්ජති වා, ආපත්ති පාචිත්තියස්ස. අනාපුච්ඡිතේ වේමතිකා ආසනේ අභිනිසීදති වා අභිනිපජ්ජති වා, ආපත්ති පාචිත්තියස්ස. අනාපුච්ඡිතේ ආපුච්ඡිතසඤ්ඤා ආසනේ අභිනිසීදති වා අභිනිපජ්ජති වා, ආපත්ති පාචිත්තියස්ස.
</Paragraph>

<Paragraph number="2744" book="paci">
පල්ලඞ්කස්ස අනෝකාසේ ආපත්ති දුක්කටස්ස. ආපුච්ඡිතේ අනාපුච්ඡිතසඤ්ඤා, ආපත්ති දුක්කටස්ස. ආපුච්ඡිතේ වේමතිකා, ආපත්ති දුක්කටස්ස. ආපුච්ඡිතේ ආපුච්ඡිතසඤ්ඤා, අනාපත්ති.
</Paragraph>

</Division>
<Division number="863" book="paci">

<Paragraph number="2745" book="paci">
අනාපත්ති—  ආපුච්ඡා ආසනේ අභිනිසීදති වා අභිනිපජ්ජති වා, ධුවපඤ්ඤත්තේ, ගිලානාය, ආපදාසු, උම්මත්තිකාය, ආදිකම්මිකායාති.

</Paragraph>
</Division>

<Paragraph number="2746" type="center" book="paci">
ඡට්ඨසික්ඛාපදං නිට්ඨිතං.
</Paragraph>