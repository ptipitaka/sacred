---
title: "5.9 යත්ථවාර, පුච්ඡාවාර"
tableOfContents: false
sidebar:
  order: 16
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="304" book="pari">

<Paragraph number="1311" book="pari">
යත්ථ යේභුය්‍යසිකා ලබ්භති, තත්ථ සම්මුඛාවිනයෝ ලබ්භති; යත්ථ සම්මුඛාවිනයෝ ලබ්භති, තත්ථ යේභුය්‍යසිකා ලබ්භති. න තත්ථ සතිවිනයෝ ලබ්භති, න තත්ථ අමූළ්හවිනයෝ ලබ්භති, න තත්ථ පටිඤ්ඤාතකරණං ලබ්භති, න තත්ථ තස්සපාපියසිකා ලබ්භති, න තත්ථ තිණවත්ථාරකෝ ලබ්භති. (1)
</Paragraph>

<Paragraph number="1312" book="pari">
යත්ථ සතිවිනයෝ ලබ්භති, තත්ථ සම්මුඛාවිනයෝ ලබ්භති; යත්ථ සම්මුඛාවිනයෝ ලබ්භති, තත්ථ සතිවිනයෝ ලබ්භති. න තත්ථ අමූළ්හවිනයෝ ලබ්භති, න තත්ථ පටිඤ්ඤාතකරණං ලබ්භති, න තත්ථ තස්සපාපියසිකා ලබ්භති, න තත්ථ තිණවත්ථාරකෝ ලබ්භති, න තත්ථ යේභුය්‍යසිකා ලබ්භති. (2)
</Paragraph>

<Paragraph number="1313" book="pari">
යත්ථ අමූළ්හවිනයෝ ලබ්භති, තත්ථ සම්මුඛාවිනයෝ ලබ්භති; යත්ථ සම්මුඛාවිනයෝ ලබ්භති, තත්ථ අමූළ්හවිනයෝ ලබ්භති. න තත්ථ පටිඤ්ඤාතකරණං ලබ්භති, න තත්ථ තස්සපාපියසිකා ලබ්භති, න තත්ථ තිණවත්ථාරකෝ ලබ්භති, න තත්ථ යේභුය්‍යසිකා ලබ්භති, න තත්ථ සතිවිනයෝ ලබ්භති. (3)
</Paragraph>

<Paragraph number="1314" book="pari">
යත්ථ පටිඤ්ඤාතකරණං ලබ්භති, තත්ථ සම්මුඛාවිනයෝ ලබ්භති; යත්ථ සම්මුඛාවිනයෝ ලබ්භති, තත්ථ පටිඤ්ඤාතකරණං ලබ්භති. න තත්ථ තස්සපාපියසිකා ලබ්භති, න තත්ථ තිණවත්ථාරකෝ ලබ්භති, න තත්ථ යේභුය්‍යසිකා ලබ්භති, න තත්ථ සතිවිනයෝ ලබ්භති, න තත්ථ අමූළ්හවිනයෝ ලබ්භති. (4)
</Paragraph>

<Paragraph number="1315" book="pari">
යත්ථ තස්සපාපියසිකා ලබ්භති, තත්ථ සම්මුඛාවිනයෝ ලබ්භති; යත්ථ සම්මුඛාවිනයෝ ලබ්භති, තත්ථ තස්සපාපියසිකා ලබ්භති. න තත්ථ තිණවත්ථාරකෝ ලබ්භති, න තත්ථ යේභුය්‍යසිකා ලබ්භති, න තත්ථ සතිවිනයෝ ලබ්භති, න තත්ථ අමූළ්හවිනයෝ ලබ්භති, න තත්ථ පටිඤ්ඤාතකරණං ලබ්භති. (5)
</Paragraph>

<Paragraph number="1316" book="pari">
යත්ථ තිණවත්ථාරකෝ ලබ්භති, තත්ථ සම්මුඛාවිනයෝ ලබ්භති; යත්ථ සම්මුඛාවිනයෝ ලබ්භති, තත්ථ තිණවත්ථාරකෝ ලබ්භති. න තත්ථ යේභුය්‍යසිකා ලබ්භති, න තත්ථ සතිවිනයෝ ලබ්භති, න තත්ථ අමූළ්හවිනයෝ ලබ්භති, න තත්ථ පටිඤ්ඤාතකරණං ලබ්භති, න තත්ථ තස්සපාපියසිකා ලබ්භති. (6)
</Paragraph>

<Paragraph number="1317" book="pari">
යත්ථ යේභුය්‍යසිකා තත්ථ සම්මුඛාවිනයෝ; යත්ථ සම්මුඛාවිනයෝ තත්ථ යේභුය්‍යසිකා. න තත්ථ සතිවිනයෝ, න තත්ථ අමූළ්හවිනයෝ, න තත්ථ පටිඤ්ඤාතකරණං, න තත්ථ තස්සපාපියසිකා, න තත්ථ තිණවත්ථාරකෝ. (7)
</Paragraph>

<Paragraph number="1318" book="pari">
යත්ථ සතිවිනයෝ තත්ථ සම්මුඛාවිනයෝ; යත්ථ සම්මුඛාවිනයෝ තත්ථ සතිවිනයෝ. න තත්ථ අමූළ්හවිනයෝ, න තත්ථ පටිඤ්ඤාතකරණං, න තත්ථ තස්සපාපියසිකා, න තත්ථ තිණවත්ථාරකෝ, න තත්ථ යේභුය්‍යසිකා. සම්මුඛාවිනයං කාතුන මූලං …පේ… . (8)
</Paragraph>

<Paragraph number="1319" book="pari">
යත්ථ තිණවත්ථාරකෝ තත්ථ සම්මුඛාවිනයෝ; යත්ථ සම්මුඛාවිනයෝ තත්ථ තිණවත්ථාරකෝ. න තත්ථ යේභුය්‍යසිකා, න තත්ථ සතිවිනයෝ, න තත්ථ අමූළ්හවිනයෝ, න තත්ථ පටිඤ්ඤාතකරණං, න තත්ථ තස්සපාපියසිකා. (9)

</Paragraph>
</Division>

<Paragraph number="1320" type="center" book="pari">
චක්කපේය්‍යාලං.

  
යත්ථවාරෝ නිට්ඨිතෝ චුද්දසමෝ.
</Paragraph>