---
title: "5.13 සම්මන්තිනසම්මන්තිවාර"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="308" book="pari">

<Paragraph number="1347" book="pari">
විවාදාධිකරණං කතිහි සමථේහි සම්මති, කතිහි සමථේහි න සම්මති? අනුවාදාධිකරණං කතිහි සමථේහි සම්මති, කතිහි සමථේහි න සම්මති? ආපත්තාධිකරණං කතිහි සමථේහි සම්මති, කතිහි සමථේහි න සම්මති? කිච්චාධිකරණං කතිහි සමථේහි සම්මති, කතිහි සමථේහි න සම්මති?
</Paragraph>

<Paragraph number="1348" book="pari">
විවාදාධිකරණං ද්වීහි සමථේහි සම්මති—  සම්මුඛාවිනයේන ච යේභුය්‍යසිකාය ච. පඤ්චහි සමථේහි න සම්මති—  සතිවිනයේන ච අමූළ්හවිනයේන ච පටිඤ්ඤාතකරණේන ච තස්සපාපියසිකාය ච තිණවත්ථාරකේන ච. (1)
</Paragraph>

<Paragraph number="1349" book="pari">
අනුවාදාධිකරණං චතූහි සමථේහි සම්මති—  සම්මුඛාවිනයේන ච සතිවිනයේන ච අමූළ්හවිනයේන ච තස්සපාපියසිකාය ච. තීහි සමථේහි න සම්මති—  යේභුය්‍යසිකාය ච පටිඤ්ඤාතකරණේන ච තිණවත්ථාරකේන ච. (2)
</Paragraph>

<Paragraph number="1350" book="pari">
ආපත්තාධිකරණං තීහි සමථේහි සම්මති—  සම්මුඛාවිනයේන ච පටිඤ්ඤාතකරණේන ච තිණවත්ථාරකේන ච. චතූහි සමථේහි න සම්මති—  යේභුය්‍යසිකාය ච සතිවිනයේන ච අමූළ්හවිනයේන ච තස්සපාපියසිකාය ච. (3)
</Paragraph>

<Paragraph number="1351" book="pari">
කිච්චාධිකරණං ඒකේන සමථේන සම්මති—  සම්මුඛාවිනයේන. ඡහි සමථේහි න සම්මති—  යේභුය්‍යසිකාය ච සතිවිනයේන ච අමූළ්හවිනයේන ච පටිඤ්ඤාතකරණේන ච තස්සපාපියසිකාය ච තිණවත්ථාරකේන ච. (4)
</Paragraph>

<Paragraph number="1352" book="pari">
විවාදාධිකරණඤ්ච අනුවාදාධිකරණඤ්ච කතිහි සමථේහි සම්මන්ති? කතිහි සමථේහි න සම්මන්ති? විවාදාධිකරණඤ්ච අනුවාදාධිකරණඤ්ච පඤ්චහි සමථේහි සම්මන්ති—  සම්මුඛාවිනයේන ච යේභුය්‍යසිකාය ච සතිවිනයේන ච අමූළ්හවිනයේන ච තස්සපාපියසිකාය ච. ද්වීහි සමථේහි න සම්මන්ති—  පටිඤ්ඤාතකරණේන ච තිණවත්ථාරකේන ච. (5)
</Paragraph>

<Paragraph number="1353" book="pari">
විවාදාධිකරණඤ්ච ආපත්තාධිකරණඤ්ච කතිහි සමථේහි සම්මන්ති? කතිහි සමථේහි න සම්මන්ති? විවාදාධිකරණඤ්ච ආපත්තාධිකරණඤ්ච චතූහි සමථේහි සම්මන්ති—  සම්මුඛාවිනයේන ච යේභුය්‍යසිකාය ච පටිඤ්ඤාතකරණේන ච තිණවත්ථාරකේන ච. තීහි සමථේහි න සම්මන්ති—  සතිවිනයේන ච අමූළ්හවිනයේන ච තස්සපාපියසිකාය ච. (6)
</Paragraph>

<Paragraph number="1354" book="pari">
විවාදාධිකරණඤ්ච කිච්චාධිකරණඤ්ච කතිහි සමථේහි සම්මන්ති? කතිහි සමථේහි න සම්මන්ති? විවාදාධිකරණඤ්ච කිච්චාධිකරණඤ්ච ද්වීහි සමථේහි සම්මන්ති—  සම්මුඛාවිනයේන ච යේභුය්‍යසිකාය ච. පඤ්චහි සමථේහි න සම්මන්ති—  සතිවිනයේන ච අමූළ්හවිනයේන ච පටිඤ්ඤාතකරණේන ච තස්සපාපියසිකාය ච තිණවත්ථාරකේන ච. (7)
</Paragraph>

<Paragraph number="1355" book="pari">
අනුවාදාධිකරණඤ්ච ආපත්තාධිකරණඤ්ච කතිහි සමථේහි සම්මන්ති? කතිහි සමථේහි න සම්මන්ති? අනුවාදාධිකරණඤ්ච ආපත්තාධිකරණඤ්ච ඡහි සමථේහි සම්මන්ති—  සම්මුඛාවිනයේන ච සතිවිනයේන ච අමූළ්හවිනයේන ච පටිඤ්ඤාතකරණේන ච තස්සපාපියසිකාය ච තිණවත්ථාරකේන ච. ඒකේන සමථේන න සම්මන්ති—  යේභුය්‍යසිකාය. (8)
</Paragraph>

<Paragraph number="1356" book="pari">
අනුවාදාධිකරණඤ්ච කිච්චාධිකරණඤ්ච කතිහි සමථේහි සම්මන්ති? කතිහි සමථේහි න සම්මන්ති? අනුවාදාධිකරණඤ්ච කිච්චාධිකරණඤ්ච චතූහි සමථේහි සම්මන්ති—  සම්මුඛාවිනයේන ච සතිවිනයේන ච අමූළ්හවිනයේන ච තස්සපාපියසිකාය ච. තීහි සමථේහි න සම්මන්ති—  යේභුය්‍යසිකාය ච පටිඤ්ඤාතකරණේන ච තිණවත්ථාරකේන ච. (9)
</Paragraph>

<Paragraph number="1357" book="pari">
ආපත්තාධිකරණඤ්ච කිච්චාධිකරණඤ්ච කතිහි සමථේහි සම්මන්ති? කතිහි සමථේහි න සම්මන්ති? ආපත්තාධිකරණඤ්ච කිච්චාධිකරණඤ්ච තීහි සමථේහි සම්මන්ති—  සම්මුඛාවිනයේන ච පටිඤ්ඤාතකරණේන ච තිණවත්ථාරකේන ච. චතූහි සමථේහි න සම්මන්ති—  යේභුය්‍යසිකාය ච සතිවිනයේන ච අමූළ්හවිනයේන ච තස්සපාපියසිකාය ච. (10)
</Paragraph>

<Paragraph number="1358" book="pari">
විවාදාධිකරණඤ්ච අනුවාදාධිකරණඤ්ච ආපත්තාධිකරණඤ්ච කතිහි සමථේහි සම්මන්ති? කතිහි සමථේහි න සම්මන්ති? විවාදාධිකරණඤ්ච අනුවාදාධිකරණඤ්ච ආපත්තාධිකරණඤ්ච සත්තහි සමථේහි සම්මන්ති—  සම්මුඛාවිනයේන ච යේභුය්‍යසිකාය ච සතිවිනයේන ච අමූළ්හවිනයේන ච පටිඤ්ඤාතකරණේන ච තස්සපාපියසිකාය ච තිණවත්ථාරකේන ච. (11)
</Paragraph>

<Paragraph number="1359" book="pari">
විවාදාධිකරණඤ්ච අනුවාදාධිකරණඤ්ච කිච්චාධිකරණඤ්ච කතිහි සමථේහි සම්මන්ති? කතිහි සමථේහි න සම්මන්ති? විවාදාධිකරණඤ්ච අනුවාදාධිකරණඤ්ච කිච්චාධිකරණඤ්ච පඤ්චහි සමථේහි සම්මන්ති—  සම්මුඛාවිනයේන ච යේභුය්‍යසිකාය ච සතිවිනයේන ච අමූළ්හවිනයේන ච තස්සපාපියසිකාය ච. ද්වීහි සමථේහි න සම්මන්ති—  පටිඤ්ඤාතකරණේන ච තිණවත්ථාරකේන ච. (12)
</Paragraph>

<Paragraph number="1360" book="pari">
අනුවාදාධිකරණඤ්ච ආපත්තාධිකරණඤ්ච කිච්චාධිකරණඤ්ච කතිහි සමථේහි සම්මන්ති? කතිහි සමථේහි න සම්මන්ති? අනුවාදාධිකරණඤ්ච ආපත්තාධිකරණඤ්ච කිච්චාධිකරණඤ්ච ඡහි සමථේහි සම්මන්ති—  සම්මුඛාවිනයේන ච සතිවිනයේන ච අමූළ්හවිනයේන ච පටිඤ්ඤාතකරණේන ච තස්සපාපියසිකාය ච තිණවත්ථාරකේන ච. ඒකේන සමථේන න සම්මන්ති—  යේභුය්‍යසිකාය. (13)
</Paragraph>

<Paragraph number="1361" book="pari">
විවාදාධිකරණඤ්ච අනුවාදාධිකරණඤ්ච ආපත්තාධිකරණඤ්ච කිච්චාධිකරණඤ්ච කතිහි සමථේහි සම්මන්ති? කතිහි සමථේහි න සම්මන්ති? විවාදාධිකරණඤ්ච අනුවාදාධිකරණඤ්ච ආපත්තාධිකරණඤ්ච කිච්චාධිකරණඤ්ච සත්තහි සමථේහි සම්මන්ති—  සම්මුඛාවිනයේන ච යේභුය්‍යසිකාය ච සතිවිනයේන ච අමූළ්හවිනයේන ච පටිඤ්ඤාතකරණේන ච තස්සපාපියසිකාය ච තිණවත්ථාරකේන ච. (14)

</Paragraph>
</Division>

<Paragraph number="1362" type="center" book="pari">
සම්මන්ති න සම්මන්තිවාරෝ නිට්ඨිතෝ අට්ඨාරසමෝ.
</Paragraph>