---
title: "5.10 සමථවාර, විස්සජ්ජනාවාර"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="305" book="pari">

<Paragraph number="1321" book="pari">
යස්මිං සමයේ සම්මුඛාවිනයේන ච යේභුය්‍යසිකාය ච අධිකරණං වූපසම්මති, යත්ථ යේභුය්‍යසිකා ලබ්භති තත්ථ සම්මුඛාවිනයෝ ලබ්භති, යත්ථ සම්මුඛාවිනයෝ ලබ්භති තත්ථ යේභුය්‍යසිකා ලබ්භති. න තත්ථ සතිවිනයෝ ලබ්භති, න තත්ථ අමූළ්හවිනයෝ ලබ්භති, න තත්ථ පටිඤ්ඤාතකරණං ලබ්භති, න තත්ථ තස්සපාපියසිකා ලබ්භති, න තත්ථ තිණවත්ථාරකෝ ලබ්භති. (1)
</Paragraph>

<Paragraph number="1322" book="pari">
යස්මිං සමයේ සම්මුඛාවිනයේන ච සතිවිනයේන ච අධිකරණං වූපසම්මති, යත්ථ සතිවිනයෝ ලබ්භති තත්ථ සම්මුඛාවිනයෝ ලබ්භති, යත්ථ සම්මුඛාවිනයෝ ලබ්භති තත්ථ සතිවිනයෝ ලබ්භති. න තත්ථ අමූළ්හවිනයෝ ලබ්භති, න තත්ථ පටිඤ්ඤාතකරණං ලබ්භති, න තත්ථ තස්සපාපියසිකා ලබ්භති, න තත්ථ තිණවත්ථාරකෝ ලබ්භති, න තත්ථ යේභුය්‍යසිකා ලබ්භති. (2)
</Paragraph>

<Paragraph number="1323" book="pari">
යස්මිං සමයේ සම්මුඛාවිනයේන ච අමූළ්හවිනයේන ච අධිකරණං වූපසම්මති, යත්ථ අමූළ්හවිනයෝ ලබ්භති තත්ථ සම්මුඛාවිනයෝ ලබ්භති, යත්ථ සම්මුඛාවිනයෝ ලබ්භති තත්ථ අමූළ්හවිනයෝ ලබ්භති. න තත්ථ පටිඤ්ඤාතකරණං ලබ්භති, න තත්ථ තස්සපාපියසිකා ලබ්භති, න තත්ථ තිණවත්ථාරකෝ ලබ්භති, න තත්ථ යේභුය්‍යසිකා ලබ්භති, න තත්ථ සතිවිනයෝ ලබ්භති. (3)
</Paragraph>

<Paragraph number="1324" book="pari">
යස්මිං සමයේ සම්මුඛාවිනයේන ච පටිඤ්ඤාතකරණේන ච අධිකරණං වූපසම්මති, යත්ථ පටිඤ්ඤාතකරණං ලබ්භති තත්ථ සම්මුඛාවිනයෝ ලබ්භති, යත්ථ සම්මුඛාවිනයෝ ලබ්භති තත්ථ පටිඤ්ඤාතකරණං ලබ්භති. න තත්ථ තස්සපාපියසිකා ලබ්භති, න තත්ථ තිණවත්ථාරකෝ ලබ්භති, න තත්ථ යේභුය්‍යසිකා ලබ්භති, න තත්ථ සතිවිනයෝ ලබ්භති, න තත්ථ අමූළ්හවිනයෝ ලබ්භති. (4)
</Paragraph>

<Paragraph number="1325" book="pari">
යස්මිං සමයේ සම්මුඛාවිනයේන ච තස්සපාපියසිකාය ච අධිකරණං වූපසම්මති, යත්ථ තස්සපාපියසිකා ලබ්භති තත්ථ සම්මුඛාවිනයෝ ලබ්භති, යත්ථ සම්මුඛාවිනයෝ ලබ්භති තත්ථ තස්සපාපියසිකා ලබ්භති. න තත්ථ තිණවත්ථාරකෝ ලබ්භති, න තත්ථ යේභුය්‍යසිකා ලබ්භති, න තත්ථ සතිවිනයෝ ලබ්භති, න තත්ථ අමූළ්හවිනයෝ ලබ්භති, න තත්ථ පටිඤ්ඤාතකරණං ලබ්භති. (5)
</Paragraph>

<Paragraph number="1326" book="pari">
යස්මිං සමයේ සම්මුඛාවිනයේන ච තිණවත්ථාරකේන ච අධිකරණං වූපසම්මති, යත්ථ තිණවත්ථාරකෝ ලබ්භති තත්ථ සම්මුඛාවිනයෝ ලබ්භති, යත්ථ සම්මුඛාවිනයෝ ලබ්භති තත්ථ තිණවත්ථාරකෝ ලබ්භති. න තත්ථ යේභුය්‍යසිකා ලබ්භති, න තත්ථ සතිවිනයෝ ලබ්භති, න තත්ථ අමූළ්හවිනයෝ ලබ්භති, න තත්ථ පටිඤ්ඤාතකරණං ලබ්භති, න තත්ථ තස්සපාපියසිකා ලබ්භති. (6)

</Paragraph>
</Division>

<Paragraph number="1327" type="center" book="pari">
සමථවාරෝ නිට්ඨිතෝ පන්නරසමෝ.
</Paragraph>