---
title: "5.1 අධිකරණපරියායවාර"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="292" book="pari">

<Paragraph number="1237" book="pari">
විවාදාධිකරණස්ස—  කිං පුබ්බඞ්ගමං? කති ඨානානි? කති වත්ථූනි? කති භූමියෝ? කති හේතූ? කති මූලානි? කතිහාකාරේහි විවදති? විවාදාධිකරණං කතිහි සමථේහි සම්මති? (1)
</Paragraph>

<Paragraph number="1238" book="pari">
අනුවාදාධිකරණස්ස—  කිං පුබ්බඞ්ගමං? කති ඨානානි? කති වත්ථූනි? කති භූමියෝ? කති හේතූ? කති මූලානි? කතිහාකාරේහි අනුවදති? අනුවාදාධිකරණං කතිහි සමථේහි සම්මති? (2)
</Paragraph>

<Paragraph number="1239" book="pari">
ආපත්තාධිකරණස්ස—  කිං පුබ්බඞ්ගමං? කති ඨානානි? කති වත්ථූනි? කති භූමියෝ? කති හේතූ? කති මූලානි? කතිහාකාරේහි ආපත්තිං ආපජ්ජති? ආපත්තාධිකරණං කතිහි සමථේහි සම්මති? (3)
</Paragraph>

<Paragraph number="1240" book="pari">
කිච්චාධිකරණස්ස—  කිං පුබ්බඞ්ගමං? කති ඨානානි? කති වත්ථූනි? කති භූමියෝ? කති හේතූ? කති මූලානි? කතිහාකාරේහි කිච්චං ජායති? කිච්චාධිකරණං කතිහි සමථේහි සම්මති? (4)
</Paragraph>

</Division>
<Division number="293" book="pari">

<Paragraph number="1241" book="pari">
විවාදාධිකරණස්ස කිං පුබ්බඞ්ගමන්ති? ලෝභෝ පුබ්බඞ්ගමෝ, දෝසෝ පුබ්බඞ්ගමෝ, මෝහෝ පුබ්බඞ්ගමෝ, අලෝභෝ පුබ්බඞ්ගමෝ, අදෝසෝ පුබ්බඞ්ගමෝ, අමෝහෝ පුබ්බඞ්ගමෝ. කති ඨානානීති? අට්ඨාරස භේදකරවත්ථූනි ඨානානි. කති වත්ථූනීති? අට්ඨාරස භේදකරවත්ථූනි. කති භූමියෝති? අට්ඨාරස භේදකරවත්ථූනි භූමියෝ. කති හේතූති? නව හේතූ—  තයෝ කුසලහේතූ, තයෝ අකුසලහේතූ, තයෝ අබ්‍යාකතහේතූ. කති මූලානීති? ද්වාදස මූලානි. කතිහාකාරේහි විවදතීති? ද්වීහාකාරේහි විවදති—  ධම්මදිට්ඨි වා අධම්මදිට්ඨි වා. විවාදාධිකරණං කතිහි සමථේහි සම්මතීති? විවාදාධිකරණං ද්වීහි සමථේහි සම්මති—  සම්මුඛාවිනයේන ච යේභුය්‍යසිකාය ච. (1)
</Paragraph>

</Division>
<Division number="294" book="pari">

<Paragraph number="1242" book="pari">
අනුවාදාධිකරණස්ස කිං පුබ්බඞ්ගමන්ති? ලෝභෝ පුබ්බඞ්ගමෝ, දෝසෝ පුබ්බඞ්ගමෝ, මෝහෝ පුබ්බඞ්ගමෝ, අලෝභෝ පුබ්බඞ්ගමෝ, අදෝසෝ පුබ්බඞ්ගමෝ, අමෝහෝ පුබ්බඞ්ගමෝ. කති ඨානානීති? චතස්සෝ විපත්තියෝ ඨානානි. කති වත්ථූනීති? චතස්සෝ විපත්තියෝ වත්ථූනි. කති භූමියෝති? චතස්සෝ විපත්තියෝ භූමියෝ. කති හේතූති? නව හේතූ—  තයෝ කුසලහේතූ, තයෝ අකුසලහේතූ, තයෝ අබ්‍යාකතහේතූ. කති මූලානීති? චුද්දස මූලානි. කතිහාකාරේහි අනුවදතීති? ද්වීහාකාරේහි අනුවදති—  වත්ථුතෝ වා ආපත්තිතෝ වා. අනුවාදාධිකරණං කතිහි සමථේහි සම්මතීති? අනුවාදාධිකරණං චතූහි සමථේහි සම්මති—  සම්මුඛාවිනයේන ච සතිවිනයේන ච අමූළ්හවිනයේන ච තස්සපාපියසිකාය ච. (2)
</Paragraph>

</Division>
<Division number="295" book="pari">

<Paragraph number="1243" book="pari">
ආපත්තාධිකරණස්ස කිං පුබ්බඞ්ගමන්ති? ලෝභෝ පුබ්බඞ්ගමෝ, දෝසෝ පුබ්බඞ්ගමෝ, මෝහෝ පුබ්බඞ්ගමෝ, අලෝභෝ පුබ්බඞ්ගමෝ, අදෝසෝ පුබ්බඞ්ගමෝ, අමෝහෝ පුබ්බඞ්ගමෝ. කති ඨානානීති? සත්ත ආපත්තික්ඛන්ධා ඨානානි. කති වත්ථූනීති? සත්ත ආපත්තික්ඛන්ධා වත්ථූනි. කති භූමියෝති? සත්ත ආපත්තික්ඛන්ධා භූමියෝ. කති හේතූති? ඡ හේතූ—  තයෝ අකුසලහේතූ, තයෝ අබ්‍යාකතහේතූ. කති මූලානීති? ඡ ආපත්තිසමුට්ඨානානි මූලානි. කතිහාකාරේහි ආපත්තිං ආපජ්ජතීති? ඡහාකාරේහි ආපත්තිං ආපජ්ජති—  අලජ්ජිතා, අඤ්ඤාණතා, කුක්කුච්චපකතතා, අකප්පියේ කප්පියසඤ්ඤිතා, කප්පියේ අකප්පියසඤ්ඤිතා, සතිසම්මෝසා. ආපත්තාධිකරණං කතිහි සමථේහි සම්මතීති? ආපත්තාධිකරණං තීහි සමථේහි සම්මති—  සම්මුඛාවිනයේන ච පටිඤ්ඤාතකරණේන ච, සම්මුඛාවිනයේන ච තිණවත්ථාරකේන ච. (3)
</Paragraph>

</Division>
<Division number="296" book="pari">

<Paragraph number="1244" book="pari">
කිච්චාධිකරණස්ස කිං පුබ්බඞ්ගමන්ති? ලෝභෝ පුබ්බඞ්ගමෝ, දෝසෝ පුබ්බඞ්ගමෝ, මෝහෝ පුබ්බඞ්ගමෝ, අලෝභෝ පුබ්බඞ්ගමෝ, අදෝසෝ පුබ්බඞ්ගමෝ, අමෝහෝ පුබ්බඞ්ගමෝ. කති ඨානානීති? චත්තාරි කම්මානි ඨානානි. කති වත්ථූනීති? චත්තාරි කම්මානි වත්ථූනි. කති භූමියෝති? චත්තාරි කම්මානි භූමියෝ. කති හේතූති? නව හේතූ—  තයෝ කුසලහේතූ, තයෝ අකුසලහේතූ, තයෝ අබ්‍යාකතහේතූ. කති මූලානීති? ඒකං මූලං—  සංඝෝ. කතිහාකාරේහි කිච්චං ජායතීති? ද්වීහාකාරේහි කිච්චං ජායති—  ඤත්තිතෝ වා අපලෝකනතෝ වා. කිච්චාධිකරණං කතිහි සමථේහි සම්මතීති? කිච්චාධිකරණං ඒකේන සමථේන සම්මති—  සම්මුඛාවිනයේන. (4)
</Paragraph>

<Paragraph number="1245" book="pari">
කති සමථා? සත්ත සමථා. සම්මුඛාවිනයෝ, සතිවිනයෝ, අමූළ්හවිනයෝ, පටිඤ්ඤාතකරණං, යේභුය්‍යසිකා, තස්සපාපියසිකා, තිණවත්ථාරකෝ—  ඉමේ සත්ත සමථා.
</Paragraph>

<Paragraph number="1246" book="pari">
සියා ඉමේ සත්ත සමථා දස සමථා හෝන්ති, දස සමථා සත්ත සමථා හෝන්ති වත්ථුවසේන පරියායේන? සියාති.
</Paragraph>

<Paragraph number="1247" book="pari">
කථඤ්ච සියා? විවාදාධිකරණස්ස ද්වේ සමථා, අනුවාදාධිකරණස්ස චත්තාරෝ සමථා, ආපත්තාධිකරණස්ස තයෝ සමථා, කිච්චාධිකරණස්ස ඒකෝ සමථෝ. ඒවං ඉමේ සත්ත සමථා දස සමථා හෝන්ති, දස සමථා සත්ත සමථා හෝන්ති වත්ථුවසේන පරියායේන.

</Paragraph>
</Division>

<Paragraph number="1248" type="center" book="pari">
පරියායවාරෝ නිට්ඨිතෝ ඡට්ඨෝ.
</Paragraph>