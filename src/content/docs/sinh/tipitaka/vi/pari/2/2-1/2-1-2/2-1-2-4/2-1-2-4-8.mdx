---
title: "2.1.2.4.8 කුමාරිභූතවග්ග"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="238" book="pari">

<Paragraph number="954" book="pari">
ඌනවීසතිවස්සං කුමාරිභූතං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (1)
</Paragraph>

<Paragraph number="955" book="pari">
පරිපුණ්ණවීසතිවස්සං කුමාරිභූතං ද්වේ වස්සානි ඡසු ධම්මේසු අසික්ඛිතසික්ඛං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (2)
</Paragraph>

<Paragraph number="956" book="pari">
පරිපුණ්ණවීසතිවස්සං කුමාරිභූතං ද්වේ වස්සානි ඡසු ධම්මේසු සික්ඛිතසික්ඛං සංඝේන අසම්මතං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (3)
</Paragraph>

<Paragraph number="957" book="pari">
ඌනද්වාදසවස්සා වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (4)
</Paragraph>

<Paragraph number="958" book="pari">
පරිපුණ්ණද්වාදසවස්සා සංඝේන අසම්මතා වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (5)
</Paragraph>

<Paragraph number="959" book="pari">
“අලං තාව තේ, අය්‍යේ, වුට්ඨාපිතේනා”ති වුච්චමානා “සාධූ”ති පටිස්සුණිත්වා පච්ඡා ඛීයනධම්මං ආපජ්ජන්තී ද්වේ ආපත්තියෝ ආපජ්ජති. ඛිය්‍යති, පයෝගේ දුක්කටං; ඛිය්‍යිතේ, ආපත්ති පාචිත්තියස්ස. (6)
</Paragraph>

<Paragraph number="960" book="pari">
සික්ඛමානං—  “සචේ මේ ත්වං, අය්‍යේ, චීවරං දස්සසි, ඒවාහං තං වුට්ඨාපේස්සාමී”ති වත්වා නේව වුට්ඨාපේන්තී න වුට්ඨාපනාය උස්සුක්කං කරෝන්තී ඒකං ආපත්තිං ආපජ්ජති. පාචිත්තියං. (7)
</Paragraph>

<Paragraph number="961" book="pari">
සික්ඛමානං—  “සචේ මං ත්වං, අය්‍යේ, ද්වේ වස්සානි අනුබන්ධිස්සසි, ඒවාහං තං වුට්ඨාපේස්සාමී”ති වත්වා නේව වුට්ඨාපේන්තී න වුට්ඨාපනාය උස්සුක්කං කරෝන්තී ඒකං ආපත්තිං ආපජ්ජති. පාචිත්තියං. (8)
</Paragraph>

<Paragraph number="962" book="pari">
පුරිසසංසට්ඨං කුමාරකසංසට්ඨං චණ්ඩිං සෝකාවාසං සික්ඛමානං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (9)
</Paragraph>

<Paragraph number="963" book="pari">
මාතාපිතූහි වා සාමිකේන වා අනනුඤ්ඤාතං සික්ඛමානං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (10)
</Paragraph>

<Paragraph number="964" book="pari">
පාරිවාසිකඡන්දදානේන සික්ඛමානං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (11)
</Paragraph>

<Paragraph number="965" book="pari">
අනුවස්සං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (12)
</Paragraph>

<Paragraph number="966" book="pari">
ඒකං වස්සං ද්වේ වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (13)

</Paragraph>
</Division>

<Paragraph number="967" type="center" book="pari">
කුමාරිභූතවග්ගෝ අට්ඨමෝ.
</Paragraph>