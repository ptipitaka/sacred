---
title: "2.1.2.4.2 රත්තන්ධකාරවග්ග"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="232" book="pari">

<Paragraph number="888" book="pari">
රත්තන්ධකාරේ අප්පදීපේ පුරිසේන සද්ධිං ඒකේනේකා සන්තිට්ඨන්තී ද්වේ ආපත්තියෝ ආපජ්ජති. හත්ථපාසේ තිට්ඨති, ආපත්ති පාචිත්තියස්ස; හත්ථපාසං විජහිත්වා තිට්ඨති, ආපත්ති දුක්කටස්ස. (1)
</Paragraph>

<Paragraph number="889" book="pari">
පටිච්ඡන්නේ ඕකාසේ පුරිසේන සද්ධිං ඒකේනේකා සන්තිට්ඨන්තී ද්වේ ආපත්තියෝ ආපජ්ජති. හත්ථපාසේ තිට්ඨති, ආපත්ති පාචිත්තියස්ස; හත්ථපාසං විජහිත්වා තිට්ඨති, ආපත්ති දුක්කටස්ස. (2)
</Paragraph>

<Paragraph number="890" book="pari">
අජ්ඣෝකාසේ පුරිසේන සද්ධිං ඒකේනේකා සන්තිට්ඨන්තී ද්වේ ආපත්තියෝ ආපජ්ජති. හත්ථපාසේ තිට්ඨති, ආපත්ති පාචිත්තියස්ස; හත්ථපාසං විජහිත්වා තිට්ඨති, ආපත්ති දුක්කටස්ස. (3)
</Paragraph>

<Paragraph number="891" book="pari">
රථිකාය වා බ්‍යූහේ වා සිඞ්ඝාටකේ වා පුරිසේන සද්ධිං ඒකේනේකා සන්තිට්ඨන්තී ද්වේ ආපත්තියෝ ආපජ්ජති. හත්ථපාසේ තිට්ඨති, ආපත්ති පාචිත්තියස්ස; හත්ථපාසං විජහිත්වා තිට්ඨති, ආපත්ති දුක්කටස්ස. (4)
</Paragraph>

<Paragraph number="892" book="pari">
පුරේභත්තං කුලානි උපසඞ්කමිත්වා ආසනේ නිසීදිත්වා සාමිකේ අනාපුච්ඡා පක්කමන්තී ද්වේ ආපත්තියෝ ආපජ්ජති. පඨමං පාදං අනෝවස්සකං අතික්කාමේති, ආපත්ති දුක්කටස්ස; දුතියං පාදං අතික්කාමේති, ආපත්ති පාචිත්තියස්ස. (5)
</Paragraph>

<Paragraph number="893" book="pari">
පච්ඡාභත්තං කුලානි උපසඞ්කමිත්වා සාමිකේ අනාපුච්ඡා ආසනේ නිසීදන්තී ද්වේ ආපත්තියෝ ආපජ්ජති. නිසීදති, පයෝගේ දුක්කටං; නිසින්නේ ආපත්ති පාචිත්තියස්ස. (6)
</Paragraph>

<Paragraph number="894" book="pari">
විකාලේ කුලානි උපසඞ්කමිත්වා සාමිකේ අනාපුච්ඡා සේය්‍යං සන්ථරිත්වා වා සන්ථරාපේත්වා වා අභිනිසීදන්තී ද්වේ ආපත්තියෝ ආපජ්ජති. අභිනිසීදති, පයෝගේ දුක්කටං; අභිනිසින්නේ ආපත්ති පාචිත්තියස්ස. (7)
</Paragraph>

<Paragraph number="895" book="pari">
දුග්ගහිතේන දූපධාරිතේන පරං උජ්ඣාපේන්තී ද්වේ ආපත්තියෝ ආපජ්ජති. උජ්ඣාපේති, පයෝගේ දුක්කටං; උජ්ඣාපිතේ ආපත්ති පාචිත්තියස්ස. (8)
</Paragraph>

<Paragraph number="896" book="pari">
අත්තානං වා පරං වා නිරයේන වා බ්‍රහ්මචරියේන වා අභිසපන්තී ද්වේ ආපත්තියෝ ආපජ්ජති. අභිසපති, පයෝගේ දුක්කටං; අභිසපිතේ ආපත්ති පාචිත්තියස්ස. (9)
</Paragraph>

<Paragraph number="897" book="pari">
අත්තානං වධිත්වා වධිත්වා රෝදන්තී ද්වේ ආපත්තියෝ ආපජ්ජති. වධති රෝදති, ආපත්ති පාචිත්තියස්ස; වධති න රෝදති, ආපත්ති දුක්කටස්ස. (10)

</Paragraph>
</Division>

<Paragraph number="898" type="center" book="pari">
රත්තන්ධකාරවග්ගෝ දුතියෝ.
</Paragraph>