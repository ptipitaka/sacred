---
title: "2.1.2.4.7 ගබ්භිනිවග්ග"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="237" book="pari">

<Paragraph number="943" book="pari">
ගබ්භිනිං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (1)
</Paragraph>

<Paragraph number="944" book="pari">
පායන්තිං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (2)
</Paragraph>

<Paragraph number="945" book="pari">
ද්වේ වස්සානි ඡසු ධම්මේසු අසික්ඛිතසික්ඛං සික්ඛමානං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (3)
</Paragraph>

<Paragraph number="946" book="pari">
ද්වේ වස්සානි ඡසු ධම්මේසු සික්ඛිතසික්ඛං සික්ඛමානං සංඝේන අසම්මතං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (4)
</Paragraph>

<Paragraph number="947" book="pari">
ඌනද්වාදසවස්සං ගිහිගතං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (5)
</Paragraph>

<Paragraph number="948" book="pari">
පරිපුණ්ණද්වාදසවස්සං ගිහිගතං ද්වේ වස්සානි ඡසු ධම්මේසු අසික්ඛිතසික්ඛං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (6)
</Paragraph>

<Paragraph number="949" book="pari">
පරිපුණ්ණද්වාදසවස්සං ගිහිගතං ද්වේ වස්සානි ඡසු ධම්මේසු සික්ඛිතසික්ඛං සංඝේන අසම්මතං වුට්ඨාපේන්තී ද්වේ ආපත්තියෝ ආපජ්ජති. වුට්ඨාපේති, පයෝගේ දුක්කටං; වුට්ඨාපිතේ, ආපත්ති පාචිත්තියස්ස. (7)
</Paragraph>

<Paragraph number="950" book="pari">
සහජීවිනිං වුට්ඨාපේත්වා ද්වේ වස්සානි නේව අනුග්ගණ්හන්තී නානුග්ගණ්හාපේන්තී ඒකං ආපත්තිං ආපජ්ජති. පාචිත්තියං. (8)
</Paragraph>

<Paragraph number="951" book="pari">
වුට්ඨාපිතං පවත්තිනිං ද්වේ වස්සානි නානුබන්ධන්තී ඒකං ආපත්තිං ආපජ්ජති. පාචිත්තියං. (9)
</Paragraph>

<Paragraph number="952" book="pari">
සහජීවිනිං වුට්ඨාපේත්වා නේව වූපකාසේන්තී න වූපකාසාපේන්තී ඒකං ආපත්තිං ආපජ්ජති. පාචිත්තියං. (10)

</Paragraph>
</Division>

<Paragraph number="953" type="center" book="pari">
ගබ්භිනිවග්ගෝ සත්තමෝ.
</Paragraph>