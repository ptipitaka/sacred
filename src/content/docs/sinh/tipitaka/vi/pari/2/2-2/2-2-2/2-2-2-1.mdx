---
title: "2.2.2.1 පාරාජිකකණ්ඩ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="249" book="pari">

<Paragraph number="1036" book="pari">
කායසංසග්ගං සාදියනපච්චයා කති ආපත්තියෝ ආපජ්ජති? කායසංසග්ගං සාදියනපච්චයා පඤ්ච ආපත්තියෝ ආපජ්ජති. අවස්සුතා භික්ඛුනී අවස්සුතස්ස පුරිසපුග්ගලස්ස අධක්ඛකං උබ්භජාණුමණ්ඩලං ගහණං සාදියති, ආපත්ති පාරාජිකස්ස; භික්ඛු කායේන කායං ආමසති, ආපත්ති සංඝාදිසේසස්ස; කායේන කායපටිබද්ධං ආමසති, ආපත්ති ථුල්ලච්චයස්ස; කායපටිබද්ධේන කායපටිබද්ධං ආමසති, ආපත්ති දුක්කටස්ස; අඞ්ගුලිපතෝදකේ පාචිත්තියං—  කායසංසග්ගං සාදියනපච්චයා ඉමා පඤ්ච ආපත්තියෝ ආපජ්ජති. (1)
</Paragraph>

<Paragraph number="1037" book="pari">
වජ්ජප්පටිච්ඡාදනපච්චයා කති ආපත්තියෝ ආපජ්ජති? වජ්ජප්පටිච්ඡාදනපච්චයා චතස්සෝ ආපත්තියෝ ආපජ්ජති. භික්ඛුනී ජානං පාරාජිකං ධම්මං පටිච්ඡාදේති, ආපත්ති පාරාජිකස්ස; වේමතිකා පටිච්ඡාදේති, ආපත්ති ථුල්ලච්චයස්ස; භික්ඛු සංඝාදිසේසං පටිච්ඡාදේති, ආපත්ති පාචිත්තියස්ස; ආචාරවිපත්තිං පටිච්ඡාදේති, ආපත්ති දුක්කටස්ස—  වජ්ජප්පටිච්ඡාදනපච්චයා ඉමා චතස්සෝ ආපත්තියෝ ආපජ්ජති. (2)
</Paragraph>

<Paragraph number="1038" book="pari">
යාවතතියං සමනුභාසනාය න පටිනිස්සජ්ජනපච්චයා කති ආපත්තියෝ ආපජ්ජති? යාවතතියං සමනුභාසනාය න පටිනිස්සජ්ජනපච්චයා පඤ්ච ආපත්තියෝ ආපජ්ජති. උක්ඛිත්තානුවත්තිකා භික්ඛුනී යාවතතියං සමනුභාසනාය න පටිනිස්සජ්ජති, ඤත්තියා දුක්කටං; ද්වීහි කම්මවාචාහි ථුල්ලච්චයා; කම්මවාචාපරියෝසානේ ආපත්ති පාරාජිකස්ස; භේදකානුවත්තිකා භික්ඛුනී යාවතතියං සමනුභාසනාය න පටිනිස්සජ්ජති, ආපත්ති සංඝාදිසේසස්ස; පාපිකාය දිට්ඨියා යාවතතියං සමනුභාසනාය න පටිනිස්සජ්ජති, ආපත්ති පාචිත්තියස්ස—  යාවතතියං සමනුභාසනාය න පටිනිස්සජ්ජනපච්චයා ඉමා පඤ්ච ආපත්තියෝ ආපජ්ජති. (3)
</Paragraph>

<Paragraph number="1039" book="pari">
අට්ඨමං වත්ථුං පරිපූරණපච්චයා කති ආපත්තියෝ ආපජ්ජති? අට්ඨමං වත්ථුං පරිපූරණපච්චයා තිස්සෝ ආපත්තියෝ ආපජ්ජති. පුරිසේන—  “ඉත්ථන්නාමං ඕකාසං ආගච්ඡා”ති වුත්තා ගච්ඡති, ආපත්ති දුක්කටස්ස; පුරිසස්ස හත්ථපාසං ඕක්කන්තමත්තේ ආපත්ති ථුල්ලච්චයස්ස; අට්ඨමං වත්ථුං පරිපූරේති, ආපත්ති පාරාජිකස්ස—  අට්ඨමං වත්ථුං පරිපූරණපච්චයා ඉමා තිස්සෝ ආපත්තියෝ ආපජ්ජති. (4)

</Paragraph>
</Division>

<Paragraph number="1040" type="center" book="pari">
පාරාජිකා නිට්ඨිතා.
</Paragraph>