---
title: "2.1.2.4.9 ඡත්තුපාහනවග්ග"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="239" book="pari">

<Paragraph number="968" book="pari">
ඡත්තුපාහනං ධාරේන්තී ද්වේ ආපත්තියෝ ආපජ්ජති. ධාරේති, පයෝගේ දුක්කටං; ධාරිතේ, ආපත්ති පාචිත්තියස්ස. (1)
</Paragraph>

<Paragraph number="969" book="pari">
යානේන යායන්තී ද්වේ ආපත්තියෝ ආපජ්ජති. යායති, පයෝගේ දුක්කටං; යායිතේ, ආපත්ති පාචිත්තියස්ස. (2)
</Paragraph>

<Paragraph number="970" book="pari">
සඞ්ඝාණිං ධාරේන්තී ද්වේ ආපත්තියෝ ආපජ්ජති. ධාරේති, පයෝගේ දුක්කටං; ධාරිතේ, ආපත්ති පාචිත්තියස්ස. (3)
</Paragraph>

<Paragraph number="971" book="pari">
ඉත්ථාලඞ්කාරං ධාරේන්තී ද්වේ ආපත්තියෝ ආපජ්ජති. ධාරේති, පයෝගේ දුක්කටං; ධාරිතේ, ආපත්ති පාචිත්තියස්ස. (4)
</Paragraph>

<Paragraph number="972" book="pari">
ගන්ධවණ්ණකේන නහායන්තී ද්වේ ආපත්තියෝ ආපජ්ජති. නහායති, පයෝගේ දුක්කටං; නහානපරියෝසානේ, ආපත්ති පාචිත්තියස්ස. (5)
</Paragraph>

<Paragraph number="973" book="pari">
වාසිතකේන පිඤ්ඤාකේන නහායන්තී ද්වේ ආපත්තියෝ ආපජ්ජති. නහායති, පයෝගේ දුක්කටං; නහානපරියෝසානේ, ආපත්ති පාචිත්තියස්ස. (6)
</Paragraph>

<Paragraph number="974" book="pari">
භික්ඛුනියා උම්මද්දාපේන්තී පරිමද්දාපේන්තී ද්වේ ආපත්තියෝ ආපජ්ජති. උම්මද්දාපේති, පයෝගේ දුක්කටං; උම්මද්දිතේ, ආපත්ති පාචිත්තියස්ස. (7)
</Paragraph>

<Paragraph number="975" book="pari">
සික්ඛමානාය උම්මද්දාපේන්තී පරිමද්දාපේන්තී ද්වේ ආපත්තියෝ ආපජ්ජති. උම්මද්දාපේති, පයෝගේ දුක්කටං; උම්මද්දිතේ, ආපත්ති පාචිත්තියස්ස. (8)
</Paragraph>

<Paragraph number="976" book="pari">
සාමණේරියා උම්මද්දාපේන්තී පරිමද්දාපේන්තී ද්වේ ආපත්තියෝ ආපජ්ජති. උම්මද්දාපේති, පයෝගේ දුක්කටං; උම්මද්දිතේ, ආපත්ති පාචිත්තියස්ස. (9)
</Paragraph>

<Paragraph number="977" book="pari">
ගිහිනියා උම්මද්දාපේන්තී පරිමද්දාපේන්තී ද්වේ ආපත්තියෝ ආපජ්ජති. උම්මද්දාපේති, පයෝගේ දුක්කටං; උම්මද්දිතේ, ආපත්ති පාචිත්තියස්ස. (10)
</Paragraph>

<Paragraph number="978" book="pari">
භික්ඛුස්ස පුරතෝ අනාපුච්ඡා ආසනේ නිසීදන්තී ද්වේ ආපත්තියෝ ආපජ්ජති. නිසීදති, පයෝගේ දුක්කටං; නිසින්නේ, ආපත්ති පාචිත්තියස්ස. (11)
</Paragraph>

<Paragraph number="979" book="pari">
අනෝකාසකතං භික්ඛුං පඤ්හං පුච්ඡන්තී ද්වේ ආපත්තියෝ ආපජ්ජති. පුච්ඡති, පයෝගේ දුක්කටං; පුච්ඡිතේ, ආපත්ති පාචිත්තියස්ස. (12)
</Paragraph>

<Paragraph number="980" book="pari">
අසඞ්කච්චිකා ගාමං පවිසන්තී ද්වේ ආපත්තියෝ ආපජ්ජති. පඨමං පාදං පරික්ඛේපං අතික්කාමේති, ආපත්ති දුක්කටස්ස; දුතියං පාදං අතික්කාමේති, ආපත්ති පාචිත්තියස්ස. (13)

</Paragraph>
</Division>

<Paragraph number="981" type="center" book="pari">
ඡත්තුපාහනවග්ගෝ නවමෝ.

  
ඛුද්දකං නිට්ඨිතං.
</Paragraph>