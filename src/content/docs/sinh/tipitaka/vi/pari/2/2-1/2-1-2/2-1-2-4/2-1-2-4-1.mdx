---
title: "2.1.2.4.1 ලසුණවග්ග"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="231" book="pari">

<Paragraph number="877" book="pari">
ලසුණං ඛාදන්තී ද්වේ ආපත්තියෝ ආපජ්ජති. ඛාදිස්සාමීති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාචිත්තියස්ස. (1)
</Paragraph>

<Paragraph number="878" book="pari">
සම්බාධේ ලෝමං සංහරාපේන්තී ද්වේ ආපත්තියෝ ආපජ්ජති. සංහරාපේති, පයෝගේ දුක්කටං; සංහරාපිතේ ආපත්ති පාචිත්තියස්ස. (2)
</Paragraph>

<Paragraph number="879" book="pari">
තලඝාතකං කරෝන්තී ද්වේ ආපත්තියෝ ආපජ්ජති. කරෝති, පයෝගේ දුක්කටං; කතේ ආපත්ති පාචිත්තියස්ස. (3)
</Paragraph>

<Paragraph number="880" book="pari">
ජතුමට්ඨකං ආදියන්තී ද්වේ ආපත්තියෝ ආපජ්ජති. ආදියති, පයෝගේ දුක්කටං, ආදින්නේ ආපත්ති පාචිත්තියස්ස. (4)
</Paragraph>

<Paragraph number="881" book="pari">
අතිරේකද්වඞ්ගුලපබ්බපරමං උදකසුද්ධිකං ආදියන්තී ද්වේ ආපත්තියෝ ආපජ්ජති. ආදියති, පයෝගේ දුක්කටං; ආදින්නේ ආපත්ති පාචිත්තියස්ස. (5)
</Paragraph>

<Paragraph number="882" book="pari">
භික්ඛුස්ස භුඤ්ජන්තස්ස පානීයේන වා විධූපනේන වා උපතිට්ඨන්තී ද්වේ ආපත්තියෝ ආපජ්ජති. හත්ථපාසේ තිට්ඨති, ආපත්ති පාචිත්තියස්ස; හත්ථපාසං විජහිත්වා තිට්ඨති, ආපත්ති දුක්කටස්ස. (6)
</Paragraph>

<Paragraph number="883" book="pari">
ආමකධඤ්ඤං විඤ්ඤාපේත්වා භුඤ්ජන්තී ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාචිත්තියස්ස. (7)
</Paragraph>

<Paragraph number="884" book="pari">
උච්චාරං වා පස්සාවං වා සඞ්කාරං වා විඝාසං වා තිරෝකුට්ටේ වා තිරෝපාකාරේ වා ඡඩ්ඩේන්තී ද්වේ ආපත්තියෝ ආපජ්ජති. ඡඩ්ඩේති, පයෝගේ දුක්කටං; ඡඩ්ඩිතේ ආපත්ති පාචිත්තියස්ස. (8)
</Paragraph>

<Paragraph number="885" book="pari">
උච්චාරං වා පස්සාවං වා සඞ්කාරං වා විඝාසං වා හරිතේ ඡඩ්ඩේන්තී ද්වේ ආපත්තියෝ ආපජ්ජති. ඡඩ්ඩේති, පයෝගේ දුක්කටං; ඡඩ්ඩිතේ ආපත්ති පාචිත්තියස්ස. (9)
</Paragraph>

<Paragraph number="886" book="pari">
නච්චං වා ගීතං වා වාදිතං වා දස්සනාය ගච්ඡන්තී ද්වේ ආපත්තියෝ ආපජ්ජති. ගච්ඡති, ආපත්ති දුක්කටස්ස; යත්ථ ඨිතා පස්සති වා සුණාති වා, ආපත්ති පාචිත්තියස්ස. (10)

</Paragraph>
</Division>

<Paragraph number="887" type="center" book="pari">
ලසුණවග්ගෝ පඨමෝ.
</Paragraph>