---
title: "2.1.1.4.4 තුවට්ටවග්ග"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="221" book="pari">

<Paragraph number="751" book="pari">
ද්වින්නං භික්ඛුනීනං ඒකමඤ්චේ තුවට්ටේන්තීනං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ ද්වේ ඒකමඤ්චේ තුවට්ටේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (1)
</Paragraph>

<Paragraph number="752" book="pari">
ද්වින්නං භික්ඛුනීනං ඒකත්ථරණපාවුරණේ තුවට්ටේන්තීනං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ ද්වේ ඒකත්ථරණපාවුරණා තුවට්ටේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (2)
</Paragraph>

<Paragraph number="753" book="pari">
භික්ඛුනියා සඤ්චිච්ච අඵාසුං කරෝන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී භික්ඛුනියා සඤ්චිච්ච අඵාසුං අකාසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (3)
</Paragraph>

<Paragraph number="754" book="pari">
දුක්ඛිතං සහජීවිනිං නේව උපට්ඨේන්තියා න උපට්ඨාපනාය උස්සුක්කං කරෝන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී දුක්ඛිතං සහජීවිනිං නේව උපට්ඨේසි න උපට්ඨාපනාය උස්සුක්කං අකාසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (4)
</Paragraph>

<Paragraph number="755" book="pari">
භික්ඛුනියා උපස්සයං දත්වා කුපිතාය අනත්තමනාය නික්කඩ්ඪන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී භික්ඛුනියා උපස්සයං දත්වා කුපිතා අනත්තමනා නික්කඩ්ඪි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (5)
</Paragraph>

<Paragraph number="756" book="pari">
සංසට්ඨාය භික්ඛුනියා යාවතතියං සමනුභාසනාය න පටිනිස්සජ්ජන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? චණ්ඩකාළිං භික්ඛුනිං ආරබ්භ. කිස්මිං වත්ථුස්මින්ති? චණ්ඩකාළී භික්ඛුනී සංසට්ඨා විහරි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (6)
</Paragraph>

<Paragraph number="757" book="pari">
අන්තෝරට්ඨේ සාසඞ්කසම්මතේ සප්පටිභයේ අසත්ථිකාය චාරිකං චරන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ අන්තෝරට්ඨේ සාසඞ්කසම්මතේ සප්පටිභයේ අසත්ථිකායෝ චාරිකං චරිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (7)
</Paragraph>

<Paragraph number="758" book="pari">
තිරෝරට්ඨේ සාසඞ්කසම්මතේ සප්පටිභයේ අසත්ථිකාය චාරිකං චරන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ තිරෝරට්ඨේ සාසඞ්කසම්මතේ සප්පටිභයේ අසත්ථිකායෝ චාරිකං චරිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (8)
</Paragraph>

<Paragraph number="759" book="pari">
අන්තෝවස්සං චාරිකං චරන්තියා පාචිත්තියං කත්ථ පඤ්ඤත්තන්ති? රාජගහේ පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ අන්තෝවස්සං චාරිකං චරිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (9)
</Paragraph>

<Paragraph number="760" book="pari">
වස්සංවුට්ඨාය භික්ඛුනියා චාරිකං න පක්කමන්තියා පාචිත්තියං කත්ථ පඤ්ඤත්තන්ති? රාජගහේ පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ වස්සංවුට්ඨා චාරිකං න පක්කමිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  පඨමපාරාජිකේ …පේ… . (10)

</Paragraph>
</Division>

<Paragraph number="761" type="center" book="pari">
තුවට්ටවග්ගෝ චතුත්ථෝ.
</Paragraph>