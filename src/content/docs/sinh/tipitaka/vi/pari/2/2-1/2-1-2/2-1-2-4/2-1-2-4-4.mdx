---
title: "2.1.2.4.4 තුවට්ටවග්ග"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="234" book="pari">

<Paragraph number="910" book="pari">
ද්වේ භික්ඛුනියෝ ඒකමඤ්චේ තුවට්ටේන්තියෝ ද්වේ ආපත්තියෝ ආපජ්ජන්ති. නිපජ්ජන්ති, පයෝගේ දුක්කටං; නිපන්නේ, ආපත්ති පාචිත්තියස්ස. (1)
</Paragraph>

<Paragraph number="911" book="pari">
ද්වේ භික්ඛුනියෝ ඒකත්ථරණපාවුරණා තුවට්ටේන්තියෝ ද්වේ ආපත්තියෝ ආපජ්ජන්ති. නිපජ්ජන්ති, පයෝගේ දුක්කටං; නිපන්නේ, ආපත්ති පාචිත්තියස්ස. (2)
</Paragraph>

<Paragraph number="912" book="pari">
භික්ඛුනියා සඤ්චිච්ච අඵාසුං කරෝන්තී ද්වේ ආපත්තියෝ ආපජ්ජති. කරෝති, පයෝගේ දුක්කටං; කතේ, ආපත්ති පාචිත්තියස්ස. (3)
</Paragraph>

<Paragraph number="913" book="pari">
දුක්ඛිතං සහජීවිනිං නේව උපට්ඨේන්තී න උපට්ඨාපනාය උස්සුක්කං කරෝන්තී ඒකං ආපත්තිං ආපජ්ජති. පාචිත්තියං. (4)
</Paragraph>

<Paragraph number="914" book="pari">
භික්ඛුනියා උපස්සයං දත්වා කුපිතා අනත්තමනා නික්කඩ්ඪන්තී ද්වේ ආපත්තියෝ ආපජ්ජති. නික්කඩ්ඪති, පයෝගේ දුක්කටං; නික්කඩ්ඪිතේ, ආපත්ති පාචිත්තියස්ස. (5)
</Paragraph>

<Paragraph number="915" book="pari">
සංසට්ඨා භික්ඛුනී යාවතතියං සමනුභාසනාය න පටිනිස්සජ්ජන්තී ද්වේ ආපත්තියෝ ආපජ්ජති. ඤත්තියා දුක්කටං; කම්මවාචාපරියෝසානේ ආපත්ති පාචිත්තියස්ස. (6)
</Paragraph>

<Paragraph number="916" book="pari">
අන්තෝරට්ඨේ සාසඞ්කසම්මතේ සප්පටිභයේ අසත්ථිකා චාරිකං චරන්තී ද්වේ ආපත්තියෝ ආපජ්ජති. පටිපජ්ජති, පයෝගේ දුක්කටං; පටිපන්නේ, ආපත්ති පාචිත්තියස්ස. (7)
</Paragraph>

<Paragraph number="917" book="pari">
තිරෝරට්ඨේ සාසඞ්කසම්මතේ සප්පටිභයේ අසත්ථිකා චාරිකං චරන්තී ද්වේ ආපත්තියෝ ආපජ්ජති. පටිපජ්ජති, පයෝගේ දුක්කටං; පටිපන්නේ, ආපත්ති පාචිත්තියස්ස. (8)
</Paragraph>

<Paragraph number="918" book="pari">
අන්තෝවස්සං චාරිකං චරන්තී ද්වේ ආපත්තියෝ ආපජ්ජති. පටිපජ්ජති, පයෝගේ දුක්කටං; පටිපන්නේ, ආපත්ති පාචිත්තියස්ස. (9)
</Paragraph>

<Paragraph number="919" book="pari">
වස්සංවුට්ඨා භික්ඛුනී චාරිකං න පක්කමන්තී ඒකං ආපත්තිං ආපජ්ජති. පාචිත්තියං. (10)

</Paragraph>
</Division>

<Paragraph number="920" type="center" book="pari">
තුවට්ටවග්ගෝ චතුත්ථෝ.
</Paragraph>