---
title: "2.1.1.4.9 ඡත්තුපාහනවග්ග"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="226" book="pari">

<Paragraph number="809" book="pari">
ඡත්තුපාහනං ධාරේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ ඡත්තුපාහනං ධාරේසුං, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (1)
</Paragraph>

<Paragraph number="810" book="pari">
යානේන යායන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ යානේන යායිංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (2)
</Paragraph>

<Paragraph number="811" book="pari">
සඞ්ඝාණිං ධාරේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? අඤ්ඤතරං භික්ඛුනිං ආරබ්භ. කිස්මිං වත්ථුස්මින්ති? අඤ්ඤතරා භික්ඛුනී සඞ්ඝාණිං ධාරේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (3)
</Paragraph>

<Paragraph number="812" book="pari">
ඉත්ථාලඞ්කාරං ධාරේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ ඉත්ථාලඞ්කාරං ධාරේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (4)
</Paragraph>

<Paragraph number="813" book="pari">
ගන්ධවණ්ණකේන නහායන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ ගන්ධවණ්ණකේන නහායිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (5)
</Paragraph>

<Paragraph number="814" book="pari">
වාසිතකේන පිඤ්ඤාකේන නහායන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ වාසිතකේන පිඤ්ඤාකේන නහායිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (6)
</Paragraph>

<Paragraph number="815" book="pari">
භික්ඛුනියා උම්මද්දාපේන්තියා පරිමද්දාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ භික්ඛුනියා උම්මද්දාපේසුං පරිමද්දාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (7)
</Paragraph>

<Paragraph number="816" book="pari">
සික්ඛමානාය උම්මද්දාපේන්තියා පරිමද්දාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ සික්ඛමානාය උම්මද්දාපේසුං පරිමද්දාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (8)
</Paragraph>

<Paragraph number="817" book="pari">
සාමණේරියා උම්මද්දාපේන්තියා පරිමද්දාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ සාමණේරියා උම්මද්දාපේසුං පරිමද්දාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (9)
</Paragraph>

<Paragraph number="818" book="pari">
ගිහිනියා උම්මද්දාපේන්තියා පරිමද්දාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ ගිහිනියා උම්මද්දාපේසුං පරිමද්දාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ඒළකලෝමකේ …පේ… . (10)
</Paragraph>

<Paragraph number="819" book="pari">
භික්ඛුස්ස පුරතෝ අනාපුච්ඡා ආසනේ නිසීදන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ භික්ඛුස්ස පුරතෝ අනාපුච්ඡා ආසනේ නිසීදිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  කථිනකේ …පේ… . (11)
</Paragraph>

<Paragraph number="820" book="pari">
අනෝකාසකතං භික්ඛුං පඤ්හං පුච්ඡන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ අනෝකාසකතං භික්ඛුං පඤ්හං පුච්ඡිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  පදසෝධම්මේ …පේ… . (12)
</Paragraph>

<Paragraph number="821" book="pari">
අසඞ්කච්චිකාය ගාමං පවිසන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? අඤ්ඤතරං භික්ඛුනිං ආරබ්භ. කිස්මිං වත්ථුස්මින්ති? අඤ්ඤතරා භික්ඛුනී අසඞ්කච්චිකා ගාමං පාවිසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  සියා කායතෝ සමුට්ඨාති, න වාචතෝ න චිත්තතෝ; සියා කායතෝ ච චිත්තතෝ ච සමුට්ඨාති, න වාචතෝ …පේ… . (13)

</Paragraph>
</Division>

<Paragraph number="822" type="center" book="pari">
ඡත්තුපාහනවග්ගෝ නවමෝ.

  
නවවග්ගඛුද්දකා නිට්ඨිතා.



</Paragraph>

<Paragraph number="823" type="center" book="pari">
තස්සුද්දානං


</Paragraph>

<Paragraph number="824" type="verses" book="pari">
_ලසුණං සංහරේ ලෝමං,_  
_තලමට්ඨඤ්ච සුද්ධිකං;_  
_භුඤ්ජන්තාමකධඤ්ඤානං,_  
_ද්වේ විඝාසේන දස්සනා._  

</Paragraph>

<Paragraph number="825" type="verses" book="pari">
_අන්ධකාරේ පටිච්ඡන්නේ,_  
_අජ්ඣෝකාසේ රථිකාය ච;_  
_පුරේ පච්ඡා විකාලේ ච,_  
_දුග්ගහි නිරයේ වධි._  

</Paragraph>

<Paragraph number="826" type="verses" book="pari">
_නග්ගෝදකා විසිබ්බේත්වා,_  
_පඤ්චාහිකං සඞ්කමනීයං;_  
_ගණං විභඞ්ගසමණං,_  
_දුබ්බලං කථිනේන ච._  

</Paragraph>

<Paragraph number="827" type="verses" book="pari">
_ඒකමඤ්චත්ථරණේන,_  
_සඤ්චිච්ච සහජීවිනී;_  
_දත්වා සංසට්ඨඅන්තෝ ච,_  
_තිරෝවස්සං න පක්කමේ._  

</Paragraph>

<Paragraph number="828" type="verses" book="pari">
_රාජා ආසන්දි සුත්තඤ්ච,_  
_ගිහි වූපසමේන ච;_  
_දදේ චීවරාවසථං,_  
_පරියාපුණඤ්ච වාචයේ._  

</Paragraph>

<Paragraph number="829" type="verses" book="pari">
_ආරාමක්කෝසචණ්ඩී ච,_  
_භුඤ්ජේය්‍ය කුලමච්ඡරී;_  
_වාසේ පවාරණෝවාදං,_  
_ද්වේ ධම්මා පසාඛේන ච._  

</Paragraph>

<Paragraph number="830" type="verses" book="pari">
_ගබ්භී පායන්තී ඡ ධම්මේ,_  
_අසම්මතූනද්වාදස;_  
_පරිපුණ්ණඤ්ච සංඝේන,_  
_සහ වුට්ඨා ඡ පඤ්ච ච._  

</Paragraph>

<Paragraph number="831" type="verses" book="pari">
_කුමාරී ද්වේ ච සංඝේන,_  
_ද්වාදස සම්මතේන ච;_  
_අලං සචේ ච ද්වේවස්සං,_  
_සංසට්ඨා සාමිකේන ච._  

</Paragraph>

<Paragraph number="832" type="verses" book="pari">
_පාරිවාසිකානුවස්සං,_  
_දුවේ වුට්ඨාපනේන ච;_  
_ඡත්තයානේන සඞ්ඝාණි,_  
ඉත්ථාලඞ්කාරවණ්ණකේ._  

</Paragraph>

<Paragraph number="833" type="verses" book="pari">
_පිඤ්ඤාකභික්ඛුනී චේව,_  
_සික්ඛා ච සාමණේරිකා;_  
_ගිහි භික්ඛුස්ස පුරතෝ,_  
_අනෝකාසං සඞ්කච්චිකාති._  


</Paragraph>

<Paragraph number="834" type="center" book="pari">
තේසං වග්ගානං උද්දානං


</Paragraph>

<Paragraph number="835" type="verses" book="pari">
_ලසුණන්ධකාරා න්හානා,_  
_තුවට්ටා චිත්තගාරකා;_  
_ආරාමං ගබ්භිනී චේව,_  
_කුමාරී ඡත්තුපාහනාති._
</Paragraph>