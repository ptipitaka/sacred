---
title: "2.1.1.2 සංඝාදිසේසකණ්ඩ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="206" book="pari">

<Paragraph number="686" book="pari">
යං තේන භගවතා ජානතා පස්සතා අරහතා සම්මාසම්බුද්ධේන උස්සයවාදිකාය භික්ඛුනියා අඩ්ඩං කරෝන්තියා සංඝාදිසේසෝ කත්ථ පඤ්ඤත්තෝ? කං ආරබ්භ? කිස්මිං වත්ථුස්මිං …පේ…  කේනාභතන්ති?
</Paragraph>

</Division>
<Division number="207" book="pari">

<Paragraph number="687" book="pari">
යං තේන භගවතා ජානතා පස්සතා අරහතා සම්මාසම්බුද්ධේන උස්සයවාදිකාය භික්ඛුනියා අඩ්ඩං කරෝන්තියා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී උස්සයවාදිකා විහරි, තස්මිං වත්ථුස්මිං. අත්ථි තත්ථ පඤ්ඤත්ති, අනුපඤ්ඤත්ති, අනුප්පන්නපඤ්ඤත්තීති? ඒකා පඤ්ඤත්ති. අනුපඤ්ඤත්ති අනුප්පන්නපඤ්ඤත්ති තස්මිං නත්ථි. සබ්බත්ථපඤ්ඤත්ති, පදේසපඤ්ඤත්තීති? සබ්බත්ථපඤ්ඤත්ති. සාධාරණපඤ්ඤත්ති, අසාධාරණපඤ්ඤත්තීති? අසාධාරණපඤ්ඤත්ති. ඒකතෝපඤ්ඤත්ති, උභතෝපඤ්ඤත්තීති? ඒකතෝපඤ්ඤත්ති. චතුන්නං පාතිමෝක්ඛුද්දේසානං කත්ථෝගධං කත්ථ පරියාපන්නන්ති? නිදානෝගධං නිදානපරියාපන්නං. කතමේන උද්දේසේන උද්දේසං ආගච්ඡතීති? තතියේන උද්දේසේන උද්දේසං ආගච්ඡති. චතුන්නං විපත්තීනං කතමා විපත්තීති? සීලවිපත්ති. සත්තන්නං ආපත්තික්ඛන්ධානං කතමෝ ආපත්තික්ඛන්ධෝති? සංඝාදිසේසාපත්තික්ඛන්ධෝ. ඡන්නං ආපත්තිසමුට්ඨානානං කතිහි සමුට්ඨානේහි සමුට්ඨාතීති? ද්වීහි සමුට්ඨානේහි සමුට්ඨාති—  සියා කායතෝ ච වාචතෝ ච සමුට්ඨාති, න චිත්තතෝ; සියා කායතෝ ච වාචතෝ ච චිත්තතෝ ච සමුට්ඨාති …පේ…  කේනාභතන්ති? පරම්පරාභතං—
</Paragraph>

<Paragraph number="688" type="verses" book="pari">
උපාලි දාසකෝ චේව,_  
_සෝණකෝ සිග්ගවෝ තථා;_  
_මෝග්ගලිපුත්තේන පඤ්චමා,_  
_ඒතේ ජම්බුසිරිව්හයේ._  


</Paragraph>
</Division>

<Paragraph number="689" type="center" book="pari">
…පේ…


</Paragraph>

<Paragraph number="690" type="verses" book="pari">
_ඒතේ නාගා මහාපඤ්ඤා,_  
_විනයඤ්ඤූ මග්ගකෝවිදා;_  
_විනයං දීපේ පකාසේසුං,_  
_පිටකං තම්බපණ්ණියාති. (1)_  

</Paragraph>

<Division number="208" book="pari">

<Paragraph number="691" book="pari">
චෝරිං වුට්ඨාපේන්තියා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී චෝරිං වුට්ඨාපේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  සියා වාචතෝ ච චිත්තතෝ ච සමුට්ඨාති, න කායතෝ; සියා කායතෝ ච වාචතෝ ච චිත්තතෝ ච සමුට්ඨාති …පේ… . (2)
</Paragraph>

</Division>
<Division number="209" book="pari">

<Paragraph number="692" book="pari">
ඒකාය ගාමන්තරං ගච්ඡන්තියා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? අඤ්ඤතරං භික්ඛුනිං ආරබ්භ. කිස්මිං වත්ථුස්මින්ති? අඤ්ඤතරා භික්ඛුනී ඒකා ගාමන්තරං ගච්ඡි, තස්මිං වත්ථුස්මිං. ඒකා පඤ්ඤත්ති, තිස්සෝ අනුපඤ්ඤත්තියෝ. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  පඨමපාරාජිකේ …පේ… . (3)
</Paragraph>

</Division>
<Division number="210" book="pari">

<Paragraph number="693" book="pari">
සමග්ගේන සංඝේන උක්ඛිත්තං භික්ඛුනිං ධම්මේන විනයේන සත්ථුසාසනේන අනපලෝකේත්වා කාරකසංඝං අනඤ්ඤාය ගණස්ස ඡන්දං ඕසාරේන්තියා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී සමග්ගේන සංඝේන උක්ඛිත්තං භික්ඛුනිං ධම්මේන විනයේන සත්ථුසාසනේන අනපලෝකේත්වා කාරකසංඝං අනඤ්ඤාය ගණස්ස ඡන්දං ඕසාරේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (4)
</Paragraph>

</Division>
<Division number="211" book="pari">

<Paragraph number="694" book="pari">
අවස්සුතාය භික්ඛුනියා අවස්සුතස්ස පුරිසපුග්ගලස්ස හත්ථතෝ ඛාදනීයං වා භෝජනීයං වා සහත්ථා පටිග්ගහේත්වා භුඤ්ජන්තියා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? සුන්දරීනන්දං භික්ඛුනිං ආරබ්භ. කිස්මිං වත්ථුස්මින්ති? සුන්දරීනන්දා භික්ඛුනී අවස්සුතා අවස්සුතස්ස පුරිසපුග්ගලස්ස හත්ථතෝ ආමිසං පටිග්ගහේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  පඨමපාරාජිකේ …පේ… . (5)
</Paragraph>

</Division>
<Division number="212" book="pari">

<Paragraph number="695" book="pari">
“කිං තේ, අය්‍යේ, ඒසෝ පුරිසපුග්ගලෝ කරිස්සති අවස්සුතෝ වා අනවස්සුතෝ වා, යතෝ ත්වං අනවස්සුතා. ඉඞ්ඝ, අය්‍යේ, යං තේ ඒසෝ පුරිසපුග්ගලෝ දේති ඛාදනීයං වා භෝජනීයං වා, තං ත්වං සහත්ථා පටිග්ගහේත්වා ඛාද වා භුඤ්ජ වා”ති උය්‍යෝජේන්තියා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං අරබ්භාති? අඤ්ඤතරං භික්ඛුනිං ආරබ්භ. කිස්මිං වත්ථුස්මින්ති? අඤ්ඤතරා භික්ඛුනී—  “කිං තේ, අය්‍යේ, ඒසෝ පුරිසපුග්ගලෝ කරිස්සති අවස්සුතෝ වා අනවස්සුතෝ වා, යතෝ ත්වං අනවස්සුතා. ඉඞ්ඝ, අය්‍යේ, යං තේ ඒසෝ පුරිසපුග්ගලෝ දේති ඛාදනීයං වා භෝජනීයං වා, තං ත්වං සහත්ථා පටිග්ගහේත්වා ඛාද වා භුඤ්ජ වා”ති උය්‍යෝජේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (6)
</Paragraph>

</Division>
<Division number="213" book="pari">

<Paragraph number="696" book="pari">
කුපිතාය අනත්තමනාය භික්ඛුනියා යාවතතියං සමනුභාසනාය න පටිනිස්සජ්ජන්තියා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? චණ්ඩකාළිං භික්ඛුනිං ආරබ්භ. කිස්මිං වත්ථුස්මින්ති? චණ්ඩකාළී භික්ඛුනී කුපිතා අනත්තමනා ඒවං අවච—  “බුද්ධං පච්චාචික්ඛාමි, ධම්මං පච්චාචික්ඛාමි, සංඝං පච්චාචික්ඛාමි, සික්ඛං පච්චාචික්ඛාමී”ති, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (7)
</Paragraph>

</Division>
<Division number="214" book="pari">

<Paragraph number="697" book="pari">
කිස්මිඤ්චිදේව අධිකරණේ පච්චාකතාය භික්ඛුනියා යාවතතියං සමනුභාසනාය න පටිනිස්සජ්ජන්තියා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? චණ්ඩකාළිං භික්ඛුනිං ආරබ්භ. කිස්මිං වත්ථුස්මින්ති? චණ්ඩකාළී භික්ඛුනී කිස්මිඤ්චිදේව අධිකරණේ පච්චාකතා කුපිතා අනත්තමනා ඒවං අවච—  “ඡන්දගාමිනියෝ ච භික්ඛුනියෝ, දෝසගාමිනියෝ ච භික්ඛුනියෝ, මෝහගාමිනියෝ ච භික්ඛුනියෝ, භයගාමිනියෝ ච භික්ඛුනියෝ”ති, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (8)
</Paragraph>

</Division>
<Division number="215" book="pari">

<Paragraph number="698" book="pari">
සංසට්ඨානං භික්ඛුනීනං යාවතතියං සමනුභාසනාය න පටිනිස්සජ්ජන්තීනං සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ සංසට්ඨා විහරිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (9)
</Paragraph>

</Division>
<Division number="216" book="pari">

<Paragraph number="699" book="pari">
“සංසට්ඨාව, අය්‍යේ, තුම්හේ විහරථ. මා තුම්හේ නානා විහරිත්ථා”ති උය්‍යෝජේන්තියා යාවතතියං සමනුභාසනාය න පටිනිස්සජ්ජන්තියා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී—  “සංසට්ඨාව, අය්‍යේ, තුම්හේ විහරථ, මා තුම්හේ නානා විහරිත්ථා”ති උය්‍යෝජේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (10)

</Paragraph>
</Division>

<Paragraph number="700" type="center" book="pari">
දස සංඝාදිසේසා නිට්ඨිතා.



</Paragraph>

<Paragraph number="701" type="center" book="pari">
තස්සුද්දානං


</Paragraph>

<Paragraph number="702" book="pari">
උස්සයචෝරි ගාමන්තං,_  
උක්ඛිත්තං ඛාදනේන ච;_  
_කිං තේ කුපිතා කිස්මිඤ්චි,_  
_සංසට්ඨා ඤායතේ දසාති._
</Paragraph>