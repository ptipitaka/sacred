---
title: "2.1.4 සඞ්ගහවාර"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="242" book="pari">

<Paragraph number="994" book="pari">
අවස්සුතාය භික්ඛුනියා අවස්සුතස්ස පුරිසපුග්ගලස්ස කායසංසග්ගං සාදියන්තියා ආපත්තියෝ සත්තන්නං ආපත්තික්ඛන්ධානං කතිහි ආපත්තික්ඛන්ධේහි සඞ්ගහිතා? අවස්සුතාය භික්ඛුනියා අවස්සුතස්ස පුරිසපුග්ගලස්ස කායසංසග්ගං සාදියන්තියා ආපත්තියෝ සත්තන්නං ආපත්තික්ඛන්ධානං තීහි ආපත්තික්ඛන්ධේහි සඞ්ගහිතා—  සියා පාරාජිකාපත්තික්ඛන්ධේන, සියා ථුල්ලච්චයාපත්තික්ඛන්ධේන, සියා දුක්කටාපත්තික්ඛන්ධේන …පේ… . (1)
</Paragraph>

<Paragraph number="995" book="pari">
දධිං විඤ්ඤාපේත්වා භුඤ්ජන්තියා ආපත්තියෝ සත්තන්නං ආපත්තික්ඛන්ධානං කතිහි ආපත්තික්ඛන්ධේහි සඞ්ගහිතා? දධිං විඤ්ඤාපේත්වා භුඤ්ජන්තියා ආපත්තියෝ සත්තන්නං ආපත්තික්ඛන්ධානං ද්වීහි ආපත්තික්ඛන්ධේහි සඞ්ගහිතා—  සියා පාටිදේසනීයාපත්තික්ඛන්ධේන, සියා දුක්කටාපත්තික්ඛන්ධේන. (2)

</Paragraph>
</Division>

<Paragraph number="996" type="center" book="pari">
සඞ්ගහවාරෝ නිට්ඨිතෝ චතුත්ථෝ.
</Paragraph>