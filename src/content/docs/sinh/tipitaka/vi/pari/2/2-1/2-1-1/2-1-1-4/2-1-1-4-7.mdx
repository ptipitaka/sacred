---
title: "2.1.1.4.7 ගබ්භිනිවග්ග"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="224" book="pari">

<Paragraph number="784" book="pari">
ගබ්භිනිං වුට්ඨාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ ගබ්භිනිං වුට්ඨාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (1)
</Paragraph>

<Paragraph number="785" book="pari">
පායන්තිං වුට්ඨාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ පායන්තිං වුට්ඨාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (2)
</Paragraph>

<Paragraph number="786" book="pari">
ද්වේ වස්සානි ඡසු ධම්මේසු අසික්ඛිතසික්ඛං සික්ඛමානං වුට්ඨාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ ද්වේ වස්සානි ඡසු ධම්මේසු අසික්ඛිතසික්ඛං සික්ඛමානං වුට්ඨාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (3)
</Paragraph>

<Paragraph number="787" book="pari">
ද්වේ වස්සානි ඡසු ධම්මේසු සික්ඛිතසික්ඛං සික්ඛමානං සංඝේන අසම්මතං වුට්ඨාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ ද්වේ වස්සානි ඡසු ධම්මේසු සික්ඛිතසික්ඛං සික්ඛමානං සංඝේන අසම්මතං වුට්ඨාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (4)
</Paragraph>

<Paragraph number="788" book="pari">
ඌනද්වාදසවස්සං ගිහිගතං වුට්ඨාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ ඌනද්වාදසවස්සං ගිහිගතං වුට්ඨාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (5)
</Paragraph>

<Paragraph number="789" book="pari">
පරිපුණ්ණද්වාදසවස්සං ගිහිගතං ද්වේ වස්සානි ඡසු ධම්මේසු අසික්ඛිතසික්ඛං වුට්ඨාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ පරිපුණ්ණද්වාදසවස්සං ගිහිගතං ද්වේ වස්සානි ඡසු ධම්මේසු අසික්ඛිතසික්ඛං වුට්ඨාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (6)
</Paragraph>

<Paragraph number="790" book="pari">
පරිපුණ්ණද්වාදසවස්සං ගිහිගතං ද්වේ වස්සානි ඡසු ධම්මේසු සික්ඛිතසික්ඛං සංඝේන අසම්මතං වුට්ඨාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ පරිපුණ්ණද්වාදසවස්සං ගිහිගතං ද්වේ වස්සානි ඡසු ධම්මේසු සික්ඛිතසික්ඛං සංඝේන අසම්මතං වුට්ඨාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (7)
</Paragraph>

<Paragraph number="791" book="pari">
සහජීවිනිං වුට්ඨාපේත්වා ද්වේ වස්සානි නේව අනුග්ගණ්හන්තියා න අනුග්ගණ්හාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී සහජීවිනිං වුට්ඨාපේත්වා ද්වේ වස්සානි නේව අනුග්ගහේසි න අනුග්ගණ්හාපේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (8)
</Paragraph>

<Paragraph number="792" book="pari">
වුට්ඨාපිතං පවත්තිනිං ද්වේ වස්සානි නානුබන්ධන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ වුට්ඨාපිතං පවත්තිනිං ද්වේ වස්සානි නානුබන්ධිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  පඨමපාරාජිකේ …පේ… . (9)
</Paragraph>

<Paragraph number="793" book="pari">
සහජීවිනිං වුට්ඨාපේත්වා නේව වූපකාසේන්තියා න වූපකාසාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී සහජීවිනිං වුට්ඨාපේත්වා නේව වූපකාසේසි න වූපකාසාපේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (10)

</Paragraph>
</Division>

<Paragraph number="794" type="center" book="pari">
ගබ්භිනිවග්ගෝ සත්තමෝ.
</Paragraph>