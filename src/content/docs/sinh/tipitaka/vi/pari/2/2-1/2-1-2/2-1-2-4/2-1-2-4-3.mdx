---
title: "2.1.2.4.3 නහානවග්ග"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="233" book="pari">

<Paragraph number="899" book="pari">
නග්ගා නහායන්තී ද්වේ ආපත්තියෝ ආපජ්ජති. නහායති, පයෝගේ දුක්කටං; නහානපරියෝසානේ ආපත්ති පාචිත්තියස්ස. (1)
</Paragraph>

<Paragraph number="900" book="pari">
පමාණාතික්කන්තං උදකසාටිකං කාරාපේන්තී ද්වේ ආපත්තියෝ ආපජ්ජති. කාරාපේති, පයෝගේ දුක්කටං; කාරාපිතේ, ආපත්ති පාචිත්තියස්ස. (2)
</Paragraph>

<Paragraph number="901" book="pari">
භික්ඛුනියා චීවරං විසිබ්බේත්වා වා විසිබ්බාපේත්වා වා නේව සිබ්බේන්තී න සිබ්බාපනාය උස්සුක්කං කරෝන්තී ඒකං ආපත්තිං ආපජ්ජති. පාචිත්තියං. (3)
</Paragraph>

<Paragraph number="902" book="pari">
පඤ්චාහිකං සඞ්ඝාටිචාරං අතික්කාමේන්තී ඒකං ආපත්තිං ආපජ්ජති. පාචිත්තියං. (4)
</Paragraph>

<Paragraph number="903" book="pari">
චීවරසඞ්කමනීයං ධාරේන්තී ද්වේ ආපත්තියෝ ආපජ්ජති. ධාරේති, පයෝගේ දුක්කටං; ධාරිතේ, ආපත්ති පාචිත්තියස්ස. (5)
</Paragraph>

<Paragraph number="904" book="pari">
ගණස්ස චීවරලාභං අන්තරායං කරෝන්තී ද්වේ ආපත්තියෝ ආපජ්ජති. කරෝති, පයෝගේ දුක්කටං; කතේ, ආපත්ති පාචිත්තියස්ස. (6)
</Paragraph>

<Paragraph number="905" book="pari">
ධම්මිකං චීවරවිභඞ්ගං පටිබාහන්තී ද්වේ ආපත්තියෝ ආපජ්ජති. පටිබාහති, පයෝගේ දුක්කටං; පටිබාහිතේ, ආපත්ති පාචිත්තියස්ස. (7)
</Paragraph>

<Paragraph number="906" book="pari">
අගාරිකස්ස වා පරිබ්බාජකස්ස වා පරිබ්බාජිකාය වා සමණචීවරං දේන්තී ද්වේ ආපත්තියෝ ආපජ්ජති. දේති, පයෝගේ දුක්කටං; දින්නේ, ආපත්ති පාචිත්තියස්ස. (8)
</Paragraph>

<Paragraph number="907" book="pari">
දුබ්බලචීවරපච්චාසාය චීවරකාලසමයං අතික්කාමේන්තී ද්වේ ආපත්තියෝ ආපජ්ජති. අතික්කාමේති, පයෝගේ දුක්කටං; අතික්කාමිතේ, ආපත්ති පාචිත්තියස්ස. (9)
</Paragraph>

<Paragraph number="908" book="pari">
ධම්මිකං කථිනුද්ධාරං පටිබාහන්තී ද්වේ ආපත්තියෝ ආපජ්ජති. පටිබාහති, පයෝගේ දුක්කටං; පටිබාහිතේ, ආපත්ති පාචිත්තියස්ස. (10)

</Paragraph>
</Division>

<Paragraph number="909" type="center" book="pari">
නහානවග්ගෝ තතියෝ.
</Paragraph>