---
title: "2.2.8 සමුච්චයවාර"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="256" book="pari">

<Paragraph number="1070" book="pari">
කායසංසග්ගං සාදියනපච්චයා කති ආපත්තියෝ ආපජ්ජති? කායසංසග්ගං සාදියනපච්චයා පඤ්ච ආපත්තියෝ ආපජ්ජති. අවස්සුතා භික්ඛුනී අවස්සුතස්ස පුරිසපුග්ගලස්ස අධක්ඛකං උබ්භජාණුමණ්ඩලං ගහණං සාදියති, ආපත්ති පාරාජිකස්ස; භික්ඛු කායේන කායං ආමසති, ආපත්ති සංඝාදිසේසස්ස; කායේන කායපටිබද්ධං ආමසති, ආපත්ති ථුල්ලච්චයස්ස; කායපටිබද්ධේන කායපටිබද්ධං ආමසති, ආපත්ති දුක්කටස්ස; අඞ්ගුලිපතෝදකේ පාචිත්තියං—  කායසංසග්ගං සාදියනපච්චයා ඉමා පඤ්ච ආපත්තියෝ ආපජ්ජති. (1)
</Paragraph>

<Paragraph number="1071" book="pari">
තා ආපත්තියෝ චතුන්නං විපත්තීනං කති විපත්තියෝ භජන්ති? සත්තන්නං ආපත්තික්ඛන්ධානං කතිහි ආපත්තික්ඛන්ධේහි සඞ්ගහිතා? ඡන්නං ආපත්තිසමුට්ඨානානං කතිහි සමුට්ඨානේහි සමුට්ඨන්ති? චතුන්නං අධිකරණානං කතමං අධිකරණං? සත්තන්නං සමථානං කතිහි සමථේහි සම්මන්ති? තා ආපත්තියෝ චතුන්නං විපත්තීනං ද්වේ විපත්තියෝ භජන්ති—  සියා සීලවිපත්තිං, සියා ආචාරවිපත්තිං. සත්තන්නං ආපත්තික්ඛන්ධානං පඤ්චහි ආපත්තික්ඛන්ධේහි සඞ්ගහිතා—  සියා පාරාජිකාපත්තික්ඛන්ධේන, සියා සංඝාදිසේසාපත්තික්ඛන්ධේන, සියා ථුල්ලච්චයාපත්තික්ඛන්ධේන, සියා පාචිත්තියාපත්තික්ඛන්ධේන, සියා දුක්කටාපත්තික්ඛන්ධේන. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨන්ති—  කායතෝ ච චිත්තතෝ ච සමුට්ඨන්ති, න වාචතෝ. චතුන්නං අධිකරණානං ආපත්තාධිකරණං. සත්තන්නං සමථානං තීහි සමථේහි සම්මන්ති—  සියා සම්මුඛාවිනයේන ච පටිඤ්ඤාතකරණේන ච, සියා සම්මුඛාවිනයේන ච තිණවත්ථාරකේන ච …පේ… . (2)
</Paragraph>

<Paragraph number="1072" book="pari">
දධිං විඤ්ඤාපේත්වා භුඤ්ජනපච්චයා කති ආපත්තියෝ ආපජ්ජති? දධිං විඤ්ඤාපේත්වා භුඤ්ජනපච්චයා ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාටිදේසනීයස්ස—  දධිං විඤ්ඤාපේත්වා භුඤ්ජනපච්චයා ඉමා ද්වේ ආපත්තියෝ ආපජ්ජති. (1)
</Paragraph>

<Paragraph number="1073" book="pari">
තා ආපත්තියෝ චතුන්නං විපත්තීනං කති විපත්තියෝ භජන්ති? සත්තන්නං ආපත්තික්ඛන්ධානං කතිහි ආපත්තික්ඛන්ධේහි සඞ්ගහිතා? ඡන්නං ආපත්තිසමුට්ඨානානං කතිහි සමුට්ඨානේහි සමුට්ඨන්ති? චතුන්නං අධිකරණානං කතමං අධිකරණං? සත්තන්නං සමථානං කතිහි සමථේහි සම්මන්ති? තා ආපත්තියෝ චතුන්නං විපත්තීනං ඒකං විපත්තිං භජන්ති—  ආචාරවිපත්තිං. සත්තන්නං ආපත්තික්ඛන්ධානං ද්වීහි ආපත්තික්ඛන්ධේහි සඞ්ගහිතා—  සියා පාටිදේසනීයාපත්තික්ඛන්ධේන, සියා දුක්කටාපත්තික්ඛන්ධේන. ඡන්නං ආපත්තිසමුට්ඨානානං චතූහි සමුට්ඨානේහි සමුට්ඨන්ති—  සියා කායතෝ සමුට්ඨන්ති, න වාචතෝ න චිත්තතෝ; සියා කායතෝ ච වාචතෝ ච සමුට්ඨන්ති, න චිත්තතෝ; සියා කායතෝ ච චිත්තතෝ ච සමුට්ඨන්ති න වාචතෝ; සියා කායතෝ ච වාචතෝ ච චිත්තතෝ ච සමුට්ඨන්ති. චතුන්නං අධිකරණානං, ආපත්තාධිකරණං. සත්තන්නං සමථානං තීහි සමථේහි සම්මන්ති—  සියා සම්මුඛාවිනයේන ච පටිඤ්ඤාතකරණේන ච, සියා සම්මුඛාවිනයේන ච තිණවත්ථාරකේන චාති. (2)

</Paragraph>
</Division>

<Paragraph number="1074" type="center" book="pari">
සමුච්චයවාරෝ නිට්ඨිතෝ අට්ඨමෝ.

  
අට්ඨ පච්චයවාරා නිට්ඨිතා. ( )



</Paragraph>

<Paragraph number="1075" type="center" book="pari">
භික්ඛුනිවිභඞ්ගේ සෝළස මහාවාරා නිට්ඨිතා.
</Paragraph>