---
title: "2.1.2.3 නිස්සග්ගියකණ්ඩ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="230" book="pari">

<Paragraph number="864" book="pari">
පත්තසන්නිචයං කරෝන්තී ඒකං ආපත්තිං ආපජ්ජති. නිස්සග්ගියං පාචිත්තියං. (1)
</Paragraph>

<Paragraph number="865" book="pari">
අකාලචීවරං “කාලචීවරන්”ති අධිට්ඨහිත්වා භාජාපේන්තී ද්වේ ආපත්තියෝ ආපජ්ජති. භාජාපේති, පයෝගේ දුක්කටං; භාජාපිතේ නිස්සග්ගියං පාචිත්තියං. (2)
</Paragraph>

<Paragraph number="866" book="pari">
භික්ඛුනියා සද්ධිං චීවරං පරිවත්තේත්වා අච්ඡින්දන්තී ද්වේ ආපත්තියෝ ආපජ්ජති. අච්ඡින්දති, පයෝගේ දුක්කටං; අච්ඡින්නේ නිස්සග්ගියං පාචිත්තියං. (3)
</Paragraph>

<Paragraph number="867" book="pari">
අඤ්ඤං විඤ්ඤාපේත්වා අඤ්ඤං විඤ්ඤාපේන්තී ද්වේ ආපත්තියෝ ආපජ්ජති. විඤ්ඤාපේති, පයෝගේ දුක්කටං; විඤ්ඤාපිතේ නිස්සග්ගියං පාචිත්තියං. (4)
</Paragraph>

<Paragraph number="868" book="pari">
අඤ්ඤං චේතාපේත්වා අඤ්ඤං චේතාපේන්තී ද්වේ ආපත්තියෝ ආපජ්ජති. චේතාපේති, පයෝගේ දුක්කටං; චේතාපිතේ නිස්සග්ගියං පාචිත්තියං. (5)
</Paragraph>

<Paragraph number="869" book="pari">
අඤ්ඤදත්ථිකේන පරික්ඛාරේන අඤ්ඤුද්දිසිකේන සංඝිකේන අඤ්ඤං චේතාපේන්තී ද්වේ ආපත්තියෝ ආපජ්ජති. චේතාපේති, පයෝගේ දුක්කටං; චේතාපිතේ නිස්සග්ගියං පාචිත්තියං. (6)
</Paragraph>

<Paragraph number="870" book="pari">
අඤ්ඤදත්ථිකේන පරික්ඛාරේන අඤ්ඤුද්දිසිකේන සංඝිකේන සංයාචිකේන අඤ්ඤං චේතාපේන්තී ද්වේ ආපත්තියෝ ආපජ්ජති. චේතාපේති, පයෝගේ දුක්කටං; චේතාපිතේ නිස්සග්ගියං පාචිත්තියං. (7)
</Paragraph>

<Paragraph number="871" book="pari">
අඤ්ඤදත්ථිකේන පරික්ඛාරේන අඤ්ඤුද්දිසිකේන මහාජනිකේන අඤ්ඤං චේතාපේන්තී ද්වේ ආපත්තියෝ ආපජ්ජති. චේතාපේති, පයෝගේ දුක්කටං; චේතාපිතේ නිස්සග්ගියං පාචිත්තියං. (8)
</Paragraph>

<Paragraph number="872" book="pari">
අඤ්ඤදත්ථිකේන පරික්ඛාරේන අඤ්ඤුද්දිසිකේන මහාජනිකේන සංයාචිකේන අඤ්ඤං චේතාපේන්තී ද්වේ ආපත්තියෝ ආපජ්ජති. චේතාපේති, පයෝගේ දුක්කටං; චේතාපිතේ නිස්සග්ගියං පාචිත්තියං. (9)
</Paragraph>

<Paragraph number="873" book="pari">
අඤ්ඤදත්ථිකේන පරික්ඛාරේන අඤ්ඤුද්දිසිකේන පුග්ගලිකේන සංයාචිකේන අඤ්ඤං චේතාපේන්තී ද්වේ ආපත්තියෝ ආපජ්ජති. චේතාපේති, පයෝගේ දුක්කටං; චේතාපිතේ නිස්සග්ගියං පාචිත්තියං. (10)
</Paragraph>

<Paragraph number="874" book="pari">
අතිරේකචතුක්කංසපරමං ගරුපාවුරණං චේතාපේන්තී ද්වේ ආපත්තියෝ ආපජ්ජති. චේතාපේති, පයෝගේ දුක්කටං; චේතාපිතේ නිස්සග්ගියං පාචිත්තියං. (11)
</Paragraph>

<Paragraph number="875" book="pari">
අතිරේකඅඩ්ඪතේය්‍යකංසපරමං ලහුපාවුරණං චේතාපේන්තී ද්වේ ආපත්තියෝ ආපජ්ජති. චේතාපේති, පයෝගේ දුක්කටං; චේතාපිතේ නිස්සග්ගියං පාචිත්තියං. (12)

</Paragraph>
</Division>

<Paragraph number="876" type="center" book="pari">
නිස්සග්ගියා පාචිත්තියා නිට්ඨිතා.
</Paragraph>