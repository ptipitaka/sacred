---
title: "2.1.1.5 පාටිදේසනීයකණ්ඩ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="227" book="pari">

<Paragraph number="836" book="pari">
සප්පිං විඤ්ඤාපේත්වා භුඤ්ජන්තියා පාටිදේසනීයං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ සප්පිං විඤ්ඤාපේත්වා භුඤ්ජිංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං චතූහි සමුට්ඨානේහි සමුට්ඨාති …පේ… . (1)
</Paragraph>

<Paragraph number="837" book="pari">
තේලං විඤ්ඤාපේත්වා භුඤ්ජන්තියා පාටිදේසනීයං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ තේලං විඤ්ඤාපේත්වා භුඤ්ජිංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං චතූහි සමුට්ඨානේහි සමුට්ඨාති …පේ… . (2)
</Paragraph>

<Paragraph number="838" book="pari">
මධුං විඤ්ඤාපේත්වා භුඤ්ජන්තියා පාටිදේසනීයං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ මධුං විඤ්ඤාපේත්වා භුඤ්ජිංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං චතූහි සමුට්ඨානේහි සමුට්ඨාති …පේ… . (3)
</Paragraph>

<Paragraph number="839" book="pari">
ඵාණිතං විඤ්ඤාපේත්වා භුඤ්ජන්තියා පාටිදේසනීයං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ ඵාණිතං විඤ්ඤාපේත්වා භුඤ්ජිංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං චතූහි සමුට්ඨානේහි සමුට්ඨාති …පේ… . (4)
</Paragraph>

<Paragraph number="840" book="pari">
මච්ඡං විඤ්ඤාපේත්වා භුඤ්ජන්තියා පාටිදේසනීයං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ මච්ඡං විඤ්ඤාපේත්වා භුඤ්ජිංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං චතූහි සමුට්ඨානේහි සමුට්ඨාති …පේ… . (5)
</Paragraph>

<Paragraph number="841" book="pari">
මංසං විඤ්ඤාපේත්වා භුඤ්ජන්තියා පාටිදේසනීයං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ. මංසං විඤ්ඤාපේත්වා භුඤ්ජිංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං චතූහි සමුට්ඨානේහි සමුට්ඨාති …පේ… . (6)
</Paragraph>

<Paragraph number="842" book="pari">
ඛීරං විඤ්ඤාපේත්වා භුඤ්ජන්තියා පාටිදේසනීයං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ ඛීරං විඤ්ඤාපේත්වා භුඤ්ජිංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං චතූහි සමුට්ඨානේහි සමුට්ඨාති …පේ… . (7)
</Paragraph>

<Paragraph number="843" book="pari">
දධිං විඤ්ඤාපේත්වා භුඤ්ජන්තියා පාටිදේසනීයං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ දධිං විඤ්ඤාපේත්වා භුඤ්ජිංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං චතූහි සමුට්ඨානේහි සමුට්ඨාති—  සියා කායතෝ සමුට්ඨාති, න වාචතෝ න චිත්තතෝ; සියා කායතෝ ච වාචතෝ ච සමුට්ඨාති, න චිත්තතෝ; සියා කායතෝ ච චිත්තතෝ ච සමුට්ඨාති, න වාචතෝ; සියා කායතෝ ච වාචතෝ ච චිත්තතෝ ච සමුට්ඨාති …පේ… . (8)

</Paragraph>
</Division>

<Paragraph number="844" type="center" book="pari">
අට්ඨ පාටිදේසනීයා නිට්ඨිතා.



</Paragraph>

<Paragraph number="845" type="center" book="pari">
තස්සුද්දානං


</Paragraph>

<Paragraph number="846" type="verses" book="pari">
_සප්පිං තේලං මධුඤ්චේව,_  
_ඵාණිතං මච්ඡමේව ච;_  
_මංසං ඛීරං දධිඤ්චාපි,_  
_විඤ්ඤාපේත්වාන භික්ඛුනී;_  
_පාටිදේසනීයා අට්ඨ,_  
_සයං බුද්ධේන දේසිතාති._  


</Paragraph>

<Paragraph number="847" book="pari">
යේ සික්ඛාපදා භික්ඛුවිභඞ්ගේ විත්ථාරිතා තේ සංඛිත්තා භික්ඛුනිවිභඞ්ගේ.

  
කත්ථපඤ්ඤත්තිවාරෝ නිට්ඨිතෝ පඨමෝ.
</Paragraph>