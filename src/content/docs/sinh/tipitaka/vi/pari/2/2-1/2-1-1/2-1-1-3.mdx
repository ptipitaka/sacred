---
title: "2.1.1.3 නිස්සග්ගියකණ්ඩ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="217" book="pari">

<Paragraph number="703" book="pari">
යං තේන භගවතා ජානතා පස්සතා අරහතා සම්මාසම්බුද්ධේන පත්තසන්නිචයං කරෝන්තියා නිස්සග්ගියං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ පත්තසන්නිචයං අකංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  කථිනකේ …පේ… . (1)
</Paragraph>

<Paragraph number="704" book="pari">
අකාලචීවරං “කාලචීවරන්”ති අධිට්ඨහිත්වා භාජාපේන්තියා නිස්සග්ගියං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී අකාලචීවරං “කාලචීවරන්”ති අධිට්ඨහිත්වා භාජාපේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (2)
</Paragraph>

<Paragraph number="705" book="pari">
භික්ඛුනියා සද්ධිං චීවරං පරිවත්තේත්වා අච්ඡින්දන්තියා නිස්සග්ගියං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී භික්ඛුනියා සද්ධිං චීවරං පරිවත්තේත්වා අච්ඡින්දි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (3)
</Paragraph>

<Paragraph number="706" book="pari">
අඤ්ඤං විඤ්ඤාපේත්වා අඤ්ඤං විඤ්ඤාපේන්තියා නිස්සග්ගියං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී අඤ්ඤං විඤ්ඤාපේත්වා අඤ්ඤං විඤ්ඤාපේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… . (4)
</Paragraph>

<Paragraph number="707" book="pari">
අඤ්ඤං චේතාපේත්වා අඤ්ඤං චේතාපේන්තියා නිස්සග්ගියං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී අඤ්ඤං චේතාපේත්වා අඤ්ඤං චේතාපේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… . (5)
</Paragraph>

<Paragraph number="708" book="pari">
අඤ්ඤදත්ථිකේන පරික්ඛාරේන අඤ්ඤුද්දිසිකේන සංඝිකේන අඤ්ඤං චේතාපේන්තියා නිස්සග්ගියං පාචිත්තියං කත්ථං පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ අඤ්ඤදත්ථිකේන පරික්ඛාරේන අඤ්ඤුද්දිසිකේන සංඝිකේන අඤ්ඤං චේතාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… . (6)
</Paragraph>

<Paragraph number="709" book="pari">
අඤ්ඤදත්ථිකේන පරික්ඛාරේන අඤ්ඤුද්දිසිකේන සංඝිකේන සඤ්ඤාචිකේන අඤ්ඤං චේතාපේන්තියා නිස්සග්ගියං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ අඤ්ඤදත්ථිකේන පරික්ඛාරේන අඤ්ඤුද්දිසිකේන සංඝිකේන සඤ්ඤාචිකේන අඤ්ඤං චේතාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… . (7)
</Paragraph>

<Paragraph number="710" book="pari">
අඤ්ඤදත්ථිකේන පරික්ඛාරේන අඤ්ඤුද්දිසිකේන මහාජනිකේන අඤ්ඤං චේතාපේන්තියා නිස්සග්ගියං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ අඤ්ඤදත්ථිකේන පරික්ඛාරේන අඤ්ඤුද්දිසිකේන මහාජනිකේන අඤ්ඤං චේතාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… . (8)
</Paragraph>

<Paragraph number="711" book="pari">
අඤ්ඤදත්ථිකේන පරික්ඛාරේන අඤ්ඤුද්දිසිකේන මහාජනිකේන සඤ්ඤාචිකේන අඤ්ඤං චේතාපේන්තියා නිස්සග්ගියං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ අඤ්ඤදත්ථිකේන පරික්ඛාරේන අඤ්ඤුද්දිසිකේන මහාජනිකේන සඤ්ඤාචිකේන අඤ්ඤං චේතාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… . (9)
</Paragraph>

<Paragraph number="712" book="pari">
අඤ්ඤදත්ථිකේන පරික්ඛාරේන අඤ්ඤුද්දිසිකේන පුග්ගලිකේන සඤ්ඤාචිකේන අඤ්ඤං චේතාපේන්තියා නිස්සග්ගියං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී අඤ්ඤදත්ථිකේන පරික්ඛාරේන අඤ්ඤුද්දිසිකේන පුග්ගලිකේන සඤ්ඤාචිකේන අඤ්ඤං චේතාපේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… . (10)
</Paragraph>

<Paragraph number="713" book="pari">
අතිරේකචතුක්කංසපරමං ගරුපාවුරණං චේතාපේන්තියා නිස්සග්ගියං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී රාජානං කම්බලං විඤ්ඤාපේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… . (11)
</Paragraph>

<Paragraph number="714" book="pari">
අතිරේකඅඩ්ඪතේය්‍යකංසපරමං ලහුපාවුරණං චේතාපේන්තියා නිස්සග්ගියං පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී රාජානං ඛෝමං විඤ්ඤාපේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… . (12)

</Paragraph>
</Division>

<Paragraph number="715" type="center" book="pari">
ද්වාදස නිස්සග්ගියා පාචිත්තියා නිට්ඨිතා.



</Paragraph>

<Paragraph number="716" type="center" book="pari">
තස්සුද්දානං


</Paragraph>

<Paragraph number="717" type="verses" book="pari">
_පත්තං අකාලං කාලඤ්ච,_  
_පරිවත්තේ ච විඤ්ඤාපේ;_  
_චේතාපේත්වා අඤ්ඤදත්ථි,_  
_සංඝිකඤ්ච මහාජනිකං;_  
_සඤ්ඤාචිකා පුග්ගලිකා,_  
_චතුක්කංසඩ්ඪතේය්‍යකාති._
</Paragraph>