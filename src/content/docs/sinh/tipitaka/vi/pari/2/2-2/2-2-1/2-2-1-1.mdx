---
title: "2.2.1.1 පාරාජිකකණ්ඩ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="247" book="pari">

<Paragraph number="1011" book="pari">
යං තේන භගවතා ජානතා පස්සතා අරහතා සම්මාසම්බුද්ධේන කායසංසග්ගං සාදියනපච්චයා පාරාජිකං කත්ථ පඤ්ඤත්තං? කං ආරබ්භ? කිස්මිං වත්ථුස්මිං …පේ…  කේනාභතන්ති?
</Paragraph>

<Paragraph number="1012" book="pari">
යං තේන භගවතා ජානතා පස්සතා අරහතා සම්මාසම්බුද්ධේන කායසංසග්ගං සාදියනපච්චයා පාරාජිකං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සුන්දරීනන්දං භික්ඛුනිං ආරබ්භ. කිස්මිං වත්ථුස්මින්ති? සුන්දරීනන්දා භික්ඛුනී අවස්සුතා අවස්සුතස්ස පුරිසපුග්ගලස්ස කායසංසග්ගං සාදියි, තස්මිං වත්ථුස්මිං. අත්ථි තත්ථ පඤ්ඤත්ති, අනුපඤ්ඤත්ති, අනුප්පන්නපඤ්ඤත්තීති? ඒකා පඤ්ඤත්ති. අනුපඤ්ඤත්ති අනුප්පන්නපඤ්ඤත්ති තස්මිං නත්ථි. සබ්බත්ථපඤ්ඤත්ති, පදේසපඤ්ඤත්තීති? සබ්බත්ථපඤ්ඤත්ති. සාධාරණපඤ්ඤත්ති, අසාධාරණපඤ්ඤත්තීති? අසාධාරණපඤ්ඤත්ති. ඒකතෝපඤ්ඤත්ති, උභතෝපඤ්ඤත්තීති? ඒකතෝපඤ්ඤත්ති. චතුන්නං පාතිමෝක්ඛුද්දේසානං කත්ථෝගධං කත්ථ පරියාපන්නන්ති? නිදානෝගධං නිදානපරියාපන්නං? කතමේන උද්දේසේන උද්දේසං ආගච්ඡතීති? දුතියේන උද්දේසේන උද්දේසං ආගච්ඡති. චතුන්නං විපත්තීනං කතමා විපත්තීති? සීලවිපත්ති. සත්තන්නං ආපත්තික්ඛන්ධානං කතමෝ ආපත්තික්ඛන්ධෝති? පාරාජිකාපත්තික්ඛන්ධෝ. ඡන්නං ආපත්තිසමුට්ඨානානං කතිහි සමුට්ඨානේහි සමුට්ඨාතීති? ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ…  කේනාභතන්ති? පරම්පරාභතං—
</Paragraph>

<Paragraph number="1013" type="verses" book="pari">
උපාලි දාසකෝ චේව,_  
_සෝණකෝ සිග්ගවෝ තථා;_  
_මෝග්ගලිපුත්තේන පඤ්චමා,_  
_ඒතේ ජම්බුසිරිව්හයේ._  


</Paragraph>
</Division>

<Paragraph number="1014" type="center" book="pari">
…පේ…


</Paragraph>

<Paragraph number="1015" type="verses" book="pari">
_ඒතේ නාගා මහාපඤ්ඤා,_  
_විනයඤ්ඤූ මග්ගකෝවිදා;_  
_විනයං දීපේ පකාසේසුං,_  
_පිටකං තම්බපණ්ණියාති. (1)_  

</Paragraph>

<Paragraph number="1016" book="pari">
වජ්ජප්පටිච්ඡාදනපච්චයා පාරාජිකං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී ජානං පාරාජිකං ධම්මං අජ්ඣාපන්නං භික්ඛුනිං නේවත්තනා පටිචෝදේසි න ගණස්ස ආරෝචේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (2)
</Paragraph>

<Paragraph number="1017" book="pari">
යාවතතියං සමනුභාසනාය න පටිනිස්සජ්ජනපච්චයා පාරාජිකං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී සමග්ගේන සංඝේන උක්ඛිත්තං අරිට්ඨං භික්ඛුං ගද්ධබාධිපුබ්බං අනුවත්ති, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (3)
</Paragraph>

<Paragraph number="1018" book="pari">
අට්ඨමං වත්ථුං පරිපූරණපච්චයා පාරාජිකං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියා භික්ඛුනියෝ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛුනියෝ අට්ඨමං වත්ථුං පරිපූරේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (4)

</Paragraph>

<Paragraph number="1019" type="center" book="pari">
පාරාජිකා නිට්ඨිතා.
</Paragraph>