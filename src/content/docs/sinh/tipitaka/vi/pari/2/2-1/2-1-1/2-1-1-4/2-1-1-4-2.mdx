---
title: "2.1.1.4.2 රත්තන්ධකාරවග්ග"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="219" book="pari">

<Paragraph number="729" book="pari">
රත්තන්ධකාරේ අප්පදීපේ පුරිසේන සද්ධිං ඒකේනේකාය සන්තිට්ඨන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? අඤ්ඤතරං භික්ඛුනිං ආරබ්භ. කිස්මිං වත්ථුස්මින්ති? අඤ්ඤතරා භික්ඛුනී රත්තන්ධකාරේ අප්පදීපේ පුරිසේන සද්ධිං ඒකේනේකා සන්තිට්ඨි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ථේය්‍යසත්ථකේ …පේ… . (1)
</Paragraph>

<Paragraph number="730" book="pari">
පටිච්ඡන්නේ ඕකාසේ පුරිසේන සද්ධිං ඒකේනේකාය සන්තිට්ඨන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? අඤ්ඤතරං භික්ඛුනිං ආරබ්භ. කිස්මිං වත්ථුස්මින්ති? අඤ්ඤතරා භික්ඛුනී පටිච්ඡන්නේ ඕකාසේ පුරිසේන සද්ධිං ඒකේනේකා සන්තිට්ඨි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ථේය්‍යසත්ථකේ …පේ… . (2)
</Paragraph>

<Paragraph number="731" book="pari">
අජ්ඣෝකාසේ පුරිසේන සද්ධිං ඒකේනේකාය සන්තිට්ඨන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? අඤ්ඤතරං භික්ඛුනිං ආරබ්භ. කිස්මිං වත්ථුස්මින්ති? අඤ්ඤතරා භික්ඛුනී අජ්ඣෝකාසේ පුරිසේන සද්ධිං ඒකේනේකා සන්තිට්ඨි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ථේය්‍යසත්ථකේ …පේ… . (3)
</Paragraph>

<Paragraph number="732" book="pari">
රථිකාය වා බ්‍යූහේ වා සිඞ්ඝාටකේ වා පුරිසේන සද්ධිං ඒකේනේකාය සන්තිට්ඨන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී රථිකායපි බ්‍යූහේපි සිඞ්ඝාටකේපි පුරිසේන සද්ධිං ඒකේනේකා සන්තිට්ඨි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  ථේය්‍යසත්ථකේ …පේ… . (4)
</Paragraph>

<Paragraph number="733" book="pari">
පුරේභත්තං කුලානි උපසඞ්කමිත්වා ආසනේ නිසීදිත්වා සාමිකේ අනාපුච්ඡා පක්කමන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? අඤ්ඤතරං භික්ඛුනිං ආරබ්භ. කිස්මිං වත්ථුස්මින්ති? අඤ්ඤතරා භික්ඛුනී පුරේභත්තං කුලානි උපසඞ්කමිත්වා ආසනේ නිසීදිත්වා සාමිකේ අනාපුච්ඡා පක්කාමි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  කථිනකේ …පේ… . (5)
</Paragraph>

<Paragraph number="734" book="pari">
පච්ඡාභත්තං කුලානි උපසඞ්කමිත්වා සාමිකේ අනාපුච්ඡා ආසනේ අභිනිසීදන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ථුල්ලනන්දං භික්ඛුනිං ආරබ්භ. කිස්මිං වත්ථුස්මින්ති? ථුල්ලනන්දා භික්ඛුනී පච්ඡාභත්තං කුලානි උපසඞ්කමිත්වා සාමිකේ අනාපුච්ඡා ආසනේ අභිනිසීදි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  කථිනකේ …පේ… . (6)
</Paragraph>

<Paragraph number="735" book="pari">
විකාලේ කුලානි උපසඞ්කමිත්වා සාමිකේ අනාපුච්ඡා සේය්‍යං සන්ථරිත්වා වා සන්ථරාපේත්වා වා අභිනිසීදන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලා භික්ඛුනියෝ ආරබ්භ. කිස්මිං වත්ථුස්මින්ති? සම්බහුලා භික්ඛුනියෝ විකාලේ කුලානි උපසඞ්කමිත්වා සාමිකේ අනාපුච්ඡා සේය්‍යං සන්ථරිත්වා අභිනිසීදිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  කථිනකේ …පේ… . (7)
</Paragraph>

<Paragraph number="736" book="pari">
දුග්ගහිතේන දූපධාරිතේන පරං උජ්ඣාපේන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? අඤ්ඤතරං භික්ඛුනිං ආරබ්භ. කිස්මිං වත්ථුස්මින්ති? අඤ්ඤතරා භික්ඛුනී දුග්ගහිතේන දූපධාරිතේන පරං උජ්ඣාපේසි, තස්මිං වත්ථුස්මිං. ඒකා පඤ්ඤත්ති ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (8)
</Paragraph>

<Paragraph number="737" book="pari">
අත්තානං වා පරං වා නිරයේන වා බ්‍රහ්මචරියේන වා අභිසපන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? චණ්ඩකාළිං භික්ඛුනිං ආරබ්භ. කිස්මිං වත්ථුස්මින්ති? චණ්ඩකාළී භික්ඛුනී අත්තානම්පි පරම්පි නිරයේනපි බ්‍රහ්මචරියේනපි අභිසපි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (9)
</Paragraph>

<Paragraph number="738" book="pari">
අත්තානං වධිත්වා වධිත්වා රෝදන්තියා පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? චණ්ඩකාළිං භික්ඛුනිං ආරබ්භ. කිස්මිං වත්ථුස්මින්ති? චණ්ඩකාළී භික්ඛුනී අත්තානං වධිත්වා වධිත්වා රෝදි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  ධුරනික්ඛේපේ …පේ… . (10)

</Paragraph>
</Division>

<Paragraph number="739" type="center" book="pari">
රත්තන්ධකාරවග්ගෝ දුතියෝ.
</Paragraph>