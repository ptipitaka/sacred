---
title: "2.1.2.1 පාරාජිකකණ්ඩ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="228" book="pari">

<Paragraph number="848" book="pari">
අවස්සුතා භික්ඛුනී අවස්සුතස්ස පුරිසපුග්ගලස්ස කායසංසග්ගං සාදියන්තී කති ආපත්තියෝ ආපජ්ජති? අවස්සුතා භික්ඛුනී අවස්සුතස්ස පුරිසපුග්ගලස්ස කායසංසග්ගං සාදියන්තී තිස්සෝ ආපත්තියෝ ආපජ්ජති. අධක්ඛකං උබ්භජාණුමණ්ඩලං ගහණං සාදියති, ආපත්ති පාරාජිකස්ස; උබ්භක්ඛකං අධෝජාණුමණ්ඩලං ගහණං සාදියති, ආපත්ති ථුල්ලච්චයස්ස; කායපටිබද්ධං ගහණං සාදියති, ආපත්ති දුක්කටස්ස—  අවස්සුතා භික්ඛුනී අවස්සුතස්ස පුරිසපුග්ගලස්ස කායසංසග්ගං සාදියන්තී ඉමා තිස්සෝ ආපත්තියෝ ආපජ්ජති. (1)
</Paragraph>

<Paragraph number="849" book="pari">
වජ්ජප්පටිච්ඡාදිකා භික්ඛුනී වජ්ජං පටිච්ඡාදේන්තී කති ආපත්තියෝ ආපජ්ජති? වජ්ජප්පටිච්ඡාදිකා භික්ඛුනී වජ්ජං පටිච්ඡාදේන්තී තිස්සෝ ආපත්තියෝ ආපජ්ජති. ජානං පාරාජිකං ධම්මං පටිච්ඡාදේති, ආපත්ති පාරාජිකස්ස; වේමතිකා පටිච්ඡාදේති, ආපත්ති ථුල්ලච්චයස්ස; ආචාරවිපත්තිං පටිච්ඡාදේති, ආපත්ති දුක්කටස්ස—  වජ්ජප්පටිච්ඡාදිකා භික්ඛුනී වජ්ජං පටිච්ඡාදේන්තී ඉමා තිස්සෝ ආපත්තියෝ ආපජ්ජති. (2)
</Paragraph>

<Paragraph number="850" book="pari">
උක්ඛිත්තානුවත්තිකා භික්ඛුනී යාවතතියං සමනුභාසනාය න පටිනිස්සජ්ජන්තී කති ආපත්තියෝ ආපජ්ජති? උක්ඛිත්තානුවත්තිකා භික්ඛුනී යාවතතියං සමනුභාසනාය න පටිනිස්සජ්ජන්තී තිස්සෝ ආපත්තියෝ ආපජ්ජති. ඤත්තියා දුක්කටං; ද්වීහි කම්මවාචාහි ථුල්ලච්චයා; කම්මවාචාපරියෝසානේ ආපත්ති පාරාජිකස්ස—  උක්ඛිත්තානුවත්තිකා භික්ඛුනී යාවතතියං සමනුභාසනාය න පටිනිස්සජ්ජන්තී ඉමා තිස්සෝ ආපත්තියෝ ආපජ්ජති. (3)
</Paragraph>

<Paragraph number="851" book="pari">
අට්ඨමං වත්ථුං පරිපූරේන්තී කති ආපත්තියෝ ආපජ්ජති? අට්ඨමං වත්ථුං පරිපූරේන්තී තිස්සෝ ආපත්තියෝ ආපජ්ජති. පුරිසේන—  “ඉත්ථන්නාමං ඕකාසං ආගච්ඡා”ති වුත්තා ගච්ඡති, ආපත්ති දුක්කටස්ස; පුරිසස්ස හත්ථපාසං ඕක්කන්තමත්තේ ආපත්ති ථුල්ලච්චයස්ස; අට්ඨමං වත්ථුං පරිපූරේති, ආපත්ති පාරාජිකස්ස—  අට්ඨමං වත්ථුං පරිපූරේන්තී ඉමා තිස්සෝ ආපත්තියෝ ආපජ්ජති. (4)

</Paragraph>
</Division>

<Paragraph number="852" type="center" book="pari">
පාරාජිකා නිට්ඨිතා.
</Paragraph>