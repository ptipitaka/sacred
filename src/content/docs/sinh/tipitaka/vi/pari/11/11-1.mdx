---
title: "11.1 උක්කෝටනභේදාදි"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="340" book="pari">

<Paragraph number="1699" book="pari">
චත්තාරි අධිකරණානි. විවාදාධිකරණං, අනුවාදාධිකරණං, ආපත්තාධිකරණං, කිච්චාධිකරණං—  ඉමානි චත්තාරි අධිකරණානි.
</Paragraph>

<Paragraph number="1700" book="pari">
ඉමේසං චතුන්නං අධිකරණානං කති උක්කෝටා? ඉමේසං චතුන්නං අධිකරණානං දස උක්කෝටා. විවාදාධිකරණස්ස ද්වේ උක්කෝටා, අනුවාදාධිකරණස්ස චත්තාරෝ උක්කෝටා, ආපත්තාධිකරණස්ස තයෝ උක්කෝටා, කිච්චාධිකරණස්ස ඒකෝ උක්කෝටෝ—  ඉමේසං චතුන්නං අධිකරණානං ඉමේ දස උක්කෝටා.
</Paragraph>

<Paragraph number="1701" book="pari">
විවාදාධිකරණං උක්කෝටේන්තෝ කති සමථේ උක්කෝටේති? අනුවාදාධිකරණං උක්කෝටේන්තෝ කති සමථේ උක්කෝටේති? ආපත්තාධිකරණං උක්කෝටේන්තෝ කති සමථේ උක්කෝටේති? කිච්චාධිකරණං උක්කෝටේන්තෝ කති සමථේ උක්කෝටේති?
</Paragraph>

<Paragraph number="1702" book="pari">
විවාදාධිකරණං උක්කෝටේන්තෝ ද්වේ සමථේ උක්කෝටේති. අනුවාදාධිකරණං උක්කෝටේන්තෝ චත්තාරෝ සමථේ උක්කෝටේති. ආපත්තාධිකරණං උක්කෝටේන්තෝ තයෝ සමථේ උක්කෝටේති. කිච්චාධිකරණං උක්කෝටේන්තෝ ඒකං සමථං උක්කෝටේති.
</Paragraph>

</Division>
<Division number="341" book="pari">

<Paragraph number="1703" book="pari">
කති උක්කෝටා? කතිහාකාරේහි උක්කෝටනං පසවති? කතිහඞ්ගේහි සමන්නාගතෝ පුග්ගලෝ අධිකරණං උක්කෝටේති? කති පුග්ගලා අධිකරණං උක්කෝටේන්තා ආපත්තිං ආපජ්ජන්ති?
</Paragraph>

<Paragraph number="1704" book="pari">
ද්වාදස උක්කෝටා. දසහාකාරේහි උක්කෝටනං පසවති. චතූහඞ්ගේහි සමන්නාගතෝ පුග්ගලෝ අධිකරණං උක්කෝටේති. චත්තාරෝ පුග්ගලා අධිකරණං උක්කෝටේන්තා ආපත්තිං ආපජ්ජන්ති?
</Paragraph>

<Paragraph number="1705" book="pari">
කතමේ ද්වාදස උක්කෝටා? අකතං කම්මං, දුක්කටං කම්මං, පුන කාතබ්බං කම්මං, අනිහතං, දුන්නිහතං, පුන නිහනිතබ්බං, අවිනිච්ඡිතං, දුවිනිච්ඡිතං, පුන විනිච්ඡිතබ්බං, අවූපසන්තං, දුවූපසන්තං, පුන වූපසමේතබ්බන්ති—  ඉමේ ද්වාදස උක්කෝටා.
</Paragraph>

<Paragraph number="1706" book="pari">
කතමේහි දසහාකාරේහි උක්කෝටනං පසවති? තත්ථ ජාතකං අධිකරණං උක්කෝටේති, තත්ථ ජාතකං වූපසන්තං අධිකරණං උක්කෝටේති, අන්තරාමග්ගේ අධිකරණං උක්කෝටේති, අන්තරාමග්ගේ වූපසන්තං අධිකරණං උක්කෝටේති, තත්ථ ගතං අධිකරණං උක්කෝටේති, තත්ථ ගතං වූපසන්තං අධිකරණං උක්කෝටේති, සතිවිනයං උක්කෝටේති, අමූළ්හවිනයං උක්කෝටේති, තස්සපාපියසිකං උක්කෝටේති, තිණවත්ථාරකං උක්කෝටේති—  ඉමේහි දසහාකාරේහි උක්කෝටනං පසවති.
</Paragraph>

<Paragraph number="1707" book="pari">
කතමේහි චතූහඞ්ගේහි සමන්නාගතෝ පුග්ගලෝ අධිකරණං උක්කෝටේති? ඡන්දාගතිං ගච්ඡන්තෝ අධිකරණං උක්කෝටේති, දෝසාගතිං ගච්ඡන්තෝ අධිකරණං උක්කෝටේති, මෝහාගතිං ගච්ඡන්තෝ අධිකරණං උක්කෝටේති, භයාගතිං ගච්ඡන්තෝ අධිකරණං උක්කෝටේති—  ඉමේහි චතූහඞ්ගේහි සමන්නාගතෝ පුග්ගලෝ අධිකරණං උක්කෝටේති.
</Paragraph>

<Paragraph number="1708" book="pari">
කතමේ චත්තාරෝ පුග්ගලා අධිකරණං උක්කෝටේන්තා ආපත්තිං ආපජ්ජන්ති? තදහුපසම්පන්නෝ උක්කෝටේති උක්කෝටනකං පාචිත්තියං, ආගන්තුකෝ උක්කෝටේති උක්කෝටනකං පාචිත්තියං, කාරකෝ උක්කෝටේති උක්කෝටනකං පාචිත්තියං, ඡන්දදායකෝ උක්කෝටේති උක්කෝටනකං පාචිත්තියං—  ඉමේ චත්තාරෝ පුග්ගලා අධිකරණං උක්කෝටේන්තා ආපත්තිං ආපජ්ජන්ති.
</Paragraph>
</Division>