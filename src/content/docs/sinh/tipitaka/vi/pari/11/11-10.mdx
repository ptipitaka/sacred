---
title: "11.10 සත්තසමථනානත්ථාදි"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="354" book="pari">

<Paragraph number="1745" book="pari">
සම්මුඛාවිනයෝති වා සතිවිනයෝති වා—  ඉමේ ධම්මා නානත්ථා නානාබ්‍යඤ්ජනා, උදාහු ඒකත්ථා බ්‍යඤ්ජනමේව නානං? සම්මුඛාවිනයෝති වා අමූළ්හවිනයෝති වා …පේ…  සම්මුඛාවිනයෝති වා පටිඤ්ඤාතකරණන්ති වා…  සම්මුඛාවිනයෝති වා යේභුය්‍යසිකාති වා…  සම්මුඛාවිනයෝති වා තස්සපාපියසිකාති වා…  සම්මුඛාවිනයෝති වා තිණවත්ථාරකෝති වා—  ඉමේ ධම්මා නානත්ථා නානාබ්‍යඤ්ජනා, උදාහු ඒකත්ථා බ්‍යඤ්ජනමේව නානං? සම්මුඛාවිනයෝති වා සතිවිනයෝති වා—  ඉමේ ධම්මා නානත්ථා චේව නානාබ්‍යඤ්ජනා ච. සම්මුඛාවිනයෝති වා අමූළ්හවිනයෝති වා …පේ…  සම්මුඛාවිනයෝති වා පටිඤ්ඤාතකරණන්ති වා…  සම්මුඛාවිනයෝති වා යේභුය්‍යසිකාති වා…  සම්මුඛාවිනයෝති වා තස්සපාපියසිකාති වා…  සම්මුඛාවිනයෝති වා තිණවත්ථාරකෝති වා—  ඉමේ ධම්මා නානත්ථා චේව නානාබ්‍යඤ්ජනා ච.
</Paragraph>

</Division>
<Division number="355" book="pari">

<Paragraph number="1746" book="pari">
විවාදෝ විවාදාධිකරණං, විවාදෝ නෝ අධිකරණං, අධිකරණං නෝ විවාදෝ, අධිකරණඤ්චේව විවාදෝ ච? සියා විවාදෝ විවාදාධිකරණං, සියා විවාදෝ නෝ අධිකරණං, සියා අධිකරණං නෝ විවාදෝ, සියා අධිකරණඤ්චේව විවාදෝ ච.
</Paragraph>

<Paragraph number="1747" book="pari">
තත්ථ කතමෝ විවාදෝ විවාදාධිකරණං? ඉධ භික්ඛූ විවදන්ති ධම්මෝති වා අධම්මෝති වා …පේ…  දුට්ඨුල්ලා ආපත්තීති වා අදුට්ඨුල්ලා ආපත්තීති වා. යං තත්ථ භණ්ඩනං, කලහෝ, විග්ගහෝ, විවාදෝ, නානාවාදෝ, අඤ්ඤථාවාදෝ, විපච්චතාය වෝහාරෝ, මේධකං—  අයං විවාදෝ විවාදාධිකරණං.
</Paragraph>

<Paragraph number="1748" book="pari">
තත්ථ කතමෝ විවාදෝ නෝ අධිකරණං? මාතාපි පුත්තේන විවදති, පුත්තෝපි මාතරා විවදති, පිතාපි පුත්තේන විවදති, පුත්තෝපි පිතරා විවදති, භාතාපි භාතරා විවදති, භාතාපි භගිනියා විවදති, භගිනීපි භාතරා විවදති, සහායෝපි සහායේන විවදති—  අයං විවාදෝ නෝ අධිකරණං.
</Paragraph>

<Paragraph number="1749" book="pari">
තත්ථ කතමං අධිකරණං නෝ විවාදෝ? අනුවාදාධිකරණං, ආපත්තාධිකරණං, කිච්චාධිකරණං—  ඉදං අධිකරණං නෝ විවාදෝ.
</Paragraph>

<Paragraph number="1750" book="pari">
තත්ථ කතමං අධිකරණඤ්චේව විවාදෝ ච? විවාදාධිකරණං අධිකරණඤ්චේව විවාදෝ ච.
</Paragraph>

</Division>
<Division number="356" book="pari">

<Paragraph number="1751" book="pari">
අනුවාදෝ අනුවාදාධිකරණං, අනුවාදෝ නෝ අධිකරණං, අධිකරණං නෝ අනුවාදෝ, අධිකරණඤ්චේව අනුවාදෝ ච? සියා අනුවාදෝ අනුවාදාධිකරණං, සියා අනුවාදෝ නෝ අධිකරණං, සියා අධිකරණං නෝ අනුවාදෝ, සියා අධිකරණඤ්චේව අනුවාදෝ ච.
</Paragraph>

<Paragraph number="1752" book="pari">
තත්ථ කතමෝ අනුවාදෝ අනුවාදාධිකරණං? ඉධ භික්ඛූ භික්ඛුං අනුවදන්ති සීලවිපත්තියා වා ආචාරවිපත්තියා වා දිට්ඨිවිපත්තියා වා ආජීවවිපත්තියා වා. යෝ තත්ථ අනුවාදෝ, අනුවදනා අනුල්ලපනා අනුභණනා අනුසම්පවඞ්කතා අබ්භුස්සහනතා අනුබලප්පදානං—  අයං අනුවාදෝ අනුවාදාධිකරණං.
</Paragraph>

<Paragraph number="1753" book="pari">
තත්ථ කතමෝ අනුවාදෝ නෝ අධිකරණං? මාතාපි පුත්තං අනුවදති, පුත්තෝපි මාතරං අනුවදති, පිතාපි පුත්තං අනුවදති, පුත්තෝපි පිතරං අනුවදති, භාතාපි භාතරං අනුවදති, භාතාපි භගිනිං අනුවදති, භගිනීපි භාතරං අනුවදති, සහායෝපි සහායං අනුවදති—  අයං අනුවාදෝ නෝ අධිකරණං.
</Paragraph>

<Paragraph number="1754" book="pari">
තත්ථ කතමං අධිකරණං නෝ අනුවාදෝ? ආපත්තාධිකරණං කිච්චාධිකරණං විවාදාධිකරණං—  ඉදං අධිකරණං නෝ අනුවාදෝ.
</Paragraph>

<Paragraph number="1755" book="pari">
තත්ථ කතමං අධිකරණඤ්චේව අනුවාදෝ ච? අනුවාදාධිකරණං අධිකරණඤ්චේව අනුවාදෝ ච.
</Paragraph>

</Division>
<Division number="357" book="pari">

<Paragraph number="1756" book="pari">
ආපත්ති ආපත්තාධිකරණං, ආපත්ති නෝ අධිකරණං, අධිකරණං නෝ ආපත්ති, අධිකරණඤ්චේව ආපත්ති ච? සියා ආපත්ති ආපත්තාධිකරණං, සියා ආපත්ති නෝ අධිකරණං, සියා අධිකරණං නෝ ආපත්ති, සියා අධිකරණඤ්චේව ආපත්ති ච.
</Paragraph>

<Paragraph number="1757" book="pari">
තත්ථ කතමා ආපත්ති ආපත්තාධිකරණං? පඤ්චපි ආපත්තික්ඛන්ධා ආපත්තාධිකරණං. සත්තපි ආපත්තික්ඛන්ධා ආපත්තාධිකරණං. අයං ආපත්ති ආපත්තාධිකරණං.
</Paragraph>

<Paragraph number="1758" book="pari">
තත්ථ කතමා ආපත්ති නෝ අධිකරණං? සෝතාපත්ති සමාපත්ති—  අයං ආපත්ති නෝ අධිකරණං.
</Paragraph>

<Paragraph number="1759" book="pari">
තත්ථ කතමං අධිකරණං නෝ ආපත්ති? කිච්චාධිකරණං විවාදාධිකරණං අනුවාදාධිකරණං—  ඉදං අධිකරණං නෝ ආපත්ති.
</Paragraph>

<Paragraph number="1760" book="pari">
තත්ථ කතමං අධිකරණඤ්චේව ආපත්ති ච? ආපත්තාධිකරණං අධිකරණඤ්චේව ආපත්ති ච.
</Paragraph>

</Division>
<Division number="358" book="pari">

<Paragraph number="1761" book="pari">
කිච්චං කිච්චාධිකරණං, කිච්චං නෝ අධිකරණං, අධිකරණං නෝ කිච්චං, අධිකරණඤ්චේව කිච්චඤ්ච? සියා කිච්චං කිච්චාධිකරණං, සියා කිච්චං නෝ අධිකරණං, සියා අධිකරණං නෝ කිච්චං, සියා අධිකරණඤ්චේව කිච්චඤ්ච.
</Paragraph>

<Paragraph number="1762" book="pari">
තත්ථ කතමං කිච්චං කිච්චාධිකරණං? යා සංඝස්ස කිච්චයතා කරණීයතා අපලෝකනකම්මං ඤත්තිකම්මං ඤත්තිදුතියකම්මං ඤත්තිචතුත්ථකම්මං—  ඉදං කිච්චං කිච්චාධිකරණං.
</Paragraph>

<Paragraph number="1763" book="pari">
තත්ථ කතමං කිච්චං නෝ අධිකරණං? ආචරියකිච්චං උපජ්ඣායකිච්චං සමානුපජ්ඣායකිච්චං සමානාචරියකිච්චං—  ඉදං කිච්චං නෝ අධිකරණං.
</Paragraph>

<Paragraph number="1764" book="pari">
තත්ථ කතමං අධිකරණං නෝ කිච්චං? විවාදාධිකරණං අනුවාදාධිකරණං ආපත්තාධිකරණං—  ඉදං අධිකරණං නෝ කිච්චං.
</Paragraph>

<Paragraph number="1765" book="pari">
තත්ථ කතමං අධිකරණඤ්චේව කිච්චඤ්ච? කිච්චාධිකරණං අධිකරණඤ්චේව කිච්චං චාති.

</Paragraph>
</Division>

<Paragraph number="1766" type="center" book="pari">
අධිකරණභේදං නිට්ඨිතං.



</Paragraph>

<Paragraph number="1767" type="center" book="pari">
තස්සුද්දානං


</Paragraph>

<Paragraph number="1768" type="verses" book="pari">
_අධිකරණං උක්කෝටා,_  
_ආකාරා පුග්ගලේන ච;_  
_නිදානහේතුපච්චයා,_  
_මූලං සමුට්ඨානේන ච._  

</Paragraph>

<Paragraph number="1769" type="verses" book="pari">
_ආපත්ති හෝති යත්ථ ච,_  
_සංසට්ඨා නිදානේන ච;_  
_හේතුපච්චයමූලානි,_  
_සමුට්ඨානේන බ්‍යඤ්ජනා;_  
_විවාදෝ අධිකරණන්ති,_  
_භේදාධිකරණේ ඉදන්ති._
</Paragraph>