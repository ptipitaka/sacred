---
title: "11.9 සත්තසමථනිදාන"
tableOfContents: false
sidebar:
  order: 10
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="352" book="pari">

<Paragraph number="1738" book="pari">
සම්මුඛාවිනයෝ කිංනිදානෝ, කිංසමුදයෝ, කිංජාතිකෝ, කිංපභවෝ, කිංසම්භාරෝ කිංසමුට්ඨානෝ? සතිවිනයෝ කිංනිදානෝ, කිංසමුදයෝ, කිංජාතිකෝ, කිංපභවෝ, කිංසම්භාරෝ, කිංසමුට්ඨානෝ? අමූළ්හවිනයෝ කිංනිදානෝ, කිංසමුදයෝ, කිංජාතිකෝ, කිංපභවෝ, කිංසම්භාරෝ, කිංසමුට්ඨානෝ? පටිඤ්ඤාතකරණං කිංනිදානං, කිංසමුදයං, කිංජාතිකං, කිංපභවං, කිංසම්භාරං, කිංසමුට්ඨානං? යේභුය්‍යසිකා කිංනිදානා, කිංසමුදයා, කිංජාතිකා, කිංපභවා, කිංසම්භාරා, කිංසමුට්ඨානා? තස්සපාපියසිකා කිංනිදානා, කිංසමුදයා, කිංජාතිකා, කිංපභවා, කිංසම්භාරා, කිංසමුට්ඨානා? තිණවත්ථාරකෝ කිංනිදානෝ, කිංසමුදයෝ, කිංජාතිකෝ, කිංපභවෝ, කිංසම්භාරෝ, කිංසමුට්ඨානෝ?
</Paragraph>

<Paragraph number="1739" book="pari">
සම්මුඛාවිනයෝ නිදානනිදානෝ, නිදානසමුදයෝ, නිදානජාතිකෝ, නිදානපභවෝ, නිදානසම්භාරෝ, නිදානසමුට්ඨානෝ. සතිවිනයෝ …පේ…  අමූළ්හවිනයෝ …පේ…  පටිඤ්ඤාතකරණං නිදානනිදානං, නිදානසමුදයං, නිදානජාතිකං, නිදානපභවං, නිදානසම්භාරං, නිදානසමුට්ඨානං. යේභුය්‍යසිකා …පේ…  තස්සපාපියසිකා නිදානනිදානා, නිදානසමුදයා, නිදානජාතිකා, නිදානපභවා, නිදානසම්භාරා, නිදානසමුට්ඨානා. තිණවත්ථාරකෝ නිදානනිදානෝ, නිදානසමුදයෝ, නිදානජාතිකෝ, නිදානපභවෝ, නිදානසම්භාරෝ, නිදානසමුට්ඨානෝ.
</Paragraph>

<Paragraph number="1740" book="pari">
සම්මුඛාවිනයෝ කිංනිදානෝ, කිංසමුදයෝ, කිංජාතිකෝ, කිංපභවෝ, කිංසම්භාරෝ, කිංසමුට්ඨානෝ? සතිවිනයෝ …පේ…  අමූළ්හවිනයෝ …පේ…  පටිඤ්ඤාතකරණං …පේ…  යේභුය්‍යසිකා …පේ…  තස්සපාපියසිකා …පේ…  තිණවත්ථාරකෝ කිංනිදානෝ, කිංසමුදයෝ, කිංජාතිකෝ, කිංපභවෝ, කිංසම්භාරෝ, කිංසමුට්ඨානෝ?
</Paragraph>

<Paragraph number="1741" book="pari">
සම්මුඛාවිනයෝ හේතුනිදානෝ, හේතුසමුදයෝ, හේතුජාතිකෝ, හේතුපභවෝ, හේතුසම්භාරෝ, හේතුසමුට්ඨානෝ. සතිවිනයෝ …පේ…  අමූළ්හවිනයෝ …පේ…  පටිඤ්ඤාතකරණං හේතුනිදානං, හේතුසමුදයං, හේතුජාතිකං, හේතුපභවං, හේතුසම්භාරං, හේතුසමුට්ඨානං. යේභුය්‍යසිකා …පේ…  තස්සපාපියසිකා හේතුනිදානා, හේතුසමුදයා, හේතුජාතිකා, හේතුපභවා, හේතුසම්භාරා, හේතුසමුට්ඨානා. තිණවත්ථාරකෝ හේතුනිදානෝ, හේතුසමුදයෝ, හේතුජාතිකෝ, හේතුපභවෝ, හේතුසම්භාරෝ, හේතුසමුට්ඨානෝ.
</Paragraph>

<Paragraph number="1742" book="pari">
සම්මුඛාවිනයෝ කිංනිදානෝ, කිංසමුදයෝ, කිංජාතිකෝ, කිංපභවෝ, කිංසම්භාරෝ, කිංසමුට්ඨානෝ? සතිවිනයෝ …පේ…  අමූළ්හවිනයෝ …පේ…  පටිඤ්ඤාතකරණං …පේ…  යේභුය්‍යසිකා …පේ…  තස්සපාපියසිකා …පේ…  තිණවත්ථාරකෝ කිංනිදානෝ, කිංසමුදයෝ, කිංජාතිකෝ, කිංපභවෝ, කිංසම්භාරෝ, කිංසමුට්ඨානෝ? සම්මුඛාවිනයෝ පච්චයනිදානෝ, පච්චයසමුදයෝ, පච්චයජාතිකෝ, පච්චයපභවෝ, පච්චයසම්භාරෝ, පච්චයසමුට්ඨානෝ. සතිවිනයෝ …පේ…  අමූළ්හවිනයෝ …පේ…  පටිඤ්ඤාතකරණං පච්චයනිදානං, පච්චයසමුදයං, පච්චයජාතිකං, පච්චයපභවං, පච්චයසම්භාරං, පච්චයසමුට්ඨානං. යේභුය්‍යසිකා …පේ…  තස්සපාපියසිකා පච්චයනිදානා, පච්චයසමුදයා, පච්චයජාතිකා, පච්චයපභවා, පච්චයසම්භාරා, පච්චයසමුට්ඨානා. තිණවත්ථාරකෝ පච්චයනිදානෝ, පච්චයසමුදයෝ, පච්චයජාතිකෝ, පච්චයපභවෝ, පච්චයසම්භාරෝ, පච්චයසමුට්ඨානෝ.
</Paragraph>

</Division>
<Division number="353" book="pari">

<Paragraph number="1743" book="pari">
සත්තන්නං සමථානං කති මූලානි, කති සමුට්ඨානා? සත්තන්නං සමථානං ඡබ්බීස මූලානි, ඡත්තිංස සමුට්ඨානා. සත්තන්නං සමථානං කතමානි ඡබ්බීස මූලානි? සම්මුඛාවිනයස්ස චත්තාරි මූලානි—  සංඝසම්මුඛතා, ධම්මසම්මුඛතා, විනයසම්මුඛතා, පුග්ගලසම්මුඛතා; සතිවිනයස්ස චත්තාරි මූලානි; අමූළ්හවිනයස්ස චත්තාරි මූලානි; පටිඤ්ඤාතකරණස්ස ද්වේ මූලානි—  යෝ ච දේසේති යස්ස ච දේසේති; යේභුය්‍යසිකාය චත්තාරි මූලානි; තස්සපාපියසිකාය චත්තාරි මූලානි; තිණවත්ථාරකස්ස චත්තාරි මූලානි—  සංඝසම්මුඛතා, ධම්මසම්මුඛතා, විනයසම්මුඛතා, පුග්ගලසම්මුඛතා—  සත්තන්නං සමථානං ඉමානි ඡබ්බීස මූලානි.
</Paragraph>

<Paragraph number="1744" book="pari">
සත්තන්නං සමථානං කතමේ ඡත්තිංස සමුට්ඨානා? සතිවිනයස්ස කම්මස්ස කිරියා, කරණං, උපගමනං, අජ්ඣුපගමනං, අධිවාසනා, අප්පටික්කෝසනා. අමූළ්හවිනයස්ස කම්මස්ස …පේ…  පටිඤ්ඤාතකරණස්ස කම්මස්ස…  යේභුය්‍යසිකාය කම්මස්ස…  තස්සපාපියසිකාය කම්මස්ස…  තිණවත්ථාරකස්ස කම්මස්ස කිරියා, කරණං, උපගමනං, අජ්ඣුපගමනං, අධිවාසනා, අප්පටික්කෝසනා—  සත්තන්නං සමථානං ඉමේ ඡත්තිංස සමුට්ඨානා.
</Paragraph>
</Division>