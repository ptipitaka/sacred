---
title: "17.1 අනිස්සිතවග්ග"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="417" book="pari">

<Paragraph number="1939" book="pari">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. අථ ඛෝ ආයස්මා උපාලි යේන භගවා තේනුපසඞ්කමි; උපසඞ්කමිත්වා භගවන්තං අභිවාදේත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා උපාලි භගවන්තං ඒතදවෝච—  “කතිහි නු ඛෝ, භන්තේ, අඞ්ගේහි සමන්නාගතේන භික්ඛුනා යාවජීවං නානිස්සිතේන වත්ථබ්බන්”ති?
</Paragraph>

<Paragraph number="1940" book="pari">
“පඤ්චහුපාලි, අඞ්ගේහි සමන්නාගතේන භික්ඛුනා යාවජීවං නානිස්සිතේන වත්ථබ්බං. කතමේහි පඤ්චහි? උපෝසථං න ජානාති, උපෝසථකම්මං න ජානාති, පාතිමෝක්ඛං න ජානාති, පාතිමෝක්ඛුද්දේසං න ජානාති, ඌනපඤ්චවස්සෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා යාවජීවං නානිස්සිතේන වත්ථබ්බං. පඤ්චහුපාලි, අඞ්ගේහි සමන්නාගතේන භික්ඛුනා යාවජීවං අනිස්සිතේන වත්ථබ්බං. කතමේහි පඤ්චහි? උපෝසථං ජානාති, උපෝසථකම්මං ජානාති, පාතිමෝක්ඛං ජානාති, පාතිමෝක්ඛුද්දේසං ජානාති, පඤ්චවස්සෝ වා හෝති අතිරේකපඤ්චවස්සෝ වා—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා යාවජීවං අනිස්සිතේන වත්ථබ්බං.
</Paragraph>

<Paragraph number="1941" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා යාවජීවං නානිස්සිතේන වත්ථබ්බං. කතමේහි පඤ්චහි? පවාරණං න ජානාති, පවාරණාකම්මං න ජානාති, පාතිමෝක්ඛං න ජානාති, පාතිමෝක්ඛුද්දේසං න ජානාති, ඌනපඤ්චවස්සෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා යාවජීවං නානිස්සිතේන වත්ථබ්බං. පඤ්චහුපාලි, අඞ්ගේහි සමන්නාගතේන භික්ඛුනා යාවජීවං අනිස්සිතේන වත්ථබ්බං. කතමේහි පඤ්චහි? පවාරණං ජානාති, පවාරණාකම්මං ජානාති, පාතිමෝක්ඛං ජානාති, පාතිමෝක්ඛුද්දේසං ජානාති, පඤ්චවස්සෝ වා හෝති අතිරේකපඤ්චවස්සෝ වා—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා යාවජීවං අනිස්සිතේන වත්ථබ්බං.
</Paragraph>

<Paragraph number="1942" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා යාවජීවං නානිස්සිතේන වත්ථබ්බං. කතමේහි පඤ්චහි? ආපත්තානාපත්තිං න ජානාති, ලහුකගරුකං ආපත්තිං න ජානාති, සාවසේසානවසේසං ආපත්තිං න ජානාති, දුට්ඨුල්ලාදුට්ඨුල්ලං ආපත්තිං න ජානාති, ඌනපඤ්චවස්සෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා යාවජීවං නානිස්සිතේන වත්ථබ්බං. පඤ්චහුපාලි, අඞ්ගේහි සමන්නාගතේන භික්ඛුනා යාවජීවං අනිස්සිතේන වත්ථබ්බං. කතමේහි පඤ්චහි? ආපත්තානාපත්තිං ජානාති, ලහුකගරුකං ආපත්තිං ජානාති, සාවසේසානවසේසං ආපත්තිං ජානාති, දුට්ඨුල්ලාදුට්ඨුල්ලං ආපත්තිං ජානාති, පඤ්චවස්සෝ වා හෝති අතිරේකපඤ්චවස්සෝ වා—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා යාවජීවං අනිස්සිතේන වත්ථබ්බං”.
</Paragraph>

</Division>
<Division number="418" book="pari">

<Paragraph number="1943" book="pari">
“කතිහි නු ඛෝ, භන්තේ, අඞ්ගේහි සමන්නාගතේන භික්ඛුනා න උපසම්පාදේතබ්බං, න නිස්සයෝ දාතබ්බෝ, න සාමණේරෝ උපට්ඨාපේතබ්බෝ”ති?
</Paragraph>

<Paragraph number="1944" book="pari">
“පඤ්චහුපාලි, අඞ්ගේහි සමන්නාගතේන භික්ඛුනා න උපසම්පාදේතබ්බං, න නිස්සයෝ දාතබ්බෝ, න සාමණේරෝ උපට්ඨාපේතබ්බෝ. කතමේහි පඤ්චහි? න පටිබලෝ හෝති අන්තේවාසිං වා සද්ධිවිහාරිං වා ගිලානං උපට්ඨාතුං වා උපට්ඨාපේතුං වා, අනභිරතං වූපකාසේතුං වා වූපකාසාපේතුං වා, උප්පන්නං කුක්කුච්චං ධම්මතෝ විනෝදේතුං, අභිධම්මේ විනේතුං, අභිවිනයේ විනේතුං—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා න උපසම්පාදේතබ්බං, න නිස්සයෝ දාතබ්බෝ, න සාමණේරෝ උපට්ඨාපේතබ්බෝ. පඤ්චහුපාලි, අඞ්ගේහි සමන්නාගතේන භික්ඛුනා උපසම්පාදේතබ්බං, නිස්සයෝ දාතබ්බෝ, සාමණේරෝ උපට්ඨාපේතබ්බෝ. කතමේහි පඤ්චහි? පටිබලෝ හෝති අන්තේවාසිං වා සද්ධිවිහාරිං වා ගිලානං උපට්ඨාතුං වා උපට්ඨාපේතුං වා, අනභිරතං වූපකාසේතුං වා වූපකාසාපේතුං වා, උප්පන්නං කුක්කුච්චං ධම්මතෝ විනෝදේතුං, අභිධම්මේ විනේතුං, අභිවිනයේ විනේතුං—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා උපසම්පාදේතබ්බං, නිස්සයෝ දාතබ්බෝ, සාමණේරෝ උපට්ඨාපේතබ්බෝ.
</Paragraph>

<Paragraph number="1945" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා න උපසම්පාදේතබ්බං, න නිස්සයෝ දාතබ්බෝ, න සාමණේරෝ උපට්ඨාපේතබ්බෝ. කතමේහි පඤ්චහි? න පටිබලෝ හෝති අන්තේවාසිං වා සද්ධිවිහාරිං වා අභිසමාචාරිකාය සික්ඛාය සික්ඛාපේතුං, ආදිබ්‍රහ්මචාරියකාය සික්ඛාය විනේතුං, අධිසීලේ විනේතුං, අධිචිත්තේ විනේතුං, අධිපඤ්ඤාය විනේතුං—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා න උපසම්පාදේතබ්බං, න නිස්සයෝ දාතබ්බෝ, න සාමණේරෝ උපට්ඨාපේතබ්බෝ. පඤ්චහුපාලි, අඞ්ගේහි සමන්නාගතේන භික්ඛුනා උපසම්පාදේතබ්බං, නිස්සයෝ දාතබ්බෝ, සාමණේරෝ උපට්ඨාපේතබ්බෝ. කතමේහි පඤ්චහි? පටිබලෝ හෝති අන්තේවාසිං වා සද්ධිවිහාරිං වා අභිසමාචාරිකාය සික්ඛාය සික්ඛාපේතුං, ආදිබ්‍රහ්මචාරියකාය සික්ඛාය විනේතුං, අධිසීලේ විනේතුං, අධිචිත්තේ විනේතුං, අධිපඤ්ඤාය විනේතුං—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා උපසම්පාදේතබ්බං, නිස්සයෝ දාතබ්බෝ, සාමණේරෝ උපට්ඨාපේතබ්බෝ”ති.
</Paragraph>

</Division>
<Division number="419" book="pari">

<Paragraph number="1946" book="pari">
“කතිහි නු ඛෝ, භන්තේ, අඞ්ගේහි සමන්නාගතස්ස භික්ඛුනෝ කම්මං කාතබ්බන්”ති?
</Paragraph>

<Paragraph number="1947" book="pari">
පඤ්චහුපාලි, අඞ්ගේහි සමන්නාගතස්ස භික්ඛුනෝ කම්මං කාතබ්බං. කතමේහි පඤ්චහි? අලජ්ජී ච හෝති, බාලෝ ච, අපකතත්තෝ ච, මිච්ඡාදිට්ඨිකෝ ච හෝති, ආජීවවිපන්නෝ ච—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. (1)
</Paragraph>

<Paragraph number="1948" book="pari">
“අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. කතමේහි පඤ්චහි? අධිසීලේ සීලවිපන්නෝ හෝති, අජ්ඣාචාරේ ආචාරවිපන්නෝ හෝති, අතිදිට්ඨියා දිට්ඨිවිපන්නෝ හෝති, මිච්ඡාදිට්ඨිකෝ ච හෝති, ආජීවවිපන්නෝ ච—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. (2)
</Paragraph>

<Paragraph number="1949" book="pari">
අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. කතමේහි පඤ්චහි? කායිකේන දවේන සමන්නාගතෝ හෝති, වාචසිකේන දවේන සමන්නාගතෝ හෝති, කායිකවාචසිකේන දවේන සමන්නාගතෝ හෝති, මිච්ඡාදිට්ඨිකෝ ච හෝති, ආජීවවිපන්නෝ ච—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. (3)
</Paragraph>

<Paragraph number="1950" book="pari">
අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. කතමේහි පඤ්චහි? කායිකේන අනාචාරේන සමන්නාගතෝ හෝති, වාචසිකේන අනාචාරේන සමන්නාගතෝ හෝති, කායිකවාචසිකේන අනාචාරේන සමන්නාගතෝ හෝති, මිච්ඡාදිට්ඨිකෝ ච හෝති, ආජීවවිපන්නෝ ච—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. (4)
</Paragraph>

<Paragraph number="1951" book="pari">
අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. කතමේහි පඤ්චහි? කායිකේන උපඝාතිකේන සමන්නාගතෝ හෝති, වාචසිකේන උපඝාතිකේන සමන්නාගතෝ හෝති, කායිකවාචසිකේන උපඝාතිකේන සමන්නාගතෝ හෝති, මිච්ඡාදිට්ඨිකෝ ච හෝති, ආජීවවිපන්නෝ ච—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. (5)
</Paragraph>

<Paragraph number="1952" book="pari">
අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. කතමේහි පඤ්චහි? කායිකේන මිච්ඡාජීවේන සමන්නාගතෝ හෝති, වාචසිකේන මිච්ඡාජීවේන සමන්නාගතෝ හෝති, කායිකවාචසිකේන මිච්ඡාජීවේන සමන්නාගතෝ හෝති, මිච්ඡාදිට්ඨිකෝ ච හෝති, ආජීවවිපන්නෝ ච—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. (6)
</Paragraph>

<Paragraph number="1953" book="pari">
අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. කතමේහි පඤ්චහි? ආපත්තිං ආපන්නෝ කම්මකතෝ උපසම්පාදේති, නිස්සයං දේති, සාමණේරං උපට්ඨාපේති, භික්ඛුනෝවාදකසම්මුතිං සාදියති, සම්මතෝපි භික්ඛුනියෝ ඕවදති—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. (7)
</Paragraph>

<Paragraph number="1954" book="pari">
අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. කතමේහි පඤ්චහි? යාය ආපත්තියා සංඝේන කම්මං කතං හෝති තං ආපත්තිං ආපජ්ජති, අඤ්ඤං වා තාදිසිකං, තතෝ වා පාපිට්ඨතරං, කම්මං ගරහති, කම්මිකේ ගරහති—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. (8)
</Paragraph>

<Paragraph number="1955" book="pari">
අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බං. කතමේහි පඤ්චහි? බුද්ධස්ස අවණ්ණං භාසති, ධම්මස්ස අවණ්ණං භාසති, සංඝස්ස අවණ්ණං භාසති, මිච්ඡාදිට්ඨිකෝ ච හෝති, ආජීවවිපන්නෝ ච—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං කාතබ්බන්”ති. (9)

</Paragraph>
</Division>

<Paragraph number="1956" type="center" book="pari">
අනිස්සිතවග්ගෝ නිට්ඨිතෝ පඨමෝ.



</Paragraph>

<Paragraph number="1957" type="center" book="pari">
තස්සුද්දානං


</Paragraph>

<Paragraph number="1958" type="verses" book="pari">
උපෝසථං පවාරණං,_  
_ආපත්ති ච ගිලානකං;_  
_අභිසමාචාරලජ්ජී ච,_  
_අධිසීලේ දවේන ච._  

</Paragraph>

<Paragraph number="1959" type="verses" book="pari">
_අනාචාරං උපඝාති,_  
_මිච්ඡා ආපත්තිමේව ච;_  
_යායාපත්තියා බුද්ධස්ස,_  
_පඨමෝ වග්ගසඞ්ගහෝති._
</Paragraph>