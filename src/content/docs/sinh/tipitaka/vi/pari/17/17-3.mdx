---
title: "17.3 වෝහාරවග්ග"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="424" book="pari">

<Paragraph number="1977" book="pari">
“කතිහි නු ඛෝ, භන්තේ, අඞ්ගේහි සමන්නාගතේන භික්ඛුනා සංඝේ න වෝහරිතබ්බන්”ති
</Paragraph>

<Paragraph number="1978" book="pari">
“පඤ්චහුපාලි, අඞ්ගේහි සමන්නාගතේන භික්ඛුනා සංඝේ න වෝහරිතබ්බං. කතමේහි පඤ්චහි? ආපත්තිං න ජානාති, ආපත්තිසමුට්ඨානං න ජානාති, ආපත්තියා පයෝගං න ජානාති, ආපත්තියා වූපසමං න ජානාති, ආපත්තියා න විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. පඤ්චහුපාලි, අඞ්ගේහි සමන්නාගතේන භික්ඛුනා සංඝේ වෝහරිතබ්බං. කතමේහි පඤ්චහි? ආපත්තිං ජානාති, ආපත්තිසමුට්ඨානං ජානාති, ආපත්තියා පයෝගං ජානාති, ආපත්තියා වූපසමං ජානාති, ආපත්තියා විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ වෝහරිතබ්බං. (1)
</Paragraph>

<Paragraph number="1979" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. කතමේහි පඤ්චහි? අධිකරණං න ජානාති, අධිකරණසමුට්ඨානං න ජානාති, අධිකරණස්ස පයෝගං න ජානාති, අධිකරණස්ස වූපසමං න ජානාති, අධිකරණස්ස න විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. පඤ්චහුපාලි, අඞ්ගේහි සමන්නාගතේන භික්ඛුනා සංඝේ වෝහරිතබ්බං. කතමේහි පඤ්චහි? අධිකරණං ජානාති, අධිකරණසමුට්ඨානං ජානාති, අධිකරණස්ස පයෝගං ජානාති, අධිකරණස්ස වූපසමං ජානාති, අධිකරණස්ස විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ වෝහරිතබ්බං. (2)
</Paragraph>

<Paragraph number="1980" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. කතමේහි පඤ්චහි? පසය්හපවත්තා හෝති, අනෝකාසකම්මං කාරේත්වා පවත්තා හෝති, න යථාධම්මේ යථාවිනයේ යථාපත්තියා චෝදේතා හෝති, න යථාධම්මේ යථාවිනයේ යථාපත්තියා කාරේතා හෝති, න යථාදිට්ඨියා බ්‍යාකතා හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. පඤ්චහුපාලි, අඞ්ගේහි සමන්නාගතේන භික්ඛුනා සංඝේ වෝහරිතබ්බං. කතමේහි පඤ්චහි? න පසය්හපවත්තා හෝති, ඕකාසකම්මං කාරේත්වා පවත්තා හෝති, යථාධම්මේ යථාවිනයේ යථාපත්තියා චෝදේතා හෝති, යථාධම්මේ යථාවිනයේ යථාපත්තියා කාරේතා හෝති, යථාදිට්ඨියා බ්‍යාකතා හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ වෝහරිතබ්බං. (3)
</Paragraph>

<Paragraph number="1981" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. කතමේහි පඤ්චහි? ආපත්තානාපත්තිං න ජානාති, ලහුකගරුකං ආපත්තිං න ජානාති, සාවසේසානවසේසං ආපත්තිං න ජානාති, දුට්ඨුල්ලාදුට්ඨුල්ලං ආපත්තිං න ජානාති, සප්පටිකම්මං අප්පටිකම්මං ආපත්තිං න ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. පඤ්චහුපාලි, අඞ්ගේහි සමන්නාගතේන භික්ඛුනා සංඝේ වෝහරිතබ්බං. කතමේහි පඤ්චහි? ආපත්තානාපත්තිං ජානාති, ලහුකගරුකං ආපත්තිං ජානාති, සාවසේසානවසේසං ආපත්තිං ජානාති, දුට්ඨුල්ලාදුට්ඨුල්ලං ආපත්තිං ජානාති, සප්පටිකම්මං අප්පටිකම්මං ආපත්තිං ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ වෝහරිතබ්බං. (4)
</Paragraph>

<Paragraph number="1982" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. කතමේහි පඤ්චහි? කම්මං න ජානාති, කම්මස්ස කරණං න ජානාති, කම්මස්ස වත්ථුං න ජානාති, කම්මස්ස වත්තං න ජානාති, කම්මස්ස වූපසමං න ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. පඤ්චහුපාලි, අඞ්ගේහි සමන්නාගතේන භික්ඛුනා සංඝේ වෝහරිතබ්බං. කතමේහි පඤ්චහි? කම්මං ජානාති, කම්මස්ස කරණං ජානාති, කම්මස්ස වත්ථුං ජානාති, කම්මස්ස වත්තං ජානාති, කම්මස්ස වූපසමං ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ වෝහරිතබ්බං. (5)
</Paragraph>

<Paragraph number="1983" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. කතමේහි පඤ්චහි? වත්ථුං න ජානාති, නිදානං න ජානාති, පඤ්ඤත්තිං න ජානාති, පදපච්චාභට්ඨං න ජානාති, අනුසන්ධිවචනපථං න ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. පඤ්චහුපාලි, අඞ්ගේහි සමන්නාගතේන භික්ඛුනා සංඝේ වෝහරිතබ්බං. කතමේහි පඤ්චහි? වත්ථුං ජානාති, නිදානං ජානාති, පඤ්ඤත්තිං ජානාති, පදපච්චාභට්ඨං ජානාති, අනුසන්ධිවචනපථං ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ වෝහරිතබ්බං. (6)
</Paragraph>

<Paragraph number="1984" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. කතමේහි පඤ්චහි? ඡන්දාගතිං ගච්ඡති, දෝසාගතිං ගච්ඡති, මෝහාගතිං ගච්ඡති, භයාගතිං ගච්ඡති, අලජ්ජී ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. පඤ්චහුපාලි, අඞ්ගේහි සමන්නාගතේන භික්ඛුනා සංඝේ වෝහරිතබ්බං. කතමේහි පඤ්චහි? න ඡන්දාගතිං ගච්ඡති, න දෝසාගතිං ගච්ඡති, න මෝහාගතිං ගච්ඡති, න භයාගතිං ගච්ඡති, ලජ්ජී ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ වෝහරිතබ්බං. (7)
</Paragraph>

<Paragraph number="1985" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. කතමේහි පඤ්චහි? ඡන්දාගතිං ගච්ඡති, දෝසාගතිං ගච්ඡති, මෝහාගතිං ගච්ඡති, භයාගතිං ගච්ඡති, අකුසලෝ ච හෝති විනයේ—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. පඤ්චහුපාලි, අඞ්ගේහි සමන්නාගතේන භික්ඛුනා සංඝේ වෝහරිතබ්බං. කතමේහි පඤ්චහි? න ඡන්දාගතිං ගච්ඡති, න දෝසාගතිං ගච්ඡති, න මෝහාගතිං ගච්ඡති, න භයාගතිං ගච්ඡති, කුසලෝ ච හෝති විනයේ—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ වෝහරිතබ්බං. (8)
</Paragraph>

<Paragraph number="1986" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. කතමේහි පඤ්චහි? ඤත්තිං න ජානාති, ඤත්තියා කරණං න ජානාති, ඤත්තියා අනුස්සාවනං න ජානාති, ඤත්තියා සමථං න ජානාති, ඤත්තියා වූපසමං න ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. පඤ්චහුපාලි, අඞ්ගේහි සමන්නාගතේන භික්ඛුනා සංඝේ වෝහරිතබ්බං. කතමේහි පඤ්චහි? ඤත්තිං ජානාති, ඤත්තියා කරණං ජානාති, ඤත්තියා අනුස්සාවනං ජානාති, ඤත්තියා සමථං ජානාති, ඤත්තියා වූපසමං ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ වෝහරිතබ්බං. (9)
</Paragraph>

<Paragraph number="1987" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. කතමේහි පඤ්චහි? සුත්තං න ජානාති, සුත්තානුලෝමං න ජානාති, විනයං න ජානාති, විනයානුලෝමං න ජානාති, න ච ඨානාඨානකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. පඤ්චහුපාලි, අඞ්ගේහි සමන්නාගතේන භික්ඛුනා සංඝේ වෝහරිතබ්බං. කතමේහි පඤ්චහි? සුත්තං ජානාති, සුත්තානුලෝමං ජානාති, විනයං ජානාති, විනයානුලෝමං ජානාති, ඨානාඨානකුසලෝ ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ වෝහරිතබ්බං. (10)
</Paragraph>

<Paragraph number="1988" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. කතමේහි පඤ්චහි? ධම්මං න ජානාති, ධම්මානුලෝමං න ජානාති, විනයං න ජානාති, විනයානුලෝමං න ජානාති, න ච පුබ්බාපරකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ න වෝහරිතබ්බං. පඤ්චහුපාලි, අඞ්ගේහි සමන්නාගතේන භික්ඛුනා සංඝේ වෝහරිතබ්බං. කතමේහි පඤ්චහි? ධම්මං ජානාති, ධම්මානුලෝමං ජානාති, විනයං ජානාති, විනයානුලෝමං ජානාති, පුබ්බාපරකුසලෝ ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සංඝේ වෝහරිතබ්බන්”ති. (11)

</Paragraph>
</Division>

<Paragraph number="1989" type="center" book="pari">
වෝහාරවග්ගෝ නිට්ඨිතෝ තතියෝ.



</Paragraph>

<Paragraph number="1990" type="center" book="pari">
තස්සුද්දානං


</Paragraph>

<Paragraph number="1991" type="verses" book="pari">
_ආපත්ති අධිකරණං,_  
_පසය්හාපත්ති ජානනා;_  
_කම්මං වත්ථුං අලජ්ජී ච,_  
_අකුසලෝ ච ඤත්තියා;_  
_සුත්තං න ජානාති ධම්මං,_  
_තතියෝ වග්ගසඞ්ගහෝති._
</Paragraph>