---
title: "17.11 සංඝභේදකවග්ග"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="459" book="pari">

<Paragraph number="2139" book="pari">
“කතිහි නු ඛෝ, භන්තේ, අඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ”ති?
</Paragraph>

<Paragraph number="2140" book="pari">
“පඤ්චහුපාලි, අඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, විනිධාය දිට්ඨිං කම්මේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ.
</Paragraph>

<Paragraph number="2141" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, විනිධාය දිට්ඨිං උද්දේසේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ.
</Paragraph>

<Paragraph number="2142" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, විනිධාය දිට්ඨි වෝහරන්තෝ—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ.
</Paragraph>

<Paragraph number="2143" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, විනිධාය දිට්ඨිං අනුස්සාවනේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ.
</Paragraph>

<Paragraph number="2144" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, විනිධාය දිට්ඨිං සලාකග්ගාහේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ.
</Paragraph>

<Paragraph number="2145" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, විනිධාය ඛන්තිං කම්මේන …පේ…  විනිධාය ඛන්තිං උද්දේසේන …පේ…  විනිධාය ඛන්තිං වෝහරන්තෝ …පේ…  විනිධාය ඛන්තිං අනුස්සාවනේන …පේ…  විනිධාය ඛන්තිං සලාකග්ගාහේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ.
</Paragraph>

<Paragraph number="2146" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති අවිනයං විනයෝති දීපේති, විනයං අවිනයෝති දීපේති, විනිධාය රුචිං කම්මේන …පේ…  විනිධාය රුචිං උද්දේසේන …පේ…  විනිධාය රුචිං වෝහරන්තෝ …පේ…  විනිධාය රුචිං අනුස්සාවනේන …පේ…  විනිධාය රුචිං සලාකග්ගාහේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ.
</Paragraph>

<Paragraph number="2147" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, විනිධාය සඤ්ඤං කම්මේන …පේ…  විනිධාය සඤ්ඤං උද්දේසේන …පේ…  විනිධාය සඤ්ඤං වෝහරන්තෝ …පේ…  විනිධාය සඤ්ඤං අනුස්සාවනේන …පේ…  විනිධාය සඤ්ඤං සලාකග්ගාහේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ ආපායිකෝ නේරයිකෝ කප්පට්ඨෝ අතේකිච්ඡෝ”ති.

</Paragraph>
</Division>

<Paragraph number="2148" type="center" book="pari">
සංඝභේදකවග්ගෝ නිට්ඨිතෝ ඒකාදසමෝ.



</Paragraph>

<Paragraph number="2149" type="center" book="pari">
තස්සුද්දානං


</Paragraph>

<Paragraph number="2150" type="verses" book="pari">
_විනිධාය දිට්ඨිං කම්මේන,_  
උද්දේසේ වෝහරේන ච;_  
_අනුස්සාවනේ සලාකේන,_  
_පඤ්චේතේ දිට්ඨිනිස්සිතා;_  
_ඛන්තිං රුචිඤ්ච සඤ්ඤඤ්ච,_  
_තයෝ තේ පඤ්චධා නයාති._
</Paragraph>