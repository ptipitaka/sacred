---
title: "17.12 දුතියසංඝභේදකවග්ග"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="460" book="pari">

<Paragraph number="2151" book="pari">
“කතිහි නු ඛෝ, භන්තේ, අඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ”ති?
</Paragraph>

<Paragraph number="2152" book="pari">
“පඤ්චහුපාලි, අඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, අවිනිධාය දිට්ඨිං කම්මේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ.
</Paragraph>

<Paragraph number="2153" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, අවිනිධාය දිට්ඨිං උද්දේසේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ.
</Paragraph>

<Paragraph number="2154" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, අවිනිධාය දිට්ඨිං වෝහරන්තෝ. ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ.
</Paragraph>

<Paragraph number="2155" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, අවිනිධාය දිට්ඨිං අනුස්සාවනේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ.
</Paragraph>

<Paragraph number="2156" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, අවිනිධාය දිට්ඨිං සලාකග්ගාහේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ.
</Paragraph>

<Paragraph number="2157" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, අවිනිධාය ඛන්තිං කම්මේන …පේ…  අවිනිධාය ඛන්තිං උද්දේසේන …පේ…  අවිනිධාය ඛන්තිං වෝහරන්තෝ …පේ…  අවිනිධාය ඛන්තිං අනුස්සාවනේන …පේ…  අවිනිධාය ඛන්තිං සලාකග්ගාහේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ.
</Paragraph>

<Paragraph number="2158" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, අවිනිධාය රුචිං කම්මේන …පේ…  අවිනිධාය රුචිං උද්දේසේන …පේ…  අවිනිධාය රුචිං වෝහරන්තෝ …පේ…  අවිනිධාය රුචිං අනුස්සාවනේන …පේ…  අවිනිධාය රුචිං සලාකග්ගාහේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ.
</Paragraph>

<Paragraph number="2159" book="pari">
අපරේහිපි, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ. කතමේහි පඤ්චහි? ඉධුපාලි, භික්ඛු අධම්මං ධම්මෝති දීපේති, ධම්මං අධම්මෝති දීපේති, අවිනයං විනයෝති දීපේති, විනයං අවිනයෝති දීපේති, අවිනිධාය සඤ්ඤං කම්මේන …පේ…  අවිනිධාය සඤ්ඤං උද්දේසේන …පේ…  අවිනිධාය සඤ්ඤං වෝහරන්තෝ …පේ…  අවිනිධාය සඤ්ඤං අනුස්සාවනේන …පේ…  අවිනිධාය සඤ්ඤං සලාකග්ගාහේන—  ඉමේහි ඛෝ, උපාලි, පඤ්චහඞ්ගේහි සමන්නාගතෝ සංඝභේදකෝ න ආපායිකෝ න නේරයිකෝ න කප්පට්ඨෝ න අතේකිච්ඡෝ”ති.

</Paragraph>
</Division>

<Paragraph number="2160" type="center" book="pari">
දුතියසංඝභේදකවග්ගෝ නිට්ඨිතෝ ද්වාදසමෝ.



</Paragraph>

<Paragraph number="2161" type="center" book="pari">
තස්සුද්දානං


</Paragraph>

<Paragraph number="2162" type="verses" book="pari">
_අවිනිධාය දිට්ඨිං කම්මේන,_  
උද්දේසේ වෝහරේන ච;_  
_අනුස්සාවනේ සලාකේන,_  
_පඤ්චේතේ දිට්ඨිනිස්සිතා;_  
_ඛන්තිං රුචිඤ්ච සඤ්ඤඤ්ච,_  
_තයෝ තේ පඤ්චධා නයා._  

</Paragraph>

<Paragraph number="2163" type="verses" book="pari">
_හේට්ඨිමේ කණ්හපක්ඛම්හි,_  
_සමවීසති විධී යථා;_  
_තථේව සුක්කපක්ඛම්හි,_  
_සමවීසති ජානථාති._
</Paragraph>