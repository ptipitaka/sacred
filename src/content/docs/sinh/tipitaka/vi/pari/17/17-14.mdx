---
title: "17.14 කථිනත්ථාරවග්ග"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="465" book="pari">

<Paragraph number="2178" book="pari">
“කති නු ඛෝ, භන්තේ, ආනිසංසා කථිනත්ථාරේ”ති?
</Paragraph>

<Paragraph number="2179" book="pari">
“පඤ්චිමේ, උපාලි, ආනිසංසා කථිනත්ථාරේ. කතමේ පඤ්ච? අනාමන්තචාරෝ, අසමාදානචාරෝ, ගණභෝජනං, යාවදත්ථචීවරං, යෝ ච තත්ථ චීවරුප්පාදෝ සෝ නේසං භවිස්සති—  ඉමේ ඛෝ, උපාලි, පඤ්ච ආනිසංසා කථිනත්ථාරේ”ති.
</Paragraph>

</Division>
<Division number="466" book="pari">

<Paragraph number="2180" book="pari">
“කති නු ඛෝ, භන්තේ, ආදීනවා මුට්ඨස්සතිස්ස අසම්පජානස්ස නිද්දං ඕක්කමතෝ”ති?
</Paragraph>

<Paragraph number="2181" book="pari">
“පඤ්චිමේ, උපාලි, ආදීනවා මුට්ඨස්සතිස්ස අසම්පජානස්ස නිද්දං ඕක්කමතෝ. කතමේ පඤ්ච? දුක්ඛං සුපති, දුක්ඛං පටිබුජ්ඣති, පාපකං සුපිනං පස්සති, දේවතා න රක්ඛන්ති, අසුචි මුච්චති—  ඉමේ ඛෝ, උපාලි, පඤ්ච ආදීනවා මුට්ඨස්සතිස්ස අසම්පජානස්ස නිද්දං ඕක්කමතෝ.
</Paragraph>

<Paragraph number="2182" book="pari">
පඤ්චිමේ, උපාලි, ආනිසංසා උපට්ඨිතස්සතිස්ස සම්පජානස්ස නිද්දං ඕක්කමතෝ. කතමේ පඤ්ච? සුඛං සුපති, සුඛං පටිබුජ්ඣති, න පාපකං සුපිනං පස්සති, දේවතා රක්ඛන්ති, අසුචි න මුච්චති—  ඉමේ ඛෝ, උපාලි, පඤ්ච ආනිසංසා උපට්ඨිතස්සතිස්ස සම්පජානස්ස නිද්දං ඕක්කමතෝ”ති.
</Paragraph>

</Division>
<Division number="467" book="pari">

<Paragraph number="2183" book="pari">
“කති නු ඛෝ, භන්තේ, අවන්දියා”ති?
</Paragraph>

<Paragraph number="2184" book="pari">
“පඤ්චිමේ, උපාලි, අවන්දියා. කතමේ පඤ්ච? අන්තරඝරං පවිට්ඨෝ අවන්දියෝ, රච්ඡගතෝ අවන්දියෝ, ඕතමසිකෝ අවන්දියෝ, අසමන්නාහරන්තෝ අවන්දියෝ, සුත්තෝ අවන්දියෝ—  ඉමේ ඛෝ, උපාලි, පඤ්ච අවන්දියා.
</Paragraph>

<Paragraph number="2185" book="pari">
අපරේපි, උපාලි, පඤ්ච අවන්දියා. කතමේ පඤ්ච? යාගුපානේ අවන්දියෝ, භත්තග්ගේ අවන්දියෝ, ඒකාවත්තෝ අවන්දියෝ, අඤ්ඤවිහිතෝ අවන්දියෝ, නග්ගෝ අවන්දියෝ—  ඉමේ ඛෝ, උපාලි, පඤ්ච අවන්දියා.
</Paragraph>

<Paragraph number="2186" book="pari">
අපරේපි, උපාලි, පඤ්ච අවන්දියා. කතමේ පඤ්ච? ඛාදන්තෝ අවන්දියෝ, භුඤ්ජන්තෝ අවන්දියෝ, උච්චාරං කරෝන්තෝ අවන්දියෝ, පස්සාවං කරෝන්තෝ අවන්දියෝ, උක්ඛිත්තකෝ අවන්දියෝ—  ඉමේ ඛෝ, උපාලි, පඤ්ච අවන්දියා.
</Paragraph>

<Paragraph number="2187" book="pari">
අපරේපි, උපාලි, පඤ්ච අවන්දියා. කතමේ පඤ්ච? පුරේ උපසම්පන්නේන පච්ඡා උපසම්පන්නෝ අවන්දියෝ, අනුපසම්පන්නෝ අවන්දියෝ, නානාසංවාසකෝ වුඩ්ඪතරෝ අධම්මවාදී අවන්දියෝ, මාතුගාමෝ අවන්දියෝ, පණ්ඩකෝ අවන්දියෝ—  ඉමේ ඛෝ, උපාලි, පඤ්ච අවන්දියා.
</Paragraph>

<Paragraph number="2188" book="pari">
අපරේපි, උපාලි, පඤ්ච අවන්දියා. කතමේ පඤ්ච? පාරිවාසිකෝ අවන්දියෝ, මූලායපටිකස්සනාරහෝ අවන්දියෝ, මානත්තාරහෝ අවන්දියෝ, මානත්තචාරිකෝ අවන්දියෝ, අබ්භානාරහෝ අවන්දියෝ—  ඉමේ ඛෝ, උපාලි, පඤ්ච අවන්දියා”ති.
</Paragraph>

</Division>
<Division number="468" book="pari">

<Paragraph number="2189" book="pari">
“කති නු ඛෝ, භන්තේ, වන්දියා”ති?
</Paragraph>

<Paragraph number="2190" book="pari">
“පඤ්චිමේ, උපාලි, වන්දියා. කතමේ පඤ්ච? පච්ඡා උපසම්පන්නේන පුරේ උපසම්පන්නෝ වන්දියෝ, නානාසංවාසකෝ වුඩ්ඪතරෝ ධම්මවාදී වන්දියෝ, ආචරියෝ වන්දියෝ, උපජ්ඣායෝ වන්දියෝ, සදේවකේ ලෝකේ සමාරකේ සබ්‍රහ්මකේ සස්සමණබ්‍රාහ්මණියා පජාය සදේවමනුස්සාය තථාගතෝ අරහං සම්මාසම්බුද්ධෝ වන්දියෝ—  ඉමේ ඛෝ, උපාලි, පඤ්ච වන්දියා”ති.
</Paragraph>

</Division>
<Division number="469" book="pari">

<Paragraph number="2191" book="pari">
“නවකතරේන, භන්තේ, භික්ඛුනා වුඩ්ඪතරස්ස භික්ඛුනෝ පාදේ වන්දන්තේන කති ධම්මේ අජ්ඣත්තං උපට්ඨාපේත්වා පාදා වන්දිතබ්බා”ති?
</Paragraph>

<Paragraph number="2192" book="pari">
“නවකතරේනුපාලි, භික්ඛුනා වුඩ්ඪතරස්ස භික්ඛුනෝ පාදේ වන්දන්තේන පඤ්ච ධම්මේ අජ්ඣත්තං උපට්ඨාපේත්වා පාදා වන්දිතබ්බා. කතමේ පඤ්ච? නවකතරේනුපාලි, භික්ඛුනා වුඩ්ඪතරස්ස භික්ඛුනෝ පාදේ වන්දන්තේන ඒකංසං උත්තරාසඞ්ගං කරිත්වා, අඤ්ජලිං පග්ගහේත්වා, උභෝහි පාණිතලේහි පාදානි පරිසම්බාහන්තේන, පේමඤ්ච ගාරවඤ්ච උපට්ඨාපේත්වා පාදා වන්දිතබ්බා—  නවකතරේනුපාලි භික්ඛුනා වුඩ්ඪතරස්ස භික්ඛුනෝ පාදේ වන්දන්තේන ඉමේ පඤ්ච ධම්මේ අජ්ඣත්තං උපට්ඨාපේත්වා පාදා වන්දිතබ්බා”ති.

</Paragraph>
</Division>

<Paragraph number="2193" type="center" book="pari">
කථිනත්ථාරවග්ගෝ නිට්ඨිතෝ චුද්දසමෝ.



</Paragraph>

<Paragraph number="2194" type="center" book="pari">
තස්සුද්දානං


</Paragraph>

<Paragraph number="2195" type="verses" book="pari">
_කථිනත්ථාරනිද්දා ච,_  
_අන්තරා යාගුඛාදනේ;_  
_පුරේ ච පාරිවාසි ච,_  
_වන්දියෝ වන්දිතබ්බකන්ති._  


</Paragraph>

<Paragraph number="2196" type="center" book="pari">
උපාලිපඤ්චකං නිට්ඨිතං.



</Paragraph>

<Paragraph number="2197" type="center" book="pari">
තේසං වග්ගානං උද්දානං


</Paragraph>

<Paragraph number="2198" type="verses" book="pari">
_අනිස්සිතේන කම්මඤ්ච,_  
_වෝහාරාවිකම්මේන ච;_  
_චෝදනා ච ධුතඞ්ගා ච,_  
_මුසා භික්ඛුනිමේව ච._  

</Paragraph>

<Paragraph number="2199" type="verses" book="pari">
උබ්බාහිකාධිකරණං,_  
_භේදකා පඤ්චමා පුරේ;_  
_ආවාසිකා කථිනඤ්ච,_  
_චුද්දසා සුප්පකාසිතාති._
</Paragraph>