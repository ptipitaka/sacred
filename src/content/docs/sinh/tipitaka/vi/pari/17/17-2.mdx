---
title: "17.2 නප්පටිප්පස්සම්භනවග්ග"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="420" book="pari">

<Paragraph number="1960" book="pari">
“කතිහි නු ඛෝ, භන්තේ, අඞ්ගේහි සමන්නාගතස්ස භික්ඛුනෝ කම්මං නප්පටිප්පස්සම්භේතබ්බන්”ති?
</Paragraph>

<Paragraph number="1961" book="pari">
“පඤ්චහුපාලි, අඞ්ගේහි සමන්නාගතස්ස භික්ඛුනෝ කම්මං නප්පටිප්පස්සම්භේතබ්බං. කතමේහි පඤ්චහි? ආපත්තිං ආපන්නෝ කම්මකතෝ උපසම්පාදේති, නිස්සයං දේති, සාමණේරං උපට්ඨාපේති, භික්ඛුනෝවාදකසම්මුතිං සාදියති, සම්මතෝපි භික්ඛුනියෝ ඕවදති—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං නප්පටිප්පස්සම්භේතබ්බං. (1)
</Paragraph>

<Paragraph number="1962" book="pari">
අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං නප්පටිප්පස්සම්භේතබ්බං. කතමේහි පඤ්චහි? යාය ආපත්තියා සංඝේන කම්මං කතං හෝති තං ආපත්තිං ආපජ්ජති, අඤ්ඤං වා තාදිසිකං, තතෝ වා පාපිට්ඨතරං, කම්මං ගරහති, කම්මිකේ ගරහති—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං නප්පටිප්පස්සම්භේතබ්බං. (2)
</Paragraph>

<Paragraph number="1963" book="pari">
අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං නප්පටිප්පස්සම්භේතබ්බං. කතමේහි පඤ්චහි? බුද්ධස්ස අවණ්ණං භාසති, ධම්මස්ස අවණ්ණං භාසති, සංඝස්ස අවණ්ණං භාසති, මිච්ඡාදිට්ඨිකෝ ච හෝති, ආජීවවිපන්නෝ ච—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං නප්පටිප්පස්සම්භේතබ්බං. (3)
</Paragraph>

<Paragraph number="1964" book="pari">
අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං නප්පටිප්පස්සම්භේතබ්බං. කතමේහි පඤ්චහි? අලජ්ජී ච හෝති, බාලෝ ච, අපකතත්තෝ ච, ඕමද්දකාරකෝ ච හෝති, වත්තේසු සික්ඛාය ච න පරිපූරකාරී—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ කම්මං නප්පටිප්පස්සම්භේතබ්බන්”ති. (4)
</Paragraph>

</Division>
<Division number="421" book="pari">

<Paragraph number="1965" book="pari">
“සඞ්ගාමාවචරේන, භන්තේ, භික්ඛුනා සංඝං උපසඞ්කමන්තේන කති ධම්මේ අජ්ඣත්තං උපට්ඨාපේත්වා සංඝෝ උපසඞ්කමිතබ්බෝ”ති?
</Paragraph>

<Paragraph number="1966" book="pari">
“සඞ්ගාමාවචරේන, උපාලි, භික්ඛුනා සංඝං උපසඞ්කමන්තේන පඤ්ච ධම්මේ අජ්ඣත්තං උපට්ඨාපේත්වා සංඝෝ උපසඞ්කමිතබ්බෝ. කතමේ පඤ්ච? සඞ්ගාමාවචරේන, උපාලි, භික්ඛුනා සංඝං උපසඞ්කමන්තේන නීචචිත්තේන සංඝෝ උපසඞ්කමිතබ්බෝ, රජෝහරණසමේන චිත්තේන, ආසනකුසලේන භවිතබ්බං නිස්සජ්ජකුසලේන, ථේරේ භික්ඛූ අනුපඛජ්ජන්තේන, නවේ භික්ඛූ ආසනේන අප්පටිබාහන්තේන යථාපතිරූපේ ආසනේ නිසීදිතබ්බං, අනානාකථිකේන භවිතබ්බං අතිරච්ඡානකථිකේන, සාමං වා ධම්මෝ භාසිතබ්බෝ, පරෝ වා අජ්ඣේසිතබ්බෝ, අරියෝ වා තුණ්හීභාවෝ නාතිමඤ්ඤිතබ්බෝ, සචේ, උපාලි, සංඝෝ සමග්ගකරණීයානි කම්මානි කරෝති; තත්‍ර චේ, උපාලි, භික්ඛුනෝ නක්ඛමති, අපි දිට්ඨාවිකම්මං කත්වා ඤාපේතබ්බා සාමග්ගී. තං කිස්සහේතු? මාහං සංඝේන නානත්තෝ අස්සන්ති. සඞ්ගාමාවචරේනුපාලි, භික්ඛුනා සංඝං උපසඞ්කමන්තේන ඉමේ පඤ්ච ධම්මේ අජ්ඣත්තං උපට්ඨාපේත්වා සංඝෝ උපසඞ්කමිතබ්බෝ”ති.
</Paragraph>

</Division>
<Division number="422" book="pari">

<Paragraph number="1967" book="pari">
“කතිහි නු ඛෝ, භන්තේ, අඞ්ගේහි සමන්නාගතෝ භික්ඛු සංඝේ වෝහරන්තෝ බහුජනඅකන්තෝ ච හෝති බහුජනඅමනාපෝ ච බහුජනඅරුචිතෝ චා”ති?
</Paragraph>

<Paragraph number="1968" book="pari">
“පඤ්චහුපාලි, අඞ්ගේහි සමන්නාගතෝ භික්ඛු සංඝේ වෝහරන්තෝ බහුජනඅකන්තෝ ච හෝති බහුජනඅමනාපෝ ච බහුජනරුචිතෝ ච. කතමේහි පඤ්චහි? උස්සිතමන්තී ච හෝති, නිස්සිතජප්පී ච, න ච භාසානුසන්ධිකුසලෝ හෝති, න යථාධම්මේ යථාවිනයේ යථාපත්තියා චෝදේතා හෝති, න යථාධම්මේ යථාවිනයේ යථාපත්තියා කාරේතා හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු සංඝේ වෝහරන්තෝ බහුජනඅකන්තෝ ච හෝති බහුජනඅමනාපෝ ච බහුජනඅරුචිතෝ ච. පඤ්චහුපාලි, අඞ්ගේහි සමන්නාගතෝ භික්ඛු සංඝේ වෝහරන්තෝ බහුජනකන්තෝ ච හෝති බහුජනමනාපෝ ච බහුජනරුචිතෝ ච. කතමේහි පඤ්චහි? න උස්සිතමන්තී ච හෝති, න නිස්සිතජප්පී ච, භාසානුසන්ධිකුසලෝ ච හෝති, යථාධම්මේ යථාවිනයේ යථාපත්තියා චෝදේතා හෝති, යථාධම්මේ යථාවිනයේ යථාපත්තියා කාරේතා හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු සංඝේ වෝහරන්තෝ බහුජනකන්තෝ ච හෝති බහුජනමනාපෝ ච බහුජනරුචිතෝ ච. (1)
</Paragraph>

<Paragraph number="1969" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු සංඝේ වෝහරන්තෝ බහුජනඅකන්තෝ ච හෝති බහුජනඅමනාපෝ ච බහුජනඅරුචිතෝ ච. කතමේහි පඤ්චහි? උස්සාදේතා ච හෝති, අපසාදේතා ච, අධම්මං ගණ්හාති, ධම්මං පටිබාහති, සම්ඵඤ්ච බහුං භාසති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු සංඝේ වෝහරන්තෝ බහුජනඅකන්තෝ ච හෝති බහුජනඅමනාපෝ ච බහුජනඅරුචිතෝ ච. පඤ්චහුපාලි, අඞ්ගේහි සමන්නාගතෝ භික්ඛු සංඝේ වෝහරන්තෝ බහුජනකන්තෝ ච හෝති බහුජනමනාපෝ ච බහුජනරුචිතෝ ච. කතමේහි පඤ්චහි? න උස්සාදේතා ච හෝති, න අපසාදේතා ච, ධම්මං ගණ්හාති, අධම්මං පටිබාහති, සම්ඵඤ්ච න බහුං භාසති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු සංඝේ වෝහරන්තෝ බහුජනකන්තෝ ච හෝති බහුජනමනාපෝ ච බහුජනරුචිතෝ ච. (2)
</Paragraph>

<Paragraph number="1970" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු සංඝේ වෝහරන්තෝ බහුජනඅකන්තෝ ච හෝති බහුජනඅමනාපෝ ච බහුජනඅරුචිතෝ ච. කතමේහි පඤ්චහි? පසය්හපවත්තා හෝති, අනෝකාසකම්මං කාරේත්වා පවත්තා හෝති, න යථාධම්මේ යථාවිනයේ යථාපත්තියා චෝදේතා හෝති, න යථාධම්මේ යථාවිනයේ යථාපත්තියා කාරේතා හෝති, න යථාදිට්ඨියා බ්‍යාකතා හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු සංඝේ වෝහරන්තෝ බහුජනඅකන්තෝ ච හෝති බහුජනඅමනාපෝ ච බහුජනඅරුචිතෝ ච. පඤ්චහුපාලි, අඞ්ගේහි සමන්නාගතෝ භික්ඛු සංඝේ වෝහරන්තෝ බහුජනකන්තෝ ච හෝති බහුජනමනාපෝ ච බහුජනරුචිතෝ ච. කතමේහි පඤ්චහි? න පසය්හපවත්තා හෝති, ඕකාසකම්මං කාරේත්වා පවත්තා හෝති, යථාධම්මේ යථාවිනයේ යථාපත්තියා චෝදේතා හෝති, යථාධම්මේ යථාවිනයේ යථාපත්තියා කාරේතා හෝති, යථාදිට්ඨියා බ්‍යාකතා හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු සංඝේ වෝහරන්තෝ බහුජනකන්තෝ ච හෝති බහුජනමනාපෝ ච බහුජනරුචිතෝ චා”ති. (3)
</Paragraph>

</Division>
<Division number="423" book="pari">

<Paragraph number="1971" book="pari">
“කති නු ඛෝ, භන්තේ, ආනිසංසා විනයපරියත්තියා”ති?
</Paragraph>

<Paragraph number="1972" book="pari">
“පඤ්චිමේ, උපාලි, ආනිසංසා විනයපරියත්තියා. කතමේ පඤ්ච? අත්තනෝ සීලක්ඛන්ධෝ සුගුත්තෝ හෝති සුරක්ඛිතෝ, කුක්කුච්චපකතානං පටිසරණං හෝති, විසාරදෝ සංඝමජ්ඣේ වෝහරති, පච්චත්ථිකේ සහධම්මේන සුනිග්ගහිතං නිග්ගණ්හාති, සද්ධම්මට්ඨිතියා පටිපන්නෝ හෝති—  ඉමේහි ඛෝ, උපාලි, පඤ්චානිසංසා විනයපරියත්තියා”.

</Paragraph>
</Division>

<Paragraph number="1973" type="center" book="pari">
නප්පටිප්පස්සම්භනවග්ගෝ නිට්ඨිතෝ දුතියෝ.



</Paragraph>

<Paragraph number="1974" type="center" book="pari">
තස්සුද්දානං


</Paragraph>

<Paragraph number="1975" type="verses" book="pari">
_ආපන්නෝ යායවණ්ණඤ්ච,_  
_අලජ්ජී සඞ්ගාමේන ච;_  
උස්සිතා උස්සාදේතා ච,_  
_පසය්හ පරියත්තියාති._  


</Paragraph>

<Paragraph number="1976" type="center" book="pari">
පඨමයමකපඤ්ඤත්ති.
</Paragraph>