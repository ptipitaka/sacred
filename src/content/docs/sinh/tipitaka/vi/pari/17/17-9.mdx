---
title: "17.9 උබ්බාහිකවග්ග"
tableOfContents: false
sidebar:
  order: 14
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="455" book="pari">

<Paragraph number="2107" book="pari">
“කතිහි නු ඛෝ, භන්තේ, අඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ”ති?
</Paragraph>

<Paragraph number="2108" book="pari">
“පඤ්චහුපාලි, අඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ. කතමේහි පඤ්චහි? න අත්ථකුසලෝ හෝති, න ධම්මකුසලෝ හෝති, න නිරුත්තිකුසලෝ හෝති, න බ්‍යඤ්ජනකුසලෝ හෝති, න පුබ්බාපරකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ. පඤ්චහුපාලි, අඞ්ගේහි සමන්නාගතෝ භික්ඛු උබ්බාහිකාය සම්මන්නිතබ්බෝ. කතමේහි පඤ්චහි? අත්ථකුසලෝ හෝති, ධම්මකුසලෝ හෝති, නිරුත්තිකුසලෝ හෝති, බ්‍යඤ්ජනකුසලෝ හෝති, පුබ්බාපරකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය සම්මන්නිතබ්බෝ.
</Paragraph>

<Paragraph number="2109" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ. කතමේහි පඤ්චහි? කෝධනෝ හෝති කෝධාභිභූතෝ, මක්ඛී හෝති මක්ඛාභිභූතෝ, පළාසී හෝති පළාසාභිභූතෝ, ඉස්සුකී හෝති ඉස්සාභිභූතෝ, සන්දිට්ඨිපරාමාසී හෝති ආධානග්ගාහී දුප්පටිනිස්සග්ගී—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ. පඤ්චහුපාලි, අඞ්ගේහි සමන්නාගතෝ භික්ඛු උබ්බාහිකාය සම්මන්නිතබ්බෝ. කතමේහි පඤ්චහි? න කෝධනෝ හෝති න කෝධාභිභූතෝ, න මක්ඛී හෝති න මක්ඛාභිභූතෝ, න පළාසී හෝති න පළාසාභිභූතෝ, න ඉස්සුකී හෝති න ඉස්සාභිභූතෝ, අසන්දිට්ඨිපරාමාසී හෝති අනාධානග්ගාහී සුප්පටිනිස්සග්ගී—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය සම්මන්නිතබ්බෝ.
</Paragraph>

<Paragraph number="2110" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ. කතමේහි පඤ්චහි? කුප්පති, බ්‍යාපජ්ජති, පතිට්ඨියති, කෝපං ජනේති, අක්ඛමෝ හෝති අපදක්ඛිණග්ගාහී අනුසාසනිං—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ. පඤ්චහුපාලි, අඞ්ගේහි සමන්නාගතෝ භික්ඛු උබ්බාහිකාය සම්මන්නිතබ්බෝ. කතමේහි පඤ්චහි? න කුප්පති, න බ්‍යාපජ්ජති, න පතිට්ඨියති, න කෝපං ජනේති, ඛමෝ හෝති පදක්ඛිණග්ගාහී අනුසාසනිං—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය සම්මන්නිතබ්බෝ.
</Paragraph>

<Paragraph number="2111" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ. කතමේහි පඤ්චහි? පසාරේතා හෝති නෝ සාරේතා, අනෝකාසකම්මං කාරේත්වා පවත්තා හෝති, න යථාධම්මේ යථාවිනයේ යථාපත්තියා චෝදේතා හෝති, න යථාධම්මේ යථාවිනයේ යථාපත්තියා කාරේතා හෝති, න යථාදිට්ඨියා බ්‍යාකතා හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ. පඤ්චහුපාලි, අඞ්ගේහි සමන්නාගතෝ භික්ඛු උබ්බාහිකාය සම්මන්නිතබ්බෝ. කතමේහි පඤ්චහි? සාරේතා හෝති නෝ පසාරේතා, ඕකාසකම්මං කාරේත්වා පවත්තා හෝති, යථාධම්මේ යථාවිනයේ යථාපත්තියා චෝදේතා හෝති, යථාධම්මේ යථාවිනයේ යථාපත්තියා කාරේතා හෝති, යථාදිට්ඨියා බ්‍යාකතා හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය සම්මන්නිතබ්බෝ.
</Paragraph>

<Paragraph number="2112" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ. කතමේහි පඤ්චහි? ඡන්දාගතිං ගච්ඡති, දෝසාගතිං ගච්ඡති, මෝහාගතිං ගච්ඡති, භයාගතිං ගච්ඡති, අලජ්ජී ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ. පඤ්චහුපාලි, අඞ්ගේහි සමන්නාගතෝ භික්ඛු උබ්බාහිකාය සම්මන්නිතබ්බෝ. කතමේහි පඤ්චහි? න ඡන්දාගතිං ගච්ඡති, න දෝසාගතිං ගච්ඡති, න මෝහාගතිං ගච්ඡති, න භයාගතිං ගච්ඡති, ලජ්ජී ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය සම්මන්නිතබ්බෝ.
</Paragraph>

<Paragraph number="2113" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ. කතමේහි පඤ්චහි? ඡන්දාගතිං ගච්ඡති, දෝසාගතිං ගච්ඡති, මෝහාගතිං ගච්ඡති, භයාගතිං ගච්ඡති, අකුසලෝ ච හෝති විනයේ—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය න සම්මන්නිතබ්බෝ. පඤ්චහුපාලි, අඞ්ගේහි සමන්නාගතෝ භික්ඛු උබ්බාහිකාය සම්මන්නිතබ්බෝ. කතමේහි පඤ්චහි? න ඡන්දාගතිං ගච්ඡති, න දෝසාගතිං ගච්ඡති, න මෝහාගතිං ගච්ඡති, න භයාගතිං ගච්ඡති, කුසලෝ ච හෝති විනයේ—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු උබ්බාහිකාය සම්මන්නිතබ්බෝ”ති.
</Paragraph>

</Division>
<Division number="456" book="pari">

<Paragraph number="2114" book="pari">
“කතිහි නු ඛෝ, භන්තේ, අඞ්ගේහි සමන්නාගතෝ භික්ඛු බාලෝත්වේව සඞ්ඛං ගච්ඡතී”ති?
</Paragraph>

<Paragraph number="2115" book="pari">
“පඤ්චහුපාලි, අඞ්ගේහි සමන්නාගතෝ භික්ඛු බාලෝත්වේව සඞ්ඛං ගච්ඡති. කතමේහි පඤ්චහි? සුත්තං න ජානාති, සුත්තානුලෝමං න ජානාති, විනයං න ජානාති, විනයානුලෝමං න ජානාති, න ච ඨානාඨානකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු බාලෝත්වේව සඞ්ඛං ගච්ඡති. පඤ්චහුපාලි, අඞ්ගේහි සමන්නාගතෝ භික්ඛු පණ්ඩිතෝත්වේව සඞ්ඛං ගච්ඡති. කතමේහි පඤ්චහි? සුත්තං ජානාති, සුත්තානුලෝමං ජානාති, විනයං ජානාති, විනයානුලෝමං ජානාති, ඨානාඨානකුසලෝ ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු පණ්ඩිතෝත්වේව සඞ්ඛං ගච්ඡති.
</Paragraph>

<Paragraph number="2116" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු බාලෝත්වේව සඞ්ඛං ගච්ඡති. කතමේහි පඤ්චහි? ධම්මං න ජානාති, ධම්මානුලෝමං ජානාති, විනයං න ජානාති, විනයානුලෝමං න ජානාති, න ච පුබ්බාපරකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු බාලෝත්වේව සඞ්ඛං ගච්ඡති. පඤ්චහුපාලි, අඞ්ගේහි සමන්නාගතෝ භික්ඛු පණ්ඩිතෝත්වේව සඞ්ඛං ගච්ඡති. කතමේහි පඤ්චහි? ධම්මං ජානාති, ධම්මානුලෝමං ජානාති, විනයං ජානාති, විනයානුලෝමං ජානාති, පුබ්බාපරකුසලෝ ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු පණ්ඩිතෝත්වේව සඞ්ඛං ගච්ඡති.
</Paragraph>

<Paragraph number="2117" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු බාලෝත්වේව සඞ්ඛං ගච්ඡති. කතමේහි පඤ්චහි? වත්ථුං න ජානාති, නිදානං න ජානාති, පඤ්ඤත්තිං න ජානාති, පදපච්චාභට්ඨං න ජානාති, අනුසන්ධිවචනපථං න ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු බාලෝත්වේව සඞ්ඛං ගච්ඡති. පඤ්චහුපාලි, අඞ්ගේහි සමන්නාගතෝ භික්ඛු පණ්ඩිතෝත්වේව සඞ්ඛං ගච්ඡති. කතමේහි පඤ්චහි? වත්ථුං ජානාති, නිදානං ජානාති, පඤ්ඤත්තිං ජානාති, පදපච්චාභට්ඨං ජානාති, අනුසන්ධිවචනපථං ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු පණ්ඩිතෝත්වේව සඞ්ඛං ගච්ඡති.
</Paragraph>

<Paragraph number="2118" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු බාලෝත්වේව සඞ්ඛං ගච්ඡති. කතමේහි පඤ්චහි? ආපත්තිං න ජානාති, ආපත්තිසමුට්ඨානං න ජානාති, ආපත්තියා පයෝගං න ජානාති, ආපත්තියා වූපසමං න ජානාති, ආපත්තියා න විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු බාලෝත්වේව සඞ්ඛං ගච්ඡති. පඤ්චහුපාලි, අඞ්ගේහි සමන්නාගතෝ භික්ඛු පණ්ඩිතෝත්වේව සඞ්ඛං ගච්ඡති. කතමේහි පඤ්චහි? ආපත්තිං ජානාති, ආපත්තිසමුට්ඨානං ජානාති, ආපත්තියා පයෝගං ජානාති, ආපත්තියා වූපසමං ජානාති, ආපත්තියා විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු පණ්ඩිතෝත්වේව සඞ්ඛං ගච්ඡති.
</Paragraph>

<Paragraph number="2119" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු බාලෝත්වේව සඞ්ඛං ගච්ඡති. කතමේහි පඤ්චහි? අධිකරණං න ජානාති, අධිකරණසමුට්ඨානං න ජානාති, අධිකරණස්ස පයෝගං න ජානාති, අධිකරණස්ස වූපසමං න ජානාති, අධිකරණස්ස න විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු බාලෝත්වේව සඞ්ඛං ගච්ඡති. පඤ්චහුපාලි, අඞ්ගේහි සමන්නාගතෝ භික්ඛු පණ්ඩිතෝත්වේව සඞ්ඛං ගච්ඡති. කතමේහි පඤ්චහි? අධිකරණං ජානාති, අධිකරණසමුට්ඨානං ජානාති, අධිකරණස්ස පයෝගං ජානාති, අධිකරණස්ස වූපසමං ජානාති, අධිකරණස්ස විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු පණ්ඩිතෝත්වේව සඞ්ඛං ගච්ඡතී”ති.

</Paragraph>
</Division>

<Paragraph number="2120" type="center" book="pari">
උබ්බාහිකවග්ගෝ නිට්ඨිතෝ නවමෝ.



</Paragraph>

<Paragraph number="2121" type="center" book="pari">
තස්සුද්දානං


</Paragraph>

<Paragraph number="2122" type="verses" book="pari">
_න අත්ථකුසලෝ චේව,_  
_කෝධනෝ කුප්පතී ච යෝ;_  
_පසාරේතා ඡන්දාගතිං,_  
_අකුසලෝ තථේව ච._  

</Paragraph>

<Paragraph number="2123" type="verses" book="pari">
_සුත්තං ධම්මඤ්ච වත්ථුඤ්ච,_  
_ආපත්ති අධිකරණං;_  
_ද්වේ ද්වේ පකාසිතා සබ්බේ,_  
_කණ්හසුක්කං විජානථාති._
</Paragraph>