---
title: "17.8 භික්ඛුනෝවාදවග්ග"
tableOfContents: false
sidebar:
  order: 13
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="450" book="pari">

<Paragraph number="2085" book="pari">
“කතිහි නු ඛෝ, භන්තේ, අඞ්ගේහි සමන්නාගතස්ස භික්ඛුනෝ භික්ඛුනිසංඝේනේව කම්මං කාතබ්බන්”ති?
</Paragraph>

<Paragraph number="2086" book="pari">
“පඤ්චහුපාලි, අඞ්ගේහි සමන්නාගතස්ස භික්ඛුනෝ භික්ඛුනිසංඝේනේව කම්මං කාතබ්බං, අවන්දියෝ සෝ භික්ඛු භික්ඛුනිසංඝේන. කතමේහි පඤ්චහි? විවරිත්වා කායං භික්ඛුනීනං දස්සේති, ඌරුං දස්සේති, අඞ්ගජාතං දස්සේති, උභෝ අංසකූටේ දස්සේති, ඕභාසති, ගිහී සම්පයෝජේති—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ භික්ඛුනිසංඝේනේව කම්මං කාතබ්බං. අවන්දියෝ සෝ භික්ඛු භික්ඛුනිසංඝේන.
</Paragraph>

<Paragraph number="2087" book="pari">
අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ භික්ඛුනිසංඝේනේව කම්මං කාතබ්බං, අවන්දියෝ සෝ භික්ඛු භික්ඛුනිසංඝේන. කතමේහි පඤ්චහි? භික්ඛුනීනං අලාභාය පරිසක්කති, භික්ඛුනීනං අනත්ථාය පරිසක්කති, භික්ඛුනීනං අවාසාය පරිසක්කති, භික්ඛුනියෝ අක්කෝසති පරිභාසති, භික්ඛූ භික්ඛුනීහි භේදේති—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ භික්ඛුනිසංඝේනේව කම්මං කාතබ්බං, අවන්දියෝ සෝ භික්ඛු භික්ඛුනිසංඝේන.
</Paragraph>

<Paragraph number="2088" book="pari">
අපරේහිපි, උපාලි, පඤ්චහඞ්ගේහි සමන්නාගතස්ස භික්ඛුනෝ භික්ඛුනිසංඝේනේව කම්මං කාතබ්බං, අවන්දියෝ සෝ භික්ඛු භික්ඛුනිසංඝේන. කතමේහි පඤ්චහි? භික්ඛුනීනං අලාභාය පරිසක්කති, භික්ඛුනීනං අනත්ථාය පරිසක්කති, භික්ඛුනීනං අවාසාය පරිසක්කති, භික්ඛුනියෝ අක්කෝසති පරිභාසති, භික්ඛූ භික්ඛුනීහි සම්පයෝජේති—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ භික්ඛුනිසංඝේනේව කම්මං කාතබ්බං, අවන්දියෝ සෝ භික්ඛු භික්ඛුනිසංඝේනා”ති.
</Paragraph>

</Division>
<Division number="451" book="pari">

<Paragraph number="2089" book="pari">
“කතිහි නු ඛෝ, භන්තේ, අඞ්ගේහි සමන්නාගතාය භික්ඛුනියා කම්මං කාතබ්බන්”ති?
</Paragraph>

<Paragraph number="2090" book="pari">
“පඤ්චහුපාලි, අඞ්ගේහි සමන්නාගතාය භික්ඛුනියා කම්මං කාතබ්බං. කතමේහි පඤ්චහි? විවරිත්වා කායං භික්ඛූනං දස්සේති, ඌරුං දස්සේති, අඞ්ගජාතං දස්සේති, උභෝ අංසකූටේ දස්සේති, ඕභාසති, ගිහී සම්පයෝජේති—  ඉමේහි ඛෝ, උපාලි, පඤ්චහඞ්ගේහි සමන්නාගතාය භික්ඛුනියා කම්මං කාතබ්බං.
</Paragraph>

<Paragraph number="2091" book="pari">
අපරේහිපි, උපාලි, පඤ්චහඞ්ගේහි සමන්නාගතාය භික්ඛුනියා කම්මං කාතබ්බං. කතමේහි පඤ්චහි? භික්ඛූනං අලාභාය පරිසක්කති, භික්ඛූනං අනත්ථාය පරිසක්කති, භික්ඛූනං අවාසාය පරිසක්කති, භික්ඛූ අක්කෝසති පරිභාසති, භික්ඛුනියෝ භික්ඛූහි භේදේති—  ඉමේහි ඛෝ, උපාලි, පඤ්චහඞ්ගේහි සමන්නාගතාය භික්ඛුනියා කම්මං කාතබ්බං.
</Paragraph>

<Paragraph number="2092" book="pari">
අපරේහිපි, උපාලි, පඤ්චහඞ්ගේහි සමන්නාගතාය භික්ඛුනියා කම්මං කාතබ්බං. කතමේහි පඤ්චහි? භික්ඛූනං අලාභාය පරිසක්කති, භික්ඛූනං අනත්ථාය පරිසක්කති, භික්ඛූනං අවාසාය පරිසක්කති, භික්ඛූ අක්කෝසති පරිභාසති, භික්ඛුනියෝ භික්ඛූහි සම්පයෝජේති—  ඉමේහි ඛෝ, උපාලි, පඤ්චහඞ්ගේහි සමන්නාගතාය භික්ඛුනියා කම්මං කාතබ්බන්”ති.
</Paragraph>

</Division>
<Division number="452" book="pari">

<Paragraph number="2093" book="pari">
“කතිහි නු ඛෝ, භන්තේ, අඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ඨපේතබ්බෝ”ති?
</Paragraph>

<Paragraph number="2094" book="pari">
“පඤ්චහුපාලි, අඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ඨපේතබ්බෝ. කතමේහි පඤ්චහි? අලජ්ජී ච හෝති, බාලෝ ච, අපකතත්තෝ ච, චාවනාධිප්පායෝ වත්තා හෝති, නෝ වුට්ඨානාධිප්පායෝ—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ඨපේතබ්බෝ.
</Paragraph>

<Paragraph number="2095" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ඨපේතබ්බෝ. කතමේහි පඤ්චහි? අපරිසුද්ධකායසමාචාරෝ හෝති, අපරිසුද්ධවචීසමාචාරෝ හෝති, අපරිසුද්ධාජීවෝ හෝති, බාලෝ හෝති, අබ්‍යත්තෝ, න පටිබලෝ අනුයුඤ්ජියමානෝ අනුයෝගං දාතුං—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ඨපේතබ්බෝ.
</Paragraph>

<Paragraph number="2096" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ඨපේතබ්බෝ. කතමේහි පඤ්චහි? කායිකේන අනාචාරේන සමන්නාගතෝ හෝති, වාචසිකේන අනාචාරේන සමන්නාගතෝ හෝති, කායිකවාචසිකේන අනාචාරේන සමන්නාගතෝ හෝති, භික්ඛුනීනං අක්කෝසකපරිභාසකෝ හෝති, භික්ඛුනීහි සද්ධිං සංසට්ඨෝ විහරති අනනුලෝමිකේන සංසග්ගේන—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ඨපේතබ්බෝ.
</Paragraph>

<Paragraph number="2097" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ඨපේතබ්බෝ. කතමේහි පඤ්චහි? අලජ්ජී ච හෝති, බාලෝ ච, අපකතත්තෝ ච, භණ්ඩනකාරකෝ ච හෝති කලහකාරකෝ, සික්ඛාය ච න පරිපූරිකාරී—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ඨපේතබ්බෝ”ති.
</Paragraph>

</Division>
<Division number="453" book="pari">

<Paragraph number="2098" book="pari">
“කතිහි නු ඛෝ, භන්තේ, අඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ගහේතබ්බෝ”ති?
</Paragraph>

<Paragraph number="2099" book="pari">
“පඤ්චහුපාලි, අඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ගහේතබ්බෝ. කතමේහි පඤ්චහි? කායිකේන අනාචාරේන සමන්නාගතෝ හෝති, වාචසිකේන අනාචාරේන සමන්නාගතෝ හෝති, කායිකවාචසිකේන අනාචාරේන සමන්නාගතෝ හෝති, භික්ඛුනීනං අක්කෝසකපරිභාසකෝ හෝති, භික්ඛුනීහි සද්ධිං සංසට්ඨෝ විහරති අනනුලෝමිකේන සංසග්ගේන—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ගහේතබ්බෝ.
</Paragraph>

<Paragraph number="2100" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ගහේතබ්බෝ. කතමේහි පඤ්චහි? අලජ්ජී ච හෝති, බාලෝ ච, අපකතත්තෝ ච, ගමිකෝ වා හෝති, ගිලානෝ වා—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා භික්ඛුනීනං ඕවාදෝ න ගහේතබ්බෝ”ති.
</Paragraph>

</Division>
<Division number="454" book="pari">

<Paragraph number="2101" book="pari">
“කතිහි නු ඛෝ, භන්තේ, අඞ්ගේහි සමන්නාගතේන භික්ඛුනා සද්ධිං න සාකච්ඡිතබ්බෝ”ති?
</Paragraph>

<Paragraph number="2102" book="pari">
“පඤ්චහුපාලි, අඞ්ගේහි සමන්නාගතේන භික්ඛුනා සද්ධිං න සාකච්ඡිතබ්බෝ. කතමේහි පඤ්චහි? න අසේක්ඛේන සීලක්ඛන්ධේන සමන්නාගතෝ හෝති, න අසේක්ඛේන සමාධික්ඛන්ධේන සමන්නාගතෝ හෝති, න අසේක්ඛේන පඤ්ඤාක්ඛන්ධේන සමන්නාගතෝ හෝති, න අසේක්ඛේන විමුත්තික්ඛන්ධේන සමන්නාගතෝ හෝති, න අසේක්ඛේන විමුත්තිඤාණදස්සනක්ඛන්ධේන සමන්නාගතෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සද්ධිං න සාකච්ඡිතබ්බෝ. පඤ්චහුපාලි, අඞ්ගේහි සමන්නාගතේන භික්ඛුනා සද්ධිං සාකච්ඡිතබ්බෝ. කතමේහි පඤ්චහි? අසේක්ඛේන සීලක්ඛන්ධේන සමන්නාගතෝ හෝති, අසේක්ඛේන සමාධික්ඛන්ධේන සමන්නාගතෝ හෝති, අසේක්ඛේන පඤ්ඤාක්ඛන්ධේන සමන්නාගතෝ හෝති, අසේක්ඛේන විමුත්තික්ඛන්ධේන සමන්නාගතෝ හෝති, අසේක්ඛේන විමුත්තිඤාණදස්සනක්ඛන්ධේන සමන්නාගතෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සද්ධිං සාකච්ඡිතබ්බෝ.
</Paragraph>

<Paragraph number="2103" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා සද්ධිං න සාකච්ඡිතබ්බෝ. කතමේහි පඤ්චහි? න අත්ථපටිසම්භිදාපත්තෝ හෝති, න ධම්මපටිසම්භිදාපත්තෝ හෝති, න නිරුත්තිපටිසම්භිදාපත්තෝ හෝති, න පටිභානපටිසම්භිදාපත්තෝ හෝති, යථාවිමුත්තං චිත්තං න පච්චවේක්ඛිතා—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සද්ධිං න සාකච්ඡිතබ්බෝ. පඤ්චහුපාලි, අඞ්ගේහි සමන්නාගතේන භික්ඛුනා සද්ධිං සාකච්ඡිතබ්බෝ. කතමේහි පඤ්චහි? අත්ථපටිසම්භිදාපත්තෝ හෝති, ධම්මපටිසම්භිදාපත්තෝ හෝති, නිරුත්තිපටිසම්භිදාපත්තෝ හෝති, පටිභානපටිසම්භිදාපත්තෝ හෝති, යථාවිමුත්තං චිත්තං පච්චවේක්ඛිතා—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා සද්ධිං සාකච්ඡිතබ්බෝ”ති.

</Paragraph>
</Division>

<Paragraph number="2104" type="center" book="pari">
භික්ඛුනෝවාදවග්ගෝ නිට්ඨිතෝ අට්ඨමෝ.



</Paragraph>

<Paragraph number="2105" type="center" book="pari">
තස්සුද්දානං


</Paragraph>

<Paragraph number="2106" type="verses" book="pari">
_භික්ඛුනීහේව කාතබ්බං,_  
_අපරේහි තථා දුවේ;_  
_භික්ඛුනීනං තයෝ කම්මා,_  
_න ඨපේතබ්බා ද්වේ දුකා;_  
_න ගහේතබ්බා ද්වේ වුත්තා,_  
_සාකච්ඡාසු ච ද්වේ දුකාති._
</Paragraph>