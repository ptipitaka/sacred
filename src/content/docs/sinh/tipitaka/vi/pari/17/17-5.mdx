---
title: "17.5 අත්තාදානවග්ග"
tableOfContents: false
sidebar:
  order: 10
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="436" book="pari">

<Paragraph number="2025" book="pari">
“චෝදකේන, භන්තේ, භික්ඛුනා පරං චෝදේතුකාමේන කති ධම්මේ අජ්ඣත්තං පච්චවේක්ඛිත්වා පරෝ චෝදේතබ්බෝ”ති?
</Paragraph>

<Paragraph number="2026" book="pari">
“චෝදකේනුපාලි, භික්ඛුනා පරං චෝදේතුකාමේන පඤ්ච ධම්මේ අජ්ඣත්තං පච්චවේක්ඛිත්වා පරෝ චෝදේතබ්බෝ. කතමේ පඤ්ච? චෝදකේනුපාලි, භික්ඛුනා පරං චෝදේතුකාමේන ඒවං පච්චවේක්ඛිතබ්බං—
</Paragraph>

<Paragraph number="2027" book="pari">
‘පරිසුද්ධකායසමාචාරෝ නු ඛෝම්හි, පරිසුද්ධේනම්හි කායසමාචාරේන සමන්නාගතෝ අච්ඡිද්දේන අප්පටිමංසේන, සංවිජ්ජති නු ඛෝ මේ ඒසෝ ධම්මෝ උදාහු නෝ’ති. නෝ චේ, උපාලි, භික්ඛු පරිසුද්ධකායසමාචාරෝ හෝති, පරිසුද්ධේන කායසමාචාරේන සමන්නාගතෝ අච්ඡිද්දේන අප්පටිමංසේන, තස්ස භවන්ති වත්තාරෝ—  ‘ඉඞ්ඝ තාව ආයස්මා කායිකං සික්ඛස්සූ’ති ඉතිස්ස භවන්ති වත්තාරෝ.
</Paragraph>

<Paragraph number="2028" book="pari">
පුන චපරං, උපාලි, චෝදකේන භික්ඛුනා පරං චෝදේතුකාමේන ඒවං පච්චවේක්ඛිතබ්බං—  ‘පරිසුද්ධවචීසමාචාරෝ නු ඛෝම්හි, පරිසුද්ධේනම්හි වචීසමාචාරේන සමන්නාගතෝ අච්ඡිද්දේන අප්පටිමංසේන, සංවිජ්ජති නු ඛෝ මේ ඒසෝ ධම්මෝ උදාහු නෝ’ති. නෝ චේ, උපාලි, භික්ඛු පරිසුද්ධවචීසමාචාරෝ හෝති, පරිසුද්ධේන වචීසමාචාරේන සමන්නාගතෝ අච්ඡිද්දේන අප්පටිමංසේන, තස්ස භවන්ති වත්තාරෝ—  ‘ඉඞ්ඝ තාව ආයස්මා වාචසිකං සික්ඛස්සූ’ති ඉතිස්ස භවන්ති වත්තාරෝ.
</Paragraph>

<Paragraph number="2029" book="pari">
පුන චපරං, උපාලි, චෝදකේන භික්ඛුනා පරං චෝදේතුකාමේන ඒවං පච්චවේක්ඛිතබ්බං—  ‘මේත්තං නු ඛෝ මේ චිත්තං පච්චුපට්ඨිතං සබ්‍රහ්මචාරීසු අනාඝාතං, සංවිජ්ජති නු ඛෝ මේ ඒසෝ ධම්මෝ උදාහු නෝ’ති. නෝ චේ, උපාලි, භික්ඛුනෝ මේත්තං චිත්තං පච්චුපට්ඨිතං හෝති සබ්‍රහ්මචාරීසු අනාඝාතං, තස්ස භවන්ති වත්තාරෝ—  ‘ඉඞ්ඝ තාව ආයස්මා සබ්‍රහ්මචාරීසු මේත්තං චිත්තං උපට්ඨාපේහී’ති ඉතිස්ස භවන්ති වත්තාරෝ.
</Paragraph>

<Paragraph number="2030" book="pari">
පුන චපරං, උපාලි, චෝදකේන භික්ඛුනා පරං චෝදේතුකාමේන ඒවං පච්චවේක්ඛිතබ්බං—  ‘බහුස්සුතෝ නු ඛෝම්හි සුතධරෝ සුතසන්නිචයෝ, යේ තේ ධම්මා ආදිකල්‍යාණා මජ්ඣේකල්‍යාණා පරියෝසානකල්‍යාණා සාත්ථං සබ්‍යඤ්ජනං කේවලපරිපුණ්ණං පරිසුද්ධං බ්‍රහ්මචරියං අභිවදන්ති, තථාරූපා මේ ධම්මා බහුස්සුතා හෝන්ති ධාතා වචසා පරිචිතා මනසානුපේක්ඛිතා දිට්ඨියා සුප්පටිවිද්ධා, සංවිජ්ජති නු ඛෝ මේ ඒසෝ ධම්මෝ උදාහු නෝ’ති. නෝ චේ, උපාලි, භික්ඛු බහුස්සුතෝ හෝති සුතධරෝ සුතසන්නිචයෝ, යේ තේ ධම්මා ආදිකල්‍යාණා මජ්ඣේකල්‍යාණා පරියෝසානකල්‍යාණා සාත්ථං සබ්‍යඤ්ජනං කේවලපරිපුණ්ණං පරිසුද්ධං බ්‍රහ්මචරියං අභිවදන්ති, තථාරූපස්ස ධම්මා න බහුස්සුතා හෝන්ති ධාතා වචසා පරිචිතා මනසානුපේක්ඛිතා දිට්ඨියා සුප්පටිවිද්ධා, තස්ස භවන්ති වත්තාරෝ—  ‘ඉඞ්ඝ තාව ආයස්මා ආගමං පරියාපුණස්සූ’ති ඉතිස්ස භවන්ති වත්තාරෝ.
</Paragraph>

<Paragraph number="2031" book="pari">
පුන චපරං, උපාලි, චෝදකේන භික්ඛුනා පරං චෝදේතුකාමේන ඒවං පච්චවේක්ඛිතබ්බං—  ‘උභයානි ඛෝ මේ පාතිමෝක්ඛානි විත්ථාරේන ස්වාගතානි හෝන්ති සුවිභත්තානි සුප්පවත්තීනි සුවිනිච්ඡිතානි සුත්තසෝ අනුබ්‍යඤ්ජනසෝ, සංවිජ්ජති නු ඛෝ මේ ඒසෝ ධම්මෝ උදාහු නෝ’ති. නෝ චේ, උපාලි, භික්ඛුනෝ උභයානි පාතිමෝක්ඛානි විත්ථාරේන ස්වාගතානි හෝන්ති සුවිභත්තානි සුප්පවත්තීනි සුවිනිච්ඡිතානි සුත්තසෝ අනුබ්‍යඤ්ජනසෝ, ‘ඉදං පනාවුසෝ කත්ථ වුත්තං භගවතා’ති ඉති පුට්ඨෝ න සම්පායති, ( ) තස්ස භවන්ති වත්තාරෝ—  ‘ඉඞ්ඝ තාව ආයස්මා විනයං පරියාපුණස්සූ’ති ඉතිස්ස භවන්ති වත්තාරෝ. චෝදකේනුපාලි, භික්ඛුනා පරං චෝදේතුකාමේන ඉමේ පඤ්ච ධම්මේ අජ්ඣත්තං පච්චවේක්ඛිත්වා පරෝ චෝදේතබ්බෝ”ති.
</Paragraph>

</Division>
<Division number="437" book="pari">

<Paragraph number="2032" book="pari">
“චෝදකේන, භන්තේ, භික්ඛුනා පරං චෝදේතුකාමේන කති ධම්මේ අජ්ඣත්තං උපට්ඨාපේත්වා පරෝ චෝදේතබ්බෝ”ති?
</Paragraph>

<Paragraph number="2033" book="pari">
“චෝදකේනුපාලි, භික්ඛුනා පරං චෝදේතුකාමේන පඤ්ච ධම්මේ අජ්ඣත්තං උපට්ඨාපේත්වා පරෝ චෝදේතබ්බෝ. කතමේ පඤ්ච? කාලේන වක්ඛාමි නෝ අකාලේන, භූතේන වක්ඛාමි නෝ අභූතේන, සණ්හේන වක්ඛාමි නෝ ඵරුසේන, අත්ථසංහිතේන වක්ඛාමි නෝ අනත්ථසංහිතේන, මේත්තාචිත්තෝ වක්ඛාමි නෝ දෝසන්තරෝති—  චෝදකේනුපාලි, භික්ඛුනා පරං චෝදේතුකාමේන ඉමේ පඤ්ච ධම්මේ අජ්ඣත්තං උපට්ඨාපේත්වා පරෝ චෝදේතබ්බෝ”ති.
</Paragraph>

</Division>
<Division number="438" book="pari">

<Paragraph number="2034" book="pari">
“චෝදකේන, භන්තේ, භික්ඛුනා පරං චෝදේතුකාමේන කති ධම්මේ අජ්ඣත්තං මනසි කරිත්වා පරෝ චෝදේතබ්බෝ”ති?
</Paragraph>

<Paragraph number="2035" book="pari">
“චෝදකේනුපාලි, භික්ඛුනා පරං චෝදේතුකාමේන පඤ්ච ධම්මේ අජ්ඣත්තං මනසි කරිත්වා පරෝ චෝදේතබ්බෝ. කතමේ පඤ්ච? කාරුඤ්ඤතා, හිතේසිතා, අනුකම්පතා, ආපත්තිවුට්ඨානතා, විනයපුරේක්ඛාරතා—  චෝදකේනුපාලි, භික්ඛුනා පරං චෝදේතුකාමේන ඉමේ පඤ්ච ධම්මේ අජ්ඣත්තං මනසි කරිත්වා පරෝ චෝදේතබ්බෝ”ති.
</Paragraph>

</Division>
<Division number="439" book="pari">

<Paragraph number="2036" book="pari">
“කතිහි නු ඛෝ, භන්තේ, අඞ්ගේහි සමන්නාගතස්ස භික්ඛුනෝ ඕකාසකම්මං කාරාපේන්තස්ස නාලං ඕකාසකම්මං කාතුන්”ති?
</Paragraph>

<Paragraph number="2037" book="pari">
“පඤ්චහුපාලි, අඞ්ගේහි සමන්නාගතස්ස භික්ඛුනෝ ඕකාසකම්මං කාරාපේන්තස්ස නාලං ඕකාසකම්මං කාතුං. කතමේහි පඤ්චහි? අපරිසුද්ධකායසමාචාරෝ හෝති, අපරිසුද්ධවචීසමාචාරෝ හෝති, අපරිසුද්ධාජීවෝ හෝති, බාලෝ හෝති අබ්‍යත්තෝ, න පටිබලෝ අනුයුඤ්ජියමානෝ අනුයෝගං දාතුං—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ ඕකාසකම්මං කාරාපේන්තස්ස නාලං ඕකාසකම්මං කාතුං.
</Paragraph>

<Paragraph number="2038" book="pari">
පඤ්චහුපාලි, අඞ්ගේහි සමන්නාගතස්ස භික්ඛුනෝ ඕකාසකම්මං කාරාපේන්තස්ස අලං ඕකාසකම්මං කාතුං. කතමේහි පඤ්චහි? පරිසුද්ධකායසමාචාරෝ හෝති, පරිසුද්ධවචීසමාචාරෝ හෝති, පරිසුද්ධාජීවෝ හෝති, පණ්ඩිතෝ හෝති බ්‍යත්තෝ පටිබලෝ අනුයුඤ්ජියමානෝ අනුයෝගං දාතුං—  ඉමේහි ඛෝ, උපාලි, පඤ්චහඞ්ගේහි සමන්නාගතස්ස භික්ඛුනෝ ඕකාසකම්මං කාරාපේන්තස්ස අලං ඕකාසකම්මං කාතුන්”ති.
</Paragraph>

</Division>
<Division number="440" book="pari">

<Paragraph number="2039" book="pari">
“අත්තාදානං ආදාතුකාමේන, භන්තේ, භික්ඛුනා කතිහඞ්ගේහි සමන්නාගතං අත්තාදානං ආදාතබ්බන්”ති?
</Paragraph>

<Paragraph number="2040" book="pari">
“අත්තාදානං ආදාතුකාමේනුපාලි, භික්ඛුනා පඤ්චඞ්ගසමන්නාගතං අත්තාදානං ආදාතබ්බං. කතමේ පඤ්ච? අත්තාදානං ආදාතුකාමේන, උපාලි, භික්ඛුනා ඒවං පච්චවේක්ඛිතබ්බං—  ‘යං ඛෝ අහං ඉමං අත්තාදානං ආදාතුකාමෝ, කාලෝ නු ඛෝ ඉමං අත්තාදානං ආදාතුං උදාහු නෝ’ති. සචේ, උපාලි, භික්ඛු පච්චවේක්ඛමානෝ ඒවං ජානාති—  ‘අකාලෝ ඉමං අත්තාදානං ආදාතුං නෝ කාලෝ’ති, න තං, උපාලි, අත්තාදානං ආදාතබ්බං.
</Paragraph>

<Paragraph number="2041" book="pari">
සචේ පනුපාලි, භික්ඛු පච්චවේක්ඛමානෝ ඒවං ජානාති—  ‘කාලෝ ඉමං අත්තාදානං ආදාතුං නෝ අකාලෝ’ති, තේනුපාලි, භික්ඛුනා උත්තරි පච්චවේක්ඛිතබ්බං—  ‘යං ඛෝ අහං ඉමං අත්තාදානං ආදාතුකාමෝ භූතං නු ඛෝ ඉදං අත්තාදානං උදාහු නෝ’ති. සචේ, උපාලි, භික්ඛු පච්චවේක්ඛමානෝ ඒවං ජානාති—  ‘අභූතං ඉදං අත්තාදානං නෝ භූතන්’ති, න තං, උපාලි, අත්තාදානං ආදාතබ්බං.
</Paragraph>

<Paragraph number="2042" book="pari">
සචේ පනුපාලි, භික්ඛු පච්චවේක්ඛමානෝ ඒවං ජානාති—  ‘භූතං ඉදං අත්තාදානං නෝ අභූතන්’ති, තේනුපාලි, භික්ඛුනා උත්තරි පච්චවේක්ඛිතබ්බං—  ‘යං ඛෝ අහං ඉමං අත්තාදානං ආදාතුකාමෝ, අත්ථසංහිතං නු ඛෝ ඉදං අත්තාදානං උදාහු නෝ’ති. සචේ, උපාලි, භික්ඛු පච්චවේක්ඛමානෝ ඒවං ජානාති—  ‘අනත්ථසංහිතං ඉදං අත්තාදානං නෝ අත්ථසංහිතන්’ති, න තං, උපාලි, අත්තාදානං ආදාතබ්බං.
</Paragraph>

<Paragraph number="2043" book="pari">
සචේ පනුපාලි, භික්ඛු පච්චවේක්ඛමානෝ ඒවං ජානාති—  ‘අත්ථසංහිතං ඉදං අත්තාදානං නෝ අනත්ථසංහිතන්’ති, තේනුපාලි, භික්ඛුනා උත්තරි පච්චවේක්ඛිතබ්බං—  ‘ඉමං ඛෝ අහං අත්තාදානං ආදියමානෝ ලභිස්සාමි සන්දිට්ඨේ සම්භත්තේ භික්ඛූ ධම්මතෝ විනයතෝ පක්ඛේ උදාහු නෝ’ති. සචේ, උපාලි, භික්ඛු පච්චවේක්ඛමානෝ ඒවං ජානාති—  ‘ඉමං ඛෝ අහං අත්තාදානං ආදියමානෝ න ලභිස්සාමි සන්දිට්ඨේ සම්භත්තේ භික්ඛූ ධම්මතෝ විනයතෝ පක්ඛේ’ති, න තං, උපාලි, අත්තාදානං ආදාතබ්බං.
</Paragraph>

<Paragraph number="2044" book="pari">
සචේ පනුපාලි, භික්ඛු පච්චවේක්ඛමානෝ ඒවං ජානාති—  ‘ඉදං ඛෝ අහං අත්තාදානං ආදියමානෝ ලභිස්සාමි සන්දිට්ඨේ සම්භත්තේ භික්ඛූ ධම්මතෝ විනයතෝ පක්ඛේ’ති, තේනුපාලි, භික්ඛුනා උත්තරි පච්චවේක්ඛිතබ්බං—  ‘ඉමං ඛෝ මේ අත්තාදානං ආදියතෝ භවිස්සති සංඝස්ස තතෝනිදානං භණ්ඩනං කලහෝ විග්ගහෝ විවාදෝ සංඝභේදෝ සංඝරාජි සංඝවවත්ථානං සංඝනානාකරණං උදාහු නෝ’ති. සචේ, උපාලි, භික්ඛු පච්චවේක්ඛමානෝ ඒවං ජානාති—  ‘ඉමං ඛෝ මේ අත්තාදානං ආදියතෝ භවිස්සති සංඝස්ස තතෝනිදානං භණ්ඩනං කලහෝ විග්ගහෝ විවාදෝ සංඝභේදෝ සංඝරාජි සංඝවවත්ථානං සංඝනානාකරණන්’ති, න තං, උපාලි, අත්තාදානං ආදාතබ්බං.
</Paragraph>

<Paragraph number="2045" book="pari">
සචේ පනුපාලි, භික්ඛු පච්චවේක්ඛමානෝ ඒවං ජානාති—  ‘ඉමං ඛෝ මේ අත්තාදානං ආදියතෝ න භවිස්සති සංඝස්ස තතෝනිදානං භණ්ඩනං කලහෝ විග්ගහෝ විවාදෝ සංඝභේදෝ සංඝරාජි සංඝවවත්ථානං සංඝනානාකරණන්’ති, තං ආදාතබ්බං, උපාලි, අත්තාදානං. ඒවං පඤ්චඞ්ගසමන්නාගතං ඛෝ, උපාලි, අත්තාදානං ආදින්නං පච්ඡාපි අවිප්පටිසාරකරං භවිස්සතී”ති.
</Paragraph>

</Division>
<Division number="441" book="pari">

<Paragraph number="2046" book="pari">
“කතිහි නු ඛෝ, භන්තේ, අඞ්ගේහි සමන්නාගතෝ භික්ඛු අධිකරණජාතානං භික්ඛූනං බහූපකාරෝ හෝතී”ති?
</Paragraph>

<Paragraph number="2047" book="pari">
“පඤ්චහුපාලි, අඞ්ගේහි සමන්නාගතෝ භික්ඛු අධිකරණජාතානං භික්ඛූනං බහූපකාරෝ හෝති. කතමේහි පඤ්චහි? සීලවා හෝති, පාතිමෝක්ඛසංවරසංවුතෝ විහරති ආචාරගෝචරසම්පන්නෝ අණුමත්තේසු වජ්ජේසු භයදස්සාවී, සමාදාය සික්ඛති සික්ඛාපදේසු; බහුස්සුතෝ හෝති සුතධරෝ සුතසන්නිචයෝ; යේ තේ ධම්මා ආදිකල්‍යාණා මජ්ඣේකල්‍යාණා පරියෝසානකල්‍යාණා සාත්ථං සබ්‍යඤ්ජනං කේවලපරිපුණ්ණං පරිසුද්ධං බ්‍රහ්මචරියං අභිවදන්ති තථාරූපස්ස ධම්මා බහුස්සුතා හෝන්ති ධාතා වචසා පරිචිතා මනසානුපේක්ඛිතා දිට්ඨියා සුප්පටිවිද්ධා, උභයානි ඛෝ පනස්ස පාතිමෝක්ඛානි විත්ථාරේන ස්වාගතානි හෝන්ති සුවිභත්තානි සුප්පවත්තීනි සුවිනිච්ඡිතානි සුත්තසෝ අනුබ්‍යඤ්ජනසෝ; විනයේ ඛෝ පන ඨිතෝ හෝති අසංහීරෝ; පටිබලෝ හෝති උභෝ අත්ථපච්චත්ථිකේ අස්සාසේතුං සඤ්ඤාපේතුං නිජ්ඣාපේතුං පේක්ඛේතුං පසාදේතුං—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු අධිකරණජාතානං භික්ඛූනං බහූපකාරෝ හෝති.
</Paragraph>

<Paragraph number="2048" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු අධිකරණජාතානං භික්ඛූනං බහූපකාරෝ හෝති. කතමේහි පඤ්චහි? පරිසුද්ධකායසමාචාරෝ හෝති, පරිසුද්ධවචීසමාචාරෝ හෝති, පරිසුද්ධාජීවෝ හෝති, පණ්ඩිතෝ හෝති බ්‍යත්තෝ, පටිබලෝ අනුයුඤ්ජියමානෝ අනුයෝගං දාතුං—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු අධිකරණජාතානං භික්ඛූනං බහූපකාරෝ හෝති.
</Paragraph>

<Paragraph number="2049" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු අධිකරණජාතානං භික්ඛූනං බහූපකාරෝ හෝති. කතමේහි පඤ්චහි? වත්ථුං ජානාති, නිදානං ජානාති, පඤ්ඤත්තිං ජානාති, පදපච්චාභට්ඨං ජානාති, අනුසන්ධිවචනපථං ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු අධිකරණජාතානං භික්ඛූනං බහූපකාරෝ හෝතී”ති.
</Paragraph>

</Division>
<Division number="442" book="pari">

<Paragraph number="2050" book="pari">
“කතිහි නු ඛෝ, භන්තේ, අඞ්ගේහි සමන්නාගතේන භික්ඛුනා නානුයුඤ්ජිතබ්බන්”ති?
</Paragraph>

<Paragraph number="2051" book="pari">
“පඤ්චහුපාලි, අඞ්ගේහි සමන්නාගතේන භික්ඛුනා නානුයුඤ්ජිතබ්බං. කතමේහි පඤ්චහි? සුත්තං න ජානාති, සුත්තානුලෝමං න ජානාති, විනයං න ජානාති, විනයානුලෝමං න ජානාති, න ච ඨානාඨානකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා නානුයුඤ්ජිතබ්බං.
</Paragraph>

<Paragraph number="2052" book="pari">
පඤ්චහුපාලි, අඞ්ගේහි සමන්නාගතේන භික්ඛුනා අනුයුඤ්ජිතබ්බං. කතමේහි පඤ්චහි? සුත්තං ජානාති, සුත්තානුලෝමං ජානාති, විනයං ජානාති, විනයානුලෝමං ජානාති, ඨානාඨානකුසලෝ ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා අනුයුඤ්ජිතබ්බං.
</Paragraph>

<Paragraph number="2053" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා නානුයුඤ්ජිතබ්බං. කතමේහි පඤ්චහි? ධම්මං න ජානාති, ධම්මානුලෝමං න ජානාති, විනයං න ජානාති, විනයානුලෝමං න ජානාති, න ච පුබ්බාපරකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා නානුයුඤ්ජිතබ්බං.
</Paragraph>

<Paragraph number="2054" book="pari">
පඤ්චහුපාලි, අඞ්ගේහි සමන්නාගතේන භික්ඛුනා අනුයුඤ්ජිතබ්බං. කතමේහි පඤ්චහි? ධම්මං ජානාති, ධම්මානුලෝමං ජානාති, විනයං ජානාති, විනයානුලෝමං ජානාති, පුබ්බාපරකුසලෝ ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා අනුයුඤ්ජිතබ්බං.
</Paragraph>

<Paragraph number="2055" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා නානුයුඤ්ජිතබ්බං. කතමේහි පඤ්චහි? වත්ථුං න ජානාති, නිදානං න ජානාති, පඤ්ඤත්තිං න ජානාති, පදපච්චාභට්ඨං න ජානාති, අනුසන්ධිවචනපථං න ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා නානුයුඤ්ජිතබ්බං.
</Paragraph>

<Paragraph number="2056" book="pari">
පඤ්චහුපාලි, අඞ්ගේහි සමන්නාගතේන භික්ඛුනා අනුයුඤ්ජිතබ්බං. කතමේහි පඤ්චහි? වත්ථුං ජානාති, නිදානං ජානාති, පඤ්ඤත්තිං ජානාති, පදපච්චාභට්ඨං ජානාති, අනුසන්ධිවචනපථං ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා අනුයුඤ්ජිතබ්බං.
</Paragraph>

<Paragraph number="2057" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා නානුයුඤ්ජිතබ්බං. කතමේහි පඤ්චහි? ආපත්තිං න ජානාති, ආපත්තිසමුට්ඨානං න ජානාති, ආපත්තියා පයෝගං න ජානාති, ආපත්තියා වූපසමං න ජානාති, ආපත්තියා න විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා නානුයුඤ්ජිතබ්බං.
</Paragraph>

<Paragraph number="2058" book="pari">
පඤ්චහුපාලි, අඞ්ගේහි සමන්නාගතේන භික්ඛුනා අනුයුඤ්ජිතබ්බං. කතමේහි පඤ්චහි? ආපත්තිං ජානාති, ආපත්තිසමුට්ඨානං ජානාති, ආපත්තියා පයෝගං ජානාති, ආපත්තියා වූපසමං ජානාති, ආපත්තියා විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා අනුයුඤ්ජිතබ්බං.
</Paragraph>

<Paragraph number="2059" book="pari">
අපරේහිපි, උපාලි, පඤ්චහඞ්ගේහි සමන්නාගතේන භික්ඛුනා නානුයුඤ්ජිතබ්බං. කතමේහි පඤ්චහි? අධිකරණං න ජානාති, අධිකරණසමුට්ඨානං න ජානාති, අධිකරණස්ස පයෝගං න ජානාති, අධිකරණස්ස වූපසමං න ජානාති, අධිකරණස්ස න විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා නානුයුඤ්ජිතබ්බං.
</Paragraph>

<Paragraph number="2060" book="pari">
පඤ්චහුපාලි, අඞ්ගේහි සමන්නාගතේන භික්ඛුනා අනුයුඤ්ජිතබ්බං. කතමේහි පඤ්චහි? අධිකරණං ජානාති, අධිකරණසමුට්ඨානං ජානාති, අධිකරණස්ස පයෝගං ජානාති, අධිකරණස්ස වූපසමං ජානාති, අධිකරණස්ස විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතේන භික්ඛුනා අනුයුඤ්ජිතබ්බන්”ති.

</Paragraph>
</Division>

<Paragraph number="2061" type="center" book="pari">
අත්තාදානවග්ගෝ නිට්ඨිතෝ පඤ්චමෝ.



</Paragraph>

<Paragraph number="2062" type="center" book="pari">
තස්සුද්දානං


</Paragraph>

<Paragraph number="2063" type="verses" book="pari">
_පරිසුද්ධඤ්ච කාලේන,_  
_කාරුඤ්ඤං ඕකාසේන ච;_  
_අත්තාදානං අධිකරණං,_  
_අපරේහිපි වත්ථුඤ්ච;_  
_සුත්තං ධම්මං පුන වත්ථුඤ්ච,_  
_ආපත්ති අධිකරණේන චාති._
</Paragraph>