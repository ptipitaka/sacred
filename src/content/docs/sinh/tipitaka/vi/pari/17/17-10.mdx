---
title: "17.10 අධිකරණවූපසමවග්ග"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="457" book="pari">

<Paragraph number="2124" book="pari">
“කතිහි නු ඛෝ, භන්තේ, අඞ්ගේහි සමන්නාගතෝ භික්ඛු නාලං අධිකරණං වූපසමේතුන්”ති?
</Paragraph>

<Paragraph number="2125" book="pari">
“පඤ්චහුපාලි, අඞ්ගේහි සමන්නාගතෝ භික්ඛු නාලං අධිකරණං වූපසමේතුං. කතමේහි පඤ්චහි? ආපත්තිං න ජානාති, ආපත්තිසමුට්ඨානං න ජානාති, ආපත්තියා පයෝගං න ජානාති, ආපත්තියා වූපසමං න ජානාති, ආපත්තියා න විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. පඤ්චහුපාලි, අඞ්ගේහි සමන්නාගතෝ භික්ඛු අලං අධිකරණං වූපසමේතුං. කතමේහි පඤ්චහි? ආපත්තිං ජානාති, ආපත්තිසමුට්ඨානං ජානාති, ආපත්තියා පයෝගං ජානාති, ආපත්තියා වූපසමං ජානාති, ආපත්තියා විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු අලං අධිකරණං වූපසමේතුං.
</Paragraph>

<Paragraph number="2126" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. කතමේහි පඤ්චහි? අධිකරණං න ජානාති, අධිකරණසමුට්ඨානං න ජානාති, අධිකරණස්ස පයෝගං න ජානාති, අධිකරණස්ස වූපසමං න ජානාති, අධිකරණස්ස න විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං.
</Paragraph>

<Paragraph number="2127" book="pari">
පඤ්චහුපාලි, අඞ්ගේහි සමන්නාගතෝ භික්ඛු අලං අධිකරණං වූපසමේතුං. කතමේහි පඤ්චහි? අධිකරණං ජානාති, අධිකරණසමුට්ඨානං ජානාති, අධිකරණස්ස පයෝගං ජානාති, අධිකරණස්ස වූපසමං ජානාති, අධිකරණස්ස විනිච්ඡයකුසලෝ හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු අලං අධිකරණං වූපසමේතුං.
</Paragraph>

<Paragraph number="2128" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. කතමේහි පඤ්චහි? ඡන්දාගතිං ගච්ඡති, දෝසාගතිං ගච්ඡති, මෝහාගතිං ගච්ඡති, භයාගතිං ගච්ඡති, අලජ්ජී ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. පඤ්චහුපාලි, අඞ්ගේහි සමන්නාගතෝ භික්ඛු අලං අධිකරණං වූපසමේතුං. කතමේහි පඤ්චහි? න ඡන්දාගතිං ගච්ඡති, න දෝසාගතිං ගච්ඡති, න මෝහාගතිං ගච්ඡති, න භයාගතිං ගච්ඡති, ලජ්ජී ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු අලං අධිකරණං වූපසමේතුං.
</Paragraph>

<Paragraph number="2129" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. කතමේහි පඤ්චහි? ඡන්දාගතිං ගච්ඡති, දෝසාගතිං ගච්ඡති, මෝහාගතිං ගච්ඡති, භයාගතිං ගච්ඡති, අප්පස්සුතෝ ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. පඤ්චහුපාලි, අඞ්ගේහි සමන්නාගතෝ භික්ඛු අලං අධිකරණං වූපසමේතුං. කතමේහි පඤ්චහි? න ඡන්දාගතිං ගච්ඡති, න දෝසාගතිං ගච්ඡති, න මෝහාගතිං ගච්ඡති, න භයාගතිං ගච්ඡති, බහුස්සුතෝ ච හෝති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු අලං අධිකරණං වූපසමේතුං.
</Paragraph>

<Paragraph number="2130" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. කතමේහි පඤ්චහි? වත්ථුං න ජානාති, නිදානං න ජානාති, පඤ්ඤත්තිං න ජානාති, පදපච්චාභට්ඨං න ජානාති, අනුසන්ධිවචනපථං න ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. පඤ්චහුපාලි, අඞ්ගේහි සමන්නාගතෝ භික්ඛු අලං අධිකරණං වූපසමේතුං. කතමේහි පඤ්චහි? වත්ථුං ජානාති, නිදානං ජානාති, පඤ්ඤත්තිං ජානාති, පදපච්චාභට්ඨං ජානාති, අනුසන්ධිවචනපථං ජානාති—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු අලං අධිකරණං වූපසමේතුං.
</Paragraph>

<Paragraph number="2131" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. කතමේහි පඤ්චහි? ඡන්දාගතිං ගච්ඡති, දෝසාගතිං ගච්ඡති, මෝහාගතිං ගච්ඡති, භයාගතිං ගච්ඡති, අකුසලෝ ච හෝති විනයේ—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. පඤ්චහුපාලි, අඞ්ගේහි සමන්නාගතෝ භික්ඛු අලං අධිකරණං වූපසමේතුං. කතමේහි පඤ්චහි? න ඡන්දාගතිං ගච්ඡති, න දෝසාගතිං ගච්ඡති, න මෝහාගතිං ගච්ඡති, න භයාගතිං ගච්ඡති, කුසලෝ ච හෝති විනයේ—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු අලං අධිකරණං වූපසමේතුං.
</Paragraph>

<Paragraph number="2132" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. කතමේහි පඤ්චහි? ඡන්දාගතිං ගච්ඡති, දෝසාගතිං ගච්ඡති, මෝහාගතිං ගච්ඡති, භයාගතිං ගච්ඡති, පුග්ගලගරු හෝති නෝ සංඝගරු—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. පඤ්චහුපාලි, අඞ්ගේහි සමන්නාගතෝ භික්ඛු අලං අධිකරණං වූපසමේතුං. කතමේහි පඤ්චහි? න ඡන්දාගතිං ගච්ඡති, න දෝසාගතිං ගච්ඡති, න මෝහාගතිං ගච්ඡති, න භයාගතිං ගච්ඡති, සංඝගරු හෝති නෝ පුග්ගලගරු—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු අලං අධිකරණං වූපසමේතුං.
</Paragraph>

<Paragraph number="2133" book="pari">
අපරේහිපි, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. කතමේහි පඤ්චහි? ඡන්දාගතිං ගච්ඡති, දෝසාගතිං ගච්ඡති, මෝහාගතිං ගච්ඡති, භයාගතිං ගච්ඡති, ආමිසගරු හෝති නෝ සද්ධම්මගරු—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු නාලං අධිකරණං වූපසමේතුං. පඤ්චහුපාලි, අඞ්ගේහි සමන්නාගතෝ භික්ඛු අලං අධිකරණං වූපසමේතුං. කතමේහි පඤ්චහි? න ඡන්දාගතිං ගච්ඡති, න දෝසාගතිං ගච්ඡති, න මෝහාගතිං ගච්ඡති, න භයාගතිං ගච්ඡති, සද්ධම්මගරු හෝති නෝ ආමිසගරු—  ඉමේහි ඛෝ, උපාලි, පඤ්චහඞ්ගේහි සමන්නාගතෝ භික්ඛු අලං අධිකරණං වූපසමේතුන්”ති.
</Paragraph>

</Division>
<Division number="458" book="pari">

<Paragraph number="2134" book="pari">
“කතිහි නු ඛෝ, භන්තේ, ආකාරේහි සංඝෝ භිජ්ජතී”ති? “පඤ්චහුපාලි, ආකාරේහි සංඝෝ භිජ්ජති. කතමේහි පඤ්චහි? කම්මේන, උද්දේසේන, වෝහරන්තෝ, අනුස්සාවනේන, සලාකග්ගාහේන—  ඉමේහි ඛෝ, උපාලි, පඤ්චහාකාරේහි සංඝෝ භිජ්ජතී”ති.
</Paragraph>

<Paragraph number="2135" book="pari">
“සංඝරාජි සංඝරාජීති, භන්තේ, වුච්චති. කිත්තාවතා නු ඛෝ, භන්තේ, සංඝරාජි හෝති නෝ ච සංඝභේදෝ? කිත්තාවතා ච පන සංඝරාජි චේව හෝති සංඝභේදෝ චා”ති? “පඤ්ඤත්තේතං, උපාලි, මයා ආගන්තුකානං භික්ඛූනං ආගන්තුකවත්තං. ඒවං සුපඤ්ඤත්තේ ඛෝ, උපාලි, මයා සික්ඛාපදේ ආගන්තුකා භික්ඛූ ආගන්තුකවත්තේ න වත්තන්ති. ඒවම්පි ඛෝ, උපාලි, සංඝරාජි හෝති නෝ ච සංඝභේදෝ. පඤ්ඤත්තේතං, උපාලි, මයා ආවාසිකානං භික්ඛූනං ආවාසිකවත්තං. ඒවං සුපඤ්ඤත්තේ ඛෝ, උපාලි, මයා සික්ඛාපදේ ආවාසිකා භික්ඛූ ආවාසිකවත්තේ න වත්තන්ති. ඒවම්පි ඛෝ, උපාලි, සංඝරාජි හෝති නෝ ච සංඝභේදෝ. පඤ්ඤත්තේතං, උපාලි, මයා භික්ඛූනං භත්තග්ගේ භත්තග්ගවත්තං—  යථාවුඩ්ඪං යථාරත්තං යථාපතිරූපං අග්ගාසනං අග්ගෝදකං අග්ගපිණ්ඩං. ඒවං සුපඤ්ඤත්තේ ඛෝ, උපාලි, මයා සික්ඛාපදේ නවා භික්ඛූ භත්තග්ගේ ථේරානං භික්ඛූනං ආසනං පටිබාහන්ති. ඒවම්පි ඛෝ, උපාලි, සංඝරාජි හෝති නෝ ච සංඝභේදෝ. පඤ්ඤත්තේතං, උපාලි, මයා භික්ඛූනං සේනාසනේ සේනාසනවත්තං—  යථාවුඩ්ඪං යථාරත්තං යථාපතිරූපං. ඒවං සුපඤ්ඤත්තේ ඛෝ, උපාලි, මයා සික්ඛාපදේ නවා භික්ඛූ ථේරානං භික්ඛූනං සේනාසනං පටිබාහන්ති. ඒවම්පි ඛෝ, උපාලි, සංඝරාජි හෝති නෝ ච සංඝභේදෝ. පඤ්ඤත්තේතං, උපාලි, මයා භික්ඛූනං අන්තෝසීමාය ඒකං උපෝසථං ඒකං පවාරණං ඒකං සංඝකම්මං ඒකං කම්මාකම්මං. ඒවං සුපඤ්ඤත්තේ ඛෝ, උපාලි, මයා සික්ඛාපදේ තත්ථේව අන්තෝසීමාය ආවේනිභාවං කරිත්වා ගණං බන්ධිත්වා ආවේනිං උපෝසථං කරෝන්ති ආවේනිං පවාරණං කරෝන්ති ආවේනිං සංඝකම්මං කරෝන්ති ආවේනිං කම්මාකම්මානි කරෝන්ති. ඒවං ඛෝ, උපාලි, සංඝරාජි චේව හෝති සංඝභේදෝ චා”ති.

</Paragraph>
</Division>

<Paragraph number="2136" type="center" book="pari">
අධිකරණවූපසමවග්ගෝ නිට්ඨිතෝ දසමෝ.



</Paragraph>

<Paragraph number="2137" type="center" book="pari">
තස්සුද්දානං


</Paragraph>

<Paragraph number="2138" type="verses" book="pari">
_ආපත්තිං අධිකරණං,_  
_ඡන්දා අප්පස්සුතේන ච;_  
_වත්ථුඤ්ච අකුසලෝ ච,_  
_පුග්ගලෝ ආමිසේන ච;_  
_භිජ්ජති සංඝරාජි ච,_  
_සංඝභේදෝ තථේව චාති._
</Paragraph>