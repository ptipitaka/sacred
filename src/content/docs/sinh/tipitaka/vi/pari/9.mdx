---
title: "9 අත්ථවසපකරණ"
tableOfContents: false
sidebar:
  order: 22
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="334" book="pari">

<Paragraph number="1604" book="pari">
දස අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං—  සංඝසුට්ඨුතාය, සංඝඵාසුතාය, දුම්මඞ්කූනං පුග්ගලානං නිග්ගහාය, පේසලානං භික්ඛූනං ඵාසුවිහාරාය, දිට්ඨධම්මිකානං ආසවානං සංවරාය, සම්පරායිකානං ආසවානං පටිඝාතාය, අප්පසන්නානං පසාදාය, පසන්නානං භිය්‍යෝභාවාය, සද්ධම්මට්ඨිතියා විනයානුග්ගහාය.
</Paragraph>

<Paragraph number="1605" book="pari">
යං සංඝසුට්ඨු තං සංඝඵාසු. යං සංඝඵාසු තං දුම්මඞ්කූනං පුග්ගලානං නිග්ගහාය. යං දුම්මඞ්කූනං පුග්ගලානං නිග්ගහාය තං පේසලානං භික්ඛූනං ඵාසුවිහාරාය. යං පේසලානං භික්ඛූනං ඵාසුවිහාරාය තං දිට්ඨධම්මිකානං ආසවානං සංවරාය. යං දිට්ඨධම්මිකානං ආසවානං සංවරාය තං සම්පරායිකානං ආසවානං පටිඝාතාය. යං සම්පරායිකානං ආසවානං පටිඝාතාය තං අප්පසන්නානං පසාදාය. යං අප්පසන්නානං පසාදාය තං පසන්නානං භිය්‍යෝභාවාය. යං පසන්නානං භිය්‍යෝභාවාය තං සද්ධම්මට්ඨිතියා. යං සද්ධම්මට්ඨිතියා තං විනයානුග්ගහාය.
</Paragraph>

<Paragraph number="1606" book="pari">
යං සංඝසුට්ඨු තං සංඝඵාසු. යං සංඝසුට්ඨු තං දුම්මඞ්කූනං පුග්ගලානං නිග්ගහාය. යං සංඝසුට්ඨු තං පේසලානං භික්ඛූනං ඵාසුවිහාරාය. යං සංඝසුට්ඨු තං දිට්ඨධම්මිකානං ආසවානං සංවරාය. යං සංඝසුට්ඨු තං සම්පරායිකානං ආසවානං පටිඝාතාය. යං සංඝසුට්ඨු තං අප්පසන්නානං පසාදාය. යං සංඝසුට්ඨු තං පසන්නානං භිය්‍යෝභාවාය. යං සංඝසුට්ඨු තං සද්ධම්මට්ඨිතියා. යං සංඝසුට්ඨු තං විනයානුග්ගහාය.
</Paragraph>

<Paragraph number="1607" book="pari">
යං සංඝඵාසු තං දුම්මඞ්කූනං පුග්ගලානං නිග්ගහාය. යං සංඝඵාසු තං පේසලානං භික්ඛූනං ඵාසුවිහාරාය. යං සංඝඵාසු තං දිට්ඨධම්මිකානං ආසවානං සංවරාය. යං සංඝඵාසු තං සම්පරායිකානං ආසවානං පටිඝාතාය. යං සංඝඵාසු තං අප්පසන්නානං පසාදාය. යං සංඝඵාසු තං පසන්නානං භිය්‍යෝභාවාය. යං සංඝඵාසු තං සද්ධම්මට්ඨිතියා. යං සංඝඵාසු තං විනයානුග්ගහාය. යං සංඝඵාසු තං සංඝසුට්ඨු.
</Paragraph>

<Paragraph number="1608" book="pari">
යං දුම්මඞ්කූනං පුග්ගලානං නිග්ගහාය …පේ…  යං පේසලානං භික්ඛූනං ඵාසුවිහාරාය…  යං දිට්ඨධම්මිකානං ආසවානං සංවරාය…  යං සම්පරායිකානං ආසවානං පටිඝාතාය…  යං අප්පසන්නානං පසාදාය…  යං පසන්නානං භිය්‍යෝභාවාය…  යං සද්ධම්මට්ඨිතියා…  යං විනයානුග්ගහාය තං සංඝසුට්ඨු. යං විනයානුග්ගහාය තං සංඝඵාසු. යං විනයානුග්ගහාය තං දුම්මඞ්කූනං පුග්ගලානං නිග්ගහාය. යං විනයානුග්ගහාය තං පේසලානං භික්ඛූනං ඵාසුවිහාරාය. යං විනයානුග්ගහාය තං දිට්ඨධම්මිකානං ආසවානං සංවරාය. යං විනයානුග්ගහාය තං සම්පරායිකානං ආසවානං පටිඝාතාය. යං විනයානුග්ගහාය තං අප්පසන්නානං පසාදාය. යං විනයානුග්ගහාය තං පසන්නානං භිය්‍යෝභාවාය. යං විනයානුග්ගහාය තං සද්ධම්මට්ඨිතියාති.
</Paragraph>

<Paragraph number="1609" type="verses" book="pari">
_අත්ථසතං ධම්මසතං,_  
_ද්වේ ච නිරුත්තිසතානි;_  
_චත්තාරි ඤාණසතානි,_  
_අත්ථවසේ පකරණේති._  


</Paragraph>
</Division>

<Paragraph number="1610" type="center" book="pari">
අත්ථවසපකරණං නිට්ඨිතං.

  
මහාවග්ගෝ නිට්ඨිතෝ.



</Paragraph>

<Paragraph number="1611" type="center" book="pari">
තස්සුද්දානං


</Paragraph>

<Paragraph number="1612" type="verses" book="pari">
_පඨමං අට්ඨපුච්ඡායං,_  
_පච්චයේසු පුනට්ඨ ච;_  
_භික්ඛූනං සෝළස ඒතේ,_  
_භික්ඛුනීනඤ්ච සෝළස._  

</Paragraph>

<Paragraph number="1613" type="verses" book="pari">
_පේය්‍යාලඅන්තරා භේදා,_  
_ඒකුත්තරිකමේව ච;_  
_පවාරණත්ථවසිකා,_  
_මහාවග්ගස්ස සඞ්ගහෝති._  


</Paragraph>

<Paragraph number="1614" type="center" book="pari">
අත්ථවසපකරණං නිට්ඨිතං.
</Paragraph>