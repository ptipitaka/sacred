---
title: "1.1.1.5.5 අචේලකවග්ග"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="94" book="pari">

<Paragraph number="163" book="pari">
අචේලකස්ස වා පරිබ්බාජකස්ස වා පරිබ්බාජිකාය වා සහත්ථා ඛාදනීයං වා භෝජනීයං වා දේන්තස්ස පාචිත්තියං කත්ථ පඤ්ඤත්තන්ති? වේසාලියං පඤ්ඤත්තං. කං ආරබ්භාති? ආයස්මන්තං ආනන්දං ආරබ්භ. කිස්මිං වත්ථුස්මින්ති? ආයස්මා ආනන්දෝ අඤ්ඤතරිස්සා පරිබ්බාජිකාය ඒකං මඤ්ඤමානෝ ද්වේ පූවේ අදාසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති ඒළකලෝමකේ …පේ… .
</Paragraph>

</Division>
<Division number="95" book="pari">

<Paragraph number="164" book="pari">
භික්ඛුං “ඒහාවුසෝ, ගාමං වා නිගමං වා පිණ්ඩාය පවිසිස්සාමා”ති තස්ස දාපේත්වා වා අදාපේත්වා වා උය්‍යෝජේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ආයස්මන්තං උපනන්දං සක්‍යපුත්තං ආරබ්භ. කිස්මිං වත්ථුස්මින්ති? ආයස්මා උපනන්දෝ සක්‍යපුත්තෝ භික්ඛුං “ඒහාවුසෝ, ගාමං පිණ්ඩාය පවිසිස්සාමා”ති, තස්ස අදාපේත්වා උය්‍යෝජේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… .
</Paragraph>

</Division>
<Division number="96" book="pari">

<Paragraph number="165" book="pari">
සභෝජනේ කුලේ අනුපඛජ්ජ නිසජ්ජං කප්පේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ආයස්මන්තං උපනන්දං සක්‍යපුත්තං ආරබ්භ. කිස්මිං වත්ථුස්මින්ති? ආයස්මා උපනන්දෝ සක්‍යපුත්තෝ සභෝජනේ කුලේ අනුපඛජ්ජ නිසජ්ජං කප්පේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… .
</Paragraph>

</Division>
<Division number="97" book="pari">

<Paragraph number="166" book="pari">
මාතුගාමේන සද්ධිං රහෝ පටිච්ඡන්නේ ආසනේ නිසජ්ජං කප්පේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ආයස්මන්තං උපනන්දං සක්‍යපුත්තං ආරබ්භ. කිස්මිං වත්ථුස්මින්ති? ආයස්මා උපනන්දෝ සක්‍යපුත්තෝ මාතුගාමේන සද්ධිං රහෝ පටිච්ඡන්නේ ආසනේ නිසජ්ජං කප්පේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… .
</Paragraph>

</Division>
<Division number="98" book="pari">

<Paragraph number="167" book="pari">
මාතුගාමේන සද්ධිං ඒකෝ ඒකාය රහෝ නිසජ්ජං කප්පේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ආයස්මන්තං උපනන්දං සක්‍යපුත්තං ආරබ්භ. කිස්මිං වත්ථුස්මින්ති? ආයස්මා උපනන්දෝ සක්‍යපුත්තෝ මාතුගාමේන සද්ධිං ඒකෝ ඒකාය රහෝ නිසජ්ජං කප්පේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… .
</Paragraph>

</Division>
<Division number="99" book="pari">

<Paragraph number="168" book="pari">
නිමන්තිතේන සභත්තේන සන්තං භික්ඛුං අනාපුච්ඡා පුරේභත්තං පච්ඡාභත්තං කුලේසු චාරිත්තං ආපජ්ජන්තස්ස පාචිත්තියං කත්ථ පඤ්ඤත්තන්ති? රාජගහේ පඤ්ඤත්තං. කං ආරබ්භාති? ආයස්මන්තං උපනන්දං සක්‍යපුත්තං ආරබ්භ. කිස්මිං වත්ථුස්මින්ති? ආයස්මා උපනන්දෝ සක්‍යපුත්තෝ නිමන්තිතෝ සභත්තෝ සමානෝ පුරේභත්තං පච්ඡාභත්තං කුලේසු චාරිත්තං ආපජ්ජි, තස්මිං වත්ථුස්මිං. ඒකා පඤ්ඤත්ති, චතස්සෝ අනුපඤ්ඤත්තියෝ. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති කථිනකේ …පේ… .
</Paragraph>

</Division>
<Division number="100" book="pari">

<Paragraph number="169" book="pari">
තතුත්තරි භේසජ්ජං විඤ්ඤාපේන්තස්ස පාචිත්තියං කත්ථ පඤ්ඤත්තන්ති? සක්කේසු පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ මහානාමේන සක්කේන “අජ්ජණ්හෝ, භන්තේ, ආගමේථා”ති වුච්චමානා නාගමේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .
</Paragraph>

</Division>
<Division number="101" book="pari">

<Paragraph number="170" book="pari">
උය්‍යුත්තං සේනං දස්සනාය ගච්ඡන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ උය්‍යුත්තං සේනං දස්සනාය අගමංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති ඒළකලෝමකේ …පේ… .
</Paragraph>

</Division>
<Division number="102" book="pari">

<Paragraph number="171" book="pari">
අතිරේකතිරත්තං සේනාය වසන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ අතිරේකතිරත්තං සේනාය වසිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති ඒළකලෝමකේ …පේ… .
</Paragraph>

</Division>
<Division number="103" book="pari">

<Paragraph number="172" book="pari">
උය්‍යෝධිකං ගච්ඡන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ උය්‍යෝධිකං අගමංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති ඒළකලෝමකේ …පේ… .

</Paragraph>
</Division>

<Paragraph number="173" type="center" book="pari">
අචේලකවග්ගෝ පඤ්චමෝ.
</Paragraph>