---
title: "1.2.1.2 සංඝාදිසේසකණ්ඩාදි"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="192" book="pari">

<Paragraph number="604" book="pari">
යං තේන භගවතා ජානතා පස්සතා අරහතා සම්මාසම්බුද්ධේන උපක්කමිත්වා අසුචිං මෝචනපච්චයා සංඝාදිසේසෝ කත්ථ පඤ්ඤත්තෝ, කං ආරබ්භ, කිස්මිං වත්ථුස්මිං …පේ…  කේනාභතන්ති?
</Paragraph>

<Paragraph number="605" book="pari">
යං තේන භගවතා ජානතා පස්සතා අරහතා සම්මාසම්බුද්ධේන උපක්කමිත්වා අසුචිං මෝචනපච්චයා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ආයස්මන්තං සේය්‍යසකං ආරබ්භ. කිස්මිං වත්ථුස්මින්ති? ආයස්මා සේය්‍යසකෝ උපක්කමිත්වා අසුචිං මෝචේසි, තස්මිං වත්ථුස්මිං. අත්ථි තත්ථ පඤ්ඤත්ති, අනුපඤ්ඤත්ති, අනුප්පන්නපඤ්ඤත්තීති? ඒකා පඤ්ඤත්ති, ඒකා අනුපඤ්ඤත්ති. අනුප්පන්නපඤ්ඤත්ති තස්මිං නත්ථි. සබ්බත්ථපඤ්ඤත්ති, පදේසපඤ්ඤත්තීති? සබ්බත්ථපඤ්ඤත්ති. සාධාරණපඤ්ඤත්ති, අසාධාරණපඤ්ඤත්තීති? අසාධාරණපඤ්ඤත්ති. ඒකතෝපඤ්ඤත්ති, උභතෝපඤ්ඤත්තීති? ඒකතෝපඤ්ඤත්ති. පඤ්චන්නං පාතිමෝක්ඛුද්දේසානං කත්ථෝගධං කත්ථ පරියාපන්නන්ති? නිදානෝගධං නිදානපරියාපන්නං. කතමේන උද්දේසේන උද්දේසං ආගච්ඡතීති? තතියේන උද්දේසේන උද්දේසං ආගච්ඡති. චතුන්නං විපත්තීනං කතමා විපත්තීති? සීලවිපත්ති. සත්තන්නං ආපත්තික්ඛන්ධානං කතමෝ ආපත්තික්ඛන්ධෝති? සංඝාදිසේසාපත්තික්ඛන්ධෝ. ඡන්නං ආපත්තිසමුට්ඨානානං කතිහි සමුට්ඨානේහි සමුට්ඨාතීති? ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ…  කේනාභතන්ති? පරම්පරාභතං—
</Paragraph>

<Paragraph number="606" type="verses" book="pari">
උපාලි දාසකෝ චේව,_  
_සෝණකෝ සිග්ගවෝ තථා;_  
_මෝග්ගලිපුත්තේන පඤ්චමා,_  
_ඒතේ ජම්බුසිරිව්හයේ._  


</Paragraph>
</Division>

<Paragraph number="607" type="center" book="pari">
…පේ…


</Paragraph>

<Paragraph number="608" type="verses" book="pari">
_ඒතේ නාගා මහාපඤ්ඤා,_  
_විනයඤ්ඤූ මග්ගකෝවිදා;_  
_විනයං දීපේ පකාසේසුං,_  
_පිටකං තම්බපණ්ණියාති. (1)_  

</Paragraph>

<Paragraph number="609" book="pari">
මාතුගාමේන සද්ධිං කායසංසග්ගං සමාපජ්ජනපච්චයා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ආයස්මන්තං උදායිං ආරබ්භ. කිස්මිං වත්ථුස්මින්ති? ආයස්මා උදායී මාතුගාමේන සද්ධිං කායසංසග්ගං සමාපජ්ජි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (2)
</Paragraph>

<Paragraph number="610" book="pari">
මාතුගාමං දුට්ඨුල්ලාහි වාචාහි ඕභාසනපච්චයා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ආයස්මන්තං උදායිං ආරබ්භ. කිස්මිං වත්ථුස්මින්ති? ආයස්මා උදායී මාතුගාමං දුට්ඨුල්ලාහි වාචාහි ඕභාසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති—  සියා කායතෝ ච චිත්තතෝ ච සමුට්ඨාති, න වාචතෝ; සියා වාචතෝ ච චිත්තතෝ ච සමුට්ඨාති, න කායතෝ; සියා කායතෝ ච වාචතෝ ච චිත්තතෝ ච සමුට්ඨාති …පේ… . (3)
</Paragraph>

<Paragraph number="611" book="pari">
මාතුගාමස්ස සන්තිකේ අත්තකාමපාරිචරියාය වණ්ණං භාසනපච්චයා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ආයස්මන්තං උදායිං ආරබ්භ. කිස්මිං වත්ථුස්මින්ති? ආයස්මා උදායී මාතුගාමස්ස සන්තිකේ අත්තකාමපාරිචරියාය වණ්ණං භාසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (4)
</Paragraph>

<Paragraph number="612" book="pari">
සඤ්චරිත්තං සමාපජ්ජනපච්චයා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ආයස්මන්තං උදායිං ආරබ්භ. කිස්මිං වත්ථුස්මින්ති? ආයස්මා උදායී සඤ්චරිත්තං සමාපජ්ජි, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති—  සියා කායතෝ සමුට්ඨාති, න වාචතෝ න චිත්තතෝ; සියා වාචතෝ සමුට්ඨාති, න කායතෝ න චිත්තතෝ; සියා කායතෝ ච වාචතෝ ච සමුට්ඨාති, න චිත්තතෝ; සියා කායතෝ ච චිත්තතෝ ච සමුට්ඨාති, න වාචතෝ; සියා වාචතෝ ච චිත්තතෝ ච සමුට්ඨාති, න කායතෝ; සියා කායතෝ ච වාචතෝ ච චිත්තතෝ ච සමුට්ඨාති …පේ… . (5)
</Paragraph>

<Paragraph number="613" book="pari">
සඤ්ඤාචිකාය කුටිං කාරාපනපච්චයා සංඝාදිසේසෝ කත්ථ පඤ්ඤත්තෝති? ආළවියං පඤ්ඤත්තෝ. කං ආරබ්භාති? ආළවකේ භික්ඛූ ආරබ්භ. කිස්මිං වත්ථුස්මින්ති? ආළවකා භික්ඛූ සඤ්ඤාචිකාය කුටියෝ කාරාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… . (6)
</Paragraph>

<Paragraph number="614" book="pari">
මහල්ලකං විහාරං කාරාපනපච්චයා සංඝාදිසේසෝ කත්ථ පඤ්ඤත්තෝති? කෝසම්බියං පඤ්ඤත්තෝ. කං ආරබ්භාති? ආයස්මන්තං ඡන්නං ආරබ්භ. කිස්මිං වත්ථුස්මින්ති? ආයස්මා ඡන්නෝ විහාරවත්ථුං සෝධේන්තෝ අඤ්ඤතරං චේතියරුක්ඛං ඡේදාපේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… . (7)
</Paragraph>

<Paragraph number="615" book="pari">
භික්ඛුං අමූලකේන පාරාජිකේන ධම්මේන අනුද්ධංසනපච්චයා සංඝාදිසේසෝ කත්ථ පඤ්ඤත්තෝති? රාජගහේ පඤ්ඤත්තෝ. කං ආරබ්භාති? මේත්තියභූමජකේ භික්ඛූ ආරබ්භ. කිස්මිං වත්ථුස්මින්ති? මේත්තියභූමජකා භික්ඛූ ආයස්මන්තං දබ්බං මල්ලපුත්තං අමූලකේන පාරාජිකේන ධම්මේන අනුද්ධංසේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (8)
</Paragraph>

<Paragraph number="616" book="pari">
භික්ඛුං අඤ්ඤභාගියස්ස අධිකරණස්ස කිඤ්චිදේසං ලේසමත්තං උපාදාය පාරාජිකේන ධම්මේන අනුද්ධංසනපච්චයා සංඝාදිසේසෝ කත්ථ පඤ්ඤත්තෝති? රාජගහේ පඤ්ඤත්තෝ. කං ආරබ්භාති? මේත්තියභූමජකේ භික්ඛූ ආරබ්භ. කිස්මිං වත්ථුස්මින්ති? මේත්තියභූමජකා භික්ඛූ ආයස්මන්තං දබ්බං මල්ලපුත්තං අඤ්ඤභාගියස්ස අධිකරණස්ස කිඤ්චි දේසං ලේසමත්තං උපාදාය පාරාජිකේන ධම්මේන අනුද්ධංසේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… . (9)
</Paragraph>

<Paragraph number="617" book="pari">
සංඝභේදකස්ස භික්ඛුනෝ යාවතතියං සමනුභාසනාය න පටිනිස්සජ්ජනපච්චයා සංඝාදිසේසෝ කත්ථ පඤ්ඤත්තෝති? රාජගහේ පඤ්ඤත්තෝ. කං ආරබ්භාති? දේවදත්තං ආරබ්භ. කිස්මිං වත්ථුස්මින්ති? දේවදත්තෝ සමග්ගස්ස සංඝස්ස භේදාය පරක්කමි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච වාචතෝ ච චිත්තතෝ ච සමුට්ඨාති …පේ… . (10)
</Paragraph>

<Paragraph number="618" book="pari">
භේදකානුවත්තකානං භික්ඛූනං යාවතතියං සමනුභාසනාය න පටිනිස්සජ්ජනපච්චයා සංඝාදිසේසෝ කත්ථ පඤ්ඤත්තෝති? රාජගහේ පඤ්ඤත්තෝ. කං ආරබ්භාති? සම්බහුලේ භික්ඛූ ආරබ්භ. කිස්මිං වත්ථුස්මින්ති? සම්බහුලා භික්ඛූ දේවදත්තස්ස සංඝභේදාය පරක්කමන්තස්ස අනුවත්තකා අහේසුං වග්ගවාදකා, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච වාචතෝ ච චිත්තතෝ ච සමුට්ඨාති …පේ… . (11)
</Paragraph>

<Paragraph number="619" book="pari">
දුබ්බචස්ස භික්ඛුනෝ යාවතතියං සමනුභාසනාය න පටිනිස්සජ්ජනපච්චයා සංඝාදිසේසෝ කත්ථ පඤ්ඤත්තෝති? කෝසම්බියං පඤ්ඤත්තෝ. කං ආරබ්භාති? ආයස්මන්තං ඡන්නං ආරබ්භ. කිස්මිං වත්ථුස්මින්ති? ආයස්මා ඡන්නෝ භික්ඛූහි සහධම්මිකං වුච්චමානෝ අත්තානං අවචනීයං අකාසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච වාචතෝ ච චිත්තතෝ ච සමුට්ඨාති …පේ… . (12)
</Paragraph>

<Paragraph number="620" book="pari">
කුලදූසකස්ස භික්ඛුනෝ යාවතතියං සමනුභාසනාය න පටිනිස්සජ්ජනපච්චයා සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? අස්සජිපුනබ්බසුකේ භික්ඛූ ආරබ්භ. කිස්මිං වත්ථුස්මින්ති? අස්සජිපුනබ්බසුකා භික්ඛූ සංඝේන පබ්බාජනීයකම්මකතා භික්ඛූ ඡන්දගාමිතා දෝසගාමිතා මෝහගාමිතා භයගාමිතා පාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච වාචතෝ ච චිත්තතෝ ච සමුට්ඨාති …පේ… . (13)
</Paragraph>

<Paragraph number="621" book="pari">
අනාදරියං පටිච්ච උදකේ උච්චාරං වා පස්සාවං වා ඛේළං වා කරණපච්චයා දුක්කටං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ උදකේ උච්චාරම්පි පස්සාවම්පි ඛේළම්පි අකංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (14)

</Paragraph>

<Paragraph number="622" type="center" book="pari">
කත්ථපඤ්ඤත්තිවාරෝ නිට්ඨිතෝ පඨමෝ.
</Paragraph>