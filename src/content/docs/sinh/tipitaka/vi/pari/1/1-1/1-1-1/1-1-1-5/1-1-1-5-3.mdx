---
title: "1.1.1.5.3 ඕවාදවග්ග"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="74" book="pari">

<Paragraph number="141" book="pari">
අසම්මතේන භික්ඛුනියෝ ඕවදන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ අසම්මතා භික්ඛුනියෝ ඕවදිංසු, තස්මිං වත්ථුස්මිං. අත්ථි තත්ථ පඤ්ඤත්ති, අනුපඤ්ඤත්ති, අනුප්පන්නපඤ්ඤත්තීති? ඒකා පඤ්ඤත්ති, ඒකා අනුපඤ්ඤත්ති. අනුප්පන්නපඤ්ඤත්ති තස්මිං නත්ථි. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  සියා වාචතෝ සමුට්ඨාති, න කායතෝ න චිත්තතෝ; සියා වාචතෝ ච චිත්තතෝ ච සමුට්ඨාති, න කායතෝ …පේ… .
</Paragraph>

</Division>
<Division number="75" book="pari">

<Paragraph number="142" book="pari">
අත්ථඞ්ගතේ සූරියේ භික්ඛුනියෝ ඕවදන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ආයස්මන්තං චූළපන්ථකං ආරබ්භ. කිස්මිං වත්ථුස්මින්ති? ආයස්මා චූළපන්ථකෝ අත්ථඞ්ගතේ සූරියේ භික්ඛුනියෝ ඕවදි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති පදසෝධම්මේ …පේ… .
</Paragraph>

</Division>
<Division number="76" book="pari">

<Paragraph number="143" book="pari">
භික්ඛුනුපස්සයං උපසඞ්කමිත්වා භික්ඛුනියෝ ඕවදන්තස්ස පාචිත්තියං කත්ථ පඤ්ඤත්තන්ති? සක්කේසු පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ භික්ඛුනුපස්සයං උපසඞ්කමිත්වා භික්ඛුනියෝ ඕවදිංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති කථිනකේ …පේ… .
</Paragraph>

</Division>
<Division number="77" book="pari">

<Paragraph number="144" book="pari">
“ආමිසහේතු භික්ඛූ භික්ඛුනියෝ ඕවදන්තී”ති භණන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ “ආමිසහේතු භික්ඛූ භික්ඛුනියෝ ඕවදන්තී”ති භණිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… .
</Paragraph>

</Division>
<Division number="78" book="pari">

<Paragraph number="145" book="pari">
අඤ්ඤාතිකාය භික්ඛුනියා චීවරං දේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? අඤ්ඤතරං භික්ඛුං ආරබ්භ. කිස්මිං වත්ථුස්මින්ති? අඤ්ඤතරෝ භික්ඛු අඤ්ඤාතිකාය භික්ඛුනියා චීවරං අදාසි, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .
</Paragraph>

</Division>
<Division number="79" book="pari">

<Paragraph number="146" book="pari">
අඤ්ඤාතිකාය භික්ඛුනියා චීවරං සිබ්බේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ආයස්මන්තං උදායිං ආරබ්භ. කිස්මිං වත්ථුස්මින්ති? ආයස්මා උදායී අඤ්ඤාතිකාය භික්ඛුනියා චීවරං සිබ්බේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .
</Paragraph>

</Division>
<Division number="80" book="pari">

<Paragraph number="147" book="pari">
භික්ඛුනියා සද්ධිං සංවිධාය ඒකද්ධානමග්ගං පටිපජ්ජන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ භික්ඛුනීහි සද්ධිං සංවිධාය ඒකද්ධානමග්ගං පටිපජ්ජිංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං චතූහි සමුට්ඨානේහි සමුට්ඨාති—  සියා කායතෝ සමුට්ඨාති, න වාචතෝ න චිත්තතෝ; සියා කායතෝ ච වාචතෝ ච සමුට්ඨාති, න චිත්තතෝ; සියා කායතෝ ච චිත්තතෝ ච සමුට්ඨාති, න වාචතෝ; සියා කායතෝ ච වාචතෝ ච චිත්තතෝ ච සමුට්ඨාති …පේ… .
</Paragraph>

</Division>
<Division number="81" book="pari">

<Paragraph number="148" book="pari">
භික්ඛුනියා සද්ධිං සංවිධාය ඒකං නාවං අභිරුහන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ භික්ඛුනීහි සද්ධිං සංවිධාය ඒකං නාවං අභිරුහිංසු, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං චතූහි සමුට්ඨානේහි සමුට්ඨාති …පේ… .
</Paragraph>

</Division>
<Division number="82" book="pari">

<Paragraph number="149" book="pari">
ජානං භික්ඛුනිපරිපාචිතං පිණ්ඩපාතං භුඤ්ජන්තස්ස පාචිත්තියං කත්ථ පඤ්ඤත්තන්ති? රාජගහේ පඤ්ඤත්තං. කං ආරබ්භාති? දේවදත්තං ආරබ්භ. කිස්මිං වත්ථුස්මින්ති? දේවදත්තෝ ජානං භික්ඛුනිපරිපාචිතං පිණ්ඩපාතං භුඤ්ජි, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… .
</Paragraph>

</Division>
<Division number="83" book="pari">

<Paragraph number="150" book="pari">
භික්ඛුනියා සද්ධිං ඒකෝ ඒකාය රහෝ නිසජ්ජං කප්පේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ආයස්මන්තං උදායිං ආරබ්භ. කිස්මිං වත්ථුස්මින්ති? ආයස්මා උදායී භික්ඛුනියා සද්ධිං ඒකෝ ඒකාය රහෝ නිසජ්ජං කප්පේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… .

</Paragraph>
</Division>

<Paragraph number="151" type="center" book="pari">
ඕවාදවග්ගෝ තතියෝ.
</Paragraph>