---
title: "1.1.2.4.1 කථිනවග්ග"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="162" book="pari">

<Paragraph number="352" book="pari">
අතිරේකචීවරං දසාහං අතික්කාමේන්තෝ ඒකං ආපත්තිං ආපජ්ජති. නිස්සග්ගියං පාචිත්තියං. (1)
</Paragraph>

<Paragraph number="353" book="pari">
ඒකරත්තං තිචීවරේන විප්පවසන්තෝ ඒකං ආපත්තිං ආපජ්ජති. නිස්සග්ගියං පාචිත්තියං. (2)
</Paragraph>

<Paragraph number="354" book="pari">
අකාලචීවරං පටිග්ගහේත්වා මාසං අතික්කාමේන්තෝ ඒකං ආපත්තිං ආපජ්ජති. නිස්සග්ගියං පාචිත්තියං. (3)
</Paragraph>

<Paragraph number="355" book="pari">
අඤ්ඤාතිකාය භික්ඛුනියා පුරාණචීවරං ධෝවාපේන්තෝ ද්වේ ආපත්තියෝ ආපජ්ජති. ධෝවාපේති, පයෝගේ දුක්කටං; ධෝවාපිතේ නිස්සග්ගියං පාචිත්තියං. (4)
</Paragraph>

<Paragraph number="356" book="pari">
අඤ්ඤාතිකාය භික්ඛුනියා හත්ථතෝ චීවරං පටිග්ගණ්හන්තෝ ද්වේ ආපත්තියෝ ආපජ්ජති. ගණ්හාති, පයෝගේ දුක්කටං; ගහිතේ නිස්සග්ගියං පාචිත්තියං. (5)
</Paragraph>

<Paragraph number="357" book="pari">
අඤ්ඤාතකං ගහපතිං වා ගහපතානිං වා චීවරං විඤ්ඤාපේන්තෝ ද්වේ ආපත්තියෝ ආපජ්ජති. විඤ්ඤාපේති, පයෝගේ දුක්කටං; විඤ්ඤාපිතේ නිස්සග්ගියං පාචිත්තියං. (6)
</Paragraph>

<Paragraph number="358" book="pari">
අඤ්ඤාතකං ගහපතිං වා ගහපතානිං වා තතුත්තරි චීවරං විඤ්ඤාපේන්තෝ ද්වේ ආපත්තියෝ ආපජ්ජති. විඤ්ඤාපේති, පයෝගේ දුක්කටං; විඤ්ඤාපිතේ නිස්සග්ගියං පාචිත්තියං. (7)
</Paragraph>

<Paragraph number="359" book="pari">
පුබ්බේ අප්පවාරිතෝ අඤ්ඤාතකං ගහපතිකං උපසඞ්කමිත්වා චීවරේ විකප්පං ආපජ්ජන්තෝ ද්වේ ආපත්තියෝ ආපජ්ජති. විකප්පං ආපජ්ජති, පයෝගේ දුක්කටං; විකප්පං ආපන්නේ නිස්සග්ගියං පාචිත්තියං. (8)
</Paragraph>

<Paragraph number="360" book="pari">
පුබ්බේ අප්පවාරිතෝ අඤ්ඤාතකේ ගහපතිකේ උපසඞ්කමිත්වා චීවරේ විකප්පං ආපජ්ජන්තෝ ද්වේ ආපත්තියෝ ආපජ්ජති. විකප්පං ආපජ්ජති, පයෝගේ දුක්කටං; විකප්පං ආපන්නේ නිස්සග්ගියං පාචිත්තියං. (9)
</Paragraph>

<Paragraph number="361" book="pari">
අතිරේකතික්ඛත්තුං චෝදනාය අතිරේකඡක්ඛත්තුං ඨානේන චීවරං අභිනිප්ඵාදේන්තෝ ද්වේ ආපත්තියෝ ආපජ්ජති. අභිනිප්ඵාදේති, පයෝගේ දුක්කටං; අභිනිප්ඵාදිතේ නිස්සග්ගියං පාචිත්තියං. (10)

</Paragraph>
</Division>

<Paragraph number="362" type="center" book="pari">
කථිනවග්ගෝ පඨමෝ.
</Paragraph>