---
title: "1.1.2.5.2 භූතගාමවග්ග"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="166" book="pari">

<Paragraph number="396" book="pari">
භූතගාමං පාතේන්තෝ ද්වේ ආපත්තියෝ ආපජ්ජති. පාතේති, පයෝගේ දුක්කටං; පහාරේ පහාරේ ආපත්ති පාචිත්තියස්ස. (1)
</Paragraph>

<Paragraph number="397" book="pari">
අඤ්ඤේනඤ්ඤං පටිචරන්තෝ ද්වේ ආපත්තියෝ ආපජ්ජති. අනාරෝපිතේ අඤ්ඤවාදකේ අඤ්ඤේනඤ්ඤං පටිචරති, ආපත්ති දුක්කටස්ස; ආරෝපිතේ අඤ්ඤවාදකේ අඤ්ඤේනඤ්ඤං පටිචරති, ආපත්ති පාචිත්තියස්ස. (2)
</Paragraph>

<Paragraph number="398" book="pari">
භික්ඛුං උජ්ඣාපේන්තෝ ද්වේ ආපත්තියෝ ආපජ්ජති. උජ්ඣාපේති, පයෝගේ දුක්කටං; උජ්ඣාපිතේ ආපත්ති පාචිත්තියස්ස. (3)
</Paragraph>

<Paragraph number="399" book="pari">
සංඝිකං මඤ්චං වා පීඨං වා භිසිං වා කෝච්ඡං වා අජ්ඣෝකාසේ සන්ථරිත්වා අනුද්ධරිත්වා අනාපුච්ඡා පක්කමන්තෝ ද්වේ ආපත්තියෝ ආපජ්ජති. පඨමං පාදං ලේඩ්ඩුපාතං අතික්කාමේති, ආපත්ති දුක්කටස්ස; දුතියං පාදං අතික්කාමේති, ආපත්ති පාචිත්තියස්ස. (4)
</Paragraph>

<Paragraph number="400" book="pari">
සංඝිකේ විහාරේ සේය්‍යං සන්ථරිත්වා අනුද්ධරිත්වා අනාපුච්ඡා පක්කමන්තෝ ද්වේ ආපත්තියෝ ආපජ්ජති. පඨමං පාදං පරික්ඛේපං අතික්කාමේති, ආපත්ති දුක්කටස්ස; දුතියං පාදං අතික්කාමේති, ආපත්ති පාචිත්තියස්ස. (5)
</Paragraph>

<Paragraph number="401" book="pari">
සංඝිකේ විහාරේ ජානං පුබ්බුපගතං භික්ඛුං අනුපඛජ්ජ සේය්‍යං කප්පේන්තෝ ද්වේ ආපත්තියෝ ආපජ්ජති. නිපජ්ජති, පයෝගේ දුක්කටං; නිපන්නේ ආපත්ති පාචිත්තියස්ස. (6)
</Paragraph>

<Paragraph number="402" book="pari">
භික්ඛුං කුපිතෝ අනත්තමනෝ සංඝිකා විහාරා නික්කඩ්ඪේන්තෝ ද්වේ ආපත්තියෝ ආපජ්ජති. නික්කඩ්ඪති, පයෝගේ දුක්කටං; නික්කඩ්ඪිතේ ආපත්ති පාචිත්තියස්ස. (7)
</Paragraph>

<Paragraph number="403" book="pari">
සංඝිකේ විහාරේ උපරිවේහාසකුටියා ආහච්චපාදකං මඤ්චං වා පීඨං වා අභිනිසීදන්තෝ ද්වේ ආපත්තියෝ ආපජ්ජති. අභිනිසීදති, පයෝගේ දුක්කටං; අභිනිසින්නේ ආපත්ති පාචිත්තියස්ස. (8)
</Paragraph>

<Paragraph number="404" book="pari">
ද්වත්තිපරියායේ අධිට්ඨහිත්වා තතුත්තරි අධිට්ඨහන්තෝ ද්වේ ආපත්තියෝ ආපජ්ජති. අධිට්ඨේති, පයෝගේ දුක්කටං; අධිට්ඨිතේ ආපත්ති පාචිත්තියස්ස. (9)
</Paragraph>

<Paragraph number="405" book="pari">
ජානං සප්පාණකං උදකං තිණං වා මත්තිකං වා සිඤ්චන්තෝ ද්වේ ආපත්තියෝ ආපජ්ජති. සිඤ්චති, පයෝගේ දුක්කටං; සිඤ්චිතේ ආපත්ති පාචිත්තියස්ස. (10)

</Paragraph>
</Division>

<Paragraph number="406" type="center" book="pari">
භූතගාමවග්ගෝ දුතියෝ.
</Paragraph>