---
title: "1.1.2.5.9 රාජවග්ග"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="173" book="pari">

<Paragraph number="475" book="pari">
පුබ්බේ අප්පටිසංවිදිතෝ රඤ්ඤෝ අන්තේපුරං පවිසන්තෝ ද්වේ ආපත්තියෝ ආපජ්ජති. පඨමං පාදං උම්මාරං අතික්කාමේති, ආපත්ති දුක්කටස්ස; දුතියං පාදං අතික්කාමේති, ආපත්ති පාචිත්තියස්ස. (1)
</Paragraph>

<Paragraph number="476" book="pari">
රතනං උග්ගණ්හන්තෝ ද්වේ ආපත්තියෝ ආපජ්ජති. ගණ්හාති, පයෝගේ දුක්කටං; ගහිතේ ආපත්ති පාචිත්තියස්ස. (2)
</Paragraph>

<Paragraph number="477" book="pari">
සන්තං භික්ඛුං අනාපුච්ඡා විකාලේ ගාමං පවිසන්තෝ ද්වේ ආපත්තියෝ ආපජ්ජති. පඨමං පාදං පරික්ඛේපං අතික්කාමේති, ආපත්ති දුක්කටස්ස; දුතියං පාදං අතික්කාමේති, ආපත්ති පාචිත්තියස්ස. (3)
</Paragraph>

<Paragraph number="478" book="pari">
අට්ඨිමයං වා දන්තමයං වා විසාණමයං වා සූචිඝරං කාරාපේන්තෝ ද්වේ ආපත්තියෝ ආපජ්ජති. කාරාපේති, පයෝගේ දුක්කටං; කාරාපිතේ ආපත්ති පාචිත්තියස්ස. (4)
</Paragraph>

<Paragraph number="479" book="pari">
පමාණාතික්කන්තං මඤ්චං වා පීඨං වා කාරාපේන්තෝ ද්වේ ආපත්තියෝ ආපජ්ජති. කාරාපේති, පයෝගේ දුක්කටං; කාරාපිතේ ආපත්ති පාචිත්තියස්ස. (5)
</Paragraph>

<Paragraph number="480" book="pari">
මඤ්චං වා පීඨං වා තූලෝනද්ධං කාරාපේන්තෝ ද්වේ ආපත්තියෝ ආපජ්ජති. කාරාපේති, පයෝගේ දුක්කටං; කාරාපිතේ ආපත්ති පාචිත්තියස්ස. (6)
</Paragraph>

<Paragraph number="481" book="pari">
පමාණාතික්කන්තං නිසීදනං කාරාපේන්තෝ ද්වේ ආපත්තියෝ ආපජ්ජති. කාරාපේති, පයෝගේ දුක්කටං; කාරාපිතේ ආපත්ති පාචිත්තියස්ස. (7)
</Paragraph>

<Paragraph number="482" book="pari">
පමාණාතික්කන්තං කණ්ඩුප්පටිච්ඡාදිං කාරාපේන්තෝ ද්වේ ආපත්තියෝ ආපජ්ජති. කාරාපේති, පයෝගේ දුක්කටං; කාරාපිතේ ආපත්ති පාචිත්තියස්ස. (8)
</Paragraph>

<Paragraph number="483" book="pari">
පමාණාතික්කන්තං වස්සිකසාටිකං කාරාපේන්තෝ ද්වේ ආපත්තියෝ ආපජ්ජති. කාරාපේති, පයෝගේ දුක්කටං; කාරාපිතේ ආපත්ති පාචිත්තියස්ස. (9)
</Paragraph>

<Paragraph number="484" book="pari">
සුගතචීවරප්පමාණං චීවරං කාරාපේන්තෝ කති ආපත්තියෝ ආපජ්ජති? සුගතචීවරප්පමාණං චීවරං කාරාපේන්තෝ ද්වේ ආපත්තියෝ ආපජ්ජති. කාරාපේති, පයෝගේ දුක්කටං; කාරාපිතේ ආපත්ති පාචිත්තියස්ස—  සුගතචීවරප්පමාණං චීවරං කාරාපේන්තෝ ඉමා ද්වේ ආපත්තියෝ ආපජ්ජති. (10)

</Paragraph>
</Division>

<Paragraph number="485" type="center" book="pari">
රාජවග්ගෝ නවමෝ.

  
ඛුද්දකා නිට්ඨිතා.
</Paragraph>