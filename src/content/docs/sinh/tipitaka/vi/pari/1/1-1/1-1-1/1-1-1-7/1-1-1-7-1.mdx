---
title: "1.1.1.7.1 පරිමණ්ඩලවග්ග"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="150" book="pari">

<Paragraph number="239" book="pari">
යං තේන භගවතා ජානතා පස්සතා අරහතා සම්මාසම්බුද්ධේන අනාදරියං පටිච්ච පුරතෝ වා පච්ඡතෝ වා ඕලම්බේන්තේන නිවාසේන්තස්ස දුක්කටං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ පුරතෝපි පච්ඡතෝපි ඕලම්බේන්තා නිවාසේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (1)
</Paragraph>

<Paragraph number="240" book="pari">
අනාදරියං පටිච්ච පුරතෝ වා පච්ඡතෝ වා ඕලම්බේන්තේන පාරුපන්තස්ස දුක්කටං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ පුරතෝපි පච්ඡතෝපි ඕලම්බේන්තා පාරුපිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (2)
</Paragraph>

<Paragraph number="241" book="pari">
අනාදරියං පටිච්ච කායං විවරිත්වා අන්තරඝරේ ගච්ඡන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (3)
</Paragraph>

<Paragraph number="242" book="pari">
අනාදරියං පටිච්ච කායං විවරිත්වා අන්තරඝරේ නිසීදන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (4)
</Paragraph>

<Paragraph number="243" book="pari">
අනාදරියං පටිච්ච හත්ථං වා පාදං වා කීළාපේන්තේන අන්තරඝරේ ගච්ඡන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (5)
</Paragraph>

<Paragraph number="244" book="pari">
අනාදරියං පටිච්ච හත්ථං වා පාදං වා කීළාපේන්තේන අන්තරඝරේ නිසීදන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (6)
</Paragraph>

<Paragraph number="245" book="pari">
අනාදරියං පටිච්ච තහං තහං ඕලෝකේන්තේන අන්තරඝරේ ගච්ඡන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (7)
</Paragraph>

<Paragraph number="246" book="pari">
අනාදරියං පටිච්ච තහං තහං ඕලෝකේන්තේන අන්තරඝරේ නිසීදන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (8)
</Paragraph>

<Paragraph number="247" book="pari">
අනාදරියං පටිච්ච උක්ඛිත්තකාය අන්තරඝරේ ගච්ඡන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (9)
</Paragraph>

<Paragraph number="248" book="pari">
අනාදරියං පටිච්ච උක්ඛිත්තකාය අන්තරඝරේ නිසීදන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (10)

</Paragraph>
</Division>

<Paragraph number="249" type="center" book="pari">
පරිමණ්ඩලවග්ගෝ පඨමෝ.
</Paragraph>