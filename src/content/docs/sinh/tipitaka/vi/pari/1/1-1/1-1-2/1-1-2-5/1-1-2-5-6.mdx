---
title: "1.1.2.5.6 සුරාමේරයවග්ග"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="170" book="pari">

<Paragraph number="440" book="pari">
මජ්ජං පිවන්තෝ ද්වේ ආපත්තියෝ ආපජ්ජති. “පිවිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාචිත්තියස්ස. (1)
</Paragraph>

<Paragraph number="441" book="pari">
භික්ඛුං අඞ්ගුලිපතෝදකේන හාසේන්තෝ ද්වේ ආපත්තියෝ ආපජ්ජති. හාසේති, පයෝගේ දුක්කටං; හසිතේ ආපත්ති පාචිත්තියස්ස. (2)
</Paragraph>

<Paragraph number="442" book="pari">
උදකේ කීළන්තෝ ද්වේ ආපත්තියෝ ආපජ්ජති. හේට්ඨාගෝප්ඵකේ උදකේ කීළති, ආපත්ති දුක්කටස්ස; උපරිගෝප්ඵකේ කීළති, ආපත්ති පාචිත්තියස්ස. (3)
</Paragraph>

<Paragraph number="443" book="pari">
අනාදරියං කරෝන්තෝ ද්වේ ආපත්තියෝ ආපජ්ජති. කරෝති, පයෝගේ දුක්කටං; කතේ ආපත්ති පාචිත්තියස්ස. (4)
</Paragraph>

<Paragraph number="444" book="pari">
භික්ඛුං භිංසාපේන්තෝ ද්වේ ආපත්තියෝ ආපජ්ජති. භිංසාපේති, පයෝගේ දුක්කටං; භිංසාපිතේ ආපත්ති පාචිත්තියස්ස. (5)
</Paragraph>

<Paragraph number="445" book="pari">
ජෝතිං සමාදහිත්වා විසිබ්බේන්තෝ ද්වේ ආපත්තියෝ ආපජ්ජති. සමාදහති, පයෝගේ දුක්කටං; සමාදහිතේ ආපත්ති පාචිත්තියස්ස. (6)
</Paragraph>

<Paragraph number="446" book="pari">
ඕරේනද්ධමාසං නහායන්තෝ ද්වේ ආපත්තියෝ ආපජ්ජති. නහායති, පයෝගේ දුක්කටං; නහානපරියෝසානේ ආපත්ති පාචිත්තියස්ස. (7)
</Paragraph>

<Paragraph number="447" book="pari">
අනාදියිත්වා තිණ්ණං දුබ්බණ්ණකරණානං අඤ්ඤතරං දුබ්බණ්ණකරණං නවං චීවරං පරිභුඤ්ජන්තෝ ද්වේ ආපත්තියෝ ආපජ්ජති. පරිභුඤ්ජති, පයෝගේ දුක්කටං; පරිභුත්තේ ආපත්ති පාචිත්තියස්ස. (8)
</Paragraph>

<Paragraph number="448" book="pari">
භික්ඛුස්ස වා භික්ඛුනියා වා සික්ඛමානාය වා සාමණේරස්ස වා සාමණේරියා වා සාමං චීවරං විකප්පේත්වා අප්පච්චුද්ධාරණං පරිභුඤ්ජන්තෝ ද්වේ ආපත්තියෝ ආපජ්ජති. පරිභුඤ්ජති, පයෝගේ දුක්කටං; පරිභුත්තේ ආපත්ති පාචිත්තියස්ස. (9)
</Paragraph>

<Paragraph number="449" book="pari">
භික්ඛුස්ස පත්තං වා චීවරං වා නිසීදනං වා සූචිඝරං වා කායබන්ධනං වා අපනිධේන්තෝ ද්වේ ආපත්තියෝ ආපජ්ජති. අපනිධේති, පයෝගේ දුක්කටං; අපනිධිතේ ආපත්ති පාචිත්තියස්ස. (10)

</Paragraph>
</Division>

<Paragraph number="450" type="center" book="pari">
සුරාමේරයවග්ගෝ ඡට්ඨෝ.
</Paragraph>