---
title: "1.1.1.6 පාටිදේසනීයකණ්ඩ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="146" book="pari">

<Paragraph number="232" book="pari">
යං තේන භගවතා ජානතා පස්සතා අරහතා සම්මාසම්බුද්ධේන අඤ්ඤාතිකාය භික්ඛුනියා අන්තරඝරං පවිට්ඨාය හත්ථතෝ ඛාදනීයං වා භෝජනීයං වා සහත්ථා පටිග්ගහේත්වා භුඤ්ජන්තස්ස පාටිදේසනීයං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? අඤ්ඤතරං භික්ඛුං ආරබ්භ. කිස්මිං වත්ථුස්මින්ති? අඤ්ඤතරෝ භික්ඛු අඤ්ඤාතිකාය භික්ඛුනියා අන්තරඝරං පවිට්ඨාය හත්ථතෝ ආමිසං පටිග්ගහේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  සියා කායතෝ සමුට්ඨාති, න වාචතෝ න චිත්තතෝ; සියා කායතෝ ච චිත්තතෝ ච සමුට්ඨාති, න වාචතෝ …පේ… .
</Paragraph>

</Division>
<Division number="147" book="pari">

<Paragraph number="233" book="pari">
භික්ඛුනියා වෝසාසන්තියා න නිවාරේත්වා භුඤ්ජන්තස්ස පාටිදේසනීයං කත්ථ පඤ්ඤත්තන්ති? රාජගහේ පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ භික්ඛුනියෝ වෝසාසන්තියෝ න නිවාරේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  සියා කායතෝ ච වාචතෝ ච සමුට්ඨාති, න චිත්තතෝ; සියා කායතෝ ච වාචතෝ ච චිත්තතෝ ච සමුට්ඨාති …පේ… .
</Paragraph>

</Division>
<Division number="148" book="pari">

<Paragraph number="234" book="pari">
සේක්ඛසම්මතේසු කුලේසු ඛාදනීයං වා භෝජනීයං වා සහත්ථා පටිග්ගහේත්වා භුඤ්ජන්තස්ස පාටිදේසනීයං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? සම්බහුලේ භික්ඛූ ආරබ්භ. කිස්මිං වත්ථුස්මින්ති? සම්බහුලා භික්ඛූ න මත්තං ජානිත්වා පටිග්ගහේසුං, තස්මිං වත්ථුස්මිං. ඒකා පඤ්ඤත්ති, ද්වේ අනුපඤ්ඤත්තියෝ. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  සියා කායතෝ සමුට්ඨාති, න වාචතෝ න චිත්තතෝ; සියා කායතෝ ච චිත්තතෝ ච සමුට්ඨාති, න වාචතෝ …පේ… .
</Paragraph>

</Division>
<Division number="149" book="pari">

<Paragraph number="235" book="pari">
ආරඤ්ඤකේසු සේනාසනේසු පුබ්බේ අප්පටිසංවිදිතං ඛාදනීයං වා භෝජනීයං වා අජ්ඣාරාමේ සහත්ථා පටිග්ගහේත්වා භුඤ්ජන්තස්ස පාටිදේසනීයං කත්ථ පඤ්ඤත්තන්ති? සක්කේසු පඤ්ඤත්තං. කං ආරබ්භාති? සම්බහුලේ භික්ඛූ ආරබ්භ. කිස්මිං වත්ථුස්මින්ති. සම්බහුලා භික්ඛූ ආරාමේ චෝරේ පටිවසන්තේ නාරෝචේසුං, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති—  සියා කායතෝ ච වාචතෝ ච සමුට්ඨාති, න චිත්තතෝ; සියා කායතෝ ච වාචතෝ ච චිත්තතෝ ච සමුට්ඨාති …පේ… .

</Paragraph>
</Division>

<Paragraph number="236" type="center" book="pari">
චත්තාරෝ පාටිදේසනීයා නිට්ඨිතා.



</Paragraph>

<Paragraph number="237" type="center" book="pari">
තස්සුද්දානං


</Paragraph>

<Paragraph number="238" type="verses" book="pari">
_අඤ්ඤාතිකාය වෝසාසං,_  
_සේක්ඛආරඤ්ඤකේන ච;_  
_පාටිදේසනීයා චත්තාරෝ,_  
_සම්බුද්ධේන පකාසිතාති._
</Paragraph>