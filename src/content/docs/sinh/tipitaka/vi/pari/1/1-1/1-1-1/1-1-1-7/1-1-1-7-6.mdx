---
title: "1.1.1.7.6 සුරුසුරුවග්ග"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="155" book="pari">

<Paragraph number="294" book="pari">
අනාදරියං පටිච්ච සුරුසුරුකාරකං භුඤ්ජන්තස්ස දුක්කටං කත්ථ පඤ්ඤත්තන්ති? කෝසම්බියං පඤ්ඤත්තං. කං ආරබ්භාති? සම්බහුලේ භික්ඛූ ආරබ්භ. කිස්මිං වත්ථුස්මින්ති? සම්බහුලා භික්ඛූ සුරුසුරුකාරකං ඛීරං පිවිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (1)
</Paragraph>

<Paragraph number="295" book="pari">
අනාදරියං පටිච්ච හත්ථනිල්ලේහකං භුඤ්ජන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (2)
</Paragraph>

<Paragraph number="296" book="pari">
අනාදරියං පටිච්ච පත්තනිල්ලේහකං භුඤ්ජන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (3)
</Paragraph>

<Paragraph number="297" book="pari">
අනාදරියං පටිච්ච ඕට්ඨනිල්ලේහකං භුඤ්ජන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (4)
</Paragraph>

<Paragraph number="298" book="pari">
අනාදරියං පටිච්ච සාමිසේන හත්ථේන පානීයථාලකං පටිග්ගණ්හන්තස්ස දුක්කටං කත්ථ පඤ්ඤත්තන්ති? භග්ගේසු පඤ්ඤත්තං. කං ආරබ්භාති? සම්බහුලේ භික්ඛූ ආරබ්භ. කිස්මිං වත්ථුස්මින්ති? සම්බහුලා භික්ඛූ සාමිසේන හත්ථේන පානීයථාලකං පටිග්ගහේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (5)
</Paragraph>

<Paragraph number="299" book="pari">
අනාදරියං පටිච්ච සසිත්ථකං පත්තධෝවනං අන්තරඝරේ ඡඩ්ඩේන්තස්ස දුක්කටං කත්ථ පඤ්ඤත්තන්ති? භග්ගේසු පඤ්ඤත්තං. කං ආරබ්භාති? සම්බහුලේ භික්ඛූ ආරබ්භ. කිස්මිං වත්ථුස්මින්ති? සම්බහුලා භික්ඛූ සසිත්ථකං පත්තධෝවනං අන්තරඝරේ ඡඩ්ඩේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (6)
</Paragraph>

<Paragraph number="300" book="pari">
අනාදරියං පටිච්ච ඡත්තපාණිස්ස ධම්මං දේසේන්තස්ස දුක්කටං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ ඡත්තපාණිස්ස ධම්මං දේසේසුං, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  වාචතෝ ච චිත්තතෝ ච සමුට්ඨාති, න කායතෝ …පේ… . (7)
</Paragraph>

<Paragraph number="301" book="pari">
අනාදරියං පටිච්ච දණ්ඩපාණිස්ස ධම්මං දේසේන්තස්ස දුක්කටං …පේ…  ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  වාචතෝ ච චිත්තතෝ ච සමුට්ඨාති, න කායතෝ …පේ… . (8)
</Paragraph>

<Paragraph number="302" book="pari">
අනාදරියං පටිච්ච සත්ථපාණිස්ස ධම්මං දේසේන්තස්ස දුක්කටං …පේ…  ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  වාචතෝ ච චිත්තතෝ ච සමුට්ඨාති, න කායතෝ …පේ… . (9)
</Paragraph>

<Paragraph number="303" book="pari">
අනාදරියං පටිච්ච ආවුධපාණිස්ස ධම්මං දේසේන්තස්ස දුක්කටං …පේ…  ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  වාචතෝ ච චිත්තතෝ ච සමුට්ඨාති, න කායතෝ …පේ… . (10)

</Paragraph>
</Division>

<Paragraph number="304" type="center" book="pari">
සුරුසුරුවග්ගෝ ඡට්ඨෝ.
</Paragraph>