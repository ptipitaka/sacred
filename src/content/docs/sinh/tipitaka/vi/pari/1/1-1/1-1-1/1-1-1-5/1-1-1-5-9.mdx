---
title: "1.1.1.5.9 රාජවග්ග"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="136" book="pari">

<Paragraph number="209" book="pari">
පුබ්බේ අප්පටිසංවිදිතේන රඤ්ඤෝ අන්තේපුරං පවිසන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ආයස්මන්තං ආනන්දං ආරබ්භ. කිස්මිං වත්ථුස්මින්ති? ආයස්මා ආනන්දෝ පුබ්බේ අප්පටිසංවිදිතෝ රඤ්ඤෝ අන්තේපුරං පාවිසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති කථිනකේ …පේ… .
</Paragraph>

</Division>
<Division number="137" book="pari">

<Paragraph number="210" book="pari">
රතනං උග්ගණ්හන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? අඤ්ඤතරං භික්ඛුං ආරබ්භ. කිස්මිං වත්ථුස්මින්ති? අඤ්ඤතරෝ භික්ඛු රතනං උග්ගහේසි, තස්මිං වත්ථුස්මිං. ඒකා පඤ්ඤත්ති, ද්වේ අනුපඤ්ඤත්තියෝ. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .
</Paragraph>

</Division>
<Division number="138" book="pari">

<Paragraph number="211" book="pari">
සන්තං භික්ඛුං අනාපුච්ඡා විකාලේ ගාමං පවිසන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ විකාලේ ගාමං පවිසිංසු, තස්මිං වත්ථුස්මිං. ඒකා පඤ්ඤත්ති, තිස්සෝ අනුපඤ්ඤත්තියෝ. ඡන්නං ආපත්තිසමුට්ඨානානං ද්වීහි සමුට්ඨානේහි සමුට්ඨාති කථිනකේ …පේ… .
</Paragraph>

</Division>
<Division number="139" book="pari">

<Paragraph number="212" book="pari">
අට්ඨිමයං වා දන්තමයං වා විසාණමයං වා සූචිඝරං කාරාපේන්තස්ස පාචිත්තියං කත්ථ පඤ්ඤත්තන්ති? සක්කේසු පඤ්ඤත්තං. කං ආරබ්භාති? සම්බහුලේ භික්ඛූ ආරබ්භ. කිස්මිං වත්ථුස්මින්ති? සම්බහුලා භික්ඛූ න මත්තං ජානිත්වා බහූ සූචිඝරේ විඤ්ඤාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .
</Paragraph>

</Division>
<Division number="140" book="pari">

<Paragraph number="213" book="pari">
පමාණාතික්කන්තං මඤ්චං වා පීඨං වා කාරාපේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ආයස්මන්තං උපනන්දං සක්‍යපුත්තං ආරබ්භ. කිස්මිං වත්ථුස්මින්ති? ආයස්මා උපනන්දෝ සක්‍යපුත්තෝ උච්චේ මඤ්චේ සයි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .
</Paragraph>

</Division>
<Division number="141" book="pari">

<Paragraph number="214" book="pari">
මඤ්චං වා පීඨං වා තූලෝනද්ධං කාරාපේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ මඤ්චං වා පීඨං වා තූලෝනද්ධං කාරාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .
</Paragraph>

</Division>
<Division number="142" book="pari">

<Paragraph number="215" book="pari">
පමාණාතික්කන්තං නිසීදනං කාරාපේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ අප්පමාණිකානි නිසීදනානි ධාරේසුං, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .
</Paragraph>

</Division>
<Division number="143" book="pari">

<Paragraph number="216" book="pari">
පමාණාතික්කන්තං කණ්ඩුප්පටිච්ඡාදිං කාරාපේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ අප්පමාණිකායෝ කණ්ඩුප්පටිච්ඡාදියෝ ධාරේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .
</Paragraph>

</Division>
<Division number="144" book="pari">

<Paragraph number="217" book="pari">
පමාණාතික්කන්තං වස්සිකසාටිකං කාරාපේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ අප්පමාණිකායෝ වස්සිකසාටිකායෝ ධාරේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .
</Paragraph>

</Division>
<Division number="145" book="pari">

<Paragraph number="218" book="pari">
සුගතචීවරප්පමාණං චීවරං කාරාපේන්තස්ස පාචිත්තියං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ආයස්මන්තං නන්දං ආරබ්භ. කිස්මිං වත්ථුස්මින්ති? ආයස්මා නන්දෝ සුගතචීවරප්පමාණං චීවරං ධාරේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .

</Paragraph>
</Division>

<Paragraph number="219" type="center" book="pari">
රාජවග්ගෝ නවමෝ.

  
ද්වේනවුති පාචිත්තියා නිට්ඨිතා.

  
ඛුද්දකං සමත්තං.



</Paragraph>

<Paragraph number="220" type="center" book="pari">
තස්සුද්දානං


</Paragraph>

<Paragraph number="221" type="verses" book="pari">
_මුසා ඕමසපේසුඤ්ඤං,_  
_පදසේය්‍යා ච ඉත්ථියා;_  
_අඤ්ඤත්‍ර විඤ්ඤුනා භූතා,_  
_දුට්ඨුල්ලාපත්ති ඛණනා._  

</Paragraph>

<Paragraph number="222" type="verses" book="pari">
_භූතං අඤ්ඤාය උජ්ඣායි,_  
_මඤ්චෝ සේය්‍යෝ ච වුච්චති;_  
_පුබ්බේ නික්කඩ්ඪනාහච්ච,_  
_ද්වාරං සප්පාණකේන ච._  

</Paragraph>

<Paragraph number="223" type="verses" book="pari">
_අසම්මතා අත්ථඞ්ගතේ,_  
උපස්සයාමිසේන ච;_  
_දදේ සිබ්බේ විධානේන,_  
_නාවා භුඤ්ජේය්‍ය ඒකතෝ._  

</Paragraph>

<Paragraph number="224" type="verses" book="pari">
_පිණ්ඩං ගණං පරං පූවං,_  
_පවාරිතෝ පවාරිතං;_  
_විකාලං සන්නිධි ඛීරං,_  
_දන්තපෝනේන තේ දස._  

</Paragraph>

<Paragraph number="225" type="verses" book="pari">
_අචේලකං උය්‍යෝඛජ්ජ,_  
_පටිච්ඡන්නං රහේන ච;_  
_නිමන්තිතෝ පච්චයේහි,_  
_සේනාවසනුය්‍යෝධිකං._  

</Paragraph>

<Paragraph number="226" type="verses" book="pari">
_සුරා අඞ්ගුලි හාසෝ ච,_  
_අනාදරියඤ්ච භිංසනං;_  
_ජෝති නහාන දුබ්බණ්ණං,_  
_සාමං අපනිධේන ච._  

</Paragraph>

<Paragraph number="227" type="verses" book="pari">
_සඤ්චිච්චුදකකම්මා ච,_  
_දුට්ඨුල්ලං ඌනවීසති;_  
_ථේය්‍යෛත්ථිඅවදේසං,_  
_සංවාසේ නාසිතේන ච._  

</Paragraph>

<Paragraph number="228" type="verses" book="pari">
_සහධම්මිකවිලේඛා,_  
_මෝහෝ පහාරේනුග්ගිරේ;_  
_අමූලකඤ්ච සඤ්චිච්ච,_  
_සෝස්සාමි ඛිය්‍යපක්කමේ._  

</Paragraph>

<Paragraph number="229" type="verses" book="pari">
_සංඝේන චීවරං දත්වා,_  
_පරිණාමේය්‍ය පුග්ගලේ;_  
_රඤ්ඤඤ්ච රතනං සන්තං,_  
_සූචි මඤ්චෝ ච තූලිකා;_  
_නිසීදනං කණ්ඩුච්ඡාදි,_  
_වස්සිකා සුගතේන චාති._  


</Paragraph>

<Paragraph number="230" type="center" book="pari">
තේසං වග්ගානං උද්දානං


</Paragraph>

<Paragraph number="231" type="verses" book="pari">
_මුසා භූතා ච ඕවාදෝ,_  
_භෝජනාචේලකේන ච;_  
_සුරා සප්පාණකා ධම්මෝ,_  
_රාජවග්ගේන තේ නවාති._
</Paragraph>