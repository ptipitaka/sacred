---
title: "1.1.2.5.4 භෝජනවග්ග"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="168" book="pari">

<Paragraph number="418" book="pari">
තතුත්තරි ආවසථපිණ්ඩං භුඤ්ජන්තෝ ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාචිත්තියස්ස. (1)
</Paragraph>

<Paragraph number="419" book="pari">
ගණභෝජනං භුඤ්ජන්තෝ ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාචිත්තියස්ස. (2)
</Paragraph>

<Paragraph number="420" book="pari">
පරම්පරභෝජනං භුඤ්ජන්තෝ ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාචිත්තියස්ස. (3)
</Paragraph>

<Paragraph number="421" book="pari">
ද්වත්තිපත්තපූරේ පූවේ පටිග්ගහේත්වා තතුත්තරි පටිග්ගණ්හන්තෝ ද්වේ ආපත්තියෝ ආපජ්ජති. ගණ්හාති, පයෝගේ දුක්කටං; ගහිතේ ආපත්ති පාචිත්තියස්ස. (4)
</Paragraph>

<Paragraph number="422" book="pari">
භුත්තාවී පවාරිතෝ අනතිරිත්තං ඛාදනීයං වා භෝජනීයං වා භුඤ්ජන්තෝ ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාචිත්තියස්ස. (5)
</Paragraph>

<Paragraph number="423" book="pari">
භික්ඛුං භුත්තාවිං පවාරිතං අනතිරිත්තේන ඛාදනීයේන වා භෝජනීයේන වා අභිහට්ඨුං පවාරේන්තෝ ද්වේ ආපත්තියෝ ආපජ්ජති. තස්ස වචනේන “ඛාදිස්සාමි භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; භෝජනපරියෝසානේ ආපත්ති පාචිත්තියස්ස. (6)
</Paragraph>

<Paragraph number="424" book="pari">
විකාලේ ඛාදනීයං වා භෝජනීයං වා භුඤ්ජන්තෝ ද්වේ ආපත්තියෝ ආපජ්ජති. “ඛාදිස්සාමි භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාචිත්තියස්ස. (7)
</Paragraph>

<Paragraph number="425" book="pari">
සන්නිධිකාරකං ඛාදනීයං වා භෝජනීයං වා භුඤ්ජන්තෝ ද්වේ ආපත්තියෝ ආපජ්ජති. “ඛාදිස්සාමි භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාචිත්තියස්ස. (8)
</Paragraph>

<Paragraph number="426" book="pari">
පණීතභෝජනානි අත්තනෝ අත්ථාය විඤ්ඤාපේත්වා භුඤ්ජන්තෝ ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාචිත්තියස්ස. (9)
</Paragraph>

<Paragraph number="427" book="pari">
අදින්නං මුඛද්වාරං ආහාරං ආහරන්තෝ ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාචිත්තියස්ස. (10)

</Paragraph>
</Division>

<Paragraph number="428" type="center" book="pari">
භෝජනවග්ගෝ චතුත්ථෝ.
</Paragraph>