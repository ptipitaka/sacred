---
title: "1.2.4 සඞ්ගහිතවාර"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="196" book="pari">

<Paragraph number="646" book="pari">
මේථුනං ධම්මං පටිසේවනපච්චයා ආපත්තියෝ සත්තන්නං ආපත්තික්ඛන්ධානං කතිහි ආපත්තික්ඛන්ධේහි සඞ්ගහිතා? මේථුනං ධම්මං පටිසේවනපච්චයා ආපත්තියෝ සත්තන්නං ආපත්තික්ඛන්ධානං චතූහි ආපත්තික්ඛන්ධේහි සඞ්ගහිතා—  සියා පාරාජිකාපත්තික්ඛන්ධේන, සියා ථුල්ලච්චයාපත්තික්ඛන්ධේන, සියා පාචිත්තියාපත්තික්ඛන්ධේන, සියා දුක්කටාපත්තික්ඛන්ධේන …පේ… . (1)
</Paragraph>

<Paragraph number="647" book="pari">
අනාදරියං පටිච්ච උදකේ උච්චාරං වා පස්සාවං වා ඛේළං වා කරණපච්චයා ආපත්ති සත්තන්නං ආපත්තික්ඛන්ධානං කතිහි ආපත්තික්ඛන්ධේහි සඞ්ගහිතා? අනාදරියං පටිච්ච උදකේ උච්චාරං වා පස්සාවං වා ඛේළං වා කරණපච්චයා ආපත්ති සත්තන්නං ආපත්තික්ඛන්ධානං ඒකේන ආපත්තික්ඛන්ධේන සඞ්ගහිතා—  දුක්කටාපත්තික්ඛන්ධේන. (2)

</Paragraph>
</Division>

<Paragraph number="648" type="center" book="pari">
සඞ්ගහිතවාරෝ නිට්ඨිතෝ චතුත්ථෝ.
</Paragraph>