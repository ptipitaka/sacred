---
title: "1.1.2.5.5 අචේලකවග්ග"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="169" book="pari">

<Paragraph number="429" book="pari">
අචේලකස්ස වා පරිබ්බාජකස්ස වා පරිබ්බාජිකාය වා සහත්ථා ඛාදනීයං වා භෝජනීයං වා දේන්තෝ ද්වේ ආපත්තියෝ ආපජ්ජති. දේති, පයෝගේ දුක්කටං; දින්නේ ආපත්ති පාචිත්තියස්ස. (1)
</Paragraph>

<Paragraph number="430" book="pari">
භික්ඛුං—  “ඒහාවුසෝ, ගාමං වා නිගමං වා පිණ්ඩාය පවිසිස්සාමා”ති තස්ස දාපේත්වා වා අදාපේත්වා වා උය්‍යෝජේන්තෝ ද්වේ ආපත්තියෝ ආපජ්ජති. උය්‍යෝජේති, පයෝගේ දුක්කටං; උය්‍යෝජිතේ ආපත්ති පාචිත්තියස්ස. (2)
</Paragraph>

<Paragraph number="431" book="pari">
සභෝජනේ කුලේ අනුපඛජ්ජ නිසජ්ජං කප්පේන්තෝ ද්වේ ආපත්තියෝ ආපජ්ජති. නිසීදති, පයෝගේ දුක්කටං; නිසින්නේ ආපත්ති පාචිත්තියස්ස. (3)
</Paragraph>

<Paragraph number="432" book="pari">
මාතුගාමේන සද්ධිං රහෝ පටිච්ඡන්නේ ආසනේ නිසජ්ජං කප්පේන්තෝ ද්වේ ආපත්තියෝ ආපජ්ජති. නිසීදති, පයෝගේ දුක්කටං; නිසින්නේ ආපත්ති පාචිත්තියස්ස. (4)
</Paragraph>

<Paragraph number="433" book="pari">
මාතුගාමේන සද්ධිං ඒකෝ ඒකාය රහෝ නිසජ්ජං කප්පේන්තෝ ද්වේ ආපත්තියෝ ආපජ්ජති. නිසීදති, පයෝගේ දුක්කටං; නිසින්නේ ආපත්ති පාචිත්තියස්ස. (5)
</Paragraph>

<Paragraph number="434" book="pari">
නිමන්තිතෝ සභත්තෝ සමානෝ පුරේභත්තං පච්ඡාභත්තං කුලේසු චාරිත්තං ආපජ්ජන්තෝ ද්වේ ආපත්තියෝ ආපජ්ජති. පඨමං පාදං උම්මාරං අතික්කාමේති, ආපත්ති දුක්කටස්ස; දුතියං පාදං අතික්කාමේති, ආපත්ති පාචිත්තියස්ස. (6)
</Paragraph>

<Paragraph number="435" book="pari">
තතුත්තරි භේසජ්ජං විඤ්ඤාපේන්තෝ ද්වේ ආපත්තියෝ ආපජ්ජති. විඤ්ඤාපේති, පයෝගේ දුක්කටං; විඤ්ඤාපිතේ ආපත්ති පාචිත්තියස්ස. (7)
</Paragraph>

<Paragraph number="436" book="pari">
උය්‍යුත්තං සේනං දස්සනාය ගච්ඡන්තෝ ද්වේ ආපත්තියෝ ආපජ්ජති. ගච්ඡති, ආපත්ති දුක්කටස්ස; යත්ථ ඨිතෝ පස්සති, ආපත්ති පාචිත්තියස්ස. (8)
</Paragraph>

<Paragraph number="437" book="pari">
අතිරේකතිරත්තං සේනාය වසන්තෝ ද්වේ ආපත්තියෝ ආපජ්ජති. වසති, පයෝගේ දුක්කටං; වසිතේ ආපත්ති පාචිත්තියස්ස. (9)
</Paragraph>

<Paragraph number="438" book="pari">
උය්‍යෝධිකං ගච්ඡන්තෝ ද්වේ ආපත්තියෝ ආපජ්ජති. ගච්ඡති, ආපත්ති දුක්කටස්ස; යත්ථ ඨිතෝ පස්සති, ආපත්ති පාචිත්තියස්ස. (10)

</Paragraph>
</Division>

<Paragraph number="439" type="center" book="pari">
අචේලකවග්ගෝ පඤ්චමෝ.
</Paragraph>