---
title: "1.1.1.2 සංඝාදිසේසකණ්ඩ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="7" book="pari">

<Paragraph number="26" book="pari">
යං තේන භගවතා ජානතා පස්සතා අරහතා සම්මාසම්බුද්ධේන උපක්කමිත්වා අසුචිං මෝචේන්තස්ස සංඝාදිසේසෝ කත්ථ පඤ්ඤත්තෝ? කං ආරබ්භ? කිස්මිං වත්ථුස්මිං? අත්ථි තත්ථ පඤ්ඤත්ති, අනුපඤ්ඤත්ති, අනුප්පන්නපඤ්ඤත්ති? සබ්බත්ථපඤ්ඤත්ති, පදේසපඤ්ඤත්ති? සාධාරණපඤ්ඤත්ති, අසාධාරණපඤ්ඤත්ති? ඒකතෝපඤ්ඤත්ති, උභතෝපඤ්ඤත්ති? පඤ්චන්නං පාතිමෝක්ඛුද්දේසානං කත්ථෝගධං කත්ථ පරියාපන්නං? කතමේන උද්දේසේන උද්දේසං ආගච්ඡති? චතුන්නං විපත්තීනං කතමා විපත්ති? සත්තන්නං ආපත්තික්ඛන්ධානං කතමෝ ආපත්තික්ඛන්ධෝ? ඡන්නං ආපත්තිසමුට්ඨානානං කතිහි සමුට්ඨානේහි සමුට්ඨාති? චතුන්නං අධිකරණානං කතමං අධිකරණං? සත්තන්නං සමථානං කතිහි සමථේහි සම්මති? කෝ තත්ථ විනයෝ, කෝ තත්ථ අභිවිනයෝ? කිං තත්ථ පාතිමෝක්ඛං, කිං තත්ථ අධිපාතිමෝක්ඛං? කා විපත්ති, කා සම්පත්ති, කා පටිපත්ති? කති අත්ථවසේ පටිච්ච භගවතා උපක්කමිත්වා අසුචිං මෝචේන්තස්ස සංඝාදිසේසෝ පඤ්ඤත්තෝ? කේ සික්ඛන්ති, කේ සික්ඛිතසික්ඛා? කත්ථ ඨිතං? කේ ධාරේන්ති? කස්ස වචනං? කේනාභතන්ති?
</Paragraph>

</Division>
<Division number="8" book="pari">

<Paragraph number="27" book="pari">
යං තේන භගවතා ජානතා පස්සතා අරහතා සම්මාසම්බුද්ධේන උපක්කමිත්වා අසුචිං මෝචේන්තස්ස සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ආයස්මන්තං සේය්‍යසකං ආරබ්භ. කිස්මිං වත්ථුස්මින්ති? ආයස්මා සේය්‍යසකෝ හත්ථේන උපක්කමිත්වා අසුචිං මෝචේසි, තස්මිං වත්ථුස්මිං. අත්ථි තත්ථ පඤ්ඤත්ති, අනුපඤ්ඤත්ති, අනුප්පන්නපඤ්ඤත්තීති? ඒකා පඤ්ඤත්ති, ඒකා අනුපඤ්ඤත්ති. අනුප්පන්නපඤ්ඤත්ති තස්මිං නත්ථි. සබ්බත්ථ පඤ්ඤත්ති, පදේසපඤ්ඤත්තීති? සබ්බත්ථපඤ්ඤත්ති. සාධාරණපඤ්ඤත්ති, අසාධාරණපඤ්ඤත්තීති? අසාධාරණපඤ්ඤත්ති. ඒකතෝපඤ්ඤත්ති, උභතෝපඤ්ඤත්තීති? ඒකතෝපඤ්ඤත්ති. පඤ්චන්නං පාතිමෝක්ඛුද්දේසානං කත්ථෝගධං කත්ථ පරියාපන්නන්ති? නිදානෝගධං නිදානපරියාපන්නං. කතමේන උද්දේසේන උද්දේසං ආගච්ඡතීති? තතියේන උද්දේසේන උද්දේසං ආගච්ඡති. චතුන්නං විපත්තීනං කතමා විපත්තීති? සීලවිපත්ති. සත්තන්නං ආපත්තික්ඛන්ධානං කතමෝ ආපත්තික්ඛන්ධෝති? සංඝාදිසේසෝ ආපත්තික්ඛන්ධෝ. ඡන්නං ආපත්තිසමුට්ඨානානං කතිහි සමුට්ඨානේහි සමුට්ඨාතීති? ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ. චතුන්නං අධිකරණානං කතමං අධිකරණන්ති? ආපත්තාධිකරණං. සත්තන්නං සමථානං කතිහි සමථේහි සම්මතීති? ද්වීහි සමථේහි සම්මති—  සම්මුඛාවිනයේන ච පටිඤ්ඤාතකරණේන ච. කෝ තත්ථ විනයෝ, කෝ තත්ථ අභිවිනයෝති? පඤ්ඤත්ති විනයෝ, විභත්ති අභිවිනයෝ. කිං තත්ථ පාතිමෝක්ඛං, කිං තත්ථ අධිපාතිමෝක්ඛන්ති? පඤ්ඤත්ති පාතිමෝක්ඛං, විභත්ති අධිපාතිමෝක්ඛං. කා විපත්තීති? අසංවරෝ විපත්ති. කා සම්පත්තීති? සංවරෝ සම්පත්ති. කා පටිපත්තීති? න ඒවරූපං කරිස්සාමීති යාවජීවං ආපාණකෝටිකං සමාදාය සික්ඛති සික්ඛාපදේසු. කති අත්ථවසේ පටිච්ච භගවතා උපක්කමිත්වා අසුචිං මෝචේන්තස්ස සංඝාදිසේසෝ පඤ්ඤත්තෝති? දස අත්ථවසේ පටිච්ච භගවතා උපක්කමිත්වා අසුචිං මෝචේන්තස්ස සංඝාදිසේසෝ පඤ්ඤත්තෝ—  සංඝසුට්ඨුතාය, සංඝඵාසුතාය, දුම්මඞ්කූනං පුග්ගලානං නිග්ගහාය, පේසලානං භික්ඛූනං ඵාසුවිහාරාය, දිට්ඨධම්මිකානං ආසවානං සංවරාය, සම්පරායිකානං ආසවානං පටිඝාතාය, අප්පසන්නානං පසාදාය, පසන්නානං භිය්‍යෝභාවාය, සද්ධම්මට්ඨිතියා, විනයානුග්ගහාය. කේ සික්ඛන්තීති? සේක්ඛා ච පුථුජ්ජනකල්‍යාණකා ච සික්ඛන්ති. කේ සික්ඛිතසික්ඛාති? අරහන්තෝ සික්ඛිතසික්ඛා. කත්ථ ඨිතන්ති? සික්ඛාකාමේසු ඨිතං. කේ ධාරේන්තීති? යේසං වත්තති, තේ ධාරේන්ති. කස්ස වචනන්ති? භගවතෝ වචනං අරහතෝ සම්මාසම්බුද්ධස්ස. කේනාභතන්ති? පරම්පරාභතං—
</Paragraph>

<Paragraph number="28" type="verses" book="pari">
උපාලි දාසකෝ චේව,_  
_සෝණකෝ සිග්ගවෝ තථා;_  
_මෝග්ගලිපුත්තේන පඤ්චමා,_  
_ඒතේ ජම්බුසිරිව්හයේ._  

</Paragraph>

<Paragraph number="29" book="pari">
_තතෝ මහින්දෝ ඉට්ටියෝ,_  
උත්තියෝ සම්බලෝ තථා;_  
_භද්දනාමෝ ච පණ්ඩිතෝ._  

</Paragraph>

<Paragraph number="30" type="verses" book="pari">
_ඒතේ නාගා මහාපඤ්ඤා,_  
_ජම්බුදීපා ඉධාගතා;_  
_විනයං තේ වාචයිංසු,_  
_පිටකං තම්බපණ්ණියා._  

</Paragraph>

<Paragraph number="31" type="verses" book="pari">
_නිකායේ පඤ්ච වාචේසුං,_  
_සත්ත චේව පකරණේ;_  
_තතෝ අරිට්ඨෝ මේධාවී,_  
_තිස්සදත්තෝ ච පණ්ඩිතෝ._  

</Paragraph>

<Paragraph number="32" type="verses" book="pari">
_විසාරදෝ කාළසුමනෝ,_  
_ථේරෝ ච දීඝනාමකෝ;_  
_දීඝසුමනෝ ච පණ්ඩිතෝ._  

</Paragraph>

<Paragraph number="33" type="verses" book="pari">
_පුනදේව කාළසුමනෝ,_  
_නාගත්ථේරෝ ච බුද්ධරක්ඛිතෝ;_  
_තිස්සත්ථේරෝ ච මේධාවී,_  
_දේවත්ථේරෝ ච පණ්ඩිතෝ._  

</Paragraph>

<Paragraph number="34" type="verses" book="pari">
_පුනදේව සුමනෝ මේධාවී,_  
_විනයේ ච විසාරදෝ;_  
_බහුස්සුතෝ චූළනාගෝ,_  
_ගජෝව දුප්පධංසියෝ._  

</Paragraph>

<Paragraph number="35" type="verses" book="pari">
_ධම්මපාලිතනාමෝ ච,_  
_රෝහණේ සාධුපූජිතෝ;_  
_තස්ස සිස්සෝ මහාපඤ්ඤෝ,_  
_ඛේමනාමෝ තිපේටකෝ._  

</Paragraph>

<Paragraph number="36" type="verses" book="pari">
_දීපේ තාරකරාජාව,_  
_පඤ්ඤාය අතිරෝචථ;_  
උපතිස්සෝ ච මේධාවී,_  
_ඵුස්සදේවෝ මහාකථී._  

</Paragraph>

<Paragraph number="37" type="verses" book="pari">
_පුනදේව සුමනෝ මේධාවී,_  
_පුප්ඵනාමෝ බහුස්සුතෝ;_  
_මහාකථී මහාසිවෝ,_  
_පිටකේ සබ්බත්ථ කෝවිදෝ._  

</Paragraph>

<Paragraph number="38" type="verses" book="pari">
_පුනදේව උපාලි මේධාවී,_  
_විනයේ ච විසාරදෝ;_  
_මහානාගෝ මහාපඤ්ඤෝ,_  
_සද්ධම්මවංසකෝවිදෝ._  

</Paragraph>

<Paragraph number="39" type="verses" book="pari">
_පුනදේව අභයෝ මේධාවී,_  
_පිටකේ සබ්බත්ථ කෝවිදෝ;_  
_තිස්සත්ථේරෝ ච මේධාවී,_  
_විනයේ ච විසාරදෝ._  

</Paragraph>

<Paragraph number="40" type="verses" book="pari">
_තස්ස සිස්සෝ මහාපඤ්ඤෝ,_  
_පුප්ඵනාමෝ බහුස්සුතෝ;_  
_සාසනං අනුරක්ඛන්තෝ,_  
_ජම්බුදීපේ පතිට්ඨිතෝ._  

</Paragraph>

<Paragraph number="41" type="verses" book="pari">
_චූළාභයෝ ච මේධාවී,_  
_විනයේ ච විසාරදෝ;_  
_තිස්සත්ථේරෝ ච මේධාවී,_  
_සද්ධම්මවංසකෝවිදෝ._  

</Paragraph>

<Paragraph number="42" type="verses" book="pari">
_චූළදේවෝ ච මේධාවී,_  
_විනයේ ච විසාරදෝ;_  
_සිවත්ථේරෝ ච මේධාවී,_  
_විනයේ සබ්බත්ථ කෝවිදෝ._  

</Paragraph>

<Paragraph number="43" type="verses" book="pari">
_ඒතේ නාගා මහාපඤ්ඤා,_  
_විනයඤ්ඤූ මග්ගකෝවිදා;_  
_විනයං දීපේ පකාසේසුං,_  
_පිටකං තම්බපණ්ණියාති._  

</Paragraph>

</Division>
<Division number="9" book="pari">

<Paragraph number="44" book="pari">
යං තේන භගවතා ජානතා පස්සතා අරහතා සම්මාසම්බුද්ධේන මාතුගාමේන සද්ධිං කායසංසග්ගං සමාපජ්ජන්තස්ස සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ආයස්මන්තං උදායිං ආරබ්භ. කිස්මිං වත්ථුස්මින්ති? ආයස්මා උදායී මාතුගාමේන සද්ධිං කායසංසග්ගං සමාපජ්ජි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… .
</Paragraph>

</Division>
<Division number="10" book="pari">

<Paragraph number="45" book="pari">
මාතුගාමං දුට්ඨුල්ලාහි වාචාහි ඕභාසන්තස්ස සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ආයස්මන්තං උදායිං ආරබ්භ. කිස්මිං වත්ථුස්මින්ති? ආයස්මා උදායී මාතුගාමං දුට්ඨුල්ලාහි වාචාහි ඕභාසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති—  සියා කායතෝ ච චිත්තතෝ ච සමුට්ඨාති, න වාචතෝ; සියා වාචතෝ ච චිත්තතෝ ච සමුට්ඨාති, න කායතෝ; සියා කායතෝ ච වාචතෝ ච චිත්තතෝ ච සමුට්ඨාති …පේ… .
</Paragraph>

</Division>
<Division number="11" book="pari">

<Paragraph number="46" book="pari">
මාතුගාමස්ස සන්තිකේ අත්තකාමපාරිචරියාය වණ්ණං භාසන්තස්ස සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ආයස්මන්තං උදායිං ආරබ්භ. කිස්මිං වත්ථුස්මින්ති? ආයස්මා උදායී මාතුගාමස්ස සන්තිකේ අත්තකාමපාරිචරියාය වණ්ණං අභාසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති—  සියා කායතෝ ච චිත්තතෝ ච සමුට්ඨාති, න වාචතෝ; සියා වාචතෝ ච චිත්තතෝ ච සමුට්ඨාති, න කායතෝ; සියා කායතෝ ච වාචතෝ ච චිත්තතෝ ච සමුට්ඨාති …පේ… .
</Paragraph>

</Division>
<Division number="12" book="pari">

<Paragraph number="47" book="pari">
සඤ්චරිත්තං සමාපජ්ජන්තස්ස සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? ආයස්මන්තං උදායිං ආරබ්භ. කිස්මිං වත්ථුස්මින්ති? ආයස්මා උදායී සඤ්චරිත්තං සමාපජ්ජි, තස්මිං වත්ථුස්මිං. ඒකා පඤ්ඤත්ති, ඒකා අනුපඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති—  සියා කායතෝ සමුට්ඨාති, න වාචතෝ න චිත්තතෝ; සියා වාචතෝ සමුට්ඨාති, න කායතෝ න චිත්තතෝ; සියා කායතෝ ච වාචතෝ ච සමුට්ඨාති, න චිත්තතෝ; සියා කායතෝ ච චිත්තතෝ ච සමුට්ඨාති, න වාචතෝ; සියා වාචතෝ ච චිත්තතෝ ච සමුට්ඨාති, න කායතෝ; සියා කායතෝ ච වාචතෝ ච චිත්තතෝ ච සමුට්ඨාති …පේ… .
</Paragraph>

</Division>
<Division number="13" book="pari">

<Paragraph number="48" book="pari">
සඤ්ඤාචිකාය කුටිං කාරාපේන්තස්ස සංඝාදිසේසෝ කත්ථ පඤ්ඤත්තෝති? ආළවියං පඤ්ඤත්තෝ. කං ආරබ්භාති? ආළවකේ භික්ඛූ ආරබ්භ. කිස්මිං වත්ථුස්මින්ති? ආළවකා භික්ඛූ සඤ්ඤාචිකාය කුටියෝ කාරාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .
</Paragraph>

</Division>
<Division number="14" book="pari">

<Paragraph number="49" book="pari">
මහල්ලකං විහාරං කාරාපේන්තස්ස සංඝාදිසේසෝ කත්ථ පඤ්ඤත්තෝති? කෝසම්බියං පඤ්ඤත්තෝ. කං ආරබ්භාති? ආයස්මන්තං ඡන්නං ආරබ්භ. කිස්මිං වත්ථුස්මින්ති? ආයස්මා ඡන්නෝ විහාරවත්ථුං සෝධේන්තෝ අඤ්ඤතරං චේතියරුක්ඛං ඡේදාපේසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඡහි සමුට්ඨානේහි සමුට්ඨාති …පේ… .
</Paragraph>

</Division>
<Division number="15" book="pari">

<Paragraph number="50" book="pari">
භික්ඛුං අමූලකේන පාරාජිකේන ධම්මේන අනුද්ධංසේන්තස්ස සංඝාදිසේසෝ කත්ථ පඤ්ඤත්තෝති? රාජගහේ පඤ්ඤත්තෝ. කං ආරබ්භාති? මේත්තියභූමජකේ භික්ඛූ ආරබ්භ. කිස්මිං වත්ථුස්මින්ති? මේත්තියභූමජකා භික්ඛූ ආයස්මන්තං දබ්බං මල්ලපුත්තං අමූලකේන පාරාජිකේන ධම්මේන අනුද්ධංසේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… .
</Paragraph>

</Division>
<Division number="16" book="pari">

<Paragraph number="51" book="pari">
භික්ඛුං අඤ්ඤභාගියස්ස අධිකරණස්ස කිඤ්චි දේසං ලේසමත්තං උපාදාය පාරාජිකේන ධම්මේන අනුද්ධංසේන්තස්ස සංඝාදිසේසෝ කත්ථ පඤ්ඤත්තෝති? රාජගහේ පඤ්ඤත්තෝ. කං ආරබ්භාති? මේත්තියභූමජකේ භික්ඛූ ආරබ්භ. කිස්මිං වත්ථුස්මින්ති? මේත්තියභූමජකා භික්ඛූ ආයස්මන්තං දබ්බං මල්ලපුත්තං අඤ්ඤභාගියස්ස අධිකරණස්ස කිඤ්චි දේසං ලේසමත්තං උපාදාය පාරාජිකේන ධම්මේන අනුද්ධංසේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං තීහි සමුට්ඨානේහි සමුට්ඨාති …පේ… .
</Paragraph>

</Division>
<Division number="17" book="pari">

<Paragraph number="52" book="pari">
සංඝභේදකස්ස භික්ඛුනෝ යාවතතියං සමනුභාසනාය න පටිනිස්සජ්ජන්තස්ස සංඝාදිසේසෝ කත්ථ පඤ්ඤත්තෝති? රාජගහේ පඤ්ඤත්තෝ. කං ආරබ්භාති? දේවදත්තං ආරබ්භ. කිස්මිං වත්ථුස්මින්ති? දේවදත්තෝ සමග්ගස්ස සංඝස්ස භේදාය පරක්කමි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච වාචතෝ ච චිත්තතෝ ච සමුට්ඨාති …පේ… .
</Paragraph>

</Division>
<Division number="18" book="pari">

<Paragraph number="53" book="pari">
භේදානුවත්තකානං භික්ඛූනං යාවතතියං සමනුභාසනාය න පටිනිස්සජ්ජන්තානං සංඝාදිසේසෝ කත්ථ පඤ්ඤත්තෝති? රාජගහේ පඤ්ඤත්තෝ. කං ආරබ්භාති? සම්බහුලේ භික්ඛූ ආරබ්භ. කිස්මිං වත්ථුස්මින්ති? සම්බහුලා භික්ඛූ දේවදත්තස්ස සංඝභේදාය පරක්කමන්තස්ස අනුවත්තකා අහේසුං වග්ගවාදකා, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච වාචතෝ ච චිත්තතෝ ච සමුට්ඨාති …පේ… .
</Paragraph>

</Division>
<Division number="19" book="pari">

<Paragraph number="54" book="pari">
දුබ්බචස්ස භික්ඛුනෝ යාවතතියං සමනුභාසනාය න පටිනිස්සජ්ජන්තස්ස සංඝාදිසේසෝ කත්ථ පඤ්ඤත්තෝති? කෝසම්බියං පඤ්ඤත්තෝ. කං ආරබ්භාති? ආයස්මන්තං ඡන්නං ආරබ්භ. කිස්මිං වත්ථුස්මින්ති? ආයස්මා ඡන්නෝ භික්ඛූහි සහධම්මිකං වුච්චමානෝ අත්තානං අවචනීයං අකාසි, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච වාචතෝ ච චිත්තතෝ ච සමුට්ඨාති …පේ… .
</Paragraph>

</Division>
<Division number="20" book="pari">

<Paragraph number="55" book="pari">
කුලදූසකස්ස භික්ඛුනෝ යාවතතියං සමනුභාසනාය න පටිනිස්සජ්ජන්තස්ස සංඝාදිසේසෝ කත්ථ පඤ්ඤත්තෝති? සාවත්ථියං පඤ්ඤත්තෝ. කං ආරබ්භාති? අස්සජිපුනබ්බසුකේ භික්ඛූ ආරබ්භ. කිස්මිං වත්ථුස්මින්ති? අස්සජිපුනබ්බසුකා භික්ඛූ සංඝේන පබ්බාජනීයකම්මකතා භික්ඛූ ඡන්දගාමිතා දෝසගාමිතා මෝහගාමිතා භයගාමිතා පාපේසුං, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච වාචතෝ ච චිත්තතෝ ච සමුට්ඨාති …පේ… .

</Paragraph>
</Division>

<Paragraph number="56" type="center" book="pari">
තේරස සංඝාදිසේසා නිට්ඨිතා.



</Paragraph>

<Paragraph number="57" type="center" book="pari">
තස්සුද්දානං


</Paragraph>

<Paragraph number="58" type="verses" book="pari">
_විස්සට්ඨි කායසංසග්ගං,_  
_දුට්ඨුල්ලං අත්තකාමඤ්ච;_  
_සඤ්චරිත්තං කුටී චේව,_  
_විහාරෝ ච අමූලකං._  

</Paragraph>

<Paragraph number="59" type="verses" book="pari">
_කිඤ්චිදේසඤ්ච භේදෝ ච,_  
_තස්සේව අනුවත්තකා;_  
_දුබ්බචං කුලදූසඤ්ච,_  
_සංඝාදිසේසා තේරසාති._
</Paragraph>