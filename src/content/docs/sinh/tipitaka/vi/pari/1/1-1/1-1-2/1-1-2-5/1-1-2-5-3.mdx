---
title: "1.1.2.5.3 ඕවාදවග්ග"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="167" book="pari">

<Paragraph number="407" book="pari">
අසම්මතෝ භික්ඛුනියෝ ඕවදන්තෝ ද්වේ ආපත්තියෝ ආපජ්ජති. ඕවදති, පයෝගේ දුක්කටං; ඕවදිතේ ආපත්ති පාචිත්තියස්ස. (1)
</Paragraph>

<Paragraph number="408" book="pari">
අත්ථඞ්ගතේ සූරියේ භික්ඛුනියෝ ඕවදන්තෝ ද්වේ ආපත්තියෝ ආපජ්ජති. ඕවදති, පයෝගේ දුක්කටං; ඕවදිතේ ආපත්ති පාචිත්තියස්ස. (2)
</Paragraph>

<Paragraph number="409" book="pari">
භික්ඛුනුපස්සයං උපසඞ්කමිත්වා භික්ඛුනියෝ ඕවදන්තෝ ද්වේ ආපත්තියෝ ආපජ්ජති. ඕවදති, පයෝගේ දුක්කටං; ඕවදිතේ ආපත්ති පාචිත්තියස්ස. (3)
</Paragraph>

<Paragraph number="410" book="pari">
“ආමිසහේතු භික්ඛූ භික්ඛුනියෝ ඕවදන්තී”ති භණන්තෝ ද්වේ ආපත්තියෝ ආපජ්ජති. භණති, පයෝගේ දුක්කටං; භණිතේ ආපත්ති පාචිත්තියස්ස. (4)
</Paragraph>

<Paragraph number="411" book="pari">
අඤ්ඤාතිකාය භික්ඛුනියා චීවරං දේන්තෝ ද්වේ ආපත්තියෝ ආපජ්ජති. දේති, පයෝගේ දුක්කටං; දින්නේ ආපත්ති පාචිත්තියස්ස. (5)
</Paragraph>

<Paragraph number="412" book="pari">
අඤ්ඤාතිකාය භික්ඛුනියා චීවරං සිබ්බේන්තෝ ද්වේ ආපත්තියෝ ආපජ්ජති. සිබ්බේති, පයෝගේ දුක්කටං; ආරාපථේ ආරාපථේ ආපත්ති පාචිත්තියස්ස. (6)
</Paragraph>

<Paragraph number="413" book="pari">
භික්ඛුනියා සද්ධිං සංවිධාය ඒකද්ධානමග්ගං පටිපජ්ජන්තෝ ද්වේ ආපත්තියෝ ආපජ්ජති. පටිපජ්ජති, පයෝගේ දුක්කටං; පටිපන්නේ ආපත්ති පාචිත්තියස්ස. (7)
</Paragraph>

<Paragraph number="414" book="pari">
භික්ඛුනියා සද්ධිං සංවිධාය ඒකං නාවං අභිරුහන්තෝ ද්වේ ආපත්තියෝ ආපජ්ජති. අභිරුහති, පයෝගේ දුක්කටං; අභිරුළ්හේ ආපත්ති පාචිත්තියස්ස. (8)
</Paragraph>

<Paragraph number="415" book="pari">
ජානං භික්ඛුනිපරිපාචිතං පිණ්ඩපාතං භුඤ්ජන්තෝ ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාචිත්තියස්ස. (9)
</Paragraph>

<Paragraph number="416" book="pari">
භික්ඛුනියා සද්ධිං ඒකෝ ඒකාය රහෝ නිසජ්ජං කප්පේන්තෝ ද්වේ ආපත්තියෝ ආපජ්ජති. නිසීදති, පයෝගේ දුක්කටං; නිසින්නේ ආපත්ති පාචිත්තියස්ස. (10)

</Paragraph>
</Division>

<Paragraph number="417" type="center" book="pari">
ඕවාදවග්ගෝ තතියෝ.
</Paragraph>