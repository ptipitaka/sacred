---
title: "1.1.1.7.3 ඛම්භකතවග්ග"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="152" book="pari">

<Paragraph number="261" book="pari">
අනාදරියං පටිච්ච ඛම්භකතේන අන්තරඝරේ ගච්ඡන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති. කායතෝ ච චිත්තතෝ ච සමුට්ඨාති, න වාචතෝ …පේ… . (1)
</Paragraph>

<Paragraph number="262" book="pari">
අනාදරියං පටිච්ච ඛම්භකතේන අන්තරඝරේ නිසීදන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (2)
</Paragraph>

<Paragraph number="263" book="pari">
අනාදරියං පටිච්ච ඕගුණ්ඨිතේන අන්තරඝරේ ගච්ඡන්තස්ස දුක්කටං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ සසීසං පාරුපිත්වා අන්තරඝරේ ගච්ඡිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (3)
</Paragraph>

<Paragraph number="264" book="pari">
අනාදරියං පටිච්ච ඕගුණ්ඨිතේන අන්තරඝරේ නිසීදන්තස්ස දුක්කටං කත්ථ පඤ්ඤත්තන්ති? සාවත්ථියං පඤ්ඤත්තං. කං ආරබ්භාති? ඡබ්බග්ගියේ භික්ඛූ ආරබ්භ. කිස්මිං වත්ථුස්මින්ති? ඡබ්බග්ගියා භික්ඛූ සසීසං පාරුපිත්වා අන්තරඝරේ නිසීදිංසු, තස්මිං වත්ථුස්මිං. ඒකා පඤ්ඤත්ති. ඡන්නං ආපත්තිසමුට්ඨානානං ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (4)
</Paragraph>

<Paragraph number="265" book="pari">
අනාදරියං පටිච්ච උක්කුටිකාය අන්තරඝරේ ගච්ඡන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (5)
</Paragraph>

<Paragraph number="266" book="pari">
අනාදරියං පටිච්ච පල්ලත්ථිකාය අන්තරඝරේ නිසීදන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (6)
</Paragraph>

<Paragraph number="267" book="pari">
අනාදරියං පටිච්ච අසක්කච්චං පිණ්ඩපාතං පටිග්ගණ්හන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (7)
</Paragraph>

<Paragraph number="268" book="pari">
අනාදරියං පටිච්ච තහං තහං ඕලෝකේන්තේන පිණ්ඩපාතං පටිග්ගණ්හන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (8)
</Paragraph>

<Paragraph number="269" book="pari">
අනාදරියං පටිච්ච සූපඤ්ඤේව බහුං පටිග්ගණ්හන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (9)
</Paragraph>

<Paragraph number="270" book="pari">
අනාදරියං පටිච්ච ථූපීකතං පිණ්ඩපාතං පටිග්ගණ්හන්තස්ස දුක්කටං …පේ…  ඒකා පඤ්ඤත්ති. ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ …පේ… . (10)

</Paragraph>
</Division>

<Paragraph number="271" type="center" book="pari">
ඛම්භකතවග්ගෝ තතියෝ.
</Paragraph>