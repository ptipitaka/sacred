---
title: "1.1.2.4.3 පත්තවග්ග"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="164" book="pari">

<Paragraph number="374" book="pari">
අතිරේකපත්තං දසාහං අතික්කාමේන්තෝ ඒකං ආපත්තිං ආපජ්ජති. නිස්සග්ගියං පාචිත්තියං. (1)
</Paragraph>

<Paragraph number="375" book="pari">
ඌනපඤ්චබන්ධනේන පත්තේන අඤ්ඤං නවං පත්තං චේතාපේන්තෝ ද්වේ ආපත්තියෝ ආපජ්ජති. චේතාපේති, පයෝගේ දුක්කටං; චේතාපිතේ නිස්සග්ගියං පාචිත්තියං. (2)
</Paragraph>

<Paragraph number="376" book="pari">
භේසජ්ජානි පටිග්ගහේත්වා සත්තාහං අතික්කාමේන්තෝ ඒකං ආපත්තිං ආපජ්ජති. නිස්සග්ගියං පාචිත්තියං. (3)
</Paragraph>

<Paragraph number="377" book="pari">
අතිරේකමාසේ සේසේ ගිම්හානේ වස්සිකසාටිකචීවරං පරියේසන්තෝ ද්වේ ආපත්තියෝ ආපජ්ජති. පරියේසති, පයෝගේ දුක්කටං; පරියිට්ඨේ නිස්සග්ගියං පාචිත්තියං. (4)
</Paragraph>

<Paragraph number="378" book="pari">
භික්ඛුස්ස සාමං චීවරං දත්වා කුපිතෝ අනත්තමනෝ අච්ඡින්දන්තෝ ද්වේ ආපත්තියෝ ආපජ්ජති. අච්ඡින්දති, පයෝගේ දුක්කටං; අච්ඡින්නේ නිස්සග්ගියං පාචිත්තියං. (5)
</Paragraph>

<Paragraph number="379" book="pari">
සාමං සුත්තං විඤ්ඤාපේත්වා තන්තවායේහි චීවරං වායාපේන්තෝ ද්වේ ආපත්තියෝ ආපජ්ජති. වායාපේති, පයෝගේ දුක්කටං; වායාපිතේ නිස්සග්ගියං පාචිත්තියං. (6)
</Paragraph>

<Paragraph number="380" book="pari">
පුබ්බේ අප්පවාරිතෝ අඤ්ඤාතකස්ස ගහපතිකස්ස තන්තවායේ උපසඞ්කමිත්වා චීවරේ විකප්පං ආපජ්ජන්තෝ ද්වේ ආපත්තියෝ ආපජ්ජති. විකප්පං ආපජ්ජති, පයෝගේ දුක්කටං; විකප්පං ආපන්නේ නිස්සග්ගියං පාචිත්තියං. (7)
</Paragraph>

<Paragraph number="381" book="pari">
අච්චේකචීවරං පටිග්ගහේත්වා චීවරකාලසමයං අතික්කාමේන්තෝ ඒකං ආපත්තිං ආපජ්ජති. නිස්සග්ගියං පාචිත්තියං. (8)
</Paragraph>

<Paragraph number="382" book="pari">
තිණ්ණං චීවරානං අඤ්ඤතරං චීවරං අන්තරඝරේ නික්ඛිපිත්වා අතිරේකඡාරත්තං විප්පවසන්තෝ ඒකං ආපත්තිං ආපජ්ජති. නිස්සග්ගියං පාචිත්තියං. (9)
</Paragraph>

<Paragraph number="383" book="pari">
ජානං සංඝිකං ලාභං පරිණතං අත්තනෝ පරිණාමේන්තෝ ද්වේ ආපත්තියෝ ආපජ්ජති. පරිණාමේති, පයෝගේ දුක්කටං; පරිණාමිතේ නිස්සග්ගියං පාචිත්තියං. (10)

</Paragraph>
</Division>

<Paragraph number="384" type="center" book="pari">
පත්තවග්ගෝ තතියෝ.

  
තිංස නිස්සග්ගියා පාචිත්තියා නිට්ඨිතා.
</Paragraph>