---
title: "1.1.2.6 පාටිදේසනීයකණ්ඩ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="174" book="pari">

<Paragraph number="486" book="pari">
අඤ්ඤාතිකාය භික්ඛුනියා අන්තරඝරං පවිට්ඨාය හත්ථතෝ ඛාදනීයං වා භෝජනීයං වා සහත්ථා පටිග්ගහේත්වා භුඤ්ජන්තෝ කති ආපත්තියෝ ආපජ්ජති? අඤ්ඤාතිකාය භික්ඛුනියා අන්තරඝරං පවිට්ඨාය හත්ථතෝ ඛාදනීයං වා භෝජනීයං වා සහත්ථා පටිග්ගහේත්වා භුඤ්ජන්තෝ ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාටිදේසනීයස්ස—  අඤ්ඤාතිකාය භික්ඛුනියා අන්තරඝරං පවිට්ඨාය හත්ථතෝ ඛාදනීයං වා භෝජනීයං වා සහත්ථා පටිග්ගහේත්වා භුඤ්ජන්තෝ ඉමා ද්වේ ආපත්තියෝ ආපජ්ජති. (1)
</Paragraph>

<Paragraph number="487" book="pari">
භික්ඛුනියා වෝසාසන්තියා න නිවාරේත්වා භුඤ්ජන්තෝ ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාටිදේසනීයස්ස. (2)
</Paragraph>

<Paragraph number="488" book="pari">
සේක්ඛසම්මතේසු කුලේසු ඛාදනීයං වා භෝජනීයං වා සහත්ථා පටිග්ගහේත්වා භුඤ්ජන්තෝ ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාටිදේසනීයස්ස. (3)
</Paragraph>

<Paragraph number="489" book="pari">
ආරඤ්ඤකේසු සේනාසනේසු පුබ්බේ අප්පටිසංවිදිතං ඛාදනීයං වා භෝජනීයං වා අජ්ඣාරාමේ සහත්ථා පටිග්ගහේත්වා භුඤ්ජන්තෝ කති ආපත්තියෝ ආපජ්ජති? ආරඤ්ඤකේසු සේනාසනේසු පුබ්බේ අප්පටිසංවිදිතං ඛාදනීයං වා භෝජනීයං වා අජ්ඣාරාමේ සහත්ථා පටිග්ගහේත්වා භුඤ්ජන්තෝ ද්වේ ආපත්තියෝ ආපජ්ජති. “භුඤ්ජිස්සාමී”ති පටිග්ගණ්හාති, ආපත්ති දුක්කටස්ස; අජ්ඣෝහාරේ අජ්ඣෝහාරේ ආපත්ති පාටිදේසනීයස්ස—  ආරඤ්ඤකේසු සේනාසනේසු පුබ්බේ අප්පටිසංවිදිතං ඛාදනීයං වා භෝජනීයං වා අජ්ඣාරාමේ සහත්ථා පටිග්ගහේත්වා භුඤ්ජන්තෝ ඉමා ද්වේ ආපත්තියෝ ආපජ්ජති. (4)

</Paragraph>
</Division>

<Paragraph number="490" type="center" book="pari">
චත්තාරෝ පාටිදේසනීයා නිට්ඨිතා.
</Paragraph>