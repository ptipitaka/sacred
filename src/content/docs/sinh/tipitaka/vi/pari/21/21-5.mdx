---
title: "21.5 නවසඞ්ගහවග්ග"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="501" book="pari">

<Paragraph number="2434" book="pari">
නවසඞ්ගහා—  වත්ථුසඞ්ගහෝ, විපත්තිසඞ්ගහෝ ආපත්තිසඞ්ගහෝ, නිදානසඞ්ගහෝ, පුග්ගලසඞ්ගහෝ, ඛන්ධසඞ්ගහෝ, සමුට්ඨානසඞ්ගහෝ, අධිකරණසඞ්ගහෝ, සමථසඞ්ගහෝති.
</Paragraph>

<Paragraph number="2435" book="pari">
අධිකරණේ සමුප්පන්නේ සචේ උභෝ අත්ථපච්චත්ථිකා ආගච්ඡන්ති උභින්නම්පි වත්ථු ආරෝචාපේතබ්බං. උභින්නම්පි වත්ථුං ආරෝචාපේත්වා උභින්නම්පි පටිඤ්ඤා සෝතබ්බා. උභින්නම්පි පටිඤ්ඤං සුත්වා උභෝපි වත්තබ්බා—  “අම්හාකං ඉමස්මිං අධිකරණේ වූපසමිතේ උභෝපි තුට්ඨා භවිස්සථා”ති. සචේ ආහංසු—  “උභෝපි තුට්ඨා භවිස්සාමා”ති, සංඝේන තං අධිකරණං සම්පටිච්ඡිතබ්බං. සචේ අලජ්ජුස්සන්නා හෝති, පරිසා උබ්බාහිකාය වූපසමේතබ්බං. සචේ බාලුස්සන්නා හෝති, පරිසා විනයධරෝ පරියේසිතබ්බෝ යේන ධම්මේන යේන විනයේන යේන සත්ථුසාසනේන තං අධිකරණං වූපසම්මති. තථා තං අධිකරණං වූපසමේතබ්බං.
</Paragraph>

<Paragraph number="2436" book="pari">
වත්ථු ජානිතබ්බං, ගෝත්තං ජානිතබ්බං, නාමං ජානිතබ්බං, ආපත්ති ජානිතබ්බා.
</Paragraph>

<Paragraph number="2437" book="pari">
මේථුනධම්මෝති වත්ථු චේව ගෝත්තඤ්ච—  පාරාජිකන්ති නාමඤ්චේව ආපත්ති ච.
</Paragraph>

<Paragraph number="2438" book="pari">
අදින්නාදානන්ති වත්ථු චේව ගෝත්තඤ්ච—  පාරාජිකන්ති නාමඤ්චේව ආපත්ති ච.
</Paragraph>

<Paragraph number="2439" book="pari">
මනුස්සවිග්ගහෝති වත්ථු චේව ගෝත්තඤ්ච—  පාරාජිකන්ති නාමඤ්චේව ආපත්ති ච.
</Paragraph>

<Paragraph number="2440" book="pari">
උත්තරිමනුස්සධම්මෝති වත්ථු චේව ගෝත්තඤ්ච—  පාරාජිකන්ති නාමඤ්චේව ආපත්ති ච.
</Paragraph>

<Paragraph number="2441" book="pari">
සුක්කවිස්සට්ඨීති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච.
</Paragraph>

<Paragraph number="2442" book="pari">
කායසංසග්ගෝති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච.
</Paragraph>

<Paragraph number="2443" book="pari">
දුට්ඨුල්ලවාචාති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච.
</Paragraph>

<Paragraph number="2444" book="pari">
අත්තකාමන්ති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච.
</Paragraph>

<Paragraph number="2445" book="pari">
සඤ්චරිත්තන්ති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච.
</Paragraph>

<Paragraph number="2446" book="pari">
සඤ්ඤාචිකාය කුටිං කාරාපනන්ති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච.
</Paragraph>

<Paragraph number="2447" book="pari">
මහල්ලකං විහාරං කාරාපනන්ති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච.
</Paragraph>

<Paragraph number="2448" book="pari">
භික්ඛුං අමූලකේන පාරාජිකේන ධම්මේන අනුද්ධංසනන්ති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච.
</Paragraph>

<Paragraph number="2449" book="pari">
භික්ඛුං අඤ්ඤභාගියස්ස අධිකරණස්ස කිඤ්චි දේසං ලේසමත්තං උපාදාය පාරාජිකේන ධම්මේන අනුද්ධංසනන්ති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච.
</Paragraph>

<Paragraph number="2450" book="pari">
සංඝභේදකස්ස භික්ඛුනෝ යාවතතියං සමනුභාසනාය න පටිනිස්සජ්ජනන්ති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච.
</Paragraph>

<Paragraph number="2451" book="pari">
භේදකානුවත්තකානං භික්ඛූනං යාවතතියං සමනුභාසනාය න පටිනිස්සජ්ජනන්ති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච.
</Paragraph>

<Paragraph number="2452" book="pari">
දුබ්බචස්ස භික්ඛුනෝ යාවතතියං සමනුභාසනාය න පටිනිස්සජ්ජනන්ති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච.
</Paragraph>

<Paragraph number="2453" book="pari">
කුලදූසකස්ස භික්ඛුනෝ යාවතතියං සමනුභාසනාය න පටිනිස්සජ්ජනන්ති වත්ථු චේව ගෝත්තඤ්ච—  සංඝාදිසේසෝති නාමඤ්චේව ආපත්ති ච …පේ… .
</Paragraph>

<Paragraph number="2454" book="pari">
අනාදරියං පටිච්ච උදකේ උච්චාරං වා පස්සාවං වා ඛේළං වා කරණන්ති වත්ථු චේව ගෝත්තඤ්ච—  දුක්කටන්ති නාමඤ්චේව ආපත්ති චාති.

</Paragraph>
</Division>

<Paragraph number="2455" type="center" book="pari">
නවසඞ්ගහවග්ගෝ නිට්ඨිතෝ පඤ්චමෝ.



</Paragraph>

<Paragraph number="2456" type="center" book="pari">
තස්සුද්දානං


</Paragraph>

<Paragraph number="2457" type="verses" book="pari">
_අපලෝකනං ඤත්ති ච,_  
_දුතියං චතුත්ථේන ච;_  
_වත්ථු ඤත්ති අනුස්සාවනං,_  
_සීමා පරිසමේව ච._  

</Paragraph>

<Paragraph number="2458" type="verses" book="pari">
_සම්මුඛා පටිපුච්ඡා ච,_  
_පටිඤ්ඤා විනයාරහෝ;_  
_වත්ථු සංඝපුග්ගලඤ්ච,_  
_ඤත්තිං න පච්ඡා ඤත්ති ච._  

</Paragraph>

<Paragraph number="2459" type="verses" book="pari">
_වත්ථුං සංඝපුග්ගලඤ්ච,_  
_සාවනං අකාලේන ච;_  
_අතිඛුද්දකා මහන්තා ච,_  
_ඛණ්ඩච්ඡායා නිමිත්තකා._  

</Paragraph>

<Paragraph number="2460" type="verses" book="pari">
_බහිනදී සමුද්දේ ච,_  
_ජාතස්සරේ ච භින්දති;_  
_අජ්ඣෝත්ථරති සීමාය,_  
_චතු පඤ්ච ච වග්ගිකා._  

</Paragraph>

<Paragraph number="2461" type="verses" book="pari">
_දස වීසතිවග්ගා ච,_  
_අනාහටා ච ආහටා;_  
_කම්මපත්තා ඡන්දාරහා,_  
_කම්මාරහා ච පුග්ගලා._  

</Paragraph>

<Paragraph number="2462" type="verses" book="pari">
_අපලෝකනං පඤ්චට්ඨානං,_  
_ඤත්ති ච නවඨානිකා;_  
_ඤත්ති දුතියං සත්තට්ඨානං,_  
_චතුත්ථා සත්තඨානිකා._  

</Paragraph>

<Paragraph number="2463" type="verses" book="pari">
_සුට්ඨු ඵාසු ච දුම්මඞ්කු,_  
_පේසලා චාපි ආසවා;_  
_වේරවජ්ජභයඤ්චේව,_  
_අකුසලං ගිහීනඤ්ච._  

</Paragraph>

<Paragraph number="2464" type="verses" book="pari">
_පාපිච්ඡා අප්පසන්නානං,_  
_පසන්නා ධම්මට්ඨපනා;_  
_විනයානුග්ගහා චේව,_  
_පාතිමෝක්ඛුද්දේසේන ච._  

</Paragraph>

<Paragraph number="2465" type="verses" book="pari">
_පාතිමෝක්ඛඤ්ච ඨපනා,_  
_පවාරණඤ්ච ඨපනං;_  
_තජ්ජනීයා නියස්සඤ්ච,_  
_පබ්බාජනීය පටිසාරණී._  

</Paragraph>

<Paragraph number="2466" type="verses" book="pari">
උක්ඛේපන පරිවාසං,_  
_මූලමානත්තඅබ්භානං;_  
_ඕසාරණං නිස්සාරණං,_  
_තථේව උපසම්පදා._  

</Paragraph>

<Paragraph number="2467" type="verses" book="pari">
_අපලෝකනඤත්ති ච,_  
_දුතියඤ්ච චතුත්ථකං;_  
_අපඤ්ඤත්තේනුපඤ්ඤත්තං,_  
_සම්මුඛාවිනයෝ සති._  

</Paragraph>

<Paragraph number="2468" type="verses" book="pari">
_අමූළ්හපටියේභුය්‍ය,_  
_පාපිය තිණවත්ථාරකං;_  
_වත්ථු විපත්ති ආපත්ති,_  
_නිදානං පුග්ගලේන ච._  

</Paragraph>

<Paragraph number="2469" type="verses" book="pari">
_ඛන්ධා චේව සමුට්ඨානා,_  
_අධිකරණමේව ච;_  
_සමථා සඞ්ගහා චේව,_  
_නාමආපත්තිකා තථාති._  


</Paragraph>

<Paragraph number="2470" type="center" book="pari">
පරිවාරෝ නිට්ඨිතෝ.



</Paragraph>

<Paragraph number="2471" type="center" book="pari">
පරිවාරපාළි නිට්ඨිතා.



</Paragraph>

<Paragraph number="2472" type="center" book="pari">
පරියෝසානගාථා


</Paragraph>

<Paragraph number="2473" type="verses" book="pari">
_බුබ්බාචරියමග්ගඤ්ච,_  
_පුච්ඡිත්වා ච තහිං තහිං;_  
_දීපනාමෝ මහාපඤ්ඤෝ,_  
_සුතධාරිං විචක්ඛණෝ._  

</Paragraph>

<Paragraph number="2474" type="verses" book="pari">
ඉමං විත්ථාරසඞ්ඛේපං,_  
_සජ්ඣාමග්ගේන මජ්ඣිමේ;_  
_චින්තයිත්වා ලිඛාපේසි,_  
_සිස්සකානං සුඛාවහං._  

</Paragraph>

<Paragraph number="2475" type="verses" book="pari">
_පරිවාරන්ති යං වුත්තං,_  
_සබ්බං වත්ථුං සලක්ඛණං;_  
_අත්ථං අත්ථේන සද්ධම්මේ,_  
_ධම්මං ධම්මේන පඤ්ඤත්තේ._  

</Paragraph>

<Paragraph number="2476" type="verses" book="pari">
_සාසනං පරිවාරේසි,_  
_ජම්බුදීපංව සාගරෝ;_  
_පරිවාරං අජානන්තෝ,_  
_කුතෝ ධම්මවිනිච්ඡයං._  

</Paragraph>

<Paragraph number="2477" type="verses" book="pari">
_විපත්ති වත්ථු පඤ්ඤත්ති,_  
_අනුපඤ්ඤත්ති පුග්ගලෝ;_  
_ඒකතෝ උභතෝ චේව,_  
_ලෝකපණ්ණත්ති වජ්ජතෝ._  

</Paragraph>

<Paragraph number="2478" type="verses" book="pari">
_යස්ස ජායති විමති,_  
_පරිවාරේන ඡිජ්ජති;_  
_චක්කවත්ති මහාසේනේ,_  
_මිගමජ්ඣේව කේසරි._  

</Paragraph>

<Paragraph number="2479" type="verses" book="pari">
_රවි රංසිපරික්කිණ්ණෝ,_  
_චන්දෝ තාරගණේ යථා;_  
_බ්‍රහ්මා බ්‍රහ්මපරිසාය,_  
_ගණමජ්ඣේව නායකෝ;_  
_ඒවං සද්ධම්මවිනයෝ,_  
_පරිවාරේන සෝභතීති._
</Paragraph>