---
title: "21.2 අත්ථවසවග්ග"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="498" book="pari">

<Paragraph number="2410" book="pari">
ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං. සංඝසුට්ඨුතාය, සංඝඵාසුතාය—  ඉමේ ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං.
</Paragraph>

<Paragraph number="2411" book="pari">
ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං. දුම්මඞ්කූනං පුග්ගලානං නිග්ගහාය, පේසලානං භික්ඛූනං ඵාසුවිහාරාය—  ඉමේ ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං.
</Paragraph>

<Paragraph number="2412" book="pari">
ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං. දිට්ඨධම්මිකානං ආසවානං සංවරාය, සම්පරායිකානං ආසවානං පටිඝාතාය—  ඉමේ ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං.
</Paragraph>

<Paragraph number="2413" book="pari">
ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං. දිට්ඨධම්මිකානං වේරානං සංවරාය, සම්පරායිකානං වේරානං පටිඝාතාය—  ඉමේ ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං.
</Paragraph>

<Paragraph number="2414" book="pari">
ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං. දිට්ඨධම්මිකානං වජ්ජානං සංවරාය, සම්පරායිකානං වජ්ජානං පටිඝාතාය—  ඉමේ ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං.
</Paragraph>

<Paragraph number="2415" book="pari">
ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං. දිට්ඨධම්මිකානං භයානං සංවරාය, සම්පරායිකානං භයානං පටිඝාතාය—  ඉමේ ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං.
</Paragraph>

<Paragraph number="2416" book="pari">
ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං. දිට්ඨධම්මිකානං අකුසලානං ධම්මානං සංවරාය, සම්පරායිකානං අකුසලානං ධම්මානං පටිඝාතාය—  ඉමේ ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං.
</Paragraph>

<Paragraph number="2417" book="pari">
ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං. ගිහීනං අනුකම්පාය, පාපිච්ඡානං පක්ඛුපච්ඡේදාය—  ඉමේ ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං.
</Paragraph>

<Paragraph number="2418" book="pari">
ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං. අප්පසන්නානං පසාදාය, පසන්නානං භිය්‍යෝභාවාය—  ඉමේ ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං.
</Paragraph>

<Paragraph number="2419" book="pari">
ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං. සද්ධම්මට්ඨිතියා, විනයානුග්ගහාය—  ඉමේ ද්වේ අත්ථවසේ පටිච්ච තථාගතේන සාවකානං සික්ඛාපදං පඤ්ඤත්තං.

</Paragraph>
</Division>

<Paragraph number="2420" type="center" book="pari">
අත්ථවසවග්ගෝ නිට්ඨිතෝ දුතියෝ.
</Paragraph>