---
title: "7.8 අට්ඨකවාර"
tableOfContents: false
sidebar:
  order: 10
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="328" book="pari">

<Paragraph number="1552" book="pari">
අට්ඨානිසංසේ සම්පස්සමානේන න සෝ භික්ඛු ආපත්තියා අදස්සනේ උක්ඛිපිතබ්බෝ. අට්ඨානිසංසේ සම්පස්සමානේන පරේසම්පි සද්ධාය සා ආපත්ති දේසේතබ්බා. අට්ඨ යාවතතියකා. අට්ඨහාකාරේහි කුලානි දූසේති. අට්ඨ මාතිකා චීවරස්ස උප්පාදාය. අට්ඨ මාතිකා කථිනස්ස උබ්භාරාය. අට්ඨ පානානි. අට්ඨහි අසද්ධම්මේහි අභිභූතෝ පරියාදින්නචිත්තෝ දේවදත්තෝ ආපායිකෝ නේරයිකෝ කප්පට්ඨෝ අතේකිච්ඡෝ. අට්ඨ ලෝකධම්මා. අට්ඨ ගරුධම්මා. අට්ඨ පාටිදේසනීයා. අට්ඨඞ්ගිකෝ මුසාවාදෝ. අට්ඨ උපෝසථඞ්ගානි. අට්ඨ දූතේය්‍යඞ්ගානි. අට්ඨ තිත්ථියවත්තානි. අට්ඨ අච්ඡරියා අබ්භුතධම්මා මහාසමුද්දේ. අට්ඨ අච්ඡරියා අබ්භුතධම්මා ඉමස්මිං ධම්මවිනයේ. අට්ඨ අනතිරිත්තා. අට්ඨ අතිරිත්තා. අට්ඨමේ අරුණුග්ගමනේ නිස්සග්ගියං හෝති. අට්ඨ පාරාජිකා. අට්ඨමං වත්ථුං පරිපූරේන්තී නාසේතබ්බා. අට්ඨමං වත්ථුං පරිපූරේන්තියා දේසිතාපි අදේසිතා හෝති. අට්ඨවාචිකා උපසම්පදා. අට්ඨන්නං පච්චුට්ඨාතබ්බං. අට්ඨන්නං ආසනං දාතබ්බං. උපාසිකා අට්ඨ වරානි යාචති. අට්ඨහඞ්ගේහි සමන්නාගතෝ භික්ඛු භික්ඛුනෝවාදකෝ සම්මන්නිතබ්බෝ. අට්ඨානිසංසා විනයධරේ. අට්ඨ පරමානි. තස්සපාපියසිකාකම්මකතේන භික්ඛුනා අට්ඨසු ධම්මේසු සම්මා වත්තිතබ්බං. අට්ඨ අධම්මිකානි පාතිමෝක්ඛට්ඨපනානි අට්ඨ ධම්මිකානි පාතිමෝක්ඛට්ඨපනානීති.

</Paragraph>
</Division>

<Paragraph number="1553" type="center" book="pari">
අට්ඨකං නිට්ඨිතං.



</Paragraph>

<Paragraph number="1554" type="center" book="pari">
තස්සුද්දානං


</Paragraph>

<Paragraph number="1555" type="verses" book="pari">
_න සෝ භික්ඛු පරේසම්පි,_  
_යාවතතියදූසනා;_  
_මාතිකා කථිනුබ්භාරා,_  
_පානා අභිභූතේන ච._  

</Paragraph>

<Paragraph number="1556" type="verses" book="pari">
_ලෝකධම්මා ගරුධම්මා,_  
_පාටිදේසනීයා මුසා;_  
උපෝසථා ච දූතඞ්ගා,_  
_තිත්ථියා සමුද්දේපි ච._  

</Paragraph>

<Paragraph number="1557" type="verses" book="pari">
_අබ්භුතා අනතිරිත්තං,_  
_අතිරිත්තං නිස්සග්ගියං;_  
_පාරාජිකට්ඨමං වත්ථු,_  
_අදේසිතූපසම්පදා._  

</Paragraph>

<Paragraph number="1558" type="verses" book="pari">
_පච්චුට්ඨානාසනඤ්චේව,_  
_වරං ඕවාදකේන ච;_  
_ආනිසංසා පරමානි,_  
_අට්ඨධම්මේසු වත්තනා;_  
_අධම්මිකා ධම්මිකා ච,_  
_අට්ඨකා සුප්පකාසිතාති._
</Paragraph>