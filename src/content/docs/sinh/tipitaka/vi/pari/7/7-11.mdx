---
title: "7.11 ඒකාදසකවාර"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="331" book="pari">

<Paragraph number="1583" book="pari">
ඒකාදස පුග්ගලා අනුපසම්පන්නා න උපසම්පාදේතබ්බා, උපසම්පන්නා නාසේතබ්බා. ඒකාදස පාදුකා අකප්පියා. ඒකාදස පත්තා අකප්පියා. ඒකාදස චීවරානි අකප්පියානි. ඒකාදස යාවතතියකා. භික්ඛුනීනං ඒකාදස අන්තරායිකා ධම්මා පුච්ඡිතබ්බා. ඒකාදස චීවරානි අධිට්ඨාතබ්බානි. ඒකාදස චීවරානි න විකප්පේතබ්බානි. ඒකාදසේ අරුණුග්ගමනේ නිස්සග්ගියං හෝති. ඒකාදස ගණ්ඨිකා කප්පියා. ඒකාදස විධා කප්පියා. ඒකාදස පථවී අකප්පියා. ඒකාදස පථවී කප්පියා. ඒකාදස නිස්සයපටිප්පස්සද්ධියෝ. ඒකාදස පුග්ගලා අවන්දියා. ඒකාදස පරමානි. ඒකාදස වරානි යාචිංසු. ඒකාදස සීමාදෝසා. අක්කෝසකපරිභාසකේ පුග්ගලේ ඒකාදසාදීනවා පාටිකඞ්ඛා. මේත්තාය චේතෝවිමුත්තියා ආසේවිතාය භාවිතාය බහුලීකතාය යානීකතාය වත්ථුකතාය අනුට්ඨිතාය පරිචිතාය සුසමාරද්ධාය ඒකාදසානිසංසා පාටිකඞ්ඛා. සුඛං සුපති, සුඛං පටිබුජ්ඣති, න පාපකං සුපිනං පස්සති, මනුස්සානං පියෝ හෝති, අමනුස්සානං පියෝ හෝති, දේවතා රක්ඛන්ති, නාස්ස අග්ගි වා විසං වා සත්ථං වා කමති, තුවට්ටං චිත්තං සමාධියති, මුඛවණ්ණෝ විප්පසීදති, අසම්මූළ්හෝ කාලං කරෝති, උත්තරි අප්පටිවිජ්ඣන්තෝ බ්‍රහ්මලෝකූපගෝ හෝති—  මේත්තාය චේතෝවිමුත්තියා ආසේවිතාය භාවිතාය බහුලීකතාය යානීකතාය වත්ථුකතාය අනුට්ඨිතාය පරිචිතාය සුසමාරද්ධාය ඉමේ ඒකාදසානිසංසා පාටිකඞ්ඛාති.

</Paragraph>
</Division>

<Paragraph number="1584" type="center" book="pari">
ඒකාදසකං නිට්ඨිතං.



</Paragraph>

<Paragraph number="1585" type="center" book="pari">
තස්සුද්දානං


</Paragraph>

<Paragraph number="1586" type="verses" book="pari">
_නාසේතබ්බා පාදුකා ච,_  
_පත්තා ච චීවරානි ච;_  
_තතියා පුච්ඡිතබ්බා ච,_  
_අධිට්ඨානවිකප්පනා._  

</Paragraph>

<Paragraph number="1587" type="verses" book="pari">
_අරුණා ගණ්ඨිකා විධා,_  
_අකප්පියා ච කප්පියං;_  
_නිස්සයාවන්දියා චේව,_  
_පරමානි වරානි ච;_  
_සීමාදෝසා ච අක්කෝසා,_  
_මේත්තායේකාදසා කතාති._  


</Paragraph>

<Paragraph number="1588" type="center" book="pari">
ඒකුත්තරිකං.



</Paragraph>

<Paragraph number="1589" type="center" book="pari">
තස්සුද්දානං


</Paragraph>

<Paragraph number="1590" type="verses" book="pari">
_ඒකකා ච දුකා චේව,_  
_තිකා ච චතුපඤ්චකා;_  
_ඡසත්තට්ඨනවකා ච,_  
_දස ඒකාදසානි ච._  

</Paragraph>

<Paragraph number="1591" type="verses" book="pari">
_හිතාය සබ්බසත්තානං,_  
_ඤාතධම්මේන තාදිනා;_  
_ඒකුත්තරිකා විමලා,_  
_මහාවීරේන දේසිතාති._  


</Paragraph>

<Paragraph number="1592" type="center" book="pari">
ඒකුත්තරිකං නිට්ඨිතං.
</Paragraph>