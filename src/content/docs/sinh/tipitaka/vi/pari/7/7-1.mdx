---
title: "7.1 ඒකකවාර"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="321" book="pari">

<Paragraph number="1440" book="pari">
ආපත්තිකරා ධම්මා ජානිතබ්බා. අනාපත්තිකරා ධම්මා ජානිතබ්බා. ආපත්ති ජානිතබ්බා. අනාපත්ති ජානිතබ්බා. ලහුකා ආපත්ති ජානිතබ්බා. ගරුකා ආපත්ති ජානිතබ්බා. සාවසේසා ආපත්ති ජානිතබ්බා. අනවසේසා ආපත්ති ජානිතබ්බා. දුට්ඨුල්ලා ආපත්ති ජානිතබ්බා. අදුට්ඨුල්ලා ආපත්ති ජානිතබ්බා. සප්පටිකම්මා ආපත්ති ජානිතබ්බා. අප්පටිකම්මා ආපත්ති ජානිතබ්බා. දේසනාගාමිනී ආපත්ති ජානිතබ්බා. අදේසනාගාමිනී ආපත්ති ජානිතබ්බා. අන්තරායිකා ආපත්ති ජානිතබ්බා. අනන්තරායිකා ආපත්ති ජානිතබ්බා. සාවජ්ජපඤ්ඤත්ති ආපත්ති ජානිතබ්බා. අනවජ්ජපඤ්ඤත්ති ආපත්ති ජානිතබ්බා. කිරියතෝ සමුට්ඨිතා ආපත්ති ජානිතබ්බා. අකිරියතෝ සමුට්ඨිතා ආපත්ති ජානිතබ්බා. කිරියාකිරියතෝ සමුට්ඨිතා ආපත්ති ජානිතබ්බා. පුබ්බාපත්ති ජානිතබ්බා. අපරාපත්ති ජානිතබ්බා. පුබ්බාපත්තීනං අන්තරාපත්ති ජානිතබ්බා. අපරාපත්තීනං අන්තරාපත්ති ජානිතබ්බා. දේසිතා ගණනූපගා ආපත්ති ජානිතබ්බා. දේසිතා න ගණනූපගා ආපත්ති ජානිතබ්බා. පඤ්ඤත්ති ජානිතබ්බා. අනුපඤ්ඤත්ති ජානිතබ්බා. අනුප්පන්නපඤ්ඤත්ති ජානිතබ්බා. සබ්බත්ථපඤ්ඤත්ති ජානිතබ්බා. පදේසපඤ්ඤත්ති ජානිතබ්බා. සාධාරණපඤ්ඤත්ති ජානිතබ්බා. අසාධාරණපඤ්ඤත්ති ජානිතබ්බා. ඒකතෝපඤ්ඤත්ති ජානිතබ්බා. උභතෝපඤ්ඤත්ති ජානිතබ්බා. ථුල්ලවජ්ජා ආපත්ති ජානිතබ්බා. අථුල්ලවජ්ජා ආපත්ති ජානිතබ්බා. ගිහිපටිසංයුත්තා ආපත්ති ජානිතබ්බා. න ගිහිපටිසංයුත්තා ආපත්ති ජානිතබ්බා. නියතා ආපත්ති ජානිතබ්බා. අනියතා ආපත්ති ජානිතබ්බා. ආදිකරෝ පුග්ගලෝ ජානිතබ්බෝ. අනාදිකරෝ පුග්ගලෝ ජානිතබ්බෝ. අධිච්චාපත්තිකෝ පුග්ගලෝ ජානිතබ්බෝ. අභිණ්හාපත්තිකෝ පුග්ගලෝ ජානිතබ්බෝ. චෝදකෝ පුග්ගලෝ ජානිතබ්බෝ. චුදිතකෝ පුග්ගලෝ ජානිතබ්බෝ. අධම්මචෝදකෝ පුග්ගලෝ ජානිතබ්බෝ. අධම්මචුදිතකෝ පුග්ගලෝ ජානිතබ්බෝ. ධම්මචෝදකෝ පුග්ගලෝ ජානිතබ්බෝ. ධම්මචුදිතකෝ පුග්ගලෝ ජානිතබ්බෝ. නියතෝ පුග්ගලෝ ජානිතබ්බෝ. අනියතෝ පුග්ගලෝ ජානිතබ්බෝ. අභබ්බාපත්තිකෝ පුග්ගලෝ ජානිතබ්බෝ. භබ්බාපත්තිකෝ පුග්ගලෝ ජානිතබ්බෝ. උක්ඛිත්තකෝ පුග්ගලෝ ජානිතබ්බෝ. අනුක්ඛිත්තකෝ පුග්ගලෝ ජානිතබ්බෝ. නාසිතකෝ පුග්ගලෝ ජානිතබ්බෝ. අනාසිතකෝ පුග්ගලෝ ජානිතබ්බෝ. සමානසංවාසකෝ පුග්ගලෝ ජානිතබ්බෝ. අසමානසංවාසකෝ පුග්ගලෝ ජානිතබ්බෝ. ඨපනං ජානිතබ්බන්ති.

</Paragraph>
</Division>

<Paragraph number="1441" type="center" book="pari">
ඒකකං නිට්ඨිතං.



</Paragraph>

<Paragraph number="1442" type="center" book="pari">
තස්සුද්දානං


</Paragraph>

<Paragraph number="1443" type="verses" book="pari">
_කරා ආපත්ති ලහුකා,_  
_සාවසේසා ච දුට්ඨුල්ලා;_  
_පටිකම්මදේසනා ච,_  
_අන්තරා වජ්ජකිරියං._  

</Paragraph>

<Paragraph number="1444" type="verses" book="pari">
_කිරියාකිරියං පුබ්බා,_  
_අන්තරා ගණනූපගා;_  
_පඤ්ඤත්ති අනානුප්පන්න,_  
_සබ්බසාධාරණා ච ඒකතෝ._  

</Paragraph>

<Paragraph number="1445" type="verses" book="pari">
_ථුල්ලගිහිනියතා ච,_  
_ආදි අධිච්චචෝදකෝ;_  
_අධම්මධම්මනියතෝ,_  
_අභබ්බෝක්ඛිත්තනාසිතා;_  
_සමානං ඨපනඤ්චේව,_  
උද්දානං ඒකකේ ඉදන්ති._
</Paragraph>