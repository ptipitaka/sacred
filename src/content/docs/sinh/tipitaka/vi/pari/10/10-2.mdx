---
title: "10.2 චතුවිපත්ති"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="336" book="pari">

<Paragraph number="1641" type="verses" book="pari">
_“යං තං පුච්ඡිම්හ අකිත්තයි නෝ,_  
_තං තං බ්‍යාකතං අනඤ්ඤථා;_  
_අඤ්ඤං තං පුච්ඡාමි තදිඞ්ඝ බ්‍රූහි,_  
_ගරුක ලහුකඤ්චාපි සාවසේසං;_  
_අනවසේසං දුට්ඨුල්ලඤ්ච අදුට්ඨුල්ලං,_  
_යේ ච යාවතතියකා._  

</Paragraph>

<Paragraph number="1642" type="verses" book="pari">
_සාධාරණං අසාධාරණං,_  
_විභත්තියෝ ච යේහි සමථේහි සම්මන්ති;_  
_සබ්බානිපේතානි වියාකරෝහි,_  
_හන්ද වාක්‍යං සුණෝම තේ”._  

</Paragraph>

<Paragraph number="1643" type="verses" book="pari">
_“ඒකතිංසා යේ ගරුකා,_  
_අට්ඨේත්ථ අනවසේසා;_  
_යේ ගරුකා තේ දුට්ඨුල්ලා,_  
_යේ දුට්ඨුල්ලා සා සීලවිපත්ති;_  
_පාරාජිකං සංඝාදිසේසෝ,_  
_‘සීලවිපත්තී’ති වුච්චති._  

</Paragraph>

<Paragraph number="1644" type="verses" book="pari">
_ථුල්ලච්චයං පාචිත්තියා,_  
_පාටිදේසනීයං දුක්කටං;_  
_දුබ්භාසිතං යෝ චායං,_  
_අක්කෝසති හසාධිප්පායෝ;_  
_අයං සා ආචාරවිපත්තිසම්මතා._  

</Paragraph>

<Paragraph number="1645" type="verses" book="pari">
_විපරීතදිට්ඨිං ගණ්හන්ති,_  
_අසද්ධම්මේහි පුරක්ඛතා;_  
_අබ්භාචික්ඛන්ති සම්බුද්ධං,_  
_දුප්පඤ්ඤා මෝහපාරුතා;_  
_අයං සා දිට්ඨිවිපත්තිසම්මතා._  

</Paragraph>

<Paragraph number="1646" book="pari">
ආජීවහේතු ආජීවකාරණා පාපිච්ඡෝ ඉච්ඡාපකතෝ අසන්තං අභූතං උත්තරිමනුස්සධම්මං උල්ලපති, ආජීවහේතු ආජීවකාරණා සඤ්චරිත්තං සමාපජ්ජති, ආජීවහේතු ආජීවකාරණා—  ‘යෝ තේ විහාරේ වසති, සෝ භික්ඛු අරහා’ති භණති, ආජීවහේතු ආජීවකාරණා භික්ඛු පණීතභෝජනානි අත්තනෝ අත්ථාය විඤ්ඤාපේත්වා භුඤ්ජති, ආජීවහේතු ආජීවකාරණා භික්ඛුනී පණීතභෝජනානි අත්තනෝ අත්ථාය විඤ්ඤාපේත්වා භුඤ්ජති, ආජීවහේතු ආජීවකාරණා සූපං වා ඕදනං වා අගිලානෝ අත්තනෝ අත්ථාය විඤ්ඤාපේත්වා භුඤ්ජති. අයං සා ආජීවවිපත්ති සම්මතා.
</Paragraph>

<Paragraph number="1647" book="pari">
_ඒකාදස යාවතතියකා,_  
_තේ සුණෝහි යථාතථං;_  
උක්ඛිත්තානුවත්තිකා,_  
_අට්ඨ යාවතතියකා;_  
_අරිට්ඨෝ චණ්ඩකාළී ච,_  
ඉමේ තේ යාවතතියකා”._
</Paragraph>
</Division>