---
title: "10.4 අසාධාරණාදි"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="338" book="pari">

<Paragraph number="1652" book="pari">
_“වීසං ද්වේ සතානි,_  
_භික්ඛූනං සික්ඛාපදානි;_  
උද්දේසං ආගච්ඡන්ති උපෝසථේසු,_  
_තීණි සතානි චත්තාරි;_  
_භික්ඛුනීනං සික්ඛාපදානි,_  
උද්දේසං ආගච්ඡන්ති උපෝසථේසු._  

</Paragraph>

<Paragraph number="1653" type="verses" book="pari">
_ඡචත්තාරීසා භික්ඛූනං,_  
_භික්ඛුනීහි අසාධාරණා;_  
_සතං තිංසා ච භික්ඛුනීනං,_  
_භික්ඛූහි අසාධාරණා._  

</Paragraph>

<Paragraph number="1654" book="pari">
_සතං සත්තති ඡච්චේව,_  
උභින්නං අසාධාරණා;_  
_සතං සත්තති චත්තාරි,_  
උභින්නං සමසික්ඛතා._  

</Paragraph>

<Paragraph number="1655" type="verses" book="pari">
_වීසං ද්වේ සතානි,_  
_භික්ඛූනං සික්ඛාපදානි;_  
උද්දේසං ආගච්ඡන්ති උපෝසථේසු,_  
_තේ සුණෝහි යථාතථං._  

</Paragraph>

<Paragraph number="1656" type="verses" book="pari">
_පාරාජිකානි චත්තාරි,_  
_සංඝාදිසේසානි භවන්ති තේරස;_  
_අනියතා ද්වේ හෝන්ති._  

</Paragraph>

<Paragraph number="1657" type="verses" book="pari">
_නිස්සග්ගියානි තිංසේව,_  
_ද්වේනවුති ච ඛුද්දකා;_  
_චත්තාරෝ පාටිදේසනීයා,_  
_පඤ්චසත්තති සේඛියා._  

</Paragraph>

<Paragraph number="1658" book="pari">
_වීසං ද්වේ සතානි චිමේ හෝන්ති,_  
_භික්ඛූනං සික්ඛාපදානි;_  
උද්දේසං ආගච්ඡන්ති උපෝසථේසු._  

</Paragraph>

<Paragraph number="1659" type="verses" book="pari">
_තීණි සතානි චත්තාරි,_  
_භික්ඛුනීනං සික්ඛාපදානි;_  
උද්දේසං ආගච්ඡන්ති උපෝසථේසු,_  
_තේ සුණෝහි යථාතථං._  

</Paragraph>

<Paragraph number="1660" type="verses" book="pari">
_පාරාජිකානි අට්ඨ,_  
_සංඝාදිසේසානි භවන්ති සත්තරස;_  
_නිස්සග්ගියානි තිංසේව,_  
_සතං සට්ඨි ඡ චේව;_  
_ඛුද්දකානි පවුච්චන්ති._  

</Paragraph>

<Paragraph number="1661" type="verses" book="pari">
_අට්ඨ පාටිදේසනීයා,_  
_පඤ්චසත්තති සේඛියා;_  
_තීණි සතානි චත්තාරි චිමේ හෝන්ති,_  
_භික්ඛුනීනං සික්ඛාපදානි;_  
උද්දේසං ආගච්ඡන්ති උපෝසථේසු._  

</Paragraph>

<Paragraph number="1662" type="verses" book="pari">
_ඡචත්තාරීසා භික්ඛූනං,_  
_භික්ඛුනීහි අසාධාරණා;_  
_තේ සුණෝහි යථාතථං._  

</Paragraph>

<Paragraph number="1663" type="verses" book="pari">
_ඡ සංඝාදිසේසා,_  
_ද්වේ අනියතේහි අට්ඨ;_  
_නිස්සග්ගියානි ද්වාදස,_  
_තේහි තේ හෝන්ති වීසති._  

</Paragraph>

<Paragraph number="1664" type="verses" book="pari">
_ද්වේවීසති ඛුද්දකා,_  
_චතුරෝ පාටිදේසනීයා;_  
_ඡචත්තාරීසා චිමේ හෝන්ති,_  
_භික්ඛූනං භික්ඛුනීහි අසාධාරණා._  

</Paragraph>

<Paragraph number="1665" type="verses" book="pari">
_සතං තිංසා ච භික්ඛුනීනං,_  
_භික්ඛූහි අසාධාරණා;_  
_තේ සුණෝහි යථාතථං._  

</Paragraph>

<Paragraph number="1666" type="verses" book="pari">
_පාරාජිකානි චත්තාරි,_  
_සංඝම්හා දස නිස්සරේ;_  
_නිස්සග්ගියානි ද්වාදස,_  
_ඡන්නවුති ච ඛුද්දකා;_  
_අට්ඨ පාටිදේසනීයා._  

</Paragraph>

<Paragraph number="1667" type="verses" book="pari">
_සතං තිංසා චිමේ හෝන්ති,_  
_භික්ඛුනීනං භික්ඛූහි අසාධාරණා;_  
_සතං සත්තති ඡච්චේව,_  
උභින්නං අසාධාරණා;_  
_තේ සුණෝහි යථාතථං._  

</Paragraph>

<Paragraph number="1668" type="verses" book="pari">
_පාරාජිකානි චත්තාරි,_  
_සංඝාදිසේසානි භවන්ති සෝළස;_  
_අනියතා ද්වේ හෝන්ති,_  
_නිස්සග්ගියානි චතුවීසති;_  
_සතං අට්ඨාරසා චේව,_  
_ඛුද්දකානි පවුච්චන්ති;_  
_ද්වාදස පාටිදේසනීයා._  

</Paragraph>

<Paragraph number="1669" book="pari">
_සතං සත්තති ඡච්චේවිමේ හෝන්ති,_  
උභින්නං අසාධාරණා;_  
_සතං සත්තති චත්තාරි,_  
උභින්නං සමසික්ඛතා;_  
_තේ සුණෝහි යථාතථං._  

</Paragraph>

<Paragraph number="1670" type="verses" book="pari">
_පාරාජිකානි චත්තාරි,_  
_සංඝාදිසේසානි භවන්ති සත්ත;_  
_නිස්සග්ගියානි අට්ඨාරස,_  
_සමසත්තති ඛුද්දකා;_  
_පඤ්චසත්තති සේඛියානි._  

</Paragraph>

<Paragraph number="1671" type="verses" book="pari">
_සතං සත්තති චත්තාරි චිමේ හෝන්ති,_  
උභින්නං සමසික්ඛතා;_  
_අට්ඨේව පාරාජිකා යේ දුරාසදා,_  
_තාලවත්ථුසමූපමා._  

</Paragraph>

<Paragraph number="1672" type="verses" book="pari">
_පණ්ඩුපලාසෝ පුථුසිලා,_  
_සීසච්ඡින්නෝව සෝ නරෝ;_  
_තාලෝව මත්ථකච්ඡින්නෝ,_  
_අවිරුළ්හී භවන්ති තේ._  

</Paragraph>

<Paragraph number="1673" type="verses" book="pari">
_තේවීසති සංඝාදිසේසා,_  
_ද්වේ අනියතා;_  
_ද්වේ චත්තාරීස නිස්සග්ගියා,_  
_අට්ඨාසීතිසතං පාචිත්තියා;_  
_ද්වාදස පාටිදේසනීයා._  

</Paragraph>

<Paragraph number="1674" type="verses" book="pari">
_පඤ්චසත්තති සේඛියා,_  
_තීහි සමථේහි සම්මන්ති;_  
_සම්මුඛා ච පටිඤ්ඤාය,_  
_තිණවත්ථාරකේන ච._  

</Paragraph>

<Paragraph number="1675" type="verses" book="pari">
_ද්වේ උපෝසථා ද්වේ පවාරණා,_  
_චත්තාරි කම්මානි ජිනේන දේසිතා;_  
_පඤ්චේව උද්දේසා චතුරෝ භවන්ති,_  
_අනඤ්ඤථා ආපත්තික්ඛන්ධා ච භවන්ති සත්ත._  

</Paragraph>

<Paragraph number="1676" type="verses" book="pari">
_අධිකරණානි චත්තාරි,_  
_සත්තහි සමථේහි සම්මන්ති;_  
_ද්වීහි චතූහි තීහි,_  
_කිච්චං ඒකේන සම්මති”._
</Paragraph>
</Division>