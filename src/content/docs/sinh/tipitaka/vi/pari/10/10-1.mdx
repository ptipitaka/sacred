---
title: "10.1 සත්තනගරේසුපඤ්ඤත්තසික්ඛාපද"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="335" book="pari">

<Paragraph number="1615" type="verses" book="pari">
_“ඒකංසං චීවරං කත්වා,_  
_පග්ගණ්හිත්වාන අඤ්ජලිං;_  
_ආසීසමානරූපෝව,_  
_කිස්ස ත්වං ඉධ මාගතෝ”._  

</Paragraph>

<Paragraph number="1616" type="verses" book="pari">
_“ද්වීසු විනයේසු යේ පඤ්ඤත්තා,_  
උද්දේසං ආගච්ඡන්ති උපෝසථේසු;_  
_කති තේ සික්ඛාපදා හෝන්ති,_  
_කතිසු නගරේසු පඤ්ඤත්තා”._  

</Paragraph>

<Paragraph number="1617" type="verses" book="pari">
_“භද්දකෝ තේ උම්මඞ්ගෝ,_  
_යෝනිසෝ පරිපුච්ඡසි;_  
_තග්ඝ තේ අහමක්ඛිස්සං,_  
_යථාසි කුසලෝ තථා”._  

</Paragraph>

<Paragraph number="1618" type="verses" book="pari">
_“ද්වීසු විනයේසු යේ පඤ්ඤත්තා,_  
උද්දේසං ආගච්ඡන්ති උපෝසථේසු;_  
_අඩ්ඪුඩ්ඪසතානි තේ හෝන්ති,_  
_සත්තසු නගරේසු පඤ්ඤත්තා”._  

</Paragraph>

<Paragraph number="1619" type="verses" book="pari">
_“කතමේසු සත්තසු නගරේසු පඤ්ඤත්තා,_  
ඉඞ්ඝ මේ ත්වං බ්‍යාකර නං;_  
_තං වචනපථං නිසාමයිත්වා,_  
_පටිපජ්ජේම හිතාය නෝ සියා”._  

</Paragraph>

<Paragraph number="1620" type="verses" book="pari">
_“වේසාලියං රාජගහේ,_  
_සාවත්ථියඤ්ච ආළවියං;_  
_කෝසම්බියඤ්ච සක්කේසු,_  
_භග්ගේසු චේව පඤ්ඤත්තා”._  

</Paragraph>

<Paragraph number="1621" type="verses" book="pari">
_“කති වේසාලියං පඤ්ඤත්තා,_  
_කති රාජගහේ කතා;_  
_සාවත්ථියං කති හෝන්ති,_  
_කති ආළවියං කතා”._  

</Paragraph>

<Paragraph number="1622" type="verses" book="pari">
_“කති කෝසම්බියං පඤ්ඤත්තා,_  
_කති සක්කේසු වුච්චන්ති;_  
_කති භග්ගේසු පඤ්ඤත්තා,_  
_තං මේ අක්ඛාහි පුච්ඡිතෝ”._  

</Paragraph>

<Paragraph number="1623" type="verses" book="pari">
_“දස වේසාලියං පඤ්ඤත්තා,_  
_ඒකවීස රාජගහේ කතා;_  
_ඡඌන තීණිසතානි,_  
_සබ්බේ සාවත්ථියං කතා._  

</Paragraph>

<Paragraph number="1624" type="verses" book="pari">
_ඡ ආළවියං පඤ්ඤත්තා,_  
_අට්ඨ කෝසම්බියං කතා;_  
_අට්ඨ සක්කේසු වුච්චන්ති,_  
_තයෝ භග්ගේසු පඤ්ඤත්තා._  

</Paragraph>

<Paragraph number="1625" type="verses" book="pari">
_යේ වේසාලියං පඤ්ඤත්තා,_  
_තේ සුණෝහි යථාතථං;_  
_මේථුනවිග්ගහුත්තරි,_  
_අතිරේකඤ්ච කාළකං._  

</Paragraph>

<Paragraph number="1626" type="verses" book="pari">
_භූතං පරම්පරභත්තං,_  
_දන්තපෝනේන අචේලකෝ;_  
_භික්ඛුනීසු ච අක්කෝසෝ,_  
_දසේතේ වේසාලියං කතා._  

</Paragraph>

<Paragraph number="1627" type="verses" book="pari">
_යේ රාජගහේ පඤ්ඤත්තා,_  
_තේ සුණෝහි යථාතථං;_  
_අදින්නාදානං රාජගහේ,_  
_ද්වේ අනුද්ධංසනා ද්වේපි ච භේදා._  

</Paragraph>

<Paragraph number="1628" type="verses" book="pari">
_අන්තරවාසකං රූපියං සුත්තං,_  
උජ්ඣාපනේන ච පාචිතපිණ්ඩං;_  
_ගණභෝජනං විකාලේ ච,_  
_චාරිත්තං නහානං ඌනවීසති._  

</Paragraph>

<Paragraph number="1629" type="verses" book="pari">
_චීවරං දත්වා වෝසාසන්ති,_  
_ඒතේ රාජගහේ කතා;_  
_ගිරග්ගචරියා තත්ථේව,_  
_ඡන්දදානේන ඒකවීසති._  

</Paragraph>

<Paragraph number="1630" type="verses" book="pari">
_යේ සාවත්ථියං පඤ්ඤත්තා,_  
_තේ සුණෝහි යථාතථං;_  
_පාරාජිකානි චත්තාරි,_  
_සංඝාදිසේසා භවන්ති සෝළස._  

</Paragraph>

<Paragraph number="1631" type="verses" book="pari">
_අනියතා ච ද්වේ හෝන්ති,_  
_නිස්සග්ගියා චතුවීසති;_  
_ඡපඤ්ඤාසසතඤ්චේව,_  
_ඛුද්දකානි පවුච්චන්ති._  

</Paragraph>

<Paragraph number="1632" type="verses" book="pari">
_දසයේව ච ගාරය්හා,_  
_ද්වේසත්තති ච සේඛියා;_  
_ඡඌන තීණිසතානි,_  
_සබ්බේ සාවත්ථියං කතා._  

</Paragraph>

<Paragraph number="1633" type="verses" book="pari">
_යේ ආළවියං පඤ්ඤත්තා,_  
_තේ සුණෝහි යථාතථං;_  
_කුටිකෝසියසේය්‍යා ච,_  
_ඛණනේ ගච්ඡ දේවතේ;_  
_සප්පාණකඤ්ච සිඤ්චන්ති,_  
_ඡ ඒතේ ආළවියං කතා._  

</Paragraph>

<Paragraph number="1634" type="verses" book="pari">
_යේ කෝසම්බියං පඤ්ඤත්තා,_  
_තේ සුණෝහි යථාතථං;_  
_මහාවිහාරෝ දෝවචස්සං,_  
_අඤ්ඤං ද්වාරං සුරාය ච;_  
_අනාදරියං සහධම්මෝ,_  
_පයෝපානේන අට්ඨමං._  

</Paragraph>

<Paragraph number="1635" type="verses" book="pari">
_යේ සක්කේසු පඤ්ඤත්තා,_  
_තේ සුණෝහි යථාතථං;_  
_ඒළකලෝමානි පත්තෝ ච,_  
_ඕවාදෝ චේව භේසජ්ජං._  

</Paragraph>

<Paragraph number="1636" type="verses" book="pari">
_සූචි ආරඤ්ඤිකෝ චේව,_  
_අට්ඨේතේ කාපිලවත්ථවේ;_  
උදකසුද්ධියා ඕවාදෝ,_  
_භික්ඛුනීසු පවුච්චන්ති._  

</Paragraph>

<Paragraph number="1637" type="verses" book="pari">
_යේ භග්ගේසු පඤ්ඤත්තා,_  
_තේ සුණෝහි යථාතථං;_  
_සමාදහිත්වා විසිබ්බේන්ති,_  
_සාමිසේන සසිත්ථකං._  

</Paragraph>

<Paragraph number="1638" type="verses" book="pari">
_පාරාජිකානි චත්තාරි,_  
_සංඝාදිසේසානි භවන්ති;_  
_සත්ත ච නිස්සග්ගියානි,_  
_අට්ඨ ද්වත්තිංස ඛුද්දකා._  

</Paragraph>

<Paragraph number="1639" type="verses" book="pari">
_ද්වේ ගාරය්හා තයෝ සේක්ඛා,_  
_ඡප්පඤ්ඤාස සික්ඛාපදා;_  
_ඡසු නගරේසු පඤ්ඤත්තා,_  
_බුද්ධේනාදිච්චබන්ධුනා._  

</Paragraph>

<Paragraph number="1640" type="verses" book="pari">
_ඡඌන තීණිසතානි,_  
_සබ්බේ සාවත්ථියං කතා;_  
_කාරුණිකේන බුද්ධේන,_  
_ගෝතමේන යසස්සිනා”._
</Paragraph>
</Division>