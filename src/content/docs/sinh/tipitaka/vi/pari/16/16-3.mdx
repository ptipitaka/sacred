---
title: "16.3 පුබ්බකරණනිදානාදිවිභාග"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="405" book="pari">

<Paragraph number="1889" book="pari">
පුබ්බකරණං කිංනිදානං, කිංසමුදයං, කිංජාතිකං, කිංපභවං, කිංසම්භාරං, කිංසමුට්ඨානං? පච්චුද්ධාරෝ කිංනිදානෝ, කිංසමුදයෝ, කිංජාතිකෝ, කිංපභවෝ, කිංසම්භාරෝ, කිංසමුට්ඨානෝ? අධිට්ඨානං කිංනිදානං, කිංසමුදයං, කිංජාතිකං, කිංපභවං, කිංසම්භාරං, කිංසමුට්ඨානං? අත්ථාරෝ කිංනිදානෝ, කිංසමුදයෝ, කිංජාතිකෝ, කිංපභවෝ, කිංසම්භාරෝ, කිංසමුට්ඨානෝ? මාතිකා ච පලිබෝධා ච කිංනිදානා, කිංසමුදයා, කිංජාතිකා, කිංපභවා, කිංසම්භාරා කිංසමුට්ඨානා? ආසා ච අනාසා ච කිංනිදානා, කිංසමුදයා, කිංජාතිකා, කිංපභවා, කිංසම්භාරා, කිංසමුට්ඨානා?
</Paragraph>

<Paragraph number="1890" book="pari">
පුබ්බකරණං පයෝගනිදානං, පයෝගසමුදයං, පයෝගජාතිකං, පයෝගපභවං, පයෝගසම්භාරං, පයෝගසමුට්ඨානං. පච්චුද්ධාරෝ පුබ්බකරණනිදානෝ, පුබ්බකරණසමුදයෝ, පුබ්බකරණජාතිකෝ, පුබ්බකරණපභවෝ, පුබ්බකරණසම්භාරෝ, පුබ්බකරණසමුට්ඨානෝ. අධිට්ඨානං පච්චුද්ධාරනිදානං, පච්චුද්ධාරසමුදයං, පච්චුද්ධාරජාතිකං, පච්චුද්ධාරපභවං, පච්චුද්ධාරසම්භාරං, පච්චුද්ධාරසමුට්ඨානං. අත්ථාරෝ අධිට්ඨානනිදානෝ, අධිට්ඨානසමුදයෝ, අධිට්ඨානජාතිකෝ, අධිට්ඨානපභවෝ, අධිට්ඨානසම්භාරෝ, අධිට්ඨානසමුට්ඨානෝ. මාතිකා ච පලිබෝධා ච අත්ථාරනිදානා, අත්ථාරසමුදයා, අත්ථාරජාතිකා, අත්ථාරපභවා, අත්ථාරසම්භාරා, අත්ථාරසමුට්ඨානා. ආසා ච අනාසා ච වත්ථුනිදානා, වත්ථුසමුදයා, වත්ථුජාතිකා, වත්ථුපභවා, වත්ථුසම්භාරා, වත්ථුසමුට්ඨානා.
</Paragraph>

</Division>
<Division number="406" book="pari">

<Paragraph number="1891" book="pari">
පයෝගෝ කිංනිදානෝ, කිංසමුදයෝ, කිංජාතිකෝ, කිංපභවෝ, කිංසම්භාරෝ, කිංසමුට්ඨානෝ, පුබ්බකරණං …පේ…  පච්චුද්ධාරෝ…  අධිට්ඨානං…  අත්ථාරෝ…  මාතිකා ච පලිබෝධා ච…  වත්ථු…  ආසා ච අනාසා ච කිංනිදානා, කිංසමුදයා, කිංජාතිකා, කිංපභවා, කිංසම්භාරා, කිංසමුට්ඨානා?
</Paragraph>

<Paragraph number="1892" book="pari">
පයෝගෝ හේතුනිදානෝ, හේතුසමුදයෝ, හේතුජාතිකෝ, හේතුපභවෝ, හේතුසම්භාරෝ, හේතුසමුට්ඨානෝ. පුබ්බකරණං …පේ…  පච්චුද්ධාරෝ…  අධිට්ඨානං…  අත්ථාරෝ…  මාතිකා ච පලිබෝධා ච…  වත්ථු…  ආසා ච අනාසා ච හේතුනිදානා, හේතුසමුදයා, හේතුජාතිකා, හේතුපභවා, හේතුසම්භාරා, හේතුසමුට්ඨානා.
</Paragraph>

</Division>
<Division number="407" book="pari">

<Paragraph number="1893" book="pari">
පයෝගෝ කිංනිදානෝ, කිංසමුදයෝ, කිංජාතිකෝ, කිංපභවෝ, කිංසම්භාරෝ, කිංසමුට්ඨානෝ? පුබ්බකරණං …පේ…  පච්චුද්ධාරෝ…  අධිට්ඨානං…  අත්ථාරෝ…  මාතිකා ච පලිබෝධා ච…  වත්ථු…  ආසා ච අනාසා ච කිංනිදානා, කිංසමුදයා, කිංජාතිකා, කිංපභවා, කිංසම්භාරා, කිංසමුට්ඨානා?
</Paragraph>

<Paragraph number="1894" book="pari">
පයෝගෝ පච්චයනිදානෝ, පච්චයසමුදයෝ, පච්චයජාතිකෝ, පච්චයපභවෝ, පච්චයසම්භාරෝ, පච්චයසමුට්ඨානෝ. පුබ්බකරණං …පේ…  පච්චුද්ධාරෝ…  අධිට්ඨානං…  අත්ථාරෝ…  මාතිකා ච පලිබෝධා ච…  වත්ථු…  ආසා ච අනාසා ච පච්චයනිදානා, පච්චයසමුදයා, පච්චයජාතිකා, පච්චයපභවා, පච්චයසම්භාරා, පච්චයසමුට්ඨානා.
</Paragraph>

</Division>
<Division number="408" book="pari">

<Paragraph number="1895" book="pari">
පුබ්බකරණං කතිහි ධම්මේහි සඞ්ගහිතං? පුබ්බකරණං සත්තහි ධම්මේහි සඞ්ගහිතං. ධෝවනේන, විචාරණේන, ඡේදනේන, බන්ධනේන, සිබ්බනේන, රජනේන, කප්පකරණේන—  පුබ්බකරණං ඉමේහි සත්තහි ධම්මේහි සඞ්ගහිතං.
</Paragraph>

<Paragraph number="1896" book="pari">
පච්චුද්ධාරෝ කතිහි ධම්මේහි සඞ්ගහිතෝ? පච්චුද්ධාරෝ තීහි ධම්මේහි සඞ්ගහිතෝ—  සඞ්ඝාටියා, උත්තරාසඞ්ගේන, අන්තරවාසකේන.
</Paragraph>

<Paragraph number="1897" book="pari">
අධිට්ඨානං කතිහි ධම්මේහි සඞ්ගහිතං? අධිට්ඨානං තීහි ධම්මේහි සඞ්ගහිතං—  සඞ්ඝාටියා, උත්තරාසඞ්ගේන, අන්තරවාසකේන.
</Paragraph>

<Paragraph number="1898" book="pari">
අත්ථාරෝ කතිහි ධම්මේහි සඞ්ගහිතෝ? අත්ථාරෝ ඒකේන ධම්මේන සඞ්ගහිතෝ—  වචීභේදේන.
</Paragraph>

<Paragraph number="1899" book="pari">
කථිනස්ස කති මූලානි, කති වත්ථූනි, කති භූමියෝ? කථිනස්ස ඒකං මූලං—  සංඝෝ; තීණි වත්ථූනි—  සඞ්ඝාටි, උත්තරාසඞ්ගෝ, අන්තරවාසකෝ, ඡ භූමියෝ—  ඛෝමං, කප්පාසිකං, කෝසේය්‍යං, කම්බලං, සාණං, භඞ්ගං.
</Paragraph>

<Paragraph number="1900" book="pari">
කථිනස්ස කෝ ආදි, කිං මජ්ඣේ, කිං පරියෝසානං? කථිනස්ස පුබ්බකරණං ආදි, ක්‍රියා මජ්ඣේ, අත්ථාරෝ පරියෝසානං.
</Paragraph>

</Division>
<Division number="409" book="pari">

<Paragraph number="1901" book="pari">
කතිහඞ්ගේහි සමන්නාගතෝ පුග්ගලෝ අභබ්බෝ කථිනං අත්ථරිතුං? කතිහඞ්ගේහි සමන්නාගතෝ පුග්ගලෝ භබ්බෝ කථිනං අත්ථරිතුං? අට්ඨහඞ්ගේහි සමන්නාගතෝ පුග්ගලෝ අභබ්බෝ කථිනං අත්ථරිතුං. අට්ඨහඞ්ගේහි සමන්නාගතෝ පුග්ගලෝ භබ්බෝ කථිනං අත්ථරිතුං. කතමේහි අට්ඨහඞ්ගේහි සමන්නාගතෝ පුග්ගලෝ අභබ්බෝ කථිනං අත්ථරිතුං? පුබ්බකරණං න ජානාති, පච්චුද්ධාරං න ජානාති, අධිට්ඨානං න ජානාති, අත්ථාරං න ජානාති, මාතිකං න ජානාති, පලිබෝධං න ජානාති, උද්ධාරං න ජානාති, ආනිසංසං න ජානාති—  ඉමේහි අට්ඨහඞ්ගේහි සමන්නාගතෝ පුග්ගලෝ අභබ්බෝ කථිනං අත්ථරිතුං. කතමේහි අට්ඨහඞ්ගේහි සමන්නාගතෝ පුග්ගලෝ භබ්බෝ කථිනං අත්ථරිතුං? පුබ්බකරණං ජානාති, පච්චුද්ධාරං ජානාති, අධිට්ඨානං ජානාති, අත්ථාරං ජානාති, මාතිකං ජානාති, පලිබෝධං ජානාති, උද්ධාරං ජානාති, ආනිසංසං ජානාති—  ඉමේහි අට්ඨහඞ්ගේහි සමන්නාගතෝ පුග්ගලෝ භබ්බෝ කථිනං අත්ථරිතුං.
</Paragraph>

</Division>
<Division number="410" book="pari">

<Paragraph number="1902" book="pari">
කතිනං පුග්ගලානං කථිනත්ථාරා න රුහන්ති? කතිනං පුග්ගලානං කථිනත්ථාරා රුහන්ති? තිණ්ණං පුග්ගලානං කථිනත්ථාරා න රුහන්ති. තිණ්ණං පුග්ගලානං කථිනත්ථාරා රුහන්ති. කතමේසං තිණ්ණං පුග්ගලානං කථිනත්ථාරා න රුහන්ති? නිස්සීමට්ඨෝ අනුමෝදති, අනුමෝදේන්තෝ න වාචං භින්දති, වාචං භින්දන්තෝ න පරං විඤ්ඤාපේති—  ඉමේසං තිණ්ණං පුග්ගලානං කථිනත්ථාරා න රුහන්ති. කතමේසං තිණ්ණං පුග්ගලානං කථිනත්ථාරා රුහන්ති? සීමට්ඨෝ අනුමෝදති, අනුමෝදේන්තෝ වාචං භින්දති, වාචං භින්දන්තෝ පරං විඤ්ඤාපේති—  ඉමේසං තිණ්ණං පුග්ගලානං කථිනත්ථාරා රුහන්ති.
</Paragraph>

</Division>
<Division number="411" book="pari">

<Paragraph number="1903" book="pari">
කති කථිනත්ථාරා න රුහන්ති? කති කථිනත්ථාරා රුහන්ති? තයෝ කථිනත්ථාරා න රුහන්ති. තයෝ කථිනත්ථාරා රුහන්ති. කතමේ තයෝ කථිනත්ථාරා න රුහන්ති? වත්ථුවිපන්නඤ්චේව හෝති, කාලවිපන්නඤ්ච, කරණවිපන්නඤ්ච—  ඉමේ තයෝ කථිනත්ථාරා න රුහන්ති. කතමේ තයෝ කථිනත්ථාරා රුහන්ති? වත්ථුසම්පන්නඤ්චේව හෝති, කාලසම්පන්නඤ්ච, කරණසම්පන්නඤ්ච—  ඉමේ තයෝ කථිනත්ථාරා රුහන්ති.
</Paragraph>
</Division>