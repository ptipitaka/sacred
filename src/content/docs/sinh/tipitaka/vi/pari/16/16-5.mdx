---
title: "16.5 පුග්ගලස්සේවකථිනත්ථාර"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="414" book="pari">

<Paragraph number="1916" book="pari">
සංඝෝ කථිනං අත්ථරති, ගණෝ කථිනං අත්ථරති, පුග්ගලෝ කථිනං අත්ථරතීති? න සංඝෝ කථිනං අත්ථරති, න ගණෝ කථිනං අත්ථරති, පුග්ගලෝ කථිනං අත්ථරතීති. හඤ්චි න සංඝෝ කථිනං අත්ථරති, න ගණෝ කථිනං අත්ථරති, පුග්ගලෝ කථිනං අත්ථරති. සංඝස්ස අනත්ථතං හෝති කථිනං, ගණස්ස අනත්ථතං හෝති කථිනං, පුග්ගලස්ස අත්ථතං හෝති කථිනං. සංඝෝ පාතිමෝක්ඛං උද්දිසති ගණෝ පාතිමෝක්ඛං උද්දිසති පුග්ගලෝ පාතිමෝක්ඛං උද්දිසතීති? න සංඝෝ පාතිමෝක්ඛං උද්දිසති, න ගණෝ පාතිමෝක්ඛං උද්දිසති, පුග්ගලෝ පාතිමෝක්ඛං උද්දිසතීති. හඤ්චි න සංඝෝ පාතිමෝක්ඛං උද්දිසති, න ගණෝ පාතිමෝක්ඛං උද්දිසති, පුග්ගලෝ පාතිමෝක්ඛං උද්දිසති. සංඝස්ස අනුද්දිට්ඨං හෝති පාතිමෝක්ඛං, ගණස්ස අනුද්දිට්ඨං හෝති පාතිමෝක්ඛං, පුග්ගලස්ස උද්දිට්ඨං හෝති පාතිමෝක්ඛං. සංඝස්ස සාමග්ගියා ගණස්ස සාමග්ගියා පුග්ගලස්ස උද්දේසා සංඝස්ස උද්දිට්ඨං හෝති පාතිමෝක්ඛං, ගණස්ස උද්දිට්ඨං හෝති පාතිමෝක්ඛං, පුග්ගලස්ස උද්දිට්ඨං හෝති පාතිමෝක්ඛං. ඒවමේව න සංඝෝ කථිනං අත්ථරති, න ගණෝ කථිනං අත්ථරති, පුග්ගලෝ කථිනං අත්ථරති. සංඝස්ස අනුමෝදනාය ගණස්ස අනුමෝදනාය පුග්ගලස්ස අත්ථාරා සංඝස්ස අත්ථතං හෝති කථිනං, ගණස්ස අත්ථතං හෝති කථිනං, පුග්ගලස්ස අත්ථතං හෝති කථිනන්ති.
</Paragraph>
</Division>