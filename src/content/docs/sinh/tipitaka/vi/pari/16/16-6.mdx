---
title: "16.6 පලිබෝධපඤ්හාබ්‍යාකරණ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="415" book="pari">

<Paragraph number="1917" type="verses" book="pari">
_පක්කමනන්තිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං පුච්ඡාමි,_  
_කතමෝ පලිබෝධෝ පඨමං ඡිජ්ජති._  

</Paragraph>

<Paragraph number="1918" type="verses" book="pari">
_පක්කමනන්තිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං විස්සජ්ජිස්සං,_  
_චීවරපලිබෝධෝ පඨමං ඡිජ්ජති;_  
_තස්ස සහ බහිසීමගමනා,_  
_ආවාසපලිබෝධෝ ඡිජ්ජති. (1)_  

</Paragraph>

<Paragraph number="1919" type="verses" book="pari">
_නිට්ඨානන්තිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං පුච්ඡාමි,_  
_කතමෝ පලිබෝධෝ පඨමං ඡිජ්ජති._  

</Paragraph>

<Paragraph number="1920" type="verses" book="pari">
_නිට්ඨානන්තිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං විස්සජ්ජිස්සං,_  
_ආවාසපලිබෝධෝ පඨමං ඡිජ්ජති;_  
_චීවරේ නිට්ඨිතේ චීවරපලිබෝධෝ ඡිජ්ජති. (2)_  

</Paragraph>

<Paragraph number="1921" type="verses" book="pari">
_සන්නිට්ඨානන්තිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං පුච්ඡාමි,_  
_කතමෝ පලිබෝධෝ පඨමං ඡිජ්ජති._  

</Paragraph>

<Paragraph number="1922" type="verses" book="pari">
_සන්නිට්ඨානන්තිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං විස්සජ්ජිස්සං,_  
_ද්වේ පලිබෝධා අපුබ්බං අචරිමං ඡිජ්ජන්ති. (3)_  

</Paragraph>

<Paragraph number="1923" type="verses" book="pari">
_නාසනන්තිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං පුච්ඡාමි,_  
_කතමෝ පලිබෝධෝ පඨමං ඡිජ්ජති._  

</Paragraph>

<Paragraph number="1924" type="verses" book="pari">
_නාසනන්තිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං විස්සජ්ජිස්සං,_  
_ආවාසපලිබෝධෝ පඨමං ඡිජ්ජති;_  
_චීවරේ නට්ඨේ චීවරපලිබෝධෝ ඡිජ්ජති. (4)_  

</Paragraph>

<Paragraph number="1925" type="verses" book="pari">
_සවනන්තිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං පුච්ඡාමි,_  
_කතමෝ පලිබෝධෝ පඨමං ඡිජ්ජති._  

</Paragraph>

<Paragraph number="1926" type="verses" book="pari">
_සවනන්තිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං විස්සජ්ජිස්සං,_  
_චීවරපලිබෝධෝ පඨමං ඡිජ්ජති;_  
_තස්ස සහ සවනේන,_  
_ආවාසපලිබෝධෝ ඡිජ්ජති. (5)_  

</Paragraph>

<Paragraph number="1927" type="verses" book="pari">
_ආසාවච්ඡේදිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං පුච්ඡාමි,_  
_කතමෝ පලිබෝධෝ පඨමං ඡිජ්ජති._  

</Paragraph>

<Paragraph number="1928" type="verses" book="pari">
_ආසාවච්ඡේදිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං විස්සජ්ජිස්සං,_  
_ආවාසපලිබෝධෝ පඨමං ඡිජ්ජති;_  
_චීවරාසාය උපච්ඡින්නාය චීවරපලිබෝධෝ ඡිජ්ජති. (6)_  

</Paragraph>

<Paragraph number="1929" type="verses" book="pari">
_සීමාතික්කමනන්තිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං පුච්ඡාමි,_  
_කතමෝ පලිබෝධෝ පඨමං ඡිජ්ජති._  

</Paragraph>

<Paragraph number="1930" type="verses" book="pari">
_සීමාතික්කමනන්තිකෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං විස්සජ්ජිස්සං,_  
_චීවරපලිබෝධෝ පඨමං ඡිජ්ජති;_  
_තස්ස බහිසීමේ ආවාසපලිබෝධෝ ඡිජ්ජති. (7)_  

</Paragraph>

<Paragraph number="1931" type="verses" book="pari">
_සහුබ්භාරෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං පුච්ඡාමි,_  
_කතමෝ පලිබෝධෝ පඨමං ඡිජ්ජති._  

</Paragraph>

<Paragraph number="1932" type="verses" book="pari">
_සහුබ්භාරෝ කථිනුද්ධාරෝ,_  
_වුත්තෝ ආදිච්චබන්ධුනා;_  
_ඒතඤ්ච තාහං විස්සජ්ජිස්සං,_  
_ද්වේ පලිබෝධා අපුබ්බං අචරිමං ඡිජ්ජන්තීති. (8)_  

</Paragraph>

</Division>
<Division number="416" book="pari">

<Paragraph number="1933" book="pari">
කති කථිනුද්ධාරා සංඝාධීනා? කති කථිනුද්ධාරා පුග්ගලාධීනා? කති කථිනුද්ධාරා නේව සංඝාධීනා න පුග්ගලාධීනා? ඒකෝ කථිනුද්ධාරෝ සංඝාධීනෝ—  අන්තරුබ්භාරෝ. චත්තාරෝ කථිනුද්ධාරා පුග්ගලාධීනා—  පක්කමනන්තිකෝ, නිට්ඨානන්තිකෝ, සන්නිට්ඨානන්තිකෝ, සීමාතික්කමනන්තිකෝ. චත්තාරෝ කථිනුද්ධාරා නේව සංඝාධීනා න පුග්ගලාධීනා—  නාසනන්තිකෝ, සවනන්තිකෝ, ආසාවච්ඡේදිකෝ, සහුබ්භාරෝ. කති කථිනුද්ධාරා අන්තෝසීමාය උද්ධරිය්‍යන්ති? කති කථිනුද්ධාරා බහිසීමාය උද්ධරිය්‍යන්ති? කති කථිනුද්ධාරා සියා අන්තෝසීමාය උද්ධරිය්‍යන්ති සියා බහිසීමාය උද්ධරිය්‍යන්ති? ද්වේ කථිනුද්ධාරා අන්තෝසීමාය උද්ධරිය්‍යන්ති—  අන්තරුබ්භාරෝ, සහුබ්භාරෝ. තයෝ කථිනුද්ධාරා බහිසීමාය උද්ධරිය්‍යන්ති—  පක්කමනන්තිකෝ, සවනන්තිකෝ, සීමාතික්කමනන්තිකෝ. චත්තාරෝ කථිනුද්ධාරා සියා අන්තෝසීමාය උද්ධරිය්‍යන්ති සියා බහිසීමාය උද්ධරිය්‍යන්ති—  නිට්ඨානන්තිකෝ, සන්නිට්ඨානන්තිකෝ, නාසනන්තිකෝ, ආසාවච්ඡේදිකෝ.
</Paragraph>

<Paragraph number="1934" book="pari">
කති කථිනුද්ධාරා ඒකුප්පාදා ඒකනිරෝධා? කති කථිනුද්ධාරා ඒකුප්පාදා නානානිරෝධා? ද්වේ කථිනුද්ධාරා ඒකුප්පාදා ඒකනිරෝධා—  අන්තරුබ්භාරෝ, සහුබ්භාරෝ. අවසේසා කථිනුද්ධාරා ඒකුප්පාදා නානානිරෝධාති.

</Paragraph>
</Division>

<Paragraph number="1935" type="center" book="pari">
කථිනභේදෝ නිට්ඨිතෝ.



</Paragraph>

<Paragraph number="1936" type="center" book="pari">
තස්සුද්දානං


</Paragraph>

<Paragraph number="1937" type="verses" book="pari">
_කස්ස කින්ති පන්නරස,_  
_ධම්මා නිදානහේතු ච;_  
_පච්චයසඞ්ගහමූලා,_  
_ආදි ච අත්ථාරපුග්ගලා._  

</Paragraph>

<Paragraph number="1938" type="verses" book="pari">
_තිණ්ණං තයෝ ජානිතබ්බං,_  
_අත්ථාරං උද්දේසේන ච;_  
_පලිබෝධාධිනා සීමාය,_  
උප්පාදනිරෝධේන චාති._
</Paragraph>