---
title: "16.4 කථිනාදිජානිතබ්බවිභාග"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="412" book="pari">

<Paragraph number="1904" book="pari">
කථිනං ජානිතබ්බං, කථිනත්ථාරෝ ජානිතබ්බෝ, කථිනස්ස අත්ථාරමාසෝ ජානිතබ්බෝ, කථිනස්ස අත්ථාරවිපත්ති ජානිතබ්බා, කථිනස්ස අත්ථාරසම්පත්ති ජානිතබ්බා, නිමිත්තකම්මං ජානිතබ්බං, පරිකථා ජානිතබ්බා, කුක්කුකතං ජානිතබ්බං, සන්නිධි ජානිතබ්බා, නිස්සග්ගියං ජානිතබ්බං.
</Paragraph>

<Paragraph number="1905" book="pari">
<Emphasis>කථිනං ජානිතබ්බන්</Emphasis>ති තේසඤ්ඤේව ධම්මානං සඞ්ගහෝ සමවායෝ නාමං නාමකම්මං නාමධේය්‍යං නිරුත්ති බ්‍යඤ්ජනං අභිලාපෝ යදිදං කථිනන්ති.
</Paragraph>

<Paragraph number="1906" book="pari">
<Emphasis>කථිනස්ස අත්ථාරමාසෝ ජානිතබ්බෝ</Emphasis>ති වස්සානස්ස පච්ඡිමෝ මාසෝ ජානිතබ්බෝ.
</Paragraph>

<Paragraph number="1907" book="pari">
<Emphasis>කථිනස්ස අත්ථාරවිපත්ති ජානිතබ්බා</Emphasis>ති චතුවීසතියා ආකාරේහි කථිනස්ස අත්ථාරවිපත්ති ජානිතබ්බා.
</Paragraph>

<Paragraph number="1908" book="pari">
<Emphasis>කථිනස්ස අත්ථාරසම්පත්ති ජානිතබ්බා</Emphasis>ති සත්තරසහි ආකාරේහි කථිනස්ස අත්ථාරසම්පත්ති ජානිතබ්බා.
</Paragraph>

<Paragraph number="1909" book="pari">
<Emphasis>නිමිත්තකම්මං ජානිතබ්බන්</Emphasis>ති නිමිත්තං කරෝති ඉමිනා දුස්සේන කථිනං අත්ථරිස්සාමීති.
</Paragraph>

<Paragraph number="1910" book="pari">
<Emphasis>පරිකථා ජානිතබ්බා</Emphasis>ති පරිකථං කරෝති ඉමාය පරිකථාය කථිනදුස්සං නිබ්බත්තේස්සාමීති.
</Paragraph>

<Paragraph number="1911" book="pari">
<Emphasis>කුක්කුකතං ජානිතබ්බන්</Emphasis>ති අනාදියදානං ජානිතබ්බං.
</Paragraph>

<Paragraph number="1912" book="pari">
<Emphasis>සන්නිධි ජානිතබ්බා</Emphasis>ති ද්වේ සන්නිධියෝ ජානිතබ්බා—  කරණසන්නිධි වා නිචයසන්නිධි වා.
</Paragraph>

<Paragraph number="1913" book="pari">
<Emphasis>නිස්සග්ගියං ජානිතබ්බන්</Emphasis>ති කරියමානේ අරුණං උට්ඨහති.
</Paragraph>

<Paragraph number="1914" book="pari">
<Emphasis>කථිනත්ථාරෝ ජානිතබ්බෝ</Emphasis>ති සචේ සංඝස්ස කථිනදුස්සං උප්පන්නං හෝති, සංඝේන කථං පටිපජ්ජිතබ්බං, අත්ථාරකේන කථං පටිපජ්ජිතබ්බං, අනුමෝදකේන කථං පටිපජ්ජිතබ්බං.
</Paragraph>

</Division>
<Division number="413" book="pari">

<Paragraph number="1915" book="pari">
සංඝේන ඤත්තිදුතියේන කම්මේන කථිනත්ථාරකස්ස භික්ඛුනෝ දාතබ්බං, තේන කථිනත්ථාරකේන භික්ඛුනා තදහේව ධෝවිත්වා විමජ්ජිත්වා විචාරේත්වා ඡින්දිත්වා සිබ්බේත්වා රජිත්වා කප්පං කත්වා කථිනං අත්ථරිතබ්බං. සචේ සඞ්ඝාටියා කථිනං අත්ථරිතුකාමෝ හෝති, පෝරාණිකා සඞ්ඝාටි පච්චුද්ධරිතබ්බා, නවා සඞ්ඝාටි අධිට්ඨාතබ්බා. ඉමාය සඞ්ඝාටියා කථිනං අත්ථරාමීති වාචා භින්දිතබ්බා. සචේ උත්තරාසඞ්ගේන කථිනං අත්ථරිතුකාමෝ හෝති, පෝරාණකෝ උත්තරාසඞ්ගෝ පච්චුද්ධරිතබ්බෝ, නවෝ උත්තරාසඞ්ගෝ අධිට්ඨාතබ්බෝ. ඉමිනා උත්තරාසඞ්ගේන කථිනං අත්ථරාමීති වාචා භින්දිතබ්බා. සචේ අන්තරවාසකේන කථිනං අත්ථරිතුකාමෝ හෝති, පෝරාණකෝ අන්තරවාසකෝ පච්චුද්ධරිතබ්බෝ, නවෝ අන්තරවාසකෝ අධිට්ඨාතබ්බෝ. ඉමිනා අන්තරවාසකේන කථිනං අත්ථරාමීති වාචා භින්දිතබ්බා. තේන කථිනත්ථාරකේන භික්ඛුනා සංඝං උපසඞ්කමිත්වා ඒකංසං උත්තරාසඞ්ගං කරිත්වා අඤ්ජලිං පග්ගහේත්වා ඒවමස්ස වචනීයෝ—  “අත්ථතං, භන්තේ, සංඝස්ස කථිනං, ධම්මිකෝ කථිනත්ථාරෝ, අනුමෝදථා”ති. තේහි අනුමෝදකේහි භික්ඛූහි ඒකංසං උත්තරාසඞ්ගං කරිත්වා අඤ්ජලිං පග්ගහේත්වා ඒවමස්ස වචනීයෝ—  “අත්ථතං, ආවුසෝ, සංඝස්ස කථිනං, ධම්මිකෝ කථිනත්ථාරෝ, අනුමෝදාමා”ති. තේන කථිනත්ථාරකේන භික්ඛුනා සම්බහුලේ භික්ඛූ උපසඞ්කමිත්වා ඒකංසං උත්තරාසඞ්ගං කරිත්වා අඤ්ජලිං පග්ගහේත්වා ඒවමස්සු වචනීයා—  “අත්ථතං, භන්තේ, සංඝස්ස කථිනං, ධම්මිකෝ කථිනත්ථාරෝ, අනුමෝදථා”ති. තේහි අනුමෝදකේහි භික්ඛූහි ඒකංසං උත්තරාසඞ්ගං කරිත්වා අඤ්ජලිං පග්ගහේත්වා ඒවමස්ස වචනීයෝ—  “අත්ථතං, ආවුසෝ, සංඝස්ස කථිනං, ධම්මිකෝ කථිනත්ථාරෝ අනුමෝදාමා”ති. තේන කථිනත්ථාරකේන භික්ඛුනා ඒකං භික්ඛුං උපසඞ්කමිත්වා ඒකංසං උත්තරාසඞ්ගං කරිත්වා අඤ්ජලිං පග්ගහේත්වා ඒවමස්ස වචනීයෝ—  “අත්ථතං, ආවුසෝ, සංඝස්ස කථිනං, ධම්මිකෝ කථිනත්ථාරෝ, අනුමෝදාහී”ති. තේන අනුමෝදකේන භික්ඛුනා ඒකංසං උත්තරාසඞ්ගං කරිත්වා අඤ්ජලිං පග්ගහේත්වා ඒවමස්ස වචනීයෝ—  “අත්ථතං, ආවුසෝ, සංඝස්ස කථිනං, ධම්මිකෝ කථිනත්ථාරෝ, අනුමෝදාමී”ති.
</Paragraph>
</Division>