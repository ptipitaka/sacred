---
title: "18.4 පාරාජිකාදි"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="473" book="pari">

<Paragraph number="2222" book="pari">
චත්තාරෝ පාරාජිකා කතිහි සමුට්ඨානේහි සමුට්ඨන්ති? චත්තාරෝ පාරාජිකා තීහි සමුට්ඨානේහි සමුට්ඨන්ති—  සියා කායතෝ ච චිත්තතෝ ච සමුට්ඨන්ති, න වාචතෝ; සියා වාචතෝ ච චිත්තතෝ ච සමුට්ඨන්ති, න කායතෝ; සියා කායතෝ ච වාචතෝ ච චිත්තතෝ ච සමුට්ඨන්ති.
</Paragraph>

<Paragraph number="2223" book="pari">
තේරස සංඝාදිසේසා කතිහි සමුට්ඨානේහි සමුට්ඨන්ති? තේරස සංඝාදිසේසා ඡහි සමුට්ඨානේහි සමුට්ඨන්ති—  සියා කායතෝ සමුට්ඨන්ති, න වාචතෝ න චිත්තතෝ; සියා වාචතෝ සමුට්ඨන්ති, න කායතෝ න චිත්තතෝ; සියා කායතෝ ච වාචතෝ ච සමුට්ඨන්ති, න චිත්තතෝ; සියා කායතෝ ච චිත්තතෝ ච සමුට්ඨන්ති, න වාචතෝ; සියා වාචතෝ ච චිත්තතෝ ච සමුට්ඨන්ති, න කායතෝ; සියා කායතෝ ච වාචතෝ ච චිත්තතෝ ච සමුට්ඨන්ති.
</Paragraph>

<Paragraph number="2224" book="pari">
ද්වේ අනියතා කතිහි සමුට්ඨානේහි සමුට්ඨන්ති? ද්වේ අනියතා තීහි සමුට්ඨානේහි සමුට්ඨන්ති—  සියා කායතෝ ච චිත්තතෝ ච සමුට්ඨන්ති, න වාචතෝ; සියා වාචතෝ ච චිත්තතෝ ච සමුට්ඨන්ති, න කායතෝ; සියා කායතෝ ච වාචතෝ ච චිත්තතෝ ච සමුට්ඨන්ති.
</Paragraph>

<Paragraph number="2225" book="pari">
තිංස නිස්සග්ගියා පාචිත්තියා කතිහි සමුට්ඨානේහි සමුට්ඨන්ති? තිංස නිස්සග්ගියා පාචිත්තියා ඡහි සමුට්ඨානේහි සමුට්ඨන්ති—  සියා කායතෝ සමුට්ඨන්ති, න වාචතෝ න චිත්තතෝ; සියා වාචතෝ සමුට්ඨන්ති, න කායතෝ න චිත්තතෝ; සියා කායතෝ ච වාචතෝ ච සමුට්ඨන්ති, න චිත්තතෝ; සියා කායතෝ ච චිත්තතෝ ච සමුට්ඨන්ති, න වාචතෝ; සියා වාචතෝ ච චිත්තතෝ ච සමුට්ඨන්ති, න කායතෝ; සියා කායතෝ ච වාචතෝ ච චිත්තතෝ ච සමුට්ඨන්ති.
</Paragraph>

<Paragraph number="2226" book="pari">
ද්වේනවුති පාචිත්තියා කතිහි සමුට්ඨානේහි සමුට්ඨන්ති? ද්වේනවුති පාචිත්තියා ඡහි සමුට්ඨානේහි සමුට්ඨන්ති—  සියා කායතෝ සමුට්ඨන්ති, න වාචතෝ න චිත්තතෝ; සියා වාචතෝ සමුට්ඨන්ති, න කායතෝ න චිත්තතෝ; සියා කායතෝ ච වාචතෝ ච සමුට්ඨන්ති, න චිත්තතෝ; සියා කායතෝ ච චිත්තතෝ ච සමුට්ඨන්ති, න වාචතෝ; සියා වාචතෝ ච චිත්තතෝ ච සමුට්ඨන්ති, න කායතෝ; සියා කායතෝ ච වාචතෝ ච චිත්තතෝ ච සමුට්ඨන්ති.
</Paragraph>

<Paragraph number="2227" book="pari">
චත්තාරෝ පාටිදේසනීයා කතිහි සමුට්ඨානේහි සමුට්ඨන්ති? චත්තාරෝ පාටිදේසනීයා චතූහි සමුට්ඨානේහි සමුට්ඨන්ති—  සියා කායතෝ සමුට්ඨන්ති, න වාචතෝ න චිත්තතෝ; සියා කායතෝ ච වාචතෝ ච සමුට්ඨන්ති, න චිත්තතෝ; සියා කායතෝ ච චිත්තතෝ ච සමුට්ඨන්ති, න වාචතෝ; සියා කායතෝ ච වාචතෝ ච චිත්තතෝ ච සමුට්ඨන්ති.
</Paragraph>

<Paragraph number="2228" book="pari">
පඤ්චසත්තති සේඛියා කතිහි සමුට්ඨානේහි සමුට්ඨන්ති? පඤ්චසත්තති සේඛියා තීහි සමුට්ඨානේහි සමුට්ඨන්ති—  සියා කායතෝ ච චිත්තතෝ ච සමුට්ඨන්ති, න වාචතෝ; සියා වාචතෝ ච චිත්තතෝ ච සමුට්ඨන්ති, න කායතෝ; සියා කායතෝ ච වාචතෝ ච චිත්තතෝ ච සමුට්ඨන්ති.

</Paragraph>
</Division>

<Paragraph number="2229" type="center" book="pari">
සමුට්ඨානං නිට්ඨිතං.



</Paragraph>

<Paragraph number="2230" type="center" book="pari">
තස්සුද්දානං


</Paragraph>

<Paragraph number="2231" type="verses" book="pari">
_අචිත්තකුසලා චේව,_  
_සමුට්ඨානඤ්ච සබ්බථා;_  
_යථාධම්මේන ඤායේන,_  
_සමුට්ඨානං විජානථාති._
</Paragraph>