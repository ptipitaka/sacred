---
title: "18.2 සංඝාදිසේස"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="471" book="pari">

<Paragraph number="2206" book="pari">
උපක්කමිත්වා අසුචිං මෝචේන්තස්ස සංඝාදිසේසෝ කතිහි සමුට්ඨානේහි සමුට්ඨාති? උපක්කමිත්වා අසුචිං මෝචේන්තස්ස සංඝාදිසේසෝ ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ. (1)
</Paragraph>

<Paragraph number="2207" book="pari">
මාතුගාමේන සද්ධිං කායසංසග්ගං සමාපජ්ජන්තස්ස සංඝාදිසේසෝ කතිහි සමුට්ඨානේහි සමුට්ඨාති? මාතුගාමේන සද්ධිං කායසංසග්ගං සමාපජ්ජන්තස්ස සංඝාදිසේසෝ ඒකේන සමුට්ඨානේන සමුට්ඨාති—  කායතෝ ච චිත්තතෝ ච සමුට්ඨාති, න වාචතෝ. (2)
</Paragraph>

<Paragraph number="2208" book="pari">
මාතුගාමං දුට්ඨුල්ලාහි වාචාහි ඕභාසේන්තස්ස සංඝාදිසේසෝ කතිහි සමුට්ඨානේහි සමුට්ඨාති? මාතුගාමං දුට්ඨුල්ලාහි වාචාහි ඕභාසේන්තස්ස සංඝාදිසේසෝ තීහි සමුට්ඨානේහි සමුට්ඨාති—  සියා කායතෝ ච චිත්තතෝ ච සමුට්ඨාති න වාචතෝ; සියා වාචතෝ ච චිත්තතෝ ච සමුට්ඨාති, න කායතෝ; සියා කායතෝ ච වාචතෝ ච චිත්තතෝ ච සමුට්ඨාති. (3)
</Paragraph>

<Paragraph number="2209" book="pari">
මාතුගාමස්ස සන්තිකේ අත්තකාමපාරිචරියාය වණ්ණං භාසන්තස්ස සංඝාදිසේසෝ කතිහි සමුට්ඨානේහි සමුට්ඨාති? මාතුගාමස්ස සන්තිකේ අත්තකාමපාරිචරියාය වණ්ණං භාසන්තස්ස සංඝාදිසේසෝ තීහි සමුට්ඨානේහි සමුට්ඨාති …පේ… . (4)
</Paragraph>

<Paragraph number="2210" book="pari">
සඤ්චරිත්තං සමාපජ්ජන්තස්ස සංඝාදිසේසෝ කතිහි සමුට්ඨානේහි සමුට්ඨාති? සඤ්චරිත්තං සමාපජ්ජන්තස්ස සංඝාදිසේසෝ ඡහි සමුට්ඨානේහි සමුට්ඨාති—  සියා කායතෝ සමුට්ඨාති, න වාචතෝ න චිත්තතෝ; සියා වාචතෝ සමුට්ඨාති, න කායතෝ න චිත්තතෝ; සියා කායතෝ ච වාචතෝ ච සමුට්ඨාති, න චිත්තතෝ; සියා කායතෝ ච චිත්තතෝ ච සමුට්ඨාති, න වාචතෝ; සියා වාචතෝ ච චිත්තතෝ ච සමුට්ඨාති, න කායතෝ; සියා කායතෝ ච වාචතෝ ච චිත්තතෝ ච සමුට්ඨාති. (5)
</Paragraph>

<Paragraph number="2211" book="pari">
සඤ්ඤාචිකාය කුටිං කාරාපේන්තස්ස සංඝාදිසේසෝ කතිහි සමුට්ඨානේහි සමුට්ඨාති? සඤ්ඤාචිකාය කුටිං කාරාපේන්තස්ස සංඝාදිසේසෝ ඡහි සමුට්ඨානේහි සමුට්ඨාති …පේ… . (6)
</Paragraph>

<Paragraph number="2212" book="pari">
මහල්ලකං විහාරං කාරාපේන්තස්ස සංඝාදිසේසෝ කතිහි සමුට්ඨානේහි සමුට්ඨාති? මහල්ලකං විහාරං කාරාපේන්තස්ස සංඝාදිසේසෝ ඡහි සමුට්ඨානේහි සමුට්ඨාති …පේ… . (7)
</Paragraph>

<Paragraph number="2213" book="pari">
භික්ඛුං අමූලකේන පාරාජිකේන ධම්මේන අනුද්ධංසේන්තස්ස සංඝාදිසේසෝ කතිහි සමුට්ඨානේහි සමුට්ඨාති? භික්ඛුං අමූලකේන පාරාජිකේන ධම්මේන අනුද්ධංසේන්තස්ස සංඝාදිසේසෝ තීහි සමුට්ඨානේහි සමුට්ඨාති …පේ… . (8)
</Paragraph>

<Paragraph number="2214" book="pari">
භික්ඛුං අඤ්ඤභාගියස්ස අධිකරණස්ස කිඤ්චි දේසං ලේසමත්තං උපාදාය පාරාජිකේන ධම්මේන අනුද්ධංසේන්තස්ස සංඝාදිසේසෝ කතිහි සමුට්ඨානේහි සමුට්ඨාති? භික්ඛුං අඤ්ඤභාගියස්ස අධිකරණස්ස කිඤ්චි දේසං ලේසමත්තං උපාදාය පාරාජිකේන ධම්මේන අනුද්ධංසේන්තස්ස සංඝාදිසේසෝ තීහි සමුට්ඨානේහි සමුට්ඨාති …පේ… . (9)
</Paragraph>

<Paragraph number="2215" book="pari">
සංඝභේදකස්ස භික්ඛුනෝ යාවතතියං සමනුභාසනාය න පටිනිස්සජ්ජන්තස්ස සංඝාදිසේසෝ කතිහි සමුට්ඨානේහි සමුට්ඨාති? සංඝභේදකස්ස භික්ඛුනෝ යාවතතියං සමනුභාසනාය න පටිනිස්සජ්ජන්තස්ස සංඝාදිසේසෝ ඒකේන සමුට්ඨානේන සමුට්ඨාති—  කායතෝ ච වාචතෝ ච චිත්තතෝ ච සමුට්ඨාති. (10)
</Paragraph>

<Paragraph number="2216" book="pari">
භේදකානුවත්තකානං භික්ඛූනං යාවතතියං සමනුභාසනාය න පටිනිස්සජ්ජන්තානං සංඝාදිසේසෝ කතිහි සමුට්ඨානේහි සමුට්ඨාති? භේදකානුවත්තකානං භික්ඛූනං යාවතතියං සමනුභාසනාය න පටිනිස්සජ්ජන්තානං සංඝාදිසේසෝ ඒකේන සමුට්ඨානේන සමුට්ඨාති—  කායතෝ ච වාචතෝ ච චිත්තතෝ ච සමුට්ඨාති. (11)
</Paragraph>

<Paragraph number="2217" book="pari">
දුබ්බචස්ස භික්ඛුනෝ යාවතතියං සමනුභාසනාය න පටිනිස්සජ්ජන්තස්ස සංඝාදිසේසෝ කතිහි සමුට්ඨානේහි සමුට්ඨාති? දුබ්බචස්ස භික්ඛුනෝ යාවතතියං සමනුභාසනාය න පටිනිස්සජ්ජන්තස්ස සංඝාදිසේසෝ ඒකේන සමුට්ඨානේන සමුට්ඨාති—  කායතෝ ච වාචතෝ ච චිත්තතෝ ච සමුට්ඨාති. (12)
</Paragraph>

<Paragraph number="2218" book="pari">
කුලදූසකස්ස භික්ඛුනෝ යාවතතියං සමනුභාසනාය න පටිනිස්සජ්ජන්තස්ස සංඝාදිසේසෝ කතිහි සමුට්ඨානේහි සමුට්ඨාති? කුලදූසකස්ස භික්ඛුනෝ යාවතතියං සමනුභාසනාය න පටිනිස්සජ්ජන්තස්ස සංඝාදිසේසෝ ඒකේන සමුට්ඨානේන සමුට්ඨාති—  කායතෝ ච වාචතෝ ච චිත්තතෝ ච සමුට්ඨාති. (13)

</Paragraph>
</Division>

<Paragraph number="2219" type="center" book="pari">
තේරස සංඝාදිසේසා නිට්ඨිතා.
</Paragraph>