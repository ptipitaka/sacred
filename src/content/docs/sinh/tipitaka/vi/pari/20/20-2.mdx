---
title: "20.2 පාරාජිකාදිපඤ්හා"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="480" book="pari">

<Paragraph number="2356" type="verses" book="pari">
ඉත්ථී ච අබ්භන්තරේ සියා,_  
_භික්ඛු ච බහිද්ධා සියා;_  
_ඡිද්දං තස්මිං ඝරේ නත්ථි,_  
_මේථුනධම්මපච්චයා;_  
_කථං පාරාජිකෝ සියා,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2357" type="verses" book="pari">
_තේලං මධුං ඵාණිතඤ්චාපි සප්පිං,_  
_සාමං ගහේත්වාන නික්ඛිපේය්‍ය;_  
_අවීතිවත්තේ සත්තාහේ,_  
_සති පච්චයේ පරිභුඤ්ජන්තස්ස ආපත්ති;_  
_පඤ්හා මේසා කුසලේහි චින්තිතා._  

</Paragraph>

<Paragraph number="2358" type="verses" book="pari">
_නිස්සග්ගියේන ආපත්ති,_  
_සුද්ධකේන පාචිත්තියං;_  
_ආපජ්ජන්තස්ස ඒකතෝ,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2359" type="verses" book="pari">
_භික්ඛූ සියා වීසතියා සමාගතා,_  
_කම්මං කරේය්‍යුං සමග්ගසඤ්ඤිනෝ;_  
_භික්ඛු සියා ද්වාදසයෝජනේ ඨිතෝ,_  
_කම්මඤ්ච තං කුප්පේය්‍ය වග්ගපච්චයා;_  
_පඤ්හා මේසා කුසලේහි චින්තිතා._  

</Paragraph>

<Paragraph number="2360" type="verses" book="pari">
_පදවීතිහාරමත්තේන වාචාය භණිතේන ච,_  
_සබ්බානි ගරුකානි සප්පටිකම්මානි;_  
_චතුසට්ඨි ආපත්තියෝ ආපජ්ජේය්‍ය ඒකතෝ,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2361" type="verses" book="pari">
_නිවත්ථෝ අන්තරවාසකේන,_  
_දිගුණං සඞ්ඝාටිං පාරුතෝ;_  
_සබ්බානි තානි නිස්සග්ගියානි හෝන්ති,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2362" type="verses" book="pari">
_න චාපි ඤත්ති න ච පන කම්මවාචා,_  
_න චේහි භික්ඛූති ජිනෝ අවෝච;_  
_සරණගමනම්පි න තස්ස අත්ථි,_  
උපසම්පදා චස්ස අකුප්පා;_  
_පඤ්හා මේසා කුසලේහි චින්තිතා._  

</Paragraph>

<Paragraph number="2363" type="verses" book="pari">
ඉත්ථිං හනේ න මාතරං,_  
_පුරිසඤ්ච න පිතරං හනේ;_  
_හනේය්‍ය අනරියං මන්දෝ,_  
_තේන චානන්තරං ඵුසේ;_  
_පඤ්හා මේසා කුසලේහි චින්තිතා._  

</Paragraph>

<Paragraph number="2364" type="verses" book="pari">
ඉත්ථිං හනේ ච මාතරං,_  
_පුරිසඤ්ච පිතරං හනේ;_  
_මාතරං පිතරං හන්ත්වා,_  
_න තේනානන්තරං ඵුසේ;_  
_පඤ්හා මේසා කුසලේහි චින්තිතා._  

</Paragraph>

<Paragraph number="2365" type="verses" book="pari">
_අචෝදයිත්වා අස්සාරයිත්වා,_  
_අසම්මුඛීභූතස්ස කරේය්‍ය කම්මං;_  
_කතඤ්ච කම්මං සුකතං භවේය්‍ය,_  
_කාරකෝ ච සංඝෝ අනාපත්තිකෝ සියා;_  
_පඤ්හා මේසා කුසලේහි චින්තිතා._  

</Paragraph>

<Paragraph number="2366" type="verses" book="pari">
_චෝදයිත්වා සාරයිත්වා,_  
_සම්මුඛීභූතස්ස කරේය්‍ය කම්මං;_  
_කතඤ්ච කම්මං අකතං භවේය්‍ය,_  
_කාරකෝ ච සංඝෝ සාපත්තිකෝ සියා;_  
_පඤ්හා මේසා කුසලේහි චින්තිතා._  

</Paragraph>

<Paragraph number="2367" type="verses" book="pari">
_ඡින්දන්තස්ස ආපත්ති,_  
_ඡින්දන්තස්ස අනාපත්ති;_  
_ඡාදේන්තස්ස ආපත්ති,_  
_ඡාදේන්තස්ස අනාපත්ති;_  
_පඤ්හා මේසා කුසලේහි චින්තිතා._  

</Paragraph>

<Paragraph number="2368" type="verses" book="pari">
_සච්චං භණන්තෝ ගරුකං,_  
_මුසා ච ලහු භාසතෝ;_  
_මුසා භණන්තෝ ගරුකං,_  
_සච්චඤ්ච ලහු භාසතෝ;_  
_පඤ්හා මේසා කුසලේහි චින්තිතා._
</Paragraph>
</Division>