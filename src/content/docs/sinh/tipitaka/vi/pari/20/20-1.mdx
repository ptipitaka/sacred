---
title: "20.1 අවිප්පවාසපඤ්හා"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="479" book="pari">

<Paragraph number="2342" type="verses" book="pari">
_අසංවාසෝ භික්ඛූහි ච භික්ඛුනීහි ච,_  
_සම්භෝගෝ ඒකච්චෝ තහිං න ලබ්භති;_  
_අවිප්පවාසේන අනාපත්ති,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2343" type="verses" book="pari">
_අවිස්සජ්ජියං අවේභඞ්ගියං,_  
_පඤ්ච වුත්තා මහේසිනා;_  
_විස්සජ්ජන්තස්ස පරිභුඤ්ජන්තස්ස අනාපත්ති,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2344" type="verses" book="pari">
_දස පුග්ගලේ න වදාමි,_  
_ඒකාදස විවජ්ජිය;_  
_වුඩ්ඪං වන්දන්තස්ස ආපත්ති,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2345" type="verses" book="pari">
_න උක්ඛිත්තකෝ න ච පන පාරිවාසිකෝ,_  
_න සංඝභින්නෝ න ච පන පක්ඛසඞ්කන්තෝ;_  
_සමානසංවාසකභූමියා ඨිතෝ,_  
_කථං නු සික්ඛාය අසාධාරණෝ සියා;_  
_පඤ්හා මේසා කුසලේහි චින්තිතා._  

</Paragraph>

<Paragraph number="2346" type="verses" book="pari">
උපේති ධම්මං පරිපුච්ඡමානෝ,_  
_කුසලං අත්ථූපසඤ්හිතං;_  
_න ජීවති න මතෝ න නිබ්බුතෝ,_  
_තං පුග්ගලං කතමං වදන්ති බුද්ධා;_  
_පඤ්හා මේසා කුසලේහි චින්තිතා._  

</Paragraph>

<Paragraph number="2347" type="verses" book="pari">
උබ්භක්ඛකේ න වදාමි,_  
_අධෝ නාභිං විවජ්ජිය;_  
_මේථුනධම්මපච්චයා,_  
_කථං පාරාජිකෝ සියා;_  
_පඤ්හා මේසා කුසලේහි චින්තිතා._  

</Paragraph>

<Paragraph number="2348" type="verses" book="pari">
_භික්ඛු සඤ්ඤාචිකාය කුටිං කරෝති,_  
_අදේසිතවත්ථුකං පමාණාතික්කන්තං;_  
_සාරම්භං අපරික්කමනං අනාපත්ති,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2349" type="verses" book="pari">
_භික්ඛු සඤ්ඤාචිකාය කුටිං කරෝති,_  
_දේසිතවත්ථුකං පමාණිකං;_  
_අනාරම්භං සපරික්කමනං ආපත්ති,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2350" type="verses" book="pari">
_න කායිකං කිඤ්චි පයෝගමාචරේ,_  
_න චාපි වාචාය පරේ භණේය්‍ය;_  
_ආපජ්ජේය්‍ය ගරුකං ඡේජ්ජවත්ථුං,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2351" type="verses" book="pari">
_න කායිකං වාචසිකඤ්ච කිඤ්චි,_  
_මනසාපි සන්තෝ න කරේය්‍ය පාපං;_  
_සෝ නාසිතෝ කින්ති සුනාසිතෝ භවේ,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2352" type="verses" book="pari">
_අනාලපන්තෝ මනුජේන කේනචි,_  
_වාචාගිරං නෝ ච පරේ භණේය්‍ය;_  
_ආපජ්ජේය්‍ය වාචසිකං න කායිකං,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2353" type="verses" book="pari">
_සික්ඛාපදා බුද්ධවරේන වණ්ණිතා,_  
_සංඝාදිසේසා චතුරෝ භවේය්‍යුං;_  
_ආපජ්ජේය්‍ය ඒකපයෝගේන සබ්බේ,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2354" book="pari">
උභෝ ඒකතෝ උපසම්පන්නා,_  
උභින්නං හත්ථතෝ චීවරං පටිග්ගණ්හේය්‍ය;_  
_සියා ආපත්තියෝ නානා,_  
_පඤ්හා මේසා කුසලේහි චින්තිතා._  

</Paragraph>

<Paragraph number="2355" type="verses" book="pari">
_චතුරෝ ජනා සංවිධාය,_  
_ගරුභණ්ඩං අවාහරුං;_  
_තයෝ පාරාජිකා ඒකෝ න පාරාජිකෝ,_  
_පඤ්හා මේසා කුසලේහි චින්තිතා._
</Paragraph>
</Division>