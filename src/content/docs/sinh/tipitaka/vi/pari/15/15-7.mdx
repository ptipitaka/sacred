---
title: "15.7 පුච්ඡාවිභාග"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="398" book="pari">

<Paragraph number="1870" book="pari">
කිං තේ දිට්ඨන්ති කතමා පුච්ඡා? කින්ති තේ දිට්ඨන්ති කතමා පුච්ඡා? කදා තේ දිට්ඨන්ති කතමා පුච්ඡා? කත්ථ තේ දිට්ඨන්ති කතමා පුච්ඡා?
</Paragraph>

</Division>
<Division number="399" book="pari">

<Paragraph number="1871" book="pari">
<Emphasis>කිං තේ දිට්ඨන්</Emphasis>ති වත්ථුපුච්ඡා, විපත්තිපුච්ඡා, ආපත්තිපුච්ඡා, අජ්ඣාචාරපුච්ඡා. වත්ථුපුච්ඡාති—  අට්ඨපාරාජිකානං වත්ථුපුච්ඡා, තේවීසසංඝාදිසේසානං වත්ථුපුච්ඡා, ද්වේඅනියතානං වත්ථුපුච්ඡා, ද්වේචත්තාරීසනිස්සග්ගියානං වත්ථුපුච්ඡා, අට්ඨාසීතිසතපාචිත්තියානං වත්ථුපුච්ඡා, ද්වාදසපාටිදේසනීයානං වත්ථුපුච්ඡා, දුක්කටානං වත්ථුපුච්ඡා, දුබ්භාසිතානං වත්ථුපුච්ඡා. විපත්තිපුච්ඡාති—  සීලවිපත්තිපුච්ඡා, ආචාරවිපත්තිපුච්ඡා, දිට්ඨිවිපත්තිපුච්ඡා, ආජීවවිපත්තිපුච්ඡා. ආපත්තිපුච්ඡාති—  පාරාජිකාපත්තිපුච්ඡා, සංඝාදිසේසාපත්තිපුච්ඡා, ථුල්ලච්චයාපත්තිපුච්ඡා, පාචිත්තියාපත්තිපුච්ඡා, පාටිදේසනීයාපත්තිපුච්ඡා, දුක්කටාපත්තිපුච්ඡා, දුබ්භාසිතාපත්තිපුච්ඡා. අජ්ඣාචාරපුච්ඡාති—  ද්වයංද්වයසමාපත්තිපුච්ඡා.
</Paragraph>

</Division>
<Division number="400" book="pari">

<Paragraph number="1872" book="pari">
<Emphasis>කින්ති තේ දිට්ඨන්</Emphasis>ති ලිඞ්ගපුච්ඡා, ඉරියාපථපුච්ඡා, ආකාරපුච්ඡා, විප්පකාරපුච්ඡා. ලිඞ්ගපුච්ඡාති—  දීඝං වා රස්සං වා කණ්හං වා ඕදාතං වා. ඉරියාපථපුච්ඡාති ගච්ඡන්තං වා ඨිතං වා නිසින්නං වා නිපන්නං වා. ආකාරපුච්ඡාති ගිහිලිඞ්ගේ වා තිත්ථියලිඞ්ගේ වා පබ්බජිතලිඞ්ගේ වා. විප්පකාරපුච්ඡාති ගච්ඡන්තං වා ඨිතං වා නිසින්නං වා නිපන්නං වා.
</Paragraph>

</Division>
<Division number="401" book="pari">

<Paragraph number="1873" book="pari">
<Emphasis>කදා තේ දිට්ඨන්</Emphasis>ති කාලපුච්ඡා, සමයපුච්ඡා, දිවසපුච්ඡා, උතුපුච්ඡා. කාලපුච්ඡාති පුබ්බණ්හකාලේ වා මජ්ඣන්හිකකාලේ වා සායන්හකාලේ වා. සමයපුච්ඡාති පුබ්බණ්හසමයේ වා මජ්ඣන්හිකසමයේ වා සායන්හසමයේ වා. දිවසපුච්ඡාති පුරේභත්තං වා පච්ඡාභත්තං වා රත්තිං වා දිවා වා කාළේ වා ජුණ්හේ වා. උතුපුච්ඡාති හේමන්තේ වා ගිම්හේ වා වස්සේ වා.
</Paragraph>

</Division>
<Division number="402" book="pari">

<Paragraph number="1874" book="pari">
<Emphasis>කත්ථ තේ දිට්ඨන්</Emphasis>ති ඨානපුච්ඡා, භූමිපුච්ඡා, ඕකාසපුච්ඡා, පදේසපුච්ඡා. ඨානපුච්ඡාති භූමියා වා පථවියා වා ධරණියා වා ජගතියා වා. භූමිපුච්ඡාති භූමියා වා පථවියා වා පබ්බතේ වා පාසාණේ වා පාසාදේ වා. ඕකාසපුච්ඡාති පුරත්ථිමේ වා ඕකාසේ පච්ඡිමේ වා ඕකාසේ උත්තරේ වා ඕකාසේ දක්ඛිණේ වා ඕකාසේ. පදේසපුච්ඡාති පුරත්ථිමේ වා පදේසේ පච්ඡිමේ වා පදේසේ උත්තරේ වා පදේසේ දක්ඛිණේ වා පදේසේති.

</Paragraph>
</Division>

<Paragraph number="1875" type="center" book="pari">
මහාසඞ්ගාමං නිට්ඨිතං.



</Paragraph>

<Paragraph number="1876" type="center" book="pari">
තස්සුද්දානං


</Paragraph>

<Paragraph number="1877" type="verses" book="pari">
_වත්ථු නිදානං ආකාරෝ,_  
_පුබ්බාපරං කතාකතං;_  
_කම්මාධිකරණඤ්චේව,_  
_සමථෝ ඡන්දගාමි ච._  

</Paragraph>

<Paragraph number="1878" type="verses" book="pari">
_දෝසා මෝහා භයා චේව,_  
_සඤ්ඤා නිජ්ඣාපනේන ච;_  
_පේක්ඛා පසාදේ පක්ඛෝම්හි,_  
_සුතථේරතරේන ච._  

</Paragraph>

<Paragraph number="1879" type="verses" book="pari">
_අසම්පත්තඤ්ච සම්පත්තං,_  
_ධම්මේන විනයේන ච;_  
_සත්ථුස්ස සාසනේනාපි,_  
_මහාසඞ්ගාමඤාපනාති._
</Paragraph>