---
title: "15.5 පරපක්ඛාදිඅවජානන"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="391" book="pari">

<Paragraph number="1861" book="pari">
<Emphasis>කථං ලද්ධපක්ඛෝම්හීති පරපක්ඛං අවජානාති</Emphasis>? ඉධේකච්චෝ ලද්ධපක්ඛෝ හෝති ලද්ධපරිවාරෝ පක්ඛවා ඤාතිමා. “අයං අලද්ධපක්ඛෝ අලද්ධපරිවාරෝ න පක්ඛවා න ඤාතිමා”ති තස්ස අවජානන්තෝ අධම්මං ධම්මෝති දීපේති, ධම්මං අධම්මෝති දීපේති …පේ…  දුට්ඨුල්ලං ආපත්තිං අදුට්ඨුල්ලා ආපත්තීති දීපේති, අදුට්ඨුල්ලං ආපත්තිං දුට්ඨුල්ලා ආපත්තීති දීපේති. ඒවං ලද්ධපක්ඛෝම්හීති පරපක්ඛං අවජානාති.
</Paragraph>

</Division>
<Division number="392" book="pari">

<Paragraph number="1862" book="pari">
<Emphasis>කථං බහුස්සුතෝම්හීති අප්පස්සුතං අවජානාති</Emphasis>? ඉධේකච්චෝ බහුස්සුතෝ හෝති සුතධරෝ සුතසන්නිචයෝ. “අයං අප්පස්සුතෝ අප්පාගමෝ අප්පධරෝ”ති තස්ස අවජානන්තෝ අධම්මං ධම්මෝති දීපේති, ධම්මං අධම්මෝති දීපේති …පේ…  දුට්ඨුල්ලං ආපත්තිං අදුට්ඨුල්ලා ආපත්තීති දීපේති, අදුට්ඨුල්ලං ආපත්තිං දුට්ඨුල්ලා ආපත්තීති දීපේති. ඒවං බහුස්සුතෝම්හීති අප්පස්සුතං අවජානාති.
</Paragraph>

</Division>
<Division number="393" book="pari">

<Paragraph number="1863" book="pari">
<Emphasis>කථං ථේරතරෝම්හීති නවකතරං අවජානාති</Emphasis>? ඉධේකච්චෝ ථේරෝ හෝති රත්තඤ්ඤූ චිරපබ්බජිතෝ “අයං නවකෝ අප්පඤ්ඤාතෝ අප්පකතඤ්ඤූ ඉමස්ස වචනං අකතං භවිස්සතී”ති තස්ස අවජානන්තෝ අධම්මං ධම්මෝති දීපේති, ධම්මං අධම්මෝති දීපේති …පේ…  දුට්ඨුල්ලං ආපත්තිං අදුට්ඨුල්ලා ආපත්තීති දීපේති, අදුට්ඨුල්ලං ආපත්තිං දුට්ඨුල්ලා ආපත්තීති දීපේති. ඒවං ථේරතරෝම්හීති නවකතරං අවජානාති.
</Paragraph>

</Division>
<Division number="394" book="pari">

<Paragraph number="1864" book="pari">
<Emphasis>අසම්පත්තං න බ්‍යාහරිතබ්බන්</Emphasis>ති අනෝතිණ්ණං භාරං න ඕතාරේතබ්බං. <Emphasis>සම්පත්තං ධම්මතෝ විනයතෝ න පරිහාපේතබ්බන්</Emphasis>ති යංඅත්ථාය සංඝෝ සන්නිපතිතෝ හෝති, තං අත්ථං ධම්මතෝ විනයතෝ න පරිහාපේතබ්බං.
</Paragraph>

</Division>
<Division number="395" book="pari">

<Paragraph number="1865" book="pari">
<Emphasis>යේන ධම්මේනා</Emphasis>ති භූතේන වත්ථුනා. <Emphasis>යේන විනයේනා</Emphasis>ති චෝදේත්වා සාරේත්වා. <Emphasis>යේන සත්ථුසාසනේනා</Emphasis>ති ඤත්තිසම්පදාය අනුස්සාවනසම්පදාය, යේන ධම්මේන යේන විනයේන යේන සත්ථුසාසනේන තං අධිකරණං වූපසම්මති, තථා තං අධිකරණං වූපසමේතබ්බන්ති.
</Paragraph>
</Division>