---
title: "15.3 අගතිඅගමන"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="383" book="pari">

<Paragraph number="1852" book="pari">
<Emphasis>කථං න ඡන්දාගතිං ගච්ඡති</Emphasis>? අධම්මං අධම්මෝති දීපේන්තෝ න ඡන්දාගතිං ගච්ඡති, ධම්මං ධම්මෝති දීපේන්තෝ න ඡන්දාගතිං ගච්ඡති, අවිනයං අවිනයෝති දීපේන්තෝ න ඡන්දාගතිං ගච්ඡති, විනයං විනයෝති දීපේන්තෝ න ඡන්දාගතිං ගච්ඡති, අභාසිතං අලපිතං තථාගතේන අභාසිතං අලපිතං තථාගතේනාති දීපේන්තෝ න ඡන්දාගතිං ගච්ඡති, භාසිතං ලපිතං තථාගතේන භාසිතං ලපිතං තථාගතේනාති දීපේන්තෝ න ඡන්දාගතිං ගච්ඡති, අනාචිණ්ණං තථාගතේන අනාචිණ්ණං තථාගතේනාති දීපේන්තෝ න ඡන්දාගතිං ගච්ඡති, ආචිණ්ණං තථාගතේන ආචිණ්ණං තථාගතේනාති දීපේන්තෝ න ඡන්දාගතිං ගච්ඡති, අපඤ්ඤත්තං තථාගතේන අපඤ්ඤත්තං තථාගතේනාති දීපේන්තෝ න ඡන්දාගතිං ගච්ඡති, පඤ්ඤත්තං තථාගතේන පඤ්ඤත්තං තථාගතේනාති දීපේන්තෝ න ඡන්දාගතිං ගච්ඡති, අනාපත්තිං අනාපත්තීති දීපේන්තෝ න ඡන්දාගතිං ගච්ඡති, ආපත්තිං ආපත්තීති දීපේන්තෝ න ඡන්දාගතිං ගච්ඡති, ලහුකං ආපත්තිං ලහුකා ආපත්තීති දීපේන්තෝ න ඡන්දාගතිං ගච්ඡති, ගරුකං ආපත්තිං ගරුකා ආපත්තීති දීපේන්තෝ න ඡන්දාගතිං ගච්ඡති, සාවසේසං ආපත්තිං සාවසේසා ආපත්තීති දීපේන්තෝ න ඡන්දාගතිං ගච්ඡති, අනවසේසං ආපත්තිං අනවසේසා ආපත්තීති දීපේන්තෝ න ඡන්දාගතිං ගච්ඡති, දුට්ඨුල්ලං ආපත්තිං දුට්ඨුල්ලා ආපත්තීති දීපේන්තෝ න ඡන්දාගතිං ගච්ඡති, අදුට්ඨුල්ලං ආපත්තිං අදුට්ඨුල්ලා ආපත්තීති දීපේන්තෝ න ඡන්දාගතිං ගච්ඡති. ඒවං න ඡන්දාගතිං ගච්ඡති.
</Paragraph>

</Division>
<Division number="384" book="pari">

<Paragraph number="1853" book="pari">
<Emphasis>කථං න දෝසාගතිං ගච්ඡති</Emphasis>? අධම්මං අධම්මෝති දීපේන්තෝ න දෝසාගතිං ගච්ඡති, ධම්මං ධම්මෝති දීපේන්තෝ න දෝසාගතිං ගච්ඡති …පේ…  දුට්ඨුල්ලං ආපත්තිං දුට්ඨුල්ලා ආපත්තීති දීපේන්තෝ න දෝසාගතිං ගච්ඡති, අදුට්ඨුල්ලං ආපත්තිං අදුට්ඨුල්ලා ආපත්තීති දීපේන්තෝ න දෝසාගතිං ගච්ඡති. ඒවං න දෝසාගතිං ගච්ඡති.
</Paragraph>

</Division>
<Division number="385" book="pari">

<Paragraph number="1854" book="pari">
<Emphasis>කථං න මෝහාගතිං ගච්ඡති</Emphasis>? අධම්මං අධම්මෝති දීපේන්තෝ න මෝහාගතිං ගච්ඡති, ධම්මං ධම්මෝති දීපේන්තෝ න මෝහාගතිං ගච්ඡති …පේ…  දුට්ඨුල්ලං ආපත්තිං දුට්ඨුල්ලා ආපත්තීති දීපේන්තෝ න මෝහාගතිං ගච්ඡති, අදුට්ඨුල්ලං ආපත්තිං අදුට්ඨුල්ලා ආපත්තීති දීපේන්තෝ න මෝහාගතිං ගච්ඡති. ඒවං න මෝහාගතිං ගච්ඡති.
</Paragraph>

</Division>
<Division number="386" book="pari">

<Paragraph number="1855" book="pari">
<Emphasis>කථං න භයාගතිං ගච්ඡති</Emphasis>? අධම්මං අධම්මෝති දීපේන්තෝ න භයාගතිං ගච්ඡති, ධම්මං ධම්මෝති දීපේන්තෝ න භයාගතිං ගච්ඡති, අවිනයං අවිනයෝති දීපේන්තෝ න භයාගතිං ගච්ඡති, විනයං විනයෝති දීපේන්තෝ න භයාගතිං ගච්ඡති, අභාසිතං අලපිතං තථාගතේන අභාසිතං අලපිතං තථාගතේනාති දීපේන්තෝ න භයාගතිං ගච්ඡති, භාසිතං ලපිතං තථාගතේන භාසිතං ලපිතං තථාගතේනාති දීපේන්තෝ න භයාගතිං ගච්ඡති, අනාචිණ්ණං තථාගතේන අනාචිණ්ණං තථාගතේනාති දීපේන්තෝ න භයාගතිං ගච්ඡති, ආචිණ්ණං තථාගතේන ආචිණ්ණං තථාගතේනාති දීපේන්තෝ න භයාගතිං ගච්ඡති, අපඤ්ඤත්තං තථාගතේන අපඤ්ඤත්තං තථාගතේනාති දීපේන්තෝ න භයාගතිං ගච්ඡති, පඤ්ඤත්තං තථාගතේන පඤ්ඤත්තං තථාගතේනාති දීපේන්තෝ න භයාගතිං ගච්ඡති, අනාපත්තිං අනාපත්තීති දීපේන්තෝ න භයාගතිං ගච්ඡති, ආපත්තිං ආපත්තීති දීපේන්තෝ න භයාගතිං ගච්ඡති, ලහුකං ආපත්තිං ලහුකා ආපත්තීති දීපේන්තෝ න භයාගතිං ගච්ඡති, ගරුකං ආපත්තිං ගරුකා ආපත්තීති දීපේන්තෝ න භයාගතිං ගච්ඡති, සාවසේසං ආපත්තිං සාවසේසා ආපත්තීති දීපේන්තෝ න භයාගතිං ගච්ඡති, අනවසේසං ආපත්තිං අනවසේසා ආපත්තීති දීපේන්තෝ න භයාගතිං ගච්ඡති, දුට්ඨුල්ලං ආපත්තිං දුට්ඨුල්ලා ආපත්තීති දීපේන්තෝ න භයාගතිං ගච්ඡති, අදුට්ඨුල්ලං ආපත්තිං අදුට්ඨුල්ලා ආපත්තීති දීපේන්තෝ න භයාගතිං ගච්ඡති. ඒවං න භයාගතිං ගච්ඡති.
</Paragraph>

<Paragraph number="1856" type="verses" book="pari">
_ඡන්දා දෝසා භයා මෝහා,_  
_යෝ ධම්මං නාතිවත්තති;_  
_ආපූරති තස්ස යසෝ,_  
_සුක්කපක්ඛේව චන්දිමාති._
</Paragraph>
</Division>