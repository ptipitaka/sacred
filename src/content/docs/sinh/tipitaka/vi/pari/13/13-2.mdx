---
title: "13.2 චෝදකාදිපටිපත්ති"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="363" book="pari">

<Paragraph number="1798" book="pari">
චෝදකේන කථං පටිපජ්ජිතබ්බං? චුදිතකේන කථං පටිපජ්ජිතබ්බං? සංඝේන කථං පටිපජ්ජිතබ්බං? අනුවිජ්ජකේන කථං පටිපජ්ජිතබ්බං? චෝදකේන කථං පටිපජ්ජිතබ්බන්ති? චෝදකේන පඤ්චසු ධම්මේසු පතිට්ඨාය පරෝ චෝදේතබ්බෝ. කාලේන වක්ඛාමි නෝ අකාලේන, භූතේන වක්ඛාමි නෝ අභූතේන, සණ්හේන වක්ඛාමි නෝ ඵරුසේන, අත්ථසංහිතේන වක්ඛාමි නෝ අනත්ථසංහිතේන, මේත්තාචිත්තෝ වක්ඛාමි නෝ දෝසන්තරෝති—  චෝදකේන ඒවං පටිපජ්ජිතබ්බං. චුදිතකේන කථං පටිපජ්ජිතබ්බන්ති? චුදිතකේන ද්වීසු ධම්මේසු පටිපජ්ජිතබ්බං. සච්චේ ච අකුප්පේ ච—  චුදිතකේන ඒවං පටිපජ්ජිතබ්බං. සංඝේන කථං පටිපජ්ජිතබ්බන්ති? සංඝේන ඕතිණ්ණානෝතිණ්ණං ජානිතබ්බං. සංඝේන ඒවං පටිපජ්ජිතබ්බං. අනුවිජ්ජකේන කථං පටිපජ්ජිතබ්බන්ති? අනුවිජ්ජකේන යේන ධම්මේන යේන විනයේන යේන සත්ථුසාසනේන තං අධිකරණං වූපසම්මති තථා තං අධිකරණං වූපසමේතබ්බං. අනුවිජ්ජකේන ඒවං පටිපජ්ජිතබ්බං.
</Paragraph>

</Division>
<Division number="364" book="pari">

<Paragraph number="1799" type="verses" book="pari">
උපෝසථෝ කිමත්ථාය,_  
_පවාරණා කිස්ස කාරණා;_  
_පරිවාසෝ කිමත්ථාය,_  
_මූලායපටිකස්සනා කිස්ස කාරණා;_  
_මානත්තං කිමත්ථාය,_  
_අබ්භානං කිස්ස කාරණා._  

</Paragraph>

<Paragraph number="1800" type="verses" book="pari">
උපෝසථෝ සාමග්ගත්ථාය,_  
_විසුද්ධත්ථාය පවාරණා;_  
_පරිවාසෝ මානත්තත්ථාය,_  
_මූලායපටිකස්සනා නිග්ගහත්ථාය;_  
_මානත්තං අබ්භානත්ථාය,_  
_විසුද්ධත්ථාය අබ්භානං._  

</Paragraph>

<Paragraph number="1801" type="verses" book="pari">
_ඡන්දා දෝසා භයා මෝහා,_  
_ථේරේ ච පරිභාසති;_  
_කායස්ස භේදා දුප්පඤ්ඤෝ,_  
_ඛතෝ උපහතින්ද්‍රියෝ;_  
_නිරයං ගච්ඡති දුම්මේධෝ,_  
_න ච සික්ඛාය ගාරවෝ._  

</Paragraph>

<Paragraph number="1802" type="verses" book="pari">
_න ච ආමිසං නිස්සාය,_  
_න ච නිස්සාය පුග්ගලං;_  
උභෝ ඒතේ විවජ්ජේත්වා,_  
_යථාධම්මෝ තථා කරේ._
</Paragraph>
</Division>