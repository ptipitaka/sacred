---
title: "13.3 චෝදකස්සඅත්තඣාපන"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="1803" type="verses" book="pari">
_කෝධනෝ උපනාහී ච,_  
_චණ්ඩෝ ච පරිභාසකෝ;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1804" type="verses" book="pari">
උපකණ්ණකං ජප්පති ජිම්හං පේක්ඛති,_  
_වීතිහරති කුම්මග්ගං පටිසේවති;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1805" type="verses" book="pari">
_අකාලේන චෝදේති අභූතේන,_  
_ඵරුසේන අනත්ථසංහිතේන;_  
_දෝසන්තරෝ චෝදේති නෝ මේත්තාචිත්තෝ,_  
_අනාපත්තියා ආපත්තීති රෝපේති;_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1806" type="verses" book="pari">
_ධම්මාධම්මං න ජානාති,_  
_ධම්මාධම්මස්ස අකෝවිදෝ;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1807" type="verses" book="pari">
_විනයාවිනයං න ජානාති,_  
_විනයාවිනයස්ස අකෝවිදෝ;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1808" type="verses" book="pari">
_භාසිතාභාසිතං න ජානාති,_  
_භාසිතාභාසිතස්ස අකෝවිදෝ;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1809" type="verses" book="pari">
_ආචිණ්ණානාචිණ්ණං න ජානාති,_  
_ආචිණ්ණානාචිණ්ණස්ස අකෝවිදෝ;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1810" type="verses" book="pari">
_පඤ්ඤත්තාපඤ්ඤත්තං න ජානාති,_  
_පඤ්ඤත්තාපඤ්ඤත්තස්ස අකෝවිදෝ;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1811" type="verses" book="pari">
_ආපත්තානාපත්තිං න ජානාති,_  
_ආපත්තානාපත්තියා අකෝවිදෝ;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1812" type="verses" book="pari">
_ලහුකගරුකං න ජානාති,_  
_ලහුකගරුකස්ස අකෝවිදෝ;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1813" type="verses" book="pari">
_සාවසේසානවසේසං න ජානාති,_  
_සාවසේසානවසේසස්ස අකෝවිදෝ;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1814" type="verses" book="pari">
_දුට්ඨුල්ලාදුට්ඨුල්ලං න ජානාති,_  
_දුට්ඨුල්ලාදුට්ඨුල්ලස්ස අකෝවිදෝ;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1815" type="verses" book="pari">
_පුබ්බාපරං න ජානාති,_  
_පුබ්බාපරස්ස අකෝවිදෝ;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානං._  

</Paragraph>

<Paragraph number="1816" type="verses" book="pari">
_අනුසන්ධිවචනපථං න ජානාති,_  
_අනුසන්ධිවචනපථස්ස අකෝවිදෝ;_  
_අනාපත්තියා ආපත්තීති රෝපේති,_  
_තාදිසෝ චෝදකෝ ඣාපේති අත්තානන්ති._  


</Paragraph>

<Paragraph number="1817" type="center" book="pari">
චෝදනාකණ්ඩං නිට්ඨිතං.



</Paragraph>

<Paragraph number="1818" type="center" book="pari">
තස්සුද්දානං


</Paragraph>

<Paragraph number="1819" type="verses" book="pari">
_චෝදනා අනුවිජ්ජා ච,_  
_ආදි මූලේනුපෝසථෝ;_  
_ගති චෝදනකණ්ඩම්හි,_  
_සාසනං පතිට්ඨාපයන්ති._
</Paragraph>