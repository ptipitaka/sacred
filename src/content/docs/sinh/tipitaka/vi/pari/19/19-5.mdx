---
title: "19.5 සෝළසකම්මාදි"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="478" book="pari">

<Paragraph number="2316" type="verses" book="pari">
_කති කම්මානි වුත්තානි,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2317" type="verses" book="pari">
_සෝළස කම්මානි වුත්තානි,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2318" type="verses" book="pari">
_කති කම්මදෝසා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2319" type="verses" book="pari">
_ද්වාදස කම්මදෝසා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2320" type="verses" book="pari">
_කති කම්මසම්පත්තියෝ වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2321" type="verses" book="pari">
_චතස්සෝ කම්මසම්පත්තියෝ වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2322" type="verses" book="pari">
_කති කම්මානි වුත්තානි,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2323" type="verses" book="pari">
_ඡ කම්මානි වුත්තානි,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2324" type="verses" book="pari">
_කති කම්මානි වුත්තානි,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2325" type="verses" book="pari">
_චත්තාරි කම්මානි වුත්තානි,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2326" type="verses" book="pari">
_කති පාරාජිකා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2327" type="verses" book="pari">
_අට්ඨ පාරාජිකා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2328" type="verses" book="pari">
_කති සංඝාදිසේසා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2329" type="verses" book="pari">
_තේවීස සංඝාදිසේසා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2330" type="verses" book="pari">
_කති අනියතා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2331" type="verses" book="pari">
_ද්වේ අනියතා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2332" type="verses" book="pari">
_කති නිස්සග්ගියා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2333" type="verses" book="pari">
_ද්වේචත්තාලීස නිස්සග්ගියා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2334" type="verses" book="pari">
_කති පාචිත්තියා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2335" type="verses" book="pari">
_අට්ඨාසීතිසතං පාචිත්තියා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2336" type="verses" book="pari">
_කති පාටිදේසනීයා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2337" type="verses" book="pari">
_ද්වාදස පාටිදේසනීයා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2338" type="verses" book="pari">
_කති සේඛියා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2339" type="verses" book="pari">
_පඤ්චසත්තති සේඛියා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2340" type="verses" book="pari">
_යාව සුපුච්ඡිතං තයා,_  
_යාව සුවිස්සජ්ජිතං මයා;_  
_පුච්ඡාවිස්සජ්ජනාය වා,_  
_නත්ථි කිඤ්චි අසුත්තකන්ති._  


</Paragraph>
</Division>

<Paragraph number="2341" type="center" book="pari">
දුතියගාථාසඞ්ගණිකං නිට්ඨිතං.
</Paragraph>