---
title: "19.3 පාචිත්තිය"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="476" book="pari">

<Paragraph number="2262" type="verses" book="pari">
_කති පාචිත්තියානි,_  
_සබ්බානි නානාවත්ථුකානි;_  
_අපුබ්බං අචරිමං,_  
_ආපජ්ජේය්‍ය ඒකතෝ._  

</Paragraph>

<Paragraph number="2263" type="verses" book="pari">
_පඤ්ච පාචිත්තියානි,_  
_සබ්බානි නානාවත්ථුකානි;_  
_අපුබ්බං අචරිමං,_  
_ආපජ්ජේය්‍ය ඒකතෝ._  

</Paragraph>

<Paragraph number="2264" type="verses" book="pari">
_කති පාචිත්තියානි,_  
_සබ්බානි නානාවත්ථුකානි;_  
_අපුබ්බං අචරිමං,_  
_ආපජ්ජේය්‍ය ඒකතෝ._  

</Paragraph>

<Paragraph number="2265" type="verses" book="pari">
_නව පාචිත්තියානි,_  
_සබ්බානි නානාවත්ථුකානි;_  
_අපුබ්බං අචරිමං,_  
_ආපජ්ජේය්‍ය ඒකතෝ._  

</Paragraph>

<Paragraph number="2266" type="verses" book="pari">
_කති පාචිත්තියානි,_  
_සබ්බානි නානාවත්ථුකානි;_  
_කති වාචාය දේසේය්‍ය,_  
_වුත්තා ආදිච්චබන්ධුනා._  

</Paragraph>

<Paragraph number="2267" type="verses" book="pari">
_පඤ්ච පාචිත්තියානි,_  
_සබ්බානි නානාවත්ථුකානි;_  
_ඒකවාචාය දේසේය්‍ය,_  
_වුත්තා ආදිච්චබන්ධුනා._  

</Paragraph>

<Paragraph number="2268" type="verses" book="pari">
_කති පාචිත්තියානි,_  
_සබ්බානි නානාවත්ථුකානි;_  
_කති වාචාය දේසේය්‍ය,_  
_වුත්තා ආදිච්චබන්ධුනා._  

</Paragraph>

<Paragraph number="2269" type="verses" book="pari">
_නව පාචිත්තියානි,_  
_සබ්බානි නානාවත්ථුකානි;_  
_ඒකවාචාය දේසේය්‍ය,_  
_වුත්තා ආදිච්චබන්ධුනා._  

</Paragraph>

<Paragraph number="2270" type="verses" book="pari">
_කති පාචිත්තියානි,_  
_සබ්බානි නානාවත්ථුකානි;_  
_කිඤ්ච කිත්තේත්වා දේසේය්‍ය,_  
_වුත්තා ආදිච්චබන්ධුනා._  

</Paragraph>

<Paragraph number="2271" type="verses" book="pari">
_පඤ්ච පාචිත්තියානි,_  
_සබ්බානි නානාවත්ථුකානි;_  
_වත්ථුං කිත්තේත්වා දේසේය්‍ය,_  
_වුත්තා ආදිච්චබන්ධුනා._  

</Paragraph>

<Paragraph number="2272" type="verses" book="pari">
_කති පාචිත්තියානි,_  
_සබ්බානි නානාවත්ථුකානි;_  
_කිඤ්ච කිත්තේත්වා දේසේය්‍ය,_  
_වුත්තා ආදිච්චබන්ධුනා._  

</Paragraph>

<Paragraph number="2273" type="verses" book="pari">
_නව පාචිත්තියානි,_  
_සබ්බානි නානාවත්ථුකානි;_  
_වත්ථුං කිත්තේත්වා දේසේය්‍ය,_  
_වුත්තා ආදිච්චබන්ධුනා._  

</Paragraph>

<Paragraph number="2274" type="verses" book="pari">
_යාවතතියකේ කති ආපත්තියෝ,_  
_කති වෝහාරපච්චයා;_  
_ඛාදන්තස්ස කති ආපත්තියෝ,_  
_කති භෝජනපච්චයා._  

</Paragraph>

<Paragraph number="2275" type="verses" book="pari">
_යාවතතියකේ තිස්සෝ ආපත්තියෝ,_  
_ඡ වෝහාරපච්චයා;_  
_ඛාදන්තස්ස තිස්සෝ ආපත්තියෝ,_  
_පඤ්ච භෝජනපච්චයා._  

</Paragraph>

<Paragraph number="2276" type="verses" book="pari">
_සබ්බා යාවතතියකා,_  
_කති ඨානානි ගච්ඡන්ති;_  
_කතිනඤ්චේව ආපත්ති,_  
_කතිනං අධිකරණේන ච._  

</Paragraph>

<Paragraph number="2277" type="verses" book="pari">
_සබ්බා යාවතතියකා,_  
_පඤ්ච ඨානානි ගච්ඡන්ති;_  
_පඤ්චන්නඤ්චේව ආපත්ති,_  
_පඤ්චන්නං අධිකරණේන ච._  

</Paragraph>

<Paragraph number="2278" type="verses" book="pari">
_කතිනං විනිච්ඡයෝ හෝති,_  
_කතිනං වූපසමේන ච;_  
_කතිනඤ්චේව අනාපත්ති,_  
_කතිහි ඨානේහි සෝභති._  

</Paragraph>

<Paragraph number="2279" type="verses" book="pari">
_පඤ්චන්නං විනිච්ඡයෝ හෝති,_  
_පඤ්චන්නං වූපසමේන ච;_  
_පඤ්චන්නඤ්චේව අනාපත්ති,_  
_තීහි ඨානේහි සෝභති._  

</Paragraph>

<Paragraph number="2280" type="verses" book="pari">
_කති කායිකා රත්තිං,_  
_කති කායිකා දිවා;_  
_නිජ්ඣායන්තස්ස කති ආපත්ති,_  
_කති පිණ්ඩපාතපච්චයා._  

</Paragraph>

<Paragraph number="2281" type="verses" book="pari">
_ද්වේ කායිකා රත්තිං,_  
_ද්වේ කායිකා දිවා;_  
_නිජ්ඣායන්තස්ස ඒකා ආපත්ති,_  
_ඒකා පිණ්ඩපාතපච්චයා._  

</Paragraph>

<Paragraph number="2282" type="verses" book="pari">
_කතානිසංසේ සම්පස්සං,_  
_පරේසං සද්ධාය දේසයේ;_  
උක්ඛිත්තකා කති වුත්තා,_  
_කති සම්මාවත්තනා._  

</Paragraph>

<Paragraph number="2283" type="verses" book="pari">
_අට්ඨානිසංසේ සම්පස්සං,_  
_පරේසං සද්ධාය දේසයේ;_  
උක්ඛිත්තකා තයෝ වුත්තා,_  
_තේචත්තාලීස සම්මාවත්තනා._  

</Paragraph>

<Paragraph number="2284" type="verses" book="pari">
_කති ඨානේ මුසාවාදෝ,_  
_කති පරමන්ති වුච්චති;_  
_කති පාටිදේසනීයා,_  
_කතිනං දේසනාය ච._  

</Paragraph>

<Paragraph number="2285" type="verses" book="pari">
_පඤ්ච ඨානේ මුසාවාදෝ,_  
_චුද්දස පරමන්ති වුච්චති;_  
_ද්වාදස පාටිදේසනීයා,_  
_චතුන්නං දේසනාය ච._  

</Paragraph>

<Paragraph number="2286" type="verses" book="pari">
_කතඞ්ගිකෝ මුසාවාදෝ,_  
_කති උපෝසථඞ්ගානි;_  
_කති දූතේය්‍යඞ්ගානි,_  
_කති තිත්ථියවත්තනා._  

</Paragraph>

<Paragraph number="2287" type="verses" book="pari">
_අට්ඨඞ්ගිකෝ මුසාවාදෝ,_  
_අට්ඨ උපෝසථඞ්ගානි;_  
_අට්ඨ දූතේය්‍යඞ්ගානි,_  
_අට්ඨ තිත්ථියවත්තනා._  

</Paragraph>

<Paragraph number="2288" type="verses" book="pari">
_කතිවාචිකා උපසම්පදා,_  
_කතිනං පච්චුට්ඨාතබ්බං;_  
_කතිනං ආසනං දාතබ්බං,_  
_භික්ඛුනෝවාදකෝ කතිහි._  

</Paragraph>

<Paragraph number="2289" type="verses" book="pari">
_අට්ඨවාචිකා උපසම්පදා,_  
_අට්ඨන්නං පච්චුට්ඨාතබ්බං;_  
_අට්ඨන්නං ආසනං දාතබ්බං,_  
_භික්ඛුනෝවාදකෝ අට්ඨහි._  

</Paragraph>

<Paragraph number="2290" type="verses" book="pari">
_කතිනං ඡේජ්ජං හෝති,_  
_කතිනං ථුල්ලච්චයං;_  
_කතිනඤ්චේව අනාපත්ති,_  
_සබ්බේසං ඒකවත්ථුකා._  

</Paragraph>

<Paragraph number="2291" type="verses" book="pari">
_ඒකස්ස ඡේජ්ජං හෝති,_  
_චතුන්නං ථුල්ලච්චයං;_  
_චතුන්නඤ්චේව අනාපත්ති,_  
_සබ්බේසං ඒකවත්ථුකා._  

</Paragraph>

<Paragraph number="2292" type="verses" book="pari">
_කති ආඝාතවත්ථූනි,_  
_කතිහි සංඝෝ භිජ්ජති;_  
_කතේත්ථ පඨමාපත්තිකා,_  
_ඤත්තියා කරණා කති._  

</Paragraph>

<Paragraph number="2293" type="verses" book="pari">
_නව ආඝාතවත්ථූනි,_  
_නවහි සංඝෝ භිජ්ජති;_  
_නවේත්ථ පඨමාපත්තිකා,_  
_ඤත්තියා කරණා නව._
</Paragraph>
</Division>