---
title: "19.2 දේසනාගාමිනියාදිආපත්ති"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="475" book="pari">

<Paragraph number="2242" type="verses" book="pari">
_කති දේසනාගාමිනියෝ,_  
_කති සප්පටිකම්මා කතා;_  
_කතේත්ථ අප්පටිකම්මා වුත්තා,_  
_බුද්ධේනාදිච්චබන්ධුනා._  

</Paragraph>

<Paragraph number="2243" type="verses" book="pari">
_පඤ්ච දේසනාගාමිනියෝ,_  
_ඡ සප්පටිකම්මා කතා;_  
_ඒකේත්ථ අප්පටිකම්මා වුත්තා,_  
_බුද්ධේනාදිච්චබන්ධුනා._  

</Paragraph>

<Paragraph number="2244" type="verses" book="pari">
_විනයගරුකා කති වුත්තා,_  
_කායවාචසිකානි ච;_  
_කති විකාලේ ධඤ්ඤරසෝ,_  
_කති ඤත්තිචතුත්ථේන සම්මුති._  

</Paragraph>

<Paragraph number="2245" type="verses" book="pari">
_විනයගරුකා ද්වේ වුත්තා,_  
_කායවාචසිකානි ච;_  
_ඒකෝ විකාලේ ධඤ්ඤරසෝ,_  
_ඒකා ඤත්තිචතුත්ථේන සම්මුති._  

</Paragraph>

<Paragraph number="2246" type="verses" book="pari">
_පාරාජිකා කායිකා කති,_  
_කති සංවාසකභූමියෝ;_  
_කතිනං රත්තිච්ඡේදෝ,_  
_පඤ්ඤත්තා ද්වඞ්ගුලා කති._  

</Paragraph>

<Paragraph number="2247" type="verses" book="pari">
_පාරාජිකා කායිකා ද්වේ,_  
_ද්වේ සංවාසකභූමියෝ;_  
_ද්වින්නං රත්තිච්ඡේදෝ,_  
_පඤ්ඤත්තා ද්වඞ්ගුලා දුවේ._  

</Paragraph>

<Paragraph number="2248" type="verses" book="pari">
_කතත්තානං වධිත්වාන,_  
_කතිහි සංඝෝ භිජ්ජති;_  
_කතේත්ථ පඨමාපත්තිකා,_  
_ඤත්තියා කරණා කති._  

</Paragraph>

<Paragraph number="2249" type="verses" book="pari">
_ද්වේ අත්තානං වධිත්වාන,_  
_ද්වීහි සංඝෝ භිජ්ජති;_  
_ද්වේත්ථ පඨමාපත්තිකා,_  
_ඤත්තියා කරණා දුවේ._  

</Paragraph>

<Paragraph number="2250" type="verses" book="pari">
_පාණාතිපාතේ කති ආපත්තියෝ,_  
_වාචා පාරාජිකා කති;_  
_ඕභාසනා කති වුත්තා,_  
_සඤ්චරිත්තේන වා කති._  

</Paragraph>

<Paragraph number="2251" type="verses" book="pari">
_පාණාතිපාතේ තිස්සෝ ආපත්තියෝ,_  
_වාචා පාරාජිකා තයෝ;_  
_ඕභාසනා තයෝ වුත්තා,_  
_සඤ්චරිත්තේන වා තයෝ._  

</Paragraph>

<Paragraph number="2252" type="verses" book="pari">
_කති පුග්ගලා න උපසම්පාදේතබ්බා,_  
_කති කම්මානං සඞ්ගහා;_  
_නාසිතකා කති වුත්තා,_  
_කතිනං ඒකවාචිකා._  

</Paragraph>

<Paragraph number="2253" type="verses" book="pari">
_තයෝ පුග්ගලා න උපසම්පාදේතබ්බා,_  
_තයෝ කම්මානං සඞ්ගහා;_  
_නාසිතකා තයෝ වුත්තා,_  
_තිණ්ණන්නං ඒකවාචිකා._  

</Paragraph>

<Paragraph number="2254" type="verses" book="pari">
_අදින්නාදානේ කති ආපත්තියෝ,_  
_කති මේථුනපච්චයා;_  
_ඡින්දන්තස්ස කති ආපත්තියෝ,_  
_කති ඡඩ්ඩිතපච්චයා._  

</Paragraph>

<Paragraph number="2255" type="verses" book="pari">
_අදින්නාදානේ තිස්සෝ ආපත්තියෝ,_  
_චතස්සෝ මේථුනපච්චයා;_  
_ඡින්දන්තස්ස තිස්සෝ ආපත්තියෝ,_  
_පඤ්ච ඡඩ්ඩිතපච්චයා._  

</Paragraph>

<Paragraph number="2256" type="verses" book="pari">
_භික්ඛුනෝවාදකවග්ගස්මිං,_  
_පාචිත්තියේන දුක්කටා;_  
_කතේත්ථ නවකා වුත්තා,_  
_කතිනං චීවරේන ච._  

</Paragraph>

<Paragraph number="2257" type="verses" book="pari">
_භික්ඛුනෝවාදකවග්ගස්මිං,_  
_පාචිත්තියේන දුක්කටා කතා;_  
_චතුරේත්ථ නවකා වුත්තා,_  
_ද්වින්නං චීවරේන ච._  

</Paragraph>

<Paragraph number="2258" type="verses" book="pari">
_භික්ඛුනීනඤ්ච අක්ඛාතා,_  
_පාටිදේසනියා කති;_  
_භුඤ්ජන්තාමකධඤ්ඤේන,_  
_පාචිත්තියේන දුක්කටා කති._  

</Paragraph>

<Paragraph number="2259" type="verses" book="pari">
_භික්ඛුනීනඤ්ච අක්ඛාතා,_  
_අට්ඨ පාටිදේසනීයා කතා;_  
_භුඤ්ජන්තාමකධඤ්ඤේන,_  
_පාචිත්තියේන දුක්කටා කතා._  

</Paragraph>

<Paragraph number="2260" type="verses" book="pari">
_ගච්ඡන්තස්ස කති ආපත්තියෝ,_  
_ඨිතස්ස චාපි කිත්තකා;_  
_නිසින්නස්ස කති ආපත්තියෝ,_  
_නිපන්නස්සාපි කිත්තකා._  

</Paragraph>

<Paragraph number="2261" type="verses" book="pari">
_ගච්ඡන්තස්ස චතස්සෝ ආපත්තියෝ,_  
_ඨිතස්ස චාපි තත්තකා;_  
_නිසින්නස්ස චතස්සෝ ආපත්තියෝ,_  
_නිපන්නස්සාපි තත්තකා._
</Paragraph>
</Division>