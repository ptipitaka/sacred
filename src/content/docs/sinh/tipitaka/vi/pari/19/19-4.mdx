---
title: "19.4 අවන්දනීයපුග්ගලාදි"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="477" book="pari">

<Paragraph number="2294" type="verses" book="pari">
_කති පුග්ගලා නාභිවාදේතබ්බා,_  
_අඤ්ජලිසාමිචේන ච;_  
_කතිනං දුක්කටං හෝති,_  
_කති චීවරධාරණා._  

</Paragraph>

<Paragraph number="2295" type="verses" book="pari">
_දස පුග්ගලා නාභිවාදේතබ්බා,_  
_අඤ්ජලිසාමිචේන ච;_  
_දසන්නං දුක්කටං හෝති,_  
_දස චීවරධාරණා._  

</Paragraph>

<Paragraph number="2296" type="verses" book="pari">
_කතිනං වස්සංවුට්ඨානං,_  
_දාතබ්බං ඉධ චීවරං;_  
_කතිනං සන්තේ දාතබ්බං,_  
_කතිනඤ්චේව න දාතබ්බං._  

</Paragraph>

<Paragraph number="2297" type="verses" book="pari">
_පඤ්චන්නං වස්සංවුට්ඨානං,_  
_දාතබ්බං ඉධ චීවරං;_  
_සත්තන්නං සන්තේ දාතබ්බං,_  
_සෝළසන්නං න දාතබ්බං._  

</Paragraph>

<Paragraph number="2298" type="verses" book="pari">
_කතිසතං රත්තිසතං,_  
_ආපත්තියෝ ඡාදයිත්වාන;_  
_කති රත්තියෝ වසිත්වාන,_  
_මුච්චේය්‍ය පාරිවාසිකෝ._  

</Paragraph>

<Paragraph number="2299" type="verses" book="pari">
_දසසතං රත්තිසතං,_  
_ආපත්තියෝ ඡාදයිත්වාන;_  
_දස රත්තියෝ වසිත්වාන,_  
_මුච්චේය්‍ය පාරිවාසිකෝ._  

</Paragraph>

<Paragraph number="2300" type="verses" book="pari">
_කති කම්මදෝසා වුත්තා,_  
_බුද්ධේනාදිච්චබන්ධුනා;_  
_චම්පායං විනයවත්ථුස්මිං,_  
_සබ්බේව අධම්මිකා කති._  

</Paragraph>

<Paragraph number="2301" type="verses" book="pari">
_ද්වාදස කම්මදෝසා වුත්තා,_  
_බුද්ධේනාදිච්චබන්ධුනා;_  
_චම්පායං විනයවත්ථුස්මිං,_  
_සබ්බේව අධම්මිකා කතා._  

</Paragraph>

<Paragraph number="2302" type="verses" book="pari">
_කති කම්මසම්පත්තියෝ වුත්තා,_  
_බුද්ධේනාදිච්චබන්ධුනා;_  
_චම්පායං විනයවත්ථුස්මිං,_  
_සබ්බේව ධම්මිකා කති._  

</Paragraph>

<Paragraph number="2303" type="verses" book="pari">
_චතස්සෝ කම්මසම්පත්තියෝ වුත්තා,_  
_බුද්ධේනාදිච්චබන්ධුනා;_  
_චම්පායං විනයවත්ථුස්මිං,_  
_සබ්බේව ධම්මිකා කතා._  

</Paragraph>

<Paragraph number="2304" type="verses" book="pari">
_කති කම්මානි වුත්තානි,_  
_බුද්ධේනාදිච්චබන්ධුනා;_  
_චම්පායං විනයවත්ථුස්මිං,_  
_ධම්මිකා අධම්මිකා කති._  

</Paragraph>

<Paragraph number="2305" type="verses" book="pari">
_ඡ කම්මානි වුත්තානි,_  
_බුද්ධේනාදිච්චබන්ධුනා;_  
_චම්පායං විනයවත්ථුස්මිං,_  
_ඒකේත්ථ ධම්මිකා කතා;_  
_පඤ්ච අධම්මිකා වුත්තා,_  
_බුද්ධේනාදිච්චබන්ධුනා._  

</Paragraph>

<Paragraph number="2306" type="verses" book="pari">
_කති කම්මානි වුත්තානි,_  
_බුද්ධේනාදිච්චබන්ධුනා;_  
_චම්පායං විනයවත්ථුස්මිං,_  
_ධම්මිකා අධම්මිකා කති._  

</Paragraph>

<Paragraph number="2307" type="verses" book="pari">
_චත්තාරි කම්මානි වුත්තානි,_  
_බුද්ධේනාදිච්චබන්ධුනා;_  
_චම්පායං විනයවත්ථුස්මිං,_  
_ඒකේත්ථ ධම්මිකා කතා;_  
_තයෝ අධම්මිකා වුත්තා,_  
_බුද්ධේනාදිච්චබන්ධුනා._  

</Paragraph>

<Paragraph number="2308" type="verses" book="pari">
_යං දේසිතංනන්තජිනේන තාදිනා,_  
_ආපත්තික්ඛන්ධානි විවේකදස්සිනා;_  
_කතේත්ථ සම්මන්ති විනා සමථේහි,_  
_පුච්ඡාමි තං බ්‍රූහි විභඞ්ගකෝවිද._  

</Paragraph>

<Paragraph number="2309" type="verses" book="pari">
_යං දේසිතංනන්තජිනේන තාදිනා,_  
_ආපත්තික්ඛන්ධානි විවේකදස්සිනා;_  
_ඒකේත්ථ සම්මති විනා සමථේහි,_  
_ඒතං තේ අක්ඛාමි විභඞ්ගකෝවිද._  

</Paragraph>

<Paragraph number="2310" type="verses" book="pari">
_කති ආපායිකා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2311" type="verses" book="pari">
_ඡඌනදියඩ්ඪසතා වුත්තා,_  
_බුද්ධේනාදිච්චබන්ධුනා;_  
_ආපායිකා නේරයිකා,_  
_කප්පට්ඨා සංඝභේදකා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2312" type="verses" book="pari">
_කති නාපායිකා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2313" type="verses" book="pari">
_අට්ඨාරස නාපායිකා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._  

</Paragraph>

<Paragraph number="2314" type="verses" book="pari">
_කති අට්ඨකා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝම තේ._  

</Paragraph>

<Paragraph number="2315" type="verses" book="pari">
_අට්ඨාරස අට්ඨකා වුත්තා,_  
_බුද්ධේනාදිච්චබන්ධුනා;_  
_විනයං පටිජානන්තස්ස,_  
_විනයානි සුණෝහි මේ._
</Paragraph>
</Division>