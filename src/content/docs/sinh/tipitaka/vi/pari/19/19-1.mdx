---
title: "19.1 කායිකාදිආපත්ති"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="474" book="pari">

<Paragraph number="2232" type="verses" book="pari">
_කති ආපත්තියෝ කායිකා,_  
_කති වාචසිකා කතා;_  
_ඡාදේන්තස්ස කති ආපත්තියෝ,_  
_කති සංසග්ගපච්චයා._  

</Paragraph>

<Paragraph number="2233" type="verses" book="pari">
_ඡාපත්තියෝ කායිකා,_  
_ඡ වාචසිකා කතා;_  
_ඡාදේන්තස්ස තිස්සෝ ආපත්තියෝ,_  
_පඤ්ච සංසග්ගපච්චයා._  

</Paragraph>

<Paragraph number="2234" type="verses" book="pari">
_අරුණුග්ගේ කති ආපත්තියෝ,_  
_කති යාවතතියකා;_  
_කතේත්ථ අට්ඨ වත්ථුකා,_  
_කතිහි සබ්බසඞ්ගහෝ._  

</Paragraph>

<Paragraph number="2235" type="verses" book="pari">
_අරුණුග්ගේ තිස්සෝ ආපත්තියෝ,_  
_ද්වේ යාවතතියකා;_  
_ඒකේත්ථ අට්ඨ වත්ථුකා,_  
_ඒකේන සබ්බසඞ්ගහෝ._  

</Paragraph>

<Paragraph number="2236" type="verses" book="pari">
_විනයස්ස කති මූලානි,_  
_යානි බුද්ධේන පඤ්ඤත්තා;_  
_විනයගරුකා කති වුත්තා,_  
_දුට්ඨුල්ලච්ඡාදනා කති._  

</Paragraph>

<Paragraph number="2237" type="verses" book="pari">
_විනයස්ස ද්වේ මූලානි,_  
_යානි බුද්ධේන පඤ්ඤත්තා;_  
_විනයගරුකා ද්වේ වුත්තා,_  
_ද්වේ දුට්ඨුල්ලච්ඡාදනා._  

</Paragraph>

<Paragraph number="2238" type="verses" book="pari">
_ගාමන්තරේ කති ආපත්තියෝ,_  
_කති නදිපාරපච්චයා;_  
_කතිමංසේසු ථුල්ලච්චයං,_  
_කතිමංසේසු දුක්කටං._  

</Paragraph>

<Paragraph number="2239" type="verses" book="pari">
_ගාමන්තරේ චතස්සෝ ආපත්තියෝ,_  
_චතස්සෝ නදිපාරපච්චයා;_  
_ඒකමංසේ ථුල්ලච්චයං,_  
_නවමංසේසු දුක්කටං._  

</Paragraph>

<Paragraph number="2240" type="verses" book="pari">
_කති වාචසිකා රත්තිං,_  
_කති වාචසිකා දිවා;_  
_දදමානස්ස කති ආපත්තියෝ,_  
_පටිග්ගණ්හන්තස්ස කිත්තකා._  

</Paragraph>

<Paragraph number="2241" type="verses" book="pari">
_ද්වේ වාචසිකා රත්තිං,_  
_ද්වේ වාචසිකා දිවා;_  
_දදමානස්ස තිස්සෝ ආපත්තියෝ,_  
_චත්තාරෝ ච පටිග්ගහේ._
</Paragraph>
</Division>