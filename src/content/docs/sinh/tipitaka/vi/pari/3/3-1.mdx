---
title: "3.1 සමුට්ඨානස්සුද්දාන"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="257" book="pari">

<Paragraph number="1076" type="verses" book="pari">
_අනිච්චා සබ්බේ සඞ්ඛාරා,_  
_දුක්ඛානත්තා ච සඞ්ඛතා;_  
_නිබ්බානඤ්චේව පඤ්ඤත්ති,_  
_අනත්තා ඉති නිච්ඡයා._  

</Paragraph>

<Paragraph number="1077" type="verses" book="pari">
_බුද්ධචන්දේ අනුප්පන්නේ,_  
_බුද්ධාදිච්චේ අනුග්ගතේ;_  
_තේසං සභාගධම්මානං,_  
_නාමමත්තං න නායති._  

</Paragraph>

<Paragraph number="1078" type="verses" book="pari">
_දුක්කරං විවිධං කත්වා,_  
_පූරයිත්වාන පාරමී;_  
උප්පජ්ජන්ති මහාවීරා,_  
_චක්ඛුභූතා සබ්‍රහ්මකේ._  

</Paragraph>

<Paragraph number="1079" type="verses" book="pari">
_තේ දේසයන්ති සද්ධම්මං,_  
_දුක්ඛහානිං සුඛාවහං;_  
_අඞ්ගීරසෝ සක්‍යමුනි,_  
_සබ්බභූතානුකම්පකෝ._  

</Paragraph>

<Paragraph number="1080" type="verses" book="pari">
_සබ්බසත්තුත්තමෝ සීහෝ,_  
_පිටකේ තීණි දේසයි;_  
_සුත්තන්තමභිධම්මඤ්ච,_  
_විනයඤ්ච මහාගුණං._  

</Paragraph>

<Paragraph number="1081" type="verses" book="pari">
_ඒවං නීයති සද්ධම්මෝ,_  
_විනයෝ යදි තිට්ඨති;_  
උභතෝ ච විභඞ්ගානි,_  
_ඛන්ධකා යා ච මාතිකා._  

</Paragraph>

<Paragraph number="1082" type="verses" book="pari">
_මාලා සුත්තගුණේනේව,_  
_පරිවාරේන ගන්ථිතා;_  
_තස්සේව පරිවාරස්ස,_  
_සමුට්ඨානං නියතෝ කතං._  

</Paragraph>

<Paragraph number="1083" type="verses" book="pari">
_සම්භේදං නිදානඤ්චඤ්ඤං,_  
_සුත්තේ දිස්සන්ති උපරි;_  
_තස්මා සික්ඛේ පරිවාරං,_  
_ධම්මකාමෝ සුපේසලෝති._
</Paragraph>
</Division>