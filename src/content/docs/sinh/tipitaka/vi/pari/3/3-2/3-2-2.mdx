---
title: "3.2.2 දුතියපාරාජිකසමුට්ඨාන"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="259" book="pari">

<Paragraph number="1093" type="verses" book="pari">
_අදින්නං විග්ගහුත්තරි,_  
_දුට්ඨුල්ලා අත්තකාමිනං;_  
_අමූලා අඤ්ඤභාගියා,_  
_අනියතා දුතියිකා._  

</Paragraph>

<Paragraph number="1094" type="verses" book="pari">
_අච්ඡින්දේ පරිණාමනේ,_  
_මුසා ඕමසපේසුණා;_  
_දුට්ඨුල්ලා පථවීඛණේ,_  
_භූතං අඤ්ඤාය උජ්ඣාපේ._  

</Paragraph>

<Paragraph number="1095" type="verses" book="pari">
_නික්කඩ්ඪනං සිඤ්චනඤ්ච,_  
_ආමිසහේතු භුත්තාවී;_  
_ඒහි අනාදරි භිංසා,_  
_අපනිධේ ච ජීවිතං._  

</Paragraph>

<Paragraph number="1096" type="verses" book="pari">
_ජානං සප්පාණකං කම්මං,_  
_ඌනසංවාසනාසනා;_  
_සහධම්මිකවිලේඛා,_  
_මෝහෝ අමූලකේන ච._  

</Paragraph>

<Paragraph number="1097" type="verses" book="pari">
_කුක්කුච්චං ධම්මිකං චීවරං දත්වා,_  
_පරිණාමේය්‍ය පුග්ගලේ;_  
_කිං තේ අකාලං අච්ඡින්දේ,_  
_දුග්ගහී නිරයේන ච._  

</Paragraph>

<Paragraph number="1098" type="verses" book="pari">
_ගණං විභඞ්ගං දුබ්බලං,_  
_කථිනාඵාසුපස්සයං;_  
_අක්කෝසචණ්ඩී මච්ඡරී,_  
_ගබ්භිනී ච පායන්තියා._  

</Paragraph>

<Paragraph number="1099" type="verses" book="pari">
_ද්වේවස්සං සික්ඛා සංඝේන,_  
_තයෝ චේව ගිහීගතා;_  
_කුමාරිභූතා තිස්සෝ ච,_  
_ඌනද්වාදසසම්මතා._  

</Paragraph>

<Paragraph number="1100" type="verses" book="pari">
_අලං තාව සෝකාවාසං,_  
_ඡන්දා අනුවස්සා ච ද්වේ;_  
_සික්ඛාපදා සත්තතිමේ,_  
_සමුට්ඨානා තිකා කතා._  

</Paragraph>

<Paragraph number="1101" type="verses" book="pari">
_කායචිත්තේන න වාචා,_  
_වාචාචිත්තං න කායිකං;_  
_තීහි ද්වාරේහි ජායන්ති,_  
_පාරාජිකං දුතියං යථා._  


</Paragraph>
</Division>

<Paragraph number="1102" type="center" book="pari">
දුතියපාරාජිකසමුට්ඨානං නිට්ඨිතං.
</Paragraph>