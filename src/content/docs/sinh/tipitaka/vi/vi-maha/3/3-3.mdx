---
title: "3.3 සත්තාහකරණීයානුජානන"
tableOfContents: false
sidebar:
  order: 6
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="187" book="vi-maha">

<Paragraph number="826" book="vi-maha">
අථ ඛෝ භගවා රාජගහේ යථාභිරන්තං විහරිත්වා යේන සාවත්ථි තේන චාරිකං පක්කාමි. අනුපුබ්බේන චාරිකං චරමානෝ යේන සාවත්ථි තදවසරි. තත්‍ර සුදං භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන කෝසලේසු ජනපදේ උදේනේන උපාසකේන සංඝං උද්දිස්ස විහාරෝ කාරාපිතෝ හෝති. සෝ භික්ඛූනං සන්තිකේ දූතං පාහේසි—  “ආගච්ඡන්තු භදන්තා, ඉච්ඡාමි දානඤ්ච දාතුං, ධම්මඤ්ච සෝතුං, භික්ඛූ ච පස්සිතුන්”ති. භික්ඛූ ඒවමාහංසු—  “භගවතා, ආවුසෝ, පඤ්ඤත්තං—  ‘න වස්සං උපගන්ත්වා පුරිමං වා තේමාසං පච්ඡිමං වා තේමාසං අවසිත්වා චාරිකා පක්කමිතබ්බා’ති. ආගමේතු උදේනෝ උපාසකෝ, යාව භික්ඛූ වස්සං වසන්ති. වස්සංවුට්ඨා ආගමිස්සන්ති. සචේ පනස්ස අච්චායිකං කරණීයං, තත්ථේව ආවාසිකානං භික්ඛූනං සන්තිකේ විහාරං පතිට්ඨාපේතූ”ති. උදේනෝ උපාසකෝ උජ්ඣායති ඛිය්‍යති විපාචේති—  “කථඤ්හි නාම භදන්තා මයා පහිතේ න ආගච්ඡිස්සන්ති. අහඤ්හි දායකෝ කාරකෝ සංඝුපට්ඨාකෝ”ති.
</Paragraph>

<Paragraph number="827" book="vi-maha">
අස්සෝසුං ඛෝ භික්ඛූ උදේනස්ස උපාසකස්ස උජ්ඣායන්තස්ස ඛිය්‍යන්තස්ස විපාචේන්තස්ස. අථ ඛෝ තේ භික්ඛූ භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “අනුජානාමි, භික්ඛවේ, සත්තන්නං සත්තාහකරණීයේන පහිතේ ගන්තුං, න ත්වේව අප්පහිතේ. භික්ඛුස්ස, භික්ඛුනියා, සික්ඛමානාය, සාමණේරස්ස, සාමණේරියා, උපාසකස්ස, උපාසිකාය—  අනුජානාමි, භික්ඛවේ, ඉමේසං සත්තන්නං සත්තාහකරණීයේන පහිතේ ගන්තුං, න ත්වේව අප්පහිතේ. සත්තාහං සන්නිවත්තෝ කාතබ්බෝ.
</Paragraph>

</Division>
<Division number="188" book="vi-maha">

<Paragraph number="828" book="vi-maha">
ඉධ පන, භික්ඛවේ, උපාසකේන සංඝං උද්දිස්ස විහාරෝ කාරාපිතෝ හෝති. සෝ චේ භික්ඛූනං සන්තිකේ දූතං පහිණේය්‍ය—  ‘ආගච්ඡන්තු භදන්තා, ඉච්ඡාමි දානඤ්ච දාතුං, ධම්මඤ්ච සෝතුං, භික්ඛූ ච පස්සිතුන්’ති, ගන්තබ්බං, භික්ඛවේ, සත්තාහකරණීයේන, පහිතේ, න ත්වේව අප්පහිතේ. සත්තාහං සන්නිවත්තෝ කාතබ්බෝ.
</Paragraph>

<Paragraph number="829" book="vi-maha">
ඉධ පන, භික්ඛවේ, උපාසකේන සංඝං උද්දිස්ස අඩ්ඪයෝගෝ කාරාපිතෝ හෝති …පේ…  පාසාදෝ කාරාපිතෝ හෝති…  හම්මියං කාරාපිතං හෝති…  ගුහා කාරාපිතා හෝති…  පරිවේණං කාරාපිතං හෝති…  කෝට්ඨකෝ කාරාපිතෝ හෝති…  උපට්ඨානසාලා කාරාපිතා හෝති…  අග්ගිසාලා කාරාපිතා හෝති…  කප්පියකුටි කාරාපිතා හෝති…  වච්චකුටි කාරාපිතා හෝති…  චඞ්කමෝ කාරාපිතෝ හෝති…  චඞ්කමනසාලා කාරාපිතා හෝති…  උදපානෝ කාරාපිතෝ හෝති…  උදපානසාලා කාරාපිතා හෝති…  ජන්තාඝරං කාරාපිතං හෝති…  ජන්තාඝරසාලා කාරාපිතා හෝති…  පෝක්ඛරණී කාරාපිතා හෝති…  මණ්ඩපෝ කාරාපිතෝ හෝති…  ආරාමෝ කාරාපිතෝ හෝති…  ආරාමවත්ථු කාරාපිතං හෝති. සෝ චේ භික්ඛූනං සන්තිකේ දූතං පහිණේය්‍ය—  ‘ආගච්ඡන්තු භදන්තා, ඉච්ඡාමි දානඤ්ච දාතුං, ධම්මඤ්ච සෝතුං, භික්ඛූ ච පස්සිතුන්’ති, ගන්තබ්බං, භික්ඛවේ, සත්තාහකරණීයේන, පහිතේ, න ත්වේව අප්පහිතේ. සත්තාහං සන්නිවත්තෝ කාතබ්බෝ.
</Paragraph>

<Paragraph number="830" book="vi-maha">
ඉධ පන, භික්ඛවේ, උපාසකේන සම්බහුලේ භික්ඛූ උද්දිස්ස …පේ…  ඒකං භික්ඛුං උද්දිස්ස විහාරෝ කාරාපිතෝ හෝති …පේ…  අඩ්ඪයෝගෝ කාරාපිතෝ හෝති…  පාසාදෝ කාරාපිතෝ හෝති…  හම්මියං කාරාපිතං හෝති…  ගුහා කාරාපිතා හෝති…  පරිවේණං කාරාපිතං හෝති…  කෝට්ඨකෝ කාරාපිතෝ හෝති…  උපට්ඨානසාලා කාරාපිතා හෝති…  අග්ගිසාලා කාරාපිතා හෝති…  කප්පියකුටි කාරාපිතා හෝති…  වච්චකුටි කාරාපිතා හෝති…  චඞ්කමෝ කාරාපිතෝ හෝති…  චඞ්කමනසාලා කාරාපිතා හෝති…  උදපානෝ කාරාපිතෝ හෝති…  උදපානසාලා කාරාපිතා හෝති…  ජන්තාඝරං කාරාපිතං හෝති…  ජන්තාඝරසාලා කාරාපිතා හෝති…  පෝක්ඛරණී කාරාපිතා හෝති…  මණ්ඩපෝ කාරාපිතෝ හෝති…  ආරාමෝ කාරාපිතෝ හෝති…  ආරාමවත්ථු කාරාපිතං හෝති. සෝ චේ භික්ඛූනං සන්තිකේ දූතං පහිණේය්‍ය—  ‘ආගච්ඡන්තු භදන්තා, ඉච්ඡාමි දානඤ්ච දාතුං, ධම්මඤ්ච සෝතුං, භික්ඛූ ච පස්සිතුන්’ති, ගන්තබ්බං, භික්ඛවේ, සත්තාහකරණීයේන, පහිතේ, න ත්වේව අප්පහිතේ. සත්තාහං සන්නිවත්තෝ කාතබ්බෝ.
</Paragraph>

<Paragraph number="831" book="vi-maha">
ඉධ පන, භික්ඛවේ, උපාසකේන භික්ඛුනිසංඝං උද්දිස්ස …පේ…  සම්බහුලා භික්ඛුනියෝ උද්දිස්ස …පේ…  ඒකං භික්ඛුනිං උද්දිස්ස …පේ…  සම්බහුලා සික්ඛමානායෝ උද්දිස්ස …පේ…  ඒකං සික්ඛමානං උද්දිස්ස …පේ…  සම්බහුලේ සාමණේරේ උද්දිස්ස …පේ…  ඒකං සාමණේරං උද්දිස්ස …පේ…  සම්බහුලා සාමණේරියෝ උද්දිස්ස …පේ…  ඒකං සාමණේරිං උද්දිස්ස විහාරෝ කාරාපිතෝ හෝති …පේ…  අඩ්ඪයෝගෝ කාරාපිතෝ හෝති…  පාසාදෝ කාරාපිතෝ හෝති…  හම්මියං කාරාපිතං හෝති…  ගුහා කාරාපිතා හෝති…  පරිවේණං කාරාපිතං හෝති…  කෝට්ඨකෝ කාරාපිතෝ හෝති…  උපට්ඨානසාලා කාරාපිතා හෝති…  අග්ගිසාලා කාරාපිතා හෝති…  කප්පියකුටි කාරාපිතා හෝති…  චඞ්කමෝ කාරාපිතෝ හෝති…  චඞ්කමනසාලා කාරාපිතා හෝති…  උදපානෝ කාරාපිතෝ හෝති…  උදපානසාලා කාරාපිතා හෝති…  පෝක්ඛරණී කාරාපිතා හෝති…  මණ්ඩපෝ කාරාපිතෝ හෝති…  ආරාමෝ කාරාපිතෝ හෝති…  ආරාමවත්ථු කාරාපිතං හෝති. සෝ චේ භික්ඛූනං සන්තිකේ දූතං පහිණේය්‍ය—  ‘ආගච්ඡන්තු භදන්තා, ඉච්ඡාමි දානඤ්ච දාතුං, ධම්මඤ්ච සෝතුං, භික්ඛූ ච පස්සිතුන්’ති, ගන්තබ්බං, භික්ඛවේ, සත්තාහකරණීයේන, පහිතේ, න ත්වේව අප්පහිතේ. සත්තාහං සන්නිවත්තෝ කාතබ්බෝ.
</Paragraph>

</Division>
<Division number="189" book="vi-maha">

<Paragraph number="832" book="vi-maha">
ඉධ පන, භික්ඛවේ, උපාසකේන අත්තනෝ අත්ථාය නිවේසනං කාරාපිතං හෝති …පේ…  සයනිඝරං කාරාපිතං හෝති…  උදෝසිතෝ කාරාපිතෝ හෝති…  අට්ටෝ කාරාපිතෝ හෝති…  මාළෝ කාරාපිතෝ හෝති…  ආපණෝ කාරාපිතෝ හෝති…  ආපණසාලා කාරාපිතා හෝති…  පාසාදෝ කාරාපිතෝ හෝති…  හම්මියං කාරාපිතං හෝති…  ගුහා කාරාපිතා හෝති…  පරිවේණං කාරාපිතං හෝති…  කෝට්ඨකෝ කාරාපිතෝ හෝති…  උපට්ඨානසාලා කාරාපිතා හෝති…  අග්ගිසාලා කාරාපිතා හෝති…  රසවතී කාරාපිතා හෝති…  චඞ්කමෝ කාරාපිතෝ හෝති…  චඞ්කමනසාලා කාරාපිතා හෝති…  උදපානෝ කාරාපිතෝ හෝති…  උදපානසාලා කාරාපිතා හෝති…  පෝක්ඛරණී කාරාපිතා හෝති…  මණ්ඩපෝ කාරාපිතෝ හෝති…  ආරාමෝ කාරාපිතෝ හෝති…  ආරාමවත්ථු කාරාපිතං හෝති…  පුත්තස්ස වා වාරේය්‍යං හෝති…  ධීතුයා වා වාරේය්‍යං හෝති…  ගිලානෝ වා හෝති…  අභිඤ්ඤාතං වා සුත්තන්තං භණති. සෝ චේ භික්ඛූනං සන්තිකේ දූතං පහිණේය්‍ය—  ‘ආගච්ඡන්තු භදන්තා, ඉමං සුත්තන්තං පරියාපුණිස්සන්ති, පුරායං සුත්තන්තෝ පලුජ්ජතී’ති. අඤ්ඤතරං වා පනස්ස කිච්චං හෝති—  කරණීයං වා, සෝ චේ භික්ඛූනං සන්තිකේ දූතං පහිණේය්‍ය—  ‘ආගච්ඡන්තු භදන්තා, ඉච්ඡාමි දානඤ්ච දාතුං, ධම්මඤ්ච සෝතුං, භික්ඛූ ච පස්සිතුන්’ති, ගන්තබ්බං, භික්ඛවේ, සත්තාහකරණීයේන, පහිතේ, න ත්වේව අප්පහිතේ. සත්තාහං සන්නිවත්තෝ කාතබ්බෝ.
</Paragraph>

</Division>
<Division number="190" book="vi-maha">

<Paragraph number="833" book="vi-maha">
ඉධ පන, භික්ඛවේ, උපාසිකාය සංඝං උද්දිස්ස විහාරෝ කාරාපිතෝ හෝති. සා චේ භික්ඛූනං සන්තිකේ දූතං පහිණේය්‍ය—  ‘ආගච්ඡන්තු අය්‍යා, ඉච්ඡාමි දානඤ්ච දාතුං, ධම්මඤ්ච සෝතුං, භික්ඛූ ච පස්සිතුන්’ති, ගන්තබ්බං, භික්ඛවේ, සත්තාහකරණීයේන, පහිතේ, න ත්වේව අප්පහිතේ. සත්තාහං සන්නිවත්තෝ කාතබ්බෝ.
</Paragraph>

<Paragraph number="834" book="vi-maha">
ඉධ පන, භික්ඛවේ, උපාසිකාය සංඝං උද්දිස්ස අඩ්ඪයෝගෝ කාරාපිතෝ හෝති …පේ…  පාසාදෝ කාරාපිතෝ හෝති…  හම්මියං කාරාපිතං හෝති…  ගුහා කාරාපිතා හෝති…  පරිවේණං කාරාපිතං හෝති…  කෝට්ඨකෝ කාරාපිතෝ හෝති…  උපට්ඨානසාලා කාරාපිතා හෝති…  අග්ගිසාලා කාරාපිතා හෝති…  කප්පියකුටි කාරාපිතා හෝති…  වච්චකුටි කාරාපිතා හෝති…  චඞ්කමෝ කාරාපිතෝ හෝති…  චඞ්කමනසාලා කාරාපිතා හෝති…  උදපානෝ කාරාපිතෝ හෝති…  උදපානසාලා කාරාපිතා හෝති…  ජන්තාඝරං කාරාපිතං හෝති…  ජන්තාඝරසාලා කාරාපිතා හෝති…  පෝක්ඛරණී කාරාපිතා හෝති…  මණ්ඩපෝ කාරාපිතෝ හෝති…  ආරාමෝ කාරාපිතෝ හෝති…  ආරාමවත්ථු කාරාපිතං හෝති. සා චේ භික්ඛූනං සන්තිකේ දූතං පහිණේය්‍ය—  ‘ආගච්ඡන්තු අය්‍යා, ඉච්ඡාමි දානඤ්ච දාතුං, ධම්මඤ්ච සෝතුං, භික්ඛූ ච පස්සිතුන්’ති, ගන්තබ්බං, භික්ඛවේ, සත්තාහකරණීයේන, පහිතේ, න ත්වේව අප්පහිතේ. සත්තාහං සන්නිවත්තෝ කාතබ්බෝ.
</Paragraph>

<Paragraph number="835" book="vi-maha">
ඉධ පන, භික්ඛවේ, උපාසිකාය සම්බහුලේ භික්ඛූ උද්දිස්ස …පේ…  ඒකං භික්ඛුං උද්දිස්ස …පේ…  භික්ඛුනිසංඝං උද්දිස්ස …පේ…  සම්බහුලා භික්ඛුනියෝ උද්දිස්ස …පේ…  ඒකං භික්ඛුනිං උද්දිස්ස …පේ…  සම්බහුලා සික්ඛමානායෝ උද්දිස්ස …පේ…  ඒකං සික්ඛමානං උද්දිස්ස …පේ…  සම්බහුලේ සාමණේරේ උද්දිස්ස …පේ…  ඒකං සාමණේරං උද්දිස්ස …පේ…  සම්බහුලා සාමණේරියෝ උද්දිස්ස …පේ…  ඒකං සාමණේරිං උද්දිස්ස …පේ… .
</Paragraph>

</Division>
<Division number="191" book="vi-maha">

<Paragraph number="836" book="vi-maha">
ඉධ පන, භික්ඛවේ, උපාසිකාය අත්තනෝ අත්ථාය නිවේසනං කාරාපිතං හෝති …පේ…  සයනිඝරං කාරාපිතං හෝති…  උදෝසිතෝ කාරාපිතෝ හෝති…  අට්ටෝ කාරාපිතෝ හෝති…  මාළෝ කාරාපිතෝ හෝති…  ආපණෝ කාරාපිතෝ හෝති…  ආපණසාලා කාරාපිතා හෝති…  පාසාදෝ කාරාපිතෝ හෝති…  හම්මියං කාරාපිතං හෝති…  ගුහා කාරාපිතා හෝති…  පරිවේණං කාරාපිතං හෝති…  කෝට්ඨකෝ කාරාපිතෝ හෝති…  උපට්ඨානසාලා කාරාපිතා හෝති…  අග්ගිසාලා කාරාපිතා හෝති…  රසවතී කාරාපිතා හෝති…  චඞ්කමෝ කාරාපිතෝ හෝති…  චඞ්කමනසාලා කාරාපිතා හෝති…  උදපානෝ කාරාපිතෝ හෝති…  උදපානසාලා කාරාපිතා හෝති…  පෝක්ඛරණී කාරාපිතා හෝති…  මණ්ඩපෝ කාරාපිතෝ හෝති…  ආරාමෝ කාරාපිතෝ හෝති…  ආරාමවත්ථු කාරාපිතං හෝති…  පුත්තස්ස වා වාරේය්‍යං හෝති…  ධීතුයා වා වාරේය්‍යං හෝති…  ගිලානා වා හෝති…  අභිඤ්ඤාතං වා සුත්තන්තං භණති. සා චේ භික්ඛූනං සන්තිකේ දූතං පහිණේය්‍ය—  ‘ආගච්ඡන්තු අය්‍යා, ඉමං සුත්තන්තං පරියාපුණිස්සන්ති, පුරායං සුත්තන්තෝ පලුජ්ජතී’ති. අඤ්ඤතරං වා පනස්සා කිච්චං හෝති කරණීයං වා, සා චේ භික්ඛූනං සන්තිකේ දූතං පහිණේය්‍ය—  ‘ආගච්ඡන්තු අය්‍යා, ඉච්ඡාමි දානඤ්ච දාතුං, ධම්මඤ්ච සෝතුං, භික්ඛූ ච පස්සිතුන්’ති, ගන්තබ්බං, භික්ඛවේ, සත්තාහකරණීයේන, පහිතේ, න ත්වේව අප්පහිතේ. සත්තාහං සන්නිවත්තෝ කාතබ්බෝ.
</Paragraph>

</Division>
<Division number="192" book="vi-maha">

<Paragraph number="837" book="vi-maha">
ඉධ පන, භික්ඛවේ, භික්ඛුනා සංඝං උද්දිස්ස …පේ…  භික්ඛුනියා සංඝං උද්දිස්ස…  සික්ඛමානාය සංඝං උද්දිස්ස…  සාමණේරේන සංඝං උද්දිස්ස…  සාමණේරියා සංඝං උද්දිස්ස…  සම්බහුලේ භික්ඛූ උද්දිස්ස…  ඒකං භික්ඛුං උද්දිස්ස…  භික්ඛුනිසංඝං උද්දිස්ස…  සම්බහුලා භික්ඛුනියෝ උද්දිස්ස…  ඒකං භික්ඛුනිං උද්දිස්ස…  සම්බහුලා සික්ඛමානායෝ උද්දිස්ස…  ඒකං සික්ඛමානං උද්දිස්ස…  සම්බහුලේ සාමණේරේ උද්දිස්ස…  ඒකං සාමණේරං උද්දිස්ස…  සම්බහුලා සාමණේරියෝ උද්දිස්ස…  ඒකං සාමණේරිං උද්දිස්ස…  අත්තනෝ අත්ථාය විහාරෝ කාරාපිතෝ හෝති …පේ…  අඩ්ඪයෝගෝ කාරාපිතෝ හෝති…  පාසාදෝ කාරාපිතෝ හෝති…  හම්මියං කාරාපිතං හෝති…  ගුහා කාරාපිතා හෝති…  පරිවේණං කාරාපිතං හෝති…  කෝට්ඨකෝ කාරාපිතෝ හෝති…  උපට්ඨානසාලා කාරාපිතා හෝති…  අග්ගිසාලා කාරාපිතා හෝති…  කප්පියකුටි කාරාපිතා හෝති…  චඞ්කමෝ කාරාපිතෝ හෝති…  චඞ්කමනසාලා කාරාපිතා හෝති…  උදපානෝ කාරාපිතෝ හෝති…  උදපානසාලා කාරාපිතා හෝති…  පෝක්ඛරණී කාරාපිතා හෝති…  මණ්ඩපෝ කාරාපිතෝ හෝති…  ආරාමෝ කාරාපිතෝ හෝති…  ආරාමවත්ථු කාරාපිතං හෝති. සා චේ භික්ඛූනං සන්තිකේ දූතං පහිණේය්‍ය…  ‘ආගච්ඡන්තු අය්‍යා, ඉච්ඡාමි දානඤ්ච දාතුං, ධම්මඤ්ච සෝතුං, භික්ඛූ ච පස්සිතුන්’ති, ගන්තබ්බං, භික්ඛවේ, සත්තාහකරණීයේන, පහිතේ, න ත්වේව අප්පහිතේ. සත්තාහං සන්නිවත්තෝ කාතබ්බෝ”ති.
</Paragraph>
</Division>