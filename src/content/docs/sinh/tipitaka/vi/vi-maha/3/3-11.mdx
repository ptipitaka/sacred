---
title: "3.11 අධම්මිකකතිකා"
tableOfContents: false
sidebar:
  order: 3
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="205" book="vi-maha">

<Paragraph number="916" book="vi-maha">
තේන ඛෝ පන සමයේන සාවත්ථියා සංඝේන ඒවරූපා කතිකා කතා හෝති—  “අන්තරාවස්සං න පබ්බාජේතබ්බන්”ති. විසාඛාය මිගාරමාතුයා නත්තා භික්ඛූ උපසඞ්කමිත්වා පබ්බජ්ජං යාචි. භික්ඛූ ඒවමාහංසු—  “සංඝේන ඛෝ, ආවුසෝ, ඒවරූපා කතිකා කතා ‘අන්තරාවස්සං න පබ්බාජේතබ්බන්’ති. ආගමේහි, ආවුසෝ, යාව භික්ඛූ වස්සං වසන්ති. වස්සංවුට්ඨා පබ්බාජේස්සන්තී”ති. අථ ඛෝ තේ භික්ඛූ වස්සංවුට්ඨා විසාඛාය මිගාරමාතුයා නත්තාරං ඒතදවෝචුං—  “ඒහි දානි, ආවුසෝ, පබ්බජාහී”ති. සෝ ඒවමාහ—  “සචාහං, භන්තේ, පබ්බජිතෝ අස්සං, අභිරමේය්‍යාමහං. න දානාහං, භන්තේ, පබ්බජිස්සාමී”ති. විසාඛා මිගාරමාතා උජ්ඣායති ඛිය්‍යති විපාචේති—  “කථඤ්හි නාම අය්‍යා ඒවරූපං කතිකං කරිස්සන්ති—  ‘න අන්තරාවස්සං පබ්බාජේතබ්බන්’ති. කං කාලං ධම්මෝ න චරිතබ්බෝ”ති?
</Paragraph>

<Paragraph number="917" book="vi-maha">
අස්සෝසුං ඛෝ භික්ඛූ විසාඛාය මිගාරමාතුයා උජ්ඣායන්තියා ඛිය්‍යන්තියා විපාචේන්තියා. අථ ඛෝ තේ භික්ඛූ භගවතෝ ඒතමත්ථං ආරෝචේසුං. “න, භික්ඛවේ, ඒවරූපා කතිකා කාතබ්බා—  ‘න අන්තරාවස්සං පබ්බාජේතබ්බන්’ති. යෝ කරේය්‍ය, ආපත්ති දුක්කටස්සා”ති.
</Paragraph>
</Division>