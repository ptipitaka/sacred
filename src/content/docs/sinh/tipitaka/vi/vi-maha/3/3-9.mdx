---
title: "3.9 වජාදීසුවස්සූපගමන"
tableOfContents: false
sidebar:
  order: 12
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="203" book="vi-maha">

<Paragraph number="906" book="vi-maha">
තේන ඛෝ පන සමයේන අඤ්ඤතරෝ භික්ඛු වජේ වස්සං උපගන්තුකාමෝ හෝති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, වජේ වස්සං උපගන්තුන්”ති. වජෝ වුට්ඨාසි. භගවතෝ ඒතමත්ථං ආරෝචේසුං. “අනුජානාමි, භික්ඛවේ, යේන වජෝ තේන ගන්තුන්”ති.
</Paragraph>

<Paragraph number="907" book="vi-maha">
තේන ඛෝ පන සමයේන අඤ්ඤතරෝ භික්ඛු උපකට්ඨාය වස්සූපනායිකාය සත්ථේන ගන්තුකාමෝ හෝති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, සත්ථේ වස්සං උපගන්තුන්”ති.
</Paragraph>

<Paragraph number="908" book="vi-maha">
තේන ඛෝ පන සමයේන අඤ්ඤතරෝ භික්ඛු උපකට්ඨාය වස්සූපනායිකාය නාවාය ගන්තුකාමෝ හෝති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, නාවාය වස්සං උපගන්තුන්”ති.
</Paragraph>
</Division>