---
title: "5.4 ඕමුක්කගුණඞ්ගුණූපාහනානුජානන"
tableOfContents: false
sidebar:
  order: 7
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="247" book="vi-maha">

<Paragraph number="1152" book="vi-maha">
අථ ඛෝ භගවා පුබ්බණ්හසමයං නිවාසේත්වා පත්තචීවරමාදාය රාජගහං පිණ්ඩාය පාවිසි, අඤ්ඤතරේන භික්ඛුනා පච්ඡාසමණේන. අථ ඛෝ සෝ භික්ඛු ඛඤ්ජමානෝ භගවන්තං පිට්ඨිතෝ පිට්ඨිතෝ අනුබන්ධි. අද්දසා ඛෝ අඤ්ඤතරෝ උපාසකෝ ගුණඞ්ගුණූපාහනා ආරෝහිත්වා භගවන්තං දූරතෝව ආගච්ඡන්තං; දිස්වා උපාහනා ආරෝහිත්වා යේන භගවා තේනුපසඞ්කමි; උපසඞ්කමිත්වා භගවන්තං අභිවාදේත්වා යේන සෝ භික්ඛු තේනුපසඞ්කමි; උපසඞ්කමිත්වා තං භික්ඛුං අභිවාදේත්වා ඒතදවෝච—  “කිස්ස, භන්තේ, අය්‍යෝ ඛඤ්ජතී”ති? “පාදා මේ, ආවුසෝ, ඵලිතා”ති. “හන්ද, භන්තේ, උපාහනායෝ”ති. “අලං, ආවුසෝ, පටික්ඛිත්තා භගවතා ගුණඞ්ගුණූපාහනා”ති. “ගණ්හාහේතා, භික්ඛු, උපාහනායෝ”ති. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “අනුජානාමි, භික්ඛවේ, ඕමුක්කං ගුණඞ්ගුණූපාහනං. න, භික්ඛවේ, නවා ගුණඞ්ගුණූපාහනා ධාරේතබ්බා. යෝ ධාරේය්‍ය, ආපත්ති දුක්කටස්සා”ති.
</Paragraph>
</Division>