---
title: "5.8 උච්චාසයනමහාසයනපටික්ඛේප"
tableOfContents: false
sidebar:
  order: 11
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="254" book="vi-maha">

<Paragraph number="1168" book="vi-maha">
තේන ඛෝ පන සමයේන ඡබ්බග්ගියා භික්ඛූ උච්චාසයනමහාසයනානි ධාරේන්ති, සේය්‍යථිදං—  ආසන්දිං, පල්ලඞ්කං, ගෝනකං, චිත්තකං, පටිකං, පටලිකං, තූලිකං, විකතිකං, උද්ධලෝමිං, ඒකන්තලෝමිං, කට්ටිස්සං, කෝසේය්‍යං, කුත්තකං, හත්ථත්ථරං, අස්සත්ථරං, රථත්ථරං, අජිනපවේණිං, කදලිමිගපවරපච්චත්ථරණං, සෞත්තරච්ඡදං, උභතෝලෝහිතකූපධානන්ති. මනුස්සා විහාරචාරිකං ආහිණ්ඩන්තා පස්සිත්වා උජ්ඣායන්ති ඛිය්‍යන්ති විපාචේන්ති—  “සේය්‍යථාපි ගිහී කාමභෝගිනෝ”ති. භගවතෝ ඒතමත්ථං ආරෝචේසුං. “න, භික්ඛවේ, උච්චාසයනමහාසයනානි ධාරේතබ්බානි, සේය්‍යථිදං—  ආසන්දි, පල්ලඞ්කෝ, ගෝනකෝ, චිත්තකෝ, පටිකා, පටලිකා, තූලිකා, විකතිකා, උද්ධලෝමි, ඒකන්තලෝමි, කට්ටිස්සං, කෝසේය්‍යං, කුත්තකං, හත්ථත්ථරං, අස්සත්ථරං, රථත්ථරං, අජිනපවේණි, කදලිමිගපවරපච්චත්ථරණං, සෞත්තරච්ඡදං, උභතෝලෝහිතකූපධානං. යෝ ධාරේය්‍ය, ආපත්ති දුක්කටස්සා”ති.
</Paragraph>
</Division>