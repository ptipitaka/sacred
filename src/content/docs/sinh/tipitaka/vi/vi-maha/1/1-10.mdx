---
title: "1.10 දුතියමාරකථා"
tableOfContents: false
sidebar:
  order: 2
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="35" book="vi-maha">

<Paragraph number="147" book="vi-maha">
අථ ඛෝ භගවා වස්සංවුට්ඨෝ භික්ඛූ ආමන්තේසි—  “මය්හං ඛෝ, භික්ඛවේ, යෝනිසෝ මනසිකාරා යෝනිසෝ සම්මප්පධානා අනුත්තරා විමුත්ති අනුප්පත්තා, අනුත්තරා විමුත්ති සච්ඡිකතා. තුම්හේපි, භික්ඛවේ, යෝනිසෝ මනසිකාරා යෝනිසෝ සම්මප්පධානා අනුත්තරං විමුත්තිං අනුපාපුණාථ, අනුත්තරං විමුත්තිං සච්ඡිකරෝථා”ති. අථ ඛෝ මාරෝ පාපිමා යේන භගවා තේනුපසඞ්කමි, උපසඞ්කමිත්වා භගවන්තං ගාථාය අජ්ඣභාසි—
</Paragraph>

<Paragraph number="148" type="verses" book="vi-maha">
_“බද්ධෝසි මාරපාසේහි,_  
_යේ දිබ්බා යේ ච මානුසා;_  
_මහාබන්ධනබද්ධෝසි,_  
_න මේ සමණ මෝක්ඛසී”ති._  

</Paragraph>

<Paragraph number="149" type="verses" book="vi-maha">
_“මුත්තාහං මාරපාසේහි,_  
_යේ දිබ්බා යේ ච මානුසා;_  
_මහාබන්ධනමුත්තෝම්හි,_  
_නිහතෝ ත්වමසි අන්තකා”ති._  

</Paragraph>

<Paragraph number="150" book="vi-maha">
අථ ඛෝ මාරෝ පාපිමා—  “ජානාති මං භගවා, ජානාති මං සුගතෝ”ති දුක්ඛී දුම්මනෝ තත්ථේවන්තරධායි.

</Paragraph>
</Division>

<Paragraph number="151" type="center" book="vi-maha">
දුතියමාරකථා නිට්ඨිතා.
</Paragraph>