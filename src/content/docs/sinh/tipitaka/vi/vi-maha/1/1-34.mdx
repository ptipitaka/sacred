---
title: "1.34 දාසවත්ථු"
tableOfContents: false
sidebar:
  order: 28
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="97" book="vi-maha">

<Paragraph number="435" book="vi-maha">
තේන ඛෝ පන සමයේන අඤ්ඤතරෝ දාසෝ පලායිත්වා භික්ඛූසු පබ්බජිතෝ හෝති. අය්‍යකා පස්සිත්වා ඒවමාහංසු—  “අයං සෝ අම්හාකං දාසෝ. හන්ද නං නේමා”ති. ඒකච්චේ ඒවමාහංසු—  “මාය්‍යෝ, ඒවං අවචුත්ථ, අනුඤ්ඤාතං රඤ්ඤා මාගධේන සේනියේන බිම්බිසාරේන ‘යේ සමණේසු සක්‍යපුත්තියේසු පබ්බජන්ති, න තේ ලබ්භා කිඤ්චි කාතුං, ස්වාක්ඛාතෝ ධම්මෝ, චරන්තු බ්‍රහ්මචරියං සම්මා දුක්ඛස්ස අන්තකිරියායා’”ති. මනුස්සා උජ්ඣායන්ති ඛිය්‍යන්ති විපාචේන්ති—  “අභයූවරා ඉමේ සමණා සක්‍යපුත්තියා, නයිමේ ලබ්භා කිඤ්චි කාතුං. කථඤ්හි නාම සමණා සක්‍යපුත්තියා දාසං පබ්බාජේස්සන්තී”ති. භගවතෝ ඒතමත්ථං ආරෝචේසුං. “න, භික්ඛවේ, දාසෝ පබ්බාජේතබ්බෝ. යෝ පබ්බාජේය්‍ය, ආපත්ති දුක්කටස්සා”ති.
</Paragraph>
</Division>