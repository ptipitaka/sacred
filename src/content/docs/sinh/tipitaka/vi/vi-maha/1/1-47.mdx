---
title: "1.47 පණ්ඩකවත්ථු"
tableOfContents: false
sidebar:
  order: 42
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="109" book="vi-maha">

<Paragraph number="482" book="vi-maha">
තේන ඛෝ පන සමයේන අඤ්ඤතරෝ පණ්ඩකෝ භික්ඛූසු පබ්බජිතෝ හෝති. සෝ දහරේ දහරේ භික්ඛූ උපසඞ්කමිත්වා ඒවං වදේති—  “ඒථ, මං ආයස්මන්තෝ දූසේථා”ති. භික්ඛූ අපසාදේන්ති—  “නස්ස, පණ්ඩක, විනස්ස, පණ්ඩක, කෝ තයා අත්ථෝ”ති. සෝ භික්ඛූහි අපසාදිතෝ මහන්තේ මහන්තේ මෝළිගල්ලේ සාමණේරේ උපසඞ්කමිත්වා ඒවං වදේති—  “ඒථ, මං ආවුසෝ දූසේථා”ති. සාමණේරා අපසාදේන්ති—  “නස්ස, පණ්ඩක, විනස්ස, පණ්ඩක, කෝ තයා අත්ථෝ”ති. සෝ සාමණේරේහි අපසාදිතෝ හත්ථිභණ්ඩේ අස්සභණ්ඩේ උපසඞ්කමිත්වා ඒවං වදේති—  “ඒථ, මං ආවුසෝ දූසේථා”ති. හත්ථිභණ්ඩා අස්සභණ්ඩා දූසේසුං. තේ උජ්ඣායන්ති ඛිය්‍යන්ති විපාචේන්ති—  “පණ්ඩකා ඉමේ සමණා සක්‍යපුත්තියා. යේපි ඉමේසං න පණ්ඩකා, තේපි ඉමේ පණ්ඩකේ දූසේන්ති. ඒවං ඉමේ සබ්බේව අබ්‍රහ්මචාරිනෝ”ති. අස්සෝසුං ඛෝ භික්ඛූ තේසං හත්ථිභණ්ඩානං අස්සභණ්ඩානං උජ්ඣායන්තානං ඛිය්‍යන්තානං විපාචේන්තානං. අථ ඛෝ තේ භික්ඛූ භගවතෝ ඒතමත්ථං ආරෝචේසුං. “පණ්ඩකෝ, භික්ඛවේ, අනුපසම්පන්නෝ න උපසම්පාදේතබ්බෝ, උපසම්පන්නෝ නාසේතබ්බෝ”ති. (1)
</Paragraph>
</Division>