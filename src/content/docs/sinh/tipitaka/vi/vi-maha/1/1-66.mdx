---
title: "1.66 ආපත්තියාඅදස්සනේඋක්ඛිත්තකවත්ථු"
tableOfContents: false
sidebar:
  order: 63
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="130" book="vi-maha">

<Paragraph number="545" book="vi-maha">
තේන ඛෝ පන සමයේන අඤ්ඤතරෝ භික්ඛු ආපත්තියා අදස්සනේ උක්ඛිත්තකෝ විබ්භමි. සෝ පුන පච්චාගන්ත්වා භික්ඛූ උපසම්පදං යාචි. භගවතෝ ඒතමත්ථං ආරෝචේසුං.
</Paragraph>

<Paragraph number="546" book="vi-maha">
“ඉධ පන, භික්ඛවේ, භික්ඛු ආපත්තියා අදස්සනේ උක්ඛිත්තකෝ විබ්භමති. සෝ පුන පච්චාගන්ත්වා භික්ඛූ උපසම්පදං යාචති. සෝ ඒවමස්ස වචනීයෝ—  ‘පස්සිස්සසි තං ආපත්තින්’ති? සචාහං පස්සිස්සාමීති, පබ්බාජේතබ්බෝ. සචාහං න පස්සිස්සාමීති, න පබ්බාජේතබ්බෝ. පබ්බාජේත්වා වත්තබ්බෝ—  ‘පස්සිස්සසි තං ආපත්තින්’ති? සචාහං පස්සිස්සාමීති, උපසම්පාදේතබ්බෝ. සචාහං න පස්සිස්සාමීති, න උපසම්පාදේතබ්බෝ. උපසම්පාදේත්වා වත්තබ්බෝ—  ‘පස්සිස්සසි තං ආපත්තින්’ති? සචාහං පස්සිස්සාමීති, ඕසාරේතබ්බෝ. සචාහං න පස්සිස්සාමීති, න ඕසාරේතබ්බෝ. ඕසාරේත්වා වත්තබ්බෝ—  ‘පස්සසි තං ආපත්තින්’ති? සචේ පස්සති, ඉච්චේතං කුසලං. නෝ චේ පස්සති, ලබ්භමානාය සාමග්ගියා පුන උක්ඛිපිතබ්බෝ. අලබ්භමානාය සාමග්ගියා අනාපත්ති සම්භෝගේ සංවාසේ.
</Paragraph>

<Paragraph number="547" book="vi-maha">
ඉධ පන, භික්ඛවේ, භික්ඛු ආපත්තියා අප්පටිකම්මේ උක්ඛිත්තකෝ විබ්භමති. සෝ පුන පච්චාගන්ත්වා භික්ඛූ උපසම්පදං යාචති. සෝ ඒවමස්ස වචනීයෝ—  ‘පටිකරිස්සසි තං ආපත්තින්’ති? සචාහං පටිකරිස්සාමීති, පබ්බාජේතබ්බෝ. සචාහං න පටිකරිස්සාමීති, න පබ්බාජේතබ්බෝ. පබ්බාජේත්වා වත්තබ්බෝ—  ‘පටිකරිස්සසි තං ආපත්තින්’ති? සචාහං පටිකරිස්සාමීති, උපසම්පාදේතබ්බෝ. සචාහං න පටිකරිස්සාමීති, න උපසම්පාදේතබ්බෝ. උපසම්පාදේත්වා වත්තබ්බෝ—  ‘පටිකරිස්සසි තං ආපත්තින්’ති? සචාහං පටිකරිස්සාමීති, ඕසාරේතබ්බෝ. සචාහං න පටිකරිස්සාමීති, න ඕසාරේතබ්බෝ. ඕසාරේත්වා වත්තබ්බෝ—  ‘පටිකරෝහි තං ආපත්තින්’ති. සචේ පටිකරෝති, ඉච්චේතං කුසලං. නෝ චේ පටිකරෝති ලබ්භමානාය සාමග්ගියා පුන උක්ඛිපිතබ්බෝ. අලබ්භමානාය සාමග්ගියා අනාපත්ති සම්භෝගේ සංවාසේ.
</Paragraph>

<Paragraph number="548" book="vi-maha">
ඉධ පන, භික්ඛවේ, භික්ඛු පාපිකාය දිට්ඨියා අප්පටිනිස්සග්ගේ උක්ඛිත්තකෝ විබ්භමති. සෝ පුන පච්චාගන්ත්වා භික්ඛූ උපසම්පදං යාචති. සෝ ඒවමස්ස වචනීයෝ—  ‘පටිනිස්සජ්ජිස්සසි තං පාපිකං දිට්ඨින්’ති? සචාහං පටිනිස්සජ්ජිස්සාමීති, පබ්බාජේතබ්බෝ. සචාහං න පටිනිස්සජ්ජිස්සාමීති, න පබ්බාජේතබ්බෝ. පබ්බාජේත්වා වත්තබ්බෝ—  ‘පටිනිස්සජ්ජිස්සසි තං පාපිකං දිට්ඨින්’ති? සචාහං පටිනිස්සජ්ජිස්සාමීති, උපසම්පාදේතබ්බෝ. සචාහං න පටිනිස්සජ්ජිස්සාමීති, න උපසම්පාදේතබ්බෝ. උපසම්පාදේත්වා වත්තබ්බෝ—  ‘පටිනිස්සජ්ජිස්සසි තං පාපිකං දිට්ඨින්’ති? සචාහං පටිනිස්සජ්ජිස්සාමීති, ඕසාරේතබ්බෝ. සචාහං න පටිනිස්සජ්ජිස්සාමීති, න ඕසාරේතබ්බෝ. ඕසාරේත්වා වත්තබ්බෝ—  ‘පටිනිස්සජ්ජේහි තං පාපිකං දිට්ඨින්’ති. සචේ පටිනිස්සජ්ජති, ඉච්චේතං කුසලං. නෝ චේ පටිනිස්සජ්ජති, ලබ්භමානාය සාමග්ගියා පුන උක්ඛිපිතබ්බෝ. අලබ්භමානාය සාමග්ගියා අනාපත්ති සම්භෝගේ සංවාසේ”ති.

</Paragraph>
</Division>

<Paragraph number="549" type="center" book="vi-maha">
මහාඛන්ධකෝ පඨමෝ.



</Paragraph>

<Paragraph number="550" type="center" book="vi-maha">
තස්සුද්දානං


</Paragraph>

<Division number="131" book="vi-maha">

<Paragraph number="551" type="verses" book="vi-maha">
_විනයම්හි මහත්ථේසු,_  
_පේසලානං සුඛාවහේ;_  
_නිග්ගහානඤ්ච පාපිච්ඡේ,_  
_ලජ්ජීනං පග්ගහේසු ච._  

</Paragraph>

<Paragraph number="552" type="verses" book="vi-maha">
_සාසනාධාරණේ චේව,_  
_සබ්බඤ්ඤුජිනගෝචරේ;_  
_අනඤ්ඤවිසයේ ඛේමේ,_  
_සුපඤ්ඤත්තේ අසංසයේ._  

</Paragraph>

<Paragraph number="553" type="verses" book="vi-maha">
_ඛන්ධකේ විනයේ චේව,_  
_පරිවාරේ ච මාතිකේ;_  
_යථාත්ථකාරී කුසලෝ,_  
_පටිපජ්ජති යෝනිසෝ._  

</Paragraph>

<Paragraph number="554" type="verses" book="vi-maha">
_යෝ ගවං න විජානාති,_  
_න සෝ රක්ඛති ගෝගණං;_  
_ඒවං සීලං අජානන්තෝ,_  
_කිං සෝ රක්ඛේය්‍ය සංවරං._  

</Paragraph>

<Paragraph number="555" type="verses" book="vi-maha">
_පමුට්ඨම්හි ච සුත්තන්තේ,_  
_අභිධම්මේ ච තාවදේ;_  
_විනයේ අවිනට්ඨම්හි,_  
_පුන තිට්ඨති සාසනං._  

</Paragraph>

<Paragraph number="556" type="verses" book="vi-maha">
_තස්මා සඞ්ගාහණාහේතුං,_  
උද්දානං අනුපුබ්බසෝ;_  
_පවක්ඛාමි යථාඤායං,_  
_සුණාථ මම භාසතෝ._  

</Paragraph>

<Paragraph number="557" type="verses" book="vi-maha">
_වත්ථු නිදානං ආපත්ති,_  
_නයා පේය්‍යාලමේව ච;_  
_දුක්කරං තං අසේසේතුං,_  
_නයතෝ තං විජානථාති._  

</Paragraph>

<Paragraph number="558" type="verses" book="vi-maha">
_බෝධි රාජායතනඤ්ච,_  
_අජපාලෝ සහම්පති;_  
_බ්‍රහ්මා ආළාරෝ උදකෝ,_  
_භික්ඛු ච උපකෝ ඉසි._  

</Paragraph>

<Paragraph number="559" type="verses" book="vi-maha">
_කෝණ්ඩඤ්ඤෝ වප්පෝ භද්දියෝ,_  
_මහානාමෝ ච අස්සජි;_  
_යසෝ චත්තාරෝ පඤ්ඤාස,_  
_සබ්බේ පේසේසි සෝ දිසා._  

</Paragraph>

<Paragraph number="560" type="verses" book="vi-maha">
_වත්ථු මාරේහි තිංසා ච,_  
උරුවේලං තයෝ ජටී;_  
_අග්‍යාගාරං මහාරාජා,_  
_සක්කෝ බ්‍රහ්මා ච කේවලා._  

</Paragraph>

<Paragraph number="561" type="verses" book="vi-maha">
_පංසුකූලං පෝක්ඛරණී,_  
_සිලා ච කකුධෝ සිලා;_  
_ජම්බු අම්බෝ ච ආමලෝ,_  
_පාරිපුප්ඵඤ්ච ආහරි._  

</Paragraph>

<Paragraph number="562" type="verses" book="vi-maha">
_ඵාලියන්තු උජ්ජලන්තු,_  
_විජ්ඣායන්තු ච කස්සප;_  
_නිමුජ්ජන්ති මුඛී මේඝෝ,_  
_ගයා ලට්ඨි ච මාගධෝ._  

</Paragraph>

<Paragraph number="563" type="verses" book="vi-maha">
උපතිස්සෝ කෝලිතෝ ච,_  
_අභිඤ්ඤාතා ච පබ්බජුං;_  
_දුන්නිවත්ථා පණාමනා,_  
_කිසෝ ලූඛෝ ච බ්‍රාහ්මණෝ._  

</Paragraph>

<Paragraph number="564" type="verses" book="vi-maha">
_අනාචාරං ආචරති,_  
උදරං මාණවෝ ගණෝ;_  
_වස්සං බාලේහි පක්කන්තෝ,_  
_දස වස්සානි නිස්සයෝ._  

</Paragraph>

<Paragraph number="565" type="verses" book="vi-maha">
_න වත්තන්ති පණාමේතුං,_  
_බාලා පස්සද්ධි පඤ්ච ඡ;_  
_යෝ සෝ අඤ්ඤෝ ච නග්ගෝ ච,_  
_අච්ඡින්නජටිලසාකියෝ._  

</Paragraph>

<Paragraph number="566" type="verses" book="vi-maha">
_මගධේසු පඤ්චාබාධා,_  
_ඒකෝ රාජා ච අඞ්ගුලි;_  
_මාගධෝ ච අනුඤ්ඤාසි,_  
_කාරා ලිඛි කසාහතෝ._  

</Paragraph>

<Paragraph number="567" type="verses" book="vi-maha">
_ලක්ඛණා ඉණා දාසෝ ච,_  
_භණ්ඩුකෝ උපාලි අහි;_  
_සද්ධං කුලං කණ්ටකෝ ච,_  
_ආහුන්දරිකමේව ච._  

</Paragraph>

<Paragraph number="568" type="verses" book="vi-maha">
_වත්ථුම්හි දාරකෝ සික්ඛා,_  
_විහරන්ති ච කිං නු ඛෝ;_  
_සබ්බං මුඛං උපජ්ඣායේ,_  
_අපලාළන කණ්ටකෝ._  

</Paragraph>

<Paragraph number="569" type="verses" book="vi-maha">
_පණ්ඩකෝ ථේය්‍යපක්කන්තෝ,_  
_අහි ච මාතරී පිතා;_  
_අරහන්තභික්ඛුනීභේදා,_  
_රුහිරේන ච බ්‍යඤ්ජනං._  

</Paragraph>

<Paragraph number="570" type="verses" book="vi-maha">
_අනුපජ්ඣායසංඝේන,_  
_ගණපණ්ඩකපත්තකෝ;_  
_අචීවරං තදුභයං,_  
_යාචිතේනපි යේ තයෝ._  

</Paragraph>

<Paragraph number="571" type="verses" book="vi-maha">
_හත්ථා පාදා හත්ථපාදා,_  
_කණ්ණා නාසා තදූභයං;_  
_අඞ්ගුලිඅළකණ්ඩරං,_  
_ඵණං ඛුජ්ජඤ්ච වාමනං._  

</Paragraph>

<Paragraph number="572" type="verses" book="vi-maha">
_ගලගණ්ඩී ලක්ඛණා චේව,_  
_කසා ලිඛිතසීපදී;_  
_පාපපරිසදූසී ච,_  
_කාණං කුණි තථේව ච._  

</Paragraph>

<Paragraph number="573" type="verses" book="vi-maha">
_ඛඤ්ජං පක්ඛහතඤ්චේව,_  
_සච්ඡින්නෛරියාපථං;_  
_ජරාන්ධමූගබධිරං,_  
_අන්ධමූගඤ්ච යං තහිං._  

</Paragraph>

<Paragraph number="574" type="verses" book="vi-maha">
_අන්ධබධිරං යං වුත්තං,_  
_මූගබධිරමේව ච;_  
_අන්ධමූගබධිරඤ්ච,_  
_අලජ්ජීනඤ්ච නිස්සයං._  

</Paragraph>

<Paragraph number="575" type="verses" book="vi-maha">
_වත්ථබ්බඤ්ච තථාද්ධානං,_  
_යාචමානේන ලක්ඛණා;_  
_ආගච්ඡතු විවදන්ති,_  
_ඒකුපජ්ඣායේන කස්සපෝ._  

</Paragraph>

<Paragraph number="576" type="verses" book="vi-maha">
_දිස්සන්ති උපසම්පන්නා,_  
_ආබාධේහි ච පීළිතා;_  
_අනනුසිට්ඨා විත්ථේන්ති,_  
_තත්ථේව අනුසාසනා._  

</Paragraph>

<Paragraph number="577" type="verses" book="vi-maha">
_සංඝේපි ච අථෝ බාලා,_  
_අසම්මතා ච ඒකතෝ;_  
උල්ලුම්පතුපසම්පදා,_  
_නිස්සයෝ ඒකකෝ තයෝති._  


</Paragraph>
</Division>

<Paragraph number="578" type="center" book="vi-maha">
ඉමම්හි ඛන්ධකේ වත්ථූනි ඒකසතඤ්ච ද්වාසත්තති.



</Paragraph>

<Paragraph number="579" type="center" book="vi-maha">
මහාඛන්ධකෝ නිට්ඨිතෝ.
</Paragraph>