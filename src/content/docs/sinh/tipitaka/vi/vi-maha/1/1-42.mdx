---
title: "1.42 සික්ඛාපදකථා"
tableOfContents: false
sidebar:
  order: 37
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="106" book="vi-maha">

<Paragraph number="473" book="vi-maha">
අථ ඛෝ සාමණේරානං ඒතදහෝසි—  “කති නු ඛෝ අම්හාකං සික්ඛාපදානි, කත්ථ ච අම්හේහි සික්ඛිතබ්බන්”ති? භගවතෝ ඒතමත්ථං ආරෝචේසුං …පේ…  “අනුජානාමි, භික්ඛවේ, සාමණේරානං දස සික්ඛාපදානි, තේසු ච සාමණේරේහි සික්ඛිතුං—  පාණාතිපාතා වේරමණී, අදින්නාදානා වේරමණී, අබ්‍රහ්මචරියා වේරමණී, මුසාවාදා වේරමණී, සුරාමේරයමජ්ජපමාදට්ඨානා වේරමණී, විකාලභෝජනා වේරමණී, නච්චගීතවාදිතවිසූකදස්සනා වේරමණී, මාලාගන්ධවිලේපනධාරණමණ්ඩනවිභූසනට්ඨානා වේරමණී, උච්චාසයනමහාසයනා වේරමණී, ජාතරූපරජතපටිග්ගහණා වේරමණී. අනුජානාමි, භික්ඛවේ, සාමණේරානං ඉමානි දස සික්ඛාපදානි, ඉමේසු ච සාමණේරේහි සික්ඛිතුන්”ති.
</Paragraph>
</Division>