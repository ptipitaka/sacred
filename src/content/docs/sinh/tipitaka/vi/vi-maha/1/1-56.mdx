---
title: "1.56 අපත්තකාදිවත්ථු"
tableOfContents: false
sidebar:
  order: 52
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="118" book="vi-maha">

<Paragraph number="495" book="vi-maha">
තේන ඛෝ පන සමයේන භික්ඛූ අපත්තකං උපසම්පාදේන්ති. හත්ථේසු පිණ්ඩාය චරන්ති. මනුස්සා උජ්ඣායන්ති ඛිය්‍යන්ති විපාචේන්ති—  “සේය්‍යථාපි තිත්ථියා”ති. භගවතෝ ඒතමත්ථං ආරෝචේසුං. “න, භික්ඛවේ, අපත්තකෝ උපසම්පාදේතබ්බෝ. යෝ උපසම්පාදේය්‍ය, ආපත්ති දුක්කටස්සා”ති. (16)
</Paragraph>

<Paragraph number="496" book="vi-maha">
තේන ඛෝ පන සමයේන භික්ඛූ අචීවරකං උපසම්පාදේන්ති. නග්ගා පිණ්ඩාය චරන්ති. මනුස්සා උජ්ඣායන්ති ඛිය්‍යන්ති විපාචේන්ති—  “සේය්‍යථාපි තිත්ථියා”ති. භගවතෝ ඒතමත්ථං ආරෝචේසුං. “න, භික්ඛවේ, අචීවරකෝ උපසම්පාදේතබ්බෝ. යෝ උපසම්පාදේය්‍ය, ආපත්ති දුක්කටස්සා”ති. (17)
</Paragraph>

<Paragraph number="497" book="vi-maha">
තේන ඛෝ පන සමයේන භික්ඛූ අපත්තචීවරකං උපසම්පාදේන්ති. නග්ගා හත්ථේසු පිණ්ඩාය චරන්ති. මනුස්සා උජ්ඣායන්ති ඛිය්‍යන්ති විපාචේන්ති—  “සේය්‍යථාපි තිත්ථියා”ති. භගවතෝ ඒතමත්ථං ආරෝචේසුං. “න, භික්ඛවේ, අපත්තචීවරකෝ උපසම්පාදේතබ්බෝ. යෝ උපසම්පාදේය්‍ය, ආපත්ති දුක්කටස්සා”ති. (18)
</Paragraph>

<Paragraph number="498" book="vi-maha">
තේන ඛෝ පන සමයේන භික්ඛූ යාචිතකේන පත්තේන උපසම්පාදේන්ති. උපසම්පන්නේ පත්තං පටිහරන්ති. හත්ථේසු පිණ්ඩාය චරන්ති. මනුස්සා උජ්ඣායන්ති ඛිය්‍යන්ති විපාචේන්ති—  “සේය්‍යථාපි තිත්ථියා”ති. භගවතෝ ඒතමත්ථං ආරෝචේසුං. “න, භික්ඛවේ, යාචිතකේන පත්තේන උපසම්පාදේතබ්බෝ. යෝ උපසම්පාදේය්‍ය, ආපත්ති දුක්කටස්සා”ති. (19)
</Paragraph>

<Paragraph number="499" book="vi-maha">
තේන ඛෝ පන සමයේන භික්ඛූ යාචිතකේන චීවරේන උපසම්පාදේන්ති. උපසම්පන්නේ චීවරං පටිහරන්ති. නග්ගා පිණ්ඩාය චරන්ති. මනුස්සා උජ්ඣායන්ති ඛිය්‍යන්ති විපාචේන්ති—  “සේය්‍යථාපි තිත්ථියා”ති. භගවතෝ ඒතමත්ථං ආරෝචේසුං. “න, භික්ඛවේ, යාචිතකේන චීවරේන උපසම්පාදේතබ්බෝ. යෝ උපසම්පාදේය්‍ය, ආපත්ති දුක්කටස්සා”ති. (20)
</Paragraph>

<Paragraph number="500" book="vi-maha">
තේන ඛෝ පන සමයේන භික්ඛූ යාචිතකේන පත්තචීවරේන උපසම්පාදේන්ති. උපසම්පන්නේ පත්තචීවරං පටිහරන්ති. නග්ගා හත්ථේසු පිණ්ඩාය චරන්ති. මනුස්සා උජ්ඣායන්ති ඛිය්‍යන්ති විපාචේන්ති—  “සේය්‍යථාපි තිත්ථියා”ති. භගවතෝ ඒතමත්ථං ආරෝචේසුං. “න, භික්ඛවේ, යාචිතකේන පත්තචීවරේන උපසම්පාදේතබ්බෝ. යෝ උපසම්පාදේය්‍ය, ආපත්ති දුක්කටස්සා”ති. (21)

</Paragraph>
</Division>

<Paragraph number="501" type="center" book="vi-maha">
නෞපසම්පාදේතබ්බේකවීසතිවාරෝ නිට්ඨිතෝ.
</Paragraph>