---
title: "1.5 බ්‍රහ්මයාචනකථා"
tableOfContents: false
sidebar:
  order: 45
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="7" book="vi-maha">

<Paragraph number="25" book="vi-maha">
අථ ඛෝ භගවා සත්තාහස්ස අච්චයේන තම්හා සමාධිම්හා වුට්ඨහිත්වා රාජායතනමූලා යේන අජපාලනිග්‍රෝධෝ තේනුපසඞ්කමි. තත්‍ර සුදං භගවා අජපාලනිග්‍රෝධමූලේ විහරති. අථ ඛෝ භගවතෝ රහෝගතස්ස පටිසල්ලීනස්ස ඒවං චේතසෝ පරිවිතක්කෝ උදපාදි—  “අධිගතෝ ඛෝ ම්‍යායං ධම්මෝ ගම්භීරෝ දුද්දසෝ දුරනුබෝධෝ සන්තෝ පණීතෝ අතක්කාවචරෝ නිපුණෝ පණ්ඩිතවේදනීයෝ. ආලයරාමා ඛෝ පනායං පජා ආලයරතා ආලයසම්මුදිතා. ආලයරාමාය ඛෝ පන පජාය ආලයරතාය ආලයසම්මුදිතාය දුද්දසං ඉදං ඨානං යදිදං ඉදප්පච්චයතාපටිච්චසමුප්පාදෝ; ඉදම්පි ඛෝ ඨානං සුදුද්දසං යදිදං සබ්බසඞ්ඛාරසමථෝ සබ්බූපධිපටිනිස්සග්ගෝ තණ්හාක්ඛයෝ විරාගෝ නිරෝධෝ නිබ්බානං. අහඤ්චේව ඛෝ පන ධම්මං දේසේය්‍යං, පරේ ච මේ න ආජානේය්‍යුං, සෝ මමස්ස කිලමථෝ, සා මමස්ස විහේසා”ති. අපිස්සු භගවන්තං ඉමා අනච්ඡරියා ගාථායෝ පටිභංසු පුබ්බේ අස්සුතපුබ්බා—
</Paragraph>

<Paragraph number="26" type="verses" book="vi-maha">
_“කිච්ඡේන මේ අධිගතං,_  
_හලං දානි පකාසිතුං;_  
_රාගදෝසපරේතේහි,_  
_නායං ධම්මෝ සුසම්බුධෝ._  

</Paragraph>

<Paragraph number="27" type="verses" book="vi-maha">
_පටිසෝතගාමිං නිපුණං,_  
_ගම්භීරං දුද්දසං අණුං;_  
_රාගරත්තා න දක්ඛන්ති,_  
_තමෝඛන්ධේන ආවුටා”ති._  

</Paragraph>

<Paragraph number="28" book="vi-maha">
ඉතිහ භගවතෝ පටිසඤ්චික්ඛතෝ අප්පෝස්සුක්කතාය චිත්තං නමති, නෝ ධම්මදේසනාය.
</Paragraph>

</Division>
<Division number="8" book="vi-maha">

<Paragraph number="29" book="vi-maha">
අථ ඛෝ බ්‍රහ්මුනෝ සහම්පතිස්ස භගවතෝ චේතසා චේතෝපරිවිතක්කමඤ්ඤාය ඒතදහෝසි—  “නස්සති වත භෝ ලෝකෝ, විනස්සති වත භෝ ලෝකෝ, යත්‍ර හි නාම තථාගතස්ස අරහතෝ සම්මාසම්බුද්ධස්ස අප්පෝස්සුක්කතාය චිත්තං නමති, නෝ ධම්මදේසනායා”ති. අථ ඛෝ බ්‍රහ්මා සහම්පති—  සේය්‍යථාපි නාම බලවා පුරිසෝ සමිඤ්ජිතං වා බාහං පසාරේය්‍ය, පසාරිතං වා බාහං සමිඤ්ජේය්‍ය; ඒවමේව—  බ්‍රහ්මලෝකේ අන්තරහිතෝ භගවතෝ පුරතෝ පාතුරහෝසි. අථ ඛෝ බ්‍රහ්මා සහම්පති ඒකංසං උත්තරාසඞ්ගං කරිත්වා දක්ඛිණජාණුමණ්ඩලං පථවියං නිහන්ත්වා යේන භගවා තේනඤ්ජලිං පණාමේත්වා භගවන්තං ඒතදවෝච—  “දේසේතු, භන්තේ, භගවා ධම්මං, දේසේතු සුගතෝ ධම්මං. සන්ති සත්තා අප්පරජක්ඛජාතිකා, අස්සවනතා ධම්මස්ස පරිහායන්ති, භවිස්සන්ති ධම්මස්ස අඤ්ඤාතාරෝ”ති. ඉදමවෝච බ්‍රහ්මා සහම්පති, ඉදං වත්වාන අථාපරං ඒතදවෝච—
</Paragraph>

<Paragraph number="30" type="verses" book="vi-maha">
_“පාතුරහෝසි මගධේසු පුබ්බේ,_  
_ධම්මෝ අසුද්ධෝ සමලේහි චින්තිතෝ;_  
_අපාපුරේතං අමතස්ස ද්වාරං,_  
_සුණන්තු ධම්මං විමලේනානුබුද්ධං._  

</Paragraph>

<Paragraph number="31" type="verses" book="vi-maha">
_සේලේ යථා පබ්බතමුද්ධනිට්ඨිතෝ,_  
_යථාපි පස්සේ ජනතං සමන්තතෝ;_  
_තථූපමං ධම්මමයං සුමේධ,_  
_පාසාදමාරුය්හ සමන්තචක්ඛු;_  
_සෝකාවතිණ්ණං ජනතමපේතසෝකෝ,_  
_අවේක්ඛස්සු ජාතිජරාභිභූතං._  

</Paragraph>

<Paragraph number="32" type="verses" book="vi-maha">
උට්ඨේහි වීර විජිතසඞ්ගාම,_  
_සත්ථවාහ අණණ විචර ලෝකේ;_  
_දේසස්සු භගවා ධම්මං,_  
_අඤ්ඤාතාරෝ භවිස්සන්තී”ති._  

</Paragraph>

<Paragraph number="33" book="vi-maha">
ඒවං වුත්තේ, භගවා බ්‍රහ්මානං සහම්පතිං ඒතදවෝච—  “මය්හම්පි ඛෝ, බ්‍රහ්මේ, ඒතදහෝසි—  ‘අධිගතෝ ඛෝ ම්‍යායං ධම්මෝ ගම්භීරෝ දුද්දසෝ දුරනුබෝධෝ සන්තෝ පණීතෝ අතක්කාවචරෝ නිපුණෝ පණ්ඩිතවේදනීයෝ. ආලයරාමා ඛෝ පනායං පජා ආලයරතා ආලයසම්මුදිතා. ආලයරාමාය ඛෝ පන පජාය ආලයරතාය ආලයසම්මුදිතාය දුද්දසං ඉදං ඨානං යදිදං ඉදප්පච්චයතාපටිච්චසමුප්පාදෝ; ඉදම්පි ඛෝ ඨානං සුදුද්දසං යදිදං සබ්බසඞ්ඛාරසමථෝ සබ්බූපධිපටිනිස්සග්ගෝ තණ්හාක්ඛයෝ විරාගෝ නිරෝධෝ නිබ්බානං. අහඤ්චේව ඛෝ පන ධම්මං දේසේය්‍යං, පරේ ච මේ න ආජානේය්‍යුං, සෝ මමස්ස කිලමථෝ, සා මමස්ස විහේසා’ති. අපිස්සු මං, බ්‍රහ්මේ, ඉමා අනච්ඡරියා ගාථායෝ පටිභංසු පුබ්බේ අස්සුතපුබ්බා—
</Paragraph>

<Paragraph number="34" type="verses" book="vi-maha">
_‘කිච්ඡේන මේ අධිගතං,_  
_හලං දානි පකාසිතුං;_  
_රාගදෝසපරේතේහි,_  
_නායං ධම්මෝ සුසම්බුධෝ._  

</Paragraph>

<Paragraph number="35" type="verses" book="vi-maha">
_පටිසෝතගාමිං නිපුණං,_  
_ගම්භීරං දුද්දසං අණුං;_  
_රාගරත්තා න දක්ඛන්ති,_  
_තමෝඛන්ධේන ආවුටා’ති._  

</Paragraph>

<Paragraph number="36" book="vi-maha">
ඉතිහ මේ, බ්‍රහ්මේ, පටිසඤ්චික්ඛතෝ අප්පෝස්සුක්කතාය චිත්තං නමති නෝ ධම්මදේසනායා”ති.
</Paragraph>

<Paragraph number="37" book="vi-maha">
දුතියම්පි ඛෝ බ්‍රහ්මා සහම්පති භගවන්තං ඒතදවෝච—  “දේසේතු, භන්තේ, භගවා ධම්මං, දේසේතු සුගතෝ ධම්මං; සන්ති සත්තා අප්පරජක්ඛජාතිකා, අස්සවනතා ධම්මස්ස පරිහායන්ති, භවිස්සන්ති ධම්මස්ස අඤ්ඤාතාරෝ”ති. ඉදමවෝච බ්‍රහ්මා සහම්පති, ඉදං වත්වාන අථාපරං ඒතදවෝච—
</Paragraph>

<Paragraph number="38" type="verses" book="vi-maha">
_“පාතුරහෝසි මගධේසු පුබ්බේ,_  
_ධම්මෝ අසුද්ධෝ සමලේහි චින්තිතෝ;_  
_අපාපුරේතං අමතස්ස ද්වාරං,_  
_සුණන්තු ධම්මං විමලේනානුබුද්ධං._  

</Paragraph>

<Paragraph number="39" type="verses" book="vi-maha">
_සේලේ යථා පබ්බතමුද්ධනිට්ඨිතෝ,_  
_යථාපි පස්සේ ජනතං සමන්තතෝ;_  
_තථූපමං ධම්මමයං සුමේධ,_  
_පාසාදමාරුය්හ සමන්තචක්ඛු;_  
_සෝකාවතිණ්ණං ජනතමපේතසෝකෝ,_  
_අවේක්ඛස්සු ජාතිජරාභිභූතං._  

</Paragraph>

<Paragraph number="40" type="verses" book="vi-maha">
උට්ඨේහි වීර විජිතසඞ්ගාම,_  
_සත්ථවාහ අණණ විචර ලෝකේ;_  
_දේසස්සු භගවා ධම්මං,_  
_අඤ්ඤාතාරෝ භවිස්සන්තී”ති._  

</Paragraph>

<Paragraph number="41" book="vi-maha">
දුතියම්පි ඛෝ භගවා බ්‍රහ්මානං සහම්පතිං ඒතදවෝච—  “මය්හම්පි ඛෝ, බ්‍රහ්මේ, ඒතදහෝසි—  ‘අධිගතෝ ඛෝ ම්‍යායං ධම්මෝ ගම්භීරෝ දුද්දසෝ දුරනුබෝධෝ සන්තෝ පණීතෝ අතක්කාවචරෝ නිපුණෝ පණ්ඩිතවේදනීයෝ. ආලයරාමා ඛෝ පනායං පජා ආලයරතා ආලයසම්මුදිතා. ආලයරාමාය ඛෝ පන පජාය ආලයරතාය ආලයසම්මුදිතාය දුද්දසං ඉදං ඨානං යදිදං ඉදප්පච්චයතාපටිච්චසමුප්පාදෝ; ඉදම්පි ඛෝ ඨානං සුදුද්දසං යදිදං සබ්බසඞ්ඛාරසමථෝ සබ්බූපධිපටිනිස්සග්ගෝ තණ්හාක්ඛයෝ විරාගෝ නිරෝධෝ නිබ්බානං. අහඤ්චේව ඛෝ පන ධම්මං දේසේය්‍යං, පරේ ච මේ න ආජානේය්‍යුං, සෝ මමස්ස කිලමථෝ, සා මමස්ස විහේසා’ති. අපිස්සු මං, බ්‍රහ්මේ, ඉමා අනච්ඡරියා ගාථායෝ පටිභංසු පුබ්බේ අස්සුතපුබ්බා—
</Paragraph>

<Paragraph number="42" type="verses" book="vi-maha">
_‘කිච්ඡේන මේ අධිගතං,_  
_හලං දානි පකාසිතුං;_  
_රාගදෝසපරේතේහි,_  
_නායං ධම්මෝ සුසම්බුධෝ._  

</Paragraph>

<Paragraph number="43" type="verses" book="vi-maha">
_පටිසෝතගාමිං නිපුණං,_  
_ගම්භීරං දුද්දසං අණුං;_  
_රාගරත්තා න දක්ඛන්ති,_  
_තමෝඛන්ධේන ආවුටා’ති._  

</Paragraph>

<Paragraph number="44" book="vi-maha">
ඉතිහ මේ, බ්‍රහ්මේ, පටිසඤ්චික්ඛතෝ අප්පෝස්සුක්කතාය චිත්තං නමති, නෝ ධම්මදේසනායා”ති.
</Paragraph>

<Paragraph number="45" book="vi-maha">
තතියම්පි ඛෝ බ්‍රහ්මා සහම්පති භගවන්තං ඒතදවෝච—  “දේසේතු, භන්තේ, භගවා ධම්මං, දේසේතු සුගතෝ ධම්මං. සන්ති සත්තා අප්පරජක්ඛජාතිකා, අස්සවනතා ධම්මස්ස පරිහායන්ති, භවිස්සන්ති ධම්මස්ස අඤ්ඤාතාරෝ”ති. ඉදමවෝච බ්‍රහ්මා සහම්පති, ඉදං වත්වාන අථාපරං ඒතදවෝච—
</Paragraph>

<Paragraph number="46" type="verses" book="vi-maha">
_“පාතුරහෝසි මගධේසු පුබ්බේ,_  
_ධම්මෝ අසුද්ධෝ සමලේහි චින්තිතෝ;_  
_අපාපුරේතං අමතස්ස ද්වාරං,_  
_සුණන්තු ධම්මං විමලේනානුබුද්ධං._  

</Paragraph>

<Paragraph number="47" type="verses" book="vi-maha">
_සේලේ යථා පබ්බතමුද්ධනිට්ඨිතෝ,_  
_යථාපි පස්සේ ජනතං සමන්තතෝ;_  
_තථූපමං ධම්මමයං සුමේධ,_  
_පාසාදමාරුය්හ සමන්තචක්ඛු;_  
_සෝකාවතිණ්ණං ජනතමපේතසෝකෝ,_  
_අවේක්ඛස්සු ජාතිජරාභිභූතං._  

</Paragraph>

<Paragraph number="48" type="verses" book="vi-maha">
උට්ඨේහි වීර විජිතසඞ්ගාම,_  
_සත්ථවාහ අණණ විචර ලෝකේ;_  
_දේසස්සු භගවා ධම්මං,_  
_අඤ්ඤාතාරෝ භවිස්සන්තී”ති._  

</Paragraph>

</Division>
<Division number="9" book="vi-maha">

<Paragraph number="49" book="vi-maha">
අථ ඛෝ භගවා බ්‍රහ්මුනෝ ච අජ්ඣේසනං විදිත්වා සත්තේසු ච කාරුඤ්ඤතං පටිච්ච බුද්ධචක්ඛුනා ලෝකං වෝලෝකේසි. අද්දසා ඛෝ භගවා බුද්ධචක්ඛුනා ලෝකං වෝලෝකේන්තෝ සත්තේ අප්පරජක්ඛේ මහාරජක්ඛේ තික්ඛින්ද්‍රියේ මුදින්ද්‍රියේ ස්වාකාරේ ද්වාකාරේ සුවිඤ්ඤාපයේ දුවිඤ්ඤාපයේ, අප්පේකච්චේ පරලෝකවජ්ජභයදස්සාවිනේ විහරන්තේ, අප්පේකච්චේ න පරලෝකවජ්ජභයදස්සාවිනේ විහරන්තේ. සේය්‍යථාපි නාම උප්පලිනියං වා පදුමිනියං වා පුණ්ඩරීකිනියං වා අප්පේකච්චානි උප්පලානි වා පදුමානි වා පුණ්ඩරීකානි වා උදකේ ජාතානි උදකේ සංවඩ්ඪානි උදකානුග්ගතානි අන්තෝ නිමුග්ගපෝසීනි, අප්පේකච්චානි උප්පලානි වා පදුමානි වා පුණ්ඩරීකානි වා උදකේ ජාතානි උදකේ සංවඩ්ඪානි සමෝදකං ඨිතානි, අප්පේකච්චානි උප්පලානි වා පදුමානි වා පුණ්ඩරීකානි වා උදකේ ජාතානි උදකේ සංවඩ්ඪානි උදකං අච්චුග්ගම්ම ඨිතානි අනුපලිත්තානි උදකේන; ඒවමේවං භගවා බුද්ධචක්ඛුනා ලෝකං වෝලෝකේන්තෝ අද්දස සත්තේ අප්පරජක්ඛේ මහාරජක්ඛේ තික්ඛින්ද්‍රියේ මුදින්ද්‍රියේ ස්වාකාරේ ද්වාකාරේ සුවිඤ්ඤාපයේ දුවිඤ්ඤාපයේ, අප්පේකච්චේ පරලෝකවජ්ජභයදස්සාවිනේ විහරන්තේ, අප්පේකච්චේ න පරලෝකවජ්ජභයදස්සාවිනේ විහරන්තේ; දිස්වාන බ්‍රහ්මානං සහම්පතිං ගාථාය පච්චභාසි—
</Paragraph>

<Paragraph number="50" type="verses" book="vi-maha">
_“අපාරුතා තේසං අමතස්ස ද්වාරා,_  
_යේ සෝතවන්තෝ පමුඤ්චන්තු සද්ධං;_  
_විහිංසසඤ්ඤී පගුණං න භාසිං,_  
_ධම්මං පණීතං මනුජේසු බ්‍රහ්මේ”ති._  

</Paragraph>

<Paragraph number="51" book="vi-maha">
අථ ඛෝ බ්‍රහ්මා සහම්පති—  “කතාවකාසෝ ඛෝම්හි භගවතා ධම්මදේසනායා”ති භගවන්තං අභිවාදේත්වා පදක්ඛිණං කත්වා තත්ථේවන්තරධායි.

</Paragraph>
</Division>

<Paragraph number="52" type="center" book="vi-maha">
බ්‍රහ්මයාචනකථා නිට්ඨිතා.
</Paragraph>