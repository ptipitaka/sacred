---
title: "1.52 අරහන්තඝාතකවත්ථු"
tableOfContents: false
sidebar:
  order: 48
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="114" book="vi-maha">

<Paragraph number="488" book="vi-maha">
තේන ඛෝ පන සමයේන සම්බහුලා භික්ඛූ සාකේතා සාවත්ථිං අද්ධානමග්ගප්පටිපන්නා හෝන්ති. අන්තරාමග්ගේ චෝරා නික්ඛමිත්වා ඒකච්චේ භික්ඛූ අච්ඡින්දිංසු, ඒකච්චේ භික්ඛූ හනිංසු. සාවත්ථියා රාජභටා නික්ඛමිත්වා ඒකච්චේ චෝරේ අග්ගහේසුං, ඒකච්චේ චෝරා පලායිංසු. යේ තේ පලායිංසු තේ භික්ඛූසු පබ්බජිංසු, යේ තේ ගහිතා තේ වධාය ඕනිය්‍යන්ති. අද්දසංසු ඛෝ තේ පලායිත්වා පබ්බජිතා තේ චෝරේ වධාය ඕනිය්‍යමානේ, දිස්වාන ඒවමාහංසු—  “සාධු ඛෝ මයං පලායිම්හා, සචා ච මයං ගය්හේය්‍යාම, මයම්පි ඒවමේව හඤ්ඤේය්‍යාමා”ති. භික්ඛූ ඒවමාහංසු—  “කිං පන තුම්හේ, ආවුසෝ, අකත්ථා”ති? අථ ඛෝ තේ පබ්බජිතා භික්ඛූනං ඒතමත්ථං ආරෝචේසුං. භික්ඛූ භගවතෝ ඒතමත්ථං ආරෝචේසුං. “අරහන්තෝ ඒතේ, භික්ඛවේ, භික්ඛූ. අරහන්තඝාතකෝ, භික්ඛවේ, අනුපසම්පන්නෝ න උපසම්පාදේතබ්බෝ, උපසම්පන්නෝ නාසේතබ්බෝ”ති. (7)
</Paragraph>
</Division>