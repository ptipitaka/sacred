---
title: "1.44 අනාපුච්ඡාවරණවත්ථු"
tableOfContents: false
sidebar:
  order: 39
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="108" book="vi-maha">

<Paragraph number="479" book="vi-maha">
තේන ඛෝ පන සමයේන ඡබ්බග්ගියා භික්ඛූ උපජ්ඣායේ අනාපුච්ඡා සාමණේරානං ආවරණං කරෝන්ති. උපජ්ඣායා ගවේසන්ති—  “කථං නු ඛෝ අම්හාකං සාමණේරා න දිස්සන්තී”ති. භික්ඛූ ඒවමාහංසු—  “ඡබ්බග්ගියේහි, ආවුසෝ, භික්ඛූහි ආවරණං කතන්”ති. උපජ්ඣායා උජ්ඣායන්ති ඛිය්‍යන්ති විපාචේන්ති—  “කථඤ්හි නාම ඡබ්බග්ගියා භික්ඛූ අම්හේ අනාපුච්ඡා අම්හාකං සාමණේරානං ආවරණං කරිස්සන්තී”ති. භගවතෝ ඒතමත්ථං ආරෝචේසුං. “න, භික්ඛවේ, උපජ්ඣායේ අනාපුච්ඡා ආවරණං කාතබ්බං. යෝ කරේය්‍ය, ආපත්ති දුක්කටස්සා”ති.
</Paragraph>
</Division>