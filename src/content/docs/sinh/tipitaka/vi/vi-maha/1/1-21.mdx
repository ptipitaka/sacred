---
title: "1.21 බාලඅබ්‍යත්තවත්ථු"
tableOfContents: false
sidebar:
  order: 14
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="82" book="vi-maha">

<Paragraph number="363" book="vi-maha">
තේන ඛෝ පන සමයේන භික්ඛූ, දසවස්සම්හා දසවස්සම්හාති, බාලා අබ්‍යත්තා නිස්සයං දේන්ති. දිස්සන්ති ආචරියා බාලා, අන්තේවාසිකා පණ්ඩිතා. දිස්සන්ති ආචරියා අබ්‍යත්තා, අන්තේවාසිකා බ්‍යත්තා. දිස්සන්ති ආචරියා අප්පස්සුතා, අන්තේවාසිකා බහුස්සුතා. දිස්සන්ති ආචරියා දුප්පඤ්ඤා, අන්තේවාසිකා පඤ්ඤවන්තෝ. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛූ—  දසවස්සම්හා දසවස්සම්හාති—  බාලා අබ්‍යත්තා නිස්සයං දස්සන්ති. දිස්සන්ති ආචරියා බාලා අන්තේවාසිකා පණ්ඩිතා, දිස්සන්ති ආචරියා අබ්‍යත්තා අන්තේවාසිකා බ්‍යත්තා, දිස්සන්ති ආචරියා අප්පස්සුතා අන්තේවාසිකා බහුස්සුතා, දිස්සන්ති ආචරියා දුප්පඤ්ඤා අන්තේවාසිකා පඤ්ඤවන්තෝ”ති. අථ ඛෝ තේ භික්ඛූ භගවතෝ ඒතමත්ථං ආරෝචේසුං …පේ…  “සච්චං කිර, භික්ඛවේ, භික්ඛූ—  දසවස්සම්හා දසවස්සම්හාති—  බාලා අබ්‍යත්තා නිස්සයං දේන්ති …පේ…  “සච්චං, භගවා”ති. විගරහි බුද්ධෝ භගවා …පේ…  විගරහිත්වා …පේ…  ධම්මිං කථං කත්වා භික්ඛූ ආමන්තේසි—  “න, භික්ඛවේ, බාලේන අබ්‍යත්තේන නිස්සයෝ දාතබ්බෝ. යෝ දදේය්‍ය, ආපත්ති දුක්කටස්ස. අනුජානාමි, භික්ඛවේ, බ්‍යත්තේන භික්ඛුනා පටිබලේන දසවස්සේන වා අතිරේකදසවස්සේන වා නිස්සයං දාතුන්”ති.

</Paragraph>
</Division>

<Paragraph number="364" type="center" book="vi-maha">
බාලඅබ්‍යත්තවත්ථු නිට්ඨිතං.
</Paragraph>