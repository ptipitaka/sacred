---
title: "1.55 අනුපජ්ඣායකාදිවත්ථු"
tableOfContents: false
sidebar:
  order: 51
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="117" book="vi-maha">

<Paragraph number="491" book="vi-maha">
තේන ඛෝ පන සමයේන භික්ඛූ අනුපජ්ඣායකං උපසම්පාදේන්ති. භගවතෝ ඒතමත්ථං ආරෝචේසුං. “න, භික්ඛවේ, අනුපජ්ඣායකෝ උපසම්පාදේතබ්බෝ. යෝ උපසම්පාදේය්‍ය, ආපත්ති දුක්කටස්සා”ති. (12)
</Paragraph>

<Paragraph number="492" book="vi-maha">
තේන ඛෝ පන සමයේන භික්ඛූ සංඝේන උපජ්ඣායේන උපසම්පාදේන්ති. භගවතෝ ඒතමත්ථං ආරෝචේසුං. “න, භික්ඛවේ, සංඝේන උපජ්ඣායේන උපසම්පාදේතබ්බෝ. යෝ උපසම්පාදේය්‍ය, ආපත්ති දුක්කටස්සා”ති. (13)
</Paragraph>

<Paragraph number="493" book="vi-maha">
තේන ඛෝ පන සමයේන භික්ඛූ ගණේන උපජ්ඣායේන උපසම්පාදේන්ති. භගවතෝ ඒතමත්ථං ආරෝචේසුං. “න, භික්ඛවේ, ගණේන උපජ්ඣායේන උපසම්පාදේතබ්බෝ. යෝ උපසම්පාදේය්‍ය, ආපත්ති දුක්කටස්සා”ති. (14)
</Paragraph>

<Paragraph number="494" book="vi-maha">
තේන ඛෝ පන සමයේන භික්ඛූ පණ්ඩකුපජ්ඣායේන උපසම්පාදේන්ති …පේ…  ථේය්‍යසංවාසකුපජ්ඣායේන උපසම්පාදේන්ති …පේ…  තිත්ථියපක්කන්තකුපජ්ඣායේන උපසම්පාදේන්ති …පේ…  තිරච්ඡානගතුපජ්ඣායේන උපසම්පාදේන්ති …පේ…  මාතුඝාතකුපජ්ඣායේන උපසම්පාදේන්ති …පේ…  පිතුඝාතකුපජ්ඣායේන උපසම්පාදේන්ති …පේ…  අරහන්තඝාතකුපජ්ඣායේන උපසම්පාදේන්ති …පේ…  භික්ඛුනිදූසකුපජ්ඣායේන උපසම්පාදේන්ති …පේ…  සංඝභේදකුපජ්ඣායේන උපසම්පාදේන්ති …පේ…  ලෝහිතුප්පාදකුපජ්ඣායේන උපසම්පාදේන්ති …පේ…  උභතෝබ්‍යඤ්ජනකුපජ්ඣායේන උපසම්පාදේන්ති භගවතෝ ඒතමත්ථං ආරෝචේසුං. “න, භික්ඛවේ, පණ්ඩකුපජ්ඣායේන උපසම්පාදේතබ්බෝ …පේ…  න, භික්ඛවේ, ථේය්‍යසංවාසකුපජ්ඣායේන උපසම්පාදේතබ්බෝ …පේ…  න, භික්ඛවේ, තිත්ථියපක්කන්තකුපජ්ඣායේන උපසම්පාදේතබ්බෝ …පේ…  න, භික්ඛවේ, තිරච්ඡානගතුපජ්ඣායේන උපසම්පාදේතබ්බෝ …පේ…  න, භික්ඛවේ, මාතුඝාතකුපජ්ඣායේන උපසම්පාදේතබ්බෝ …පේ…  න, භික්ඛවේ, පිතුඝාතකුපජ්ඣායේන උපසම්පාදේතබ්බෝ …පේ…  න, භික්ඛවේ, අරහන්තඝාතකුපජ්ඣායේන උපසම්පාදේතබ්බෝ …පේ…  න, භික්ඛවේ, භික්ඛුනිදූසකුපජ්ඣායේන උපසම්පාදේතබ්බෝ …පේ…  න, භික්ඛවේ, සංඝභේදකුපජ්ඣායේන උපසම්පාදේතබ්බෝ …පේ…  න, භික්ඛවේ, ලෝහිතුප්පාදකුපජ්ඣායේන උපසම්පාදේතබ්බෝ …පේ…  න, භික්ඛවේ, උභතෝබ්‍යඤ්ජනකුපජ්ඣායේන උපසම්පාදේතබ්බෝ. යෝ උපසම්පාදේය්‍ය, ආපත්ති දුක්කටස්සා”ති. (15)
</Paragraph>
</Division>