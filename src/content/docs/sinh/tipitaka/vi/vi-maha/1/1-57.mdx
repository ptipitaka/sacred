---
title: "1.57 නපබ්බාජේතබ්බද්වත්තිංසවාර"
tableOfContents: false
sidebar:
  order: 53
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="119" book="vi-maha">

<Paragraph number="502" book="vi-maha">
තේන ඛෝ පන සමයේන භික්ඛූ හත්ථච්ඡින්නං පබ්බාජේන්ති …පේ…  පාදච්ඡින්නං පබ්බාජේන්ති …පේ…  හත්ථපාදච්ඡින්නං පබ්බාජේන්ති …පේ…  කණ්ණච්ඡින්නං පබ්බාජේන්ති …පේ…  නාසච්ඡින්නං පබ්බාජේන්ති …පේ…  කණ්ණනාසච්ඡින්නං පබ්බාජේන්ති …පේ…  අඞ්ගුලිච්ඡින්නං පබ්බාජේන්ති …පේ…  අළච්ඡින්නං පබ්බාජේන්ති …පේ…  කණ්ඩරච්ඡින්නං පබ්බාජේන්ති …පේ…  ඵණහත්ථකං පබ්බාජේන්ති …පේ…  ඛුජ්ජං පබ්බාජේන්ති …පේ…  වාමනං පබ්බාජේන්ති …පේ…  ගලගණ්ඩිං පබ්බාජේන්ති …පේ…  ලක්ඛණාහතං පබ්බාජේන්ති …පේ…  කසාහතං පබ්බාජේන්ති …පේ…  ලිඛිතකං පබ්බාජේන්ති …පේ…  සීපදිං පබ්බාජේන්ති …පේ…  පාපරෝගිං පබ්බාජේන්ති …පේ…  පරිසදූසකං පබ්බාජේන්ති …පේ…  කාණං පබ්බාජේන්ති …පේ…  කුණිං පබ්බාජේන්ති …පේ…  ඛඤ්ජං පබ්බාජේන්ති …පේ…  පක්ඛහතං පබ්බාජේන්ති …පේ…  ඡින්නිරියාපථං පබ්බාජේන්ති …පේ…  ජරාදුබ්බලං පබ්බාජේන්ති …පේ…  අන්ධං පබ්බාජේන්ති …පේ…  මූගං පබ්බාජේන්ති …පේ…  බධිරං පබ්බාජේන්ති …පේ…  අන්ධමූගං පබ්බාජේන්ති …පේ…  අන්ධබධිරං පබ්බාජේන්ති …පේ…  මූගබධිරං පබ්බාජේන්ති …පේ…  අන්ධමූගබධිරං පබ්බාජේන්ති. භගවතෝ ඒතමත්ථං ආරෝචේසුං …පේ…  “න, භික්ඛවේ, හත්ථච්ඡින්නෝ පබ්බාජේතබ්බෝ …පේ…  න, භික්ඛවේ, පාදච්ඡින්නෝ පබ්බාජේතබ්බෝ …පේ…  න, භික්ඛවේ, හත්ථපාදච්ඡින්නෝ පබ්බාජේතබ්බෝ …පේ…  න, භික්ඛවේ, කණ්ණච්ඡින්නෝ පබ්බාජේතබ්බෝ …පේ…  න, භික්ඛවේ, නාසච්ඡින්නෝ පබ්බාජේතබ්බෝ …පේ…  න, භික්ඛවේ, කණ්ණනාසච්ඡින්නෝ පබ්බාජේතබ්බෝ …පේ…  න, භික්ඛවේ, අඞ්ගුලිච්ඡින්නෝ පබ්බාජේතබ්බෝ …පේ…  න, භික්ඛවේ, අළච්ඡින්නෝ පබ්බාජේතබ්බෝ …පේ…  න, භික්ඛවේ, කණ්ඩරච්ඡින්නෝ පබ්බාජේතබ්බෝ …පේ…  න, භික්ඛවේ, ඵණහත්ථකෝ පබ්බාජේතබ්බෝ …පේ…  න, භික්ඛවේ, ඛුජ්ජෝ පබ්බාජේතබ්බෝ …පේ…  න, භික්ඛවේ, වාමනෝ පබ්බාජේතබ්බෝ …පේ…  න, භික්ඛවේ, ගලගණ්ඩී පබ්බාජේතබ්බෝ …පේ…  න, භික්ඛවේ, ලක්ඛණාහතෝ පබ්බාජේතබ්බෝ …පේ…  න, භික්ඛවේ, කසාහතෝ පබ්බාජේතබ්බෝ …පේ…  න, භික්ඛවේ, ලිඛිතකෝ පබ්බාජේතබ්බෝ …පේ…  න, භික්ඛවේ, සීපදී පබ්බාජේතබ්බෝ …පේ…  න, භික්ඛවේ, පාපරෝගී පබ්බාජේතබ්බෝ …පේ…  න, භික්ඛවේ, පරිසදූසකෝ පබ්බාජේතබ්බෝ …පේ…  න, භික්ඛවේ, කාණෝ පබ්බාජේතබ්බෝ …පේ…  න, භික්ඛවේ, කුණී පබ්බාජේතබ්බෝ …පේ…  න, භික්ඛවේ, ඛඤ්ජෝ පබ්බාජේතබ්බෝ …පේ…  න, භික්ඛවේ, පක්ඛහතෝ පබ්බාජේතබ්බෝ …පේ…  න, භික්ඛවේ, ඡින්නිරියාපථෝ පබ්බාජේතබ්බෝ …පේ…  න, භික්ඛවේ, ජරාදුබ්බලෝ පබ්බාජේතබ්බෝ …පේ…  න, භික්ඛවේ, අන්ධෝ පබ්බාජේතබ්බෝ …පේ…  න, භික්ඛවේ, මූගෝ පබ්බාජේතබ්බෝ …පේ…  න, භික්ඛවේ, බධිරෝ පබ්බාජේතබ්බෝ …පේ…  න, භික්ඛවේ, අන්ධමූගෝ පබ්බාජේතබ්බෝ …පේ…  න, භික්ඛවේ, අන්ධබධිරෝ පබ්බාජේතබ්බෝ …පේ…  න, භික්ඛවේ, මූගබධිරෝ පබ්බාජේතබ්බෝ …පේ…  න, භික්ඛවේ, අන්ධමූගබධිරෝ පබ්බාජේතබ්බෝ. යෝ පබ්බාජේය්‍ය, ආපත්ති දුක්කටස්සා”ති. (1–32)

</Paragraph>
</Division>

<Paragraph number="503" type="center" book="vi-maha">
නපබ්බාජේතබ්බද්වත්තිංසවාරෝ නිට්ඨිතෝ.

  
දායජ්ජභාණවාරෝ නිට්ඨිතෝ නවමෝ.
</Paragraph>