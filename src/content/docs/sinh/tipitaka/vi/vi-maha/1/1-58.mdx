---
title: "1.58 අලජ්ජීනිස්සයවත්ථු"
tableOfContents: false
sidebar:
  order: 54
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="120" book="vi-maha">

<Paragraph number="504" book="vi-maha">
තේන ඛෝ පන සමයේන ඡබ්බග්ගියා භික්ඛූ අලජ්ජීනං නිස්සයං දේන්ති. භගවතෝ ඒතමත්ථං ආරෝචේසුං. “න, භික්ඛවේ, අලජ්ජීනං නිස්සයෝ දාතබ්බෝ. යෝ දදේය්‍ය, ආපත්ති දුක්කටස්සා”ති.
</Paragraph>

<Paragraph number="505" book="vi-maha">
තේන ඛෝ පන සමයේන භික්ඛූ අලජ්ජීනං නිස්සාය වසන්ති. තේපි නචිරස්සේව අලජ්ජිනෝ හෝන්ති පාපකා. භික්ඛූ භගවතෝ ඒතමත්ථං ආරෝචේසුං. “න, භික්ඛවේ, අලජ්ජීනං නිස්සාය වත්ථබ්බං. යෝ වසේය්‍ය, ආපත්ති දුක්කටස්සා”ති.
</Paragraph>

<Paragraph number="506" book="vi-maha">
අථ ඛෝ භික්ඛූනං ඒතදහෝසි—  “භගවතා පඤ්ඤත්තං—  ‘න අලජ්ජීනං නිස්සයෝ දාතබ්බෝ, න අලජ්ජීනං නිස්සාය වත්ථබ්බන්’ති. කථං නු ඛෝ මයං ජානේය්‍යාම ලජ්ජිං වා අලජ්ජිං වා”ති? භගවතෝ ඒතමත්ථං ආරෝචේසුං. “අනුජානාමි, භික්ඛවේ, චතූහපඤ්චාහං ආගමේතුං යාව භික්ඛුසභාගතං ජානාමී”ති.
</Paragraph>
</Division>