---
title: "1.2 අජපාලකථා"
tableOfContents: false
sidebar:
  order: 12
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="4" book="vi-maha">

<Paragraph number="14" book="vi-maha">
අථ ඛෝ භගවා සත්තාහස්ස අච්චයේන තම්හා සමාධිම්හා වුට්ඨහිත්වා බෝධිරුක්ඛමූලා යේන අජපාලනිග්‍රෝධෝ තේනුපසඞ්කමි, උපසඞ්කමිත්වා අජපාලනිග්‍රෝධමූලේ සත්තාහං ඒකපල්ලඞ්කේන නිසීදි විමුත්තිසුඛපටිසංවේදී. අථ ඛෝ අඤ්ඤතරෝ හුංහුඞ්කජාතිකෝ බ්‍රාහ්මණෝ යේන භගවා තේනුපසඞ්කමි. උපසඞ්කමිත්වා භගවතා සද්ධිං සම්මෝදි. සම්මෝදනීයං කථං සාරණීයං වීතිසාරේත්වා ඒකමන්තං අට්ඨාසි. ඒකමන්තං ඨිතෝ ඛෝ සෝ බ්‍රාහ්මණෝ භගවන්තං ඒතදවෝච—  “කිත්තාවතා නු ඛෝ, භෝ ගෝතම, බ්‍රාහ්මණෝ හෝති, කතමේ ච පන බ්‍රාහ්මණකරණා ධම්මා”ති? අථ ඛෝ භගවා ඒතමත්ථං විදිත්වා තායං වේලායං ඉමං උදානං උදානේසි—
</Paragraph>

<Paragraph number="15" type="verses" book="vi-maha">
_“යෝ බ්‍රාහ්මණෝ බාහිතපාපධම්මෝ,_  
_නිහුංහුඞ්කෝ නික්කසාවෝ යතත්තෝ;_  
_වේදන්තගූ වුසිතබ්‍රහ්මචරියෝ,_  
_ධම්මේන සෝ බ්‍රහ්මවාදං වදේය්‍ය;_  
_යස්සුස්සදා නත්ථි කුහිඤ්චි ලෝකේ”ති._  


</Paragraph>
</Division>

<Paragraph number="16" type="center" book="vi-maha">
අජපාලකථා නිට්ඨිතා.
</Paragraph>