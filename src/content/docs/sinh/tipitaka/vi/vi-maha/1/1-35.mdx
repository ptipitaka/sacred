---
title: "1.35 කම්මාරභණ්ඩුවත්ථු"
tableOfContents: false
sidebar:
  order: 29
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="98" book="vi-maha">

<Paragraph number="436" book="vi-maha">
තේන ඛෝ පන සමයේන අඤ්ඤතරෝ කම්මාරභණ්ඩු මාතාපිතූහි සද්ධිං භණ්ඩිත්වා ආරාමං ගන්ත්වා භික්ඛූසු පබ්බජිතෝ හෝති. අථ ඛෝ තස්ස කම්මාරභණ්ඩුස්ස මාතාපිතරෝ තං කම්මාරභණ්ඩුං විචිනන්තා ආරාමං ගන්ත්වා භික්ඛූ පුච්ඡිංසු—  “අපි, භන්තේ, ඒවරූපං දාරකං පස්සේය්‍යාථා”ති? භික්ඛූ අජානංයේව ආහංසු—  “න ජානාමා”ති, අපස්සංයේව ආහංසු—  “න පස්සාමා”ති. අථ ඛෝ තස්ස කම්මාරභණ්ඩුස්ස මාතාපිතරෝ තං කම්මාරභණ්ඩුං විචිනන්තා භික්ඛූසු පබ්බජිතං දිස්වා උජ්ඣායන්ති ඛිය්‍යන්ති විපාචේන්ති—  “අලජ්ජිනෝ ඉමේ සමණා සක්‍යපුත්තියා, දුස්සීලා මුසාවාදිනෝ. ජානංයේව ආහංසු—  ‘න ජානාමා’ති, පස්සංයේව ආහංසු—  ‘න පස්සාමා’ති. අයං දාරකෝ භික්ඛූසු පබ්බජිතෝ”ති. අස්සෝසුං ඛෝ භික්ඛූ තස්ස කම්මාරභණ්ඩුස්ස මාතාපිතූනං උජ්ඣායන්තානං ඛිය්‍යන්තානං විපාචේන්තානං. අථ ඛෝ තේ භික්ඛූ භගවතෝ ඒතමත්ථං ආරෝචේසුං. “අනුජානාමි, භික්ඛවේ, සංඝං අපලෝකේතුං භණ්ඩුකම්මායා”ති.
</Paragraph>
</Division>