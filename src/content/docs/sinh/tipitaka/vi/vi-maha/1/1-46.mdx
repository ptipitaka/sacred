---
title: "1.46 කණ්ටකසාමණේරවත්ථු"
tableOfContents: false
sidebar:
  order: 41
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="481" book="vi-maha">
තේන ඛෝ පන සමයේන ආයස්මතෝ උපනන්දස්ස සක්‍යපුත්තස්ස කණ්ටකෝ නාම සාමණේරෝ කණ්ටකිං නාම භික්ඛුනිං දූසේසි. භික්ඛූ උජ්ඣායන්ති ඛිය්‍යන්ති විපාචේන්ති—  “කථඤ්හි නාම සාමණේරෝ ඒවරූපං අනාචාරං ආචරිස්සතී”ති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, දසහඞ්ගේහි සමන්නාගතං සාමණේරං නාසේතුං. පාණාතිපාතී හෝති, අදින්නාදායී හෝති, අබ්‍රහ්මචාරී හෝති, මුසාවාදී හෝති, මජ්ජපායී හෝති, බුද්ධස්ස අවණ්ණං භාසති, ධම්මස්ස අවණ්ණං භාසති, සංඝස්ස අවණ්ණං භාසති, මිච්ඡාදිට්ඨිකෝ හෝති, භික්ඛුනිදූසකෝ හෝති—  අනුජානාමි, භික්ඛවේ, ඉමේහි දසහඞ්ගේහි සමන්නාගතං සාමණේරං නාසේතුන්”ති.
</Paragraph>