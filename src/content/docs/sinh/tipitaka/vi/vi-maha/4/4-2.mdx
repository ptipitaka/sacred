---
title: "4.2 පවාරණාභේද"
tableOfContents: false
sidebar:
  order: 12
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="212" book="vi-maha">

<Paragraph number="963" book="vi-maha">
අථ ඛෝ භික්ඛූනං ඒතදහෝසි—  “කති නු ඛෝ පවාරණා”ති? භගවතෝ ඒතමත්ථං ආරෝචේසුං. “ද්වේමා, භික්ඛවේ, පවාරණා—  චාතුද්දසිකා ච පන්නරසිකා ච. ඉමා ඛෝ, භික්ඛවේ, ද්වේ පවාරණා”ති.
</Paragraph>

<Paragraph number="964" book="vi-maha">
අථ ඛෝ භික්ඛූනං ඒතදහෝසි—  “කති නු ඛෝ පවාරණකම්මානී”ති? භගවතෝ ඒතමත්ථං ආරෝචේසුං. “චත්තාරිමානි, භික්ඛවේ, පවාරණකම්මානි—  අධම්මේන වග්ගං පවාරණකම්මං, අධම්මේන සමග්ගං පවාරණකම්මං, ධම්මේන වග්ගං පවාරණකම්මං, ධම්මේන සමග්ගං පවාරණකම්මං. තත්‍ර, භික්ඛවේ, යදිදං අධම්මේන වග්ගං පවාරණකම්මං, න, භික්ඛවේ, ඒවරූපං පවාරණකම්මං කාතබ්බං; න ච මයා ඒවරූපං පවාරණකම්මං අනුඤ්ඤාතං. තත්‍ර, භික්ඛවේ, යදිදං අධම්මේන සමග්ගං පවාරණකම්මං, න, භික්ඛවේ, ඒවරූපං පවාරණකම්මං කාතබ්බං; න ච මයා ඒවරූපං පවාරණකම්මං අනුඤ්ඤාතං. තත්‍ර, භික්ඛවේ, යදිදං ධම්මේන වග්ගං පවාරණකම්මං, න, භික්ඛවේ, ඒවරූපං පවාරණකම්මං කාතබ්බං; න ච මයා ඒවරූපං පවාරණකම්මං අනුඤ්ඤාතං. තත්‍ර, භික්ඛවේ, යදිදං ධම්මේන සමග්ගං පවාරණකම්මං, ඒවරූපං, භික්ඛවේ, පවාරණකම්මං කාතබ්බං; ඒවරූපඤ්ච මයා පවාරණකම්මං අනුඤ්ඤාතං. තස්මාතිහ, භික්ඛවේ, ඒවරූපං පවාරණකම්මං කරිස්සාම යදිදං ධම්මේන සමග්ගන්ති, ඒවඤ්හි වෝ, භික්ඛවේ, සික්ඛිතබ්බන්”ති.
</Paragraph>
</Division>