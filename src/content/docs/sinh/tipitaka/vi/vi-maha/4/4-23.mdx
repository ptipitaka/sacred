---
title: "4.23 ථුල්ලච්චයවත්ථුකාදි"
tableOfContents: false
sidebar:
  order: 16
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="238" book="vi-maha">

<Paragraph number="1098" book="vi-maha">
ඉධ පන, භික්ඛවේ, භික්ඛු තදහු පවාරණාය ථුල්ලච්චයං අජ්ඣාපන්නෝ හෝති. ඒකච්චේ භික්ඛූ ථුල්ලච්චයදිට්ඨිනෝ හෝන්ති, ඒකච්චේ භික්ඛූ සංඝාදිසේසදිට්ඨිනෝ හෝන්ති. යේ තේ, භික්ඛවේ, භික්ඛූ ථුල්ලච්චයදිට්ඨිනෝ, තේහි සෝ, භික්ඛවේ, භික්ඛු ඒකමන්තං අපනේත්වා යථාධම්මං කාරාපේත්වා සංඝං උපසඞ්කමිත්වා ඒවමස්ස වචනීයෝ—  ‘යං ඛෝ සෝ, ආවුසෝ, භික්ඛු ආපත්තිං ආපන්නෝ, සාස්ස යථාධම්මං පටිකතා. යදි සංඝස්ස පත්තකල්ලං, සංඝෝ පවාරේය්‍යා’ති.
</Paragraph>

<Paragraph number="1099" book="vi-maha">
ඉධ පන, භික්ඛවේ, භික්ඛු තදහු පවාරණාය ථුල්ලච්චයං අජ්ඣාපන්නෝ හෝති. ඒකච්චේ භික්ඛූ ථුල්ලච්චයදිට්ඨිනෝ හෝන්ති, ඒකච්චේ භික්ඛූ පාචිත්තියදිට්ඨිනෝ හෝන්ති …පේ…  ඒකච්චේ භික්ඛූ ථුල්ලච්චයදිට්ඨිනෝ හෝන්ති, ඒකච්චේ භික්ඛූ පාටිදේසනීයදිට්ඨිනෝ හෝන්ති…  ඒකච්චේ භික්ඛූ ථුල්ලච්චයදිට්ඨිනෝ හෝන්ති, ඒකච්චේ භික්ඛූ දුක්කටදිට්ඨිනෝ හෝන්ති…  ඒකච්චේ භික්ඛූ ථුල්ලච්චයදිට්ඨිනෝ හෝන්ති, ඒකච්චේ භික්ඛූ දුබ්භාසිතදිට්ඨිනෝ හෝන්ති. යේ තේ, භික්ඛවේ, භික්ඛූ ථුල්ලච්චයදිට්ඨිනෝ, තේහි සෝ, භික්ඛවේ, භික්ඛු ඒකමන්තං අපනේත්වා යථාධම්මං කාරාපේත්වා සංඝං උපසඞ්කමිත්වා ඒවමස්ස වචනීයෝ—  ‘යං ඛෝ සෝ, ආවුසෝ, භික්ඛු ආපත්තිං ආපන්නෝ, සාස්ස යථාධම්මං පටිකතා. යදි සංඝස්ස පත්තකල්ලං, සංඝෝ පවාරේය්‍යා’ති.
</Paragraph>

<Paragraph number="1100" book="vi-maha">
ඉධ පන, භික්ඛවේ, භික්ඛු තදහු පවාරණාය පාචිත්තියං අජ්ඣාපන්නෝ හෝති …පේ…  පාටිදේසනීයං අජ්ඣාපන්නෝ හෝති…  දුක්කටං අජ්ඣාපන්නෝ හෝති…  දුබ්භාසිතං අජ්ඣාපන්නෝ හෝති. ඒකච්චේ භික්ඛූ දුබ්භාසිතදිට්ඨිනෝ හෝන්ති, ඒකච්චේ භික්ඛූ සංඝාදිසේසදිට්ඨිනෝ හෝන්ති. යේ තේ, භික්ඛවේ, භික්ඛූ දුබ්භාසිතදිට්ඨිනෝ, තේහි සෝ, භික්ඛවේ, භික්ඛු ඒකමන්තං අපනේත්වා යථාධම්මං කාරාපේත්වා සංඝං උපසඞ්කමිත්වා ඒවමස්ස වචනීයෝ—  ‘යං ඛෝ සෝ, ආවුසෝ, භික්ඛු ආපත්තිං ආපන්නෝ, සාස්ස යථාධම්මං පටිකතා. යදි සංඝස්ස පත්තකල්ලං, සංඝෝ පවාරේය්‍යා’ති.
</Paragraph>

<Paragraph number="1101" book="vi-maha">
ඉධ පන, භික්ඛවේ, භික්ඛු තදහු පවාරණාය දුබ්භාසිතං අජ්ඣාපන්නෝ හෝති. ඒකච්චේ භික්ඛූ දුබ්භාසිතදිට්ඨිනෝ හෝන්ති, ඒකච්චේ භික්ඛූ ථුල්ලච්චයදිට්ඨිනෝ හෝන්ති …පේ…  ඒකච්චේ භික්ඛූ දුබ්භාසිතදිට්ඨිනෝ හෝන්ති, ඒකච්චේ භික්ඛූ පාචිත්තියදිට්ඨිනෝ හෝන්ති…  ඒකච්චේ භික්ඛූ දුබ්භාසිතදිට්ඨිනෝ හෝන්ති, ඒකච්චේ භික්ඛූ පාටිදේසනීයදිට්ඨිනෝ හෝන්ති…  ඒකච්චේ භික්ඛූ දුබ්භාසිතදිට්ඨිනෝ හෝන්ති, ඒකච්චේ භික්ඛූ දුක්කටදිට්ඨිනෝ හෝන්ති. යේ තේ, භික්ඛවේ, භික්ඛූ දුබ්භාසිතදිට්ඨිනෝ, තේහි සෝ, භික්ඛවේ, භික්ඛු ඒකමන්තං අපනේත්වා යථාධම්මං කාරාපේත්වා සංඝං උපසඞ්කමිත්වා ඒවමස්ස වචනීයෝ—  ‘යං ඛෝ සෝ, ආවුසෝ, භික්ඛු ආපත්තිං ආපන්නෝ, සාස්ස යථාධම්මං පටිකතා. යදි සංඝස්ස පත්තකල්ලං, සංඝෝ පවාරේය්‍යා’ති.
</Paragraph>
</Division>