---
title: "4.17 නානාසංවාසකාදීහිපවාරණා"
tableOfContents: false
sidebar:
  order: 9
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="230" book="vi-maha">

<Paragraph number="1057" book="vi-maha">
ඉධ පන, භික්ඛවේ, ආගන්තුකා භික්ඛූ පස්සන්ති ආවාසිකේ භික්ඛූ නානාසංවාසකේ. තේ සමානසංවාසකදිට්ඨිං පටිලභන්ති, සමානසංවාසකදිට්ඨිං පටිලභිත්වා න පුච්ඡන්ති, අපුච්ඡිත්වා ඒකතෝ පවාරේන්ති. අනාපත්ති. තේ පුච්ඡන්ති, පුච්ඡිත්වා නාභිවිතරන්ති, අනභිවිතරිත්වා ඒකතෝ පවාරේන්ති. ආපත්ති දුක්කටස්ස. තේ පුච්ඡන්ති, පුච්ඡිත්වා නාභිවිතරන්ති, අනභිවිතරිත්වා පාටේක්කං පවාරේන්ති. අනාපත්ති.
</Paragraph>

<Paragraph number="1058" book="vi-maha">
ඉධ පන, භික්ඛවේ, ආගන්තුකා භික්ඛූ පස්සන්ති ආවාසිකේ භික්ඛූ සමානසංවාසකේ. තේ නානාසංවාසකදිට්ඨිං පටිලභන්ති, නානාසංවාසකදිට්ඨිං පටිලභිත්වා න පුච්ඡන්ති, අපුච්ඡිත්වා ඒකතෝ පවාරේන්ති. ආපත්ති දුක්කටස්ස. තේ පුච්ඡන්ති, පුච්ඡිත්වා අභිවිතරන්ති, අභිවිතරිත්වා පාටේක්කං පවාරේන්ති. ආපත්ති දුක්කටස්ස. තේ පුච්ඡන්ති, පුච්ඡිත්වා අභිවිතරන්ති, අභිවිතරිත්වා ඒකතෝ පවාරේන්ති. අනාපත්ති.
</Paragraph>

<Paragraph number="1059" book="vi-maha">
ඉධ පන, භික්ඛවේ, ආවාසිකා භික්ඛූ පස්සන්ති ආගන්තුකේ භික්ඛූ නානාසංවාසකේ. තේ සමානසංවාසකදිට්ඨිං පටිලභන්ති, සමානසංවාසකදිට්ඨිං පටිලභිත්වා න පුච්ඡන්ති, අපුච්ඡිත්වා ඒකතෝ පවාරේන්ති. අනාපත්ති. තේ පුච්ඡන්ති, පුච්ඡිත්වා නාභිවිතරන්ති, අනභිවිතරිත්වා ඒකතෝ පවාරේන්ති. ආපත්ති දුක්කටස්ස. තේ පුච්ඡන්ති, පුච්ඡිත්වා නාභිවිතරන්ති, අනභිවිතරිත්වා පාටේක්කං පවාරේන්ති. අනාපත්ති.
</Paragraph>

<Paragraph number="1060" book="vi-maha">
ඉධ පන, භික්ඛවේ, ආවාසිකා භික්ඛූ පස්සන්ති ආගන්තුකේ භික්ඛූ සමානසංවාසකේ. තේ නානාසංවාසකදිට්ඨිං පටිලභන්ති, නානාසංවාසකදිට්ඨිං පටිලභිත්වා න පුච්ඡන්ති, අපුච්ඡිත්වා ඒකතෝ පවාරේන්ති. ආපත්ති දුක්කටස්ස. තේ පුච්ඡන්ති, පුච්ඡිත්වා අභිවිතරන්ති, අභිවිතරිත්වා පාටේක්කං පවාරේන්ති. ආපත්ති දුක්කටස්ස. තේ පුච්ඡන්ති, පුච්ඡිත්වා අභිවිතරන්ති, අභිවිතරිත්වා ඒකතෝ පවාරේන්ති. අනාපත්ති.
</Paragraph>
</Division>