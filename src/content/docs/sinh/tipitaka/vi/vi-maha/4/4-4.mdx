---
title: "4.4 ඤාතකාදිග්ගහණකථා"
tableOfContents: false
sidebar:
  order: 21
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="vi-maha">
* ඤාතකාදිග්ගහණකථා
</Paragraph>

<Division number="214" book="vi-maha">

<Paragraph number="971" book="vi-maha">
තේන ඛෝ පන සමයේන අඤ්ඤතරං භික්ඛුං තදහු පවාරණාය ඤාතකා ගණ්හිංසු. භගවතෝ ඒතමත්ථං ආරෝචේසුං. “ඉධ පන, භික්ඛවේ, භික්ඛුං තදහු පවාරණාය ඤාතකා ගණ්හන්ති. තේ ඤාතකා භික්ඛූහි ඒවමස්සු වචනීයා—  ‘ඉඞ්ඝ තුම්හේ ආයස්මන්තෝ ඉමං භික්ඛුං මුහුත්තං මුඤ්චථ, යාවායං භික්ඛු පවාරේතී’ති. ඒවඤ්චේතං ලභේථ, ඉච්චේතං කුසලං. නෝ චේ ලභේථ, තේ ඤාතකා භික්ඛූහි ඒවමස්සු වචනීයා—  ‘ඉඞ්ඝ තුම්හේ ආයස්මන්තෝ මුහුත්තං ඒකමන්තං හෝථ, යාවායං භික්ඛු පවාරණං දේතී’ති. ඒවඤ්චේතං ලභේථ, ඉච්චේතං කුසලං. නෝ චේ ලභේථ, තේ ඤාතකා භික්ඛූහි ඒවමස්සු වචනීයා—  ‘ඉඞ්ඝ තුම්හේ ආයස්මන්තෝ ඉමං භික්ඛුං මුහුත්තං නිස්සීමං නේථ, යාව සංඝෝ පවාරේතී’ති. ඒවඤ්චේතං ලභේථ, ඉච්චේතං කුසලං. නෝ චේ ලභේථ, න ත්වේව වග්ගේන සංඝේන පවාරේතබ්බං. පවාරේය්‍ය චේ, ආපත්ති දුක්කටස්ස.
</Paragraph>

<Paragraph number="972" book="vi-maha">
ඉධ පන, භික්ඛවේ, භික්ඛුං තදහු පවාරණාය රාජානෝ ගණ්හන්ති …පේ…  චෝරා ගණ්හන්ති…  ධුත්තා ගණ්හන්ති…  භික්ඛුපච්චත්ථිකා ගණ්හන්ති. තේ භික්ඛුපච්චත්ථිකා භික්ඛූහි ඒවමස්සු වචනීයා—  ‘ඉඞ්ඝ තුම්හේ ආයස්මන්තෝ ඉමං භික්ඛුං මුහුත්තං මුඤ්චථ, යාවායං භික්ඛු පවාරේතී’ති. ඒවඤ්චේතං ලභේථ, ඉච්චේතං කුසලං. නෝ චේ ලභේථ, තේ භික්ඛුපච්චත්ථිකා භික්ඛූහි ඒවමස්සු වචනීයා—  ‘ඉඞ්ඝ තුම්හේ ආයස්මන්තෝ මුහුත්තං ඒකමන්තං හෝථ, යාවායං භික්ඛු පවාරණං දේතී’ති. ඒවඤ්චේතං ලභේථ, ඉච්චේතං කුසලං. නෝ චේ ලභේථ, තේ භික්ඛුපච්චත්ථිකා භික්ඛූහි ඒවමස්සු වචනීයා—  ‘ඉඞ්ඝ තුම්හේ ආයස්මන්තෝ ඉමං භික්ඛුං මුහුත්තං නිස්සීමං නේථ, යාව සංඝෝ පවාරේතී’ති. ඒවඤ්චේතං ලභේථ, ඉච්චේතං කුසලං. නෝ චේ ලභේථ, න ත්වේව වග්ගේන සංඝේන පවාරේතබ්බං. පවාරේය්‍ය චේ, ආපත්ති දුක්කටස්සා”ති.
</Paragraph>
</Division>