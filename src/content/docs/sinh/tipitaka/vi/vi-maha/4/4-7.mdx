---
title: "4.7 ආපත්තිආවිකරණවිධි"
tableOfContents: false
sidebar:
  order: 24
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="220" book="vi-maha">

<Paragraph number="990" book="vi-maha">
තේන ඛෝ පන සමයේන අඤ්ඤතරෝ භික්ඛු පවාරයමානෝ ආපත්තිං සරති. අථ ඛෝ තස්ස භික්ඛුනෝ ඒතදහෝසි—  “භගවතා පඤ්ඤත්තං—  ‘න සාපත්තිකේන පවාරේතබ්බන්’ති. අහඤ්චම්හි ආපත්තිං ආපන්නෝ. කථං නු ඛෝ මයා පටිපජ්ජිතබ්බන්”ති? භගවතෝ ඒතමත්ථං ආරෝචේසුං.
</Paragraph>

<Paragraph number="991" book="vi-maha">
“ඉධ පන, භික්ඛවේ, භික්ඛු පවාරයමානෝ ආපත්තිං සරති. තේන, භික්ඛවේ, භික්ඛුනා සාමන්තෝ භික්ඛු ඒවමස්ස වචනීයෝ—  ‘අහං, ආවුසෝ, ඉත්ථන්නාමං ආපත්තිං ආපන්නෝ. ඉතෝ වුට්ඨහිත්වා තං ආපත්තිං පටිකරිස්සාමී’ති වත්වා පවාරේතබ්බං; න ත්වේව තප්පච්චයා පවාරණාය අන්තරායෝ කාතබ්බෝ.
</Paragraph>

<Paragraph number="992" book="vi-maha">
ඉධ පන, භික්ඛවේ, භික්ඛු පවාරයමානෝ ආපත්තියා වේමතිකෝ හෝති. තේන, භික්ඛවේ, භික්ඛුනා සාමන්තෝ භික්ඛු ඒවමස්ස වචනීයෝ—  ‘අහං, ආවුසෝ, ඉත්ථන්නාමාය ආපත්තියා වේමතිකෝ; යදා නිබ්බේමතිකෝ භවිස්සාමි තදා තං ආපත්තිං පටිකරිස්සාමී’ති වත්වා පවාරේතබ්බං; න ත්වේව තප්පච්චයා පවාරණාය අන්තරායෝ කාතබ්බෝ”ති.
</Paragraph>
</Division>