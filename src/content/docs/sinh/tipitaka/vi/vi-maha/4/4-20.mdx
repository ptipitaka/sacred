---
title: "4.20 වජ්ජනීයපුග්ගලසන්දස්සන"
tableOfContents: false
sidebar:
  order: 13
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="233" book="vi-maha">

<Paragraph number="1070" book="vi-maha">
න, භික්ඛවේ, භික්ඛුනියා නිසින්නපරිසාය පවාරේතබ්බං. යෝ පවාරේය්‍ය, ආපත්ති දුක්කටස්ස. න, භික්ඛවේ, සික්ඛමානාය …පේ…  න සාමණේරස්ස …පේ…  න සාමණේරියා …පේ…  න සික්ඛං පච්චක්ඛාතකස්ස …පේ…  න අන්තිමවත්ථුං අජ්ඣාපන්නකස්ස නිසින්නපරිසාය පවාරේතබ්බං. යෝ පවාරේය්‍ය, ආපත්ති දුක්කටස්ස.
</Paragraph>

<Paragraph number="1071" book="vi-maha">
න ආපත්තියා අදස්සනේ උක්ඛිත්තකස්ස නිසින්නපරිසාය පවාරේතබ්බං. යෝ පවාරේය්‍ය, යථාධම්මෝ කාරේතබ්බෝ. න ආපත්තියා අප්පටිකම්මේ උක්ඛිත්තකස්ස …පේ…  න පාපිකාය දිට්ඨියා අප්පටිනිස්සග්ගේ උක්ඛිත්තකස්ස නිසින්නපරිසාය පවාරේතබ්බං. යෝ පවාරේය්‍ය, යථාධම්මෝ කාරේතබ්බෝ.
</Paragraph>

<Paragraph number="1072" book="vi-maha">
න පණ්ඩකස්ස නිසින්නපරිසාය පවාරේතබ්බං. යෝ පවාරේය්‍ය, ආපත්ති දුක්කටස්ස. න ථේය්‍යසංවාසකස්ස …පේ…  න තිත්ථියපක්කන්තකස්ස …පේ…  න තිරච්ඡානගතස්ස …පේ…  න මාතුඝාතකස්ස …පේ…  න පිතුඝාතකස්ස …පේ…  න අරහන්තඝාතකස්ස …පේ…  න භික්ඛුනිදූසකස්ස …පේ…  න සංඝභේදකස්ස …පේ…  න ලෝහිතුප්පාදකස්ස …පේ…  න උභතෝබ්‍යඤ්ජනකස්ස නිසින්නපරිසාය පවාරේතබ්බං. යෝ පවාරේය්‍ය, ආපත්ති දුක්කටස්ස.
</Paragraph>

<Paragraph number="1073" book="vi-maha">
න, භික්ඛවේ, පාරිවාසිකපවාරණාදානේන පවාරේතබ්බං, අඤ්ඤත්‍ර අවුට්ඨිතාය පරිසාය. න ච, භික්ඛවේ, අප්පවාරණාය පවාරේතබ්බං, අඤ්ඤත්‍ර සංඝසාමග්ගියා”ති.

</Paragraph>
</Division>

<Paragraph number="1074" type="center" book="vi-maha">
දුතියභාණවාරෝ නිට්ඨිතෝ.
</Paragraph>