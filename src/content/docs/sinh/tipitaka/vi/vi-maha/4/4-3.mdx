---
title: "4.3 පවාරණාදානානුජානන"
tableOfContents: false
sidebar:
  order: 20
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="213" book="vi-maha">

<Paragraph number="965" book="vi-maha">
අථ ඛෝ භගවා භික්ඛූ ආමන්තේසි—  “සන්නිපතථ, භික්ඛවේ. සංඝෝ පවාරේස්සතී”ති. ඒවං වුත්තේ, අඤ්ඤතරෝ භික්ඛු භගවන්තං ඒතදවෝච—  “අත්ථි, භන්තේ, භික්ඛු ගිලානෝ, සෝ අනාගතෝ”ති. “අනුජානාමි, භික්ඛවේ, ගිලානේන භික්ඛුනා පවාරණං දාතුං. ඒවඤ්ච පන, භික්ඛවේ, දාතබ්බා—  තේන ගිලානේන භික්ඛුනා ඒකං භික්ඛුං උපසඞ්කමිත්වා ඒකංසං උත්තරාසඞ්ගං කරිත්වා උක්කුටිකං නිසීදිත්වා අඤ්ජලිං පග්ගහේත්වා ඒවමස්ස වචනීයෝ—  ‘පවාරණං දම්මි, පවාරණං මේ හර, පවාරණං මේ ආරෝචේහි, මමත්ථාය පවාරේහී’ති කායේන විඤ්ඤාපේති, වාචාය විඤ්ඤාපේති, කායේන වාචාය විඤ්ඤාපේති, දින්නා හෝති පවාරණා; න කායේන විඤ්ඤාපේති, න වාචාය විඤ්ඤාපේති, න කායේන වාචාය විඤ්ඤාපේති, න දින්නා හෝති පවාරණා. ඒවඤ්චේතං ලභේථ, ඉච්චේතං කුසලං. නෝ චේ ලභේථ, සෝ, භික්ඛවේ, ගිලානෝ භික්ඛු මඤ්චේන වා පීඨේන වා සංඝමජ්ඣේ ආනේත්වා පවාරේතබ්බං. සචේ, භික්ඛවේ, ගිලානුපට්ඨාකානං භික්ඛූනං ඒතදහෝසි—  ‘සචේ ඛෝ මයං ගිලානං ඨානා චාවේස්සාම, ආබාධෝ වා අභිවඩ්ඪිස්සති, කාලංකිරියා වා භවිස්සතී’ති න, භික්ඛවේ, ගිලානෝ භික්ඛු ඨානා චාවේතබ්බෝ. සංඝේන තත්ථ ගන්ත්වා පවාරේතබ්බං; න ත්වේව වග්ගේන සංඝේන පවාරේතබ්බං. පවාරේය්‍ය චේ, ආපත්ති දුක්කටස්ස.
</Paragraph>

<Paragraph number="966" book="vi-maha">
පවාරණහාරකෝ චේ, භික්ඛවේ, දින්නාය පවාරණාය තත්ථේව පක්කමති, අඤ්ඤස්ස දාතබ්බා පවාරණා. පවාරණහාරකෝ චේ, භික්ඛවේ, දින්නාය පවාරණාය තත්ථේව විබ්භමති …පේ…  කාලං කරෝති…  සාමණේරෝ පටිජානාති…  සික්ඛං පච්චක්ඛාතකෝ පටිජානාති…  අන්තිමවත්ථුං අජ්ඣාපන්නකෝ පටිජානාති…  උම්මත්තකෝ පටිජානාති…  ඛිත්තචිත්තෝ පටිජානාති…  වේදනාට්ටෝ පටිජානාති…  ආපත්තියා අදස්සනේ උක්ඛිත්තකෝ පටිජානාති…  ආපත්තියා අප්පටිකම්මේ උක්ඛිත්තකෝ පටිජානාති…  පාපිකාය දිට්ඨියා අප්පටිනිස්සග්ගේ උක්ඛිත්තකෝ පටිජානාති…  පණ්ඩකෝ පටිජානාති…  ථේය්‍යසංවාසකෝ පටිජානාති…  තිත්ථියපක්කන්තකෝ පටිජානාති…  තිරච්ඡානගතෝ පටිජානාති…  මාතුඝාතකෝ පටිජානාති…  පිතුඝාතකෝ පටිජානාති…  අරහන්තඝාතකෝ පටිජානාති…  භික්ඛුනිදූසකෝ පටිජානාති…  සංඝභේදකෝ පටිජානාති…  ලෝහිතුප්පාදකෝ පටිජානාති…  උභතෝබ්‍යඤ්ජනකෝ පටිජානාති, අඤ්ඤස්ස දාතබ්බා පවාරණා.
</Paragraph>

<Paragraph number="967" book="vi-maha">
පවාරණහාරකෝ චේ, භික්ඛවේ, දින්නාය පවාරණාය අන්තරාමග්ගේ පක්කමති, අනාහටා හෝති පවාරණා. පවාරණහාරකෝ චේ, භික්ඛවේ, දින්නාය පවාරණාය අන්තරාමග්ගේ විබ්භමති …පේ…  කාලං කරෝති…  සාමණේරෝ පටිජානාති…  සික්ඛං පච්චක්ඛාතකෝ පටිජානාති…  අන්තිමවත්ථුං අජ්ඣාපන්නකෝ පටිජානාති…  උම්මත්තකෝ පටිජානාති…  ඛිත්තචිත්තෝ පටිජානාති…  වේදනාට්ටෝ පටිජානාති…  ආපත්තියා අදස්සනේ උක්ඛිත්තකෝ පටිජානාති…  ආපත්තියා අප්පටිකම්මේ උක්ඛිත්තකෝ පටිජානාති…  පාපිකාය දිට්ඨියා අප්පටිනිස්සග්ගේ උක්ඛිත්තකෝ පටිජානාති…  පණ්ඩකෝ පටිජානාති…  ථේය්‍යසංවාසකෝ පටිජානාති…  තිත්ථියපක්කන්තකෝ පටිජානාති…  තිරච්ඡානගතෝ පටිජානාති…  මාතුඝාතකෝ පටිජානාති…  පිතුඝාතකෝ පටිජානාති…  අරහන්තඝාතකෝ පටිජානාති…  භික්ඛුනිදූසකෝ පටිජානාති…  සංඝභේදකෝ පටිජානාති…  ලෝහිතුප්පාදකෝ පටිජානාති…  උභතෝබ්‍යඤ්ජනකෝ පටිජානාති, අනාහටා හෝති පවාරණා.
</Paragraph>

<Paragraph number="968" book="vi-maha">
පවාරණහාරකෝ චේ, භික්ඛවේ, දින්නාය පවාරණාය සංඝප්පත්තෝ පක්කමති, ආහටා හෝති පවාරණා. පවාරණහාරකෝ චේ, භික්ඛවේ, දින්නාය පවාරණාය සංඝප්පත්තෝ විබ්භමති …පේ…  කාලං කරෝති…  සාමණේරෝ පටිජානාති…  සික්ඛං පච්චක්ඛාතකෝ පටිජානාති…  අන්තිමවත්ථුං අජ්ඣාපන්නකෝ පටිජානාති…  උම්මත්තකෝ පටිජානාති…  ඛිත්තචිත්තෝ පටිජානාති…  වේදනාට්ටෝ පටිජානාති…  ආපත්තියා අදස්සනේ උක්ඛිත්තකෝ පටිජානාති…  ආපත්තියා අප්පටිකම්මේ උක්ඛිත්තකෝ පටිජානාති…  පාපිකාය දිට්ඨියා අප්පටිනිස්සග්ගේ උක්ඛිත්තකෝ පටිජානාති…  පණ්ඩකෝ පටිජානාති…  ථේය්‍යසංවාසකෝ පටිජානාති…  තිත්ථියපක්කන්තකෝ පටිජානාති…  තිරච්ඡානගතෝ පටිජානාති…  මාතුඝාතකෝ පටිජානාති…  පිතුඝාතකෝ පටිජානාති…  අරහන්තඝාතකෝ පටිජානාති…  භික්ඛුනිදූසකෝ පටිජානාති…  සංඝභේදකෝ පටිජානාති…  ලෝහිතුප්පාදකෝ පටිජානාති…  උභතෝබ්‍යඤ්ජනකෝ පටිජානාති, ආහටා හෝති පවාරණා.
</Paragraph>

<Paragraph number="969" book="vi-maha">
පවාරණහාරකෝ චේ, භික්ඛවේ, දින්නාය පවාරණාය සංඝප්පත්තෝ සුත්තෝ නාරෝචේති, ආහටා හෝති පවාරණා. පවාරණහාරකස්ස අනාපත්ති. පවාරණහාරකෝ චේ, භික්ඛවේ, දින්නාය පවාරණාය සංඝප්පත්තෝ පමත්තෝ නාරෝචේති …පේ…  සමාපන්නෝ නාරෝචේති, ආහටා හෝති පවාරණා. පවාරණහාරකස්ස අනාපත්ති.
</Paragraph>

<Paragraph number="970" book="vi-maha">
පවාරණහාරකෝ චේ, භික්ඛවේ, දින්නාය පවාරණාය සංඝප්පත්තෝ සඤ්චිච්ච නාරෝචේති, ආහටා හෝති පවාරණා. පවාරණහාරකස්ස ආපත්ති දුක්කටස්ස. අනුජානාමි, භික්ඛවේ, තදහු පවාරණාය පවාරණං දේන්තේන ඡන්දම්පි දාතුං, සන්ති සංඝස්ස කරණීයන්”ති.
</Paragraph>
</Division>