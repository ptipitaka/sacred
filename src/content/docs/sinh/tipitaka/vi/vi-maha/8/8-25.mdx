---
title: "8.25 නග්ගියපටික්ඛේපකථා"
tableOfContents: false
sidebar:
  order: 18
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="370" book="vi-maha">

<Paragraph number="1717" book="vi-maha">
තේන ඛෝ පන සමයේන අඤ්ඤතරෝ භික්ඛු නග්ගෝ හුත්වා යේන භගවා තේනුපසඞ්කමි, උපසඞ්කමිත්වා භගවන්තං ඒතදවෝච—  “භගවා, භන්තේ, අනේකපරියායේන අප්පිච්ඡස්ස සන්තුට්ඨස්ස සල්ලේඛස්ස ධුතස්ස පාසාදිකස්ස අපචයස්ස වීරියාරම්භස්ස වණ්ණවාදී. ඉදං, භන්තේ, නග්ගියං අනේකපරියායේන අප්පිච්ඡතාය සන්තුට්ඨිතාය සල්ලේඛාය ධුතතාය පාසාදිකතාය අපචයාය වීරියාරම්භාය සංවත්තති. සාධු, භන්තේ, භගවා භික්ඛූනං නග්ගියං අනුජානාතූ”ති. විගරහි බුද්ධෝ භගවා—  “අනනුච්ඡවිකං, මෝඝපුරිස, අනනුලෝමිකං අප්පතිරූපං අස්සාමණකං අකප්පියං අකරණීයං. කථඤ්හි නාම ත්වං, මෝඝපුරිස, නග්ගියං තිත්ථියසමාදානං සමාදියිස්සසි. නේතං, මෝඝපුරිස, අප්පසන්නානං වා පසාදාය …පේ…  විගරහිත්වා …පේ…  ධම්මිං කථං කත්වා භික්ඛූ ආමන්තේසි—  “න, භික්ඛවේ, නග්ගියං තිත්ථියසමාදානං සමාදියිතබ්බං. යෝ සමාදියේය්‍ය, ආපත්ති ථුල්ලච්චයස්සා”ති.
</Paragraph>
</Division>