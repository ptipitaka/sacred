---
title: "8.26 කුසචීරාදිපටික්ඛේපකථා"
tableOfContents: false
sidebar:
  order: 19
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="371" book="vi-maha">

<Paragraph number="1718" book="vi-maha">
තේන ඛෝ පන සමයේන අඤ්ඤතරෝ භික්ඛු කුසචීරං නිවාසේත්වා …පේ…  වාකචීරං නිවාසේත්වා …පේ…  ඵලකචීරං නිවාසේත්වා …පේ…  කේසකම්බලං නිවාසේත්වා …පේ…  වාළකම්බලං නිවාසේත්වා …පේ…  උලූකපක්ඛං නිවාසේත්වා …පේ…  අජිනක්ඛිපං නිවාසේත්වා යේන භගවා තේනුපසඞ්කමි; උපසඞ්කමිත්වා භගවන්තං ඒතදවෝච—  “භගවා, භන්තේ, අනේකපරියායේන අප්පිච්ඡස්ස සන්තුට්ඨස්ස සල්ලේඛස්ස ධුතස්ස පාසාදිකස්ස අපචයස්ස වීරියාරම්භස්ස වණ්ණවාදී. ඉදං, භන්තේ, අජිනක්ඛිපං අනේකපරියායේන අප්පිච්ඡතාය සන්තුට්ඨිතාය සල්ලේඛාය ධුතතාය පාසාදිකතාය අපචයාය වීරියාරම්භාය සංවත්තති. සාධු, භන්තේ, භගවා භික්ඛූනං අජිනක්ඛිපං අනුජානාතූ”ති. විගරහි බුද්ධෝ භගවා—  “අනනුච්ඡවිකං, මෝඝපුරිස, අනනුලෝමිකං අප්පතිරූපං අස්සාමණකං අකප්පියං අකරණීයං. කථඤ්හි නාම ත්වං, මෝඝපුරිස, අජිනක්ඛිපං තිත්ථියධජං ධාරේස්සසි. නේතං, මෝඝපුරිස, අප්පසන්නානං වා පසාදාය …පේ…  විගරහිත්වා …පේ…  ධම්මිං කථං කත්වා භික්ඛූ ආමන්තේසි—  “න, භික්ඛවේ, අජිනක්ඛිපං තිත්ථියධජං ධාරේතබ්බං. යෝ ධාරේය්‍ය, ආපත්ති ථුල්ලච්චයස්සා”ති.
</Paragraph>

<Paragraph number="1719" book="vi-maha">
තේන ඛෝ පන සමයේන අඤ්ඤතරෝ භික්ඛු අක්කනාළං නිවාසේත්වා …පේ…  පෝත්ථකං නිවාසේත්වා යේන භගවා තේනුපසඞ්කමි, උපසඞ්කමිත්වා භගවන්තං ඒතදවෝච—  “භගවා, භන්තේ, අනේකපරියායේන අප්පිච්ඡස්ස සන්තුට්ඨස්ස සල්ලේඛස්ස ධුතස්ස පාසාදිකස්ස අපචයස්ස වීරියාරම්භස්ස, වණ්ණවාදී. අයං, භන්තේ, පෝත්ථකෝ අනේකපරියායේන අප්පිච්ඡතාය සන්තුට්ඨිතාය සල්ලේඛාය ධුතතාය පාසාදිකතාය අපචයාය වීරියාරම්භාය සංවත්තති. සාධු, භන්තේ, භගවා භික්ඛූනං පෝත්ථකං අනුජානාතූ”ති. විගරහි බුද්ධෝ භගවා—  “අනනුච්ඡවිකං, මෝඝපුරිස, අනනුලෝමිකං අප්පතිරූපං අස්සාමණකං අකප්පියං අකරණීයං. කථඤ්හි නාම ත්වං, මෝඝපුරිස, පෝත්ථකං නිවාසේස්සසි. නේතං, මෝඝපුරිස, අප්පසන්නානං වා පසාදාය …පේ…  විගරහිත්වා …පේ…  ධම්මිං කථං කත්වා භික්ඛූ ආමන්තේසි—  “න, භික්ඛවේ, පෝත්ථකෝ නිවාසේතබ්බෝ. යෝ නිවාසේය්‍ය, ආපත්ති දුක්කටස්සා”ති.
</Paragraph>
</Division>