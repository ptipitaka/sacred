---
title: "8.10 කම්බලානුජානනාදිකථා"
tableOfContents: false
sidebar:
  order: 2
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="338" book="vi-maha">

<Paragraph number="1594" book="vi-maha">
තේන ඛෝ පන සමයේන කාසිරාජා ජීවකස්ස කෝමාරභච්චස්ස අඩ්ඪකාසිකං කම්බලං පාහේසි උපඩ්ඪකාසිනං ඛමමානං. අථ ඛෝ ජීවකෝ කෝමාරභච්චෝ තං අඩ්ඪකාසිකං කම්බලං ආදාය යේන භගවා තේනුපසඞ්කමි, උපසඞ්කමිත්වා භගවන්තං අභිවාදේත්වා ඒකමන්තං නිසීදි. ඒකමන්තං නිසින්නෝ ඛෝ ජීවකෝ කෝමාරභච්චෝ භගවන්තං ඒතදවෝච—  “අයං මේ, භන්තේ, අඩ්ඪකාසිකෝ කම්බලෝ කාසිරඤ්ඤා පහිතෝ උපඩ්ඪකාසිනං ඛමමානෝ. පටිග්ගණ්හාතු මේ, භන්තේ, භගවා කම්බලං, යං මමස්ස දීඝරත්තං හිතාය සුඛායා”ති. පටිග්ගහේසි භගවා කම්බලං. අථ ඛෝ භගවා ජීවකං කෝමාරභච්චං ධම්මියා කථාය සන්දස්සේසි …පේ…  පදක්ඛිණං කත්වා පක්කාමි. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “අනුජානාමි, භික්ඛවේ, කම්බලන්”ති.
</Paragraph>

</Division>
<Division number="339" book="vi-maha">

<Paragraph number="1595" book="vi-maha">
තේන ඛෝ පන සමයේන සංඝස්ස උච්චාවචානි චීවරානි උප්පන්නානි හෝන්ති. අථ ඛෝ භික්ඛූනං ඒතදහෝසි—  “කිං නු ඛෝ භගවතා චීවරං අනුඤ්ඤාතං, කිං අනනුඤ්ඤාතන්”ති? භගවතෝ ඒතමත්ථං ආරෝචේසුං. “අනුජානාමි, භික්ඛවේ, ඡ චීවරානි—  ඛෝමං කප්පාසිකං කෝසේය්‍යං කම්බලං සාණං භඞ්ගන්”ති.
</Paragraph>

</Division>
<Division number="340" book="vi-maha">

<Paragraph number="1596" book="vi-maha">
තේන ඛෝ පන සමයේන යේ තේ භික්ඛූ ගහපතිචීවරං සාදියන්ති තේ කුක්කුච්චායන්තා පංසුකූලං න සාදියන්ති—  “ඒකංයේව භගවතා චීවරං අනුඤ්ඤාතං, න ද්වේ”ති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, ගහපතිචීවරං සාදියන්තේන පංසුකූලම්පි සාදියිතුං; තදුභයේනපාහං, භික්ඛවේ, සන්තුට්ඨිං වණ්ණේමී”ති.
</Paragraph>
</Division>