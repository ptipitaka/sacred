---
title: "8.11 පංසුකූලපරියේසනකථා"
tableOfContents: false
sidebar:
  order: 3
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="341" book="vi-maha">

<Paragraph number="1597" book="vi-maha">
තේන ඛෝ පන සමයේන සම්බහුලා භික්ඛූ කෝසලේසු ජනපදේ අද්ධානමග්ගප්පටිපන්නා හෝන්ති. ඒකච්චේ භික්ඛූ සුසානං ඕක්කමිංසු පංසුකූලාය, ඒකච්චේ භික්ඛූ නාගමේසුං. යේ තේ භික්ඛූ සුසානං ඕක්කමිංසු පංසුකූලාය තේ පංසුකූලානි ලභිංසු. යේ තේ භික්ඛූ නාගමේසුං තේ ඒවමාහංසු—  “අම්හාකම්පි, ආවුසෝ, භාගං දේථා”ති. තේ ඒවමාහංසු—  “න මයං, ආවුසෝ, තුම්හාකං භාගං දස්සාම. කිස්ස තුම්හේ නාගමිත්ථා”ති? භගවතෝ ඒතමත්ථං ආරෝචේසුං. “අනුජානාමි, භික්ඛවේ, නාගමේන්තානං නාකාමා භාගං දාතුන්”ති.
</Paragraph>

<Paragraph number="1598" book="vi-maha">
තේන ඛෝ පන සමයේන සම්බහුලා භික්ඛූ කෝසලේසු ජනපදේ අද්ධානමග්ගප්පටිපන්නා හෝන්ති. ඒකච්චේ භික්ඛූ සුසානං ඕක්කමිංසු පංසුකූලාය, ඒකච්චේ භික්ඛූ ආගමේසුං. යේ තේ භික්ඛූ සුසානං ඕක්කමිංසු පංසුකූලාය තේ පංසුකූලානි ලභිංසු. යේ තේ භික්ඛූ ආගමේසුං තේ ඒවමාහංසු—  “අම්හාකම්පි, ආවුසෝ, භාගං දේථා”ති. තේ ඒවමාහංසු—  “න මයං, ආවුසෝ, තුම්හාකං භාගං දස්සාම. කිස්ස තුම්හේ න ඕක්කමිත්ථා”ති? භගවතෝ ඒතමත්ථං ආරෝචේසුං. “අනුජානාමි, භික්ඛවේ, ආගමේන්තානං අකාමා භාගං දාතුන්”ති.
</Paragraph>

<Paragraph number="1599" book="vi-maha">
තේන ඛෝ පන සමයේන සම්බහුලා භික්ඛූ කෝසලේසු ජනපදේ අද්ධානමග්ගප්පටිපන්නා හෝන්ති. ඒකච්චේ භික්ඛූ පඨමං සුසානං ඕක්කමිංසු පංසුකූලාය, ඒකච්චේ භික්ඛූ පච්ඡා ඕක්කමිංසු. යේ තේ භික්ඛූ පඨමං සුසානං ඕක්කමිංසු පංසුකූලාය තේ පංසුකූලානි ලභිංසු. යේ තේ භික්ඛූ පච්ඡා ඕක්කමිංසු තේ න ලභිංසු. තේ ඒවමාහංසු—  “අම්හාකම්පි, ආවුසෝ, භාගං දේථා”ති. තේ ඒවමාහංසු—  “න මයං, ආවුසෝ, තුම්හාකං භාගං දස්සාම. කිස්ස තුම්හේ පච්ඡා ඕක්කමිත්ථා”ති? භගවතෝ ඒතමත්ථං ආරෝචේසුං. “අනුජානාමි, භික්ඛවේ, පච්ඡා ඕක්කන්තානං නාකාමා භාගං දාතුන්”ති.
</Paragraph>

<Paragraph number="1600" book="vi-maha">
තේන ඛෝ පන සමයේන සම්බහුලා භික්ඛූ කෝසලේසු ජනපදේ අද්ධානමග්ගප්පටිපන්නා හෝන්ති. තේ සදිසා සුසානං ඕක්කමිංසු පංසුකූලාය. ඒකච්චේ භික්ඛූ පංසුකූලානි ලභිංසු, ඒකච්චේ භික්ඛූ න ලභිංසු. යේ තේ භික්ඛූ න ලභිංසු, තේ ඒවමාහංසු—  “අම්හාකම්පි, ආවුසෝ, භාගං දේථා”ති. තේ ඒවමාහංසු—  “න මයං, ආවුසෝ, තුම්හාකං භාගං දස්සාම. කිස්ස තුම්හේ න ලභිත්ථා”ති? භගවතෝ ඒතමත්ථං ආරෝචේසුං. “අනුජානාමි, භික්ඛවේ, සදිසානං ඕක්කන්තානං අකාමා භාගං දාතුන්”ති.
</Paragraph>

<Paragraph number="1601" book="vi-maha">
තේන ඛෝ පන සමයේන සම්බහුලා භික්ඛූ කෝසලේසු ජනපදේ අද්ධානමග්ගප්පටිපන්නා හෝන්ති. තේ කතිකං කත්වා සුසානං ඕක්කමිංසු පංසුකූලාය. ඒකච්චේ භික්ඛූ පංසුකූලානි ලභිංසු, ඒකච්චේ භික්ඛූ න ලභිංසු. යේ තේ භික්ඛූ න ලභිංසු තේ ඒවමාහංසු—  “අම්හාකම්පි, ආවුසෝ, භාගං දේථා”ති. තේ ඒවමාහංසු—  “න මයං, ආවුසෝ, තුම්හාකං භාගං දස්සාම. කිස්ස තුම්හේ න ලභිත්ථා”ති? භගවතෝ ඒතමත්ථං ආරෝචේසුං. “අනුජානාමි, භික්ඛවේ, කතිකං කත්වා ඕක්කන්තානං අකාමා භාගං දාතුන්”ති.
</Paragraph>
</Division>