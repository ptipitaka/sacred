---
title: "8.27 සබ්බනීලකාදිපටික්ඛේපකථා"
tableOfContents: false
sidebar:
  order: 20
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="372" book="vi-maha">

<Paragraph number="1720" book="vi-maha">
තේන ඛෝ පන සමයේන ඡබ්බග්ගියා භික්ඛූ සබ්බනීලකානි චීවරානි ධාරේන්ති …පේ…  සබ්බපීතකානි චීවරානි ධාරේන්ති …පේ…  සබ්බලෝහිතකානි චීවරානි ධාරේන්ති …පේ…  සබ්බමඤ්ජිට්ඨකානි චීවරානි ධාරේන්ති …පේ…  සබ්බකණ්හානි චීවරානි ධාරේන්ති …පේ…  සබ්බමහාරඞ්ගරත්තානි චීවරානි ධාරේන්ති …පේ…  සබ්බමහානාමරත්තානි චීවරානි ධාරේන්ති …පේ…  අච්ඡින්නදසානි චීවරානි ධාරේන්ති …පේ…  දීඝදසානි චීවරානි ධාරේන්ති …පේ…  පුප්ඵදසානි චීවරානි ධාරේන්ති …පේ…  ඵණදසානි චීවරානි ධාරේන්ති …පේ…  කඤ්චුකං ධාරේන්ති …පේ…  තිරීටකං ධාරේන්ති …පේ…  වේඨනං ධාරේන්ති. මනුස්සා උජ්ඣායන්ති ඛිය්‍යන්ති විපාචේන්ති—  “කථඤ්හි නාම සමණා සක්‍යපුත්තියා වේඨනං ධාරේස්සන්ති, සේය්‍යථාපි ගිහී කාමභෝගිනෝ”ති. භගවතෝ ඒතමත්ථං ආරෝචේසුං. “න, භික්ඛවේ, සබ්බනීලකානි චීවරානි ධාරේතබ්බානි, න සබ්බපීතකානි චීවරානි ධාරේතබ්බානි, න සබ්බලෝහිතකානි චීවරානි ධාරේතබ්බානි, න සබ්බමඤ්ජිට්ඨකානි චීවරානි ධාරේතබ්බානි, න සබ්බකණ්හානි චීවරානි ධාරේතබ්බානි, න සබ්බමහාරඞ්ගරත්තානි චීවරානි ධාරේතබ්බානි, න සබ්බමහානාමරත්තානි චීවරානි ධාරේතබ්බානි, න අච්ඡින්නදසානි චීවරානි ධාරේතබ්බානි, න දීඝදසානි චීවරානි ධාරේතබ්බානි, න පුප්ඵදසානි චීවරානි ධාරේතබ්බානි, න ඵණදසානි චීවරානි ධාරේතබ්බානි, න කඤ්චුකං ධාරේතබ්බං, න තිරීටකං ධාරේතබ්බං, න වේඨනං ධාරේතබ්බං. යෝ ධාරේය්‍ය, ආපත්ති දුක්කටස්සා”ති.
</Paragraph>
</Division>