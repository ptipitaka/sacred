---
title: "9.5 පාරිවාසිකාදිකථා"
tableOfContents: false
sidebar:
  order: 32
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="393" book="vi-maha">

<Paragraph number="1806" book="vi-maha">
පාරිවාසිකචතුත්ථෝ චේ, භික්ඛවේ, පරිවාසං දදේය්‍ය, මූලාය පටිකස්සේය්‍ය, මානත්තං දදේය්‍ය, තංවීසෝ අබ්භේය්‍ය—  අකම්මං න ච කරණීයං. මූලායපටිකස්සනාරහචතුත්ථෝ චේ, භික්ඛවේ, පරිවාසං දදේය්‍ය, මූලාය පටිකස්සේය්‍ය, මානත්තං දදේය්‍ය, තංවීසෝ අබ්භේය්‍ය—  අකම්මං න ච කරණීයං. මානත්තාරහචතුත්ථෝ චේ, භික්ඛවේ, පරිවාසං දදේය්‍ය, මූලාය පටිකස්සේය්‍ය, මානත්තං දදේය්‍ය, තංවීසෝ අබ්භේය්‍ය—  අකම්මං න ච කරණීයං. මානත්තචාරිකචතුත්ථෝ චේ, භික්ඛවේ, පරිවාසං දදේය්‍ය, මූලාය පටිකස්සේය්‍ය, මානත්තං දදේය්‍ය, තංවීසෝ අබ්භේය්‍ය—  අකම්මං න ච කරණීයං. අබ්භානාරහචතුත්ථෝ චේ, භික්ඛවේ, පරිවාසං දදේය්‍ය, මූලාය පටිකස්සේය්‍ය, මානත්තං දදේය්‍ය, තංවීසෝ අබ්භේය්‍ය—  අකම්මං න ච කරණීයං.
</Paragraph>

</Division>
<Division number="394" book="vi-maha">

<Paragraph number="1807" book="vi-maha">
ඒකච්චස්ස, භික්ඛවේ, සංඝමජ්ඣේ පටික්කෝසනා රුහති, ඒකච්චස්ස න රුහති. කස්ස ච, භික්ඛවේ, සංඝමජ්ඣේ පටික්කෝසනා න රුහති? භික්ඛුනියා, භික්ඛවේ, සංඝමජ්ඣේ පටික්කෝසනා න රුහති. සික්ඛමානාය, භික්ඛවේ …පේ…  සාමණේරස්ස, භික්ඛවේ…  සාමණේරියා, භික්ඛවේ…  සික්ඛාපච්චක්ඛාතකස්ස, භික්ඛවේ…  අන්තිමවත්ථුං අජ්ඣාපන්නකස්ස, භික්ඛවේ…  උම්මත්තකස්ස, භික්ඛවේ…  ඛිත්තචිත්තස්ස, භික්ඛවේ…  වේදනාට්ටස්ස, භික්ඛවේ…  ආපත්තියා අදස්සනේ උක්ඛිත්තකස්ස, භික්ඛවේ…  ආපත්තියා අප්පටිකම්මේ උක්ඛිත්තකස්ස, භික්ඛවේ…  පාපිකාය දිට්ඨියා අප්පටිනිස්සග්ගේ උක්ඛිත්තකස්ස, භික්ඛවේ…  පණ්ඩකස්ස, භික්ඛවේ…  ථේය්‍යසංවාසකස්ස, භික්ඛවේ…  තිත්ථියපක්කන්තකස්ස, භික්ඛවේ…  තිරච්ඡානගතස්ස, භික්ඛවේ…  මාතුඝාතකස්ස, භික්ඛවේ…  පිතුඝාතකස්ස, භික්ඛවේ…  අරහන්තඝාතකස්ස, භික්ඛවේ…  භික්ඛුනිදූසකස්ස, භික්ඛවේ…  සංඝභේදකස්ස, භික්ඛවේ…  ලෝහිතුප්පාදකස්ස, භික්ඛවේ…  උභතෝබ්‍යඤ්ජනකස්ස, භික්ඛවේ…  නානාසංවාසකස්ස, භික්ඛවේ…  නානාසීමාය ඨිතස්ස, භික්ඛවේ…  ඉද්ධියා වේහාසේ ඨිතස්ස, භික්ඛවේ, යස්ස සංඝෝ කම්මං කරෝති, තස්ස ච, භික්ඛවේ, සංඝමජ්ඣේ පටික්කෝසනා න රුහති. ඉමේසං ඛෝ, භික්ඛවේ, සංඝමජ්ඣේ පටික්කෝසනා න රුහති.
</Paragraph>

<Paragraph number="1808" book="vi-maha">
කස්ස ච, භික්ඛවේ, සංඝමජ්ඣේ පටික්කෝසනා රුහති? භික්ඛුස්ස, භික්ඛවේ, පකතත්තස්ස සමානසංවාසකස්ස සමානසීමාය ඨිතස්ස අන්තමසෝ ආනන්තරිකස්සාපි භික්ඛුනෝ විඤ්ඤාපේන්තස්ස සංඝමජ්ඣේ පටික්කෝසනා රුහති. ඉමස්ස, භික්ඛවේ, සංඝමජ්ඣේ පටික්කෝසනා රුහති.
</Paragraph>
</Division>