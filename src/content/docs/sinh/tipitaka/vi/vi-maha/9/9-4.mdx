---
title: "9.4 චතුවග්ගකරණාදිකථා"
tableOfContents: false
sidebar:
  order: 31
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="388" book="vi-maha">

<Paragraph number="1797" book="vi-maha">
පඤ්ච සංඝා—  චතුවග්ගෝ භික්ඛුසංඝෝ පඤ්චවග්ගෝ භික්ඛුසංඝෝ, දසවග්ගෝ භික්ඛුසංඝෝ, වීසතිවග්ගෝ භික්ඛුසංඝෝ, අතිරේකවීසතිවග්ගෝ භික්ඛුසංඝෝ. තත්‍ර, භික්ඛවේ, ය්වායං චතුවග්ගෝ භික්ඛුසංඝෝ, ඨපේත්වා තීණි කම්මානි—  උපසම්පදං පවාරණං අබ්භානං, ධම්මේන සමග්ගෝ සබ්බකම්මේසු කම්මප්පත්තෝ. තත්‍ර, භික්ඛවේ, ය්වායං පඤ්චවග්ගෝ භික්ඛුසංඝෝ, ඨපේත්වා ද්වේ කම්මානි—  මජ්ඣිමේසු ජනපදේසු උපසම්පදං අබ්භානං, ධම්මේන සමග්ගෝ සබ්බකම්මේසු කම්මප්පත්තෝ. තත්‍ර, භික්ඛවේ, ය්වායං දසවග්ගෝ භික්ඛුසංඝෝ, ඨපේත්වා ඒකං කම්මං—  අබ්භානං, ධම්මේන සමග්ගෝ සබ්බකම්මේසු කම්මප්පත්තෝ. තත්‍ර, භික්ඛවේ, ය්වායං වීසතිවග්ගෝ භික්ඛුසංඝෝ ධම්මේන සමග්ගෝ සබ්බකම්මේසු කම්මප්පත්තෝ. තත්‍ර, භික්ඛවේ, ය්වායං අතිරේකවීසතිවග්ගෝ භික්ඛුසංඝෝ ධම්මේන සමග්ගෝ සබ්බකම්මේසු කම්මප්පත්තෝ.
</Paragraph>

</Division>
<Division number="389" book="vi-maha">

<Paragraph number="1798" book="vi-maha">
චතුවග්ගකරණඤ්චේ, භික්ඛවේ, කම්මං භික්ඛුනිචතුත්ථෝ කම්මං කරේය්‍ය—  අකම්මං න ච කරණීයං. චතුවග්ගකරණඤ්චේ, භික්ඛවේ, කම්මං සික්ඛමානචතුත්ථෝ කම්මං කරේය්‍ය…  අකම්මං න ච කරණීයං …පේ… . සාමණේරචතුත්ථෝ කම්මං කරේය්‍ය…  අකම්මං න ච කරණීයං. සාමණේරිචතුත්ථෝ කම්මං කරේය්‍ය…  අකම්මං න ච කරණීයං. සික්ඛං පච්චක්ඛාතකචතුත්ථෝ කම්මං කරේය්‍ය…  අකම්මං න ච කරණීයං. අන්තිමවත්ථුං අජ්ඣාපන්නකචතුත්ථෝ කම්මං කරේය්‍ය…  අකම්මං න ච කරණීයං. ආපත්තියා අදස්සනේ උක්ඛිත්තකචතුත්ථෝ කම්මං කරේය්‍ය…  අකම්මං න ච කරණීයං. ආපත්තියා අප්පටිකම්මේ උක්ඛිත්තකචතුත්ථෝ කම්මං කරේය්‍ය…  අකම්මං න ච කරණීයං. පාපිකාය දිට්ඨියා අප්පටිනිස්සග්ගේ උක්ඛිත්තකචතුත්ථෝ කම්මං කරේය්‍ය…  අකම්මං න ච කරණීයං. පණ්ඩකචතුත්ථෝ කම්මං කරේය්‍ය…  අකම්මං න ච කරණීයං. ථේය්‍යසංවාසකචතුත්ථෝ කම්මං කරේය්‍ය…  අකම්මං න ච කරණීයං. තිත්ථියපක්කන්තකචතුත්ථෝ කම්මං කරේය්‍ය…  අකම්මං න ච කරණීයං. තිරච්ඡානගතචතුත්ථෝ කම්මං කරේය්‍ය…  අකම්මං න ච කරණීයං. මාතුඝාතකචතුත්ථෝ කම්මං කරේය්‍ය…  අකම්මං න ච කරණීයං. පිතුඝාතකචතුත්ථෝ කම්මං කරේය්‍ය…  අකම්මං න ච කරණීයං. අරහන්තඝාතකචතුත්ථෝ කම්මං කරේය්‍ය…  අකම්මං න ච කරණීයං. භික්ඛුනිදූසකචතුත්ථෝ කම්මං කරේය්‍ය…  අකම්මං න ච කරණීයං. සංඝභේදකචතුත්ථෝ කම්මං කරේය්‍ය…  අකම්මං න ච කරණීයං. ලෝහිතුප්පාදකචතුත්ථෝ කම්මං කරේය්‍ය…  අකම්මං න ච කරණීයං. උභතෝබ්‍යඤ්ජනකචතුත්ථෝ කම්මං කරේය්‍ය…  අකම්මං න ච කරණීයං. නානාසංවාසකචතුත්ථෝ කම්මං කරේය්‍ය…  අකම්මං න ච කරණීයං. නානාසීමාය ඨිතචතුත්ථෝ කම්මං කරේය්‍ය…  අකම්මං න ච කරණීයං. ඉද්ධියා වේහාසේ ඨිතචතුත්ථෝ කම්මං කරේය්‍ය…  අකම්මං න ච කරණීයං. යස්ස සංඝෝ කම්මං කරෝති, තංචතුත්ථෝ කම්මං කරේය්‍ය…  අකම්මං න ච කරණීයං.

</Paragraph>
</Division>

<Paragraph number="1799" type="center" book="vi-maha">
චතුවග්ගකරණං.


</Paragraph>

<Division number="390" book="vi-maha">

<Paragraph number="1800" book="vi-maha">
පඤ්චවග්ගකරණඤ්චේ, භික්ඛවේ, කම්මං භික්ඛුනිපඤ්චමෝ කම්මං කරේය්‍ය…  අකම්මං න ච කරණීයං. පඤ්චවග්ගකරණඤ්චේ, භික්ඛවේ, කම්මං සික්ඛමානපඤ්චමෝ කම්මං කරේය්‍ය …පේ… . සාමණේරපඤ්චමෝ කම්මං කරේය්‍ය…  සාමණේරිපඤ්චමෝ කම්මං කරේය්‍ය…  සික්ඛං පච්චක්ඛාතකපඤ්චමෝ කම්මං කරේය්‍ය…  අන්තිමවත්ථුං අජ්ඣාපන්නකපඤ්චමෝ කම්මං කරේය්‍ය…  ආපත්තියා අදස්සනේ උක්ඛිත්තකපඤ්චමෝ කම්මං කරේය්‍ය…  ආපත්තියා අප්පටිකම්මේ උක්ඛිත්තකපඤ්චමෝ කම්මං කරේය්‍ය…  පාපිකාය දිට්ඨියා අප්පටිනිස්සග්ගේ උක්ඛිත්තකපඤ්චමෝ කම්මං කරේය්‍ය…  පණ්ඩකපඤ්චමෝ කම්මං කරේය්‍ය…  ථේය්‍යසංවාසකපඤ්චමෝ කම්මං කරේය්‍ය…  තිත්ථියපක්කන්තකපඤ්චමෝ කම්මං කරේය්‍ය…  තිරච්ඡානගතපඤ්චමෝ කම්මං කරේය්‍ය…  මාතුඝාතකපඤ්චමෝ කම්මං කරේය්‍ය…  පිතුඝාතකපඤ්චමෝ කම්මං කරේය්‍ය…  අරහන්තඝාතකපඤ්චමෝ කම්මං කරේය්‍ය…  භික්ඛුනිදූසකපඤ්චමෝ කම්මං කරේය්‍ය…  සංඝභේදකපඤ්චමෝ කම්මං කරේය්‍ය…  ලෝහිතුප්පාදකපඤ්චමෝ කම්මං කරේය්‍ය…  උභතෝබ්‍යඤ්ජනකපඤ්චමෝ කම්මං කරේය්‍ය…  නානාසංවාසකපඤ්චමෝ කම්මං කරේය්‍ය…  නානාසීමාය ඨිතපඤ්චමෝ කම්මං කරේය්‍ය…  ඉද්ධියා වේහාසේ ඨිතපඤ්චමෝ කම්මං කරේය්‍ය…  යස්ස සංඝෝ කම්මං කරෝති, තංපඤ්චමෝ කම්මං කරේය්‍ය—  අකම්මං න ච කරණීයං.

</Paragraph>
</Division>

<Paragraph number="1801" type="center" book="vi-maha">
පඤ්චවග්ගකරණං.


</Paragraph>

<Division number="391" book="vi-maha">

<Paragraph number="1802" book="vi-maha">
දසවග්ගකරණඤ්චේ, භික්ඛවේ, කම්මං භික්ඛුනිදසමෝ කම්මං කරේය්‍ය, අකම්මං න ච කරණීයං. දසවග්ගකරණඤ්චේ, භික්ඛවේ, කම්මං සික්ඛමානදසමෝ කම්මං කරේය්‍ය, අකම්මං න ච කරණීයං …පේ… . දසවග්ගකරණඤ්චේ, භික්ඛවේ, කම්මං යස්ස සංඝෝ කම්මං කරෝති, තංදසමෝ කම්මං කරේය්‍ය—  අකම්මං න ච කරණීයං.

</Paragraph>
</Division>

<Paragraph number="1803" type="center" book="vi-maha">
දසවග්ගකරණං.


</Paragraph>

<Division number="392" book="vi-maha">

<Paragraph number="1804" book="vi-maha">
වීසතිවග්ගකරණඤ්චේ, භික්ඛවේ, කම්මං භික්ඛුනිවීසෝ කම්මං කරේය්‍ය—  අකම්මං න ච කරණීයං. වීසතිවග්ගකරණඤ්චේ, භික්ඛවේ, කම්මං සික්ඛමානවීසෝ කම්මං කරේය්‍ය …පේ…  සාමණේරවීසෝ කම්මං කරේය්‍ය…  සාමණේරිවීසෝ කම්මං කරේය්‍ය…  සික්ඛං පච්චක්ඛාතකවීසෝ කම්මං කරේය්‍ය…  අන්තිමවත්ථුං අජ්ඣාපන්නකවීසෝ කම්මං කරේය්‍ය…  ආපත්තියා අදස්සනේ උක්ඛිත්තකවීසෝ කම්මං කරේය්‍ය…  ආපත්තියා අප්පටිකම්මේ උක්ඛිත්තකවීසෝ කම්මං කරේය්‍ය…  පාපිකාය දිට්ඨියා අප්පටිනිස්සග්ගේ උක්ඛිත්තකවීසෝ කම්මං කරේය්‍ය…  පණ්ඩකවීසෝ කම්මං කරේය්‍ය…  ථේය්‍යසංවාසකවීසෝ කම්මං කරේය්‍ය…  තිත්ථියපක්කන්තකවීසෝ කම්මං කරේය්‍ය…  තිරච්ඡානගතවීසෝ කම්මං කරේය්‍ය…  මාතුඝාතකවීසෝ කම්මං කරේය්‍ය…  පිතුඝාතකවීසෝ කම්මං කරේය්‍ය…  අරහන්තඝාතකවීසෝ කම්මං කරේය්‍ය…  භික්ඛුනිදූසකවීසෝ කම්මං කරේය්‍ය…  සංඝභේදකවීසෝ කම්මං කරේය්‍ය…  ලෝහිතුප්පාදකවීසෝ කම්මං කරේය්‍ය…  උභතෝබ්‍යඤ්ජනකවීසෝ කම්මං කරේය්‍ය…  නානාසංවාසකවීසෝ කම්මං කරේය්‍ය…  නානාසීමාය ඨිතවීසෝ කම්මං කරේය්‍ය…  ඉද්ධියා වේහාසේ ඨිතවීසෝ කම්මං කරේය්‍ය…  යස්ස සංඝෝ කම්මං කරෝති, තංවීසෝ කම්මං කරේය්‍ය—  අකම්මං න ච කරණීයං.

</Paragraph>
</Division>

<Paragraph number="1805" type="center" book="vi-maha">
වීසතිවග්ගකරණං.
</Paragraph>