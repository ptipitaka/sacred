---
title: "9.11 පබ්බාජනීයකම්මකථා"
tableOfContents: false
sidebar:
  order: 3
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="413" book="vi-maha">

<Paragraph number="1848" book="vi-maha">
ඉධ පන, භික්ඛවේ, භික්ඛු කුලදූසකෝ හෝති පාපසමාචාරෝ. තත්‍ර චේ භික්ඛූනං ඒවං හෝති—  ‘අයං ඛෝ, ආවුසෝ, භික්ඛු කුලදූසකෝ පාපසමාචාරෝ. හන්දස්ස මයං පබ්බාජනීයකම්මං කරෝමා’ති. තේ තස්ස පබ්බාජනීයකම්මං කරෝන්ති—  අධම්මේන වග්ගා. සෝ තම්හා ආවාසා අඤ්ඤං ආවාසං ගච්ඡති. තත්ථපි භික්ඛූනං ඒවං හෝති—  ‘අයං ඛෝ, ආවුසෝ, භික්ඛු සංඝේන පබ්බාජනීයකම්මකතෝ අධම්මේන වග්ගේහි. හන්දස්ස මයං පබ්බාජනීයකම්මං කරෝමා’ති. තේ තස්ස පබ්බාජනීයකම්මං කරෝන්ති—  අධම්මේන සමග්ගා …පේ…  ධම්මේන වග්ගා…  ධම්මපතිරූපකේන වග්ගා…  ධම්මපතිරූපකේන සමග්ගා …පේ… .

</Paragraph>
</Division>

<Paragraph number="1849" type="center" book="vi-maha">
චක්කං කාතබ්බං.
</Paragraph>