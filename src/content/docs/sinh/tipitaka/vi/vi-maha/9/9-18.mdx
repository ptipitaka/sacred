---
title: "9.18 පබ්බාජනීයකම්මපටිප්පස්සද්ධිකථා"
tableOfContents: false
sidebar:
  order: 10
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="424" book="vi-maha">

<Paragraph number="1865" book="vi-maha">
ඉධ පන, භික්ඛවේ, භික්ඛු සංඝේන පබ්බාජනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, පබ්බාජනීයස්ස කම්මස්ස පටිප්පස්සද්ධිං යාචති. තත්‍ර චේ භික්ඛූනං ඒවං හෝති—  ‘අයං ඛෝ, ආවුසෝ, භික්ඛු සංඝේන පබ්බාජනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, පබ්බාජනීයස්ස කම්මස්ස පටිප්පස්සද්ධිං යාචති. හන්දස්ස මයං පබ්බාජනීයකම්මං පටිප්පස්සම්භේමා’ති. තේ තස්ස පබ්බාජනීයකම්මං පටිප්පස්සම්භේන්ති—  අධම්මේන වග්ගා. සෝ තම්හා ආවාසා අඤ්ඤං ආවාසං ගච්ඡති. තත්ථපි භික්ඛූනං ඒවං හෝති—  ‘ඉමස්ස ඛෝ, ආවුසෝ, භික්ඛුනෝ සංඝේන පබ්බාජනීයකම්මං පටිප්පස්සද්ධං අධම්මේන වග්ගේහි. හන්දස්ස මයං පබ්බාජනීයකම්මං පටිප්පස්සම්භේමා’ති. තේ තස්ස පබ්බාජනීයකම්මං පටිප්පස්සම්භේන්ති—  අධම්මේන සමග්ගා …පේ…  ධම්මේන වග්ගා…  ධම්මපතිරූපකේන වග්ගා…  ධම්මපතිරූපකේන සමග්ගා …පේ… .

</Paragraph>
</Division>

<Paragraph number="1866" type="center" book="vi-maha">
චක්කං කාතබ්බං.
</Paragraph>