---
title: "9.36 අප්පටිනිස්සග්ගේඋක්ඛේපනීයකම්මපටිප්පස්සද්ධිකථා"
tableOfContents: false
sidebar:
  order: 30
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="450" book="vi-maha">

<Paragraph number="1896" book="vi-maha">
ඉධ පන, භික්ඛවේ, භික්ඛු සංඝේන පාපිකාය දිට්ඨියා අප්පටිනිස්සග්ගේ උක්ඛේපනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, පාපිකාය දිට්ඨියා අප්පටිනිස්සග්ගේ උක්ඛේපනීයස්ස කම්මස්ස පටිප්පස්සද්ධිං යාචති. තත්‍ර චේ භික්ඛූනං ඒවං හෝති—  ‘අයං ඛෝ, ආවුසෝ, භික්ඛු සංඝේන පාපිකාය දිට්ඨියා අප්පටිනිස්සග්ගේ උක්ඛේපනීයකම්මකතෝ සම්මා වත්තති, ලෝමං පාතේති, නේත්ථාරං වත්තති, පාපිකාය දිට්ඨියා අප්පටිනිස්සග්ගේ උක්ඛේපනීයස්ස කම්මස්ස පටිප්පස්සද්ධිං යාචති. හන්දස්ස මයං පාපිකාය දිට්ඨියා අප්පටිනිස්සග්ගේ උක්ඛේපනීයකම්මං පටිප්පස්සම්භේමා’ති. තේ තස්ස පාපිකාය දිට්ඨියා අප්පටිනිස්සග්ගේ උක්ඛේපනීයකම්මං පටිප්පස්සම්භේන්ති—  අධම්මේන වග්ගා …පේ…  අධම්මේන සමග්ගා…  ධම්මේන වග්ගා…  ධම්මපතිරූපකේන වග්ගා…  ධම්මපතිරූපකේන සමග්ගා. තත්‍රට්ඨෝ සංඝෝ විවදති—  ‘අධම්මේන වග්ගකම්මං, අධම්මේන සමග්ගකම්මං, ධම්මේන වග්ගකම්මං, ධම්මපතිරූපකේන වග්ගකම්මං, ධම්මපතිරූපකේන සමග්ගකම්මං, අකතං කම්මං දුක්කටං කම්මං පුන කාතබ්බං කම්මන්’ති. තත්‍ර, භික්ඛවේ, යේ තේ භික්ඛූ ඒවමාහංසු—  ‘ධම්මපතිරූපකේන සමග්ගකම්මන්’ති, යේ ච තේ භික්ඛූ ඒවමාහංසු—  ‘අකතං කම්මං දුක්කටං කම්මං පුන කාතබ්බං කම්මන්’ති, ඉමේ තත්ථ භික්ඛූ ධම්මවාදිනෝ. ඉමේපි පඤ්ච වාරා සංඛිත්තා”.

</Paragraph>
</Division>

<Paragraph number="1897" type="center" book="vi-maha">
චම්පේය්‍යක්ඛන්ධකෝ නවමෝ.



</Paragraph>

<Paragraph number="1898" type="center" book="vi-maha">
තස්සුද්දානං


</Paragraph>

<Paragraph number="1899" type="verses" book="vi-maha">
_චම්පායං භගවා ආසි,_  
_වත්ථු වාසභගාමකේ;_  
_ආගන්තුකානමුස්සුක්කං,_  
_අකාසි ඉච්ඡිතබ්බකේ._  

</Paragraph>

<Paragraph number="1900" book="vi-maha">
_පකතඤ්ඤුනෝති ඤත්වා,_  
උස්සුක්කං න කරී තදා;_  
උක්ඛිත්තෝ න කරෝතීති,_  
_සාගමා ජිනසන්තිකේ._  

</Paragraph>

<Paragraph number="1901" type="verses" book="vi-maha">
_අධම්මේන වග්ගකම්මං,_  
_සමග්ගං අධම්මේන ච;_  
_ධම්මේන වග්ගකම්මඤ්ච,_  
_පතිරූපකේන වග්ගිකං._  

</Paragraph>

<Paragraph number="1902" type="verses" book="vi-maha">
_පතිරූපකේන සමග්ගං,_  
_ඒකෝ උක්ඛිපතේකකං;_  
_ඒකෝ ච ද්වේ සම්බහුලේ,_  
_සංඝං උක්ඛිපතේකකෝ._  

</Paragraph>

<Paragraph number="1903" type="verses" book="vi-maha">
_දුවේපි සම්බහුලාපි,_  
_සංඝෝ සංඝඤ්ච උක්ඛිපි;_  
_සබ්බඤ්ඤුපවරෝ සුත්වා,_  
_අධම්මන්ති පටික්ඛිපි._  

</Paragraph>

<Paragraph number="1904" type="verses" book="vi-maha">
_ඤත්තිවිපන්නං යං කම්මං,_  
_සම්පන්නං අනුසාවනං;_  
_අනුස්සාවනවිපන්නං,_  
_සම්පන්නං ඤත්තියා ච යං._  

</Paragraph>

<Paragraph number="1905" type="verses" book="vi-maha">
උභයේන විපන්නඤ්ච,_  
_අඤ්ඤත්‍ර ධම්මමේව ච;_  
_විනයා සත්ථු පටිකුට්ඨං,_  
_කුප්පං අට්ඨානාරහිකං._  

</Paragraph>

<Paragraph number="1906" type="verses" book="vi-maha">
_අධම්මවග්ගං සමග්ගං,_  
_ධම්ම පතිරූපානි යේ දුවේ;_  
_ධම්මේනේව ච සාමග්ගිං,_  
_අනුඤ්ඤාසි තථාගතෝ._  

</Paragraph>

<Paragraph number="1907" type="verses" book="vi-maha">
_චතුවග්ගෝ පඤ්චවග්ගෝ,_  
_දසවග්ගෝ ච වීසති;_  
_පරෝවීසතිවග්ගෝ ච,_  
_සංඝෝ පඤ්චවිධෝ තථා._  

</Paragraph>

<Paragraph number="1908" type="verses" book="vi-maha">
_ඨපේත්වා උපසම්පදං,_  
_යඤ්ච කම්මං පවාරණං;_  
_අබ්භානකම්මේන සහ,_  
_චතුවග්ගේහි කම්මිකෝ._  

</Paragraph>

<Paragraph number="1909" type="verses" book="vi-maha">
_දුවේ කම්මේ ඨපේත්වාන,_  
_මජ්ඣදේසූපසම්පදං;_  
_අබ්භානං පඤ්චවග්ගිකෝ,_  
_සබ්බකම්මේසු කම්මිකෝ._  

</Paragraph>

<Paragraph number="1910" type="verses" book="vi-maha">
_අබ්භානේකං ඨපේත්වාන,_  
_යේ භික්ඛූ දසවග්ගිකා;_  
_සබ්බකම්මකරෝ සංඝෝ,_  
_වීසෝ සබ්බත්ථ කම්මිකෝ._  

</Paragraph>

<Paragraph number="1911" type="verses" book="vi-maha">
_භික්ඛුනී සික්ඛමානා ච,_  
_සාමණේරෝ සාමණේරී;_  
_පච්චක්ඛාතන්තිමවත්ථූ,_  
උක්ඛිත්තාපත්තිදස්සනේ._  

</Paragraph>

<Paragraph number="1912" type="verses" book="vi-maha">
_අප්පටිකම්මේ දිට්ඨියා,_  
_පණ්ඩකෝ ථේය්‍යසංවාසකං;_  
_තිත්ථියා තිරච්ඡානගතං,_  
_මාතු පිතු ච ඝාතකං._  

</Paragraph>

<Paragraph number="1913" type="verses" book="vi-maha">
_අරහං භික්ඛුනීදූසි,_  
_භේදකං ලෝහිතුප්පාදං;_  
_බ්‍යඤ්ජනං නානාසංවාසං,_  
_නානාසීමාය ඉද්ධියා._  

</Paragraph>

<Paragraph number="1914" type="verses" book="vi-maha">
_යස්ස සංඝෝ කරේ කම්මං,_  
_හෝන්තේතේ චතුවීසති;_  
_සම්බුද්ධේන පටික්ඛිත්තා,_  
_න හේතේ ගණපූරකා._  

</Paragraph>

<Paragraph number="1915" type="verses" book="vi-maha">
_පාරිවාසිකචතුත්ථෝ,_  
_පරිවාසං දදේය්‍ය වා;_  
_මූලා මානත්තමබ්භේය්‍ය,_  
_අකම්මං න ච කරණං._  

</Paragraph>

<Paragraph number="1916" type="verses" book="vi-maha">
_මූලා අරහමානත්තා,_  
_අබ්භානාරහමේව ච;_  
_න කම්මකාරකා පඤ්ච,_  
_සම්බුද්ධේන පකාසිතා._  

</Paragraph>

<Paragraph number="1917" type="verses" book="vi-maha">
_භික්ඛුනී සික්ඛමානා ච,_  
_සාමණේරෝ සාමණේරිකා;_  
_පච්චක්ඛන්තිමෞම්මත්තා,_  
_ඛිත්තාවේදනදස්සනේ._  

</Paragraph>

<Paragraph number="1918" type="verses" book="vi-maha">
_අප්පටිකම්මේ දිට්ඨියා,_  
_පණ්ඩකාපි ච බ්‍යඤ්ජනා;_  
_නානාසංවාසකා සීමා,_  
_වේහාසං යස්ස කම්ම ච._  

</Paragraph>

<Paragraph number="1919" type="verses" book="vi-maha">
_අට්ඨාරසන්නමේතේසං,_  
_පටික්කෝසං න රුහති;_  
_භික්ඛුස්ස පකතත්තස්ස,_  
_රුහති පටික්කෝසනා._  

</Paragraph>

<Paragraph number="1920" type="verses" book="vi-maha">
_සුද්ධස්ස දුන්නිසාරිතෝ,_  
_බාලෝ හි සුනිස්සාරිතෝ;_  
_පණ්ඩකෝ ථේය්‍යසංවාසෝ,_  
_පක්කන්තෝ තිරච්ඡානගතෝ._  

</Paragraph>

<Paragraph number="1921" type="verses" book="vi-maha">
_මාතු පිතු අරහන්ත,_  
_දූසකෝ සංඝභේදකෝ;_  
_ලෝහිතුප්පාදකෝ චේව,_  
උභතෝබ්‍යඤ්ජනෝ ච යෝ._  

</Paragraph>

<Paragraph number="1922" type="verses" book="vi-maha">
_ඒකාදසන්නං ඒතේසං,_  
_ඕසාරණං න යුජ්ජති;_  
_හත්ථපාදං තදුභයං,_  
_කණ්ණනාසං තදූභයං._  

</Paragraph>

<Paragraph number="1923" type="verses" book="vi-maha">
_අඞ්ගුලි අළකණ්ඩරං,_  
_ඵණං ඛුජ්ජෝ ච වාමනෝ;_  
_ගණ්ඩී ලක්ඛණකසා ච,_  
_ලිඛිතකෝ ච සීපදී._  

</Paragraph>

<Paragraph number="1924" type="verses" book="vi-maha">
_පාපා පරිසකාණෝ ච,_  
_කුණී ඛඤ්ජෝ හතෝපි ච;_  
ඉරියාපථදුබ්බලෝ,_  
_අන්ධෝ මූගෝ ච බධිරෝ._  

</Paragraph>

<Paragraph number="1925" type="verses" book="vi-maha">
_අන්ධමූගන්ධබධිරෝ,_  
_මූගබධිරමේව ච;_  
_අන්ධමූගබධිරෝ ච,_  
_ද්වත්තිංසේතේ අනූනකා._  

</Paragraph>

<Paragraph number="1926" type="verses" book="vi-maha">
_තේසං ඕසාරණං හෝති,_  
_සම්බුද්ධේන පකාසිතං;_  
_දට්ඨබ්බා පටිකාතබ්බා,_  
_නිස්සජ්ජේතා න විජ්ජති._  

</Paragraph>

<Paragraph number="1927" type="verses" book="vi-maha">
_තස්ස උක්ඛේපනා කම්මා,_  
_සත්ත හෝන්ති අධම්මිකා;_  
_ආපන්නං අනුවත්තන්තං,_  
_සත්ත තේපි අධම්මිකා._  

</Paragraph>

<Paragraph number="1928" type="verses" book="vi-maha">
_ආපන්නං නානුවත්තන්තං,_  
_සත්ත කම්මා සුධම්මිකා;_  
_සම්මුඛා පටිපුච්ඡා ච,_  
_පටිඤ්ඤාය ච කාරණා._  

</Paragraph>

<Paragraph number="1929" type="verses" book="vi-maha">
_සති අමූළ්හපාපිකා,_  
_තජ්ජනීනියස්සේන ච;_  
_පබ්බාජනීය පටිසාරෝ,_  
උක්ඛේපපරිවාස ච._  

</Paragraph>

<Paragraph number="1930" type="verses" book="vi-maha">
_මූලා මානත්තඅබ්භානා,_  
_තථේව උපසම්පදා;_  
_අඤ්ඤං කරේය්‍ය අඤ්ඤස්ස,_  
_සෝළසේතේ අධම්මිකා._  

</Paragraph>

<Paragraph number="1931" type="verses" book="vi-maha">
_තං තං කරේය්‍ය තං තස්ස,_  
_සෝළසේතේ සුධම්මිකා;_  
_පච්චාරෝපේය්‍ය අඤ්ඤඤ්ඤං,_  
_සෝළසේතේ අධම්මිකා._  

</Paragraph>

<Paragraph number="1932" type="verses" book="vi-maha">
_ද්වේ ද්වේ තම්මූලකං තස්ස,_  
_තේපි සෝළස ධම්මිකා;_  
_ඒකේකමූලකං චක්කං,_  
_“අධම්මන්”ති ජිනෝබ්‍රවි._  

</Paragraph>

<Paragraph number="1933" type="verses" book="vi-maha">
_අකාසි තජ්ජනීයං කම්මං,_  
_සංඝෝ භණ්ඩනකාරකෝ;_  
_අධම්මේන වග්ගකම්මං,_  
_අඤ්ඤං ආවාසං ගච්ඡි සෝ._  

</Paragraph>

<Paragraph number="1934" type="verses" book="vi-maha">
_තත්ථාධම්මේන සමග්ගා,_  
_තස්ස තජ්ජනීයං කරුං;_  
_අඤ්ඤත්ථ වග්ගාධම්මේන,_  
_තස්ස තජ්ජනීයං කරුං._  

</Paragraph>

<Paragraph number="1935" type="verses" book="vi-maha">
_පතිරූපේන වග්ගාපි,_  
_සමග්ගාපි තථා කරුං;_  
_අධම්මේන සමග්ගා ච,_  
_ධම්මේන වග්ගමේව ච._  

</Paragraph>

<Paragraph number="1936" type="verses" book="vi-maha">
_පතිරූපකේන වග්ගා ච,_  
_සමග්ගා ච ඉමේ පදා;_  
_ඒකේකමූලකං කත්වා,_  
_චක්කං බන්ධේ විචක්ඛණෝ._  

</Paragraph>

<Paragraph number="1937" type="verses" book="vi-maha">
_බාලා බ්‍යත්තස්ස නියස්සං,_  
_පබ්බාජේ කුලදූසකං;_  
_පටිසාරණීයං කම්මං,_  
_කරේ අක්කෝසකස්ස ච._  

</Paragraph>

<Paragraph number="1938" type="verses" book="vi-maha">
_අදස්සනාප්පටිකම්මේ,_  
_යෝ ච දිට්ඨිං න නිස්සජ්ජේ;_  
_තේසං උක්ඛේපනීයකම්මං,_  
_සත්ථවාහේන භාසිතං._  

</Paragraph>

<Paragraph number="1939" type="verses" book="vi-maha">
උපරි නයකම්මානං,_  
_පඤ්ඤෝ තජ්ජනීයං නයේ;_  
_තේසංයේව අනුලෝමං,_  
_සම්මා වත්තති යාචිතේ._  

</Paragraph>

<Paragraph number="1940" type="verses" book="vi-maha">
_පස්සද්ධි තේසං කම්මානං,_  
_හේට්ඨා කම්මනයේන ච;_  
_තස්මිං තස්මිං තු කම්මේසු,_  
_තත්‍රට්ඨෝ ච විවදති._  

</Paragraph>

<Paragraph number="1941" type="verses" book="vi-maha">
_අකතං දුක්කටඤ්චේව,_  
_පුනකාතබ්බකන්ති ච;_  
_කම්මේ පස්සද්ධියා චාපි,_  
_තේ භික්ඛූ ධම්මවාදිනෝ._  

</Paragraph>

<Paragraph number="1942" type="verses" book="vi-maha">
_විපත්තිබ්‍යාධිතේ දිස්වා,_  
_කම්මප්පත්තේ මහාමුනි;_  
_පටිප්පස්සද්ධිමක්ඛාසි,_  
_සල්ලකත්තෝව ඕසධන්ති._  


</Paragraph>

<Paragraph number="1943" type="center" book="vi-maha">
ඉමම්හි ඛන්ධකේ වත්ථූනි ඡත්තිංසාති.



</Paragraph>

<Paragraph number="1944" type="center" book="vi-maha">
චම්පේය්‍යක්ඛන්ධකෝ නිට්ඨිතෝ.
</Paragraph>