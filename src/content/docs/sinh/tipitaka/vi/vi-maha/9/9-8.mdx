---
title: "9.8 උපාලිපුච්ඡාකථා"
tableOfContents: false
sidebar:
  order: 35
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="400" book="vi-maha">

<Paragraph number="1829" book="vi-maha">
අථ ඛෝ ආයස්මා උපාලි යේන භගවා තේනුපසඞ්කමි, උපසඞ්කමිත්වා භගවන්තං අභිවාදේත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා උපාලි භගවන්තං ඒතදවෝච—  “යෝ නු ඛෝ, භන්තේ, සමග්ගෝ සංඝෝ සම්මුඛාකරණීයං කම්මං අසම්මුඛා කරෝති, ධම්මකම්මං නු ඛෝ තං, භන්තේ, විනයකම්මන්”ති? “අධම්මකම්මං තං, උපාලි, අවිනයකම්මන්”ති. “යෝ නු ඛෝ, භන්තේ, සමග්ගෝ සංඝෝ පටිපුච්ඡාකරණීයං කම්මං අප්පටිපුච්ඡා කරෝති …පේ…  පටිඤ්ඤායකරණීයං කම්මං අප්පටිඤ්ඤාය කරෝති…  සතිවිනයාරහස්ස අමූළ්හවිනයං දේති…  අමූළ්හවිනයාරහස්ස තස්සපාපියසිකාකම්මං කරෝති…  තස්සපාපියසිකාකම්මාරහස්ස තජ්ජනීයකම්මං කරෝති…  තජ්ජනීයකම්මාරහස්ස නියස්සකම්මං කරෝති…  නියස්සකම්මාරහස්ස පබ්බාජනීයකම්මං කරෝති…  පබ්බාජනීයකම්මාරහස්ස පටිසාරණීයකම්මං කරෝති…  පටිසාරණීයකම්මාරහස්ස උක්ඛේපනීයකම්මං කරෝති…  උක්ඛේපනීයකම්මාරහස්ස පරිවාසං දේති…  පරිවාසාරහං මූලාය පටිකස්සති…  මූලායපටිකස්සනාරහස්ස මානත්තං දේති…  මානත්තාරහං අබ්භේති…  අබ්භානාරහං උපසම්පාදේති, ධම්මකම්මං නු ඛෝ තං, භන්තේ, විනයකම්මන්”ති? “අධම්මකම්මං තං, උපාලි, අවිනයකම්මං.
</Paragraph>

<Paragraph number="1830" book="vi-maha">
යෝ ඛෝ, උපාලි, සමග්ගෝ සංඝෝ සම්මුඛාකරණීයං කම්මං අසම්මුඛා කරෝති, ඒවං ඛෝ, උපාලි, අධම්මකම්මං හෝති අවිනයකම්මං, ඒවඤ්ච පන සංඝෝ සාතිසාරෝ හෝති. යෝ ඛෝ, උපාලි, සමග්ගෝ සංඝෝ පටිපුච්ඡාකරණීයං කම්මං අප්පටිපුච්ඡා කරෝති …පේ…  පටිඤ්ඤායකරණීයං කම්මං අප්පටිඤ්ඤාය කරෝති…  සතිවිනයාරහස්ස අමූළ්හවිනයං දේති…  අමූළ්හවිනයාරහස්ස තස්සපාපියසිකාකම්මං කරෝති…  තස්සපාපියසිකාකම්මාරහස්ස තජ්ජනීයකම්මං කරෝති…  තජ්ජනීයකම්මාරහස්ස නියස්සකම්මං කරෝති…  නියස්සකම්මාරහස්ස පබ්බාජනීයකම්මං කරෝති…  පබ්බාජනීයකම්මාරහස්ස පටිසාරණීයකම්මං කරෝති…  පටිසාරණීයකම්මාරහස්ස උක්ඛේපනීයකම්මං කරෝති…  උක්ඛේපනීයකම්මාරහස්ස පරිවාසං දේති…  පරිවාසාරහං මූලාය පටිකස්සති…  මූලායපටිකස්සනාරහස්ස මානත්තං දේති…  මානත්තාරහං අබ්භේති…  අබ්භානාරහං උපසම්පාදේති, ඒවං ඛෝ, උපාලි, අධම්මකම්මං හෝති අවිනයකම්මං. ඒවඤ්ච පන සංඝෝ සාතිසාරෝ හෝතී”ති.
</Paragraph>

</Division>
<Division number="401" book="vi-maha">

<Paragraph number="1831" book="vi-maha">
“යෝ නු ඛෝ, භන්තේ, සමග්ගෝ සංඝෝ සම්මුඛාකරණීයං කම්මං සම්මුඛා කරෝති, ධම්මකම්මං නු ඛෝ තං, භන්තේ, විනයකම්මන්”ති? “ධම්මකම්මං තං, උපාලි, විනයකම්මන්”ති. “යෝ නු ඛෝ, භන්තේ, සමග්ගෝ සංඝෝ පටිපුච්ඡාකරණීයං කම්මං පටිපුච්ඡා කරෝති …පේ…  පටිඤ්ඤායකරණීයං කම්මං පටිඤ්ඤාය කරෝති…  සතිවිනයාරහස්ස සතිවිනයං දේති…  අමූළ්හවිනයාරහස්ස අමූළ්හවිනයං දේති…  තස්සපාපියසිකාකම්මාරහස්ස තස්සපාපියසිකාකම්මං කරෝති…  තජ්ජනීයකම්මාරහස්ස තජ්ජනීයකම්මං කරෝති…  නියස්සකම්මාරහස්ස නියස්සකම්මං කරෝති…  පබ්බාජනීයකම්මාරහස්ස පබ්බාජනීයකම්මං කරෝති…  පටිසාරණීයකම්මාරහස්ස පටිසාරණීයකම්මං කරෝති…  උක්ඛේපනීයකම්මාරහස්ස උක්ඛේපනීයකම්මං කරෝති…  පරිවාසාරහස්ස පරිවාසං දේති මූලායපටිකස්සනාරහං මූලාය පටිකස්සති…  මානත්තාරහස්ස මානත්තං දේති…  අබ්භානාරහං අබ්භේති…  උපසම්පදාරහං උපසම්පාදේති, ධම්මකම්මං නු ඛෝ තං, භන්තේ, විනයකම්මන්”ති? “ධම්මකම්මං තං, උපාලි, විනයකම්මං.
</Paragraph>

<Paragraph number="1832" book="vi-maha">
යෝ ඛෝ, උපාලි, සමග්ගෝ සංඝෝ සම්මුඛාකරණීයං කම්මං සම්මුඛා කරෝති, ඒවං ඛෝ, උපාලි, ධම්මකම්මං හෝති විනයකම්මං. ඒවඤ්ච පන සංඝෝ අනතිසාරෝ හෝති. යෝ ඛෝ, උපාලි, සමග්ගෝ සංඝෝ පටිපුච්ඡාකරණීයං කම්මං පටිපුච්ඡා කරෝති…  පටිඤ්ඤායකරණීයං කම්මං පටිඤ්ඤාය කරෝති…  සතිවිනයාරහස්ස සතිවිනයං දේති…  අමූළ්හවිනයාරහස්ස අමූළ්හවිනයං දේති…  තස්සපාපියසිකාකම්මාරහස්ස තස්සපාපියසිකාකම්මං කරෝති…  තජ්ජනීයකම්මාරහස්ස තජ්ජනීයකම්මං කරෝති…  නියස්සකම්මාරහස්ස නියස්සකම්මං කරෝති…  පබ්බාජනීයකම්මාරහස්ස පබ්බාජනීයකම්මං කරෝති…  පටිසාරණීයකම්මාරහස්ස පටිසාරණීයකම්මං කරෝති…  උක්ඛේපනීයකම්මාරහස්ස උක්ඛේපනීයකම්මං කරෝති…  පරිවාසාරහස්ස පරිවාසං දේති…  මූලායපටිකස්සනාරහං මූලාය පටිකස්සති…  මානත්තාරහස්ස මානත්තං දේති…  අබ්භානාරහං අබ්භේති…  උපසම්පදාරහං උපසම්පාදේති, ඒවං ඛෝ, උපාලි, ධම්මකම්මං හෝති විනයකම්මං. ඒවඤ්ච පන සංඝෝ අනතිසාරෝ හෝතී”ති.
</Paragraph>

</Division>
<Division number="402" book="vi-maha">

<Paragraph number="1833" book="vi-maha">
“යෝ නු ඛෝ, භන්තේ, සමග්ගෝ සංඝෝ සතිවිනයාරහස්ස අමූළ්හවිනයං දේති, අමූළ්හවිනයාරහස්ස සතිවිනයං දේති, ධම්මකම්මං නු ඛෝ තං, භන්තේ, විනයකම්මන්”ති? “අධම්මකම්මං තං, උපාලි, අවිනයකම්මන්”ති. “යෝ නු ඛෝ, භන්තේ, සමග්ගෝ සංඝෝ අමූළ්හවිනයාරහස්ස තස්සපාපියසිකාකම්මං කරෝති, තස්සපාපියසිකාකම්මාරහස්ස අමූළ්හවිනයං දේති …පේ…  තස්සපාපියසිකාකම්මාරහස්ස තජ්ජනීයකම්මං කරෝති, තජ්ජනීයකම්මාරහස්ස තස්සපාපියසිකාකම්මං කරෝති…  තජ්ජනීයකම්මාරහස්ස නියස්සකම්මං කරෝති, නියස්සකම්මාරහස්ස තජ්ජනීයකම්මං කරෝති…  නියස්සකම්මාරහස්ස පබ්බාජනීයකම්මං කරෝති, පබ්බාජනීයකම්මාරහස්ස නියස්සකම්මං කරෝති…  පබ්බාජනීයකම්මාරහස්ස පටිසාරණීයකම්මං කරෝති, පටිසාරණීයකම්මාරහස්ස පබ්බාජනීයකම්මං කරෝති…  පටිසාරණීයකම්මාරහස්ස උක්ඛේපනීයකම්මං කරෝති, උක්ඛේපනීයකම්මාරහස්ස පටිසාරණීයකම්මං කරෝති…  උක්ඛේපනීයකම්මාරහස්ස පරිවාසං දේති, පරිවාසාරහස්ස උක්ඛේපනීයකම්මං කරෝති…  පරිවාසාරහං මූලාය පටිකස්සති, මූලායපටිකස්සනාරහස්ස පරිවාසං දේති…  මූලායපටිකස්සනාරහස්ස මානත්තං දේති, මානත්තාරහං මූලාය පටිකස්සති…  මානත්තාරහං අබ්භේති, අබ්භානාරහස්ස මානත්තං දේති…  අබ්භානාරහං උපසම්පාදේති, උපසම්පදාරහං අබ්භේති, ධම්මකම්මං නු ඛෝ තං, භන්තේ, විනයකම්මන්”ති? “අධම්මකම්මං තං, උපාලි, අවිනයකම්මං.
</Paragraph>

<Paragraph number="1834" book="vi-maha">
යෝ ඛෝ, උපාලි, සමග්ගෝ සංඝෝ සතිවිනයාරහස්ස අමූළ්හවිනයං දේති, අමූළ්හවිනයාරහස්ස සතිවිනයං දේති, ඒවං ඛෝ, උපාලි, අධම්මකම්මං හෝති අවිනයකම්මං. ඒවඤ්ච පන සංඝෝ සාතිසාරෝ හෝති. යෝ ඛෝ, උපාලි, සමග්ගෝ සංඝෝ අමූළ්හවිනයාරහස්ස තස්සපාපියසිකාකම්මං කරෝති, තස්සපාපියසිකාකම්මාරහස්ස අමූළ්හවිනයං දේති …පේ…  තස්සපාපියසිකාකම්මාරහස්ස තජ්ජනීයකම්මං කරෝති, තජ්ජනීයකම්මාරහස්ස තස්සපාපියසිකාකම්මං කරෝති…  තජ්ජනීයකම්මාරහස්ස නියස්සකම්මං කරෝති, නියස්සකම්මාරහස්ස තජ්ජනීයකම්මං කරෝති…  නියස්සකම්මාරහස්ස පබ්බාජනීයකම්මං කරෝති, පබ්බාජනීයකම්මාරහස්ස නියස්සකම්මං කරෝති…  පබ්බාජනීයකම්මාරහස්ස පටිසාරණීයකම්මං කරෝති, පටිසාරණීයකම්මාරහස්ස පබ්බාජනීයකම්මං කරෝති…  පටිසාරණීයකම්මාරහස්ස උක්ඛේපනීයකම්මං කරෝති, උක්ඛේපනීයකම්මාරහස්ස පටිසාරණීයකම්මං කරෝති…  උක්ඛේපනීයකම්මාරහස්ස පරිවාසං දේති, පරිවාසාරහස්ස උක්ඛේපනීයකම්මං කරෝති…  පරිවාසාරහං මූලාය පටිකස්සති, මූලායපටිකස්සනාරහස්ස පරිවාසං දේති…  මූලායපටිකස්සනාරහස්ස මානත්තං දේති, මානත්තාරහං මූලාය පටිකස්සති—  මානත්තාරහං අබ්භේති, අබ්භානාරහස්ස මානත්තං දේති…  අබ්භානාරහං උපසම්පාදේති, උපසම්පදාරහං අබ්භේති, ඒවං ඛෝ, උපාලි, අධම්මකම්මං හෝති අවිනයකම්මං. ඒවඤ්ච පන සංඝෝ සාතිසාරෝ හෝතී”ති.
</Paragraph>

</Division>
<Division number="403" book="vi-maha">

<Paragraph number="1835" book="vi-maha">
“යෝ නු ඛෝ, භන්තේ, සමග්ගෝ සංඝෝ සතිවිනයාරහස්ස සතිවිනයං දේති, අමූළ්හවිනයාරහස්ස අමූළ්හවිනයං දේති, ධම්මකම්මං නු ඛෝ තං, භන්තේ, විනයකම්මන්”ති? “ධම්මකම්මං තං, උපාලි, විනයකම්මන්”ති. “යෝ නු ඛෝ, භන්තේ, සමග්ගෝ සංඝෝ අමූළ්හවිනයාරහස්ස අමූළ්හවිනයං දේති …පේ…  තස්සපාපියසිකාකම්මාරහස්ස තස්සපාපියසිකාකම්මං කරෝති …පේ…  තජ්ජනීයකම්මාරහස්ස තජ්ජනීයකම්මං කරෝති …පේ…  නියස්සකම්මාරහස්ස නියස්සකම්මං කරෝති …පේ…  පබ්බාජනීයකම්මාරහස්ස පබ්බාජනීයකම්මං කරෝති …පේ…  පටිසාරණීයකම්මාරහස්ස පටිසාරණීයකම්මං කරෝති …පේ…  උක්ඛේපනීයකම්මාරහස්ස උක්ඛේපනීයකම්මං කරෝති …පේ…  පරිවාසාරහස්ස පරිවාසං දේති …පේ…  මූලායපටිකස්සනාරහං මූලාය පටිකස්සති …පේ…  මානත්තාරහස්ස මානත්තං දේති …පේ…  අබ්භානාරහං අබ්භේති, උපසම්පදාරහං උපසම්පාදේති, ධම්මකම්මං නු ඛෝ තං, භන්තේ, විනයකම්මන්”ති? “ධම්මකම්මං තං, උපාලි, විනයකම්මං.
</Paragraph>

<Paragraph number="1836" book="vi-maha">
යෝ ඛෝ, උපාලි, සමග්ගෝ සංඝෝ සතිවිනයාරහස්ස සතිවිනයං දේති, අමූළ්හවිනයාරහස්ස අමූළ්හවිනයං දේති, ඒවං ඛෝ, උපාලි, ධම්මකම්මං හෝති විනයකම්මං. ඒවඤ්ච පන සංඝෝ අනතිසාරෝ හෝති. යෝ ඛෝ, උපාලි, සමග්ගෝ සංඝෝ අමූළ්හවිනයාරහස්ස අමූළ්හවිනයං දේති …පේ…  තස්සපාපියසිකාකම්මාරහස්ස තස්සපාපියසිකාකම්මං කරෝති …පේ…  තජ්ජනීයකම්මාරහස්ස තජ්ජනීයකම්මං කරෝති …පේ…  නියස්සකම්මාරහස්ස නියස්සකම්මං කරෝති …පේ…  පබ්බාජනීයකම්මාරහස්ස පබ්බාජනීයකම්මං කරෝති …පේ…  පටිසාරණීයකම්මාරහස්ස පටිසාරණීයකම්මං කරෝති …පේ…  උක්ඛේපනීයකම්මාරහස්ස උක්ඛේපනීයකම්මං කරෝති …පේ…  පරිවාසාරහස්ස පරිවාසං දේති …පේ…  මූලායපටිකස්සනාරහං මූලාය පටිකස්සති …පේ…  මානත්තාරහස්ස මානත්තං දේති …පේ…  අබ්භානාරහං අබ්භේති, උපසම්පදාරහං උපසම්පාදේති, ඒවං ඛෝ, උපාලි, ධම්මකම්මං හෝති විනයකම්මං. ඒවඤ්ච පන සංඝෝ අනතිසාරෝ හෝතී”ති.
</Paragraph>

</Division>
<Division number="404" book="vi-maha">

<Paragraph number="1837" book="vi-maha">
අථ ඛෝ භගවා භික්ඛූ ආමන්තේසි—  “යෝ ඛෝ, භික්ඛවේ, සමග්ගෝ සංඝෝ සතිවිනයාරහස්ස අමූළ්හවිනයං දේති, ඒවං ඛෝ, භික්ඛවේ, අධම්මකම්මං හෝති අවිනයකම්මං. ඒවඤ්ච පන සංඝෝ සාතිසාරෝ හෝති. යෝ ඛෝ, භික්ඛවේ, සමග්ගෝ සංඝෝ සතිවිනයාරහස්ස තස්සපාපියසිකාකම්මං කරෝති …පේ…  සතිවිනයාරහස්ස තජ්ජනීයකම්මං කරෝති…  සතිවිනයාරහස්ස නියස්සකම්මං කරෝති…  සතිවිනයාරහස්ස පබ්බාජනීයකම්මං කරෝති…  සතිවිනයාරහස්ස පටිසාරණීයකම්මං කරෝති…  සතිවිනයාරහස්ස උක්ඛේපනීයකම්මං කරෝති…  සතිවිනයාරහස්ස පරිවාසං දේති…  සතිවිනයාරහං මූලාය පටිකස්සති…  සතිවිනයාරහස්ස මානත්තං දේති…  සතිවිනයාරහං අබ්භේති…  සතිවිනයාරහං උපසම්පාදේති, ඒවං ඛෝ, භික්ඛවේ, අධම්මකම්මං හෝති අවිනයකම්මං. ඒවඤ්ච පන සංඝෝ සාතිසාරෝ හෝති.
</Paragraph>

</Division>
<Division number="405" book="vi-maha">

<Paragraph number="1838" book="vi-maha">
යෝ ඛෝ, භික්ඛවේ, සමග්ගෝ සංඝෝ අමූළ්හවිනයාරහස්ස තස්සපාපියසිකාකම්මං කරෝති, ඒවං ඛෝ, භික්ඛවේ, අධම්මකම්මං හෝති අවිනයකම්මං. ඒවඤ්ච පන සංඝෝ සාතිසාරෝ හෝති. යෝ ඛෝ, භික්ඛවේ, සමග්ගෝ සංඝෝ අමූළ්හවිනයාරහස්ස තජ්ජනීයකම්මං කරෝති …පේ…  අමූළ්හවිනයාරහස්ස නියස්සකම්මං කරෝති…  අමූළ්හවිනයාරහස්ස පබ්බාජනීයකම්මං කරෝති…  අමූළ්හවිනයාරහස්ස පටිසාරණීයකම්මං කරෝති…  අමූළ්හවිනයාරහස්ස උක්ඛේපනීයකම්මං කරෝති…  අමූළ්හවිනයාරහස්ස පරිවාසං දේති…  අමූළ්හවිනයාරහං මූලාය පටිකස්සති…  අමූළ්හවිනයාරහස්ස මානත්තං දේති…  අමූළ්හවිනයාරහං අබ්භේති…  අමූළ්හවිනයාරහං උපසම්පාදේති…  අමූළ්හවිනයාරහස්ස සතිවිනයං දේති, ඒවං ඛෝ, භික්ඛවේ, අධම්මකම්මං හෝති අවිනයකම්මං. ඒවඤ්ච පන සංඝෝ සාතිසාරෝ හෝති.
</Paragraph>

</Division>
<Division number="406" book="vi-maha">

<Paragraph number="1839" book="vi-maha">
යෝ ඛෝ, භික්ඛවේ, සමග්ගෝ සංඝෝ තස්සපාපියසිකාකම්මාරහස්ස තජ්ජනීයකම්මං කරෝති …පේ…  තජ්ජනීයකම්මාරහස්ස…  නියස්සකම්මාරහස්ස…  පබ්බාජනීයකම්මාරහස්ස…  පටිසාරණීයකම්මාරහස්ස…  උක්ඛේපනීයකම්මාරහස්ස…  පරිවාසාරහං…  මූලායපටිකස්සනාරහස්ස…  මානත්තාරහං…  අබ්භානාරහං…  උපසම්පදාරහස්ස සතිවිනයං දේති, ඒවං ඛෝ, භික්ඛවේ, අධම්මකම්මං හෝති අවිනයකම්මං. ඒවඤ්ච පන සංඝෝ සාතිසාරෝ හෝති. යෝ ඛෝ, භික්ඛවේ, සමග්ගෝ සංඝෝ උපසම්පදාරහස්ස අමූළ්හවිනයං දේති …පේ…  උපසම්පදාරහස්ස තස්සපාපියසිකාකම්මං කරෝති…  උපසම්පදාරහස්ස තජ්ජනීයකම්මං කරෝති…  උපසම්පදාරහස්ස නියස්සකම්මං කරෝති…  උපසම්පදාරහස්ස පබ්බාජනීයකම්මං කරෝති…  උපසම්පදාරහස්ස පටිසාරණීයකම්මං කරෝති…  උපසම්පදාරහස්ස උක්ඛේපනීයකම්මං කරෝති…  උපසම්පදාරහස්ස පරිවාසං දේති…  උපසම්පදාරහං මූලාය පටිකස්සති…  උපසම්පදාරහස්ස මානත්තං දේති…  උපසම්පදාරහං අබ්භේති, ඒවං ඛෝ, භික්ඛවේ, අධම්මකම්මං හෝති අවිනයකම්මං. ඒවඤ්ච පන සංඝෝ සාතිසාරෝ හෝතී”ති.

</Paragraph>
</Division>

<Paragraph number="1840" type="center" book="vi-maha">
උපාලිපුච්ඡාභාණවාරෝ නිට්ඨිතෝ දුතියෝ.
</Paragraph>