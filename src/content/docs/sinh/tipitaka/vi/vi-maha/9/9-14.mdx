---
title: "9.14 අප්පටිකම්මේඋක්ඛේපනීයකම්මකථා"
tableOfContents: false
sidebar:
  order: 6
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="416" book="vi-maha">

<Paragraph number="1854" book="vi-maha">
ඉධ පන, භික්ඛවේ, භික්ඛු ආපත්තිං ආපජ්ජිත්වා න ඉච්ඡති ආපත්තිං පටිකාතුං. තත්‍ර චේ භික්ඛූනං ඒවං හෝති—  ‘අයං ඛෝ, ආවුසෝ, භික්ඛු ආපත්තිං ආපජ්ජිත්වා න ඉච්ඡති ආපත්තිං පටිකාතුං. හන්දස්ස මයං ආපත්තියා අප්පටිකම්මේ උක්ඛේපනීයකම්මං කරෝමා’ති. තේ තස්ස ආපත්තියා අප්පටිකම්මේ උක්ඛේපනීයකම්මං කරෝන්ති—  අධම්මේන වග්ගා. සෝ තම්හා ආවාසා අඤ්ඤං ආවාසං ගච්ඡති. තත්ථපි භික්ඛූනං ඒවං හෝති—  ‘අයං ඛෝ, ආවුසෝ, භික්ඛු සංඝේන ආපත්තියා අප්පටිකම්මේ උක්ඛේපනීයකම්මකතෝ අධම්මේන වග්ගේහි. හන්දස්ස මයං ආපත්තියා අප්පටිකම්මේ උක්ඛේපනීයකම්මං කරෝමා’ති. තේ තස්ස ආපත්තියා අප්පටිකම්මේ උක්ඛේපනීයකම්මං කරෝන්ති—  අධම්මේන සමග්ගා …පේ…  ධම්මේන වග්ගා…  ධම්මපතිරූපකේන වග්ගා…  ධම්මපතිරූපකේන සමග්ගා …පේ… .

</Paragraph>
</Division>

<Paragraph number="1855" type="center" book="vi-maha">
චක්කං කාතබ්බං.
</Paragraph>