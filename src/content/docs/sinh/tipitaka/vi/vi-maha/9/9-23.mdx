---
title: "9.23 තජ්ජනීයකම්මවිවාදකථා"
tableOfContents: false
sidebar:
  order: 16
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="429" book="vi-maha">

<Paragraph number="1875" book="vi-maha">
ඉධ පන, භික්ඛවේ, භික්ඛු භණ්ඩනකාරකෝ හෝති කලහකාරකෝ විවාදකාරකෝ භස්සකාරකෝ සංඝේ අධිකරණකාරකෝ. තත්‍ර චේ භික්ඛූනං ඒවං හෝති—  ‘අයං ඛෝ, ආවුසෝ, භික්ඛු භණ්ඩනකාරකෝ …පේ…  සංඝේ අධිකරණකාරකෝ. හන්දස්ස මයං තජ්ජනීයකම්මං කරෝමා’ති. තේ තස්ස තජ්ජනීයකම්මං කරෝන්ති—  අධම්මේන වග්ගා. තත්‍රට්ඨෝ සංඝෝ විවදති—  ‘අධම්මේන වග්ගකම්මං, අධම්මේන සමග්ගකම්මං, ධම්මේන වග්ගකම්මං, ධම්මපතිරූපකේන වග්ගකම්මං, ධම්මපතිරූපකේන සමග්ගකම්මං, අකතං කම්මං දුක්කටං කම්මං පුන කාතබ්බං කම්මන්’ති. තත්‍ර, භික්ඛවේ, යේ තේ භික්ඛූ ඒවමාහංසු—  ‘අධම්මේන වග්ගකම්මන්’ති, යේ ච තේ භික්ඛූ ඒවමාහංසු—  ‘අකතං කම්මං දුක්කටං කම්මං පුන කාතබ්බං කම්මන්’ති, ඉමේ තත්ථ භික්ඛූ ධම්මවාදිනෝ.
</Paragraph>

</Division>
<Division number="430" book="vi-maha">

<Paragraph number="1876" book="vi-maha">
ඉධ පන, භික්ඛවේ, භික්ඛු භණ්ඩනකාරකෝ හෝති …පේ…  සංඝේ අධිකරණකාරකෝ. තත්‍ර චේ භික්ඛූනං ඒවං හෝති—  ‘අයං ඛෝ, ආවුසෝ, භික්ඛු භණ්ඩනකාරකෝ …පේ…  සංඝේ අධිකරණකාරකෝ. හන්දස්ස මයං තජ්ජනීයකම්මං කරෝමා’ති. තේ තස්ස තජ්ජනීයකම්මං කරෝන්ති—  අධම්මේන සමග්ගා. තත්‍රට්ඨෝ සංඝෝ විවදති—  ‘අධම්මේන වග්ගකම්මං, අධම්මේන සමග්ගකම්මං, ධම්මේන වග්ගකම්මං, ධම්මපතිරූපකේන වග්ගකම්මං, ධම්මපතිරූපකේන සමග්ගකම්මං, අකතං කම්මං දුක්කටං කම්මං පුන කාතබ්බං කම්මන්’ති. තත්‍ර, භික්ඛවේ, යේ තේ භික්ඛූ ඒවමාහංසු—  ‘අධම්මේන සමග්ගකම්මන්’ති, යේ ච තේ භික්ඛූ ඒවමාහංසු—  ‘අකතං කම්මං දුක්කටං කම්මං පුන කාතබ්බං කම්මන්’ති, ඉමේ තත්ථ භික්ඛූ ධම්මවාදිනෝ.
</Paragraph>

</Division>
<Division number="431" book="vi-maha">

<Paragraph number="1877" book="vi-maha">
ඉධ පන, භික්ඛවේ, භික්ඛු භණ්ඩනකාරකෝ හෝති …පේ…  සංඝේ අධිකරණකාරකෝ. තත්‍ර චේ භික්ඛූනං ඒවං හෝති—  ‘අයං ඛෝ, ආවුසෝ, භික්ඛු භණ්ඩනකාරකෝ …පේ…  සංඝේ අධිකරණකාරකෝ හන්දස්ස මයං තජ්ජනීයකම්මං කරෝමා’ති. තේ තස්ස තජ්ජනීයකම්මං කරෝන්ති—  ධම්මේන වග්ගා. තත්‍රට්ඨෝ සංඝෝ විවදති—  ‘අධම්මේන වග්ගකම්මං, අධම්මේන සමග්ගකම්මං, ධම්මේන වග්ගකම්මං, ධම්මපතිරූපකේන වග්ගකම්මං, ධම්මපතිරූපකේන සමග්ගකම්මං, අකතං කම්මං දුක්කටං කම්මං පුන කාතබ්බං කම්මන්’ති. තත්‍ර, භික්ඛවේ, යේ තේ භික්ඛූ ඒවමාහංසු—  ‘ධම්මේන වග්ගකම්මන්’ති, යේ ච තේ භික්ඛූ ඒවමාහංසු—  ‘අකතං කම්මං දුක්කටං කම්මං පුන කාතබ්බං කම්මන්’ති, ඉමේ තත්ථ භික්ඛූ ධම්මවාදිනෝ.
</Paragraph>

</Division>
<Division number="432" book="vi-maha">

<Paragraph number="1878" book="vi-maha">
ඉධ පන, භික්ඛවේ, භික්ඛු භණ්ඩනකාරකෝ හෝති …පේ…  සංඝේ අධිකරණකාරකෝ. තත්‍ර චේ භික්ඛූනං ඒවං හෝති—  ‘අයං ඛෝ, ආවුසෝ, භික්ඛු භණ්ඩනකාරකෝ …පේ…  සංඝේ අධිකරණකාරකෝ. හන්දස්ස මයං තජ්ජනීයකම්මං කරෝමා’ති. තේ තස්ස තජ්ජනීයකම්මං කරෝන්ති—  ධම්මපතිරූපකේන වග්ගා. තත්‍රට්ඨෝ සංඝෝ විවදති—  ‘අධම්මේන වග්ගකම්මං, අධම්මේන සමග්ගකම්මං, ධම්මේන වග්ගකම්මං, ධම්මපතිරූපකේන වග්ගකම්මං, ධම්මපතිරූපකේන සමග්ගකම්මං, අකතං කම්මං දුක්කටං කම්මං පුන කාතබ්බං කම්මන්’ති. තත්‍ර, භික්ඛවේ, යේ තේ භික්ඛූ ඒවමාහංසු—  ‘ධම්මපතිරූපකේන සමග්ගකම්මන්’ති, යේ ච තේ භික්ඛූ ඒවමාහංසු—  ‘අකතං කම්මං දුක්කටං කම්මං පුන කාතබ්බං කම්මන්’ති, ඉමේ තත්ථ භික්ඛූ ධම්මවාදිනෝ.
</Paragraph>

</Division>
<Division number="433" book="vi-maha">

<Paragraph number="1879" book="vi-maha">
ඉධ පන, භික්ඛවේ, භික්ඛු භණ්ඩනකාරකෝ හෝති …පේ…  සංඝේ අධිකරණකාරකෝ. තත්‍ර චේ භික්ඛූනං ඒවං හෝති—  ‘අයං ඛෝ, ආවුසෝ, භික්ඛු භණ්ඩනකාරකෝ හෝති …පේ…  සංඝේ අධිකරණකාරකෝ. හන්දස්ස මයං තජ්ජනීයකම්මං කරෝමා’ති. තේ තස්ස තජ්ජනීයකම්මං කරෝන්ති—  ධම්මපතිරූපකේන සමග්ගා. තත්‍රට්ඨෝ සංඝෝ විවදති—  ‘අධම්මේන වග්ගකම්මං, අධම්මේන සමග්ගකම්මං, ධම්මේන වග්ගකම්මං, ධම්මපතිරූපකේන වග්ගකම්මං, ධම්මපතිරූපකේන සමග්ගකම්මං, අකතං කම්මං දුක්කටං කම්මං පුන කාතබ්බං කම්මන්’ති. තත්‍ර, භික්ඛවේ, යේ තේ භික්ඛූ ඒවමාහංසු—  ‘ධම්මපතිරූපකේන සමග්ගකම්මන්’ති, යේ ච තේ භික්ඛූ ඒවමාහංසු—  ‘අකතං කම්මං දුක්කටං කම්මං පුන කාතබ්බං කම්මන්’ති, ඉමේ තත්ථ භික්ඛූ ධම්මවාදිනෝ.
</Paragraph>
</Division>