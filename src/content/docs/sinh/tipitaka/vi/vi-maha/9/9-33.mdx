---
title: "9.33 පටිසාරණීයකම්මපටිප්පස්සද්ධිකථා"
tableOfContents: false
sidebar:
  order: 27
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="447" book="vi-maha">

<Paragraph number="1893" book="vi-maha">
ඉධ පන, භික්ඛවේ, භික්ඛු සංඝේන පටිසාරණීයකම්මකතෝ සම්මා වත්තති, ලෝමං පාතේති, නේත්ථාරං වත්තති, පටිසාරණීයස්ස කම්මස්ස පටිප්පස්සද්ධිං යාචති. තත්‍ර චේ භික්ඛූනං ඒවං හෝති—  ‘අයං ඛෝ, ආවුසෝ, භික්ඛු සංඝේන පටිසාරණීයකම්මකතෝ සම්මා වත්තති, ලෝමං පාතේති, නේත්ථාරං වත්තති, පටිසාරණීයස්ස කම්මස්ස පටිප්පස්සද්ධිං යාචති. හන්දස්ස මයං පටිසාරණීයකම්මං පටිප්පස්සම්භේමා’ති. තේ තස්ස පටිසාරණීයකම්මං පටිප්පස්සම්භේන්ති—  අධම්මේන වග්ගා …පේ…  අධම්මේන සමග්ගා…  ධම්මේන වග්ගා…  ධම්මපතිරූපකේන වග්ගා…  ධම්මපතිරූපකේන සමග්ගා. තත්‍රට්ඨෝ සංඝෝ විවදති—  ‘අධම්මේන වග්ගකම්මං, අධම්මේන සමග්ගකම්මං, ධම්මේන වග්ගකම්මං, ධම්මපතිරූපකේන වග්ගකම්මං, ධම්මපතිරූපකේන සමග්ගකම්මං, අකතං කම්මං දුක්කටං කම්මං පුන කාතබ්බං කම්මන්’ති. තත්‍ර, භික්ඛවේ, යේ තේ භික්ඛූ ඒවමාහංසු—  ‘ධම්මපතිරූපකේන සමග්ගකම්මන්’ති, යේ ච තේ භික්ඛූ ඒවමාහංසු—  ‘අකතං කම්මං දුක්කටං කම්මං පුන කාතබ්බං කම්මන්’ති. ඉමේ තත්ථ භික්ඛූ ධම්මවාදිනෝ. ඉමේපි පඤ්ච වාරා සංඛිත්තා.
</Paragraph>
</Division>