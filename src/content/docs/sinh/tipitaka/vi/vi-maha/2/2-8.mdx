---
title: "2.8 සීමාසමූහනන"
tableOfContents: false
sidebar:
  order: 37
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="145" book="vi-maha">

<Paragraph number="613" book="vi-maha">
“සීමං, භික්ඛවේ, සම්මන්නන්තේන පඨමං සමානසංවාසසීමා සම්මන්නිතබ්බා, පච්ඡා තිචීවරේන අවිප්පවාසෝ සම්මන්නිතබ්බෝ. සීමං, භික්ඛවේ, සමූහනන්තේන පඨමං තිචීවරේන අවිප්පවාසෝ සමූහන්තබ්බෝ, පච්ඡා සමානසංවාසසීමා සමූහන්තබ්බා. ඒවඤ්ච පන, භික්ඛවේ, තිචීවරේන අවිප්පවාසෝ සමූහන්තබ්බෝ. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

<Paragraph number="614" book="vi-maha">
‘සුණාතු මේ, භන්තේ, සංඝෝ. යෝ සෝ සංඝේන තිචීවරේන අවිප්පවාසෝ සම්මතෝ, යදි සංඝස්ස පත්තකල්ලං, සංඝෝ තං තිචීවරේන අවිප්පවාසං සමූහනේය්‍ය. ඒසා ඤත්ති.
</Paragraph>

<Paragraph number="615" book="vi-maha">
සුණාතු මේ, භන්තේ, සංඝෝ. යෝ සෝ සංඝේන තිචීවරේන අවිප්පවාසෝ සම්මතෝ, සංඝෝ තං තිචීවරේන අවිප්පවාසං සමූහනති. යස්සායස්මතෝ ඛමති ඒතස්ස තිචීවරේන අවිප්පවාසස්ස සමුග්ඝාතෝ, සෝ තුණ්හස්ස; යස්ස නක්ඛමති, සෝ භාසේය්‍ය. සමූහතෝ සෝ සංඝේන තිචීවරේන අවිප්පවාසෝ. ඛමති සංඝස්ස, තස්මා තුණ්හී, ඒවමේතං ධාරයාමී’ති.
</Paragraph>

<Paragraph number="616" book="vi-maha">
ඒවඤ්ච පන, භික්ඛවේ, සීමා සමූහන්තබ්බා. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="146" book="vi-maha">

<Paragraph number="617" book="vi-maha">
‘සුණාතු මේ, භන්තේ, සංඝෝ. යා සා සංඝේන සීමා සම්මතා සමානසංවාසා ඒකුපෝසථා, යදි සංඝස්ස පත්තකල්ලං, සංඝෝ තං සීමං සමූහනේය්‍ය සමානසංවාසං ඒකුපෝසථං. ඒසා ඤත්ති.
</Paragraph>

<Paragraph number="618" book="vi-maha">
සුණාතු මේ, භන්තේ, සංඝෝ. යා සා සංඝේන සීමා සම්මතා සමානසංවාසා ඒකුපෝසථා, සංඝෝ තං සීමං සමූහනති සමානසංවාසං ඒකුපෝසථං. යස්සායස්මතෝ ඛමති ඒතිස්සා සීමාය සමානසංවාසාය ඒකුපෝසථාය සමුග්ඝාතෝ, සෝ තුණ්හස්ස; යස්ස නක්ඛමති, සෝ භාසේය්‍ය. සමූහතා සා සීමා සංඝේන සමානසංවාසා ඒකුපෝසථා. ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>
</Division>