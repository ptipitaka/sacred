---
title: "2.9 ගාමසීමාදි"
tableOfContents: false
sidebar:
  order: 38
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="147" book="vi-maha">

<Paragraph number="619" book="vi-maha">
“අසම්මතාය, භික්ඛවේ, සීමාය අට්ඨපිතාය, යං ගාමං වා නිගමං වා උපනිස්සාය විහරති, යා තස්ස වා ගාමස්ස ගාමසීමා, නිගමස්ස වා නිගමසීමා, අයං තත්ථ සමානසංවාසා ඒකුපෝසථා. අගාමකේ චේ, භික්ඛවේ, අරඤ්ඤේ සමන්තා සත්තබ්භන්තරා, අයං තත්ථ සමානසංවාසා ඒකුපෝසථා. සබ්බා, භික්ඛවේ, නදී අසීමා; සබ්බෝ සමුද්දෝ අසීමෝ; සබ්බෝ ජාතස්සරෝ අසීමෝ. නදියා වා, භික්ඛවේ, සමුද්දේ වා ජාතස්සරේ වා යං මජ්ඣිමස්ස පුරිසස්ස සමන්තා උදකුක්ඛේපා, අයං තත්ථ සමානසංවාසා ඒකුපෝසථා”ති.
</Paragraph>

</Division>
<Division number="148" book="vi-maha">

<Paragraph number="620" book="vi-maha">
තේන ඛෝ පන සමයේන ඡබ්බග්ගියා භික්ඛූ සීමාය සීමං සම්භින්දන්ති. භගවතෝ ඒතමත්ථං ආරෝචේසුං. “යේසං, භික්ඛවේ, සීමා පඨමං සම්මතා තේසං තං කම්මං ධම්මිකං අකුප්පං ඨානාරහං. යේසං, භික්ඛවේ, සීමා පච්ඡා සම්මතා තේසං තං කම්මං අධම්මිකං කුප්පං අට්ඨානාරහං. න, භික්ඛවේ, සීමාය සීමා සම්භින්දිතබ්බා. යෝ සම්භින්දේය්‍ය, ආපත්ති දුක්කටස්සා”ති.
</Paragraph>

<Paragraph number="621" book="vi-maha">
තේන ඛෝ පන සමයේන ඡබ්බග්ගියා භික්ඛූ සීමාය සීමං අජ්ඣෝත්ථරන්ති. භගවතෝ ඒතමත්ථං ආරෝචේසුං. “යේසං, භික්ඛවේ, සීමා පඨමං සම්මතා තේසං තං කම්මං ධම්මිකං අකුප්පං ඨානාරහං. යේසං, භික්ඛවේ, සීමා පච්ඡා සම්මතා තේසං තං කම්මං අධම්මිකං කුප්පං අට්ඨානාරහං. න, භික්ඛවේ, සීමාය සීමා අජ්ඣෝත්ථරිතබ්බා. යෝ අජ්ඣෝත්ථරේය්‍ය, ආපත්ති දුක්කටස්සාති. අනුජානාමි, භික්ඛවේ, සීමං සම්මන්නන්තේන සීමන්තරිකං ඨපේත්වා සීමං සම්මන්නිතුන්”ති.
</Paragraph>
</Division>