---
title: "2.38 වජ්ජනීයපුග්ගලසන්දස්සන"
tableOfContents: false
sidebar:
  order: 32
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="183" book="vi-maha">

<Paragraph number="797" book="vi-maha">
න, භික්ඛවේ, භික්ඛුනියා නිසින්නපරිසාය පාතිමෝක්ඛං උද්දිසිතබ්බං. යෝ උද්දිසේය්‍ය, ආපත්ති දුක්කටස්ස. න සික්ඛමානාය …පේ…  න සාමණේරස්ස …පේ…  න සාමණේරියා …පේ…  න සික්ඛාපච්චක්ඛාතකස්ස …පේ…  න අන්තිමවත්ථුං අජ්ඣාපන්නකස්ස නිසින්නපරිසාය පාතිමෝක්ඛං උද්දිසිතබ්බං. යෝ උද්දිසේය්‍ය, ආපත්ති දුක්කටස්ස.
</Paragraph>

<Paragraph number="798" book="vi-maha">
න ආපත්තියා අදස්සනේ උක්ඛිත්තකස්ස නිසින්නපරිසාය පාතිමෝක්ඛං උද්දිසිතබ්බං. යෝ උද්දිසේය්‍ය, යථාධම්මෝ කාරේතබ්බෝ. න ආපත්තියා අප්පටිකම්මේ උක්ඛිත්තකස්ස නිසින්නපරිසාය …පේ…  න පාපිකාය දිට්ඨියා අප්පටිනිස්සග්ගේ උක්ඛිත්තකස්ස නිසින්නපරිසාය පාතිමෝක්ඛං උද්දිසිතබ්බං. යෝ උද්දිසේය්‍ය, යථාධම්මෝ කාරේතබ්බෝ.
</Paragraph>

<Paragraph number="799" book="vi-maha">
න පණ්ඩකස්ස නිසින්නපරිසාය පාතිමෝක්ඛං උද්දිසිතබ්බං. යෝ උද්දිසේය්‍ය, ආපත්ති දුක්කටස්ස. න ථේය්‍යසංවාසකස්ස …පේ…  න තිත්ථියපක්කන්තකස්ස …පේ…  න තිරච්ඡානගතස්ස …පේ…  න මාතුඝාතකස්ස …පේ…  න පිතුඝාතකස්ස …පේ…  න අරහන්තඝාතකස්ස …පේ…  න භික්ඛුනිදූසකස්ස …පේ…  න සංඝභේදකස්ස …පේ…  න ලෝහිතුප්පාදකස්ස …පේ…  න උභතෝබ්‍යඤ්ජනකස්ස නිසින්නපරිසාය පාතිමෝක්ඛං උද්දිසිතබ්බං. යෝ උද්දිසේය්‍ය, ආපත්ති දුක්කටස්ස.
</Paragraph>

<Paragraph number="800" book="vi-maha">
න, භික්ඛවේ, පාරිවාසිකපාරිසුද්ධිදානේන උපෝසථෝ කාතබ්බෝ, අඤ්ඤත්‍ර අවුට්ඨිතාය පරිසාය. න ච, භික්ඛවේ, අනුපෝසථේ උපෝසථෝ කාතබ්බෝ, අඤ්ඤත්‍ර සංඝසාමග්ගියා”ති.

</Paragraph>
</Division>

<Paragraph number="801" type="center" book="vi-maha">
තතියභාණවාරෝ නිට්ඨිතෝ.

  
උපෝසථක්ඛන්ධකෝ දුතියෝ.



</Paragraph>

<Paragraph number="802" type="center" book="vi-maha">
තස්සුද්දානං


</Paragraph>

<Paragraph number="803" type="verses" book="vi-maha">
_තිත්ථියා බිම්බිසාරෝ ච,_  
_සන්නිපතිතුං තුණ්හිකා;_  
_ධම්මං රහෝ පාතිමෝක්ඛං,_  
_දේවසිකං තදා සකිං._  

</Paragraph>

<Paragraph number="804" type="verses" book="vi-maha">
_යථාපරිසා සමග්ගං,_  
_සාමග්ගී මද්දකුච්ඡි ච;_  
_සීමා මහතී නදියා,_  
_අනු ද්වේ ඛුද්දකානි ච._  

</Paragraph>

<Paragraph number="805" type="verses" book="vi-maha">
_නවා රාජගහේ චේව,_  
_සීමා අවිප්පවාසනා;_  
_සම්මන්නේ පඨමං සීමං,_  
_පච්ඡා සීමං සමූහනේ._  

</Paragraph>

<Paragraph number="806" type="verses" book="vi-maha">
_අසම්මතා ගාමසීමා,_  
_නදියා සමුද්දේ සරේ;_  
උදකුක්ඛේපෝ භින්දන්ති,_  
_තථේවජ්ඣෝත්ථරන්ති ච._  

</Paragraph>

<Paragraph number="807" type="verses" book="vi-maha">
_කති කම්මානි උද්දේසෝ,_  
_සවරා අසතීපි ච;_  
_ධම්මං විනයං තජ්ජේන්ති,_  
_පුන විනයතජ්ජනා._  

</Paragraph>

<Paragraph number="808" type="verses" book="vi-maha">
_චෝදනා කතේ ඕකාසේ,_  
_අධම්මප්පටික්කෝසනා;_  
_චතුපඤ්චපරා ආවි,_  
_සඤ්චිච්ච චේපි වායමේ._  

</Paragraph>

<Paragraph number="809" type="verses" book="vi-maha">
_සගහට්ඨා අනජ්ඣිට්ඨා,_  
_චෝදනම්හි න ජානති;_  
_සම්බහුලා න ජානන්ති,_  
_සජ්ජුකං න ච ගච්ඡරේ._  

</Paragraph>

<Paragraph number="810" type="verses" book="vi-maha">
_කතිමී කීවතිකා දූරේ,_  
_ආරෝචේතුඤ්ච නස්සරි;_  
උක්ලාපං ආසනං දීපෝ,_  
_දිසා අඤ්ඤෝ බහුස්සුතෝ._  

</Paragraph>

<Paragraph number="811" type="verses" book="vi-maha">
_සජ්ජුකං වස්සුපෝසථෝ,_  
_සුද්ධිකම්මඤ්ච ඤාතකා;_  
_ගග්ගෝ චතුතයෝ ද්වේකෝ,_  
_ආපත්තිසභාගා සරි._  

</Paragraph>

<Paragraph number="812" type="verses" book="vi-maha">
_සබ්බෝ සංඝෝ වේමතිකෝ,_  
_න ජානන්ති බහුස්සුතෝ;_  
_බහූ සමසමා ථෝකා,_  
_පරිසා අවුට්ඨිතාය ච._  

</Paragraph>

<Paragraph number="813" type="verses" book="vi-maha">
_ඒකච්චා වුට්ඨිතා සබ්බා,_  
_ජානන්ති ච වේමතිකා;_  
_කප්පතේවාති කුක්කුච්චා,_  
_ජානං පස්සං සුණන්ති ච._  

</Paragraph>

<Paragraph number="814" type="verses" book="vi-maha">
_ආවාසිකේන ආගන්තු,_  
_චාතුපන්නරසෝ පුන;_  
_පාටිපදෝ පන්නරසෝ,_  
_ලිඞ්ගසංවාසකා උභෝ._  

</Paragraph>

<Paragraph number="815" type="verses" book="vi-maha">
_පාරිවාසානුපෝසථෝ,_  
_අඤ්ඤත්‍ර සංඝසාමග්ගියා;_  
_ඒතේ විභත්තා උද්දානා,_  
_වත්ථුවිභූතකාරණාති._  


</Paragraph>

<Paragraph number="816" type="center" book="vi-maha">
ඉමස්මිං ඛන්ධකේ වත්ථූනි ඡඅසීති.



</Paragraph>

<Paragraph number="817" type="center" book="vi-maha">
උපෝසථක්ඛන්ධකෝ නිට්ඨිතෝ.
</Paragraph>