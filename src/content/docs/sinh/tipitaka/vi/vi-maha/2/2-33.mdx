---
title: "2.33 සීමෝක්කන්තිකපේය්‍යාල"
tableOfContents: false
sidebar:
  order: 27
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="177" book="vi-maha">

<Paragraph number="774" book="vi-maha">
ඉධ පන, භික්ඛවේ, අඤ්ඤතරස්මිං ආවාසේ තදහුපෝසථේ සම්බහුලා ආවාසිකා භික්ඛූ සන්නිපතන්ති චත්තාරෝ වා අතිරේකා වා. තේ න ජානන්ති—  ‘අඤ්ඤේ ආවාසිකා භික්ඛූ අන්තෝසීමං ඕක්කමන්තී’ති …පේ…  තේ න ජානන්ති—  ‘අඤ්ඤේ ආවාසිකා භික්ඛූ අන්තෝසීමං ඕක්කන්තා’ති …පේ…  තේ න පස්සන්ති අඤ්ඤේ ආවාසිකේ භික්ඛූ අන්තෝසීමං ඕක්කමන්තේ …පේ…  තේ න පස්සන්ති අඤ්ඤේ ආවාසිකේ භික්ඛූ අන්තෝසීමං ඕක්කන්තේ …පේ…  තේ න සුණන්ති—  ‘අඤ්ඤේ ආවාසිකා භික්ඛූ අන්තෝසීමං ඕක්කමන්තී’ති …පේ…  තේ න සුණන්ති—  ‘අඤ්ඤේ ආවාසිකා භික්ඛූ අන්තෝසීමං ඕක්කන්තා’ති …පේ… .
</Paragraph>

<Paragraph number="775" book="vi-maha">
ආවාසිකේන ආවාසිකා ඒකසතපඤ්චසත්තති තිකනයතෝ, ආවාසිකේන ආගන්තුකා, ආගන්තුකේන ආවාසිකා, ආගන්තුකේන ආගන්තුකා පේය්‍යාලමුඛේන සත්ත තිකසතානි හෝන්ති.
</Paragraph>

</Division>
<Division number="178" book="vi-maha">

<Paragraph number="776" book="vi-maha">
ඉධ පන, භික්ඛවේ, ආවාසිකානං භික්ඛූනං චාතුද්දසෝ හෝති, ආගන්තුකානං පන්නරසෝ. සචේ ආවාසිකා බහුතරා හෝන්ති, ආගන්තුකේහි ආවාසිකානං අනුවත්තිතබ්බං. සචේ සමසමා හෝන්ති, ආගන්තුකේහි ආවාසිකානං අනුවත්තිතබ්බං. සචේ ආගන්තුකා බහුතරා හෝන්ති, ආවාසිකේහි ආගන්තුකානං අනුවත්තිතබ්බං.
</Paragraph>

<Paragraph number="777" book="vi-maha">
ඉධ පන, භික්ඛවේ, ආවාසිකානං භික්ඛූනං පන්නරසෝ හෝති, ආගන්තුකානං චාතුද්දසෝ. සචේ ආවාසිකා බහුතරා හෝන්ති, ආගන්තුකේහි ආවාසිකානං අනුවත්තිතබ්බං. සචේ සමසමා හෝන්ති, ආගන්තුකේහි ආවාසිකානං අනුවත්තිතබ්බං. සචේ ආගන්තුකා බහුතරා හෝන්ති, ආවාසිකේහි ආගන්තුකානං අනුවත්තිතබ්බං.
</Paragraph>

<Paragraph number="778" book="vi-maha">
ඉධ පන, භික්ඛවේ, ආවාසිකානං භික්ඛූනං පාටිපදෝ හෝති, ආගන්තුකානං පන්නරසෝ. සචේ ආවාසිකා බහුතරා හෝන්ති, ආවාසිකේහි ආගන්තුකානං නාකාමා දාතබ්බා සාමග්ගී. ආගන්තුකේහි නිස්සීමං ගන්ත්වා උපෝසථෝ කාතබ්බෝ. සචේ සමසමා හෝන්ති, ආවාසිකේහි ආගන්තුකානං නාකාමා දාතබ්බා සාමග්ගී. ආගන්තුකේහි නිස්සීමං ගන්ත්වා උපෝසථෝ කාතබ්බෝ. සචේ ආගන්තුකා බහුතරා හෝන්ති, ආවාසිකේහි ආගන්තුකානං සාමග්ගී වා දාතබ්බා නිස්සීමං වා ගන්තබ්බං.
</Paragraph>

<Paragraph number="779" book="vi-maha">
ඉධ පන, භික්ඛවේ, ආවාසිකානං භික්ඛූනං පන්නරසෝ හෝති, ආගන්තුකානං පාටිපදෝ. සචේ ආවාසිකා බහුතරා හෝන්ති, ආගන්තුකේහි ආවාසිකානං සාමග්ගී වා දාතබ්බා නිස්සීමං වා ගන්තබ්බං. සචේ සමසමා හෝන්ති, ආගන්තුකේහි ආවාසිකානං සාමග්ගී වා දාතබ්බා නිස්සීමං වා ගන්තබ්බං. සචේ ආගන්තුකා බහුතරා හෝන්ති, ආගන්තුකේහි ආවාසිකානං නාකාමා දාතබ්බා සාමග්ගී. ආවාසිකේහි නිස්සීමං ගන්ත්වා උපෝසථෝ කාතබ්බෝ.
</Paragraph>
</Division>