---
title: "2.26 ආපත්තිආවිකරණවිධි"
tableOfContents: false
sidebar:
  order: 19
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="170" book="vi-maha">

<Paragraph number="714" book="vi-maha">
තේන ඛෝ පන සමයේන අඤ්ඤතරෝ භික්ඛු පාතිමෝක්ඛේ උද්දිස්සමානේ ආපත්තිං සරති. අථ ඛෝ තස්ස භික්ඛුනෝ ඒතදහෝසි—  “භගවතා පඤ්ඤත්තං—  ‘න සාපත්තිකේන උපෝසථෝ කාතබ්බෝ’ති. අහඤ්චම්හි ආපත්තිං ආපන්නෝ. කථං නු ඛෝ මයා පටිපජ්ජිතබ්බන්”ති? භගවතෝ ඒතමත්ථං ආරෝචේසුං.
</Paragraph>

<Paragraph number="715" book="vi-maha">
“ඉධ පන, භික්ඛවේ, භික්ඛු පාතිමෝක්ඛේ උද්දිස්සමානේ ආපත්තිං සරති. තේන, භික්ඛවේ, භික්ඛුනා සාමන්තෝ භික්ඛු ඒවමස්ස වචනීයෝ—  ‘අහං, ආවුසෝ, ඉත්ථන්නාමං ආපත්තිං ආපන්නෝ. ඉතෝ වුට්ඨහිත්වා තං ආපත්තිං පටිකරිස්සාමී’ති වත්වා උපෝසථෝ කාතබ්බෝ, පාතිමෝක්ඛං සෝතබ්බං, න ත්වේව තප්පච්චයා උපෝසථස්ස අන්තරායෝ කාතබ්බෝ.
</Paragraph>

<Paragraph number="716" book="vi-maha">
ඉධ පන, භික්ඛවේ, භික්ඛු පාතිමෝක්ඛේ උද්දිස්සමානේ ආපත්තියා වේමතිකෝ හෝති. තේන, භික්ඛවේ, භික්ඛුනා සාමන්තෝ භික්ඛු ඒවමස්ස වචනීයෝ—  ‘අහං, ආවුසෝ, ඉත්ථන්නාමාය ආපත්තියා වේමතිකෝ. යදා නිබ්බේමතිකෝ භවිස්සාමි, තදා තං ආපත්තිං පටිකරිස්සාමී’ති වත්වා උපෝසථෝ කාතබ්බෝ, පාතිමෝක්ඛං සෝතබ්බං; න ත්වේව තප්පච්චයා උපෝසථස්ස අන්තරායෝ කාතබ්බෝ”ති.
</Paragraph>
</Division>