---
title: "2.31 කුක්කුච්චපකතපන්නරසක"
tableOfContents: false
sidebar:
  order: 25
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="175" book="vi-maha">

<Paragraph number="753" book="vi-maha">
ඉධ පන, භික්ඛවේ, අඤ්ඤතරස්මිං ආවාසේ තදහුපෝසථේ සම්බහුලා ආවාසිකා භික්ඛූ සන්නිපතන්ති චත්තාරෝ වා අතිරේකා වා. තේ ජානන්ති—  ‘අත්ථඤ්ඤේ ආවාසිකා භික්ඛූ අනාගතා’ති. තේ ‘කප්පතේව අම්හාකං උපෝසථෝ කාතුං නාම්හාකං න කප්පතී’ති—  කුක්කුච්චපකතා උපෝසථං කරෝන්ති, පාතිමෝක්ඛං උද්දිසන්ති. තේහි උද්දිස්සමානේ පාතිමෝක්ඛේ, අථඤ්ඤේ ආවාසිකා භික්ඛූ ආගච්ඡන්ති බහුතරා. තේහි, භික්ඛවේ, භික්ඛූහි පුන පාතිමෝක්ඛං උද්දිසිතබ්බං. උද්දේසකානං ආපත්ති දුක්කටස්ස. (1)
</Paragraph>

<Paragraph number="754" book="vi-maha">
ඉධ පන, භික්ඛවේ, අඤ්ඤතරස්මිං ආවාසේ තදහුපෝසථේ සම්බහුලා ආවාසිකා භික්ඛූ සන්නිපතන්ති චත්තාරෝ වා අතිරේකා වා. තේ ජානන්ති—  ‘අත්ථඤ්ඤේ ආවාසිකා භික්ඛූ අනාගතා’ති. තේ ‘කප්පතේව අම්හාකං උපෝසථෝ කාතුං නාම්හාකං න කප්පතී’ති—  කුක්කුච්චපකතා උපෝසථං කරෝන්ති, පාතිමෝක්ඛං උද්දිසන්ති. තේහි උද්දිස්සමානේ පාතිමෝක්ඛේ, අථඤ්ඤේ ආවාසිකා භික්ඛූ ආගච්ඡන්ති සමසමා. උද්දිට්ඨං සුඋද්දිට්ඨං, අවසේසං සෝතබ්බං. උද්දේසකානං ආපත්ති දුක්කටස්ස. (2)
</Paragraph>

<Paragraph number="755" book="vi-maha">
ඉධ පන, භික්ඛවේ, අඤ්ඤතරස්මිං ආවාසේ තදහුපෝසථේ සම්බහුලා ආවාසිකා භික්ඛූ සන්නිපතන්ති චත්තාරෝ වා අතිරේකා වා. තේ ජානන්ති—  ‘අත්ථඤ්ඤේ ආවාසිකා භික්ඛූ අනාගතා’ති. තේ ‘කප්පතේව අම්හාකං උපෝසථෝ කාතුං, නාම්හාකං න කප්පතී’ති—  කුක්කුච්චපකතා උපෝසථං කරෝන්ති, පාතිමෝක්ඛං උද්දිසන්ති. තේහි උද්දිස්සමානේ පාතිමෝක්ඛේ, අථඤ්ඤේ ආවාසිකා භික්ඛූ ආගච්ඡන්ති ථෝකතරා. උද්දිට්ඨං සුඋද්දිට්ඨං, අවසේසං සෝතබ්බං. උද්දේසකානං ආපත්ති දුක්කටස්ස. (3)
</Paragraph>

<Paragraph number="756" book="vi-maha">
ඉධ පන, භික්ඛවේ, අඤ්ඤතරස්මිං ආවාසේ තදහුපෝසථේ සම්බහුලා ආවාසිකා භික්ඛූ සන්නිපතන්ති චත්තාරෝ වා අතිරේකා වා. තේ ජානන්ති—  ‘අත්ථඤ්ඤේ ආවාසිකා භික්ඛූ අනාගතා’ති. තේ ‘කප්පතේව අම්හාකං උපෝසථෝ කාතුං නාම්හාකං න කප්පතී’ති—  කුක්කුච්චපකතා උපෝසථං කරෝන්ති, පාතිමෝක්ඛං උද්දිසන්ති. තේහි උද්දිට්ඨමත්තේ පාතිමෝක්ඛේ …පේ…  අවුට්ඨිතාය පරිසාය …පේ…  ඒකච්චාය වුට්ඨිතාය පරිසාය …පේ…  සබ්බාය වුට්ඨිතාය පරිසාය, අථඤ්ඤේ ආවාසිකා භික්ඛූ ආගච්ඡන්ති බහුතරා …පේ…  සමසමා …පේ…  ථෝකතරා. උද්දිට්ඨං සුඋද්දිට්ඨං, තේසං සන්තිකේ පාරිසුද්ධි ආරෝචේතබ්බා. උද්දේසකානං ආපත්ති දුක්කටස්ස. (4–15)

</Paragraph>
</Division>

<Paragraph number="757" type="center" book="vi-maha">
කුක්කුච්චපකතපන්නරසකං නිට්ඨිතං.
</Paragraph>