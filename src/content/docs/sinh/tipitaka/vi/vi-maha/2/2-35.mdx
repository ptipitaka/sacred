---
title: "2.35 නානාසංවාසකාදීහිඋපෝසථකරණ"
tableOfContents: false
sidebar:
  order: 29
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="180" book="vi-maha">

<Paragraph number="784" book="vi-maha">
ඉධ පන, භික්ඛවේ, ආගන්තුකා භික්ඛූ පස්සන්ති ආවාසිකේ භික්ඛූ නානාසංවාසකේ. තේ සමානසංවාසකදිට්ඨිං පටිලභන්ති; සමානසංවාසකදිට්ඨිං පටිලභිත්වා න පුච්ඡන්ති; අපුච්ඡිත්වා ඒකතෝ උපෝසථං කරෝන්ති. අනාපත්ති. තේ පුච්ඡන්ති; පුච්ඡිත්වා නාභිවිතරන්ති; අනභිවිතරිත්වා ඒකතෝ උපෝසථං කරෝන්ති. ආපත්ති දුක්කටස්ස. තේ පුච්ඡන්ති; පුච්ඡිත්වා නාභිවිතරන්ති; අනභිවිතරිත්වා පාටේක්කං උපෝසථං කරෝන්ති. අනාපත්ති.
</Paragraph>

<Paragraph number="785" book="vi-maha">
ඉධ පන, භික්ඛවේ, ආගන්තුකා භික්ඛූ පස්සන්ති ආවාසිකේ භික්ඛූ සමානසංවාසකේ. තේ නානාසංවාසකදිට්ඨිං පටිලභන්ති; නානාසංවාසකදිට්ඨිං පටිලභිත්වා න පුච්ඡන්ති; අපුච්ඡිත්වා ඒකතෝ උපෝසථං කරෝන්ති. ආපත්ති දුක්කටස්ස. තේ පුච්ඡන්ති; පුච්ඡිත්වා අභිවිතරන්ති; අභිවිතරිත්වා පාටේක්කං උපෝසථං කරෝන්ති. ආපත්ති දුක්කටස්ස. තේ පුච්ඡන්ති; පුච්ඡිත්වා අභිවිතරන්ති; අභිවිතරිත්වා ඒකතෝ උපෝසථං කරෝන්ති. අනාපත්ති.
</Paragraph>

<Paragraph number="786" book="vi-maha">
ඉධ පන, භික්ඛවේ, ආවාසිකා භික්ඛූ පස්සන්ති ආගන්තුකේ භික්ඛූ නානාසංවාසකේ. තේ සමානසංවාසකදිට්ඨිං පටිලභන්ති; සමානසංවාසකදිට්ඨිං පටිලභිත්වා න පුච්ඡන්ති; අපුච්ඡිත්වා ඒකතෝ උපෝසථං කරෝන්ති. අනාපත්ති. තේ පුච්ඡන්ති; පුච්ඡිත්වා නාභිවිතරන්ති; අනභිවිතරිත්වා ඒකතෝ උපෝසථං කරෝන්ති. ආපත්ති දුක්කටස්ස. තේ පුච්ඡන්ති; පුච්ඡිත්වා නාභිවිතරන්ති; අනභිවිතරිත්වා පාටේක්කං උපෝසථං කරෝන්ති. අනාපත්ති.
</Paragraph>

<Paragraph number="787" book="vi-maha">
ඉධ පන, භික්ඛවේ, ආවාසිකා භික්ඛූ පස්සන්ති ආගන්තුකේ භික්ඛූ සමානසංවාසකේ. තේ නානාසංවාසකදිට්ඨිං පටිලභන්ති; නානාසංවාසකදිට්ඨිං පටිලභිත්වා න පුච්ඡන්ති; අපුච්ඡිත්වා ඒකතෝ උපෝසථං කරෝන්ති. ආපත්ති දුක්කටස්ස. තේ පුච්ඡන්ති; පුච්ඡිත්වා අභිවිතරන්ති; අභිවිතරිත්වා පාටේක්කං උපෝසථං කරෝන්ති. ආපත්ති දුක්කටස්ස. තේ පුච්ඡන්ති; පුච්ඡිත්වා අභිවිතරන්ති; අභිවිතරිත්වා ඒකතෝ උපෝසථං කරෝන්ති. අනාපත්ති.
</Paragraph>
</Division>