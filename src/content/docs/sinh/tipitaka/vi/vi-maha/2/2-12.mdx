---
title: "2.12 විනයපුච්ඡනකථා"
tableOfContents: false
sidebar:
  order: 4
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="151" book="vi-maha">

<Paragraph number="629" book="vi-maha">
තේන ඛෝ පන සමයේන ඡබ්බග්ගියා භික්ඛූ සංඝමජ්ඣේ අසම්මතා විනයං පුච්ඡන්ති. භගවතෝ ඒතමත්ථං ආරෝචේසුං. “න, භික්ඛවේ, සංඝමජ්ඣේ අසම්මතේන විනයෝ පුච්ඡිතබ්බෝ. යෝ පුච්ඡේය්‍ය, ආපත්ති දුක්කටස්ස. අනුජානාමි, භික්ඛවේ, සංඝමජ්ඣේ සම්මතේන විනයං පුච්ඡිතුං. ඒවඤ්ච පන, භික්ඛවේ, සම්මන්නිතබ්බෝ—  අත්තනා වා අත්තානං සම්මන්නිතබ්බං, පරේන වා පරෝ සම්මන්නිතබ්බෝ. කථඤ්ච අත්තනාව අත්තානං සම්මන්නිතබ්බං? බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

<Paragraph number="630" book="vi-maha">
‘සුණාතු මේ, භන්තේ, සංඝෝ. යදි සංඝස්ස පත්තකල්ලං, අහං ඉත්ථන්නාමං විනයං පුච්ඡේය්‍යන්’ති. ඒවං අත්තනාව අත්තානං සම්මන්නිතබ්බං.
</Paragraph>

<Paragraph number="631" book="vi-maha">
කථඤ්ච පරේන පරෝ සම්මන්නිතබ්බෝ? බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

<Paragraph number="632" book="vi-maha">
‘සුණාතු මේ, භන්තේ, සංඝෝ. යදි සංඝස්ස පත්තකල්ලං, ඉත්ථන්නාමෝ ඉත්ථන්නාමං විනයං පුච්ඡේය්‍යා’ති. ඒවං පරේන පරෝ සම්මන්නිතබ්බෝ”ති.
</Paragraph>

<Paragraph number="633" book="vi-maha">
තේන ඛෝ පන සමයේන පේසලා භික්ඛූ සංඝමජ්ඣේ සම්මතා විනයං පුච්ඡන්ති. ඡබ්බග්ගියා භික්ඛූ ලභන්ති ආඝාතං, ලභන්ති අප්පච්චයං, වධේන තජ්ජේන්ති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, සංඝමජ්ඣේ සම්මතේනපි පරිසං ඕලෝකේත්වා පුග්ගලං තුලයිත්වා විනයං පුච්ඡිතුන්”ති.
</Paragraph>
</Division>