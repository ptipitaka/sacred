---
title: "2.14 චෝදනාකථා"
tableOfContents: false
sidebar:
  order: 6
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="153" book="vi-maha">

<Paragraph number="639" book="vi-maha">
තේන ඛෝ පන සමයේන ඡබ්බග්ගියා භික්ඛූ අනෝකාසකතං භික්ඛුං ආපත්තියා චෝදේන්ති. භගවතෝ ඒතමත්ථං ආරෝචේසුං. “න, භික්ඛවේ, අනෝකාසකතෝ භික්ඛු ආපත්තියා චෝදේතබ්බෝ. යෝ චෝදේය්‍ය, ආපත්ති දුක්කටස්ස. අනුජානාමි, භික්ඛවේ, ඕකාසං කාරාපේත්වා ආපත්තියා චෝදේතුං—  කරෝතු ආයස්මා ඕකාසං, අහං තං වත්තුකාමෝ”ති.
</Paragraph>

<Paragraph number="640" book="vi-maha">
තේන ඛෝ පන සමයේන පේසලා භික්ඛූ ඡබ්බග්ගියේ භික්ඛූ ඕකාසං කාරාපේත්වා ආපත්තියා චෝදේන්ති. ඡබ්බග්ගියා භික්ඛූ ලභන්ති ආඝාතං, ලභන්ති අප්පච්චයං, වධේන තජ්ජේන්ති. භගවතෝ ඒතමත්ථං ආරෝචේසුං. “අනුජානාමි, භික්ඛවේ, කතේපි ඕකාසේ පුග්ගලං තුලයිත්වා ආපත්තියා චෝදේතුන්”ති.
</Paragraph>

<Paragraph number="641" book="vi-maha">
තේන ඛෝ පන සමයේන ඡබ්බග්ගියා භික්ඛූ—  “පුරම්හාකං පේසලා භික්ඛූ ඕකාසං කාරාපේන්තී”ති—  පටිකච්චේව සුද්ධානං භික්ඛූනං අනාපත්තිකානං අවත්ථුස්මිං අකාරණේ ඕකාසං කාරාපේන්ති. භගවතෝ ඒතමත්ථං ආරෝචේසුං. “න, භික්ඛවේ, සුද්ධානං භික්ඛූනං අනාපත්තිකානං අවත්ථුස්මිං අකාරණේ ඕකාසෝ කාරාපේතබ්බෝ. යෝ කාරාපේය්‍ය, ආපත්ති දුක්කටස්ස. අනුජානාමි, භික්ඛවේ, පුග්ගලං තුලයිත්වා ඕකාසං කාතුන්”ති.
</Paragraph>
</Division>