---
title: "2.10 උපෝසථභේදාදි"
tableOfContents: false
sidebar:
  order: 2
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="149" book="vi-maha">

<Paragraph number="622" book="vi-maha">
අථ ඛෝ භික්ඛූනං ඒතදහෝසි—  “කති නු ඛෝ උපෝසථා”ති? භගවතෝ ඒතමත්ථං ආරෝචේසුං. “ද්වේමේ, භික්ඛවේ, උපෝසථා—  චාතුද්දසිකෝ ච පන්නරසිකෝ ච. ඉමේ ඛෝ, භික්ඛවේ, ද්වේ උපෝසථා”ති.
</Paragraph>

<Paragraph number="623" book="vi-maha">
අථ ඛෝ භික්ඛූනං ඒතදහෝසි—  “කති නු ඛෝ උපෝසථකම්මානී”ති? භගවතෝ ඒතමත්ථං ආරෝචේසුං. “චත්තාරිමානි, භික්ඛවේ, උපෝසථකම්මානි—  අධම්මේන වග්ගං උපෝසථකම්මං, අධම්මේන සමග්ගං උපෝසථකම්මං, ධම්මේන වග්ගං උපෝසථකම්මං, ධම්මේන සමග්ගං උපෝසථකම්මන්ති. තත්‍ර, භික්ඛවේ, යදිදං අධම්මේන වග්ගං උපෝසථකම්මං, න, භික්ඛවේ, ඒවරූපං උපෝසථකම්මං කාතබ්බං. න ච මයා ඒවරූපං උපෝසථකම්මං අනුඤ්ඤාතං. තත්‍ර, භික්ඛවේ, යදිදං අධම්මේන සමග්ගං උපෝසථකම්මං, න, භික්ඛවේ, ඒවරූපං උපෝසථකම්මං කාතබ්බං. න ච මයා ඒවරූපං උපෝසථකම්මං අනුඤ්ඤාතං. තත්‍ර, භික්ඛවේ, යදිදං ධම්මේන වග්ගං උපෝසථකම්මං, න, භික්ඛවේ, ඒවරූපං උපෝසථකම්මං කාතබ්බං. න ච මයා ඒවරූපං උපෝසථකම්මං අනුඤ්ඤාතං. තත්‍ර, භික්ඛවේ, යදිදං ධම්මේන සමග්ගං උපෝසථකම්මං, ඒවරූපං, භික්ඛවේ, උපෝසථකම්මං කාතබ්බං, ඒවරූපඤ්ච මයා උපෝසථකම්මං අනුඤ්ඤාතං. තස්මාතිහ, භික්ඛවේ, ඒවරූපං උපෝසථකම්මං කරිස්සාම යදිදං ධම්මේන සමග්ගන්ති—  ඒවඤ්හි වෝ, භික්ඛවේ, සික්ඛිතබ්බන්”ති.
</Paragraph>
</Division>