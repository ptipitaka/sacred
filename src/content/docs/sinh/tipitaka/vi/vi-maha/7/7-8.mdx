---
title: "7.8 විප්පකතසමාදායපන්නරසක"
tableOfContents: false
sidebar:
  order: 13
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="317" book="vi-maha">

<Paragraph number="1450" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති. තස්ස බහිසීමගතස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (1)
</Paragraph>

<Paragraph number="1451" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති. තස්ස බහිසීමගතස්ස ඒවං හෝති—  “නේවිමං චීවරං කාරේස්සං, න පච්චේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (2)
</Paragraph>

<Paragraph number="1452" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති. තස්ස බහිසීමගතස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (3)

</Paragraph>
</Division>

<Paragraph number="1453" type="center" book="vi-maha">
තිකං. (1)


</Paragraph>

<Paragraph number="1454" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති “න පච්චේස්සන්”ති. තස්ස බහිසීමගතස්ස ඒවං හෝති—  “ඉධේවිමං චීවරං කාරේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (4)
</Paragraph>

<Paragraph number="1455" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති “න පච්චේස්සන්”ති. තස්ස බහිසීමගතස්ස ඒවං හෝති—  “නේවිමං චීවරං කාරේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (5)
</Paragraph>

<Paragraph number="1456" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති “න පච්චේස්සන්”ති. තස්ස බහිසීමගතස්ස ඒවං හෝති—  “ඉධේවිමං චීවරං කාරේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (6)

</Paragraph>

<Paragraph number="1457" type="center" book="vi-maha">
තිකං. (2)


</Paragraph>

<Paragraph number="1458" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති අනධිට්ඨිතේන; නේවස්ස හෝති—  “පච්චේස්සන්”ති, න පනස්ස හෝති—  “න පච්චේස්සන්”ති. තස්ස බහිසීමගතස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (7)
</Paragraph>

<Paragraph number="1459" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති අනධිට්ඨිතේන; නේවස්ස හෝති—  “පච්චේස්සන්”ති, න පනස්ස හෝති—  “න පච්චේස්සන්”ති. තස්ස බහිසීමගතස්ස ඒවං හෝති—  “නේවිමං චීවරං කාරේස්සං, න පච්චේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (8)
</Paragraph>

<Paragraph number="1460" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති අනධිට්ඨිතේන; නේවස්ස හෝති—  “පච්චේස්සන්”ති, න පනස්ස හෝති—  “න පච්චේස්සන්”ති. තස්ස බහිසීමගතස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (9)

</Paragraph>

<Paragraph number="1461" type="center" book="vi-maha">
තිකං. (3)


</Paragraph>

<Paragraph number="1462" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති “පච්චේස්සන්”ති. තස්ස බහිසීමගතස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (10)
</Paragraph>

<Paragraph number="1463" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති “පච්චේස්සන්”ති. තස්ස බහිසීමගතස්ස ඒවං හෝති—  “නේවිමං චීවරං කාරේස්සං, න පච්චේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (11)
</Paragraph>

<Paragraph number="1464" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති “පච්චේස්සන්”ති. තස්ස බහිසීමගතස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (12)
</Paragraph>

<Paragraph number="1465" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති “පච්චේස්සන්”ති. සෝ බහිසීමගතෝ තං චීවරං කාරේති. සෝ කතචීවරෝ සුණාති—  “උබ්භතං කිර තස්මිං ආවාසේ කථිනන්”ති. තස්ස භික්ඛුනෝ සවනන්තිකෝ කථිනුද්ධාරෝ. (13)
</Paragraph>

<Paragraph number="1466" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති “පච්චේස්සන්”ති. සෝ බහිසීමගතෝ තං චීවරං කාරේති. සෝ කතචීවරෝ—  “පච්චේස්සං පච්චේස්සන්”ති බහිද්ධා කථිනුද්ධාරං වීතිනාමේති. තස්ස භික්ඛුනෝ සීමාතික්කන්තිකෝ කථිනුද්ධාරෝ. (14)
</Paragraph>

<Paragraph number="1467" book="vi-maha">
භික්ඛු අත්ථතකථිනෝ විප්පකතචීවරං සමාදාය පක්කමති “පච්චේස්සන්”ති. සෝ බහිසීමගතෝ තං චීවරං කාරේති. සෝ කතචීවරෝ “පච්චේස්සං පච්චේස්සන්”ති සම්භුණාති කථිනුද්ධාරං. තස්ස භික්ඛුනෝ සහ භික්ඛූහි කථිනුද්ධාරෝ. (15)

</Paragraph>

<Paragraph number="1468" type="center" book="vi-maha">
ඡක්කං.

  
සමාදායපන්නරසකං.

  
ආදායභාණවාරෝ.
</Paragraph>