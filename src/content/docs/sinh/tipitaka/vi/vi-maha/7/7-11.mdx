---
title: "7.11 කරණීයදෝළසක"
tableOfContents: false
sidebar:
  order: 3
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="320" book="vi-maha">

<Paragraph number="1495" book="vi-maha">
භික්ඛු අත්ථතකථිනෝ කේනචිදේව කරණීයේන පක්කමති. තස්ස බහිසීමගතස්ස චීවරාසා උප්පජ්ජති. සෝ තං චීවරාසං පයිරුපාසති. අනාසාය ලභති, ආසාය න ලභති. තස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (1)
</Paragraph>

<Paragraph number="1496" book="vi-maha">
භික්ඛු අත්ථතකථිනෝ කේනචිදේව කරණීයේන පක්කමති. තස්ස බහිසීමගතස්ස චීවරාසා උප්පජ්ජති. සෝ තං චීවරාසං පයිරුපාසති. අනාසාය ලභති, ආසාය න ලභති. තස්ස ඒවං හෝති—  “නේවිමං චීවරං කාරේස්සං, න පච්චේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (2)
</Paragraph>

<Paragraph number="1497" book="vi-maha">
භික්ඛු අත්ථතකථිනෝ කේනචිදේව කරණීයේන පක්කමති. තස්ස බහිසීමගතස්ස චීවරාසා උප්පජ්ජති. සෝ තං චීවරාසං පයිරුපාසති. අනාසාය ලභති, ආසාය න ලභති. තස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (3)
</Paragraph>

<Paragraph number="1498" book="vi-maha">
භික්ඛු අත්ථතකථිනෝ කේනචිදේව කරණීයේන පක්කමති. තස්ස බහිසීමගතස්ස චීවරාසා උප්පජ්ජති. තස්ස ඒවං හෝති—  “ඉධේවිමං චීවරාසං පයිරුපාසිස්සං, න පච්චේස්සන්”ති. සෝ තං චීවරාසං පයිරුපාසති. තස්ස සා චීවරාසා උපච්ඡිජ්ජති. තස්ස භික්ඛුනෝ ආසාවච්ඡේදිකෝ කථිනුද්ධාරෝ. (4)
</Paragraph>

<Paragraph number="1499" book="vi-maha">
භික්ඛු අත්ථතකථිනෝ කේනචිදේව කරණීයේන පක්කමති “න පච්චේස්සන්”ති. තස්ස බහිසීමගතස්ස චීවරාසා උප්පජ්ජති. සෝ තං චීවරාසං පයිරුපාසති. අනාසාය ලභති, ආසාය න ලභති. තස්ස ඒවං හෝති—  “ඉධේවිමං චීවරං කාරේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (5)
</Paragraph>

<Paragraph number="1500" book="vi-maha">
භික්ඛු අත්ථතකථිනෝ කේනචිදේව කරණීයේන පක්කමති “න පච්චේස්සන්”ති. තස්ස බහිසීමගතස්ස චීවරාසා උප්පජ්ජති. සෝ තං චීවරාසං පයිරුපාසති. අනාසාය ලභති, ආසාය න ලභති. තස්ස ඒවං හෝති—  “නේවිමං චීවරං කාරේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (6)
</Paragraph>

<Paragraph number="1501" book="vi-maha">
භික්ඛු අත්ථතකථිනෝ කේනචිදේව කරණීයේන පක්කමති “න පච්චේස්සන්”ති. තස්ස බහිසීමගතස්ස චීවරාසා උප්පජ්ජති. සෝ තං චීවරාසං පයිරුපාසති. අනාසාය ලභති, ආසාය න ලභති. තස්ස ඒවං හෝති—  “ඉධේවිමං චීවරං කාරේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (7)
</Paragraph>

<Paragraph number="1502" book="vi-maha">
භික්ඛු අත්ථතකථිනෝ කේනචිදේව කරණීයේන පක්කමති “න පච්චේස්සන්”ති. තස්ස බහිසීමගතස්ස චීවරාසා උප්පජ්ජති. තස්ස ඒවං හෝති—  “ඉධේවිමං චීවරාසං පයිරුපාසිස්සන්”ති. සෝ තං චීවරාසං පයිරුපාසති. තස්ස සා චීවරාසා උපච්ඡිජ්ජති. තස්ස භික්ඛුනෝ ආසාවච්ඡේදිකෝ කථිනුද්ධාරෝ. (8)
</Paragraph>

<Paragraph number="1503" book="vi-maha">
භික්ඛු අත්ථතකථිනෝ කේනචිදේව කරණීයේන පක්කමති අනධිට්ඨිතේන; නේවස්ස හෝති—  “පච්චේස්සන්”ති, න පනස්ස හෝති—  “න පච්චේස්සන්”ති. තස්ස බහිසීමගතස්ස චීවරාසා උප්පජ්ජති. සෝ තං චීවරාසං පයිරුපාසති. අනාසාය ලභති, ආසාය න ලභති. තස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (9)
</Paragraph>

<Paragraph number="1504" book="vi-maha">
භික්ඛු අත්ථතකථිනෝ කේනචිදේව කරණීයේන පක්කමති අනධිට්ඨිතේන; නේවස්ස හෝති—  “පච්චේස්සන්”ති, න පනස්ස හෝති—  “න පච්චේස්සන්”ති. තස්ස බහිසීමගතස්ස චීවරාසා උප්පජ්ජති. සෝ තං චීවරාසං පයිරුපාසති. අනාසාය ලභති, ආසාය න ලභති. තස්ස ඒවං හෝති—  “නේවිමං චීවරං කාරේස්සං, න පච්චේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (10)
</Paragraph>

<Paragraph number="1505" book="vi-maha">
භික්ඛු අත්ථතකථිනෝ කේනචිදේව කරණීයේන පක්කමති අනධිට්ඨිතේන; නේවස්ස හෝති—  “පච්චේස්සන්”ති, න පනස්ස හෝති—  “න පච්චේස්සන්”ති. තස්ස බහිසීමගතස්ස චීවරාසා උප්පජ්ජති. සෝ තං චීවරාසං පයිරුපාසති. අනාසාය ලභති, ආසාය න ලභති. තස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (11)
</Paragraph>

<Paragraph number="1506" book="vi-maha">
භික්ඛු අත්ථතකථිනෝ කේනචිදේව කරණීයේන පක්කමති අනධිට්ඨිතේන; නේවස්ස හෝති—  “පච්චේස්සන්”ති, න පනස්ස හෝති—  “න පච්චේස්සන්”ති. තස්ස බහිසීමගතස්ස චීවරාසා උප්පජ්ජති. තස්ස ඒවං හෝති—  “ඉධේවිමං චීවරාසං පයිරුපාසිස්සං, න පච්චේස්සන්”ති. සෝ තං චීවරාසං පයිරුපාසති. තස්ස සා චීවරාසා උපච්ඡිජ්ජති. තස්ස භික්ඛුනෝ ආසාවච්ඡේදිකෝ කථිනුද්ධාරෝ. (12)

</Paragraph>
</Division>

<Paragraph number="1507" type="center" book="vi-maha">
කරණීයදෝළසකං නිට්ඨිතං.
</Paragraph>