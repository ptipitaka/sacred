---
title: "7.10 ආසාදෝළසක"
tableOfContents: false
sidebar:
  order: 2
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="319" book="vi-maha">

<Paragraph number="1482" book="vi-maha">
භික්ඛු අත්ථතකථිනෝ චීවරාසාය පක්කමති “පච්චේස්සන්”ති. සෝ බහිසීමගතෝ තං චීවරාසං පයිරුපාසති. ආසාය ලභති, අනාසාය න ලභති. තස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (1)
</Paragraph>

<Paragraph number="1483" book="vi-maha">
භික්ඛු අත්ථතකථිනෝ චීවරාසාය පක්කමති “පච්චේස්සන්”ති. සෝ බහිසීමගතෝ තං චීවරාසං පයිරුපාසති. ආසාය ලභති, අනාසාය න ලභති. තස්ස ඒවං හෝති—  “නේවිමං චීවරං කාරේස්සං, න පච්චේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (2)
</Paragraph>

<Paragraph number="1484" book="vi-maha">
භික්ඛු අත්ථතකථිනෝ චීවරාසාය පක්කමති “පච්චේස්සන්”ති. සෝ බහිසීමගතෝ තං චීවරාසං පයිරුපාසති. ආසාය ලභති, අනාසාය න ලභති. තස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (3)
</Paragraph>

<Paragraph number="1485" book="vi-maha">
භික්ඛු අත්ථතකථිනෝ චීවරාසාය පක්කමති “පච්චේස්සන්”ති. තස්ස බහිසීමගතස්ස ඒවං හෝති—  “ඉධේවිමං චීවරාසං පයිරුපාසිස්සං, න පච්චේස්සන්”ති. සෝ තං චීවරාසං පයිරුපාසති. තස්ස සා චීවරාසා උපච්ඡිජ්ජති. තස්ස භික්ඛුනෝ ආසාවච්ඡේදිකෝ කථිනුද්ධාරෝ. (4)
</Paragraph>

<Paragraph number="1486" book="vi-maha">
භික්ඛු අත්ථතකථිනෝ චීවරාසාය පක්කමති “පච්චේස්සන්”ති. සෝ බහිසීමගතෝ සුණාති—  “උබ්භතං කිර තස්මිං ආවාසේ කථිනන්”ති. තස්ස ඒවං හෝති—  “යතෝ තස්මිං ආවාසේ උබ්භතං කථිනං, ඉධේවිමං චීවරාසං පයිරුපාසිස්සන්”ති. සෝ තං චීවරාසං පයිරුපාසති. ආසාය ලභති, අනාසාය න ලභති. තස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (5)
</Paragraph>

<Paragraph number="1487" book="vi-maha">
භික්ඛු අත්ථතකථිනෝ චීවරාසාය පක්කමති “පච්චේස්සන්”ති. සෝ බහිසීමගතෝ සුණාති—  “උබ්භතං කිර තස්මිං ආවාසේ කථිනන්”ති. තස්ස ඒවං හෝති—  “යතෝ තස්මිං ආවාසේ උබ්භතං කථිනං, ඉධේවිමං චීවරාසං පයිරුපාසිස්සන්”ති. සෝ තං චීවරාසං පයිරුපාසති. ආසාය ලභති, අනාසාය න ලභති. තස්ස ඒවං හෝති—  “නේවිමං චීවරං කාරේස්සං, න පච්චේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (6)
</Paragraph>

<Paragraph number="1488" book="vi-maha">
භික්ඛු අත්ථතකථිනෝ චීවරාසාය පක්කමති “පච්චේස්සන්”ති. සෝ බහිසීමගතෝ සුණාති—  “උබ්භතං කිර තස්මිං ආවාසේ කථිනන්”ති. තස්ස ඒවං හෝති—  “යතෝ තස්මිං ආවාසේ උබ්භතං කථිනං, ඉධේවිමං චීවරාසං පයිරුපාසිස්සන්”ති. සෝ තං චීවරාසං පයිරුපාසති. ආසාය ලභති, අනාසාය න ලභති. තස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (7)
</Paragraph>

<Paragraph number="1489" book="vi-maha">
භික්ඛු අත්ථතකථිනෝ චීවරාසාය පක්කමති “පච්චේස්සන්”ති. සෝ බහිසීමගතෝ සුණාති—  “උබ්භතං කිර තස්මිං ආවාසේ කථිනන්”ති. තස්ස ඒවං හෝති—  “යතෝ තස්මිං ආවාසේ උබ්භතං කථිනං, ඉධේවිමං චීවරාසං පයිරුපාසිස්සං, න පච්චේස්සන්”ති. සෝ තං චීවරාසං පයිරුපාසති. තස්ස සා චීවරාසා උපච්ඡිජ්ජති. තස්ස භික්ඛුනෝ ආසාවච්ඡේදිකෝ කථිනුද්ධාරෝ. (8)
</Paragraph>

<Paragraph number="1490" book="vi-maha">
භික්ඛු අත්ථතකථිනෝ චීවරාසාය පක්කමති “පච්චේස්සන්”ති. සෝ බහිසීමගතෝ තං චීවරාසං පයිරුපාසති. ආසාය ලභති, අනාසාය න ලභති. සෝ තං චීවරං කාරේති. සෝ කතචීවරෝ සුණාති—  “උබ්භතං කිර තස්මිං ආවාසේ කථිනන්”ති. තස්ස භික්ඛුනෝ සවනන්තිකෝ කථිනුද්ධාරෝ. (9)
</Paragraph>

<Paragraph number="1491" book="vi-maha">
භික්ඛු අත්ථතකථිනෝ චීවරාසාය පක්කමති “පච්චේස්සන්”ති. තස්ස බහිසීමගතස්ස ඒවං හෝති—  “ඉධේවිමං චීවරාසං පයිරුපාසිස්සං, න පච්චේස්සන්”ති. සෝ තං චීවරාසං පයිරුපාසති. තස්ස සා චීවරාසා උපච්ඡිජ්ජති. තස්ස භික්ඛුනෝ ආසාවච්ඡේදිකෝ කථිනුද්ධාරෝ. (10)
</Paragraph>

<Paragraph number="1492" book="vi-maha">
භික්ඛු අත්ථතකථිනෝ චීවරාසාය පක්කමති “පච්චේස්සන්”ති. සෝ බහිසීමගතෝ තං චීවරාසං පයිරුපාසති. ආසාය ලභති, අනාසාය න ලභති. සෝ තං චීවරං කාරේති. සෝ කතචීවරෝ “පච්චේස්සං පච්චේස්සන්”ති—  බහිද්ධා කථිනුද්ධාරං වීතිනාමේති. තස්ස භික්ඛුනෝ සීමාතික්කන්තිකෝ කථිනුද්ධාරෝ. (11)
</Paragraph>

<Paragraph number="1493" book="vi-maha">
භික්ඛු අත්ථතකථිනෝ චීවරාසාය පක්කමති “පච්චේස්සන්”ති. සෝ බහිසීමගතෝ තං චීවරාසං පයිරුපාසති. ආසාය ලභති, අනාසාය න ලභති. සෝ තං චීවරං කාරේති. සෝ කතචීවරෝ “පච්චේස්සං පච්චේස්සන්”ති—  සම්භුණාති කථිනුද්ධාරං. තස්ස භික්ඛුනෝ සහ භික්ඛූහි කථිනුද්ධාරෝ. (12)

</Paragraph>
</Division>

<Paragraph number="1494" type="center" book="vi-maha">
ආසාදෝළසකං නිට්ඨිතං.
</Paragraph>