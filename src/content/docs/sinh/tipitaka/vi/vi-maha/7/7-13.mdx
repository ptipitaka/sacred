---
title: "7.13 ඵාසුවිහාරපඤ්චක"
tableOfContents: false
sidebar:
  order: 5
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="324" book="vi-maha">

<Paragraph number="1518" book="vi-maha">
භික්ඛු අත්ථතකථිනෝ ඵාසුවිහාරිකෝ චීවරං ආදාය පක්කමති—  “අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, පච්චේස්සන්”ති. තස්ස බහිසීමගතස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (1)
</Paragraph>

<Paragraph number="1519" book="vi-maha">
භික්ඛු අත්ථතකථිනෝ ඵාසුවිහාරිකෝ චීවරං ආදාය පක්කමති—  “අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, පච්චේස්සන්”ති. තස්ස බහිසීමගතස්ස ඒවං හෝති—  “නේවිමං චීවරං කාරේස්සං, න පච්චේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (2)
</Paragraph>

<Paragraph number="1520" book="vi-maha">
භික්ඛු අත්ථතකථිනෝ ඵාසුවිහාරිකෝ චීවරං ආදාය පක්කමති—  “අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, පච්චේස්සන්”ති. තස්ස බහිසීමගතස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (3)
</Paragraph>

<Paragraph number="1521" book="vi-maha">
භික්ඛු අත්ථතකථිනෝ ඵාසුවිහාරිකෝ චීවරං ආදාය පක්කමති—  “අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, පච්චේස්සන්”ති. සෝ බහිසීමගතෝ තං චීවරං කාරේති. සෝ කතචීවරෝ—  “පච්චේස්සං පච්චේස්සන්”ති බහිද්ධා කථිනුද්ධාරං වීතිනාමේති. තස්ස භික්ඛුනෝ සීමාතික්කන්තිකෝ කථිනුද්ධාරෝ. (4)
</Paragraph>

<Paragraph number="1522" book="vi-maha">
භික්ඛු අත්ථතකථිනෝ ඵාසුවිහාරිකෝ චීවරං ආදාය පක්කමති—  “අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, අමුකං නාම ආවාසං ගමිස්සාමි; තත්ථ මේ ඵාසු භවිස්සති වසිස්සාමි, නෝ චේ මේ ඵාසු භවිස්සති, පච්චේස්සන්”ති. සෝ බහිසීමගතෝ තං චීවරං කාරේති. සෝ කතචීවරෝ “පච්චේස්සං පච්චේස්සන්”ති සම්භුණාති කථිනුද්ධාරං. තස්ස භික්ඛුනෝ සහ භික්ඛූහි කථිනුද්ධාරෝ. (5)

</Paragraph>
</Division>

<Paragraph number="1523" type="center" book="vi-maha">
ඵාසුවිහාරපඤ්චකං නිට්ඨිතං.
</Paragraph>