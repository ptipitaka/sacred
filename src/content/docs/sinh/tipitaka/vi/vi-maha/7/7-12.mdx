---
title: "7.12 අපවිලායනනවක"
tableOfContents: false
sidebar:
  order: 4
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="321" book="vi-maha">

<Paragraph number="1508" book="vi-maha">
භික්ඛු අත්ථතකථිනෝ දිසඞ්ගමිකෝ පක්කමති චීවරපටිවීසං අපවිලායමානෝ. තමේනං දිසංගතං භික්ඛූ පුච්ඡන්ති—  “කහං ත්වං, ආවුසෝ, වස්සංවුට්ඨෝ, කත්ථ ච තේ චීවරපටිවීසෝ”ති? සෝ ඒවං වදේති—  “අමුකස්මිං ආවාසේ වස්සංවුට්ඨෝම්හි. තත්ථ ච මේ චීවරපටිවීසෝ”ති. තේ ඒවං වදන්ති—  “ගච්ඡාවුසෝ, තං චීවරං ආහර, මයං තේ ඉධ චීවරං කරිස්සාමා”ති. සෝ තං ආවාසං ගන්ත්වා භික්ඛූ පුච්ඡති—  “කහං මේ, ආවුසෝ, චීවරපටිවීසෝ”ති? තේ ඒවං වදන්ති—  “අයං තේ, ආවුසෝ, චීවරපටිවීසෝ; කහං ගමිස්සසී”ති? සෝ ඒවං වදේති—  “අමුකං නාම ආවාසං ගමිස්සාමි, තත්ථ මේ භික්ඛූ චීවරං කරිස්සන්තී”ති. තේ ඒවං වදන්ති—  “අලං, ආවුසෝ, මා අගමාසි. මයං තේ ඉධ චීවරං කරිස්සාමා”ති. තස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (1)
</Paragraph>

<Paragraph number="1509" book="vi-maha">
භික්ඛු අත්ථතකථිනෝ දිසඞ්ගමිකෝ පක්කමති …පේ…  “නේවිමං චීවරං කාරේස්සං, න පච්චේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (2)
</Paragraph>

<Paragraph number="1510" book="vi-maha">
භික්ඛු අත්ථතකථිනෝ දිසඞ්ගමිකෝ පක්කමති …පේ…  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (3)
</Paragraph>

</Division>
<Division number="322" book="vi-maha">

<Paragraph number="1511" book="vi-maha">
භික්ඛු අත්ථතකථිනෝ දිසඞ්ගමිකෝ පක්කමති චීවරපටිවීසං අපවිලායමානෝ. තමේනං දිසංගතං භික්ඛූ පුච්ඡන්ති—  “කහං ත්වං, ආවුසෝ, වස්සංවුට්ඨෝ, කත්ථ ච තේ චීවරපටිවීසෝ”ති? සෝ ඒවං වදේති—  “අමුකස්මිං ආවාසේ වස්සංවුට්ඨෝම්හි, තත්ථ ච මේ චීවරපටිවීසෝ”ති. තේ ඒවං වදන්ති—  “ගච්ඡාවුසෝ, තං චීවරං ආහර, මයං තේ ඉධ චීවරං කරිස්සාමා”ති. සෝ තං ආවාසං ගන්ත්වා භික්ඛූ පුච්ඡති—  “කහං මේ, ආවුසෝ, චීවරපටිවීසෝ”ති? තේ ඒවං වදන්ති—  “අයං තේ, ආවුසෝ, චීවරපටිවීසෝ”ති. සෝ තං චීවරං ආදාය තං ආවාසං ගච්ඡති. තමේනං අන්තරාමග්ගේ භික්ඛූ පුච්ඡන්ති—  “ආවුසෝ, කහං ගමිස්සසී”ති? සෝ ඒවං වදේති—  “අමුකං නාම ආවාසං ගමිස්සාමි, තත්ථ මේ භික්ඛූ චීවරං කරිස්සන්තී”ති. තේ ඒවං වදන්ති—  “අලං, ආවුසෝ, මා අගමාසි, මයං තේ ඉධ චීවරං කරිස්සාමා”ති. තස්ස ඒවං හෝති—  “ඉධේවිමං චීවරං කාරේස්සං න පච්චේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (4)
</Paragraph>

<Paragraph number="1512" book="vi-maha">
භික්ඛු අත්ථතකථිනෝ දිසඞ්ගමිකෝ පක්කමති චීවරපටිවීසං අපවිලායමානෝ. තමේනං දිසංගතං භික්ඛූ පුච්ඡන්ති—  “කහං ත්වං, ආවුසෝ, වස්සංවුට්ඨෝ, කත්ථ ච තේ චීවරපටිවීසෝ”ති? සෝ ඒවං වදේති—  “අමුකස්මිං ආවාසේ වස්සංවුට්ඨෝම්හි, තත්ථ ච මේ චීවරපටිවීසෝ”ති. තේ ඒවං වදන්ති—  “ගච්ඡාවුසෝ, තං චීවරං ආහර, මයං තේ ඉධ චීවරං කරිස්සාමා”ති. සෝ තං ආවාසං ගන්ත්වා භික්ඛූ පුච්ඡති—  “කහං මේ, ආවුසෝ, චීවරපටිවීසෝ”ති? තේ ඒවං වදන්ති—  “අයං තේ, ආවුසෝ, චීවරපටිවීසෝ”ති. සෝ තං චීවරං ආදාය තං ආවාසං ගච්ඡති. තමේනං අන්තරාමග්ගේ භික්ඛූ පුච්ඡන්ති—  “ආවුසෝ, කහං ගමිස්සසී”ති? සෝ ඒවං වදේති—  “අමුකං නාම ආවාසං ගමිස්සාමි, තත්ථ මේ භික්ඛූ චීවරං කරිස්සන්තී”ති. තේ ඒවං වදන්ති—  “අලං, ආවුසෝ, මා අගමාසි, මයං තේ ඉධ චීවරං කරිස්සාමා”ති. තස්ස ඒවං හෝති—  “නේවිමං චීවරං කාරේස්සං, න පච්චේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (5)
</Paragraph>

<Paragraph number="1513" book="vi-maha">
භික්ඛු අත්ථතකථිනෝ දිසඞ්ගමිකෝ පක්කමති …පේ…  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (6)
</Paragraph>

</Division>
<Division number="323" book="vi-maha">

<Paragraph number="1514" book="vi-maha">
භික්ඛු අත්ථතකථිනෝ දිසඞ්ගමිකෝ පක්කමති චීවරපටිවීසං අපවිලායමානෝ. තමේනං දිසංගතං භික්ඛූ පුච්ඡන්ති—  “කහං ත්වං, ආවුසෝ, වස්සංවුට්ඨෝ, කත්ථ ච තේ චීවරපටිවීසෝ”ති? සෝ ඒවං වදේති—  “අමුකස්මිං ආවාසේ වස්සංවුට්ඨෝම්හි, තත්ථ ච මේ චීවරපටිවීසෝ”ති. තේ ඒවං වදන්ති—  “ගච්ඡාවුසෝ, තං චීවරං ආහර, මයං තේ ඉධ චීවරං කරිස්සාමා”ති. සෝ තං ආවාසං ගන්ත්වා භික්ඛූ පුච්ඡති—  “කහං මේ, ආවුසෝ, චීවරපටිවීසෝ”ති? තේ ඒවං වදන්ති—  “අයං තේ, ආවුසෝ, චීවරපටිවීසෝ”ති. සෝ තං චීවරං ආදාය තං ආවාසං ගච්ඡති. තස්ස තං ආවාසං ගතස්ස ඒවං හෝති—  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස භික්ඛුනෝ නිට්ඨානන්තිකෝ කථිනුද්ධාරෝ. (7)
</Paragraph>

<Paragraph number="1515" book="vi-maha">
භික්ඛු අත්ථතකථිනෝ දිසඞ්ගමිකෝ පක්කමති …පේ…  “නේවිමං චීවරං කාරේස්සං, න පච්චේස්සන්”ති. තස්ස භික්ඛුනෝ සන්නිට්ඨානන්තිකෝ කථිනුද්ධාරෝ. (8)
</Paragraph>

<Paragraph number="1516" book="vi-maha">
භික්ඛු අත්ථතකථිනෝ දිසඞ්ගමිකෝ පක්කමති …පේ…  “ඉධේවිමං චීවරං කාරේස්සං, න පච්චේස්සන්”ති. සෝ තං චීවරං කාරේති. තස්ස තං චීවරං කයිරමානං නස්සති. තස්ස භික්ඛුනෝ නාසනන්තිකෝ කථිනුද්ධාරෝ. (9)

</Paragraph>
</Division>

<Paragraph number="1517" type="center" book="vi-maha">
අපවිලායනනවකං නිට්ඨිතං.
</Paragraph>