---
title: "6.17 අම්බපාලීවත්ථු"
tableOfContents: false
sidebar:
  order: 9
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="288" book="vi-maha">

<Paragraph number="1312" book="vi-maha">
අස්සෝසි ඛෝ අම්බපාලී ගණිකා—  “භගවා කිර කෝටිගාමං අනුප්පත්තෝ”ති. අථ ඛෝ අම්බපාලී ගණිකා භද්‍රානි භද්‍රානි යානානි යෝජාපේත්වා භද්‍රං භද්‍රං යානං අභිරුහිත්වා භද්‍රේහි භද්‍රේහි යානේහි වේසාලියා නිය්‍යාසි භගවන්තං දස්සනාය. යාවතිකා යානස්ස භූමි, යානේන ගන්ත්වා, යානා පච්චෝරෝහිත්වා, පත්තිකාව යේන භගවා තේනුපසඞ්කමි; උපසඞ්කමිත්වා භගවන්තං අභිවාදේත්වා ඒකමන්තං නිසීදි. ඒකමන්තං නිසින්නං ඛෝ අම්බපාලිං ගණිකං භගවා ධම්මියා කථාය සන්දස්සේසි සමාදපේසි සමුත්තේජේසි සම්පහංසේසි. අථ ඛෝ අම්බපාලී ගණිකා භගවතා ධම්මියා කථාය සන්දස්සිතා සමාදපිතා සමුත්තේජිතා සම්පහංසිතා භගවන්තං ඒතදවෝච—  “අධිවාසේතු මේ, භන්තේ, භගවා ස්වාතනාය භත්තං සද්ධිං භික්ඛුසංඝේනා”ති. අධිවාසේසි භගවා තුණ්හීභාවේන. අථ ඛෝ අම්බපාලී ගණිකා භගවතෝ අධිවාසනං විදිත්වා උට්ඨායාසනා භගවන්තං අභිවාදේත්වා පදක්ඛිණං කත්වා පක්කාමි.
</Paragraph>
</Division>