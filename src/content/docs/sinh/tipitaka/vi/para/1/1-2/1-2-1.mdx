---
title: "1.2.1 සුක්කවිස්සට්ඨිසික්ඛාපද"
tableOfContents: false
sidebar:
  order: 1
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />


<Paragraph number="774" type="center" book="para">
ඉමේ ඛෝ පනායස්මන්තෝ තේරස සංඝාදිසේසා

  
ධම්මා උද්දේසං ආගච්ඡන්ති.





</Paragraph>

<Division number="234" book="para">

<Paragraph number="775" book="para">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ආයස්මා සේය්‍යසකෝ අනභිරතෝ බ්‍රහ්මචරියං චරති. සෝ තේන කිසෝ හෝති ලූඛෝ දුබ්බණ්ණෝ උප්පණ්ඩුප්පණ්ඩුකජාතෝ ධමනිසන්ථතගත්තෝ. අද්දස ඛෝ ආයස්මා උදායී ආයස්මන්තං සේය්‍යසකං කිසං ලූඛං දුබ්බණ්ණං උප්පණ්ඩුප්පණ්ඩුකජාතං ධමනිසන්ථතගත්තං. දිස්වාන ආයස්මන්තං සේය්‍යසකං ඒතදවෝච—  “කිස්ස ත්වං, ආවුසෝ සේය්‍යසක, කිසෝ ලූඛෝ දුබ්බණ්ණෝ උප්පණ්ඩුප්පණ්ඩුකජාතෝ ධමනිසන්ථතගත්තෝ? කච්චි නෝ ත්වං, ආවුසෝ සේය්‍යසක, අනභිරතෝ බ්‍රහ්මචරියං චරසී”ති? “ඒවමාවුසෝ”ති. “තේන හි ත්වං, ආවුසෝ සේය්‍යසක, යාවදත්ථං භුඤ්ජ යාවදත්ථං සුප යාවදත්ථං න්හාය. යාවදත්ථං භුඤ්ජිත්වා යාවදත්ථං සුපිත්වා යාවදත්ථං න්හායිත්වා යදා තේ අනභිරති උප්පජ්ජති රාගෝ චිත්තං අනුද්ධංසේති තදා හත්ථේන උපක්කමිත්වා අසුචිං මෝචේහී”ති. “කිං නු ඛෝ, ආවුසෝ, කප්පති ඒවරූපං කාතුන්”ති? “ආම, ආවුසෝ. අහම්පි ඒවං කරෝමී”ති.



</Paragraph>

<Paragraph number="776" book="para">
අථ ඛෝ ආයස්මා සේය්‍යසකෝ යාවදත්ථං භුඤ්ජි යාවදත්ථං සුපි යාවදත්ථං න්හායි. යාවදත්ථං භුඤ්ජිත්වා යාවදත්ථං සුපිත්වා යාවදත්ථං න්හායිත්වා යදා අනභිරති උප්පජ්ජති රාගෝ චිත්තං අනුද්ධංසේති තදා හත්ථේන උපක්කමිත්වා අසුචිං මෝචේසි. අථ ඛෝ ආයස්මා සේය්‍යසකෝ අපරේන සමයේන වණ්ණවා අහෝසි පීණින්ද්‍රියෝ පසන්නමුඛවණ්ණෝ විප්පසන්නඡවිවණ්ණෝ. අථ ඛෝ ආයස්මතෝ සේය්‍යසකස්ස සහායකා භික්ඛූ ආයස්මන්තං සේය්‍යසකං ඒතදවෝචුං—  “පුබ්බේ ඛෝ ත්වං, ආවුසෝ සේය්‍යසක, කිසෝ අහෝසි ලූඛෝ දුබ්බණ්ණෝ උප්පණ්ඩුප්පණ්ඩුකජාතෝ ධමනිසන්ථතගත්තෝ. සෝ දානි ත්වං ඒතරහි වණ්ණවා පීණින්ද්‍රියෝ පසන්නමුඛවණ්ණෝ විප්පසන්නඡවිවණ්ණෝ. කිං නු ඛෝ ත්වං, ආවුසෝ සේය්‍යසක, භේසජ්ජං කරෝසී”ති? “න ඛෝ අහං, ආවුසෝ, භේසජ්ජං කරෝමි. අපි චාහං යාවදත්ථං භුඤ්ජාමි යාවදත්ථං සුපාමි යාවදත්ථං න්හායාමි. යාවදත්ථං භුඤ්ජිත්වා යාවදත්ථං සුපිත්වා යාවදත්ථං න්හායිත්වා යදා මේ අනභිරති උප්පජ්ජති රාගෝ චිත්තං අනුද්ධංසේති තදා හත්ථේන උපක්කමිත්වා අසුචිං මෝචේමී”ති. “කිං පන ත්වං, ආවුසෝ සේය්‍යසක, යේනේව හත්ථේන සද්ධාදේය්‍යං භුඤ්ජසි තේනේව හත්ථේන උපක්කමිත්වා අසුචිං මෝචේසී”ති? “ඒවමාවුසෝ”ති. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ආයස්මා සේය්‍යසකෝ හත්ථේන උපක්කමිත්වා අසුචිං මෝචේස්සතී”ති.



</Paragraph>

<Paragraph number="777" book="para">
අථ ඛෝ තේ භික්ඛූ ආයස්මන්තං සේය්‍යසකං අනේකපරියායේන විගරහිත්වා භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ භික්ඛුසංඝං සන්නිපාතාපේත්වා ආයස්මන්තං සේය්‍යසකං පටිපුච්ඡි—  “සච්චං කිර ත්වං, සේය්‍යසක, හත්ථේන උපක්කමිත්වා අසුචිං මෝචේසී”ති? “සච්චං, භගවා”ති. විගරහි බුද්ධෝ භගවා—  “අනනුච්ඡවිකං, මෝඝපුරිස, අනනුලෝමිකං අප්පතිරූපං අස්සාමණකං අකප්පියං අකරණීයං. කථඤ්හි නාම ත්වං, මෝඝපුරිස, හත්ථේන උපක්කමිත්වා අසුචිං මෝචේස්සසි. නනු මයා, මෝඝපුරිස, අනේකපරියායේන විරාගාය ධම්මෝ දේසිතෝ නෝ සරාගාය, විසඤ්ඤෝගාය ධම්මෝ දේසිතෝ නෝ සඤ්ඤෝගාය, අනුපාදානාය ධම්මෝ දේසිතෝ නෝ සෞපාදානාය. තත්ථ නාම ත්වං, මෝඝපුරිස, මයා විරාගාය ධම්මේ දේසිතේ සරාගාය චේතේස්සසි, විසඤ්ඤෝගාය ධම්මේ දේසිතේ සඤ්ඤෝගාය චේතේස්සසි, අනුපාදානාය ධම්මේ දේසිතේ සෞපාදානාය චේතේස්සසි. නනු මයා, මෝඝපුරිස, අනේකපරියායේන රාගවිරාගාය ධම්මෝ දේසිතෝ, මදනිම්මදනාය පිපාසවිනයාය ආලයසමුග්ඝාතාය වට්ටුපච්ඡේදාය තණ්හාක්ඛයාය විරාගාය නිරෝධාය නිබ්බානාය ධම්මෝ දේසිතෝ? නනු මයා, මෝඝපුරිස, අනේකපරියායේන කාමානං පහානං අක්ඛාතං, කාමසඤ්ඤානං පරිඤ්ඤා අක්ඛාතා, කාමපිපාසානං පටිවිනයෝ අක්ඛාතෝ, කාමවිතක්කානං සමුග්ඝාතෝ අක්ඛාතෝ, කාමපරිළාහානං වූපසමෝ අක්ඛාතෝ? නේතං, මෝඝපුරිස, අප්පසන්නානං වා පසාදාය, පසන්නානං වා භිය්‍යෝභාවාය. අථ ඛ්වේතං, මෝඝපුරිස, අප්පසන්නානඤ්චේව අප්පසාදාය, පසන්නානඤ්ච ඒකච්චානං අඤ්ඤථත්තායා”ති. අථ ඛෝ භගවා ආයස්මන්තං සේය්‍යසකං අනේකපරියායේන විගරහිත්වා දුබ්භරතාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—



</Paragraph>

<Paragraph number="778" book="para">
<Emphasis>“සඤ්චේතනිකා සුක්කවිස්සට්ඨි සංඝාදිසේසෝ”</Emphasis>ති.



</Paragraph>

<Paragraph number="779" book="para">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.



</Paragraph>

</Division>
<Division number="235" book="para">

<Paragraph number="780" book="para">
තේන ඛෝ පන සමයේන භික්ඛූ පණීතභෝජනානි භුඤ්ජිත්වා මුට්ඨස්සතී අසම්පජානා නිද්දං ඕක්කමන්ති. තේසං මුට්ඨස්සතීනං අසම්පජානානං නිද්දං ඕක්කමන්තානං සුපිනන්තේන අසුචි මුච්චති. තේසං කුක්කුච්චං අහෝසි—  “භගවතා සික්ඛාපදං පඤ්ඤත්තං—  ‘සඤ්චේතනිකා සුක්කවිස්සට්ඨි සංඝාදිසේසෝ’ති. අම්හාකඤ්ච සුපිනන්තේන අසුචි මුච්චති. අත්ථි චේත්ථ චේතනා ලබ්භති. කච්චි නු ඛෝ මයං සංඝාදිසේසං ආපත්තිං ආපන්නා”ති? භගවතෝ ඒතමත්ථං ආරෝචේසුං. “අත්ථේසා, භික්ඛවේ, චේතනා; සා ච ඛෝ අබ්බෝහාරිකාති. ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—



</Paragraph>

</Division>
<Division number="236" book="para">

<Paragraph number="781" book="para">
<Emphasis>“සඤ්චේතනිකා සුක්කවිස්සට්ඨි අඤ්ඤත්‍ර සුපිනන්තා සංඝාදිසේසෝ”</Emphasis>ති. (*1*:<Emphasis>5</Emphasis>)



</Paragraph>

</Division>
<Division number="237" book="para">

<Paragraph number="782" book="para">
<Emphasis>සඤ්චේතනිකා</Emphasis>ති ජානන්තෝ සඤ්ජානන්තෝ චේච්ච අභිවිතරිත්වා වීතික්කමෝ.



</Paragraph>

<Paragraph number="783" book="para">
<Emphasis>සුක්කන්</Emphasis>ති දස සුක්කානි—  නීලං පීතකං ලෝහිතකං ඕදාතං තක්කවණ්ණං දකවණ්ණං තේලවණ්ණං ඛීරවණ්ණං දධිවණ්ණං සප්පිවණ්ණං.



</Paragraph>

<Paragraph number="784" book="para">
<Emphasis>විස්සට්ඨී</Emphasis>ති ඨානතෝ චාවනා වුච්චති විස්සට්ඨීති.



</Paragraph>

<Paragraph number="785" book="para">
<Emphasis>අඤ්ඤත්‍ර සුපිනන්තා</Emphasis>ති ඨපේත්වා සුපිනන්තං.



</Paragraph>

<Paragraph number="786" book="para">
<Emphasis>සංඝාදිසේසෝ</Emphasis>ති සංඝෝව තස්සා ආපත්තියා පරිවාසං දේති, මූලාය පටිකස්සති, මානත්තං දේති, අබ්භේති; න සම්බහුලා, න ඒකපුග්ගලෝ. තේන වුච්චති—  “සංඝාදිසේසෝ”ති. තස්සේව ආපත්තිනිකායස්ස නාමකම්මං අධිවචනං. තේනපි වුච්චති—  “සංඝාදිසේසෝ”ති.



</Paragraph>

<Paragraph number="787" book="para">
අජ්ඣත්තරූපේ මෝචේති, බහිද්ධාරූපේ මෝචේති, අජ්ඣත්තබහිද්ධාරූපේ මෝචේති, ආකාසේ කටිං කම්පේන්තෝ මෝචේති; රාගූපත්ථම්භේ මෝචේති, වච්චූපත්ථම්භේ මෝචේති, පස්සාවූපත්ථම්භේ මෝචේති, වාතූපත්ථම්භේ මෝචේති, උච්චාලිඞ්ගපාණකදට්ඨූපත්ථම්භේ මෝචේති; ආරෝග්‍යත්ථාය මෝචේති, සුඛත්ථාය මෝචේති, භේසජ්ජත්ථාය මෝචේති, දානත්ථාය මෝචේති, පුඤ්ඤත්ථාය මෝචේති, යඤ්ඤත්ථාය මෝචේති, සග්ගත්ථාය මෝචේති, බීජත්ථාය මෝචේති, වීමංසත්ථාය මෝචේති, දවත්ථාය මෝචේති; නීලං මෝචේති, පීතකං මෝචේති, ලෝහිතකං මෝචේති, ඕදාතං මෝචේති, තක්කවණ්ණං මෝචේති, දකවණ්ණං මෝචේති, තේලවණ්ණං මෝචේති, ඛීරවණ්ණං මෝචේති, දධිවණ්ණං මෝචේති, සප්පිවණ්ණං මෝචේති.



</Paragraph>

</Division>
<Division number="238" book="para">

<Paragraph number="788" book="para">
<Emphasis>අජ්ඣත්තරූපේ</Emphasis>ති අජ්ඣත්තං උපාදින්නේ රූපේ.



</Paragraph>

<Paragraph number="789" book="para">
<Emphasis>බහිද්ධාරූපේ</Emphasis>ති බහිද්ධා උපාදින්නේ වා අනුපාදින්නේ වා.



</Paragraph>

<Paragraph number="790" book="para">
<Emphasis>අජ්ඣත්තබහිද්ධාරූපේ</Emphasis>ති තදුභයේ.



</Paragraph>

<Paragraph number="791" book="para">
<Emphasis>ආකාසේ කටිං කම්පේන්තෝ</Emphasis>ති ආකාසේ වායමන්තස්ස අඞ්ගජාතං කම්මනියං හෝති.



</Paragraph>

<Paragraph number="792" book="para">
<Emphasis>රාගූපත්ථම්භේ</Emphasis>ති රාගේන පීළිතස්ස අඞ්ගජාතං කම්මනියං හෝති.



</Paragraph>

<Paragraph number="793" book="para">
<Emphasis>වච්චූපත්ථම්භේ</Emphasis>ති වච්චේන පීළිතස්ස අඞ්ගජාතං කම්මනියං හෝති.



</Paragraph>

<Paragraph number="794" book="para">
<Emphasis>පස්සාවූපත්ථම්භේ</Emphasis>ති පස්සාවේන පීළිතස්ස අඞ්ගජාතං කම්මනියං හෝති.



</Paragraph>

<Paragraph number="795" book="para">
<Emphasis>වාතූපත්ථම්භේ</Emphasis>ති වාතේන පීළිතස්ස අඞ්ගජාතං කම්මනියං හෝති.



</Paragraph>

<Paragraph number="796" book="para">
<Emphasis>උච්චාලිඞ්ගපාණකදට්ඨූපත්ථම්භේ</Emphasis>ති උච්චාලිඞ්ගපාණකදට්ඨේන අඞ්ගජාතං කම්මනියං හෝති.



</Paragraph>

</Division>
<Division number="239" book="para">

<Paragraph number="797" book="para">
<Emphasis>ආරෝග්‍යත්ථායා</Emphasis>ති අරෝගෝ භවිස්සාමි.



</Paragraph>

<Paragraph number="798" book="para">
<Emphasis>සුඛත්ථායා</Emphasis>ති සුඛං වේදනං උප්පාදේස්සාමි.



</Paragraph>

<Paragraph number="799" book="para">
<Emphasis>භේසජ්ජත්ථායා</Emphasis>ති භේසජ්ජං භවිස්සති.



</Paragraph>

<Paragraph number="800" book="para">
<Emphasis>දානත්ථායා</Emphasis>ති දානං දස්සාමි.



</Paragraph>

<Paragraph number="801" book="para">
<Emphasis>පුඤ්ඤත්ථායා</Emphasis>ති පුඤ්ඤං භවිස්සති.



</Paragraph>

<Paragraph number="802" book="para">
<Emphasis>යඤ්ඤත්ථායා</Emphasis>ති යඤ්ඤං යජිස්සාමි.



</Paragraph>

<Paragraph number="803" book="para">
<Emphasis>සග්ගත්ථායා</Emphasis>ති සග්ගං ගමිස්සාමි.



</Paragraph>

<Paragraph number="804" book="para">
<Emphasis>බීජත්ථායා</Emphasis>ති බීජං භවිස්සති.



</Paragraph>

<Paragraph number="805" book="para">
<Emphasis>වීමංසත්ථායා</Emphasis>ති නීලං භවිස්සති, පීතකං භවිස්සති, ලෝහිතකං භවිස්සති, ඕදාතං භවිස්සති, තක්කවණ්ණං භවිස්සති, දකවණ්ණං භවිස්සති, තේලවණ්ණං භවිස්සති, ඛීරවණ්ණං භවිස්සති, දධිවණ්ණං භවිස්සති, සප්පිවණ්ණං භවිස්සතීති.



</Paragraph>

<Paragraph number="806" book="para">
<Emphasis>දවත්ථායා</Emphasis>ති ඛිඩ්ඩාධිප්පායෝ.



</Paragraph>

</Division>
<Division number="240" book="para">

<Paragraph number="807" book="para">
අජ්ඣත්තරූපේ චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="808" book="para">
බහිද්ධාරූපේ චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="809" book="para">
අජ්ඣත්තබහිද්ධාරූපේ චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="810" book="para">
ආකාසේ කටිං කම්පේන්තෝ චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="811" book="para">
රාගූපත්ථම්භේ චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="812" book="para">
වච්චූපත්ථම්භේ චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="813" book="para">
පස්සාවූපත්ථම්භේ චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="814" book="para">
වාතූපත්ථම්භේ චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="815" book="para">
උච්චාලිඞ්ගපාණකදට්ඨූපත්ථම්භේ චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="816" book="para">
ආරෝග්‍යත්ථාය චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="817" book="para">
සුඛත්ථාය …පේ…  භේසජ්ජත්ථාය…  දානත්ථාය…  පුඤ්ඤත්ථාය…  යඤ්ඤත්ථාය…  සග්ගත්ථාය…  බීජත්ථාය…  වීමංසත්ථාය…  දවත්ථාය චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="818" book="para">
නීලං චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="819" book="para">
පීතකං…  ලෝහිතකං…  ඕදාතං…  තක්කවණ්ණං…  දකවණ්ණං…  තේලවණ්ණං…  ඛීරවණ්ණං…  දධිවණ්ණං…  සප්පිවණ්ණං චේතේති උපක්කමති මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="820" type="center" book="para">
සුද්ධිකං නිට්ඨිතං.





</Paragraph>

<Paragraph number="821" type="center" book="para">
ආරෝග්‍යත්ථඤ්ච සුඛත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="822" book="para">
ආරෝග්‍යත්ථඤ්ච භේසජ්ජත්ථඤ්ච …පේ…  ආරෝග්‍යත්ථඤ්ච දානත්ථඤ්ච…  ආරෝග්‍යත්ථඤ්ච පුඤ්ඤත්ථඤ්ච…  ආරෝග්‍යත්ථඤ්ච යඤ්ඤත්ථඤ්ච…  ආරෝග්‍යත්ථඤ්ච සග්ගත්ථඤ්ච…  ආරෝග්‍යත්ථඤ්ච බීජත්ථඤ්ච…  ආරෝග්‍යත්ථඤ්ච වීමංසත්ථඤ්ච…  ආරෝග්‍යත්ථඤ්ච දවත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>

<Paragraph number="823" type="center" book="para">
ඒකමූලකස්ස ඛණ්ඩචක්කං නිට්ඨිතං.





</Paragraph>

<Division number="241" book="para">

<Paragraph number="824" book="para">
සුඛත්ථඤ්ච භේසජ්ජත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="825" book="para">
සුඛත්ථඤ්ච දානත්ථඤ්ච …පේ…  සුඛත්ථඤ්ච පුඤ්ඤත්ථඤ්ච…  සුඛත්ථඤ්ච යඤ්ඤත්ථඤ්ච…  සුඛත්ථඤ්ච සග්ගත්ථඤ්ච…  සුඛත්ථඤ්ච බීජත්ථඤ්ච…  සුඛත්ථඤ්ච වීමංසත්ථඤ්ච…  සුඛත්ථඤ්ච දවත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="826" book="para">
සුඛත්ථඤ්ච ආරෝග්‍යත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

</Division>
<Division number="242" book="para">

<Paragraph number="827" book="para">
භේසජ්ජත්ථඤ්ච දානත්ථඤ්ච …පේ…  භේසජ්ජත්ථඤ්ච පුඤ්ඤත්ථඤ්ච…  භේසජ්ජත්ථඤ්ච යඤ්ඤත්ථඤ්ච…  භේසජ්ජත්ථඤ්ච සග්ගත්ථඤ්ච…  භේසජ්ජත්ථඤ්ච බීජත්ථඤ්ච…  භේසජ්ජත්ථඤ්ච වීමංසත්ථඤ්ච…  භේසජ්ජත්ථඤ්ච දවත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="828" book="para">
භේසජ්ජත්ථඤ්ච ආරෝග්‍යත්ථඤ්ච …පේ…  භේසජ්ජත්ථඤ්ච සුඛත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="829" book="para">
දානත්ථඤ්ච පුඤ්ඤත්ථඤ්ච …පේ…  දානත්ථඤ්ච යඤ්ඤත්ථඤ්ච…  දානත්ථඤ්ච සග්ගත්ථඤ්ච…  දානත්ථඤ්ච බීජත්ථඤ්ච…  දානත්ථඤ්ච වීමංසත්ථඤ්ච…  දානත්ථඤ්ච දවත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="830" book="para">
දානත්ථඤ්ච ආරෝග්‍යත්ථඤ්ච …පේ…  දානත්ථඤ්ච සුඛත්ථඤ්ච…  දානත්ථඤ්ච භේසජ්ජත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="831" book="para">
පුඤ්ඤත්ථඤ්ච යඤ්ඤත්ථඤ්ච …පේ…  පුඤ්ඤත්ථඤ්ච සග්ගත්ථඤ්ච…  පුඤ්ඤත්ථඤ්ච බීජත්ථඤ්ච…  පුඤ්ඤත්ථඤ්ච වීමංසත්ථඤ්ච…  පුඤ්ඤත්ථඤ්ච දවත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="832" book="para">
පුඤ්ඤත්ථඤ්ච ආරෝග්‍යත්ථඤ්ච …පේ…  පුඤ්ඤත්ථඤ්ච සුඛත්ථඤ්ච…  පුඤ්ඤත්ථඤ්ච භේසජ්ජත්ථඤ්ච…  පුඤ්ඤත්ථඤ්ච දානත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="833" book="para">
යඤ්ඤත්ථඤ්ච සග්ගත්ථඤ්ච …පේ…  යඤ්ඤත්ථඤ්ච බීජත්ථඤ්ච…  යඤ්ඤත්ථඤ්ච වීමංසත්ථඤ්ච…  යඤ්ඤත්ථඤ්ච දවත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="834" book="para">
යඤ්ඤත්ථඤ්ච ආරෝග්‍යත්ථඤ්ච …පේ…  යඤ්ඤත්ථඤ්ච සුඛත්ථඤ්ච…  යඤ්ඤත්ථඤ්ච භේසජ්ජත්ථඤ්ච…  යඤ්ඤත්ථඤ්ච දානත්ථඤ්ච…  යඤ්ඤත්ථඤ්ච පුඤ්ඤත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="835" book="para">
සග්ගත්ථඤ්ච බීජත්ථඤ්ච …පේ…  සග්ගත්ථඤ්ච වීමංසත්ථඤ්ච…  සග්ගත්ථඤ්ච දවත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="836" book="para">
සග්ගත්ථඤ්ච ආරෝග්‍යත්ථඤ්ච …පේ…  සග්ගත්ථඤ්ච සුඛත්ථඤ්ච…  සග්ගත්ථඤ්ච භේසජ්ජත්ථඤ්ච…  සග්ගත්ථඤ්ච දානත්ථඤ්ච…  සග්ගත්ථඤ්ච පුඤ්ඤත්ථඤ්ච…  සග්ගත්ථඤ්ච යඤ්ඤත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="837" book="para">
බීජත්ථඤ්ච වීමංසත්ථඤ්ච …පේ…  බීජත්ථඤ්ච දවත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="838" book="para">
බීජත්ථඤ්ච ආරෝග්‍යත්ථඤ්ච …පේ…  බීජත්ථඤ්ච සුඛත්ථඤ්ච…  බීජත්ථඤ්ච භේසජ්ජත්ථඤ්ච…  බීජත්ථඤ්ච දානත්ථඤ්ච…  බීජත්ථඤ්ච පුඤ්ඤත්ථඤ්ච…  බීජත්ථඤ්ච යඤ්ඤත්ථඤ්ච…  බීජත්ථඤ්ච සග්ගත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="839" book="para">
වීමංසත්ථඤ්ච දවත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="840" book="para">
වීමංසත්ථඤ්ච ආරෝග්‍යත්ථඤ්ච …පේ…  වීමංසත්ථඤ්ච සුඛත්ථඤ්ච…  වීමංසත්ථඤ්ච භේසජ්ජත්ථඤ්ච…  වීමංසත්ථඤ්ච දානත්ථඤ්ච…  වීමංසත්ථඤ්ච පුඤ්ඤත්ථඤ්ච…  වීමංසත්ථඤ්ච යඤ්ඤත්ථඤ්ච…  වීමංසත්ථඤ්ච සග්ගත්ථඤ්ච…  වීමංසත්ථඤ්ච බීජත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="841" book="para">
දවත්ථඤ්ච ආරෝග්‍යත්ථඤ්ච …පේ…  දවත්ථඤ්ච සුඛත්ථඤ්ච…  දවත්ථඤ්ච භේසජ්ජත්ථඤ්ච…  දවත්ථඤ්ච දානත්ථඤ්ච…  දවත්ථඤ්ච පුඤ්ඤත්ථඤ්ච…  දවත්ථඤ්ච යඤ්ඤත්ථඤ්ච…  දවත්ථඤ්ච සග්ගත්ථඤ්ච…  දවත්ථඤ්ච බීජත්ථඤ්ච…  දවත්ථඤ්ච වීමංසත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="842" type="center" book="para">
ඒකමූලකස්ස බද්ධචක්කං නිට්ඨිතං.





</Paragraph>

<Paragraph number="843" book="para">
ආරෝග්‍යත්ථඤ්ච සුඛත්ථඤ්ච භේසජ්ජත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස …පේ…  ආරෝග්‍යත්ථඤ්ච සුඛත්ථඤ්ච දවත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>

<Paragraph number="844" type="center" book="para">
දුමූලකස්ස ඛණ්ඩචක්කං.





</Paragraph>

<Paragraph number="845" book="para">
සුඛත්ථඤ්ච භේසජ්ජත්ථඤ්ච දානත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස …පේ…  සුඛත්ථඤ්ච භේසජ්ජත්ථඤ්ච දවත්ථඤ්ච …පේ…  සුඛත්ථඤ්ච භේසජ්ජත්ථඤ්ච ආරෝග්‍යත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>

<Paragraph number="846" type="center" book="para">
දුමූලකස්ස බද්ධචක්කං, සංඛිත්තං.





</Paragraph>

<Paragraph number="847" book="para">
වීමංසත්ථඤ්ච දවත්ථඤ්ච ආරෝග්‍යත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස …පේ…  වීමංසත්ථඤ්ච දවත්ථඤ්ච බීජත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>

<Paragraph number="848" type="center" book="para">
දුමූලකං නිට්ඨිතං.





</Paragraph>

<Paragraph number="849" book="para">
තිමූලකම්පි චතුමූලකම්පි පඤ්චමූලකම්පි ඡමූලකම්පි සත්තමූලකම්පි අට්ඨමූලකම්පි නවමූලකම්පි ඒවමේව විත්ථාරේතබ්බං.




</Paragraph>

<Paragraph number="850" type="center" book="para">
ඉදං සබ්බමූලකං.





</Paragraph>

<Division number="243" book="para">

<Paragraph number="851" book="para">
ආරෝග්‍යත්ථඤ්ච සුඛත්ථඤ්ච භේසජ්ජත්ථඤ්ච දානත්ථඤ්ච පුඤ්ඤත්ථඤ්ච යඤ්ඤත්ථඤ්ච සග්ගත්ථඤ්ච බීජත්ථඤ්ච වීමංසත්ථඤ්ච දවත්ථඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="852" type="center" book="para">
සබ්බමූලකං නිට්ඨිතං.





</Paragraph>

<Division number="244" book="para">

<Paragraph number="853" book="para">
නීලඤ්ච පීතකඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="854" book="para">
නීලඤ්ච ලෝහිතකඤ්ච …පේ…  නීලඤ්ච ඕදාතඤ්ච…  නීලඤ්ච තක්කවණ්ණඤ්ච…  නීලඤ්ච දකවණ්ණඤ්ච…  නීලඤ්ච තේලවණ්ණඤ්ච…  නීලඤ්ච ඛීරවණ්ණඤ්ච…  නීලඤ්ච දධිවණ්ණඤ්ච…  නීලඤ්ච සප්පිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="855" type="center" book="para">
ඒකමූලකස්ස ඛණ්ඩචක්කං නිට්ඨිතං.





</Paragraph>

<Division number="245" book="para">

<Paragraph number="856" book="para">
පීතකඤ්ච ලෝහිතකඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="857" book="para">
පීතකඤ්ච ඕදාතඤ්ච …පේ…  පීතකඤ්ච තක්කවණ්ණඤ්ච…  පීතකඤ්ච දකවණ්ණඤ්ච…  පීතකඤ්ච තේලවණ්ණඤ්ච…  පීතකඤ්ච ඛීරවණ්ණඤ්ච…  පීතකඤ්ච දධිවණ්ණඤ්ච…  පීතකඤ්ච සප්පිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="858" book="para">
පීතකඤ්ච නීලඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="859" type="center" book="para">
ඒකමූලකස්ස බද්ධචක්කං.





</Paragraph>

<Division number="246" book="para">

<Paragraph number="860" book="para">
ලෝහිතකඤ්ච ඕදාතඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="861" book="para">
ලෝහිතකඤ්ච තක්කවණ්ණඤ්ච …පේ…  ලෝහිතකඤ්ච දකවණ්ණඤ්ච…  ලෝහිතකඤ්ච තේලවණ්ණඤ්ච…  ලෝහිතකඤ්ච ඛීරවණ්ණඤ්ච…  ලෝහිතකඤ්ච දධිවණ්ණඤ්ච…  ලෝහිතකඤ්ච සප්පිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="862" book="para">
ලෝහිතකඤ්ච නීලඤ්ච …පේ…  ලෝහිතකඤ්ච පීතකඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="863" book="para">
ඕදාතඤ්ච තක්කවණ්ණඤ්ච …පේ…  ඕදාතඤ්ච දකවණ්ණඤ්ච…  ඕදාතඤ්ච තේලවණ්ණඤ්ච…  ඕදාතඤ්ච ඛීරවණ්ණඤ්ච…  ඕදාතඤ්ච දධිවණ්ණඤ්ච…  ඕදාතඤ්ච සප්පිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="864" book="para">
ඕදාතඤ්ච නීලඤ්ච …පේ…  ඕදාතඤ්ච පීතකඤ්ච…  ඕදාතඤ්ච ලෝහිතකඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="865" book="para">
තක්කවණ්ණඤ්ච දකවණ්ණඤ්ච …පේ…  තක්කවණ්ණඤ්ච තේලවණ්ණඤ්ච…  තක්කවණ්ණඤ්ච ඛීරවණ්ණඤ්ච…  තක්කවණ්ණඤ්ච දධිවණ්ණඤ්ච…  තක්කවණ්ණඤ්ච සප්පිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="866" book="para">
තක්කවණ්ණඤ්ච නීලඤ්ච …පේ…  තක්කවණ්ණඤ්ච පීතකඤ්ච…  තක්කවණ්ණඤ්ච ලෝහිතකඤ්ච…  තක්කවණ්ණඤ්ච ඕදාතඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="867" book="para">
දකවණ්ණඤ්ච තේලවණ්ණඤ්ච …පේ…  දකවණ්ණඤ්ච ඛීරවණ්ණඤ්ච…  දකවණ්ණඤ්ච දධිවණ්ණඤ්ච…  දකවණ්ණඤ්ච සප්පිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="868" book="para">
දකවණ්ණඤ්ච නීලඤ්ච …පේ…  දකවණ්ණඤ්ච පීතකඤ්ච…  දකවණ්ණඤ්ච ලෝහිතකඤ්ච…  දකවණ්ණඤ්ච ඕදාතඤ්ච…  දකවණ්ණඤ්ච තක්කවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="869" book="para">
තේලවණ්ණඤ්ච ඛීරවණ්ණඤ්ච …පේ…  තේලවණ්ණඤ්ච දධිවණ්ණඤ්ච…  තේලවණ්ණඤ්ච සප්පිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="870" book="para">
තේලවණ්ණඤ්ච නීලඤ්ච …පේ…  තේලවණ්ණඤ්ච පීතකඤ්ච…  තේලවණ්ණඤ්ච ලෝහිතකඤ්ච…  තේලවණ්ණඤ්ච ඕදාතඤ්ච…  තේලවණ්ණඤ්ච තක්කවණ්ණඤ්ච…  තේලවණ්ණඤ්ච දකවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="871" book="para">
ඛීරවණ්ණඤ්ච දධිවණ්ණඤ්ච …පේ…  ඛීරවණ්ණඤ්ච සප්පිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="872" book="para">
ඛීරවණ්ණඤ්ච නීලඤ්ච …පේ…  ඛීරවණ්ණඤ්ච පීතකඤ්ච…  ඛීරවණ්ණඤ්ච ලෝහිතකඤ්ච…  ඛීරවණ්ණඤ්ච ඕදාතඤ්ච…  ඛීරවණ්ණඤ්ච තක්කවණ්ණඤ්ච…  ඛීරවණ්ණඤ්ච දකවණ්ණඤ්ච…  ඛීරවණ්ණඤ්ච තේලවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="873" book="para">
දධිවණ්ණඤ්ච සප්පිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="874" book="para">
දධිවණ්ණඤ්ච නීලඤ්ච …පේ…  දධිවණ්ණඤ්ච පීතකඤ්ච…  දධිවණ්ණඤ්ච ලෝහිතකඤ්ච…  දධිවණ්ණඤ්ච ඕදාතඤ්ච…  දධිවණ්ණඤ්ච තක්කවණ්ණඤ්ච…  දධිවණ්ණඤ්ච දකවණ්ණඤ්ච…  දධිවණ්ණඤ්ච තේලවණ්ණඤ්ච…  දධිවණ්ණඤ්ච ඛීරවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="875" book="para">
සප්පිවණ්ණඤ්ච නීලඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="876" book="para">
සප්පිවණ්ණඤ්ච පීතකඤ්ච …පේ…  සප්පිවණ්ණඤ්ච ලෝහිතකඤ්ච…  සප්පිවණ්ණඤ්ච ඕදාතඤ්ච…  සප්පිවණ්ණඤ්ච තක්කවණ්ණඤ්ච…  සප්පිවණ්ණඤ්ච දකවණ්ණඤ්ච…  සප්පිවණ්ණඤ්ච තේලවණ්ණඤ්ච…  සප්පිවණ්ණඤ්ච ඛීරවණ්ණඤ්ච…  සප්පිවණ්ණඤ්ච දධිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="877" type="center" book="para">
ඒකමූලකස්ස බද්ධචක්කං නිට්ඨිතං.





</Paragraph>

<Paragraph number="878" book="para">
නීලඤ්ච පීතකඤ්ච ලෝහිතකඤ්ච චේතේති උපක්කමති මුච්චති, ආපත්ති සංඝාදිසේසස්ස …පේ…  නීලඤ්ච පීතකඤ්ච සප්පිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>

<Paragraph number="879" type="center" book="para">
දුමූලකස්ස ඛණ්ඩචක්කං.





</Paragraph>

<Paragraph number="880" book="para">
පීතකඤ්ච ලෝහිතකඤ්ච ඕදාතඤ්ච චේතේති උපක්කමති මුච්චති, ආපත්ති සංඝාදිසේසස්ස …පේ…  පීතකඤ්ච ලෝහිතකඤ්ච සප්පිවණ්ණඤ්ච …පේ…  පීතකඤ්ච ලෝහිතකඤ්ච නීලඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>

<Paragraph number="881" type="center" book="para">
දුමූලකස්ස බද්ධචක්කං, සංඛිත්තං.





</Paragraph>

<Paragraph number="882" book="para">
දධිවණ්ණඤ්ච සප්පිවණ්ණඤ්ච නීලඤ්ච චේතේති උපක්කමති මුච්චති, ආපත්ති සංඝාදිසේසස්ස …පේ…  දධිවණ්ණඤ්ච සප්පිවණ්ණඤ්ච ඛීරවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>

<Paragraph number="883" type="center" book="para">
දුමූලකං නිට්ඨිතං.





</Paragraph>

<Paragraph number="884" book="para">
තිමූලකම්පි චතුමූලකම්පි පඤ්චමූලකම්පි ඡමූලකම්පි සත්තමූලකම්පි අට්ඨමූලකම්පි නවමූලකම්පි ඒවමේව විත්ථාරේතබ්බං.




</Paragraph>

<Paragraph number="885" type="center" book="para">
ඉදං සබ්බමූලකං.





</Paragraph>

<Division number="247" book="para">

<Paragraph number="886" book="para">
නීලඤ්ච පීතකඤ්ච ලෝහිතකඤ්ච ඕදාතඤ්ච තක්කවණ්ණඤ්ච දකවණ්ණඤ්ච තේලවණ්ණඤ්ච ඛීරවණ්ණඤ්ච දධිවණ්ණඤ්ච සප්පිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="887" type="center" book="para">
සබ්බමූලකං නිට්ඨිතං.





</Paragraph>

<Division number="248" book="para">

<Paragraph number="888" book="para">
ආරෝග්‍යත්ථඤ්ච නීලඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="889" book="para">
ආරෝග්‍යත්ථඤ්ච සුඛත්ථඤ්ච නීලඤ්ච පීතකඤ්ච චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="890" book="para">
ආරෝග්‍යත්ථඤ්ච සුඛත්ථඤ්ච භේසජ්ජත්ථඤ්ච නීලඤ්ච පීතකඤ්ච ලෝහිතකඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="891" type="center" book="para">
(උභතෝවඩ්ඪකං ඒවමේව වඩ්ඪේතබ්බං.)





</Paragraph>

<Paragraph number="892" book="para">
ආරෝග්‍යත්ථඤ්ච සුඛත්ථඤ්ච භේසජ්ජත්ථඤ්ච දානත්ථඤ්ච පුඤ්ඤත්ථඤ්ච යඤ්ඤත්ථඤ්ච සග්ගත්ථඤ්ච බීජත්ථඤ්ච වීමංසත්ථඤ්ච දවත්ථඤ්ච නීලඤ්ච පීතකඤ්ච ලෝහිතකඤ්ච ඕදාතඤ්ච තක්කවණ්ණඤ්ච දකවණ්ණඤ්ච තේලවණ්ණඤ්ච ඛීරවණ්ණඤ්ච දධිවණ්ණඤ්ච සප්පිවණ්ණඤ්ච චේතේති උපක්කමති මුච්චති, ආපත්ති සංඝාදිසේසස්ස.




</Paragraph>

<Paragraph number="893" type="center" book="para">
මිස්සකචක්කං නිට්ඨිතං.





</Paragraph>

<Division number="249" book="para">

<Paragraph number="894" book="para">
නීලං මෝචේස්සාමීති චේතේති උපක්කමති පීතකං මුච්චති, ආපත්ති සංඝාදිසේසස්ස.



</Paragraph>

<Paragraph number="895" book="para">
නීලං මෝචේස්සාමීති චේතේති උපක්කමති ලෝහිතකං …පේ…  ඕදාතං…  තක්කවණ්ණං…  දකවණ්ණං…  තේලවණ්ණං…  ඛීරවණ්ණං…  දධිවණ්ණං…  සප්පිවණ්ණං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="896" type="center" book="para">
ඛණ්ඩචක්කං නිට්ඨිතං.





</Paragraph>

<Division number="250" book="para">

<Paragraph number="897" book="para">
පීතකං මෝචේස්සාමීති චේතේති උපක්කමති ලෝහිතකං මුච්චති, ආපත්ති සංඝාදිසේසස්ස.



</Paragraph>

<Paragraph number="898" book="para">
පීතකං මෝචේස්සාමීති චේතේති උපක්කමති ඕදාතං …පේ…  තක්කවණ්ණං…  දකවණ්ණං…  තේලවණ්ණං…  ඛීරවණ්ණං…  දධිවණ්ණං…  සප්පිවණ්ණං…  නීලං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="899" type="center" book="para">
බද්ධචක්කමූලං සංඛිත්තං.





</Paragraph>

<Division number="251" book="para">

<Paragraph number="900" book="para">
( ) සප්පිවණ්ණං මෝචේස්සාමීති චේතේති උපක්කමති නීලං මුච්චති, ආපත්ති සංඝාදිසේසස්ස.



</Paragraph>

<Paragraph number="901" book="para">
සප්පිවණ්ණං මෝචේස්සාමීති චේතේති උපක්කමති පීතකං …පේ…  ලෝහිතකං…  ඕදාතං…  තක්කවණ්ණං…  දකවණ්ණං…  තේලවණ්ණං…  ඛීරවණ්ණං…  දධිවණ්ණං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="902" type="center" book="para">
කුච්ඡිචක්කං නිට්ඨිතං.





</Paragraph>

<Division number="252" book="para">

<Paragraph number="903" book="para">
පීතකං මෝචේස්සාමීති චේතේති උපක්කමති නීලං මුච්චති, ආපත්ති සංඝාදිසේසස්ස.



</Paragraph>

<Paragraph number="904" book="para">
ලෝහිතකං …පේ…  ඕදාතං…  තක්කවණ්ණං…  දකවණ්ණං…  තේලවණ්ණං…  ඛීරවණ්ණං…  දධිවණ්ණං…  සප්පිවණ්ණං මෝචේස්සාමීති චේතේති උපක්කමති නීලං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="905" type="center" book="para">
පිට්ඨිචක්කස්ස පඨමං ගමනං නිට්ඨිතං.





</Paragraph>

<Division number="253" book="para">

<Paragraph number="906" book="para">
ලෝහිතකං මෝචේස්සාමීති චේතේති උපක්කමති පීතකං මුච්චති, ආපත්ති සංඝාදිසේසස්ස.



</Paragraph>

<Paragraph number="907" book="para">
ඕදාතං …පේ…  තක්කවණ්ණං…  දකවණ්ණං…  තේලවණ්ණං…  ඛීරවණ්ණං…  දධිවණ්ණං…  සප්පිවණ්ණං…  නීලං මෝචේස්සාමීති චේතේති උපක්කමති පීතකං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="908" type="center" book="para">
පිට්ඨිචක්කස්ස දුතියං ගමනං නිට්ඨිතං.





</Paragraph>

<Division number="254" book="para">

<Paragraph number="909" book="para">
ඕදාතං මෝචේස්සාමීති චේතේති උපක්කමති ලෝහිතකං මුච්චති, ආපත්ති සංඝාදිසේසස්ස.



</Paragraph>

<Paragraph number="910" book="para">
තක්කවණ්ණං …පේ…  දකවණ්ණං…  තේලවණ්ණං…  ඛීරවණ්ණං…  දධිවණ්ණං…  සප්පිවණ්ණං…  නීලං…  පීතකං මෝචේස්සාමීති චේතේති උපක්කමති ලෝහිතකං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="911" type="center" book="para">
පිට්ඨිචක්කස්ස තතියං ගමනං නිට්ඨිතං.





</Paragraph>

<Division number="255" book="para">

<Paragraph number="912" book="para">
තක්කවණ්ණං මෝචේස්සාමීති චේතේති උපක්කමති ඕදාතං මුච්චති, ආපත්ති සංඝාදිසේසස්ස.



</Paragraph>

<Paragraph number="913" book="para">
දකවණ්ණං …පේ…  තේලවණ්ණං…  ඛීරවණ්ණං…  දධිවණ්ණං…  සප්පිවණ්ණං…  නීලං…  පීතකං…  ලෝහිතකං මෝචේස්සාමීති චේතේති උපක්කමති ඕදාතං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="914" type="center" book="para">
පිට්ඨිචක්කස්ස චතුත්ථං ගමනං නිට්ඨිතං.





</Paragraph>

<Division number="256" book="para">

<Paragraph number="915" book="para">
දකවණ්ණං මෝචේස්සාමීති චේතේති උපක්කමති තක්කවණ්ණං මුච්චති, ආපත්ති සංඝාදිසේසස්ස.



</Paragraph>

<Paragraph number="916" book="para">
තේලවණ්ණං …පේ…  ඛීරවණ්ණං…  දධිවණ්ණං…  සප්පිවණ්ණං…  නීලං…  පීතකං…  ලෝහිතකං…  ඕදාතං මෝචේස්සාමීති චේතේති උපක්කමති තක්කවණ්ණං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="917" type="center" book="para">
පිට්ඨිචක්කස්ස පඤ්චමං ගමනං නිට්ඨිතං.





</Paragraph>

<Division number="257" book="para">

<Paragraph number="918" book="para">
තේලවණ්ණං මෝචේස්සාමීති චේතේති උපක්කමති දකවණ්ණං මුච්චති, ආපත්ති සංඝාදිසේසස්ස.



</Paragraph>

<Paragraph number="919" book="para">
ඛීරවණ්ණං …පේ…  දධිවණ්ණං…  සප්පිවණ්ණං…  නීලං…  පීතකං…  ලෝහිතකං…  ඕදාතං…  තක්කවණ්ණං මෝචේස්සාමීති චේතේති උපක්කමති දකවණ්ණං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="920" type="center" book="para">
පිට්ඨිචක්කස්ස ඡට්ඨං ගමනං නිට්ඨිතං.





</Paragraph>

<Division number="258" book="para">

<Paragraph number="921" book="para">
ඛීරවණ්ණං මෝචේස්සාමීති චේතේති උපක්කමති තේලවණ්ණං මුච්චති, ආපත්ති සංඝාදිසේසස්ස.



</Paragraph>

<Paragraph number="922" book="para">
දධිවණ්ණං …පේ…  සප්පිවණ්ණං…  නීලං…  පීතකං…  ලෝහිතකං…  ඕදාතං…  තක්කවණ්ණං…  දකවණ්ණං මෝචේස්සාමීති චේතේති උපක්කමති තේලවණ්ණං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="923" type="center" book="para">
පිට්ඨිචක්කස්ස සත්තමං ගමනං නිට්ඨිතං.





</Paragraph>

<Division number="259" book="para">

<Paragraph number="924" book="para">
දධිවණ්ණං මෝචේස්සාමීති චේතේති උපක්කමති ඛීරවණ්ණං මුච්චති, ආපත්ති සංඝාදිසේසස්ස.



</Paragraph>

<Paragraph number="925" book="para">
සප්පිවණ්ණං …පේ…  නීලං…  පීතකං…  ලෝහිතකං…  ඕදාතං…  තක්කවණ්ණං…  දකවණ්ණං…  තේලවණ්ණං මෝචේස්සාමීති චේතේති උපක්කමති ඛීරවණ්ණං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="926" type="center" book="para">
පිට්ඨිචක්කස්ස අට්ඨමං ගමනං නිට්ඨිතං.





</Paragraph>

<Division number="260" book="para">

<Paragraph number="927" book="para">
සප්පිවණ්ණං මෝචේස්සාමීති චේතේති උපක්කමති දධිවණ්ණං මුච්චති, ආපත්ති සංඝාදිසේසස්ස.



</Paragraph>

<Paragraph number="928" book="para">
නීලං …පේ…  පීතකං…  ලෝහිතකං…  ඕදාතං…  තක්කවණ්ණං…  දකවණ්ණං…  තේලවණ්ණං…  ඛීරවණ්ණං මෝචේස්සාමීති චේතේති උපක්කමති දධිවණ්ණං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="929" type="center" book="para">
පිට්ඨිචක්කස්ස නවමං ගමනං නිට්ඨිතං.





</Paragraph>

<Division number="261" book="para">

<Paragraph number="930" book="para">
නීලං මෝචේස්සාමීති චේතේති උපක්කමති සප්පිවණ්ණං මුච්චති, ආපත්ති සංඝාදිසේසස්ස.



</Paragraph>

<Paragraph number="931" book="para">
පීතකං …පේ…  ලෝහිතකං…  ඕදාතං…  තක්කවණ්ණං…  දකවණ්ණං…  තේලවණ්ණං…  ඛීරවණ්ණං…  දධිවණ්ණං මෝචේස්සාමීති චේතේති උපක්කමති සප්පිවණ්ණං මුච්චති, ආපත්ති සංඝාදිසේසස්ස.




</Paragraph>
</Division>

<Paragraph number="932" type="center" book="para">
පිට්ඨිචක්කස්ස දසමං ගමනං නිට්ඨිතං.

  
පිට්ඨිචක්කං නිට්ඨිතං.





</Paragraph>

<Division number="262" book="para">

<Paragraph number="933" book="para">
චේතේති උපක්කමති මුච්චති, ආපත්ති සංඝාදිසේසස්ස.



</Paragraph>

<Paragraph number="934" book="para">
චේතේති උපක්කමති න මුච්චති, ආපත්ති ථුල්ලච්චයස්ස.



</Paragraph>

<Paragraph number="935" book="para">
චේතේති න උපක්කමති මුච්චති, අනාපත්ති.



</Paragraph>

<Paragraph number="936" book="para">
චේතේති න උපක්කමති න මුච්චති, අනාපත්ති.



</Paragraph>

<Paragraph number="937" book="para">
න චේතේති උපක්කමති මුච්චති, අනාපත්ති.



</Paragraph>

<Paragraph number="938" book="para">
න චේතේති උපක්කමති න මුච්චති, අනාපත්ති.



</Paragraph>

<Paragraph number="939" book="para">
න චේතේති න උපක්කමති මුච්චති, අනාපත්ති.



</Paragraph>

<Paragraph number="940" book="para">
න චේතේති න උපක්කමති න මුච්චති, අනාපත්ති.



</Paragraph>

<Paragraph number="941" book="para">
අනාපත්ති—  සුපිනන්තේන, නමෝචනාධිප්පායස්ස, උම්මත්තකස්ස, ඛිත්තචිත්තස්ස, වේදනාට්ටස්ස, ආදිකම්මිකස්සාති.

</Paragraph>
</Division>

<TableOfContents book="para" section="1.2.1">
* [1.2.1.1 විනීතවත්ථුඋද්දානගාථා](1-2-1/1-2-1-1)
* [1.2.1.2 විනීතවත්ථු](1-2-1/1-2-1-2)
</TableOfContents>