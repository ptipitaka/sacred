---
title: "1.1.4 චතුත්ථපාරාජිකසික්ඛාපද"
tableOfContents: false
sidebar:
  order: 4
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="193" book="para">

<Paragraph number="534" book="para">
තේන සමයේන බුද්ධෝ භගවා වේසාලියං විහරති මහාවනේ කූටාගාරසාලායං. තේන ඛෝ පන සමයේන සම්බහුලා සන්දිට්ඨා සම්භත්තා භික්ඛූ වග්ගුමුදාය නදියා තීරේ වස්සං උපගච්ඡිංසු. තේන ඛෝ පන සමයේන වජ්ජී දුබ්භික්ඛා හෝති ද්වීහිතිකා සේතට්ඨිකා සලාකාවුත්තා, න සුකරා උඤ්ඡේන පග්ගහේන යාපේතුං. අථ ඛෝ තේසං භික්ඛූනං ඒතදහෝසි—  “ඒතරහි ඛෝ වජ්ජී දුබ්භික්ඛා ද්වීහිතිකා සේතට්ඨිකා සලාකාවුත්තා, න සුකරා උඤ්ඡේන පග්ගහේන යාපේතුං. කේන නු ඛෝ මයං උපායේන සමග්ගා සම්මෝදමානා අවිවදමානා ඵාසුකං වස්සං වසේය්‍යාම, න ච පිණ්ඩකේන කිලමේය්‍යාමා”ති?



</Paragraph>

<Paragraph number="535" book="para">
ඒකච්චේ ඒවමාහංසු—  “හන්ද මයං, ආවුසෝ, ගිහීනං කම්මන්තං අධිට්ඨේම, ඒවං තේ අම්හාකං දාතුං මඤ්ඤිස්සන්ති. ඒවං මයං සමග්ගා සම්මෝදමානා අවිවදමානා ඵාසුකං වස්සං වසිස්සාම, න ච පිණ්ඩකේන කිලමිස්සාමා”ති.



</Paragraph>

<Paragraph number="536" book="para">
ඒකච්චේ ඒවමාහංසු—  “අලං, ආවුසෝ, කිං ගිහීනං කම්මන්තං අධිට්ඨිතේන. හන්ද මයං, ආවුසෝ, ගිහීනං දූතේය්‍යං හරාම, ඒවං තේ අම්හාකං දාතුං මඤ්ඤිස්සන්ති. ඒවං මයං සමග්ගා සම්මෝදමානා අවිවදමානා ඵාසුකං වස්සං වසිස්සාම, න ච පිණ්ඩකේන කිලමිස්සාමා”ති.



</Paragraph>

<Paragraph number="537" book="para">
ඒකච්චේ ඒවමාහංසු—  “අලං, ආවුසෝ, කිං ගිහීනං කම්මන්තං අධිට්ඨිතේන. කිං ගිහීනං දූතේය්‍යං හටේන. හන්ද මයං, ආවුසෝ, ගිහීනං අඤ්ඤමඤ්ඤස්ස උත්තරිමනුස්සධම්මස්ස වණ්ණං භාසිස්සාම—  ‘අසුකෝ භික්ඛු පඨමස්ස ඣානස්ස ලාභී, අසුකෝ භික්ඛු දුතියස්ස ඣානස්ස ලාභී, අසුකෝ භික්ඛු තතියස්ස ඣානස්ස ලාභී, අසුකෝ භික්ඛු චතුත්ථස්ස ඣානස්ස ලාභී, අසුකෝ භික්ඛු සෝතාපන්නෝ, අසුකෝ භික්ඛු සකදාගාමී, අසුකෝ භික්ඛු අනාගාමී, අසුකෝ භික්ඛු අරහා, අසුකෝ භික්ඛු තේවිජ්ජෝ, අසුකෝ භික්ඛු ඡළභිඤ්ඤෝ’ති. ඒවං තේ අම්හාකං දාතුං මඤ්ඤිස්සන්ති. ඒවං මයං සමග්ගා සම්මෝදමානා අවිවදමානා ඵාසුකං වස්සං වසිස්සාම, න ච පිණ්ඩකේන කිලමිස්සාමා”ති. “ඒසෝයේව ඛෝ, ආවුසෝ, සේය්‍යෝ යෝ අම්හාකං ගිහීනං අඤ්ඤමඤ්ඤස්ස උත්තරිමනුස්සධම්මස්ස වණ්ණෝ භාසිතෝ”ති.



</Paragraph>

</Division>
<Division number="194" book="para">

<Paragraph number="538" book="para">
අථ ඛෝ තේ භික්ඛූ ගිහීනං අඤ්ඤමඤ්ඤස්ස උත්තරිමනුස්සධම්මස්ස වණ්ණං භාසිංසු—  “අසුකෝ භික්ඛු පඨමස්ස ඣානස්ස ලාභී …පේ…  අසුකෝ භික්ඛු ඡළභිඤ්ඤෝ”ති. අථ ඛෝ තේ මනුස්සා—  “ලාභා වත නෝ, සුලද්ධං වත නෝ, යේසං නෝ ඒවරූපා භික්ඛූ වස්සං උපගතා; න වත නෝ ඉතෝ පුබ්බේ ඒවරූපා භික්ඛූ වස්සං උපගතා යථයිමේ භික්ඛූ සීලවන්තෝ කල්‍යාණධම්මා”ති, තේ න තාදිසානි භෝජනානි අත්තනා පරිභුඤ්ජන්ති මාතාපිතූනං දේන්ති පුත්තදාරස්ස දේන්ති දාසකම්මකරපෝරිසස්ස දේන්ති මිත්තාමච්චානං දේන්ති ඤාතිසාලෝහිතානං දේන්ති, යාදිසානි භික්ඛූනං දේන්ති. තේ න තාදිසානි ඛාදනීයානි සායනීයානි පානානි අත්තනා ඛාදන්ති සායන්ති පිවන්ති මාතාපිතූනං දේන්ති පුත්තදාරස්ස දේන්ති දාසකම්මකරපෝරිසස්ස දේන්ති මිත්තාමච්චානං දේන්ති ඤාතිසාලෝහිතානං දේන්ති, යාදිසානි භික්ඛූනං දේන්ති. අථ ඛෝ තේ භික්ඛූ වණ්ණවා අහේසුං පීණින්ද්‍රියා පසන්නමුඛවණ්ණා විප්පසන්නඡවිවණ්ණා.



</Paragraph>

<Paragraph number="539" book="para">
ආචිණ්ණං ඛෝ පනේතං වස්සංවුට්ඨානං භික්ඛූනං භගවන්තං දස්සනාය උපසඞ්කමිතුං. අථ ඛෝ තේ භික්ඛූ වස්සංවුට්ඨා තේමාසච්චයේන සේනාසනං සංසාමේත්වා පත්තචීවරං ආදාය යේන වේසාලී තේන පක්කමිංසු. අනුපුබ්බේන යේන වේසාලී මහාවනං කූටාගාරසාලා යේන භගවා තේනුපසඞ්කමිංසු; උපසඞ්කමිත්වා භගවන්තං අභිවාදේත්වා ඒකමන්තං නිසීදිංසු.



</Paragraph>

<Paragraph number="540" book="para">
තේන ඛෝ පන සමයේන දිසාසු වස්සංවුට්ඨා භික්ඛූ කිසා හෝන්ති ලූඛා දුබ්බණ්ණා උප්පණ්ඩුප්පණ්ඩුකජාතා ධමනිසන්ථතගත්තා; වග්ගුමුදාතීරියා පන භික්ඛූ වණ්ණවා හෝන්ති පීණින්ද්‍රියා පසන්නමුඛවණ්ණා විප්පසන්නඡවිවණ්ණා. ආචිණ්ණං ඛෝ පනේතං බුද්ධානං භගවන්තානං ආගන්තුකේහි භික්ඛූහි සද්ධිං පටිසම්මෝදිතුං. අථ ඛෝ භගවා වග්ගුමුදාතීරියේ භික්ඛූ ඒතදවෝච—  “කච්චි, භික්ඛවේ, ඛමනීයං කච්චි යාපනීයං කච්චි සමග්ගා සම්මෝදමානා අවිවදමානා ඵාසුකං වස්සං වසිත්ථ, න ච පිණ්ඩකේන කිලමිත්ථා”ති? “ඛමනීයං, භගවා, යාපනීයං, භගවා. සමග්ගා ච මයං, භන්තේ, සම්මෝදමානා අවිවදමානා ඵාසුකං වස්සං වසිම්හා, න ච පිණ්ඩකේන කිලමිම්හා”ති. ජානන්තාපි තථාගතා පුච්ඡන්ති, ජානන්තාපි න පුච්ඡන්ති …පේ…  ද්වීහාකාරේහි බුද්ධා භගවන්තෝ භික්ඛූ පටිපුච්ඡන්ති—  “ධම්මං වා දේසේස්සාම, සාවකානං වා සික්ඛාපදං පඤ්ඤපේස්සාමා”ති.



</Paragraph>

<Paragraph number="541" book="para">
අථ ඛෝ භගවා වග්ගුමුදාතීරියේ භික්ඛූ ඒතදවෝච—  “යථා කථං පන තුම්හේ, භික්ඛවේ, සමග්ගා සම්මෝදමානා අවිවදමානා ඵාසුකං වස්සං වසිත්ථ න ච පිණ්ඩකේන කිලමිත්ථා”ති? අථ ඛෝ තේ භික්ඛූ භගවතෝ ඒතමත්ථං ආරෝචේසුං. “කච්චි පන වෝ, භික්ඛවේ, භූතන්”ති? “අභූතං, භගවා”ති. විගරහි බුද්ධෝ භගවා—  “අනනුච්ඡවිකං, මෝඝපුරිසා, අනනුලෝමිකං අප්පතිරූපං අස්සාමණකං අකප්පියං අකරණීයං. කථඤ්හි නාම තුම්හේ, මෝඝපුරිසා, උදරස්ස කාරණා ගිහීනං අඤ්ඤමඤ්ඤස්ස උත්තරිමනුස්සධම්මස්ස වණ්ණං භාසිස්සථ. වරං තුම්හේහි, මෝඝපුරිසා, තිණ්හේන ගෝවිකන්තනේන කුච්ඡි පරිකන්තෝ, න ත්වේව උදරස්ස කාරණා ගිහීනං අඤ්ඤමඤ්ඤස්ස උත්තරිමනුස්සධම්මස්ස වණ්ණෝ භාසිතෝ. තං කිස්ස හේතු? තතෝනිදානඤ්හි, මෝඝපුරිසා, මරණං වා නිගච්ඡේය්‍ය මරණමත්තං වා දුක්ඛං, න ත්වේව තප්පච්චයා කායස්ස භේදා පරං මරණා අපායං දුග්ගතිං විනිපාතං නිරයං උපපජ්ජේය්‍ය. ඉතෝනිදානඤ්ච ඛෝ, මෝඝපුරිසා, කායස්ස භේදා පරං මරණා අපායං දුග්ගතිං විනිපාතං නිරයං උපපජ්ජේය්‍ය. නේතං, මෝඝපුරිසා, අප්පසන්නානං වා පසාදාය …පේ…  විගරහිත්වා ධම්මිං කථං කත්වා භික්ඛූ ආමන්තේසි—



</Paragraph>

</Division>
<Division number="195" book="para">

<Paragraph number="542" book="para">
“පඤ්චිමේ, භික්ඛවේ, මහාචෝරා සන්තෝ සංවිජ්ජමානා ලෝකස්මිං. කතමේ පඤ්ච? ඉධ, භික්ඛවේ, ඒකච්චස්ස මහාචෝරස්ස ඒවං හෝති—  ‘කුදාස්සු නාමාහං සතේන වා සහස්සේන වා පරිවුතෝ ගාමනිගමරාජධානීසු ආහිණ්ඩිස්සාමි හනන්තෝ ඝාතේන්තෝ ඡින්දන්තෝ ඡේදාපේන්තෝ පචන්තෝ පාචේන්තෝ’ති. සෝ අපරේන සමයේන සතේන වා සහස්සේන වා පරිවුතෝ ගාමනිගමරාජධානීසු ආහිණ්ඩති හනන්තෝ ඝාතේන්තෝ ඡින්දන්තෝ ඡේදාපේන්තෝ පචන්තෝ පාචේන්තෝ. ඒවමේව ඛෝ, භික්ඛවේ, ඉධේකච්චස්ස පාපභික්ඛුනෝ ඒවං හෝති—  ‘කුදාස්සු නාමාහං සතේන වා සහස්සේන වා පරිවුතෝ ගාමනිගමරාජධානීසු චාරිකං චරිස්සාමි සක්කතෝ ගරුකතෝ මානිතෝ පූජිතෝ අපචිතෝ ගහට්ඨානඤ්චේව පබ්බජිතානඤ්ච, ලාභී චීවරපිණ්ඩපාතසේනාසනගිලානප්පච්චයභේසජ්ජපරික්ඛාරානන්’ති. සෝ අපරේන සමයේන සතේන වා සහස්සේන වා පරිවුතෝ ගාමනිගමරාජධානීසු චාරිකං චරති සක්කතෝ ගරුකතෝ මානිතෝ පූජිතෝ අපචිතෝ ගහට්ඨානඤ්චේව පබ්බජිතානඤ්ච, ලාභී චීවරපිණ්ඩපාතසේනාසනගිලානප්පච්චයභේසජ්ජපරික්ඛාරානං. අයං, භික්ඛවේ, පඨමෝ මහාචෝරෝ සන්තෝ සංවිජ්ජමානෝ ලෝකස්මිං. (1)



</Paragraph>

<Paragraph number="543" book="para">
පුන චපරං, භික්ඛවේ, ඉධේකච්චෝ පාපභික්ඛු තථාගතප්පවේදිතං ධම්මවිනයං පරියාපුණිත්වා අත්තනෝ දහති. අයං, භික්ඛවේ, දුතියෝ මහාචෝරෝ සන්තෝ සංවිජ්ජමානෝ ලෝකස්මිං. (2)



</Paragraph>

<Paragraph number="544" book="para">
පුන චපරං, භික්ඛවේ, ඉධේකච්චෝ පාපභික්ඛු සුද්ධං බ්‍රහ්මචාරිං පරිසුද්ධං බ්‍රහ්මචරියං චරන්තං අමූලකේන අබ්‍රහ්මචරියේන අනුද්ධංසේති. අයං, භික්ඛවේ, තතියෝ මහාචෝරෝ සන්තෝ සංවිජ්ජමානෝ ලෝකස්මිං. (3)



</Paragraph>

<Paragraph number="545" book="para">
පුන චපරං, භික්ඛවේ, ඉධේකච්චෝ පාපභික්ඛු යානි තානි සංඝස්ස ගරුභණ්ඩානි ගරුපරික්ඛාරානි, සේය්‍යථිදං—  ආරාමෝ ආරාමවත්ථු විහාරෝ විහාරවත්ථු මඤ්චෝ පීඨං භිසි බිබ්බෝහනං ලෝහකුම්භී ලෝහභාණකං ලෝහවාරකෝ ලෝහකටාහං වාසි පරසු කුඨාරී කුදාලෝ නිඛාදනං වල්ලි වේළු මුඤ්ජං පබ්බජං තිණං මත්තිකා දාරුභණ්ඩං මත්තිකාභණ්ඩං, තේහි ගිහිං සඞ්ගණ්හාති උපලාපේති. අයං, භික්ඛවේ, චතුත්ථෝ මහාචෝරෝ සන්තෝ සංවිජ්ජමානෝ ලෝකස්මිං. (4)



</Paragraph>

<Paragraph number="546" book="para">
සදේවකේ, භික්ඛවේ, ලෝකේ සමාරකේ සබ්‍රහ්මකේ සස්සමණබ්‍රාහ්මණියා පජාය සදේවමනුස්සාය අයං අග්ගෝ මහාචෝරෝ යෝ අසන්තං අභූතං උත්තරිමනුස්සධම්මං උල්ලපති. තං කිස්ස හේතු? ථේය්‍යාය වෝ, භික්ඛවේ, රට්ඨපිණ්ඩෝ භුත්තෝ”ති. (5)



</Paragraph>

<Paragraph number="547" type="verses" book="para">
_අඤ්ඤථා සන්තමත්තානං,_  
_අඤ්ඤථා යෝ පවේදයේ;_  
_නිකච්ච කිතවස්සේව,_  
_භුත්තං ථේය්‍යේන තස්ස තං._  




</Paragraph>

<Paragraph number="548" type="verses" book="para">
_කාසාවකණ්ඨා බහවෝ,_  
_පාපධම්මා අසඤ්ඤතා;_  
_පාපා පාපේහි කම්මේහි,_  
_නිරයං තේ උපපජ්ජරේ._  




</Paragraph>

<Paragraph number="549" type="verses" book="para">
_සේය්‍යෝ අයෝගුළෝ භුත්තෝ,_  
_තත්තෝ අග්ගිසිඛූපමෝ;_  
_යඤ්චේ භුඤ්ජේය්‍ය දුස්සීලෝ,_  
_රට්ඨපිණ්ඩං අසඤ්ඤතෝති._  




</Paragraph>

<Paragraph number="550" book="para">
අථ ඛෝ භගවා වග්ගුමුදාතීරියේ භික්ඛූ අනේකපරියායේන විගරහිත්වා දුබ්භරතාය දුප්පෝසතාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—



</Paragraph>

<Paragraph number="551" book="para">
<Emphasis>“යෝ පන භික්ඛු අනභිජානං උත්තරිමනුස්සධම්මං අත්තුපනායිකං අලමරියඤාණදස්සනං සමුදාචරේය්‍ය—  ‘ඉති ජානාමි ඉති පස්සාමී’ති, තතෝ අපරේන සමයේන සමනුග්ගාහීයමානෝ වා අසමනුග්ගාහීයමානෝ වා ආපන්නෝ විසුද්ධාපේක්ඛෝ ඒවං වදේය්‍ය—  ‘අජානමේවං, ආවුසෝ, අවචං ජානාමි</Emphasis>, <Emphasis>අපස්සං පස්සාමි. තුච්ඡං මුසා විලපින්’ති, අයම්පි පාරාජිකෝ හෝති අසංවාසෝ”</Emphasis>ති.



</Paragraph>

<Paragraph number="552" book="para">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.



</Paragraph>

</Division>
<Division number="196" book="para">

<Paragraph number="553" book="para">
තේන ඛෝ පන සමයේන සම්බහුලා භික්ඛූ අදිට්ඨේ දිට්ඨසඤ්ඤිනෝ අපත්තේ පත්තසඤ්ඤිනෝ අනධිගතේ අධිගතසඤ්ඤිනෝ අසච්ඡිකතේ සච්ඡිකතසඤ්ඤිනෝ අධිමානේන අඤ්ඤං බ්‍යාකරිංසු. තේසං අපරේන සමයේන රාගායපි චිත්තං නමති දෝසායපි චිත්තං නමති මෝහායපි චිත්තං නමති. තේසං කුක්කුච්චං අහෝසි—  “භගවතා සික්ඛාපදං පඤ්ඤත්තං. මයඤ්චම්හ අදිට්ඨේ දිට්ඨසඤ්ඤිනෝ අපත්තේ පත්තසඤ්ඤිනෝ අනධිගතේ අධිගතසඤ්ඤිනෝ අසච්ඡිකතේ සච්ඡිකතසඤ්ඤිනෝ, අධිමානේන අඤ්ඤං බ්‍යාකරිම්හා. කච්චි නු ඛෝ මයං පාරාජිකං ආපත්තිං ආපන්නා”ති? තේ ආයස්මතෝ ආනන්දස්ස ඒතමත්ථං ආරෝචේසුං. ආයස්මා ආනන්දෝ භගවතෝ ඒතමත්ථං ආරෝචේසි. “හෝන්ති යේ තේ, ආනන්ද, භික්ඛූ අදිට්ඨේ දිට්ඨසඤ්ඤිනෝ අපත්තේ පත්තසඤ්ඤිනෝ අනධිගතේ අධිගතසඤ්ඤිනෝ අසච්ඡිකතේ සච්ඡිකතසඤ්ඤිනෝ අධිමානේන අඤ්ඤං බ්‍යාකරෝන්ති. තඤ්ච ඛෝ ඒතං අබ්බෝහාරිකන්”ති.



</Paragraph>

<Paragraph number="554" book="para">
“ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—



</Paragraph>

</Division>
<Division number="197" book="para">

<Paragraph number="555" book="para">
<Emphasis>“යෝ පන භික්ඛු අනභිජානං උත්තරිමනුස්සධම්මං අත්තුපනායිකං අලමරියඤාණදස්සනං සමුදාචරේය්‍ය—  ‘ඉති ජානාමි ඉති පස්සාමී’ති, තතෝ අපරේන සමයේන සමනුග්ගාහීයමානෝ වා අසමනුග්ගාහීයමානෝ වා ආපන්නෝ විසුද්ධාපේක්ඛෝ ඒවං වදේය්‍ය—  ‘අජානමේවං, ආවුසෝ, අවචං ජානාමි, අපස්සං පස්සාමි. තුච්ඡං මුසා විලපින්’ති, අඤ්ඤත්‍ර අධිමානා, අයම්පි පාරාජිකෝ හෝති අසංවාසෝ”</Emphasis>ති. (*4*:<Emphasis>4</Emphasis>)



</Paragraph>

</Division>
<Division number="198" book="para">

<Paragraph number="556" book="para">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.



</Paragraph>

<Paragraph number="557" book="para">
<Emphasis>අනභිජානන්</Emphasis>ති අසන්තං අභූතං අසංවිජ්ජමානං අජානන්තෝ අපස්සන්තෝ අත්තනි කුසලං ධම්මං—  අත්ථි මේ කුසලෝ ධම්මෝති.



</Paragraph>

<Paragraph number="558" book="para">
<Emphasis>උත්තරිමනුස්සධම්මෝ</Emphasis> නාම ඣානං විමෝක්ඛෝ සමාධි සමාපත්ති ඤාණදස්සනං මග්ගභාවනා ඵලසච්ඡිකිරියා කිලේසප්පහානං විනීවරණතා චිත්තස්ස සුඤ්ඤාගාරේ අභිරති.



</Paragraph>

<Paragraph number="559" book="para">
<Emphasis>අත්තුපනායිකන්</Emphasis>ති තේ වා කුසලේ ධම්මේ අත්තනි උපනේති අත්තානං වා තේසු කුසලේසු ධම්මේසු උපනේති.



</Paragraph>

<Paragraph number="560" book="para">
<Emphasis>ඤාණන්</Emphasis>ති තිස්සෝ විජ්ජා. <Emphasis>දස්සනන්</Emphasis>ති යං ඤාණං තං දස්සනං, යං දස්සනං තං ඤාණං.



</Paragraph>

<Paragraph number="561" book="para">
<Emphasis>සමුදාචරේය්‍යා</Emphasis>ති ආරෝචේය්‍ය ඉත්ථියා වා පුරිසස්ස වා ගහට්ඨස්ස වා පබ්බජිතස්ස වා.



</Paragraph>

<Paragraph number="562" book="para">
<Emphasis>ඉති ජානාමි ඉති පස්සාමී</Emphasis>ති ජානාමහං ඒතේ ධම්මේ, පස්සාමහං ඒතේ ධම්මේ අත්ථි ච ඒතේ ධම්මා මයි, අහඤ්ච ඒතේසු ධම්මේසු සන්දිස්සාමීති.



</Paragraph>

<Paragraph number="563" book="para">
<Emphasis>තතෝ අපරේන සමයේනා</Emphasis>ති යස්මිං ඛණේ සමුදාචිණ්ණං හෝති තං ඛණං තං ලයං තං මුහුත්තං වීතිවත්තේ.



</Paragraph>

<Paragraph number="564" book="para">
<Emphasis>සමනුග්ගාහීයමානෝ</Emphasis>ති යං වත්ථු පටිඤ්ඤාතං හෝති තස්මිං වත්ථුස්මිං සමනුග්ගාහීයමානෝ—  “කින්තේ අධිගතං, කින්ති තේ අධිගතං, කදා තේ අධිගතං, කත්ථ තේ අධිගතං, කතමේ තේ කිලේසා පහීනා, කතමේසං ත්වං ධම්මානං ලාභී”ති.



</Paragraph>

<Paragraph number="565" book="para">
<Emphasis>අසමනුග්ගාහීයමානෝ</Emphasis>ති න කේනචි වුච්චමානෝ.



</Paragraph>

<Paragraph number="566" book="para">
<Emphasis>ආපන්නෝ</Emphasis>ති පාපිච්ඡෝ ඉච්ඡාපකතෝ අසන්තං අභූතං උත්තරිමනුස්සධම්මං උල්ලපිත්වා පාරාජිකං ආපත්තිං ආපන්නෝ හෝති.



</Paragraph>

<Paragraph number="567" book="para">
<Emphasis>විසුද්ධාපේක්ඛෝ</Emphasis>ති ගිහී වා හෝතුකාමෝ උපාසකෝ වා හෝතුකාමෝ ආරාමිකෝ වා හෝතුකාමෝ සාමණේරෝ වා හෝතුකාමෝ.



</Paragraph>

<Paragraph number="568" book="para">
<Emphasis>අජානමේවං, ආවුසෝ, අවචං—  ජානාමි, අපස්සං පස්සාමී</Emphasis>ති නාහං ඒතේ ධම්මේ ජානාමි, නාහං ඒතේ ධම්මේ පස්සාමි, නත්ථි ච ඒතේ ධම්මා මයි, න චාහං ඒතේසු ධම්මේසු සන්දිස්සාමීති.



</Paragraph>

<Paragraph number="569" book="para">
<Emphasis>තුච්ඡං මුසා විලපින්</Emphasis>ති තුච්ඡකං මයා භණිතං, මුසා මයා භණිතං, අභූතං මයා භණිතං, අජානන්තේන මයා භණිතං.



</Paragraph>

<Paragraph number="570" book="para">
<Emphasis>අඤ්ඤත්‍ර අධිමානා</Emphasis>ති ඨපේත්වා අධිමානං.



</Paragraph>

<Paragraph number="571" book="para">
<Emphasis>අයම්පී</Emphasis>ති පුරිමේ උපාදාය වුච්චති.



</Paragraph>

<Paragraph number="572" book="para">
<Emphasis>පාරාජිකෝ හෝතී</Emphasis>ති සේය්‍යථාපි නාම තාලෝ මත්ථකච්ඡින්නෝ අභබ්බෝ පුන විරූළ්හියා; ඒවමේව භික්ඛු පාපිච්ඡෝ ඉච්ඡාපකතෝ අසන්තං අභූතං උත්තරිමනුස්සධම්මං උල්ලපිත්වා අස්සමණෝ හෝති අසක්‍යපුත්තියෝ. තේන වුච්චති—  “පාරාජිකෝ හෝතී”ති.



</Paragraph>

<Paragraph number="573" book="para">
<Emphasis>අසංවාසෝ</Emphasis>ති සංවාසෝ නාම ඒකකම්මං ඒකුද්දේසෝ සමසික්ඛතා—  ඒසෝ සංවාසෝ නාම. සෝ තේන සද්ධිං නත්ථි. තේන වුච්චති—  “අසංවාසෝ”ති.



</Paragraph>

</Division>
<Division number="199" book="para">

<Paragraph number="574" book="para">
<Emphasis>උත්තරිමනුස්සධම්මෝ</Emphasis> නාම ඣානං විමෝක්ඛෝ සමාධි සමාපත්ති ඤාණදස්සනං මග්ගභාවනා ඵලසච්ඡිකිරියා කිලේසප්පහානං විනීවරණතා චිත්තස්ස සුඤ්ඤාගාරේ අභිරති.



</Paragraph>

<Paragraph number="575" book="para">
<Emphasis>ඣානන්</Emphasis>ති පඨමං ඣානං දුතියං ඣානං තතියං ඣානං චතුත්ථං ඣානං.



</Paragraph>

<Paragraph number="576" book="para">
<Emphasis>විමෝක්ඛෝ</Emphasis>ති සුඤ්ඤතෝ විමෝක්ඛෝ අනිමිත්තෝ විමෝක්ඛෝ අප්පණිහිතෝ විමෝක්ඛෝ.



</Paragraph>

<Paragraph number="577" book="para">
<Emphasis>සමාධී</Emphasis>ති සුඤ්ඤතෝ සමාධි අනිමිත්තෝ සමාධි අප්පණිහිතෝ සමාධි.



</Paragraph>

<Paragraph number="578" book="para">
<Emphasis>සමාපත්තී</Emphasis>ති සුඤ්ඤතා සමාපත්ති අනිමිත්තා සමාපත්ති අප්පණිහිතා සමාපත්ති.



</Paragraph>

<Paragraph number="579" book="para">
<Emphasis>ඤාණදස්සනන්</Emphasis>ති තිස්සෝ විජ්ජා.



</Paragraph>

<Paragraph number="580" book="para">
<Emphasis>මග්ගභාවනා</Emphasis>ති චත්තාරෝ සතිපට්ඨානා, චත්තාරෝ සම්මප්පධානා, චත්තාරෝ ඉද්ධිපාදා, පඤ්චින්ද්‍රියානි, පඤ්ච බලානි, සත්ත බෝජ්ඣඞ්ගා, අරියෝ අට්ඨඞ්ගිකෝ මග්ගෝ.



</Paragraph>

<Paragraph number="581" book="para">
<Emphasis>ඵලසච්ඡිකිරියා</Emphasis>ති සෝතාපත්තිඵලස්ස සච්ඡිකිරියා, සකදාගාමිඵලස්ස සච්ඡිකිරියා, අනාගාමිඵලස්ස සච්ඡිකිරියා, අරහත්තස්ස සච්ඡිකිරියා.



</Paragraph>

<Paragraph number="582" book="para">
<Emphasis>කිලේසප්පහානන්</Emphasis>ති රාගස්ස පහානං දෝසස්ස පහානං මෝහස්ස පහානං.



</Paragraph>

<Paragraph number="583" book="para">
<Emphasis>විනීවරණතා චිත්තස්සා</Emphasis>ති රාගා චිත්තං විනීවරණතා, දෝසා චිත්තං විනීවරණතා, මෝහා චිත්තං විනීවරණතා.



</Paragraph>

<Paragraph number="584" book="para">
<Emphasis>සුඤ්ඤාගාරේ අභිරතී</Emphasis>ති පඨමේන ඣානේන සුඤ්ඤාගාරේ අභිරති, දුතියේන ඣානේන සුඤ්ඤාගාරේ අභිරති, තතියේන ඣානේන සුඤ්ඤාගාරේ අභිරති, චතුත්ථේන ඣානේන සුඤ්ඤාගාරේ අභිරති.



</Paragraph>

</Division>
<Division number="200" book="para">

<Paragraph number="585" book="para">
තීහාකාරේහි පඨමං ඣානං සමාපජ්ජින්ති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති.



</Paragraph>

<Paragraph number="586" book="para">
චතූහාකාරේහි පඨමං ඣානං සමාපජ්ජින්ති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං.



</Paragraph>

<Paragraph number="587" book="para">
පඤ්චහාකාරේහි පඨමං ඣානං සමාපජ්ජින්ති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං විනිධාය ඛන්තිං.



</Paragraph>

<Paragraph number="588" book="para">
ඡහාකාරේහි පඨමං ඣානං සමාපජ්ජින්ති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං.



</Paragraph>

<Paragraph number="589" book="para">
සත්තහාකාරේහි පඨමං ඣානං සමාපජ්ජින්ති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.



</Paragraph>

</Division>
<Division number="201" book="para">

<Paragraph number="590" book="para">
තීහාකාරේහි පඨමං ඣානං සමාපජ්ජාමීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති.



</Paragraph>

<Paragraph number="591" book="para">
චතූහාකාරේහි පඨමං ඣානං සමාපජ්ජාමීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං.



</Paragraph>

<Paragraph number="592" book="para">
පඤ්චහාකාරේහි පඨමං ඣානං සමාපජ්ජාමීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං.



</Paragraph>

<Paragraph number="593" book="para">
ඡහාකාරේහි පඨමං ඣානං සමාපජ්ජාමීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං.



</Paragraph>

<Paragraph number="594" book="para">
සත්තහාකාරේහි පඨමං ඣානං සමාපජ්ජාමීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.



</Paragraph>

</Division>
<Division number="202" book="para">

<Paragraph number="595" book="para">
තීහාකාරේහි පඨමං ඣානං සමාපන්නෝති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති.



</Paragraph>

<Paragraph number="596" book="para">
චතූහාකාරේහි පඨමං ඣානං සමාපන්නෝති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං.



</Paragraph>

<Paragraph number="597" book="para">
පඤ්චහාකාරේහි පඨමං ඣානං සමාපන්නෝති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං.



</Paragraph>

<Paragraph number="598" book="para">
ඡහාකාරේහි පඨමං ඣානං සමාපන්නෝති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං.



</Paragraph>

<Paragraph number="599" book="para">
සත්තහාකාරේහි පඨමං ඣානං සමාපන්නෝති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.



</Paragraph>

</Division>
<Division number="203" book="para">

<Paragraph number="600" book="para">
තීහාකාරේහි පඨමස්ස ඣානස්ස ලාභිම්හීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති.



</Paragraph>

<Paragraph number="601" book="para">
චතූහාකාරේහි පඨමස්ස ඣානස්ස ලාභිම්හීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං.



</Paragraph>

<Paragraph number="602" book="para">
පඤ්චහාකාරේහි පඨමස්ස ඣානස්ස ලාභිම්හීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං.



</Paragraph>

<Paragraph number="603" book="para">
ඡහාකාරේහි පඨමස්ස ඣානස්ස ලාභිම්හීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං.



</Paragraph>

<Paragraph number="604" book="para">
සත්තහාකාරේහි පඨමස්ස ඣානස්ස ලාභිම්හීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.



</Paragraph>

</Division>
<Division number="204" book="para">

<Paragraph number="605" book="para">
තීහාකාරේහි පඨමස්ස ඣානස්ස වසිම්හීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති.



</Paragraph>

<Paragraph number="606" book="para">
චතූහාකාරේහි පඨමස්ස ඣානස්ස වසිම්හීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං.



</Paragraph>

<Paragraph number="607" book="para">
පඤ්චහාකාරේහි පඨමස්ස ඣානස්ස වසිම්හීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං.



</Paragraph>

<Paragraph number="608" book="para">
ඡහාකාරේහි පඨමස්ස ඣානස්ස වසිම්හීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං.



</Paragraph>

<Paragraph number="609" book="para">
සත්තහාකාරේහි පඨමස්ස ඣානස්ස වසිම්හීති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.



</Paragraph>

</Division>
<Division number="205" book="para">

<Paragraph number="610" book="para">
තීහාකාරේහි පඨමං ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති.



</Paragraph>

<Paragraph number="611" book="para">
චතූහාකාරේහි පඨමං ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං.



</Paragraph>

<Paragraph number="612" book="para">
පඤ්චහාකාරේහි පඨමං ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං.



</Paragraph>

<Paragraph number="613" book="para">
ඡහාකාරේහි පඨමං ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං.



</Paragraph>

<Paragraph number="614" book="para">
සත්තහාකාරේහි පඨමං ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.



</Paragraph>

<Paragraph number="615" book="para">
යථා ඉදං පඨමං ඣානං විත්ථාරිතං ඒවං සබ්බම්පි විත්ථාරේතබ්බං.



</Paragraph>

</Division>
<Division number="206" book="para">

<Paragraph number="616" book="para">
තීහාකාරේහි …පේ…  සත්තහාකාරේහි දුතියං ඣානං …පේ…  තතියං ඣානං …පේ…  චතුත්ථං ඣානං සමාපජ්ජිං…  සමාපජ්ජාමි…  සමාපන්නෝ…  චතුත්ථස්ස ඣානස්ස ලාභිම්හි…  වසිම්හි…  චතුත්ථං ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.



</Paragraph>

</Division>
<Division number="207" book="para">

<Paragraph number="617" book="para">
තීහාකාරේහි සුඤ්ඤතං විමෝක්ඛං…  අනිමිත්තං විමෝක්ඛං…  අප්පණිහිතං විමෝක්ඛං සමාපජ්ජිං…  සමාපජ්ජාමි…  සමාපන්නෝ…  අප්පණිහිතස්ස විමෝක්ඛස්ස ලාභිම්හි…  වසිම්හි…  අප්පණිහිතෝ විමෝක්ඛෝ සච්ඡිකතෝ මයාති සම්පජානමුසා භණන්තස්ස ආපත්ති පාරාජිකස්ස …පේ… .



</Paragraph>

<Paragraph number="618" book="para">
තීහාකාරේහි සුඤ්ඤතං සමාධිං…  අනිමිත්තං සමාධිං…  අප්පණිහිතං සමාධිං සමාපජ්ජිං…  සමාපජ්ජාමි…  සමාපන්නෝ…  අප්පණිහිතස්ස සමාධිස්ස ලාභිම්හි…  වසිම්හි…  අප්පණිහිතෝ සමාධි සච්ඡිකතෝ මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="619" book="para">
තීහාකාරේහි සුඤ්ඤතං සමාපත්තිං…  අනිමිත්තං සමාපත්තිං…  අප්පණිහිතං සමාපත්තිං සමාපජ්ජිං…  සමාපජ්ජාමි…  සමාපන්නෝ…  අප්පණිහිතාය සමාපත්තියා ලාභිම්හි…  වසිම්හි…  අප්පණිහිතා සමාපත්ති සච්ඡිකතා මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="620" book="para">
තීහාකාරේහි තිස්සෝ විජ්ජා සමාපජ්ජිං…  සමාපජ්ජාමි…  සමාපන්නෝ…  තිස්සන්නං විජ්ජානං ලාභිම්හි…  වසිම්හි…  තිස්සෝ විජ්ජා සච්ඡිකතා මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="621" book="para">
තීහාකාරේහි චත්තාරෝ සතිපට්ඨානේ…  චත්තාරෝ සම්මප්පධානේ…  චත්තාරෝ ඉද්ධිපාදේ සමාපජ්ජිං…  සමාපජ්ජාමි…  සමාපන්නෝ…  චතුන්නං ඉද්ධිපාදානං ලාභිම්හි…  වසිම්හි…  චත්තාරෝ ඉද්ධිපාදා සච්ඡිකතා මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="622" book="para">
තීහාකාරේහි පඤ්චින්ද්‍රියානි…  පඤ්ච බලානි සමාපජ්ජිං…  සමාපජ්ජාමි…  සමාපන්නෝ …  පඤ්චන්නං බලානං ලාභිම්හි…  වසිම්හි…  පඤ්චබලානි සච්ඡිකතානි මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="623" book="para">
තීහාකාරේහි සත්ත බෝජ්ඣඞ්ගේ සමාපජ්ජිං…  සමාපජ්ජාමි…  සමාපන්නෝ…  සත්තන්නං බෝජ්ඣඞ්ගානං ලාභිම්හි…  වසිම්හි…  සත්ත බෝජ්ඣඞ්ගා සච්ඡිකතා මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="624" book="para">
තීහාකාරේහි අරියං අට්ඨඞ්ගිකං මග්ගං සමාපජ්ජිං…  සමාපජ්ජාමි…  සමාපන්නෝ…  අරියස්ස අට්ඨඞ්ගිකස්ස මග්ගස්ස ලාභිම්හි…  වසිම්හි…  අරියෝ අට්ඨඞ්ගිකෝ මග්ගෝ සච්ඡිකතෝ මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="625" book="para">
තීහාකාරේහි සෝතාපත්තිඵලං…  සකදාගාමිඵලං…  අනාගාමිඵලං…  අරහත්තං සමාපජ්ජිං…  සමාපජ්ජාමි…  සමාපන්නෝ…  අරහත්තස්ස ලාභිම්හි වසිම්හි අරහත්තං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="626" book="para">
තීහාකාරේහි රාගෝ මේ චත්තෝ වන්තෝ මුත්තෝ පහීනෝ පටිනිස්සට්ඨෝ උක්ඛේටිතෝ සමුක්ඛේටිතෝති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="627" book="para">
තීහාකාරේහි දෝසෝ මේ චත්තෝ වන්තෝ මුත්තෝ පහීනෝ පටිනිස්සට්ඨෝ උක්ඛේටිතෝ සමුක්ඛේටිතෝති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="628" book="para">
තීහාකාරේහි මෝහෝ මේ චත්තෝ වන්තෝ මුත්තෝ පහීනෝ පටිනිස්සට්ඨෝ උක්ඛේටිතෝ සමුක්ඛේටිතෝති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="629" book="para">
තීහාකාරේහි රාගා මේ චිත්තං විනීවරණන්ති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="630" book="para">
තීහාකාරේහි දෝසා මේ චිත්තං විනීවරණන්ති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="631" book="para">
තීහාකාරේහි …පේ…  සත්තහාකාරේහි මෝහා මේ චිත්තං විනීවරණන්ති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.




</Paragraph>
</Division>

<Paragraph number="632" type="center" book="para">
සුද්ධිකං නිට්ඨිතං.





</Paragraph>

<Division number="208" book="para">

<Paragraph number="633" book="para">
තීහාකාරේහි පඨමඤ්ච ඣානං දුතියඤ්ච ඣානං සමාපජ්ජිං…  සමාපජ්ජාමි…  සමාපන්නෝ…  පඨමස්ස ච ඣානස්ස දුතියස්ස ච ඣානස්ස ලාභිම්හි…  වසිම්හි…  පඨමඤ්ච ඣානං දුතියඤ්ච ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස …පේ… .



</Paragraph>

<Paragraph number="634" book="para">
තීහාකාරේහි පඨමඤ්ච ඣානං තතියඤ්ච ඣානං සමාපජ්ජිං…  සමාපජ්ජාමි…  සමාපන්නෝ…  පඨමස්ස ච ඣානස්ස තතියස්ස ච ඣානස්ස ලාභිම්හි…  වසිම්හි…  පඨමඤ්ච ඣානං තතියඤ්ච ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="635" book="para">
තීහාකාරේහි පඨමඤ්ච ඣානං චතුත්ථඤ්ච ඣානං සමාපජ්ජිං…  සමාපජ්ජාමි…  සමාපන්නෝ…  පඨමස්ස ච ඣානස්ස චතුත්ථස්ස ච ඣානස්ස ලාභිම්හි…  වසිම්හි…  පඨමඤ්ච ඣානං චතුත්ථඤ්ච ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="636" book="para">
තීහාකාරේහි පඨමඤ්ච ඣානං සුඤ්ඤතඤ්ච විමෝක්ඛං…  පඨමඤ්ච ඣානං අනිමිත්තඤ්ච විමෝක්ඛං…  පඨමඤ්ච ඣානං අප්පණිහිතඤ්ච විමෝක්ඛං සමාපජ්ජිං…  සමාපජ්ජාමි…  සමාපන්නෝ…  පඨමස්ස ච ඣානස්ස අප්පණිහිතස්ස ච විමෝක්ඛස්ස ලාභිම්හි…  වසිම්හි…  පඨමඤ්ච ඣානං අප්පණිහිතෝ ච විමෝක්ඛෝ සච්ඡිකතෝ මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="637" book="para">
තීහාකාරේහි පඨමඤ්ච ඣානං සුඤ්ඤතඤ්ච සමාධිං…  පඨමඤ්ච ඣානං අනිමිත්තඤ්ච සමාධිං…  පඨමඤ්ච ඣානං අප්පණිහිතඤ්ච සමාධිං සමාපජ්ජිං…  සමාපජ්ජාමි…  සමාපන්නෝ පඨමස්ස ච ඣානස්ස අප්පණිහිතස්ස ච සමාධිස්ස ලාභිම්හි…  වසිම්හි…  පඨමඤ්ච ඣානං අප්පණිහිතෝ ච සමාධි සච්ඡිකතෝ මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="638" book="para">
තීහාකාරේහි පඨමඤ්ච ඣානං සුඤ්ඤතඤ්ච සමාපත්තිං…  පඨමඤ්ච ඣානං අනිමිත්තඤ්ච සමාපත්තිං…  පඨමඤ්ච ඣානං අප්පණිහිතඤ්ච සමාපත්තිං සමාපජ්ජිං…  සමාපජ්ජාමි…  සමාපන්නෝ පඨමස්ස ච ඣානස්ස අප්පණිහිතාය ච සමාපත්තියා ලාභිම්හි…  වසිම්හි…  පඨමඤ්ච ඣානං අප්පණිහිතා ච සමාපත්ති සච්ඡිකතා මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="639" book="para">
තීහාකාරේහි පඨමඤ්ච ඣානං තිස්සෝ ච විජ්ජා සමාපජ්ජිං…  සමාපජ්ජාමි…  සමාපන්නෝ…  පඨමස්ස ච ඣානස්ස තිස්සන්නඤ්ච විජ්ජානං ලාභිම්හි…  වසිම්හි…  පඨමඤ්ච ඣානං තිස්සෝ ච විජ්ජා සච්ඡිකතා මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="640" book="para">
තීහාකාරේහි පඨමඤ්ච ඣානං චත්තාරෝ ච සතිපට්ඨානේ…  පඨමඤ්ච ඣානං චත්තාරෝ ච සම්මප්පධානේ…  පඨමඤ්ච ඣානං චත්තාරෝ ච ඉද්ධිපාදේ සමාපජ්ජිං…  සමාපජ්ජාමි…  සමාපන්නෝ…  පඨමස්ස ච ඣානස්ස චතුන්නඤ්ච ඉද්ධිපාදානං ලාභිම්හි…  වසිම්හි…  පඨමඤ්ච ඣානං චත්තාරෝ ච ඉද්ධිපාදා සච්ඡිකතා මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="641" book="para">
තීහාකාරේහි පඨමඤ්ච ඣානං පඤ්ච ච ඉන්ද්‍රියානි…  පඨමඤ්ච ඣානං පඤ්ච ච බලානි සමාපජ්ජිං…  සමාපජ්ජාමි…  සමාපන්නෝ…  පඨමස්ස ච ඣානස්ස පඤ්චන්නඤ්ච බලානං ලාභිම්හි…  වසිම්හි…  පඨමඤ්ච ඣානං පඤ්ච ච බලානි සච්ඡිකතානි මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

</Division>
<Division number="209" book="para">

<Paragraph number="642" book="para">
තීහාකාරේහි පඨමඤ්ච ඣානං සත්ත ච බෝජ්ඣඞ්ගේ සමාපජ්ජිං…  සමාපජ්ජාමි…  සමාපන්නෝ…  පඨමස්ස ච ඣානස්ස සත්තන්නඤ්ච බෝජ්ඣඞ්ගානං ලාභිම්හි…  වසිම්හි…  පඨමඤ්ච ඣානං සත්ත ච බෝජ්ඣඞ්ගා සච්ඡිකතා මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="643" book="para">
තීහාකාරේහි පඨමඤ්ච ඣානං අරියඤ්ච අට්ඨඞ්ගිකං මග්ගං සමාපජ්ජිං…  සමාපජ්ජාමි…  සමාපන්නෝ…  පඨමස්ස ච ඣානස්ස අරියස්ස ච අට්ඨඞ්ගිකස්ස මග්ගස්ස ලාභිම්හි…  වසිම්හි…  පඨමඤ්ච ඣානං අරියෝ ච අට්ඨඞ්ගිකෝ මග්ගෝ සච්ඡිකතෝ මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="644" book="para">
තීහාකාරේහි පඨමඤ්ච ඣානං සෝතාපත්තිඵලඤ්ච…  පඨමඤ්ච ඣානං සකදාගාමිඵලඤ්ච…  පඨමඤ්ච ඣානං අනාගාමිඵලඤ්ච…  පඨමඤ්ච ඣානං අරහත්තඤ්ච සමාපජ්ජිං…  සමාපජ්ජාමි…  සමාපන්නෝ…  පඨමස්ස ච ඣානස්ස අරහත්තස්ස ච ලාභිම්හි…  වසිම්හි…  පඨමඤ්ච ඣානං අරහත්තඤ්ච සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="645" book="para">
තීහාකාරේහි පඨමඤ්ච ඣානං සමාපජ්ජිං…  සමාපජ්ජාමි…  සමාපන්නෝ…  පඨමස්ස ච ඣානස්ස ලාභිම්හි…  වසිම්හි…  පඨමඤ්ච ඣානං සච්ඡිකතං මයා, රාගෝ ච මේ චත්තෝ…  දෝසෝ ච මේ චත්තෝ…  මෝහෝ ච මේ චත්තෝ වන්තෝ මුත්තෝ පහීනෝ පටිනිස්සට්ඨෝ උක්ඛේටිතෝ සමුක්ඛේටිතෝති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="646" book="para">
තීහාකාරේහි …පේ…  සත්තහාකාරේහි පඨමඤ්ච ඣානං සමාපජ්ජිං…  සමාපජ්ජාමි…  සමාපන්නෝ…  පඨමස්ස ච ඣානස්ස ලාභිම්හි…  වසිම්හි…  පඨමඤ්ච ඣානං සච්ඡිකතං මයා, රාගා ච මේ චිත්තං විනීවරණං…  දෝසා ච මේ චිත්තං විනීවරණං…  මෝහා ච මේ චිත්තං විනීවරණන්ති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.




</Paragraph>
</Division>

<Paragraph number="647" type="center" book="para">
ඛණ්ඩචක්කං නිට්ඨිතං.





</Paragraph>

<Division number="210" book="para">

<Paragraph number="648" book="para">
තීහාකාරේහි දුතියඤ්ච ඣානං තතියඤ්ච ඣානං සමාපජ්ජිං…  සමාපජ්ජාමි…  සමාපන්නෝ…  දුතියස්ස ච ඣානස්ස තතියස්ස ච ඣානස්ස ලාභිම්හි…  වසිම්හි…  දුතියඤ්ච ඣානං තතියඤ්ච ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="649" book="para">
තීහාකාරේහි දුතියඤ්ච ඣානං චතුත්ථඤ්ච ඣානං සමාපජ්ජිං…  සමාපජ්ජාමි…  සමාපන්නෝ…  දුතියස්ස ච ඣානස්ස චතුත්ථස්ස ච ඣානස්ස ලාභිම්හි…  වසිම්හි…  දුතියඤ්ච ඣානං චතුත්ථඤ්ච ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="650" book="para">
තීහාකාරේහි දුතියඤ්ච ඣානං සුඤ්ඤතඤ්ච විමෝක්ඛං…  අනිමිත්තඤ්ච විමෝක්ඛං…  අප්පණිහිතඤ්ච විමෝක්ඛං…  සුඤ්ඤතඤ්ච සමාධිං…  අනිමිත්තඤ්ච සමාධිං…  අප්පණිහිතඤ්ච සමාධිං…  සුඤ්ඤතඤ්ච සමාපත්තිං…  අනිමිත්තඤ්ච සමාපත්තිං…  අප්පණිහිතඤ්ච සමාපත්තිං…  තිස්සෝ ච විජ්ජා…  චත්තාරෝ ච සතිපට්ඨානේ…  චත්තාරෝ ච සම්මප්පධානේ…  චත්තාරෝ ච ඉද්ධිපාදේ…  පඤ්ච ච ඉන්ද්‍රියානි…  පඤ්ච ච බලානි…  සත්ත ච බෝජ්ඣඞ්ගේ…  අරියඤ්ච අට්ඨඞ්ගිකං මග්ගං…  සෝතාපත්තිඵලඤ්ච…  සකදාගාමිඵලඤ්ච…  අනාගාමිඵලඤ්ච…  අරහත්තඤ්ච සමාපජ්ජිං…  සමාපජ්ජාමි…  සමාපන්නෝ…  දුතියස්ස ච ඣානස්ස අරහත්තස්ස ච ලාභිම්හි…  වසිම්හි…  දුතියඤ්ච ඣානං අරහත්තඤ්ච සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="651" book="para">
තීහාකාරේහි දුතියඤ්ච ඣානං සමාපජ්ජිං…  සමාපජ්ජාමි…  සමාපන්නෝ…  දුතියස්ස ච ඣානස්ස ලාභිම්හි…  වසිම්හි…  දුතියඤ්ච ඣානං සච්ඡිකතං මයා, රාගෝ ච මේ චත්තෝ…  දෝසෝ ච මේ චත්තෝ…  මෝහෝ ච මේ චත්තෝ වන්තෝ මුත්තෝ පහීනෝ පටිනිස්සට්ඨෝ උක්ඛේටිතෝ සමුක්ඛේටිතෝ. රාගා ච මේ චිත්තං විනීවරණං…  දෝසා ච මේ චිත්තං විනීවරණං…  මෝහා ච මේ චිත්තං විනීවරණන්ති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="652" book="para">
තීහාකාරේහි …පේ…  සත්තහාකාරේහි දුතියඤ්ච ඣානං පඨමඤ්ච ඣානං සමාපජ්ජිං…  සමාපජ්ජාමි…  සමාපන්නෝ…  දුතියස්ස ච ඣානස්ස පඨමස්ස ච ඣානස්ස ලාභිම්හි…  වසිම්හි…  දුතියඤ්ච ඣානං පඨමඤ්ච ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස …පේ…  විනිධාය භාවං.




</Paragraph>
</Division>

<Paragraph number="653" type="center" book="para">
බද්ධචක්කං.





</Paragraph>

<Paragraph number="654" type="center" book="para">
ඒවං ඒකේකං මූලං කාතුන බද්ධචක්කං පරිවත්තකං කත්තබ්බං.




</Paragraph>

<Paragraph number="655" type="center" book="para">
ඉදං සංඛිත්තං.





</Paragraph>

<Division number="211" book="para">

<Paragraph number="656" book="para">
තීහාකාරේහි තතියඤ්ච ඣානං චතුත්ථඤ්ච ඣානං …පේ…  තතියඤ්ච ඣානං අරහත්තඤ්ච සමාපජ්ජිං…  සමාපජ්ජාමි…  සමාපන්නෝ…  තතියස්ස ච ඣානස්ස අරහත්තස්ස ච ලාභිම්හි…  වසිම්හි…  තතියඤ්ච ඣානං අරහත්තඤ්ච සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="657" book="para">
තීහාකාරේහි තතියඤ්ච ඣානං සමාපජ්ජිං…  සමාපජ්ජාමි…  සමාපන්නෝ…  තතියස්ස ච ඣානස්ස ලාභිම්හි…  වසිම්හි…  තතියඤ්ච ඣානං සච්ඡිකතං මයා, රාගෝ ච මේ චත්තෝ…  දෝසෝ ච මේ චත්තෝ…  මෝහෝ ච මේ චත්තෝ වන්තෝ මුත්තෝ පහීනෝ පටිනිස්සට්ඨෝ උක්ඛේටිතෝ සමුක්ඛේටිතෝ. රාගා ච මේ චිත්තං විනීවරණං…  දෝසා ච මේ චිත්තං විනීවරණං…  මෝහා ච මේ චිත්තං විනීවරණන්ති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="658" book="para">
තීහාකාරේහි තතියඤ්ච ඣානං පඨමඤ්ච ඣානං…  තතියඤ්ච ඣානං දුතියඤ්ච ඣානං සමාපජ්ජිං…  සමාපජ්ජාමි…  සමාපන්නෝ…  තතියස්ස ච ඣානස්ස දුතියස්ස ච ඣානස්ස ලාභිම්හි…  වසිම්හි…  තතියඤ්ච ඣානං දුතියඤ්ච ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="659" book="para">
තීහාකාරේහි මෝහා ච මේ චිත්තං විනීවරණං පඨමඤ්ච ඣානං …පේ…  දුතියඤ්ච ඣානං…  තතියඤ්ච ඣානං…  චතුත්ථඤ්ච ඣානං සමාපජ්ජිං සමාපජ්ජාමි…  සමාපන්නෝ…  මෝහා ච මේ චිත්තං විනීවරණං චතුත්ථස්ස ච ඣානස්ස ලාභිම්හි…  වසිම්හි…  මෝහා ච මේ චිත්තං විනීවරණං චතුත්ථඤ්ච ඣානං සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

</Division>
<Division number="212" book="para">

<Paragraph number="660" book="para">
තීහාකාරේහි මෝහා ච මේ චිත්තං විනීවරණං සුඤ්ඤතඤ්ච විමෝක්ඛං…  අනිමිත්තඤ්ච විමෝක්ඛං…  අප්පණිහිතඤ්ච විමෝක්ඛං සමාපජ්ජිං…  සමාපජ්ජාමි…  සමාපන්නෝ…  මෝහා ච මේ චිත්තං විනීවරණං අප්පණිහිතස්ස ච විමෝක්ඛස්ස ලාභිම්හි…  වසිම්හි…  මෝහා ච මේ චිත්තං විනීවරණං අප්පණිහිතෝ ච විමෝක්ඛෝ සච්ඡිකතෝ මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="661" book="para">
තීහාකාරේහි මෝහා ච මේ චිත්තං විනීවරණං සුඤ්ඤතඤ්ච සමාධිං…  අනිමිත්තඤ්ච සමාධිං…  අප්පණිහිතඤ්ච සමාධිං සමාපජ්ජිං…  සමාපජ්ජාමි…  සමාපන්නෝ…  මෝහා ච මේ චිත්තං විනීවරණං අප්පණිහිතස්ස ච සමාධිස්ස ලාභිම්හි…  වසිම්හි…  මෝහා ච මේ චිත්තං විනීවරණං අප්පණිහිතෝ ච සමාධි සච්ඡිකතෝ මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="662" book="para">
තීහාකාරේහි මෝහා ච මේ චිත්තං විනීවරණං සුඤ්ඤතඤ්ච සමාපත්තිං…  අනිමිත්තඤ්ච සමාපත්තිං…  අප්පණිහිතඤ්ච සමාපත්තිං සමාපජ්ජිං…  සමාපජ්ජාමි…  සමාපන්නෝ…  මෝහා ච මේ චිත්තං විනීවරණං අප්පණිහිතාය ච සමාපත්තියා ලාභිම්හි…  වසිම්හි…  මෝහා ච මේ චිත්තං විනීවරණං අප්පණිහිතා ච සමාපත්ති සච්ඡිකතා මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="663" book="para">
තීහාකාරේහි මෝහා ච මේ චිත්තං විනීවරණං තිස්සෝ ච විජ්ජා සමාපජ්ජිං…  සමාපජ්ජාමි…  සමාපන්නෝ…  මෝහා ච මේ චිත්තං විනීවරණං තිස්සන්නඤ්ච විජ්ජානං ලාභිම්හි…  වසිම්හි…  මෝහා ච මේ චිත්තං විනීවරණං තිස්සෝ ච විජ්ජා සච්ඡිකතා මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="664" book="para">
තීහාකාරේහි මෝහා ච මේ චිත්තං විනීවරණං චත්තාරෝ ච සතිපට්ඨානේ…  චත්තාරෝ ච සම්මප්පධානේ…  චත්තාරෝ ච ඉද්ධිපාදේ සමාපජ්ජිං…  සමාපජ්ජාමි…  සමාපන්නෝ…  මෝහා ච මේ චිත්තං විනීවරණං චතුන්නඤ්ච ඉද්ධිපාදානං ලාභිම්හි…  වසිම්හි…  මෝහා ච මේ චිත්තං විනීවරණං චත්තාරෝ ච ඉද්ධිපාදා සච්ඡිකතා මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

</Division>
<Division number="213" book="para">

<Paragraph number="665" book="para">
තීහාකාරේහි මෝහා ච මේ චිත්තං විනීවරණං පඤ්ච ච ඉන්ද්‍රියානි…  පඤ්ච ච බලානි සමාපජ්ජිං…  සමාපජ්ජාමි…  සමාපන්නෝ…  මෝහා ච මේ චිත්තං විනීවරණං පඤ්චන්නඤ්ච බලානං ලාභිම්හි…  වසිම්හි…  මෝහා ච මේ චිත්තං විනීවරණං පඤ්ච ච බලානි සච්ඡිකතානි මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="666" book="para">
තීහාකාරේහි මෝහා ච මේ චිත්තං විනීවරණං සත්ත ච බෝජ්ඣඞ්ගේ සමාපජ්ජිං…  සමාපජ්ජාමි…  සමාපන්නෝ…  මෝහා ච මේ චිත්තං විනීවරණං සත්තන්නඤ්ච බෝජ්ඣඞ්ගානං ලාභිම්හි…  වසිම්හි…  මෝහා ච මේ චිත්තං විනීවරණං සත්ත ච බෝජ්ඣඞ්ගා සච්ඡිකතා මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="667" book="para">
තීහාකාරේහි මෝහා ච මේ චිත්තං විනීවරණං අරියඤ්ච අට්ඨඞ්ගිකං මග්ගං සමාපජ්ජිං…  සමාපජ්ජාමි…  සමාපන්නෝ…  මෝහා ච මේ චිත්තං විනීවරණං අරියස්ස ච අට්ඨඞ්ගිකස්ස මග්ගස්ස ලාභිම්හි…  වසිම්හි…  මෝහා ච මේ චිත්තං විනීවරණං අරියෝ ච අට්ඨඞ්ගිකෝ මග්ගෝ සච්ඡිකතෝ මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="668" book="para">
තීහාකාරේහි මෝහා ච මේ චිත්තං විනීවරණං සෝතාපත්තිඵලඤ්ච…  සකදාගාමිඵලඤ්ච…  අනාගාමිඵලඤ්ච…  අරහත්තඤ්ච සමාපජ්ජිං…  සමාපජ්ජාමි…  සමාපන්නෝ…  මෝහා ච මේ චිත්තං විනීවරණං අරහත්තස්ස ච ලාභිම්හි…  වසිම්හි…  මෝහා ච මේ චිත්තං විනීවරණං අරහත්තඤ්ච සච්ඡිකතං මයාති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="669" book="para">
තීහාකාරේහි මෝහා ච මේ චිත්තං විනීවරණං, රාගෝ ච මේ චත්තෝ…  දෝසෝ ච මේ චත්තෝ…  මෝහෝ ච මේ චත්තෝ වන්තෝ මුත්තෝ පහීනෝ පටිනිස්සට්ඨෝ උක්ඛේටිතෝ සමුක්ඛේටිතෝති සම්පජානමුසා භණන්තස්ස ආපත්ති පාරාජිකස්ස.



</Paragraph>

<Paragraph number="670" book="para">
තීහාකාරේහි …පේ…  සත්තහාකාරේහි මෝහා ච මේ චිත්තං විනීවරණං රාගා ච මේ චිත්තං විනීවරණං…  දෝසා ච මේ චිත්තං විනීවරණන්ති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.




</Paragraph>
</Division>

<Paragraph number="671" type="center" book="para">
ඒකමූලකං නිට්ඨිතං.





</Paragraph>

<Paragraph number="672" type="center" book="para">
යථා ඒකමූලකං විත්ථාරිතං ඒවමේව දුමූලකාදිපි විත්ථාරේතබ්බං.




</Paragraph>

<Paragraph number="673" type="center" book="para">
ඉදං සබ්බමූලකං





</Paragraph>

<Division number="214" book="para">

<Paragraph number="674" book="para">
තීහාකාරේහි …පේ…  සත්තහාකාරේහි පඨමඤ්ච ඣානං දුතියඤ්ච ඣානං තතියඤ්ච ඣානං චතුත්ථඤ්ච ඣානං සුඤ්ඤතඤ්ච විමෝක්ඛං අනිමිත්තඤ්ච විමෝක්ඛං අප්පණිහිතඤ්ච විමෝක්ඛං සුඤ්ඤතඤ්ච සමාධිං අනිමිත්තඤ්ච සමාධිං අප්පණිහිතඤ්ච සමාධිං සුඤ්ඤතඤ්ච සමාපත්තිං අනිමිත්තඤ්ච සමාපත්තිං අප්පණිහිතඤ්ච සමාපත්තිං තිස්සෝ ච විජ්ජා චත්තාරෝ ච සතිපට්ඨානේ චත්තාරෝ ච සම්මප්පධානේ චත්තාරෝ ච ඉද්ධිපාදේ පඤ්ච ච ඉන්ද්‍රියානි පඤ්ච ච බලානි සත්ත ච බෝජ්ඣඞ්ගේ අරියඤ්ච අට්ඨඞ්ගිකං මග්ගං සෝතාපත්තිඵලඤ්ච සකදාගාමිඵලඤ්ච අනාගාමිඵලඤ්ච අරහත්තඤ්ච සමාපජ්ජිං…  සමාපජ්ජාමි…  සමාපන්නෝ …පේ…  රාගෝ ච මේ චත්තෝ, දෝසෝ ච මේ චත්තෝ, මෝහෝ ච මේ චත්තෝ වන්තෝ මුත්තෝ පහීනෝ පටිනිස්සට්ඨෝ උක්ඛේටිතෝ සමුක්ඛේටිතෝ. රාගා ච මේ චිත්තං විනීවරණං, දෝසා ච මේ චිත්තං විනීවරණං, මෝහා ච මේ චිත්තං විනීවරණන්ති සම්පජානමුසා භණන්තස්ස ආපත්ති පාරාජිකස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.




</Paragraph>
</Division>

<Paragraph number="675" type="center" book="para">
සබ්බමූලකං නිට්ඨිතං.

  
සුද්ධිකවාරකථා නිට්ඨිතා.





</Paragraph>

<Division number="215" book="para">

<Paragraph number="676" book="para">
තීහාකාරේහි පඨමං ඣානං සමාපජ්ජින්ති වත්තුකාමෝ දුතියං ඣානං සමාපජ්ජින්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස.



</Paragraph>

<Paragraph number="677" book="para">
තීහාකාරේහි පඨමං ඣානං සමාපජ්ජින්ති වත්තුකාමෝ තතියං ඣානං සමාපජ්ජින්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස.



</Paragraph>

<Paragraph number="678" book="para">
තීහාකාරේහි පඨමං ඣානං සමාපජ්ජින්ති වත්තුකාමෝ චතුත්ථං ඣානං සමාපජ්ජින්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස.



</Paragraph>

<Paragraph number="679" book="para">
තීහාකාරේහි …පේ…  සත්තහාකාරේහි පඨමං ඣානං සමාපජ්ජින්ති වත්තුකාමෝ සුඤ්ඤතං විමෝක්ඛං…  අනිමිත්තං විමෝක්ඛං…  අප්පණිහිතං විමෝක්ඛං…  සුඤ්ඤතං සමාධිං…  අනිමිත්තං සමාධිං…  අප්පණිහිතං සමාධිං…  සුඤ්ඤතං සමාපත්තිං…  අනිමිත්තං සමාපත්තිං…  අප්පණිහිතං සමාපත්තිං…  තිස්සෝ විජ්ජා…  චත්තාරෝ සතිපට්ඨානේ…  චත්තාරෝ සම්මප්පධානේ…  චත්තාරෝ ඉද්ධිපාදේ…  පඤ්චින්ද්‍රියානි…  පඤ්ච බලානි…  සත්ත බෝජ්ඣඞ්ගේ…  අරියං අට්ඨඞ්ගිකං මග්ගං…  සෝතාපත්තිඵලං…  සකදාගාමිඵලං…  අනාගාමිඵලං…  අරහත්තං සමාපජ්ජිං …පේ…  රාගෝ මේ චත්තෝ…  දෝසෝ මේ චත්තෝ…  මෝහෝ මේ චත්තෝ වන්තෝ මුත්තෝ පහීනෝ පටිනිස්සට්ඨෝ උක්ඛේටිතෝ සමුක්ඛේටිතෝ. රාගා මේ චිත්තං විනීවරණං…  දෝසා මේ චිත්තං විනීවරණං…  මෝහා මේ චිත්තං විනීවරණන්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.




</Paragraph>
</Division>

<Paragraph number="680" type="center" book="para">
වත්ථුවිසාරකස්ස ඒකමූලකස්ස ඛණ්ඩචක්කං නිට්ඨිතං.





</Paragraph>

<Division number="216" book="para">

<Paragraph number="681" book="para">
තීහාකාරේහි දුතියං ඣානං සමාපජ්ජින්ති වත්තුකාමෝ තතියං ඣානං සමාපජ්ජින්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස.



</Paragraph>

<Paragraph number="682" book="para">
තීහාකාරේහි දුතියං ඣානං සමාපජ්ජින්ති වත්තුකාමෝ චතුත්ථං ඣානං සමාපජ්ජින්ති …පේ…  මෝහා මේ චිත්තං විනීවරණන්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස.



</Paragraph>

<Paragraph number="683" book="para">
තීහාකාරේහි …පේ…  සත්තහාකාරේහි දුතියං ඣානං සමාපජ්ජින්ති වත්තුකාමෝ පඨමං ඣානං සමාපජ්ජින්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස …පේ…  විනිධාය භාවං.




</Paragraph>
</Division>

<Paragraph number="684" type="center" book="para">
වත්ථුවිසාරකස්ස ඒකමූලකස්ස බද්ධචක්කං.

  
මූලං සංඛිත්තං.





</Paragraph>

<Division number="217" book="para">

<Paragraph number="685" book="para">
තීහාකාරේහි මෝහා මේ චිත්තං විනීවරණන්ති වත්තුකාමෝ පඨමං ඣානං සමාපජ්ජින්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස.



</Paragraph>

<Paragraph number="686" book="para">
තීහාකාරේහි …පේ…  සත්තහාකාරේහි මෝහා මේ චිත්තං විනීවරණන්ති වත්තුකාමෝ දෝසා මේ චිත්තං විනීවරණන්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස …පේ…  විනිධාය භාවං.




</Paragraph>
</Division>

<Paragraph number="687" book="para">
වත්ථුවිසාරකස්ස ඒකමූලකං නිට්ඨිතං.

  
යථා ඒකමූලකං විත්ථාරිතං ඒවමේව දුමූලකාදිපි විත්ථාරේතබ්බං.

  
ඉදං සබ්බමූලකං





</Paragraph>

<Division number="218" book="para">

<Paragraph number="688" book="para">
තීහාකාරේහි …පේ…  සත්තහාකාරේහි පඨමඤ්ච ඣානං දුතියඤ්ච ඣානං තතියඤ්ච ඣානං චතුත්ථඤ්ච ඣානං සුඤ්ඤතඤ්ච විමෝක්ඛං අනිමිත්තඤ්ච විමෝක්ඛං අප්පණිහිතඤ්ච විමෝක්ඛං සුඤ්ඤතඤ්ච සමාධිං අනිමිත්තඤ්ච සමාධිං අප්පණිහිතඤ්ච සමාධිං සුඤ්ඤතඤ්ච සමාපත්තිං අනිමිත්තඤ්ච සමාපත්තිං අප්පණිහිතඤ්ච සමාපත්තිං තිස්සෝ ච විජ්ජා චත්තාරෝ ච සතිපට්ඨානේ චත්තාරෝ ච සම්මප්පධානේ චත්තාරෝ ච ඉද්ධිපාදේ පඤ්ච ච ඉන්ද්‍රියානි පඤ්ච ච බලානි සත්ත ච බෝජ්ඣඞ්ගේ අරියඤ්ච අට්ඨඞ්ගිකං මග්ගං සෝතාපත්තිඵලඤ්ච සකදාගාමිඵලඤ්ච අනාගාමිඵලඤ්ච අරහත්තඤ්ච සමාපජ්ජිං …පේ…  රාගෝ ච මේ චත්තෝ…  දෝසෝ ච මේ චත්තෝ…  මෝහෝ ච මේ චත්තෝ වන්තෝ මුත්තෝ පහීනෝ පටිනිස්සට්ඨෝ උක්ඛේටිතෝ සමුක්ඛේටිතෝ, රාගා ච මේ චිත්තං විනීවරණං දෝසා ච මේ චිත්තං විනීවරණන්ති වත්තුකාමෝ මෝහා මේ චිත්තං විනීවරණන්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස.



</Paragraph>

</Division>
<Division number="219" book="para">

<Paragraph number="689" book="para">
තීහාකාරේහි දුතියඤ්ච ඣානං තතියඤ්ච ඣානං චතුත්ථඤ්ච ඣානං සුඤ්ඤතඤ්ච විමෝක්ඛං අනිමිත්තඤ්ච විමෝක්ඛං අප්පණිහිතඤ්ච විමෝක්ඛං සුඤ්ඤතඤ්ච සමාධිං අනිමිත්තඤ්ච සමාධිං අප්පණිහිතඤ්ච සමාධිං සුඤ්ඤතඤ්ච සමාපත්තිං අනිමිත්තඤ්ච සමාපත්තිං අප්පණිහිතඤ්ච සමාපත්තිං තිස්සෝ ච විජ්ජා චත්තාරෝ ච සතිපට්ඨානේ චත්තාරෝ ච සම්මප්පධානේ චත්තාරෝ ච ඉද්ධිපාදේ පඤ්ච ච ඉන්ද්‍රියානි පඤ්ච ච බලානි සත්ත ච බෝජ්ඣඞ්ගේ අරියඤ්ච අට්ඨඞ්ගිකං මග්ගං සෝතාපත්තිඵලඤ්ච සකදාගාමිඵලඤ්ච අනාගාමිඵලඤ්ච අරහත්තඤ්ච සමාපජ්ජිං …පේ…  රාගෝ ච මේ චත්තෝ…  දෝසෝ ච මේ චත්තෝ…  මෝහෝ ච මේ චත්තෝ වන්තෝ මුත්තෝ පහීනෝ පටිනිස්සට්ඨෝ උක්ඛේටිතෝ සමුක්ඛේටිතෝ, රාගා ච මේ චිත්තං විනීවරණං දෝසා ච මේ චිත්තං විනීවරණං මෝහා ච මේ චිත්තං විනීවරණන්ති වත්තුකාමෝ පඨමං ඣානං සමාපජ්ජින්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස.



</Paragraph>

<Paragraph number="690" book="para">
තීහාකාරේහි තතියඤ්ච ඣානං චතුත්ථඤ්ච ඣානං …පේ…  මෝහා ච මේ චිත්තං විනීවරණං පඨමඤ්ච ඣානං සමාපජ්ජින්ති වත්තුකාමෝ දුතියං ඣානං සමාපජ්ජින්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස.



</Paragraph>

<Paragraph number="691" book="para">
තීහාකාරේහි …පේ…  සත්තහාකාරේහි මෝහා ච මේ චිත්තං විනීවරණං පඨමඤ්ච ඣානං දුතියඤ්ච ඣානං තතියඤ්ච ඣානං චතුත්ථඤ්ච ඣානං …පේ…  රාගා ච මේ චිත්තං විනීවරණන්ති වත්තුකාමෝ දෝසා මේ චිත්තං විනීවරණන්ති සම්පජානමුසා භණන්තස්ස පටිවිජානන්තස්ස ආපත්ති පාරාජිකස්ස; න පටිවිජානන්තස්ස ආපත්ති ථුල්ලච්චයස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.




</Paragraph>
</Division>

<Paragraph number="692" book="para">
වත්ථුවිසාරකස්ස සබ්බමූලකං නිට්ඨිතං.

  
වත්ථුවිසාරකස්ස චක්කපේය්‍යාලං නිට්ඨිතං.

  
වත්ථුකාමවාරකථා නිට්ඨිතා.





</Paragraph>

<Division number="220" book="para">

<Paragraph number="693" book="para">
තීහාකාරේහි යෝ තේ විහාරේ වසි සෝ භික්ඛු පඨමං ඣානං සමාපජ්ජි…  සමාපජ්ජති…  සමාපන්නෝ…  සෝ භික්ඛු පඨමස්ස ඣානස්ස ලාභී…  වසී…  තේන භික්ඛුනා පඨමං ඣානං සච්ඡිකතන්ති සම්පජානමුසා භණන්තස්ස පටිවිජානන්තස්ස ආපත්ති ථුල්ලච්චයස්ස; න පටිවිජානන්තස්ස ආපත්ති දුක්කටස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති.



</Paragraph>

<Paragraph number="694" book="para">
චතූහාකාරේහි…  පඤ්චහාකාරේහි…  ඡහාකාරේහි…  සත්තහාකාරේහි යෝ තේ විහාරේ වසි සෝ භික්ඛු පඨමං ඣානං සමාපජ්ජි…  සමාපජ්ජති…  සමාපන්නෝ…  සෝ භික්ඛු පඨමස්ස ඣානස්ස ලාභී…  වසී…  තේන භික්ඛුනා පඨමං ඣානං සච්ඡිකතන්ති සම්පජානමුසා භණන්තස්ස පටිවිජානන්තස්ස ආපත්ති ථුල්ලච්චයස්ස; න පටිවිජානන්තස්ස ආපත්ති දුක්කටස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.



</Paragraph>

<Paragraph number="695" book="para">
තීහාකාරේහි යෝ තේ විහාරේ වසි සෝ භික්ඛු දුතියං ඣානං…  තතියං ඣානං…  චතුත්ථං ඣානං…  සුඤ්ඤතං විමෝක්ඛං…  අනිමිත්තං විමෝක්ඛං…  අප්පණිහිතං විමෝක්ඛං…  සුඤ්ඤතං සමාධිං…  අනිමිත්තං සමාධිං…  අප්පණිහිතං සමාධිං…  සුඤ්ඤතං සමාපත්තිං…  අනිමිත්තං සමාපත්තිං…  අප්පණිහිතං සමාපත්තිං…  තිස්සෝ විජ්ජා…  චත්තාරෝ සතිපට්ඨානේ…  චත්තාරෝ සම්මප්පධානේ…  චත්තාරෝ ඉද්ධිපාදේ…  පඤ්ච ඉන්ද්‍රියානි…  පඤ්ච බලානි…  සත්ත බෝජ්ඣඞ්ගේ…  අරියං අට්ඨඞ්ගිකං මග්ගං…  සෝතාපත්තිඵලං…  සකදාගාමිඵලං…  අනාගාමිඵලං…  අරහත්තං සමාපජ්ජි…  සමාපජ්ජති…  සමාපන්නෝ…  සෝ භික්ඛු අරහත්තස්ස ලාභී…  වසී…  තේන භික්ඛුනා අරහත්තං සච්ඡිකතන්ති සම්පජානමුසා භණන්තස්ස පටිවිජානන්තස්ස ආපත්ති ථුල්ලච්චයස්ස; න පටිවිජානන්තස්ස ආපත්ති දුක්කටස්ස.



</Paragraph>

<Paragraph number="696" book="para">
තීහාකාරේහි යෝ තේ විහාරේ වසි, තස්ස භික්ඛුනෝ රාගෝ චත්තෝ…  දෝසෝ චත්තෝ…  මෝහෝ චත්තෝ වන්තෝ මුත්තෝ පහීනෝ පටිනිස්සට්ඨෝ උක්ඛේටිතෝ සමුක්ඛේටිතෝති සම්පජානමුසා භණන්තස්ස පටිවිජානන්තස්ස ආපත්ති ථුල්ලච්චයස්ස; න පටිවිජානන්තස්ස ආපත්ති දුක්කටස්ස.



</Paragraph>

<Paragraph number="697" book="para">
තීහාකාරේහි …පේ…  සත්තහාකාරේහි යෝ තේ විහාරේ වසි, තස්ස භික්ඛුනෝ රාගා චිත්තං විනීවරණං…  දෝසා චිත්තං විනීවරණං…  මෝහා චිත්තං විනීවරණන්ති සම්පජානමුසා භණන්තස්ස පටිවිජානන්තස්ස ආපත්ති ථුල්ලච්චයස්ස; න පටිවිජානන්තස්ස ආපත්ති දුක්කටස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.



</Paragraph>

<Paragraph number="698" book="para">
තීහාකාරේහි …පේ…  සත්තහාකාරේහි යෝ තේ විහාරේ වසි සෝ භික්ඛු සුඤ්ඤාගාරේ පඨමං ඣානං…  දුතියං ඣානං…  තතියං ඣානං…  චතුත්ථං ඣානං සමාපජ්ජි…  සමාපජ්ජති…  සමාපන්නෝ…  සෝ භික්ඛු සුඤ්ඤාගාරේ චතුත්ථස්ස ඣානස්ස ලාභී…  වසී…  තේන භික්ඛුනා සුඤ්ඤාගාරේ චතුත්ථං ඣානං සච්ඡිකතන්ති සම්පජානමුසා භණන්තස්ස පටිවිජානන්තස්ස ආපත්ති ථුල්ලච්චයස්ස; න පටිවිජානන්තස්ස ආපත්ති දුක්කටස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති භණිතස්ස හෝති, මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.



</Paragraph>

<Paragraph number="699" book="para">
යථා ඉදං විත්ථාරිතං ඒවමේව සේසානිපි විත්ථාරේතබ්බානි.



</Paragraph>

</Division>
<Division number="221" book="para">

<Paragraph number="700" book="para">
තීහාකාරේහි …පේ…  සත්තහාකාරේහි යෝ තේ චීවරං පරිභුඤ්ජි…  යෝ තේ පිණ්ඩපාතං පරිභුඤ්ජි…  යෝ තේ සේනාසනං පරිභුඤ්ජි…  යෝ තේ ගිලානප්පච්චයභේසජ්ජපරික්ඛාරං පරිභුඤ්ජි සෝ භික්ඛු සුඤ්ඤාගාරේ චතුත්ථං ඣානං සමාපජ්ජි…  සමාපජ්ජති…  සමාපන්නෝ…  සෝ භික්ඛු සුඤ්ඤාගාරේ චතුත්ථස්ස ඣානස්ස ලාභී…  වසී…  තේන භික්ඛුනා සුඤ්ඤාගාරේ චතුත්ථං ඣානං සච්ඡිකතන්ති සම්පජානමුසා භණන්තස්ස පටිවිජානන්තස්ස ආපත්ති ථුල්ලච්චයස්ස; න පටිවිජානන්තස්ස ආපත්ති දුක්කටස්ස …පේ…  විනිධාය භාවං.



</Paragraph>

<Paragraph number="701" book="para">
තීහාකාරේහි …පේ…  සත්තහාකාරේහි යේන තේ විහාරෝ පරිභුත්තෝ…  යේන තේ චීවරං පරිභුත්තං…  යේන තේ පිණ්ඩපාතෝ පරිභුත්තෝ…  යේන තේ සේනාසනං පරිභුත්තං…  යේන තේ ගිලානප්පච්චයභේසජ්ජපරික්ඛාරෝ පරිභුත්තෝ…  සෝ භික්ඛු සුඤ්ඤාගාරේ චතුත්ථං ඣානං සමාපජ්ජි…  සමාපජ්ජති…  සමාපන්නෝ…  සෝ භික්ඛු සුඤ්ඤාගාරේ චතුත්ථස්ස ඣානස්ස ලාභී…  වසී…  තේන භික්ඛුනා සුඤ්ඤාගාරේ චතුත්ථං ඣානං සච්ඡිකතන්ති සම්පජානමුසා භණන්තස්ස පටිවිජානන්තස්ස ආපත්ති ථුල්ලච්චයස්ස; න පටිවිජානන්තස්ස ආපත්ති දුක්කටස්ස …පේ…  විනිධාය භාවං.



</Paragraph>

<Paragraph number="702" book="para">
තීහාකාරේහි …පේ…  සත්තහාකාරේහි යං ත්වං ආගම්ම විහාරං අදාසි…  චීවරං අදාසි…  පිණ්ඩපාතං අදාසි…  සේනාසනං අදාසි…  ගිලානප්පච්චයභේසජ්ජපරික්ඛාරං අදාසි සෝ භික්ඛු සුඤ්ඤාගාරේ චතුත්ථං ඣානං සමාපජ්ජි…  සමාපජ්ජති…  සමාපන්නෝ…  සෝ භික්ඛු සුඤ්ඤාගාරේ චතුත්ථස්ස ඣානස්ස ලාභී…  වසී…  තේන භික්ඛුනා සුඤ්ඤාගාරේ චතුත්ථං ඣානං සච්ඡිකතන්ති සම්පජානමුසා භණන්තස්ස පටිවිජානන්තස්ස ආපත්ති ථුල්ලච්චයස්ස; න පටිවිජානන්තස්ස ආපත්ති දුක්කටස්ස—  පුබ්බේවස්ස හෝති මුසා භණිස්සන්ති, භණන්තස්ස හෝති මුසා භණාමීති, භණිතස්ස හෝති මුසා මයා භණිතන්ති, විනිධාය දිට්ඨිං, විනිධාය ඛන්තිං, විනිධාය රුචිං, විනිධාය භාවං.




</Paragraph>
</Division>

<Paragraph number="703" book="para">
පේය්‍යාලපන්නරසකං නිට්ඨිතං.

  
පච්චයප්පටිසංයුත්තවාරකථා නිට්ඨිතා.

  
උත්තරිමනුස්සධම්මචක්කපේය්‍යාලං නිට්ඨිතං.





</Paragraph>

<Division number="222" book="para">

<Paragraph number="704" book="para">
අනාපත්ති—  අධිමානේන, අනුල්ලපනාධිප්පායස්ස, උම්මත්තකස්ස, ඛිත්තචිත්තස්ස, වේදනාට්ටස්ස, ආදිකම්මිකස්සාති.

</Paragraph>
</Division>

<TableOfContents book="para" section="1.1.4">
* [1.1.4.1 විනීතවත්ථුඋද්දානගාථා](1-1-4/1-1-4-1)
* [1.1.4.2 විනීතවත්ථු](1-1-4/1-1-4-2)
</TableOfContents>