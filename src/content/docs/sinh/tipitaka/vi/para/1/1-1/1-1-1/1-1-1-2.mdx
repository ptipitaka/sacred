---
title: "1.1.1.2 මක්කටීවත්ථු"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="40" book="para">

<Paragraph number="75" book="para">
තේන ඛෝ පන සමයේන අඤ්ඤතරෝ භික්ඛු වේසාලියං මහාවනේ මක්කටිං ආමිසේන උපලාපේත්වා තස්සා මේථුනං ධම්මං පටිසේවති. අථ ඛෝ සෝ භික්ඛු පුබ්බණ්හසමයං නිවාසේත්වා පත්තචීවරං ආදාය වේසාලිං පිණ්ඩාය පාවිසි. තේන ඛෝ පන සමයේන සම්බහුලා භික්ඛූ සේනාසනචාරිකං ආහිණ්ඩන්තා යේන තස්ස භික්ඛුනෝ විහාරෝ තේනුපසඞ්කමිංසු. අද්දස ඛෝ සා මක්කටී තේ භික්ඛූ දූරතෝව ආගච්ඡන්තේ. දිස්වාන යේන තේ භික්ඛූ තේනුපසඞ්කමි; උපසඞ්කමිත්වා තේසං භික්ඛූනං පුරතෝ කටිම්පි චාලේසි ඡේප්පම්පි චාලේසි, කටිම්පි ඕඩ්ඩි, නිමිත්තම්පි අකාසි. අථ ඛෝ තේසං භික්ඛූනං ඒතදහෝසි—  “නිස්සංසයං ඛෝ සෝ භික්ඛු ඉමිස්සා මක්කටියා මේථුනං ධම්මං පටිසේවතී”ති. ඒකමන්තං නිලීයිංසු. අථ ඛෝ සෝ භික්ඛු වේසාලියං පිණ්ඩාය චරිත්වා පිණ්ඩපාතං ආදාය පටික්කමි.
</Paragraph>

</Division>
<Division number="41" book="para">

<Paragraph number="76" book="para">
අථ ඛෝ සා මක්කටී යේන සෝ භික්ඛු තේනුපසඞ්කමි. අථ ඛෝ සෝ භික්ඛු තං පිණ්ඩපාතං ඒකදේසං භුඤ්ජිත්වා ඒකදේසං තස්සා මක්කටියා අදාසි. අථ ඛෝ සා මක්කටී තං පිණ්ඩපාතං භුඤ්ජිත්වා තස්ස භික්ඛුනෝ කටිං ඕඩ්ඩි. අථ ඛෝ සෝ භික්ඛු තස්සා මක්කටියා මේථුනං ධම්මං පටිසේවති.
</Paragraph>

<Paragraph number="77" book="para">
අථ ඛෝ තේ භික්ඛූ තං භික්ඛුං ඒතදවෝචුං—  “නනු, ආවුසෝ, භගවතා සික්ඛාපදං පඤ්ඤත්තං; කිස්ස ත්වං, ආවුසෝ, මක්කටියා මේථුනං ධම්මං පටිසේවසී”ති? “සච්චං, ආවුසෝ, භගවතා සික්ඛාපදං පඤ්ඤත්තං; තඤ්ච ඛෝ මනුස්සිත්ථියා, නෝ තිරච්ඡානගතායා”ති. “නනු, ආවුසෝ, තථේව තං හෝති. අනනුච්ඡවිකං, ආවුසෝ, අනනුලෝමිකං අප්පටිරූපං අස්සාමණකං අකප්පියං අකරණීයං. කථඤ්හි නාම ත්වං, ආවුසෝ, ඒවං ස්වාක්ඛාතේ ධම්මවිනයේ පබ්බජිත්වා න සක්ඛිස්සසි යාවජීවං පරිපුණ්ණං පරිසුද්ධං බ්‍රහ්මචරියං චරිතුං. නනු, ආවුසෝ, භගවතා අනේකපරියායේන විරාගාය ධම්මෝ දේසිතෝ, නෝ සරාගාය …පේ…  කාමපරිළාහානං වූපසමෝ අක්ඛාතෝ. නේතං, ආවුසෝ, අප්පසන්නානං වා පසාදාය පසන්නානං වා භිය්‍යෝභාවාය. අථ ඛ්වේතං, ආවුසෝ, අප්පසන්නානඤ්චේව අප්පසාදාය, පසන්නානඤ්ච ඒකච්චානං අඤ්ඤථත්තායා”ති. අථ ඛෝ තේ භික්ඛූ තං භික්ඛුං අනේකපරියායේන විගරහිත්වා භගවතෝ ඒතමත්ථං ආරෝචේසුං.
</Paragraph>

</Division>
<Division number="42" book="para">

<Paragraph number="78" book="para">
අථ ඛෝ භගවා ඒතස්මිං නිදානේ ඒතස්මිං පකරණේ භික්ඛුසංඝං සන්නිපාතාපේත්වා තං භික්ඛුං පටිපුච්ඡි—  “සච්චං කිර ත්වං, භික්ඛු, මක්කටියා මේථුනං ධම්මං පටිසේවී”ති? “සච්චං, භගවා”ති. විගරහි බුද්ධෝ භගවා—  “අනනුච්ඡවිකං, මෝඝපුරිස, අනනුලෝමිකං අප්පතිරූපං අස්සාමණකං අකප්පියං අකරණීයං. කථඤ්හි නාම ත්වං, මෝඝපුරිස, ඒවං ස්වාක්ඛාතේ ධම්මවිනයේ පබ්බජිත්වා න සක්ඛිස්සසි යාවජීවං පරිපුණ්ණං පරිසුද්ධං බ්‍රහ්මචරියං චරිතුං. නනු මයා, මෝඝපුරිස, අනේකපරියායේන විරාගාය ධම්මෝ දේසිතෝ, නෝ සරාගාය …පේ…  කාමපරිළාහානං වූපසමෝ අක්ඛාතෝ. වරං තේ, මෝඝපුරිස, ආසිවිසස්ස ඝෝරවිසස්ස මුඛේ අඞ්ගජාතං පක්ඛිත්තං, න ත්වේව මක්කටියා අඞ්ගජාතේ අඞ්ගජාතං පක්ඛිත්තං. වරං තේ, මෝඝපුරිස, කණ්හසප්පස්ස මුඛේ අඞ්ගජාතං පක්ඛිත්තං, න ත්වේව මක්කටියා අඞ්ගජාතේ අඞ්ගජාතං පක්ඛිත්තං. වරං තේ, මෝඝපුරිස, අඞ්ගාරකාසුයා ආදිත්තාය සම්පජ්ජලිතාය සජෝතිභූතාය අඞ්ගජාතං පක්ඛිත්තං, න ත්වේව මක්කටියා අඞ්ගජාතේ අඞ්ගජාතං පක්ඛිත්තං. තං කිස්ස හේතු? තතෝනිදානඤ්හි, මෝඝපුරිස, මරණං වා නිගච්ඡේය්‍ය මරණමත්තං වා දුක්ඛං; න ත්වේව තප්පච්චයා කායස්ස භේදා පරං මරණා අපායං දුග්ගතිං විනිපාතං නිරයං උපපජ්ජේය්‍ය. ඉතෝනිදානඤ්ච ඛෝ, මෝඝපුරිස, කායස්ස භේදා පරං මරණා අපායං දුග්ගතිං විනිපාතං නිරයං උපපජ්ජේය්‍ය. තත්ථ නාම ත්වං, මෝඝපුරිස, යං ත්වං අසද්ධම්මං ගාමධම්මං වසලධම්මං දුට්ඨුල්ලං ඕදකන්තිකං රහස්සං ද්වයංද්වයසමාපත්තිං සමාපජ්ජිස්සසි. නේතං, මෝඝපුරිස, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

<Paragraph number="79" book="para">
<Emphasis>“යෝ පන භික්ඛු මේථුනං ධම්මං පටිසේවේය්‍ය අන්තමසෝ තිරච්ඡානගතායපි, පාරාජිකෝ හෝති අසංවාසෝ”</Emphasis>ති.
</Paragraph>

<Paragraph number="80" book="para">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.

</Paragraph>
</Division>

<Paragraph number="81" type="center" book="para">
මක්කටීවත්ථු නිට්ඨිතං.
</Paragraph>