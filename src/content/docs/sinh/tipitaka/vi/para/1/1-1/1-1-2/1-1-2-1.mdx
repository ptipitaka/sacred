---
title: "1.1.2.1 විනීතවත්ථුඋද්දානගාථා"
tableOfContents: false
sidebar:
  order: 1
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="282" type="verses" book="para">
_රජකේහි පඤ්ච අක්ඛාතා,_  
_චතුරෝ අත්ථරණේහි ච;_  
_අන්ධකාරේන වේ පඤ්ච,_  
_පඤ්ච හාරණකේන ච._  

</Paragraph>

<Paragraph number="283" type="verses" book="para">
_නිරුත්තියා පඤ්ච අක්ඛාතා,_  
_වාතේහි අපරේ දුවේ;_  
_අසම්භින්නේ කුසාපාතෝ,_  
_ජන්තග්ගේන සහා දස._  

</Paragraph>

<Paragraph number="284" type="verses" book="para">
_විඝාසේහි පඤ්ච අක්ඛාතා,_  
_පඤ්ච චේව අමූලකා;_  
_දුබ්භික්ඛේ කුරමංසඤ්ච,_  
_පූවසක්ඛලිමෝදකා._  

</Paragraph>

<Paragraph number="285" type="verses" book="para">
_ඡපරික්ඛාරථවිකා,_  
_භිසිවංසා න නික්ඛමේ;_  
_ඛාදනීයඤ්ච විස්සාසං,_  
_සසඤ්ඤායපරේ දුවේ._  

</Paragraph>

<Paragraph number="286" type="verses" book="para">
_සත්ත නාවහරාමාති,_  
_සත්ත චේව අවාහරුං;_  
_සංඝස්ස අවහරුං සත්ත,_  
_පුප්ඵේහි අපරේ දුවේ._  

</Paragraph>

<Paragraph number="287" type="verses" book="para">
_තයෝ ච වුත්තවාදිනෝ,_  
_මණි තීණි අතික්කමේ;_  
_සූකරා ච මිගා මච්ඡා,_  
_යානඤ්චාපි පවත්තයි._  

</Paragraph>

<Paragraph number="288" type="verses" book="para">
_දුවේ පේසී දුවේ දාරූ,_  
_පංසුකූලං දුවේ දකා;_  
_අනුපුබ්බවිධානේන,_  
_තදඤ්ඤෝ න පරිපූරයි._  

</Paragraph>

<Paragraph number="289" type="verses" book="para">
_සාවත්ථියා චතුරෝ මුට්ඨී,_  
_ද්වේ විඝාසා දුවේ තිණා;_  
_සංඝස්ස භාජයුං සත්ත,_  
_සත්ත චේව අස්සාමිකා._  

</Paragraph>

<Paragraph number="290" type="verses" book="para">
_දාරුදකා මත්තිකා ද්වේ තිණානි,_  
_සංඝස්ස සත්ත අවහාසි සේය්‍යං;_  
_සස්සාමිකං න චාපි නීහරේය්‍ය,_  
_හරේය්‍ය සස්සාමිකං තාවකාලිකං._  

</Paragraph>

<Paragraph number="291" type="verses" book="para">
_චම්පා රාජගහේ චේව,_  
_වේසාලියා ච අජ්ජුකෝ;_  
_බාරාණසී ච කෝසම්බී,_  
_සාගලා දළ්හිකේන චාති._
</Paragraph>