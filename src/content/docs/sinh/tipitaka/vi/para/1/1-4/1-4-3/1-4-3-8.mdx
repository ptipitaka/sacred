---
title: "1.4.3.8 අච්චේකචීවරසික්ඛාපද"
tableOfContents: false
sidebar:
  order: 9
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="646" book="para">

<Paragraph number="2385" book="para">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන අඤ්ඤතරෝ මහාමත්තෝ පවාසං ගච්ඡන්තෝ භික්ඛූනං සන්තිකේ දූතං පාහේසි—  “ආගච්ඡන්තු භදන්තා වස්සාවාසිකං දස්සාමී”ති. භික්ඛූ—  “වස්සංවුට්ඨානං භගවතා වස්සාවාසිකං අනුඤ්ඤාතන්”ති, කුක්කුච්චායන්තා නාගමංසු. අථ ඛෝ සෝ මහාමත්තෝ උජ්ඣායති ඛිය්‍යති විපාචේති—  “කථඤ්හි නාම භදන්තා මයා දූතේ පහිතේ නාගච්ඡිස්සන්ති. අහඤ්හි සේනාය ගච්ඡාමි. දුජ්ජානං ජීවිතං දුජ්ජානං මරණන්”ති.
</Paragraph>

<Paragraph number="2386" book="para">
අස්සෝසුං ඛෝ භික්ඛූ තස්ස මහාමත්තස්ස උජ්ඣායන්තස්ස ඛිය්‍යන්තස්ස විපාචේන්තස්ස. අථ ඛෝ තේ භික්ඛූ භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ ධම්මිං කථං කත්වා භික්ඛූ ආමන්තේසි—  “අනුජානාමි, භික්ඛවේ, අච්චේකචීවරං පටිග්ගහේත්වා නික්ඛිපිතුන්”ති.
</Paragraph>

</Division>
<Division number="647" book="para">

<Paragraph number="2387" book="para">
තේන ඛෝ පන සමයේන භික්ඛූ—  “භගවතා අනුඤ්ඤාතං අච්චේකචීවරං පටිග්ගහේත්වා නික්ඛිපිතුන්”ති, අච්චේකචීවරානි පටිග්ගහේත්වා චීවරකාලසමයං අතික්කාමේන්ති. තානි චීවරානි චීවරවංසේ භණ්ඩිකාබද්ධානි තිට්ඨන්ති. අද්දස ඛෝ ආයස්මා ආනන්දෝ සේනාසනචාරිකං ආහිණ්ඩන්තෝ තානි චීවරානි චීවරවංසේ භණ්ඩිකාබද්ධානි තිට්ඨන්තේ දිස්වා භික්ඛූ ඒතදවෝච—  “කස්සිමානි, ආවුසෝ, චීවරානි චීවරවංසේ භණ්ඩිකාබද්ධානි තිට්ඨන්තී”ති? “අම්හාකං, ආවුසෝ, අච්චේකචීවරානී”ති. “කීවචිරං පනාවුසෝ, ඉමානි චීවරානි නික්ඛිත්තානී”ති? අථ ඛෝ තේ භික්ඛූ ආයස්මතෝ ආනන්දස්ස යථානික්ඛිත්තං ආරෝචේසුං. ආයස්මා ආනන්දෝ උජ්ඣායති ඛිය්‍යති විපාචේති—  “කථඤ්හි නාම භික්ඛූ අච්චේකචීවරං පටිග්ගහේත්වා චීවරකාලසමයං අතික්කාමේස්සන්තී”ති.
</Paragraph>

<Paragraph number="2388" book="para">
අථ ඛෝ ආයස්මා ආනන්දෝ තේ භික්ඛූ අනේකපරියායේන විගරහිත්වා භගවතෝ ඒතමත්ථං ආරෝචේසි …පේ… —  “සච්චං කිර, භික්ඛවේ, භික්ඛූ අච්චේකචීවරං පටිග්ගහේත්වා චීවරකාලසමයං අතික්කාමේන්තී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තේ, භික්ඛවේ, මෝඝපුරිසා අච්චේකචීවරං පටිග්ගහේත්වා චීවරකාලසමයං අතික්කාමේස්සන්ති. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="648" book="para">

<Paragraph number="2389" book="para">
<Emphasis>“දසාහානාගතං කත්තිකතේමාසිකපුණ්ණමං භික්ඛුනෝ පනේව අච්චේකචීවරං උප්පජ්ජේය්‍ය, අච්චේකං මඤ්ඤමානේන භික්ඛුනා පටිග්ගහේතබ්බං, පටිග්ගහේත්වා යාව චීවරකාලසමයං නික්ඛිපිතබ්බං. තතෝ චේ උත්තරි නික්ඛිපේය්‍ය, නිස්සග්ගියං පාචිත්තියන්”</Emphasis>ති. (*28*:<Emphasis>47</Emphasis>)
</Paragraph>

</Division>
<Division number="649" book="para">

<Paragraph number="2390" book="para">
<Emphasis>දසාහානාගතන්</Emphasis>ති දසාහානාගතාය පවාරණාය.
</Paragraph>

<Paragraph number="2391" book="para">
<Emphasis>කත්තිකතේමාසිකපුණ්ණමන්</Emphasis>ති පවාරණා කත්තිකා වුච්චති.
</Paragraph>

<Paragraph number="2392" book="para">
<Emphasis>අච්චේකචීවරං</Emphasis> නාම සේනාය වා ගන්තුකාමෝ හෝති, පවාසං වා ගන්තුකාමෝ හෝති, ගිලානෝ වා හෝති, ගබ්භිනී වා හෝති, අස්සද්ධස්ස වා සද්ධා උප්පන්නා හෝති, අප්පසන්නස්ස වා පසාදෝ උප්පන්නෝ හෝති, සෝ චේ භික්ඛූනං සන්තිකේ දූතං පහිණේය්‍ය—  “ආගච්ඡන්තු භදන්තා වස්සාවාසිකං දස්සාමී”ති, ඒතං අච්චේකචීවරං නාම.
</Paragraph>

<Paragraph number="2393" book="para">
<Emphasis>අච්චේකං මඤ්ඤමානේන භික්ඛුනා පටිග්ගහේතබ්බං පටිග්ගහේත්වා යාව චීවරකාලසමයං නික්ඛිපිතබ්බන්</Emphasis>ති සඤ්ඤාණං කත්වා නික්ඛිපිතබ්බං—  “ඉදං අච්චේකචීවරන්”ති.
</Paragraph>

<Paragraph number="2394" book="para">
<Emphasis>චීවරකාලසමයෝ</Emphasis> නාම අනත්ථතේ කථිනේ වස්සානස්ස පච්ඡිමෝ මාසෝ, අත්ථතේ කථිනේ පඤ්චමාසා.
</Paragraph>

<Paragraph number="2395" book="para">
<Emphasis>තතෝ චේ උත්තරි නික්ඛිපේය්‍යා</Emphasis>ති අනත්ථතේ කථිනේ වස්සානස්ස පච්ඡිමං දිවසං අතික්කාමේති, නිස්සග්ගියං පාචිත්තියං. අත්ථතේ කථිනේ කථිනුද්ධාරදිවසං අතික්කාමේති, නිස්සග්ගියං හෝති. නිස්සජ්ජිතබ්බං සංඝස්ස වා ගණස්ස වා පුග්ගලස්ස වා. ඒවඤ්ච පන, භික්ඛවේ, නිස්සජ්ජිතබ්බං …පේ…  ඉදං මේ, භන්තේ, අච්චේකචීවරං චීවරකාලසමයං අතික්කාමිතං නිස්සග්ගියං. ඉමාහං සංඝස්ස නිස්සජ්ජාමීති …පේ…  දදේය්‍යාති …පේ…  දදේය්‍යුන්ති …පේ…  ආයස්මතෝ දම්මීති.
</Paragraph>

</Division>
<Division number="650" book="para">

<Paragraph number="2396" book="para">
අච්චේකචීවරේ අච්චේකචීවරසඤ්ඤී චීවරකාලසමයං අතික්කාමේති, නිස්සග්ගියං පාචිත්තියං. අච්චේකචීවරේ වේමතිකෝ චීවරකාලසමයං අතික්කාමේති, නිස්සග්ගියං පාචිත්තියං. අච්චේකචීවරේ අනච්චේකචීවරසඤ්ඤී චීවරකාලසමයං අතික්කාමේති, නිස්සග්ගියං පාචිත්තියං. අනධිට්ඨිතේ අධිට්ඨිතසඤ්ඤී …පේ…  අවිකප්පිතේ විකප්පිතසඤ්ඤී…  අවිස්සජ්ජිතේ විස්සජ්ජිතසඤ්ඤී…  අනට්ඨේ නට්ඨසඤ්ඤී…  අවිනට්ඨේ විනට්ඨසඤ්ඤී…  අදඩ්ඪේ දඩ්ඪසඤ්ඤී…  අවිලුත්තේ විලුත්තසඤ්ඤී චීවරකාලසමයං අතික්කාමේති, නිස්සග්ගියං පාචිත්තියං.
</Paragraph>

<Paragraph number="2397" book="para">
නිස්සග්ගියං චීවරං අනිස්සජ්ජිත්වා පරිභුඤ්ජති, ආපත්ති දුක්කටස්ස. අනච්චේකචීවරේ අච්චේකචීවරසඤ්ඤී, ආපත්ති දුක්කටස්ස. අනච්චේකචීවරේ වේමතිකෝ, ආපත්ති දුක්කටස්ස. අනච්චේකචීවරේ අනච්චේකචීවරසඤ්ඤී, අනාපත්ති.
</Paragraph>

</Division>
<Division number="651" book="para">

<Paragraph number="2398" book="para">
අනාපත්ති—  අන්තෝසමයේ අධිට්ඨේති, විකප්පේති, විස්සජ්ජේති, නස්සති, විනස්සති, ඩය්හති, අච්ඡින්දිත්වා ගණ්හන්ති, විස්සාසං ගණ්හන්ති, උම්මත්තකස්ස, ආදිකම්මිකස්සාති.

</Paragraph>
</Division>

<Paragraph number="2399" type="center" book="para">
අච්චේකචීවරසික්ඛාපදං නිට්ඨිතං අට්ඨමං.
</Paragraph>