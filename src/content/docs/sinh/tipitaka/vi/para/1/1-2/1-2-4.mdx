---
title: "1.2.4 අත්තකාමපාරිචරියසික්ඛාපද"
tableOfContents: false
sidebar:
  order: 8
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="290" book="para">

<Paragraph number="1180" book="para">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ආයස්මා උදායී සාවත්ථියං කුලූපකෝ හෝති, බහුකානි කුලානි උපසඞ්කමති. තේන ඛෝ පන සමයේන අඤ්ඤතරා ඉත්ථී මතපතිකා අභිරූපා හෝති දස්සනීයා පාසාදිකා. අථ ඛෝ ආයස්මා උදායී පුබ්බණ්හසමයං නිවාසේත්වා පත්තචීවරමාදාය යේන තස්සා ඉත්ථියා නිවේසනං තේනුපසඞ්කමි; උපසඞ්කමිත්වා පඤ්ඤත්තේ ආසනේ නිසීදි. අථ ඛෝ සා ඉත්ථී යේනායස්මා උදායී තේනුපසඞ්කමි; උපසඞ්කමිත්වා ආයස්මන්තං උදායිං අභිවාදේත්වා ඒකමන්තං නිසීදි. ඒකමන්තං නිසින්නං ඛෝ තං ඉත්ථිං ආයස්මා උදායී ධම්මියා කථාය සන්දස්සේසි සමාදපේසි සමුත්තේජේසි සම්පහංසේසි. අථ ඛෝ සා ඉත්ථී ආයස්මතා උදායිනා ධම්මියා කථාය සන්දස්සිතා සමාදපිතා සමුත්තේජිතා සම්පහංසිතා ආයස්මන්තං උදායිං ඒතදවෝච—  “වදේය්‍යාථ, භන්තේ, යේන අත්ථෝ. පටිබලා මයං අය්‍යස්ස දාතුං යදිදං චීවරපිණ්ඩපාතසේනාසනගිලානප්පච්චයභේසජ්ජපරික්ඛාරන්”ති.



</Paragraph>

<Paragraph number="1181" book="para">
“න ඛෝ තේ, භගිනි, අම්හාකං දුල්ලභා යදිදං චීවරපිණ්ඩපාතසේනාසනගිලානප්පච්චයභේසජ්ජපරික්ඛාරා. අපි ච යෝ අම්හාකං දුල්ලභෝ තං දේහී”ති. “කිං, භන්තේ”ති? “මේථුනධම්මන්”ති. “අත්ථෝ, භන්තේ”ති? “අත්ථෝ, භගිනී”ති. “ඒහි, භන්තේ”ති, ඕවරකං පවිසිත්වා සාටකං නික්ඛිපිත්වා මඤ්චකේ උත්තානා නිපජ්ජි. අථ ඛෝ ආයස්මා උදායී යේන සා ඉත්ථී තේනුපසඞ්කමි; උපසඞ්කමිත්වා—  “කෝ ඉමං වසලං දුග්ගන්ධං ආමසිස්සතී”ති, නිට්ඨුභිත්වා පක්කාමි.



</Paragraph>

<Paragraph number="1182" book="para">
අථ ඛෝ සා ඉත්ථී උජ්ඣායති ඛිය්‍යති විපාචේති—  “අලජ්ජිනෝ ඉමේ සමණා සක්‍යපුත්තියා දුස්සීලා මුසාවාදිනෝ. ඉමේ හි නාම ධම්මචාරිනෝ සමචාරිනෝ බ්‍රහ්මචාරිනෝ සච්චවාදිනෝ සීලවන්තෝ කල්‍යාණධම්මා පටිජානිස්සන්ති. නත්ථි ඉමේසං සාමඤ්ඤං නත්ථි ඉමේසං බ්‍රහ්මඤ්ඤං, නට්ඨං ඉමේසං සාමඤ්ඤං නට්ඨං ඉමේසං බ්‍රහ්මඤ්ඤං, කුතෝ ඉමේසං සාමඤ්ඤං කුතෝ ඉමේසං බ්‍රහ්මඤ්ඤං, අපගතා ඉමේ සාමඤ්ඤා අපගතා ඉමේ බ්‍රහ්මඤ්ඤා. කථඤ්හි නාම සමණෝ උදායී මං සාමං මේථුනධම්මං යාචිත්වා, ‘කෝ ඉමං වසලං දුග්ගන්ධං ආමසිස්සතී’ති නිට්ඨුභිත්වා පක්කමිස්සති. කිං මේ පාපකං කිං මේ දුග්ගන්ධං, කස්සාහං කේන හායාමී”ති?



</Paragraph>

<Paragraph number="1183" book="para">
අඤ්ඤාපි ඉත්ථියෝ උජ්ඣායන්ති ඛිය්‍යන්ති විපාචේන්ති—  “අලජ්ජිනෝ ඉමේ සමණා සක්‍යපුත්තියා දුස්සීලා මුසාවාදිනෝ …පේ…  කථඤ්හි නාම සමණෝ උදායී ඉමිස්සා සාමං මේථුනධම්මං යාචිත්වා, ‘කෝ ඉමං වසලං දුග්ගන්ධං ආමසිස්සතී’ති නිට්ඨුභිත්වා පක්කමිස්සති. කිං ඉමිස්සා පාපකං කිං ඉමිස්සා දුග්ගන්ධං, කස්සායං කේන හායතී”ති?



</Paragraph>

<Paragraph number="1184" book="para">
අස්සෝසුං ඛෝ භික්ඛූ තාසං ඉත්ථීනං උජ්ඣායන්තීනං ඛිය්‍යන්තීනං විපාචේන්තීනං. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ආයස්මා උදායී මාතුගාමස්ස සන්තිකේ අත්තකාමපාරිචරියාය වණ්ණං භාසිස්සතී”ති.



</Paragraph>

<Paragraph number="1185" book="para">
අථ ඛෝ තේ භික්ඛූ ආයස්මන්තං උදායිං අනේකපරියායේන විගරහිත්වා භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ භික්ඛුසංඝං සන්නිපාතාපේත්වා ආයස්මන්තං උදායිං පටිපුච්ඡි—  “සච්චං කිර ත්වං, උදායි, මාතුගාමස්ස සන්තිකේ අත්තකාමපාරිචරියාය වණ්ණං භාසසී”ති? “සච්චං, භගවා”ති. විගරහි බුද්ධෝ භගවා—  “අනනුච්ඡවිකං, මෝඝපුරිස, අනනුලෝමිකං අප්පතිරූපං අස්සාමණකං අකප්පියං අකරණීයං. කථඤ්හි නාම ත්වං, මෝඝපුරිස, මාතුගාමස්ස සන්තිකේ අත්තකාමපාරිචරියාය වණ්ණං භාසිස්සසි. නනු මයා, මෝඝපුරිස, අනේකපරියායේන විරාගාය ධම්මෝ දේසිතෝ නෝ සරාගාය …පේ…  කාමපරිළාහානං වූපසමෝ අක්ඛාතෝ? නේතං, මෝඝපුරිස, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—



</Paragraph>

</Division>
<Division number="291" book="para">

<Paragraph number="1186" book="para">
<Emphasis>“යෝ පන භික්ඛු ඕතිණ්ණෝ විපරිණතේන චිත්තේන මාතුගාමස්ස සන්තිකේ අත්තකාමපාරිචරියාය වණ්ණං භාසේය්‍ය—  ‘ඒතදග්ගං, භගිනි, පාරිචරියානං යා මාදිසං සීලවන්තං කල්‍යාණධම්මං බ්‍රහ්මචාරිං ඒතේන ධම්මේන පරිචරේය්‍යාති මේථුනුපසංහිතේන’, සංඝාදිසේසෝ”</Emphasis>ති. (*4*:<Emphasis>8</Emphasis>)



</Paragraph>

</Division>
<Division number="292" book="para">

<Paragraph number="1187" book="para">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.



</Paragraph>

<Paragraph number="1188" book="para">
<Emphasis>ඕතිණ්ණෝ</Emphasis> නාම සාරත්තෝ අපේක්ඛවා පටිබද්ධචිත්තෝ.



</Paragraph>

<Paragraph number="1189" book="para">
<Emphasis>විපරිණතන්</Emphasis>ති රත්තම්පි චිත්තං විපරිණතං, දුට්ඨම්පි චිත්තං විපරිණතං, මූළ්හම්පි චිත්තං විපරිණතං. අපි ච රත්තං චිත්තං ඉමස්මිං අත්ථේ අධිප්පේතං විපරිණතන්ති.



</Paragraph>

<Paragraph number="1190" book="para">
<Emphasis>මාතුගාමෝ</Emphasis> නාම මනුස්සිත්ථී, න යක්ඛී, න පේතී, න තිරච්ඡානගතා. විඤ්ඤූ පටිබලා සුභාසිතදුබ්භාසිතං දුට්ඨුල්ලාදුට්ඨුල්ලං ආජානිතුං.



</Paragraph>

<Paragraph number="1191" book="para">
<Emphasis>මාතුගාමස්ස සන්තිකේ</Emphasis>ති මාතුගාමස්ස සාමන්තා, මාතුගාමස්ස අවිදූරේ.



</Paragraph>

<Paragraph number="1192" book="para">
<Emphasis>අත්තකාමන්</Emphasis>ති අත්තනෝ කාමං අත්තනෝ හේතුං අත්තනෝ අධිප්පායං අත්තනෝ පාරිචරියං.



</Paragraph>

<Paragraph number="1193" book="para">
<Emphasis>ඒතදග්ගන්</Emphasis>ති ඒතං අග්ගං ඒතං සේට්ඨං ඒතං මෝක්ඛං ඒතං උත්තමං ඒතං පවරං.



</Paragraph>

<Paragraph number="1194" book="para">
<Emphasis>යා</Emphasis>ති ඛත්තියී වා බ්‍රාහ්මණී වා වේස්සී වා සුද්දී වා.



</Paragraph>

<Paragraph number="1195" book="para">
<Emphasis>මාදිසන්</Emphasis>ති ඛත්තියං වා බ්‍රාහ්මණං වා වේස්සං වා සුද්දං වා.



</Paragraph>

<Paragraph number="1196" book="para">
<Emphasis>සීලවන්තන්</Emphasis>ති පාණාතිපාතා පටිවිරතං, අදින්නාදානා පටිවිරතං, මුසාවාදා පටිවිරතං.



</Paragraph>

<Paragraph number="1197" book="para">
<Emphasis>බ්‍රහ්මචාරින්</Emphasis>ති මේථුනධම්මා පටිවිරතං.



</Paragraph>

<Paragraph number="1198" book="para">
<Emphasis>කල්‍යාණධම්මෝ</Emphasis> නාම තේන ච සීලේන තේන ච බ්‍රහ්මචරියේන කල්‍යාණධම්මෝ හෝති.



</Paragraph>

<Paragraph number="1199" book="para">
<Emphasis>ඒතේන ධම්මේනා</Emphasis>ති මේථුනධම්මේන.



</Paragraph>

<Paragraph number="1200" book="para">
<Emphasis>පරිචරේය්‍යා</Emphasis>ති අභිරමේය්‍ය.



</Paragraph>

<Paragraph number="1201" book="para">
<Emphasis>මේථුනුපසංහිතේනා</Emphasis>ති මේථුනධම්මප්පටිසංයුත්තේන.



</Paragraph>

<Paragraph number="1202" book="para">
<Emphasis>සංඝාදිසේසෝ</Emphasis>ති …පේ…  තේනපි වුච්චති “සංඝාදිසේසෝ”ති.



</Paragraph>

</Division>
<Division number="293" book="para">

<Paragraph number="1203" book="para">
ඉත්ථී ච හෝති ඉත්ථිසඤ්ඤී සාරත්තෝ ච. භික්ඛු ච නං ඉත්ථියා සන්තිකේ අත්තකාමපාරිචරියාය වණ්ණං භාසති, ආපත්ති සංඝාදිසේසස්ස.



</Paragraph>

<Paragraph number="1204" book="para">
ඉත්ථී ච හෝති වේමතිකෝ …පේ…  පණ්ඩකසඤ්ඤී…  පුරිසසඤ්ඤී…  තිරච්ඡානගතසඤ්ඤී සාරත්තෝ ච. භික්ඛු ච නං ඉත්ථියා සන්තිකේ අත්තකාමපාරිචරියාය වණ්ණං භාසති, ආපත්ති ථුල්ලච්චයස්ස.



</Paragraph>

<Paragraph number="1205" book="para">
පණ්ඩකෝ ච හෝති පණ්ඩකසඤ්ඤී සාරත්තෝ ච. භික්ඛු ච නං පණ්ඩකස්ස සන්තිකේ අත්තකාමපාරිචරියාය වණ්ණං භාසති, ආපත්ති ථුල්ලච්චයස්ස.



</Paragraph>

<Paragraph number="1206" book="para">
පණ්ඩකෝ ච හෝති වේමතිකෝ …පේ…  පුරිසසඤ්ඤී…  තිරච්ඡානගතසඤ්ඤී…  ඉත්ථිසඤ්ඤී සාරත්තෝ ච. භික්ඛු ච නං පණ්ඩකස්ස සන්තිකේ අත්තකාමපාරිචරියාය වණ්ණං භාසති, ආපත්ති දුක්කටස්ස.



</Paragraph>

<Paragraph number="1207" book="para">
පුරිසෝ ච හෝති …පේ…  තිරච්ඡානගතෝ ච හෝති තිරච්ඡානගතසඤ්ඤී …පේ…  වේමතිකෝ ඉත්ථිසඤ්ඤී…  පණ්ඩකසඤ්ඤී…  පුරිසසඤ්ඤී සාරත්තෝ ච. භික්ඛු ච නං තිරච්ඡානගතස්ස සන්තිකේ අත්තකාමපාරිචරියාය වණ්ණං භාසති, ආපත්ති දුක්කටස්ස.



</Paragraph>

<Paragraph number="1208" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. භික්ඛු ච නං ද්වින්නං ඉත්ථීනං සන්තිකේ අත්තකාමපාරිචරියාය වණ්ණං භාසති, ආපත්ති ද්වින්නං සංඝාදිසේසානං …පේ… .



</Paragraph>

<Paragraph number="1209" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. භික්ඛු ච නං උභින්නං සන්තිකේ අත්තකාමපාරිචරියාය වණ්ණං භාසති, ආපත්ති සංඝාදිසේසේන දුක්කටස්ස …පේ… .



</Paragraph>

</Division>
<Division number="294" book="para">

<Paragraph number="1210" book="para">
අනාපත්ති—  “චීවරපිණ්ඩපාතසේනාසනගිලානප්පච්චයභේසජ්ජපරික්ඛාරේන උපට්ඨහා”ති භණති, උම්මත්තකස්ස ආදිකම්මිකස්සාති.

</Paragraph>
</Division>

<TableOfContents book="para" section="1.2.4">
* [1.2.4.1 විනීතවත්ථුඋද්දානගාථා](1-2-4/1-2-4-1)
* [1.2.4.2 විනීතවත්ථු](1-2-4/1-2-4-2)
</TableOfContents>