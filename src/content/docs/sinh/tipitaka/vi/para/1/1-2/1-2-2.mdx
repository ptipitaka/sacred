---
title: "1.2.2 කායසංසග්ගසික්ඛාපද"
tableOfContents: false
sidebar:
  order: 6
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="269" book="para">

<Paragraph number="993" book="para">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ආයස්මා උදායී අරඤ්ඤේ විහරති. තස්සායස්මතෝ විහාරෝ අභිරූපෝ හෝති දස්සනීයෝ පාසාදිකෝ, මජ්ඣේගබ්භෝ, සමන්තාපරියාගාරෝ, සුපඤ්ඤත්තං මඤ්චපීඨං භිසිබිබ්බෝහනං, පානීයං පරිභෝජනීයං සූපට්ඨිතං, පරිවේණං සුසම්මට්ඨං. බහූ මනුස්සා ආයස්මතෝ උදායිස්ස විහාරපේක්ඛකා ආගච්ඡන්ති.



</Paragraph>

<Paragraph number="994" book="para">
අඤ්ඤතරෝපි බ්‍රාහ්මණෝ සපජාපතිකෝ යේනායස්මා උදායී තේනුපසඞ්කමි; උපසඞ්කමිත්වා ආයස්මන්තං උදායිං ඒතදවෝච—  “ඉච්ඡාම මයං භෝතෝ උදායිස්ස විහාරං පේක්ඛිතුන්”ති. “තේන හි, බ්‍රාහ්මණ, පේක්ඛස්සූ”ති, අවාපුරණං ආදාය ඝටිකං උග්ඝාටේත්වා කවාටං පණාමේත්වා විහාරං පාවිසි. සෝපි ඛෝ බ්‍රාහ්මණෝ ආයස්මතෝ උදායිස්ස පිට්ඨිතෝ පාවිසි. සාපි ඛෝ බ්‍රාහ්මණී තස්ස බ්‍රාහ්මණස්ස පිට්ඨිතෝ පාවිසි. අථ ඛෝ ආයස්මා උදායී ඒකච්චේ වාතපානේ විවරන්තෝ ඒකච්චේ වාතපානේ ථකේන්තෝ ගබ්භං අනුපරිගන්ත්වා පිට්ඨිතෝ ආගන්ත්වා තස්සා බ්‍රාහ්මණියා අඞ්ගමඞ්ගානි පරාමසි. අථ ඛෝ සෝ බ්‍රාහ්මණෝ ආයස්මතා උදායිනා සද්ධිං පටිසම්මෝදිත්වා අගමාසි. අථ ඛෝ සෝ බ්‍රාහ්මණෝ අත්තමනෝ අත්තමනවාචං නිච්ඡාරේසි—  “උළාරා ඉමේ සමණා සක්‍යපුත්තියා යේ ඉමේ ඒවරූපේ අරඤ්ඤේ විහරන්ති. භවම්පි උදායී උළාරෝ යෝ ඒවරූපේ අරඤ්ඤේ විහරතී”ති.



</Paragraph>

<Paragraph number="995" book="para">
ඒවං වුත්තේ, සා බ්‍රාහ්මණී තං බ්‍රාහ්මණං ඒතදවෝච—  “කුතෝ තස්ස උළාරත්තතා. යථේව මේ ත්වං අඞ්ගමඞ්ගානි පරාමසි ඒවමේව මේ සමණෝ උදායී අඞ්ගමඞ්ගානි පරාමසී”ති. අථ ඛෝ සෝ බ්‍රාහ්මණෝ උජ්ඣායති ඛිය්‍යති විපාචේති—  “අලජ්ජිනෝ ඉමේ සමණා සක්‍යපුත්තියා දුස්සීලා මුසාවාදිනෝ. ඉමේ හි නාම ධම්මචාරිනෝ සමචාරිනෝ බ්‍රහ්මචාරිනෝ සච්චවාදිනෝ සීලවන්තෝ කල්‍යාණධම්මා පටිජානිස්සන්ති. නත්ථි ඉමේසං සාමඤ්ඤං නත්ථි ඉමේසං බ්‍රහ්මඤ්ඤං, නට්ඨං ඉමේසං සාමඤ්ඤං නට්ඨං ඉමේසං බ්‍රහ්මඤ්ඤං, කුතෝ ඉමේසං සාමඤ්ඤං කුතෝ ඉමේසං බ්‍රහ්මඤ්ඤං, අපගතා ඉමේ සාමඤ්ඤා අපගතා ඉමේ බ්‍රහ්මඤ්ඤා. කථඤ්හි නාම සමණෝ උදායී මම භරියාය අඞ්ගමඞ්ගානි පරාමසිස්සති. න හි සක්කා කුලිත්ථීහි කුලධීතාහි කුලකුමාරීහි කුලසුණ්හාහි කුලදාසීහි ආරාමං වා විහාරං වා ගන්තුං. සචේ කුලිත්ථියෝ කුලධීතරෝ කුලකුමාරියෝ කුලසුණ්හායෝ කුලදාසියෝ ආරාමං වා විහාරං වා ගච්ඡේය්‍යුං, තාපි සමණා සක්‍යපුත්තියා දූසේය්‍යුන්”ති.



</Paragraph>

<Paragraph number="996" book="para">
අස්සෝසුං ඛෝ භික්ඛු තස්ස බ්‍රාහ්මණස්ස උජ්ඣායන්තස්ස ඛිය්‍යන්තස්ස විපාචේන්තස්ස. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ආයස්මා උදායී මාතුගාමේන සද්ධිං කායසංසග්ගං සමාපජ්ජිස්සතී”ති.



</Paragraph>

<Paragraph number="997" book="para">
අථ ඛෝ තේ භික්ඛූ ආයස්මන්තං උදායිං අනේකපරියායේන විගරහිත්වා භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ භික්ඛුසංඝං සන්නිපාතාපේත්වා ආයස්මන්තං උදායිං පටිපුච්ඡි—  “සච්චං කිර ත්වං, උදායි, මාතුගාමේන සද්ධිං කායසංසග්ගං සමාපජ්ජසී”ති? “සච්චං, භගවා”ති. විගරහි බුද්ධෝ භගවා—  “අනනුච්ඡවිකං, මෝඝපුරිස, අනනුලෝමිකං අප්පතිරූපං අස්සාමණකං අකප්පියං අකරණීයං. කථඤ්හි නාම ත්වං, මෝඝපුරිස, මාතුගාමේන සද්ධිං කායසංසග්ගං සමාපජ්ජිස්සසි. නනු මයා, මෝඝපුරිස, අනේකපරියායේන විරාගාය ධම්මෝ දේසිතෝ නෝ සරාගාය …පේ…  කාමපරිළාහානං වූපසමෝ අක්ඛාතෝ. නේතං, මෝඝපුරිස, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—



</Paragraph>

</Division>
<Division number="270" book="para">

<Paragraph number="998" book="para">
<Emphasis>“යෝ පන භික්ඛු ඕතිණ්ණෝ විපරිණතේන චිත්තේන මාතුගාමේන සද්ධිං කායසංසග්ගං සමාපජ්ජේය්‍ය හත්ථග්ගාහං වා වේණිග්ගාහං වා අඤ්ඤතරස්ස වා අඤ්ඤතරස්ස වා අඞ්ගස්ස පරාමසනං, සංඝාදිසේසෝ”</Emphasis>ති. (*2*:<Emphasis>6</Emphasis>)



</Paragraph>

</Division>
<Division number="271" book="para">

<Paragraph number="999" book="para">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.



</Paragraph>

<Paragraph number="1000" book="para">
<Emphasis>ඕතිණ්ණෝ</Emphasis> නාම සාරත්තෝ අපේක්ඛවා පටිබද්ධචිත්තෝ.



</Paragraph>

<Paragraph number="1001" book="para">
<Emphasis>විපරිණතන්</Emphasis>ති රත්තම්පි චිත්තං විපරිණතං. දුට්ඨම්පි චිත්තං විපරිණතං. මූළ්හම්පි චිත්තං විපරිණතං. අපි ච රත්තං චිත්තං ඉමස්මිං අත්ථේ අධිප්පේතං විපරිණතන්ති.



</Paragraph>

<Paragraph number="1002" book="para">
<Emphasis>මාතුගාමෝ</Emphasis> නාම මනුස්සිත්ථී, න යක්ඛී න පේතී, න තිරච්ඡානගතා. අන්තමසෝ තදහුජාතාපි දාරිකා, පගේව මහත්තරී.



</Paragraph>

<Paragraph number="1003" book="para">
<Emphasis>සද්ධින්</Emphasis>ති ඒකතෝ.



</Paragraph>

<Paragraph number="1004" book="para">
<Emphasis>කායසංසග්ගං සමාපජ්ජේය්‍යා</Emphasis>ති අජ්ඣාචාරෝ වුච්චති.



</Paragraph>

<Paragraph number="1005" book="para">
<Emphasis>හත්ථෝ</Emphasis> නාම කප්පරං උපාදාය යාව අග්ගනඛා.



</Paragraph>

<Paragraph number="1006" book="para">
<Emphasis>වේණී</Emphasis> නාම සුද්ධකේසා වා, සුත්තමිස්සා වා, මාලාමිස්සා වා, හිරඤ්ඤමිස්සා වා, සුවණ්ණමිස්සා වා, මුත්තාමිස්සා වා, මණිමිස්සා වා.



</Paragraph>

<Paragraph number="1007" book="para">
<Emphasis>අඞ්ගං</Emphasis> නාම හත්ථඤ්ච වේණිඤ්ච ඨපේත්වා අවසේසං අඞ්ගං නාම.



</Paragraph>

</Division>
<Division number="272" book="para">

<Paragraph number="1008" book="para">
ආමසනා, පරාමසනා, ඕමසනා, උම්මසනා, ඕලඞ්ඝනා, උල්ලඞ්ඝනා, ආකඩ්ඪනා, පතිකඩ්ඪනා, අභිනිග්ගණ්හනා, අභිනිප්පීළනා, ගහණං, ඡුපනං.



</Paragraph>

<Paragraph number="1009" book="para">
<Emphasis>ආමසනා</Emphasis> නාම ආමට්ඨමත්තා.



</Paragraph>

<Paragraph number="1010" book="para">
<Emphasis>පරාමසනා</Emphasis> නාම ඉතෝචිතෝ ච සඤ්චෝපනා.



</Paragraph>

<Paragraph number="1011" book="para">
<Emphasis>ඕමසනා</Emphasis> නාම හේට්ඨා ඕරෝපනා.



</Paragraph>

<Paragraph number="1012" book="para">
<Emphasis>උම්මසනා</Emphasis> නාම උද්ධං උච්චාරණා.



</Paragraph>

<Paragraph number="1013" book="para">
<Emphasis>ඕලඞ්ඝනා</Emphasis> නාම හේට්ඨා ඕනමනා.



</Paragraph>

<Paragraph number="1014" book="para">
<Emphasis>උල්ලඞ්ඝනා</Emphasis> නාම උද්ධං උච්චාරණා.



</Paragraph>

<Paragraph number="1015" book="para">
<Emphasis>ආකඩ්ඪනා</Emphasis> නාම ආවිඤ්ඡනා.



</Paragraph>

<Paragraph number="1016" book="para">
<Emphasis>පතිකඩ්ඪනා</Emphasis> නාම පතිප්පණාමනා.



</Paragraph>

<Paragraph number="1017" book="para">
<Emphasis>අභිනිග්ගණ්හනා</Emphasis> නාම අඞ්ගං ගහේත්වා නිප්පීළනා.



</Paragraph>

<Paragraph number="1018" book="para">
<Emphasis>අභිනිප්පීළනා</Emphasis> නාම කේනචි සහ නිප්පීළනා.



</Paragraph>

<Paragraph number="1019" book="para">
<Emphasis>ගහණං</Emphasis> නාම ගහිතමත්තං.



</Paragraph>

<Paragraph number="1020" book="para">
<Emphasis>ඡුපනං</Emphasis> නාම ඵුට්ඨමත්තං.



</Paragraph>

<Paragraph number="1021" book="para">
<Emphasis>සංඝාදිසේසෝ</Emphasis>ති …පේ…  තේනපි වුච්චති “සංඝාදිසේසෝ”ති.



</Paragraph>

</Division>
<Division number="273" book="para">

<Paragraph number="1022" book="para">
ඉත්ථී ච හෝති ඉත්ථිසඤ්ඤී සාරත්තෝ ච භික්ඛු ච. නං ඉත්ථියා කායේන කායං ආමසති පරාමසති ඕමසති උම්මසති ඕලඞ්ඝේති උල්ලඞ්ඝේති ආකඩ්ඪති පතිකඩ්ඪති අභිනිග්ගණ්හාති අභිනිප්පීළේති ගණ්හාති ඡුපති, ආපත්ති සංඝාදිසේසස්ස.



</Paragraph>

<Paragraph number="1023" book="para">
ඉත්ථී ච හෝති වේමතිකෝ සාරත්තෝ ච. භික්ඛු ච නං ඉත්ථියා කායේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයස්ස.



</Paragraph>

<Paragraph number="1024" book="para">
ඉත්ථී ච හෝති පණ්ඩකසඤ්ඤී සාරත්තෝ ච. භික්ඛු ච නං ඉත්ථියා කායේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයස්ස.



</Paragraph>

<Paragraph number="1025" book="para">
ඉත්ථී ච හෝති පුරිසසඤ්ඤී සාරත්තෝ ච. භික්ඛු ච නං ඉත්ථියා කායේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයස්ස.



</Paragraph>

<Paragraph number="1026" book="para">
ඉත්ථී ච හෝති තිරච්ඡානගතසඤ්ඤී සාරත්තෝ ච. භික්ඛු ච නං ඉත්ථියා කායේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයස්ස.



</Paragraph>

<Paragraph number="1027" book="para">
පණ්ඩකෝ ච හෝති පණ්ඩකසඤ්ඤී සාරත්තෝ ච. භික්ඛු ච නං පණ්ඩකස්ස කායේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයස්ස.



</Paragraph>

<Paragraph number="1028" book="para">
පණ්ඩකෝ ච හෝති වේමතිකෝ සාරත්තෝ ච. භික්ඛු ච නං පණ්ඩකස්ස කායේන කායං ආමසති පරාමසති …පේ…  ගණ්හාති ඡුපති, ආපත්ති දුක්කටස්ස.



</Paragraph>

<Paragraph number="1029" book="para">
පණ්ඩකෝ ච හෝති පුරිසසඤ්ඤී සාරත්තෝ ච. භික්ඛු ච නං පණ්ඩකස්ස කායේන කායං ආමසති පරාමසති …පේ…  ගණ්හාති ඡුපති, ආපත්ති දුක්කටස්ස.



</Paragraph>

<Paragraph number="1030" book="para">
පණ්ඩකෝ ච හෝති තිරච්ඡානගතසඤ්ඤී සාරත්තෝ ච. භික්ඛු ච නං පණ්ඩකස්ස කායේන කායං ආමසති පරාමසති …පේ…  ගණ්හාති ඡුපති, ආපත්ති දුක්කටස්ස.



</Paragraph>

<Paragraph number="1031" book="para">
පණ්ඩකෝ ච හෝති ඉත්ථිසඤ්ඤී සාරත්තෝ ච. භික්ඛු ච නං පණ්ඩකස්ස කායේන කායං ආමසති පරාමසති …පේ…  ගණ්හාති ඡුපති, ආපත්ති දුක්කටස්ස.



</Paragraph>

<Paragraph number="1032" book="para">
පුරිසෝ ච හෝති පුරිසසඤ්ඤී සාරත්තෝ ච. භික්ඛු ච නං පුරිසස්ස කායේන කායං ආමසති පරාමසති …පේ…  ගණ්හාති ඡුපති, ආපත්ති දුක්කටස්ස.



</Paragraph>

<Paragraph number="1033" book="para">
පුරිසෝ ච හෝති වේමතිකෝ …පේ…  පුරිසෝ ච හෝති තිරච්ඡානගතසඤ්ඤී…  පුරිසෝ ච හෝති ඉත්ථිසඤ්ඤී…  පුරිසෝ ච හෝති පණ්ඩකසඤ්ඤී සාරත්තෝ ච. භික්ඛු ච නං පුරිසස්ස කායේන කායං ආමසති පරාමසති …පේ…  ගණ්හාති ඡුපති, ආපත්ති දුක්කටස්ස.



</Paragraph>

<Paragraph number="1034" book="para">
තිරච්ඡානගතෝ ච හෝති තිරච්ඡානගතසඤ්ඤී සාරත්තෝ ච. භික්ඛු ච නං තිරච්ඡානගතස්ස කායේන කායං ආමසති පරාමසති …පේ…  ගණ්හාති ඡුපති, ආපත්ති දුක්කටස්ස.



</Paragraph>

<Paragraph number="1035" book="para">
තිරච්ඡානගතෝ ච හෝති වේමතිකෝ …පේ…  තිරච්ඡානගතෝ ච හෝති ඉත්ථිසඤ්ඤී…  තිරච්ඡානගතෝ ච හෝති පණ්ඩකසඤ්ඤී…  තිරච්ඡානගතෝ ච හෝති. පුරිසසඤ්ඤී සාරත්තෝ ච. භික්ඛු ච නං තිරච්ඡානගතස්ස කායේන කායං ආමසති පරාමසති …පේ…  ගණ්හාති ඡුපති, ආපත්ති දුක්කටස්ස.




</Paragraph>
</Division>

<Paragraph number="1036" type="center" book="para">
ඒකමූලකං නිට්ඨිතං.





</Paragraph>

<Division number="274" book="para">

<Paragraph number="1037" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. භික්ඛු ච නං ද්වින්නං ඉත්ථීනං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං සංඝාදිසේසානං.



</Paragraph>

<Paragraph number="1038" book="para">
ද්වේ ඉත්ථියෝ ද්වින්නං ඉත්ථීනං වේමතිකෝ සාරත්තෝ ච. භික්ඛු ච නං ද්වින්නං ඉත්ථීනං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං ථුල්ලච්චයානං.



</Paragraph>

<Paragraph number="1039" book="para">
ද්වේ ඉත්ථියෝ ද්වින්නං ඉත්ථීනං පණ්ඩකසඤ්ඤී …පේ…  පුරිසසඤ්ඤී…  තිරච්ඡානගතසඤ්ඤී සාරත්තෝ ච. භික්ඛු ච නං ද්වින්නං ඉත්ථීනං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං ථුල්ලච්චයානං.



</Paragraph>

<Paragraph number="1040" book="para">
ද්වේ පණ්ඩකා ද්වින්නං පණ්ඩකානං පණ්ඩකසඤ්ඤී සාරත්තෝ ච භික්ඛු ච නං ද්වින්නං පණ්ඩකානං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං ථුල්ලච්චයානං.



</Paragraph>

<Paragraph number="1041" book="para">
ද්වේ පණ්ඩකා ද්වින්නං පණ්ඩකානං වේමතිකෝ …පේ…  පුරිසසඤ්ඤී…  තිරච්ඡානගතසඤ්ඤී…  ඉත්ථිසඤ්ඤී සාරත්තෝ ච. භික්ඛු ච නං ද්වින්නං පණ්ඩකානං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං දුක්කටානං.



</Paragraph>

<Paragraph number="1042" book="para">
ද්වේ පුරිසා ද්වින්නං පුරිසානං පුරිසසඤ්ඤී සාරත්තෝ ච භික්ඛු ච නං ද්වින්නං පුරිසානං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං දුක්කටානං.



</Paragraph>

<Paragraph number="1043" book="para">
ද්වේ පුරිසා ද්වින්නං පුරිසානං වේමතිකෝ …පේ…  තිරච්ඡානගතසඤ්ඤී…  ඉත්ථිසඤ්ඤී…  පණ්ඩකසඤ්ඤී සාරත්තෝ ච. භික්ඛු ච නං ද්වින්නං පුරිසානං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං දුක්කටානං.



</Paragraph>

<Paragraph number="1044" book="para">
ද්වේ තිරච්ඡානගතා ද්වින්නං තිරච්ඡානගතානං තිරච්ඡානගතසඤ්ඤී සාරත්තෝ ච. භික්ඛු ච නං ද්වින්නං තිරච්ඡානගතානං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං දුක්කටානං.



</Paragraph>

<Paragraph number="1045" book="para">
ද්වේ තිරච්ඡානගතා ද්වින්නං තිරච්ඡානගතානං වේමතිකෝ …පේ…  ඉත්ථිසඤ්ඤී…  පණ්ඩකසඤ්ඤී…  පුරිසසඤ්ඤී සාරත්තෝ ච. භික්ඛු ච නං ද්වින්නං තිරච්ඡානගතානං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං දුක්කටානං.



</Paragraph>

</Division>
<Division number="275" book="para">

<Paragraph number="1046" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති සංඝාදිසේසේන දුක්කටස්ස.



</Paragraph>

<Paragraph number="1047" book="para">
ඉත්ථී ච පණ්ඩකෝ ච උභින්නං වේමතිකෝ සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයේන දුක්කටස්ස.



</Paragraph>

<Paragraph number="1048" book="para">
ඉත්ථී ච පණ්ඩකෝ ච උභින්නං පණ්ඩකසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං ථුල්ලච්චයානං.



</Paragraph>

<Paragraph number="1049" book="para">
ඉත්ථී ච පණ්ඩකෝ ච උභින්නං පුරිසසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයේන දුක්කටස්ස.



</Paragraph>

<Paragraph number="1050" book="para">
ඉත්ථී ච පණ්ඩකෝ ච උභින්නං තිරච්ඡානගතසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයේන දුක්කටස්ස.



</Paragraph>

<Paragraph number="1051" book="para">
ඉත්ථී ච පුරිසෝ ච උභින්නං ඉත්ථිසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති සංඝාදිසේසේන දුක්කටස්ස.



</Paragraph>

<Paragraph number="1052" book="para">
ඉත්ථී ච පුරිසෝ ච උභින්නං වේමතිකෝ …පේ…  පණ්ඩකසඤ්ඤී…  පුරිසසඤ්ඤී…  තිරච්ඡානගතසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයේන දුක්කටස්ස.



</Paragraph>

<Paragraph number="1053" book="para">
ඉත්ථී ච තිරච්ඡානගතෝ ච උභින්නං ඉත්ථිසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති සංඝාදිසේසේන දුක්කටස්ස.



</Paragraph>

<Paragraph number="1054" book="para">
ඉත්ථී ච තිරච්ඡානගතෝ ච උභින්නං වේමතිකෝ …පේ…  පණ්ඩකසඤ්ඤී…  පුරිසසඤ්ඤී…  තිරච්ඡානගතසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයේන දුක්කටස්ස.



</Paragraph>

<Paragraph number="1055" book="para">
පණ්ඩකෝ ච පුරිසෝ ච උභින්නං පණ්ඩකසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයේන දුක්කටස්ස.



</Paragraph>

<Paragraph number="1056" book="para">
පණ්ඩකෝ ච පුරිසෝ ච උභින්නං වේමතිකෝ …පේ…  පුරිසසඤ්ඤී…  තිරච්ඡානගතසඤ්ඤී…  ඉත්ථිසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං දුක්කටානං.



</Paragraph>

<Paragraph number="1057" book="para">
පණ්ඩකෝ ච තිරච්ඡානගතෝ ච උභින්නං පණ්ඩකසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයේන දුක්කටස්ස.



</Paragraph>

<Paragraph number="1058" book="para">
පණ්ඩකෝ ච තිරච්ඡානගතෝ ච උභින්නං වේමතිකෝ …පේ…  පුරිසසඤ්ඤී…  තිරච්ඡානගතසඤ්ඤී…  ඉත්ථිසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං දුක්කටානං.



</Paragraph>

<Paragraph number="1059" book="para">
පුරිසෝ ච තිරච්ඡානගතෝ ච උභින්නං පුරිසසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං දුක්කටානං.



</Paragraph>

<Paragraph number="1060" book="para">
පුරිසෝ ච තිරච්ඡානගතෝ ච උභින්නං වේමතිකෝ …පේ…  තිරච්ඡානගතසඤ්ඤී…  ඉත්ථිසඤ්ඤී…  පණ්ඩකසඤ්ඤී සාරත්තෝ ච. භික්ඛු ච නං උභින්නං කායේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං දුක්කටානං.




</Paragraph>
</Division>

<Paragraph number="1061" type="center" book="para">
දුමූලකං නිට්ඨිතං.





</Paragraph>

<Division number="276" book="para">

<Paragraph number="1062" book="para">
ඉත්ථී ච හෝති ඉත්ථිසඤ්ඤී සාරත්තෝ ච. භික්ඛු ච නං ඉත්ථියා කායේන කායපටිබද්ධං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයස්ස …පේ… .



</Paragraph>

<Paragraph number="1063" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. භික්ඛු ච නං ද්වින්නං ඉත්ථීනං කායේන කායපටිබද්ධං ආමසති පරාමසති …පේ…  ගණ්හාති ඡුපති, ආපත්ති ද්වින්නං ථුල්ලච්චයානං …පේ… .



</Paragraph>

<Paragraph number="1064" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. භික්ඛු ච නං උභින්නං කායේන කායපටිබද්ධං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයේන දුක්කටස්ස …පේ… .



</Paragraph>

<Paragraph number="1065" book="para">
ඉත්ථී ච හෝති ඉත්ථිසඤ්ඤී සාරත්තෝ ච. භික්ඛු ච නං ඉත්ථියා කායපටිබද්ධේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයස්ස …පේ… .



</Paragraph>

<Paragraph number="1066" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. භික්ඛු ච නං ද්වින්නං ඉත්ථීනං කායපටිබද්ධේන කායං ආමසති පරාමසති …පේ…  ගණ්හාති ඡුපති, ආපත්ති ද්වින්නං ථුල්ලච්චයානං …පේ… .



</Paragraph>

<Paragraph number="1067" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. භික්ඛු ච නං උභින්නං කායපටිබද්ධේන කායං ආමසති පරාමසති …පේ…  ගණ්හාති ඡුපති, ආපත්ති ථුල්ලච්චයේන දුක්කටස්ස …පේ… .



</Paragraph>

<Paragraph number="1068" book="para">
ඉත්ථී ච හෝති ඉත්ථිසඤ්ඤී සාරත්තෝ ච. භික්ඛු ච නං ඉත්ථියා කායපටිබද්ධේන කායපටිබද්ධං ආමසති පරාමසති …පේ…  ගණ්හාති ඡුපති, ආපත්ති දුක්කටස්ස …පේ… .



</Paragraph>

<Paragraph number="1069" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. භික්ඛු ච නං ද්වින්නං ඉත්ථීනං කායපටිබද්ධේන කායපටිබද්ධං ආමසති පරාමසති …පේ…  ගණ්හාති ඡුපති, ආපත්ති ද්වින්නං දුක්කටානං …පේ… .



</Paragraph>

<Paragraph number="1070" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. භික්ඛු ච නං උභින්නං කායපටිබද්ධේන කායපටිබද්ධං ආමසති පරාමසති …පේ…  ගණ්හාති ඡුපති, ආපත්ති ද්වින්නං දුක්කටානං …පේ… .



</Paragraph>

<Paragraph number="1071" book="para">
ඉත්ථී ච හෝති ඉත්ථිසඤ්ඤී සාරත්තෝ ච. භික්ඛු ච නං ඉත්ථියා නිස්සග්ගියේන කායං ආමසති ආපත්ති දුක්කටස්ස …පේ… .



</Paragraph>

<Paragraph number="1072" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. භික්ඛු ච නං ද්වින්නං ඉත්ථීනං නිස්සග්ගියේන කායං ආමසති, ආපත්ති ද්වින්නං දුක්කටානං …පේ… .



</Paragraph>

<Paragraph number="1073" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. භික්ඛු ච නං උභින්නං නිස්සග්ගියේන කායං ආමසති, ආපත්ති ද්වින්නං දුක්කටානං …පේ… .



</Paragraph>

<Paragraph number="1074" book="para">
ඉත්ථී ච හෝති ඉත්ථිසඤ්ඤී සාරත්තෝ ච. භික්ඛු ච නං ඉත්ථියා නිස්සග්ගියේන කායපටිබද්ධං ආමසති, ආපත්ති දුක්කටස්ස …පේ… .



</Paragraph>

<Paragraph number="1075" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. භික්ඛු ච නං ද්වින්නං ඉත්ථීනං නිස්සග්ගියේන කායපටිබද්ධං ආමසති, ආපත්ති ද්වින්නං දුක්කටානං …පේ… .



</Paragraph>

<Paragraph number="1076" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. භික්ඛු ච නං උභින්නං නිස්සග්ගියේන කායපටිබද්ධං ආමසති, ආපත්ති ද්වින්නං දුක්කටානං …පේ… .



</Paragraph>

<Paragraph number="1077" book="para">
ඉත්ථී ච හෝති ඉත්ථිසඤ්ඤී සාරත්තෝ ච. භික්ඛු ච නං ඉත්ථියා නිස්සග්ගියේන නිස්සග්ගියං ආමසති, ආපත්ති දුක්කටස්ස …පේ… .



</Paragraph>

<Paragraph number="1078" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. භික්ඛු ච නං ද්වින්නං ඉත්ථීනං නිස්සග්ගියේන නිස්සග්ගියං ආමසති, ආපත්ති ද්වින්නං දුක්කටානං …පේ… .



</Paragraph>

<Paragraph number="1079" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. භික්ඛු ච නං උභින්නං නිස්සග්ගියේන නිස්සග්ගියං ආමසති, ආපත්ති ද්වින්නං දුක්කටානං …පේ… .




</Paragraph>
</Division>

<Paragraph number="1080" type="center" book="para">
භික්ඛුපේය්‍යාලෝ නිට්ඨිතෝ.





</Paragraph>

<Division number="277" book="para">

<Paragraph number="1081" book="para">
ඉත්ථී ච හෝති ඉත්ථිසඤ්ඤී සාරත්තෝ ච. ඉත්ථී ච නං භික්ඛුස්ස කායේන කායං ආමසති පරාමසති ඕමසති උම්මසති ඕලඞ්ඝේති උල්ලඞ්ඝේති ආකඩ්ඪති පතිකඩ්ඪති අභිනිග්ගණ්හාති අභිනිප්පීළේති ගණ්හාති ඡුපති, සේවනාධිප්පායෝ කායේන වායමති ඵස්සං පටිවිජානාති, ආපත්ති සංඝාදිසේසස්ස …පේ… .



</Paragraph>

<Paragraph number="1082" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. ඉත්ථියෝ ච නං භික්ඛුස්ස කායේන කායං ආමසන්ති පරාමසන්ති ඕමසන්ති උම්මසන්ති ඕලඞ්ඝේන්ති උල්ලඞ්ඝේන්ති ආකඩ්ඪන්ති පතිකඩ්ඪන්ති අභිනිග්ගණ්හන්ති අභිනිප්පීළේන්ති ගණ්හන්ති ඡුපන්ති, සේවනාධිප්පායෝ කායේන වායමති ඵස්සං පටිවිජානාති, ආපත්ති ද්වින්නං සංඝාදිසේසානං …පේ… .



</Paragraph>

<Paragraph number="1083" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. උභෝ ච නං භික්ඛුස්ස කායේන කායං ආමසන්ති පරාමසන්ති …පේ…  ගණ්හන්ති ඡුපන්ති, සේවනාධිප්පායෝ කායේන වායමති ඵස්සං පටිවිජානාති, ආපත්ති සංඝාදිසේසේන දුක්කටස්ස …පේ… .



</Paragraph>

<Paragraph number="1084" book="para">
ඉත්ථී ච හෝති ඉත්ථිසඤ්ඤී සාරත්තෝ ච. ඉත්ථී ච නං භික්ඛුස්ස කායේන කායපටිබද්ධං ආමසති පරාමසති …පේ…  ගණ්හාති ඡුපති, සේවනාධිප්පායෝ කායේන වායමති ඵස්සං පටිවිජානාති, ආපත්ති ථුල්ලච්චයස්ස …පේ… .



</Paragraph>

<Paragraph number="1085" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. ඉත්ථියෝ ච නං භික්ඛුස්ස කායේන කායපටිබද්ධං ආමසන්ති පරාමසන්ති …පේ…  ගණ්හන්ති ඡුපන්ති, සේවනාධිප්පායෝ කායේන වායමති ඵස්සං පටිවිජානාති, ආපත්ති ද්වින්නං ථුල්ලච්චයානං …පේ… .



</Paragraph>

<Paragraph number="1086" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. උභෝ ච නං භික්ඛුස්ස කායේන කායපටිබද්ධං ආමසන්ති පරාමසන්ති …පේ…  ගණ්හන්ති ඡුපන්ති, සේවනාධිප්පායෝ කායේන වායමති ඵස්සං පටිවිජානාති, ආපත්ති ථුල්ලච්චයේන දුක්කටස්ස …පේ… .



</Paragraph>

<Paragraph number="1087" book="para">
ඉත්ථී ච හෝති ඉත්ථිසඤ්ඤී සාරත්තෝ ච. ඉත්ථී ච නං භික්ඛුස්ස කායපටිබද්ධේන කායං ආමසති පරාමසති …පේ…  ගණ්හාති ඡුපති, සේවනාධිප්පායෝ කායේන වායමති ඵස්සං පටිවිජානාති, ආපත්ති ථුල්ලච්චයස්ස …පේ… .



</Paragraph>

<Paragraph number="1088" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. ඉත්ථියෝ ච නං භික්ඛුස්ස කායපටිබද්ධේන කායං ආමසන්ති පරාමසන්ති …පේ…  ගණ්හන්ති ඡුපන්ති, සේවනාධිප්පායෝ කායේන වායමති ඵස්සං පටිවිජානාති, ආපත්ති ද්වින්නං ථුල්ලච්චයානං …පේ… .



</Paragraph>

<Paragraph number="1089" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. උභෝ ච නං භික්ඛුස්ස කායපටිබද්ධේන කායං ආමසන්ති පරාමසන්ති …පේ…  ගණ්හන්ති ඡුපන්ති, සේවනාධිප්පායෝ කායේන වායමති ඵස්සං පටිවිජානාති, ආපත්ති ථුල්ලච්චයේන දුක්කටස්ස …පේ… .



</Paragraph>

</Division>
<Division number="278" book="para">

<Paragraph number="1090" book="para">
ඉත්ථී ච හෝති ඉත්ථිසඤ්ඤී සාරත්තෝ ච. ඉත්ථී ච නං භික්ඛුස්ස කායපටිබද්ධේන කායපටිබද්ධං ආමසති පරාමසති …පේ…  ගණ්හාති ඡුපති, සේවනාධිප්පායෝ කායේන වායමති ඵස්සං පටිවිජානාති, ආපත්ති දුක්කටස්ස …පේ… .



</Paragraph>

<Paragraph number="1091" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. ඉත්ථියෝ ච නං භික්ඛුස්ස කායපටිබද්ධේන කායපටිබද්ධං ආමසන්ති පරාමසන්ති …පේ…  ගණ්හන්ති ඡුපන්ති, සේවනාධිප්පායෝ කායේන වායමති ඵස්සං පටිවිජානාති, ආපත්ති ද්වින්නං දුක්කටානං …පේ… .



</Paragraph>

<Paragraph number="1092" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. උභෝ ච නං භික්ඛුස්ස කායපටිබද්ධේන කායපටිබද්ධං ආමසන්ති පරාමසන්ති …පේ…  ගණ්හන්ති ඡුපන්ති, සේවනාධිප්පායෝ කායේන වායමති ඵස්සං පටිවිජානාති, ආපත්ති ද්වින්නං දුක්කටානං …පේ… .



</Paragraph>

<Paragraph number="1093" book="para">
ඉත්ථී ච හෝති ඉත්ථිසඤ්ඤී සාරත්තෝ ච. ඉත්ථී ච නං භික්ඛුස්ස නිස්සග්ගියේන කායං ආමසති. සේවනාධිප්පායෝ කායේන වායමති ඵස්සං පටිවිජානාති, ආපත්ති දුක්කටස්ස …පේ… .



</Paragraph>

<Paragraph number="1094" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. ඉත්ථියෝ ච නං භික්ඛුස්ස නිස්සග්ගියේන කායං ආමසන්ති. සේවනාධිප්පායෝ කායේන වායමති ඵස්සං පටිවිජානාති, ආපත්ති ද්වින්නං දුක්කටානං …පේ… .



</Paragraph>

<Paragraph number="1095" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. උභෝ ච නං භික්ඛුස්ස නිස්සග්ගියේන කායං ආමසන්ති. සේවනාධිප්පායෝ කායේන වායමති ඵස්සං පටිවිජානාති, ආපත්ති ද්වින්නං දුක්කටානං …පේ… .



</Paragraph>

<Paragraph number="1096" book="para">
ඉත්ථී ච හෝති ඉත්ථිසඤ්ඤී සාරත්තෝ ච. ඉත්ථී ච නං භික්ඛුස්ස නිස්සග්ගියේන කායපටිබද්ධං ආමසති. සේවනාධිප්පායෝ කායේන වායමති ඵස්සං පටිවිජානාති, ආපත්ති දුක්කටස්ස …පේ… .



</Paragraph>

<Paragraph number="1097" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. ඉත්ථියෝ ච නං භික්ඛුස්ස නිස්සග්ගියේන කායපටිබද්ධං ආමසන්ති. සේවනාධිප්පායෝ කායේන වායමති ඵස්සං පටිවිජානාති, ආපත්ති ද්වින්නං දුක්කටානං …පේ… .



</Paragraph>

<Paragraph number="1098" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. උභෝ ච නං භික්ඛුස්ස නිස්සග්ගියේන කායපටිබද්ධං ආමසන්ති. සේවනාධිප්පායෝ කායේන වායමති ඵස්සං පටිවිජානාති, ආපත්ති ද්වින්නං දුක්කටානං …පේ… .



</Paragraph>

<Paragraph number="1099" book="para">
ඉත්ථී ච හෝති ඉත්ථිසඤ්ඤී සාරත්තෝ ච. ඉත්ථී ච නං භික්ඛුස්ස නිස්සග්ගියේන නිස්සග්ගියං ආමසති. සේවනාධිප්පායෝ කායේන වායමති, න ච ඵස්සං පටිවිජානාති, ආපත්ති දුක්කටස්ස …පේ… .



</Paragraph>

<Paragraph number="1100" book="para">
ද්වේ ඉත්ථියෝ ද්වින්නං ඉත්ථීනං ඉත්ථිසඤ්ඤී සාරත්තෝ ච. ඉත්ථියෝ ච නං භික්ඛුස්ස නිස්සග්ගියේන නිස්සග්ගියං ආමසන්ති. සේවනාධිප්පායෝ කායේන වායමති, න ච ඵස්සං පටිවිජානාති, ආපත්ති ද්වින්නං දුක්කටානං …පේ… .



</Paragraph>

<Paragraph number="1101" book="para">
ඉත්ථී ච පණ්ඩකෝ ච උභින්නං ඉත්ථිසඤ්ඤී සාරත්තෝ ච. උභෝ ච නං භික්ඛුස්ස නිස්සග්ගියේන නිස්සග්ගියං ආමසන්ති. සේවනාධිප්පායෝ කායේන වායමති, න ච ඵස්සං පටිවිජානාති, ආපත්ති ද්වින්නං දුක්කටානං …පේ… .



</Paragraph>

</Division>
<Division number="279" book="para">

<Paragraph number="1102" book="para">
සේවනාධිප්පායෝ කායේන වායමති ඵස්සං පටිවිජානාති, ආපත්ති සංඝාදිසේසස්ස.



</Paragraph>

<Paragraph number="1103" book="para">
සේවනාධිප්පායෝ කායේන වායමති, න ච ඵස්සං පටිවිජානාති, ආපත්ති දුක්කටස්ස.



</Paragraph>

<Paragraph number="1104" book="para">
සේවනාධිප්පායෝ න ච කායේන වායමති, ඵස්සං පටිවිජානාති, අනාපත්ති.



</Paragraph>

<Paragraph number="1105" book="para">
සේවනාධිප්පායෝ න ච කායේන වායමති, න ච ඵස්සං පටිවිජානාති, අනාපත්ති.



</Paragraph>

<Paragraph number="1106" book="para">
මෝක්ඛාධිප්පායෝ කායේන වායමති, ඵස්සං පටිවිජානාති, අනාපත්ති.



</Paragraph>

<Paragraph number="1107" book="para">
මෝක්ඛාධිප්පායෝ කායේන වායමති, න ච ඵස්සං පටිවිජානාති, අනාපත්ති.



</Paragraph>

<Paragraph number="1108" book="para">
මෝක්ඛාධිප්පායෝ න ච කායේන වායමති, ඵස්සං පටිවිජානාති, අනාපත්ති.



</Paragraph>

<Paragraph number="1109" book="para">
මෝක්ඛාධිප්පායෝ න ච කායේන වායමති, න ච ඵස්සං පටිවිජානාති, අනාපත්ති.



</Paragraph>

</Division>
<Division number="280" book="para">

<Paragraph number="1110" book="para">
අනාපත්ති—  අසඤ්චිච්ච, අසතියා, අජානන්තස්ස, අසාදියන්තස්ස, උම්මත්තකස්ස, ඛිත්තචිත්තස්ස, වේදනාට්ටස්ස, ආදිකම්මිකස්සාති.

</Paragraph>
</Division>

<TableOfContents book="para" section="1.2.2">
* [1.2.2.1 විනීතවත්ථුඋද්දානගාථා](1-2-2/1-2-2-1)
* [1.2.2.2 විනීතවත්ථු](1-2-2/1-2-2-2)
</TableOfContents>