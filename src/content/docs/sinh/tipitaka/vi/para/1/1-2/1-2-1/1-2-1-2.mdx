---
title: "1.2.1.2 විනීතවත්ථු"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="263" book="para">

<Paragraph number="945" book="para">
තේන ඛෝ පන සමයේන අඤ්ඤතරස්ස භික්ඛුනෝ සුපිනන්තේන අසුචි මුච්චි. තස්ස කුක්කුච්චං අහෝසි—  “භගවතා සික්ඛාපදං පඤ්ඤත්තං, කච්චි නු ඛෝ අහං සංඝාදිසේසං ආපත්තිං ආපන්නෝ”ති? භගවතෝ ඒතමත්ථං ආරෝචේසි. “අනාපත්ති, භික්ඛු, සුපිනන්තේනා”ති. (1)
</Paragraph>

<Paragraph number="946" book="para">
තේන ඛෝ පන සමයේන අඤ්ඤතරස්ස භික්ඛුනෝ උච්චාරං කරෝන්තස්ස අසුචි මුච්චි. තස්ස කුක්කුච්චං අහෝසි …පේ…  “කිංචිත්තෝ ත්වං, භික්ඛූ”ති? “නාහං, භගවා, මෝචනාධිප්පායෝ”ති. “අනාපත්ති, භික්ඛු, නමෝචනාධිප්පායස්සා”ති. (2)
</Paragraph>

<Paragraph number="947" book="para">
තේන ඛෝ පන සමයේන අඤ්ඤතරස්ස භික්ඛුනෝ පස්සාවං කරෝන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (3)
</Paragraph>

<Paragraph number="948" book="para">
තේන ඛෝ පන සමයේන අඤ්ඤතරස්ස භික්ඛුනෝ කාමවිතක්කං විතක්කේන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, විතක්කේන්තස්සා”ති. (4)
</Paragraph>

<Paragraph number="949" book="para">
තේන ඛෝ පන සමයේන අඤ්ඤතරස්ස භික්ඛුනෝ උණ්හෝදකේන න්හායන්තස්ස අසුචි මුච්චි. තස්ස කුක්කුච්චං අහෝසි …පේ…  “කිංචිත්තෝ ත්වං, භික්ඛූ”ති? “නාහං, භගවා, මෝචනාධිප්පායෝ”ති. “අනාපත්ති, භික්ඛු, නමෝචනාධිප්පායස්සා”ති. (5)
</Paragraph>

<Paragraph number="950" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස උණ්හෝදකේන න්හායන්තස්ස අසුචි මුච්චි. තස්ස කුක්කුච්චං අහෝසි …පේ…  “ආපත්තිං ත්වං, භික්ඛු, ආපන්නෝ සංඝාදිසේසන්”ති. (6)
</Paragraph>

<Paragraph number="951" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස උණ්හෝදකේන න්හායන්තස්ස අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (7)
</Paragraph>

<Paragraph number="952" book="para">
තේන ඛෝ පන සමයේන අඤ්ඤතරස්ස භික්ඛුනෝ අඞ්ගජාතේ වණෝ හෝති. භේසජ්ජේන ආලිම්පේන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (8)
</Paragraph>

<Paragraph number="953" book="para">
තේන ඛෝ පන සමයේන අඤ්ඤතරස්ස භික්ඛුනෝ අඞ්ගජාතේ වණෝ හෝති. මෝචනාධිප්පායස්ස භේසජ්ජේන ආලිම්පේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (9–10)
</Paragraph>

<Paragraph number="954" book="para">
තේන ඛෝ පන සමයේන අඤ්ඤතරස්ස භික්ඛුනෝ අණ්ඩං කණ්ඩුවන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (11)
</Paragraph>

<Paragraph number="955" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස අණ්ඩං කණ්ඩුවන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (12–13)
</Paragraph>

</Division>
<Division number="264" book="para">

<Paragraph number="956" book="para">
තේන ඛෝ පන සමයේන අඤ්ඤතරස්ස භික්ඛුනෝ මග්ගං ගච්ඡන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (14)
</Paragraph>

<Paragraph number="957" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස මග්ගං ගච්ඡන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (15–16)
</Paragraph>

<Paragraph number="958" book="para">
තේන ඛෝ පන සමයේන අඤ්ඤතරස්ස භික්ඛුනෝ වත්ථිං ගහේත්වා පස්සාවං කරෝන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (17)
</Paragraph>

<Paragraph number="959" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස වත්ථිං ගහේත්වා පස්සාවං කරෝන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (18–19)
</Paragraph>

<Paragraph number="960" book="para">
තේන ඛෝ පන සමයේන අඤ්ඤතරස්ස භික්ඛුනෝ ජන්තාඝරේ උදරවට්ටිං තාපේන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (20)
</Paragraph>

<Paragraph number="961" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස ජන්තාඝරේ උදරවට්ටිං තාපේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (21–22)
</Paragraph>

<Paragraph number="962" book="para">
තේන ඛෝ පන සමයේන අඤ්ඤතරස්ස භික්ඛුනෝ ජන්තාඝරේ උපජ්ඣායස්ස පිට්ඨිපරිකම්මං කරෝන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (23)
</Paragraph>

<Paragraph number="963" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස ජන්තාඝරේ උපජ්ඣායස්ස පිට්ඨිපරිකම්මං කරෝන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (24–25)
</Paragraph>

</Division>
<Division number="265" book="para">

<Paragraph number="964" book="para">
තේන ඛෝ පන සමයේන අඤ්ඤතරස්ස භික්ඛුනෝ ඌරුං ඝට්ටාපේන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (26)
</Paragraph>

<Paragraph number="965" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස ඌරුං ඝට්ටාපේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (27–28)
</Paragraph>

<Paragraph number="966" book="para">
තේන ඛෝ පන සමයේන අඤ්ඤතරෝ භික්ඛු මෝචනාධිප්පායෝ අඤ්ඤතරං සාමණේරං ඒතදවෝච—  “ඒහි මේ ත්වං, ආවුසෝ සාමණේර, අඞ්ගජාතං ගණ්හාහී”ති. සෝ තස්ස අඞ්ගජාතං අග්ගහේසි. තස්සේව අසුචි මුච්චි. තස්ස කුක්කුච්චං අහෝසි …පේ…  “ආපත්තිං ත්වං, භික්ඛු, ආපන්නෝ සංඝාදිසේසන්”ති. (29)
</Paragraph>

<Paragraph number="967" book="para">
තේන ඛෝ පන සමයේන අඤ්ඤතරෝ භික්ඛු සුත්තස්ස සාමණේරස්ස අඞ්ගජාතං අග්ගහේසි. තස්සේව අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති දුක්කටස්සා”ති. (30)
</Paragraph>

</Division>
<Division number="266" book="para">

<Paragraph number="968" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස ඌරූහි අඞ්ගජාතං පීළේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (31–32)
</Paragraph>

<Paragraph number="969" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස මුට්ඨිනා අඞ්ගජාතං පීළේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (33–34)
</Paragraph>

<Paragraph number="970" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස ආකාසේ කටිං කම්පේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (35–36)
</Paragraph>

<Paragraph number="971" book="para">
තේන ඛෝ පන සමයේන අඤ්ඤතරස්ස භික්ඛුනෝ කායං ථම්භේන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (37)
</Paragraph>

<Paragraph number="972" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස කායං ථම්භේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (38–39)
</Paragraph>

<Paragraph number="973" book="para">
තේන ඛෝ පන සමයේන අඤ්ඤතරෝ භික්ඛු සාරත්තෝ මාතුගාමස්ස අඞ්ගජාතං උපනිජ්ඣායි. තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස. න ච, භික්ඛවේ, සාරත්තේන මාතුගාමස්ස අඞ්ගජාතං උපනිජ්ඣායිතබ්බං. යෝ උපනිජ්ඣායේය්‍ය, ආපත්ති දුක්කටස්සා”ති. (40)
</Paragraph>

</Division>
<Division number="267" book="para">

<Paragraph number="974" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස තාළච්ඡිද්දං අඞ්ගජාතං පවේසේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (41–42)
</Paragraph>

<Paragraph number="975" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස කට්ඨේන අඞ්ගජාතං ඝට්ටේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (43–44)
</Paragraph>

<Paragraph number="976" book="para">
තේන ඛෝ පන සමයේන අඤ්ඤතරස්ස භික්ඛුනෝ පටිසෝතේ න්හායන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (45)
</Paragraph>

<Paragraph number="977" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස පටිසෝතේ න්හායන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (46–47)
</Paragraph>

<Paragraph number="978" book="para">
තේන ඛෝ පන සමයේන අඤ්ඤතරස්ස භික්ඛුනෝ උදඤ්ජලං කීළන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (48)
</Paragraph>

<Paragraph number="979" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස උදඤ්ජලං කීළන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (49–50)
</Paragraph>

<Paragraph number="980" book="para">
තේන ඛෝ පන සමයේන අඤ්ඤතරස්ස භික්ඛුනෝ උදකේ ධාවන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (51)
</Paragraph>

<Paragraph number="981" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස උදකේ ධාවන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (52–53)
</Paragraph>

<Paragraph number="982" book="para">
තේන ඛෝ පන සමයේන අඤ්ඤතරස්ස භික්ඛුනෝ පුප්ඵාවලියං කීළන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (54)
</Paragraph>

<Paragraph number="983" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස පුප්ඵාවලියං කීළන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (55–56)
</Paragraph>

</Division>
<Division number="268" book="para">

<Paragraph number="984" book="para">
තේන ඛෝ පන සමයේන අඤ්ඤතරස්ස භික්ඛුනෝ පෝක්ඛරවනේ ධාවන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (57)
</Paragraph>

<Paragraph number="985" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස පෝක්ඛරවනේ ධාවන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (58–59)
</Paragraph>

<Paragraph number="986" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස වාලිකං අඞ්ගජාතං පවේසේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (60–61)
</Paragraph>

<Paragraph number="987" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස කද්දමං අඞ්ගජාතං පවේසේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (62–63)
</Paragraph>

<Paragraph number="988" book="para">
තේන ඛෝ පන සමයේන අඤ්ඤතරස්ස භික්ඛුනෝ උදකේන අඞ්ගජාතං ඕසිඤ්චන්තස්ස අසුචි මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, නමෝචනාධිප්පායස්සා”ති. (64)
</Paragraph>

<Paragraph number="989" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස උදකේන අඞ්ගජාතං ඕසිඤ්චන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (65–66)
</Paragraph>

<Paragraph number="990" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස සයනේ අඞ්ගජාතං ඝට්ටේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (67–68)
</Paragraph>

<Paragraph number="991" book="para">
තේන ඛෝ පන සමයේන අඤ්ඤතරස්ස භික්ඛුනෝ මෝචනාධිප්පායස්ස අඞ්ගුට්ඨේන අඞ්ගජාතං ඝට්ටේන්තස්ස අසුචි මුච්චි …පේ…  අසුචි න මුච්චි. තස්ස කුක්කුච්චං අහෝසි—  “භගවතා සික්ඛාපදං පඤ්ඤත්තං, කච්චි නු ඛෝ අහං සංඝාදිසේසං ආපත්තිං ආපන්නෝ”ති? භගවතෝ ඒතමත්ථං ආරෝචේසි. “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (69–70)

</Paragraph>
</Division>

<Paragraph number="992" type="center" book="para">
සුක්කවිස්සට්ඨිසික්ඛාපදං නිට්ඨිතං පඨමං.
</Paragraph>