---
title: "1.2.2.2 විනීතවත්ථු"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="281" book="para">

<Paragraph number="1113" book="para">
තේන ඛෝ පන සමයේන අඤ්ඤතරෝ භික්ඛු මාතුයා මාතුපේමේන ආමසි. තස්ස කුක්කුච්චං අහෝසි—  “භගවතා සික්ඛාපදං පඤ්ඤත්තං, කච්චි නු ඛෝ අහං සංඝාදිසේසං ආපත්තිං ආපන්නෝ”ති? භගවතෝ ඒතමත්ථං ආරෝචේසි. “අනාපත්ති, භික්ඛු, සංඝාදිසේසස්ස; ආපත්ති දුක්කටස්සා”ති. (1)
</Paragraph>

<Paragraph number="1114" book="para">
තේන ඛෝ පන සමයේන අඤ්ඤතරෝ භික්ඛු ධීතුයා ධීතුපේමේන ආමසි …පේ…  භගිනියා භගිනිපේමේන ආමසි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති දුක්කටස්සා”ති. (2–3)
</Paragraph>

<Paragraph number="1115" book="para">
තේන ඛෝ පන සමයේන අඤ්ඤතරෝ භික්ඛු පුරාණදුතියිකාය කායසංසග්ගං සමාපජ්ජි. තස්ස කුක්කුච්චං අහෝසි …පේ…  “ආපත්තිං ත්වං, භික්ඛු, ආපන්නෝ සංඝාදිසේසන්”ති. (4)
</Paragraph>

<Paragraph number="1116" book="para">
තේන ඛෝ පන සමයේන අඤ්ඤතරෝ භික්ඛු යක්ඛිනියා කායසංසග්ගං සමාපජ්ජි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (5)
</Paragraph>

<Paragraph number="1117" book="para">
තේන ඛෝ පන සමයේන අඤ්ඤතරෝ භික්ඛු පණ්ඩකස්ස කායසංසග්ගං සමාපජ්ජි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (6)
</Paragraph>

<Paragraph number="1118" book="para">
තේන ඛෝ පන සමයේන අඤ්ඤතරෝ භික්ඛු සුත්තිත්ථියා කායසංසග්ගං සමාපජ්ජි. තස්ස කුක්කුච්චං අහෝසි …පේ…  “ආපත්තිං ත්වං, භික්ඛු, ආපන්නෝ සංඝාදිසේසන්”ති. (7)
</Paragraph>

<Paragraph number="1119" book="para">
තේන ඛෝ පන සමයේන අඤ්ඤතරෝ භික්ඛු මතිත්ථියා කායසංසග්ගං සමාපජ්ජි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (8)
</Paragraph>

<Paragraph number="1120" book="para">
තේන ඛෝ පන සමයේන අඤ්ඤතරෝ භික්ඛු තිරච්ඡානගතිත්ථියා කායසංසග්ගං සමාපජ්ජි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති දුක්කටස්සා”ති. (9)
</Paragraph>

<Paragraph number="1121" book="para">
තේන ඛෝ පන සමයේන අඤ්ඤතරෝ භික්ඛු දාරුධීතලිකාය කායසංසග්ගං සමාපජ්ජි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති දුක්කටස්සා”ති. (10)
</Paragraph>

</Division>
<Division number="282" book="para">

<Paragraph number="1122" book="para">
තේන ඛෝ පන සමයේන සම්බහුලා ඉත්ථියෝ අඤ්ඤතරං භික්ඛුං සම්පීළේත්වා බාහාපරම්පරාය ආනේසුං. තස්ස කුක්කුච්චං අහෝසි …පේ…  “සාදියි ත්වං, භික්ඛූ”ති? “නාහං, භගවා, සාදියින්”ති. “අනාපත්ති, භික්ඛු, අසාදියන්තස්සා”ති. (11)
</Paragraph>

<Paragraph number="1123" book="para">
තේන ඛෝ පන සමයේන අඤ්ඤතරෝ භික්ඛු ඉත්ථියා අභිරූළ්හං සඞ්කමං සාරත්තෝ සඤ්චාලේසි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති දුක්කටස්සා”ති. (12)
</Paragraph>

<Paragraph number="1124" book="para">
තේන ඛෝ පන සමයේන අඤ්ඤතරෝ භික්ඛු ඉත්ථිං පටිපථේ පස්සිත්වා සාරත්තෝ අංසකූටේන පහාරං අදාසි. තස්ස කුක්කුච්චං අහෝසි …පේ…  “ආපත්තිං ත්වං, භික්ඛු, ආපන්නෝ සංඝාදිසේසන්”ති. (13)
</Paragraph>

<Paragraph number="1125" book="para">
තේන ඛෝ පන සමයේන අඤ්ඤතරෝ භික්ඛු ඉත්ථියා අභිරූළ්හං රුක්ඛං සාරත්තෝ සඤ්චාලේසි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති දුක්කටස්සා”ති. (14)
</Paragraph>

<Paragraph number="1126" book="para">
තේන ඛෝ පන සමයේන අඤ්ඤතරෝ භික්ඛු ඉත්ථියා අභිරූළ්හං නාවං සාරත්තෝ සඤ්චාලේසි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති දුක්කටස්සා”ති. (15)
</Paragraph>

<Paragraph number="1127" book="para">
තේන ඛෝ පන සමයේන අඤ්ඤතරෝ භික්ඛු ඉත්ථියා ගහිතං රජ්ජුං සාරත්තෝ ආවිඤ්ඡි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (16)
</Paragraph>

<Paragraph number="1128" book="para">
තේන ඛෝ පන සමයේන අඤ්ඤතරෝ භික්ඛු ඉත්ථියා ගහිතං දණ්ඩං සාරත්තෝ ආවිඤ්ඡි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (17)
</Paragraph>

<Paragraph number="1129" book="para">
තේන ඛෝ පන සමයේන අඤ්ඤතරෝ භික්ඛු සාරත්තෝ ඉත්ථිං පත්තේන පණාමේසි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (18)
</Paragraph>

<Paragraph number="1130" book="para">
තේන ඛෝ පන සමයේන අඤ්ඤතරෝ භික්ඛු ඉත්ථියා වන්දන්තියා සාරත්තෝ පාදං උච්චාරේසි. තස්ස කුක්කුච්චං අහෝසි …පේ…  “ආපත්තිං ත්වං, භික්ඛු, ආපන්නෝ සංඝාදිසේසන්”ති. (19)
</Paragraph>

<Paragraph number="1131" book="para">
තේන ඛෝ පන සමයේන අඤ්ඤතරෝ භික්ඛු ඉත්ථිං ගහේස්සාමීති වායමිත්වා න ඡුපි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති දුක්කටස්සා”ති. (20)

</Paragraph>
</Division>

<Paragraph number="1132" type="center" book="para">
කායසංසග්ගසික්ඛාපදං නිට්ඨිතං දුතියං.
</Paragraph>