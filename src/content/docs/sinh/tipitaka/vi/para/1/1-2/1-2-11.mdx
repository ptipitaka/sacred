---
title: "1.2.11 භේදානුවත්තකසික්ඛාපද"
tableOfContents: false
sidebar:
  order: 3
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="417" book="para">

<Paragraph number="1704" book="para">
තේන සමයේන බුද්ධෝ භගවා රාජගහේ විහරති වේළුවනේ කලන්දකනිවාපේ. තේන ඛෝ පන සමයේන දේවදත්තෝ සංඝභේදාය පරක්කමති චක්කභේදාය. භික්ඛූ ඒවමාහංසු—  “අධම්මවාදී දේවදත්තෝ, අවිනයවාදී දේවදත්තෝ. කථඤ්හි නාම දේවදත්තෝ සංඝභේදාය පරක්කමිස්සති චක්කභේදායා”ති. ඒවං වුත්තේ, කෝකාලිකෝ කටමෝදකතිස්සකෝ ඛණ්ඩදේවියා පුත්තෝ සමුද්දදත්තෝ තේ භික්ඛූ ඒතදවෝචුං—  “මායස්මන්තෝ ඒවං අවචුත්ථ. ධම්මවාදී දේවදත්තෝ, විනයවාදී දේවදත්තෝ. අම්හාකඤ්ච දේවදත්තෝ ඡන්දඤ්ච රුචිඤ්ච ආදාය වෝහරති ජානාති නෝ භාසති අම්හාකම්පේතං ඛමතී”ති. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම භික්ඛූ දේවදත්තස්ස සංඝභේදාය පරක්කමන්තස්ස අනුවත්තකා භවිස්සන්ති වග්ගවාදකා”ති.
</Paragraph>

<Paragraph number="1705" book="para">
අථ ඛෝ තේ භික්ඛූ තේ අනුවත්තකේ භික්ඛූ අනේකපරියායේන විගරහිත්වා භගවතෝ ඒතමත්ථං ආරෝචේසුං …පේ…  “සච්චං කිර, භික්ඛවේ, භික්ඛූ දේවදත්තස්ස සංඝභේදාය පරක්කමන්තස්ස අනුවත්තකා හෝන්ති වග්ගවාදකා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තේ, භික්ඛවේ, මෝඝපුරිසා දේවදත්තස්ස සංඝභේදාය පරක්කමන්තස්ස අනුවත්තකා භවිස්සන්ති වග්ගවාදකා. නේතං, භික්ඛවේ, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="418" book="para">

<Paragraph number="1706" book="para">
<Emphasis>“තස්සේව ඛෝ පන භික්ඛුස්ස භික්ඛූ හෝන්ති අනුවත්තකා වග්ගවාදකා ඒකෝ වා ද්වේ වා තයෝ වා. තේ ඒවං වදේය්‍යුං—  ‘මායස්මන්තෝ ඒතං භික්ඛුං කිඤ්චි අවචුත්ථ. ධම්මවාදී චේසෝ භික්ඛු, විනයවාදී චේසෝ භික්ඛු. අම්හාකඤ්චේසෝ භික්ඛු ඡන්දඤ්ච රුචිඤ්ච ආදාය වෝහරති ජානාති නෝ භාසති අම්හාකම්පේතං ඛමතී’ති, තේ භික්ඛූ භික්ඛූහි ඒවමස්සු වචනීයා—  ‘මායස්මන්තෝ ඒවං අවචුත්ථ, න චේසෝ භික්ඛු ධම්මවාදී, න චේසෝ භික්ඛු විනයවාදී, මායස්මන්තානම්පි සංඝභේදෝ රුච්චිත්ථ, සමේතායස්මන්තානං සංඝේන, සමග්ගෝ හි සංඝෝ සම්මෝදමානෝ අවිවදමානෝ ඒකුද්දේසෝ ඵාසු විහරතී’ති. ඒවඤ්ච තේ භික්ඛූ භික්ඛූහි වුච්චමානා තථේව පග්ගණ්හේය්‍යුං, තේ භික්ඛූ භික්ඛූහි යාවතතියං සමනුභාසිතබ්බා තස්ස පටිනිස්සග්ගාය. යාවතතියඤ්චේ සමනුභාසියමානා තං පටිනිස්සජ්ජේය්‍යුං, ඉච්චේතං කුසලං, නෝ චේ පටිනිස්සජ්ජේය්‍යුං, සංඝාදිසේසෝ”</Emphasis>ති. (*11*:<Emphasis>15</Emphasis>)
</Paragraph>

</Division>
<Division number="419" book="para">

<Paragraph number="1707" book="para">
<Emphasis>තස්සේව ඛෝ පනා</Emphasis>ති තස්ස සංඝභේදකස්ස භික්ඛුනෝ.
</Paragraph>

<Paragraph number="1708" book="para">
<Emphasis>භික්ඛූ හෝන්තී</Emphasis>ති අඤ්ඤේ භික්ඛූ හෝන්ති.
</Paragraph>

<Paragraph number="1709" book="para">
<Emphasis>අනුවත්තකා</Emphasis>ති යංදිට්ඨිකෝ සෝ හෝති යංඛන්තිකෝ යංරුචිකෝ තේපි තංදිට්ඨිකා හෝන්ති තංඛන්තිකා තංරුචිකා.
</Paragraph>

<Paragraph number="1710" book="para">
<Emphasis>වග්ගවාදකා</Emphasis>ති තස්ස වණ්ණාය පක්ඛාය ඨිතා හෝන්ති.
</Paragraph>

<Paragraph number="1711" book="para">
<Emphasis>ඒකෝ වා ද්වේ වා තයෝ වා</Emphasis>ති ඒකෝ වා හෝති ද්වේ වා තයෝ වා. තේ ඒවං වදේය්‍යුං—  “මායස්මන්තෝ ඒතං භික්ඛුං කිඤ්චි අවචුත්ථ, ධම්මවාදී චේසෝ භික්ඛු, විනයවාදී චේසෝ භික්ඛු, අම්හාකඤ්චේසෝ භික්ඛු ඡන්දඤ්ච රුචිඤ්ච ආදාය වෝහරති ජානාති නෝ භාසති අම්හාකම්පේතං ඛමතී”ති.
</Paragraph>

<Paragraph number="1712" book="para">
<Emphasis>තේ භික්ඛූ</Emphasis>ති යේ තේ අනුවත්තකා භික්ඛූ.
</Paragraph>

<Paragraph number="1713" book="para">
<Emphasis>භික්ඛූහී</Emphasis>ති අඤ්ඤේහි භික්ඛූහි.
</Paragraph>

<Paragraph number="1714" book="para">
යේ පස්සන්ති යේ සුණන්ති තේහි වත්තබ්බා—  “මායස්මන්තෝ ඒවං අවචුත්ථ. න චේසෝ භික්ඛු ධම්මවාදී, න චේසෝ භික්ඛු විනයවාදී. මායස්මන්තානම්පි සංඝභේදෝ රුච්චිත්ථ. සමේතායස්මන්තානං සංඝේන. සමග්ගෝ හි සංඝෝ සම්මෝදමානෝ අවිවදමානෝ ඒකුද්දේසෝ ඵාසු විහරතී”ති. දුතියම්පි වත්තබ්බා. තතියම්පි වත්තබ්බා. සචේ පටිනිස්සජ්ජන්ති, ඉච්චේතං කුසලං; නෝ චේ පටිනිස්සජ්ජන්ති, ආපත්ති දුක්කටස්ස. සුත්වා න වදන්ති, ආපත්ති දුක්කටස්ස. තේ භික්ඛූ සංඝමජ්ඣම්පි ආකඩ්ඪිත්වා වත්තබ්බා—  “මායස්මන්තෝ ඒවං අවචුත්ථ. න චේසෝ භික්ඛු ධම්මවාදී, න චේසෝ භික්ඛු විනයවාදී. මායස්මන්තානම්පි සංඝභේදෝ රුච්චිත්ථ. සමේතායස්මන්තානං සංඝේන. සමග්ගෝ හි සංඝෝ සම්මෝදමානෝ අවිවදමානෝ ඒකුද්දේසෝ ඵාසු විහරතී”ති. දුතියම්පි වත්තබ්බා. තතියම්පි වත්තබ්බා. සචේ පටිනිස්සජ්ජන්ති, ඉච්චේතං කුසලං; නෝ චේ පටිනිස්සජ්ජන්ති, ආපත්ති දුක්කටස්ස. තේ භික්ඛූ සමනුභාසිතබ්බා. “ඒවඤ්ච පන, භික්ඛවේ, සමනුභාසිතබ්බා. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="420" book="para">

<Paragraph number="1715" book="para">
‘සුණාතු මේ, භන්තේ, සංඝෝ. ඉත්ථන්නාමෝ ච ඉත්ථනාමෝ ච භික්ඛූ ඉත්ථන්නාමස්ස භික්ඛුනෝ සංඝභේදාය පරක්කමන්තස්ස අනුවත්තකා වග්ගවාදකා. තේ තං වත්ථුං න පටිනිස්සජ්ජන්ති. යදි සංඝස්ස පත්තකල්ලං, සංඝෝ ඉත්ථන්නාමඤ්ච ඉත්ථන්නාමඤ්ච භික්ඛූ සමනුභාසේය්‍ය තස්ස වත්ථුස්ස පටිනිස්සග්ගාය. ඒසා ඤත්ති.
</Paragraph>

<Paragraph number="1716" book="para">
සුණාතු මේ, භන්තේ, සංඝෝ. ඉත්ථන්නාමෝ ච ඉත්ථන්නාමෝ ච භික්ඛූ ඉත්ථන්නාමස්ස භික්ඛුනෝ සංඝභේදාය පරක්කමන්තස්ස අනුවත්තකා වග්ගවාදකා. තේ තං වත්ථුං න පටිනිස්සජ්ජන්ති. සංඝෝ ඉත්ථන්නාමඤ්ච ඉත්ථන්නාමඤ්ච භික්ඛූ සමනුභාසති තස්ස වත්ථුස්ස පටිනිස්සග්ගාය. යස්සායස්මතෝ ඛමති ඉත්ථන්නාමස්ස ච ඉත්ථන්නාමස්ස ච භික්ඛූනං සමනුභාසනා තස්ස වත්ථුස්ස පටිනිස්සග්ගාය, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="1717" book="para">
දුතියම්පි ඒතමත්ථං වදාමි …පේ…  තතියම්පි ඒතමත්ථං වදාමි—  සුණාතු මේ, භන්තේ, සංඝෝ. ඉත්ථන්නාමෝ ච ඉත්ථන්නාමෝ ච භික්ඛූ ඉත්ථන්නාමස්ස භික්ඛුනෝ සංඝභේදාය පරක්කමන්තස්ස අනුවත්තකා වග්ගවාදකා. තේ තං වත්ථුං න පටිනිස්සජ්ජන්ති. සංඝෝ ඉත්ථන්නාමඤ්ච ඉත්ථන්නාමඤ්ච භික්ඛූ සමනුභාසති තස්ස වත්ථුස්ස පටිනිස්සග්ගාය. යස්සායස්මතෝ ඛමති ඉත්ථන්නාමස්ස ච ඉත්ථන්නාමස්ස ච භික්ඛූනං සමනුභාසනා තස්ස වත්ථුස්ස පටිනිස්සග්ගාය, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="1718" book="para">
සමනුභට්ඨා සංඝේන ඉත්ථන්නාමෝ ච ඉත්ථන්නාමෝ ච භික්ඛූ තස්ස වත්ථුස්ස පටිනිස්සග්ගාය. ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>

</Division>
<Division number="421" book="para">

<Paragraph number="1719" book="para">
ඤත්තියා දුක්කටං, ද්වීහි කම්මවාචාහි ථුල්ලච්චයා, කම්මවාචාපරියෝසානේ ආපත්ති සංඝාදිසේසස්ස. සංඝාදිසේසං අජ්ඣාපජ්ජන්තානං ඤත්තියා දුක්කටං, ද්වීහි කම්මවාචාහි ථුල්ලච්චයා පටිප්පස්සම්භන්ති. ද්වේ තයෝ ඒකතෝ සමනුභාසිතබ්බා, තදුත්තරි න සමනුභාසිතබ්බා.
</Paragraph>

<Paragraph number="1720" book="para">
<Emphasis>සංඝාදිසේසෝ</Emphasis>ති …පේ…  තේනපි වුච්චති “සංඝාදිසේසෝ”ති.
</Paragraph>

</Division>
<Division number="422" book="para">

<Paragraph number="1721" book="para">
ධම්මකම්මේ ධම්මකම්මසඤ්ඤී න පටිනිස්සජ්ජන්ති, ආපත්ති සංඝාදිසේසස්ස.
</Paragraph>

<Paragraph number="1722" book="para">
ධම්මකම්මේ වේමතිකා න පටිනිස්සජ්ජන්ති, ආපත්ති සංඝාදිසේසස්ස.
</Paragraph>

<Paragraph number="1723" book="para">
ධම්මකම්මේ අධම්මකම්මසඤ්ඤී න පටිනිස්සජ්ජන්ති, ආපත්ති සංඝාදිසේසස්ස.
</Paragraph>

<Paragraph number="1724" book="para">
අධම්මකම්මේ ධම්මකම්මසඤ්ඤී, ආපත්ති දුක්කටස්ස.
</Paragraph>

<Paragraph number="1725" book="para">
අධම්මකම්මේ වේමතිකා, ආපත්ති දුක්කටස්ස.
</Paragraph>

<Paragraph number="1726" book="para">
අධම්මකම්මේ අධම්මකම්මසඤ්ඤී, ආපත්ති දුක්කටස්ස.
</Paragraph>

</Division>
<Division number="423" book="para">

<Paragraph number="1727" book="para">
අනාපත්ති—  අසමනුභාසන්තානං, පටිනිස්සජ්ජන්තානං, උම්මත්තකානං, ඛිත්තචිත්තානං, වේදනාට්ටානං, ආදිකම්මිකානන්ති.

</Paragraph>
</Division>

<Paragraph number="1728" type="center" book="para">
භේදානුවත්තකසික්ඛාපදං නිට්ඨිතං ඒකාදසමං.
</Paragraph>