---
title: "1.2.5.2 විනීතවත්ථු"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="341" book="para">

<Paragraph number="1412" book="para">
තේන ඛෝ පන සමයේන අඤ්ඤතරෝ පුරිසෝ අඤ්ඤතරං භික්ඛුං ආණාපේසි—  “ගච්ඡ, භන්තේ, ඉත්ථන්නාමං ඉත්ථිං වීමංසා”ති. සෝ ගන්ත්වා මනුස්සේ පුච්ඡි—  “කහං ඉත්ථන්නාමා”ති? “සුත්තා, භන්තේ”ති. තස්ස කුක්කුච්චං අහෝසි—  “භගවතා සික්ඛාපදං පඤ්ඤත්තං, කච්චි නු ඛෝ අහං සංඝාදිසේසං ආපත්තිං ආපන්නෝ”ති? භගවතෝ ඒතමත්ථං ආරෝචේසි—  “අනාපත්ති, භික්ඛු, සංඝාදිසේසස්ස; ආපත්ති දුක්කටස්සා”ති. (1)
</Paragraph>

<Paragraph number="1413" book="para">
තේන ඛෝ පන සමයේන අඤ්ඤතරෝ පුරිසෝ අඤ්ඤතරං භික්ඛුං ආණාපේසි—  “ගච්ඡ, භන්තේ, ඉත්ථන්නාමං ඉත්ථිං වීමංසා”ති. සෝ ගන්ත්වා මනුස්සේ පුච්ඡි—  “කහං ඉත්ථන්නාමා”ති? “මතා, භන්තේ”ති …පේ…  “නික්ඛන්තා, භන්තේ”ති…  “අනිත්ථී, භන්තේ”ති…  “ඉත්ථිපණ්ඩකා, භන්තේ”ති. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති දුක්කටස්සා”ති. (2–5)
</Paragraph>

<Paragraph number="1414" book="para">
තේන ඛෝ පන සමයේන අඤ්ඤතරා ඉත්ථී සාමිකේන සහ භණ්ඩිත්වා මාතුඝරං අගමාසි. කුලූපකෝ භික්ඛු සම්මෝදනීයං අකාසි. තස්ස කුක්කුච්චං අහෝසි …පේ…  “අලංවචනීයා, භික්ඛූ”ති? “නාලංවචනීයා, භගවා”ති. “අනාපත්ති, භික්ඛු, නාලංවචනීයායා”ති. (6)
</Paragraph>

<Paragraph number="1415" book="para">
තේන ඛෝ පන සමයේන අඤ්ඤතරෝ භික්ඛු පණ්ඩකේ සඤ්චරිත්තං සමාපජ්ජි. තස්ස කුක්කුච්චං අහෝසි …පේ…  “අනාපත්ති, භික්ඛු, සංඝාදිසේසස්ස; ආපත්ති ථුල්ලච්චයස්සා”ති. (7)

</Paragraph>
</Division>

<Paragraph number="1416" type="center" book="para">
සඤ්චරිත්තසික්ඛාපදං නිට්ඨිතං පඤ්චමං.
</Paragraph>