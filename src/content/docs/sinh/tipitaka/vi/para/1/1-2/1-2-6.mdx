---
title: "1.2.6 කුටිකාරසික්ඛාපද"
tableOfContents: false
sidebar:
  order: 10
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="342" book="para">

<Paragraph number="1417" book="para">
තේන සමයේන බුද්ධෝ භගවා රාජගහේ විහරති වේළුවනේ කලන්දකනිවාපේ. තේන ඛෝ පන සමයේන ආළවකා භික්ඛූ සඤ්ඤාචිකායෝ කුටියෝ කාරාපේන්ති අස්සාමිකායෝ අත්තුද්දේසිකායෝ අප්පමාණිකායෝ. තායෝ න නිට්ඨානං ගච්ඡන්ති. තේ යාචනබහුලා විඤ්ඤත්තිබහුලා විහරන්ති—  “පුරිසං දේථ, පුරිසත්ථකරං දේථ, ගෝණං දේථ, සකටං දේථ, වාසිං දේථ, පරසුං දේථ, කුඨාරිං දේථ, කුදාලං දේථ, නිඛාදනං දේථ, වල්ලිං දේථ, වේළුං දේථ, මුඤ්ජං දේථ, පබ්බජං දේථ, තිණං දේථ, මත්තිකං දේථා”ති. මනුස්සා උපද්දුතා යාචනාය උපද්දුතා විඤ්ඤත්තියා භික්ඛූ දිස්වා උබ්බිජ්ජන්තිපි උත්තසන්තිපි පලායන්තිපි අඤ්ඤේනපි ගච්ඡන්ති අඤ්ඤේනපි මුඛං කරෝන්ති ද්වාරම්පි ථකේන්ති, ගාවිම්පි දිස්වා පලායන්ති භික්ඛූති මඤ්ඤමානා.
</Paragraph>

<Paragraph number="1418" book="para">
අථ ඛෝ ආයස්මා මහාකස්සපෝ රාජගහේ වස්සංවුට්ඨෝ යේන ආළවී තේන පක්කාමි. අනුපුබ්බේන යේන ආළවී තදවසරි. තත්‍ර සුදං ආයස්මා මහාකස්සපෝ ආළවියං විහරති අග්ගාළවේ චේතියේ. අථ ඛෝ ආයස්මා මහාකස්සපෝ පුබ්බණ්හසමයං නිවාසේත්වා පත්තචීවරමාදාය ආළවිං පිණ්ඩාය පාවිසි. මනුස්සා ආයස්මන්තං මහාකස්සපං පස්සිත්වා උබ්බිජ්ජන්තිපි උත්තසන්තිපි පලායන්තිපි අඤ්ඤේනපි ගච්ඡන්ති අඤ්ඤේනපි මුඛං කරෝන්ති ද්වාරම්පි ථකේන්ති. අථ ඛෝ ආයස්මා මහාකස්සපෝ ආළවියං පිණ්ඩාය චරිත්වා පච්ඡාභත්තං පිණ්ඩපාතපටික්කන්තෝ භික්ඛූ ආමන්තේසි—  “පුබ්බායං, ආවුසෝ, ආළවී සුභික්ඛා අහෝසි සුලභපිණ්ඩා සුකරා උඤ්ඡේන පග්ගහේන යාපේතුං; ඒතරහි පනායං ආළවී දුබ්භික්ඛා දුල්ලභපිණ්ඩා, න සුකරා උඤ්ඡේන පග්ගහේන යාපේතුං. කෝ නු ඛෝ, ආවුසෝ, හේතු කෝ පච්චයෝ, යේනායං ආළවී දුබ්භික්ඛා දුල්ලභපිණ්ඩා, න සුකරා උඤ්ඡේන පග්ගහේන යාපේතුන්”ති? අථ ඛෝ තේ භික්ඛූ ආයස්මතෝ මහාකස්සපස්ස ඒතමත්ථං ආරෝචේසුං.
</Paragraph>

</Division>
<Division number="343" book="para">

<Paragraph number="1419" book="para">
අථ ඛෝ භගවා රාජගහේ යථාභිරන්තං විහරිත්වා යේන ආළවී තේන චාරිකං පක්කාමි. අනුපුබ්බේන චාරිකං චරමානෝ යේන ආළවී තදවසරි. තත්‍ර සුදං භගවා ආළවියං විහරති අග්ගාළවේ චේතියේ. අථ ඛෝ ආයස්මා මහාකස්සපෝ යේන භගවා තේනුපසඞ්කමි; උපසඞ්කමිත්වා භගවන්තං අභිවාදේත්වා ඒකමන්තං නිසීදි. ඒකමන්තං නිසින්නෝ ඛෝ ආයස්මා මහාකස්සපෝ භගවතෝ ඒතමත්ථං ආරෝචේසි.
</Paragraph>

<Paragraph number="1420" book="para">
අථ ඛෝ භගවා ඒතස්මිං නිදානේ ඒතස්මිං පකරණේ භික්ඛුසංඝං සන්නිපාතාපේත්වා ආළවකේ භික්ඛූ පටිපුච්ඡි—  “සච්චං කිර තුම්හේ, භික්ඛවේ, සඤ්ඤාචිකායෝ කුටියෝ කාරාපේථ අස්සාමිකායෝ අත්තුද්දේසිකායෝ අප්පමාණිකායෝ. තායෝ න නිට්ඨානං ගච්ඡන්ති. තේ තුම්හේ යාචනබහුලා විඤ්ඤත්තිබහුලා විහරථ—  ‘පුරිසං දේථ පුරිසත්ථකරං දේථ …පේ…  තිණං දේථ මත්තිකං දේථා’ති. මනුස්සා උපද්දුතා යාචනාය උපද්දුතා විඤ්ඤත්තියා භික්ඛූ දිස්වා උබ්බිජ්ජන්තිපි උත්තසන්තිපි පලායන්තිපි අඤ්ඤේනපි ගච්ඡන්ති අඤ්ඤේනපි මුඛං කරෝන්ති ද්වාරම්පි ථකේන්ති, ගාවිම්පි දිස්වා පලායන්ති භික්ඛූති මඤ්ඤමානා”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම තුම්හේ, මෝඝපුරිසා, සංයාචිකායෝ කුටියෝ කාරාපේස්සථ අස්සාමිකායෝ අත්තුද්දේසිකායෝ අප්පමාණිකායෝ. තායෝ න නිට්ඨානං ගච්ඡන්ති. තේ තුම්හේ යාචනබහුලා විඤ්ඤත්තිබහුලා විහරිස්සථ—  “පුරිසං දේථ පුරිසත්ථකරං දේථ …පේ…  තිණං දේථ මත්තිකං දේථා”ති. නේතං මෝඝපුරිසා, අප්පසන්නානං වා පසාදාය …පේ…  විගරහිත්වා ධම්මිං කථං කත්වා භික්ඛූ ආමන්තේසි—
</Paragraph>

</Division>
<Division number="344" book="para">

<Paragraph number="1421" book="para">
“භූතපුබ්බං, භික්ඛවේ, ද්වේ භාතරෝ ඉසයෝ ගඞ්ගං නදිං උපනිස්සාය විහරිංසු. අථ ඛෝ, භික්ඛවේ, මණිකණ්ඨෝ නාගරාජා ගඞ්ගං නදිං උත්තරිත්වා යේන කනිට්ඨෝ ඉසි තේනුපසඞ්කමි; උපසඞ්කමිත්වා කනිට්ඨං ඉසිං සත්තක්ඛත්තුං භෝගේහි පරික්ඛිපිත්වා උපරිමුද්ධනි මහන්තං ඵණං කරිත්වා අට්ඨාසි. අථ ඛෝ, භික්ඛවේ, කනිට්ඨෝ ඉසි තස්ස නාගස්ස භයා කිසෝ අහෝසි ලූඛෝ දුබ්බණ්ණෝ උප්පණ්ඩුප්පණ්ඩුකජාතෝ ධමනිසන්ථතගත්තෝ. අද්දස ඛෝ, භික්ඛවේ, ජේට්ඨෝ ඉසි කනිට්ඨං ඉසිං කිසං ලූඛං දුබ්බණ්ණං උප්පණ්ඩුප්පණ්ඩුකජාතං ධමනිසන්ථතගත්තං. දිස්වාන කනිට්ඨං ඉසිං ඒතදවෝච—  ‘කිස්ස ත්වං, භෝ, කිසෝ ලූඛෝ දුබ්බණ්ණෝ උප්පණ්ඩුප්පණ්ඩුකජාතෝ ධමනිසන්ථතගත්තෝ’ති? ‘ඉධ, භෝ, මණිකණ්ඨෝ නාගරාජා ගඞ්ගං නදිං උත්තරිත්වා යේනාහං තේනුපසඞ්කමි; උපසඞ්කමිත්වා මං සත්තක්ඛත්තුං භෝගේහි පරික්ඛිපිත්වා උපරිමුද්ධනි මහන්තං ඵණං කරිත්වා අට්ඨාසි. තස්සාහං, භෝ, නාගස්ස භයා කිසෝ ලූඛෝ දුබ්බණ්ණෝ උප්පණ්ඩුප්පණ්ඩුකජාතෝ ධමනිසන්ථතගත්තෝ’ති. ‘ඉච්ඡසි පන ත්වං, භෝ, තස්ස නාගස්ස අනාගමනන්’ති? ‘ඉච්ඡාමහං, භෝ, තස්ස නාගස්ස අනාගමනන්’ති. ‘අපි පන ත්වං, භෝ, තස්ස නාගස්ස කිඤ්චි පස්සසී’ති? ‘පස්සාමහං, භෝ, මණිමස්ස කණ්ඨේ පිලන්ධනන්’ති. ‘තේන හි ත්වං, භෝ, තං නාගං මණිං යාච—  “මණිං මේ, භෝ, දේහි; මණිනා මේ අත්ථෝ”’ති.
</Paragraph>

<Paragraph number="1422" book="para">
අථ ඛෝ, භික්ඛවේ, මණිකණ්ඨෝ නාගරාජා ගඞ්ගං නදිං උත්තරිත්වා යේන කනිට්ඨෝ ඉසි තේනුපසඞ්කමි; උපසඞ්කමිත්වා ඒකමන්තං අට්ඨාසි. ඒකමන්තං ඨිතං ඛෝ, භික්ඛවේ, මණිකණ්ඨං නාගරාජානං කනිට්ඨෝ ඉසි ඒතදවෝච—  ‘මණිං මේ, භෝ, දේහි; මණිනා මේ අත්ථෝ’ති. අථ ඛෝ, භික්ඛවේ, මණිකණ්ඨෝ නාගරාජා—  ‘භික්ඛු මණිං යාචති, භික්ඛුස්ස මණිනා අත්ථෝ’ති ඛිප්පඤ්ඤේව අගමාසි.
</Paragraph>

<Paragraph number="1423" book="para">
දුතියම්පි ඛෝ, භික්ඛවේ, මණිකණ්ඨෝ නාගරාජා ගඞ්ගං නදිං උත්තරිත්වා යේන කනිට්ඨෝ ඉසි තේනුපසඞ්කමි. අද්දස ඛෝ, භික්ඛවේ, කනිට්ඨෝ ඉසි මණිකණ්ඨං නාගරාජානං දූරතෝව ආගච්ඡන්තං. දිස්වාන මණිකණ්ඨං නාගරාජානං ඒතදවෝච—  ‘මණිං මේ, භෝ, දේහි; මණිනා මේ අත්ථෝ’ති. අථ ඛෝ, භික්ඛවේ, මණිකණ්ඨෝ නාගරාජා—  ‘භික්ඛු මණිං යාචති, භික්ඛුස්ස මණිනා අත්ථෝ’ති තතෝව පටිනිවත්ති.
</Paragraph>

<Paragraph number="1424" book="para">
තතියම්පි ඛෝ, භික්ඛවේ, මණිකණ්ඨෝ නාගරාජා ගඞ්ගං නදිං උත්තරති. අද්දස ඛෝ, භික්ඛවේ, කනිට්ඨෝ ඉසි මණිකණ්ඨං නාගරාජානං ගඞ්ගං නදිං උත්තරන්තං. දිස්වාන මණිකණ්ඨං නාගරාජානං ඒතදවෝච—  ‘මණිං මේ, භෝ, දේහි; මණිනා මේ අත්ථෝ’ති. අථ ඛෝ, භික්ඛවේ, මණිකණ්ඨෝ නාගරාජා කනිට්ඨං ඉසිං ගාථාහි අජ්ඣභාසි—
</Paragraph>

<Paragraph number="1425" type="verses" book="para">
_‘මමන්නපානං විපුලං උළාරං,_  
උප්පජ්ජතීමස්ස මණිස්ස හේතු;_  
_තං තේ න දස්සං අතියාචකෝසි,_  
_න චාපි තේ අස්සමමාගමිස්සං._  

</Paragraph>

<Paragraph number="1426" type="verses" book="para">
_සුසූ යථා සක්ඛරධෝතපාණී,_  
_තාසේසි මං සේලමායාචමානෝ;_  
_තං තේ න දස්සං අතියාචකෝසි,_  
_න චාපි තේ අස්සමමාගමිස්සන්’ති._  

</Paragraph>

<Paragraph number="1427" book="para">
අථ ඛෝ, භික්ඛවේ, මණිකණ්ඨෝ නාගරාජා—  ‘භික්ඛු මණිං යාචති, භික්ඛුස්ස මණිනා අත්ථෝ’ති පක්කාමි. තථා පක්කන්තෝව අහෝසි, න පුන පච්චාගඤ්ඡි. අථ ඛෝ, භික්ඛවේ, කනිට්ඨෝ ඉසි තස්ස නාගස්ස දස්සනීයස්ස අදස්සනේන භිය්‍යෝසෝ මත්තාය කිසෝ අහෝසි ලූඛෝ දුබ්බණ්ණෝ, උප්පණ්ඩුප්පණ්ඩුකජාතෝ ධමනිසන්ථතගත්තෝ. අද්දස ඛෝ, භික්ඛවේ, ජේට්ඨෝ ඉසි කනිට්ඨං ඉසිං භිය්‍යෝසෝ මත්තාය කිසං ලූඛං දුබ්බණ්ණං උප්පණ්ඩුප්පණ්ඩුකජාතං ධමනිසන්ථතගත්තං. දිස්වාන කනිට්ඨං ඉසිං ඒතදවෝච—  ‘කිස්ස ත්වං, භෝ, භිය්‍යෝසෝ මත්තාය කිසෝ ලූඛෝ දුබ්බණ්ණෝ උප්පණ්ඩුප්පණ්ඩුකජාතෝ ධමනිසන්ථතගත්තෝ’ති? ‘තස්සාහං, භෝ, නාගස්ස දස්සනීයස්ස අදස්සනේන භිය්‍යෝසෝ මත්තාය කිසෝ ලූඛෝ දුබ්බණ්ණෝ උප්පණ්ඩුප්පණ්ඩුකජාතෝ ධමනිසන්ථතගත්තෝ’ති. අථ ඛෝ, භික්ඛවේ, ජේට්ඨෝ ඉසි කනිට්ඨං ඉසිං ගාථාය අජ්ඣභාසි—
</Paragraph>

<Paragraph number="1428" type="verses" book="para">
_‘න තං යාචේ යස්සපියං ජිගීසේ,_  
_විදේස්සෝ හෝති අතියාචනාය;_  
_නාගෝ මණිං යාචිතෝ බ්‍රාහ්මණේන,_  
_අදස්සනඤ්ඤේව තදජ්ඣගමා’ති._  

</Paragraph>

<Paragraph number="1429" book="para">
තේසඤ්හි නාම, භික්ඛවේ, තිරච්ඡානගතානං පාණානං අමනාපා භවිස්සති යාචනා අමනාපා විඤ්ඤත්ති. කිමඞ්ගං පන මනුස්සභූතානං.
</Paragraph>

</Division>
<Division number="345" book="para">

<Paragraph number="1430" book="para">
භූතපුබ්බං, භික්ඛවේ, අඤ්ඤතරෝ භික්ඛු හිමවන්තපස්සේ විහරති අඤ්ඤතරස්මිං වනසණ්ඩේ. තස්ස ඛෝ, භික්ඛවේ, වනසණ්ඩස්ස අවිදූරේ මහන්තං නින්නං පල්ලලං. අථ ඛෝ, භික්ඛවේ, මහාසකුණසඞ්ඝෝ තස්මිං පල්ලලේ දිවසං ගෝචරං චරිත්වා සායං තං වනසණ්ඩං වාසාය උපගච්ඡති. අථ ඛෝ, භික්ඛවේ, සෝ භික්ඛු තස්ස සකුණසඞ්ඝස්ස සද්දේන උබ්බාළ්හෝ යේනාහං තේනුපසඞ්කමි; උපසඞ්කමිත්වා මං අභිවාදේත්වා ඒකමන්තං නිසීදි. ඒකමන්තං නිසින්නං ඛෝ අහං, භික්ඛවේ, තං භික්ඛුං ඒතදවෝච—  ‘කච්චි, භික්ඛු, ඛමනීයං කච්චි යාපනීයං කච්චිසි අප්පකිලමථේන අද්ධානං ආගතෝ? කුතෝ ච ත්වං, භික්ඛු, ආගච්ඡසී’ති? ‘ඛමනීයං, භගවා, යාපනීයං, භගවා. අප්පකිලමථේන චාහං, භන්තේ, අද්ධානං ආගතෝ. අත්ථි, භන්තේ, හිමවන්තපස්සේ මහාවනසණ්ඩෝ. තස්ස ඛෝ පන, භන්තේ, වනසණ්ඩස්ස අවිදූරේ මහන්තං නින්නං පල්ලලං. අථ ඛෝ, භන්තේ, මහාසකුණසඞ්ඝෝ තස්මිං පල්ලලේ දිවසං ගෝචරං චරිත්වා සායං තං වනසණ්ඩං වාසාය උපගච්ඡති. තතෝ අහං, භගවා, ආගච්ඡාමි—  තස්ස සකුණසඞ්ඝස්ස සද්දේන උබ්බාළ්හෝ’ති. ‘ඉච්ඡසි පන ත්වං, භික්ඛු, තස්ස සකුණසඞ්ඝස්ස අනාගමනන්’ති? ‘ඉච්ඡාමහං, භගවා, තස්ස සකුණසඞ්ඝස්ස අනාගමනන්’ති. ‘තේන හි ත්වං, භික්ඛු, තත්ථ ගන්ත්වා තං වනසණ්ඩං අජ්ඣෝගාහේත්වා රත්තියා පඨමං යාමං තික්ඛත්තුං සද්දමනුස්සාවේහි—  සුණන්තු මේ, භෝන්තෝ සකුණා, යාවතිකා ඉමස්මිං වනසණ්ඩේ වාසං උපගතා, පත්තේන මේ අත්ථෝ. ඒකේකං මේ, භෝන්තෝ, පත්තං දදන්තූ’ති. රත්තියා මජ්ඣිමං යාමං…  රත්තියා පච්ඡිමං යාමං තික්ඛත්තුං සද්දමනුස්සාවේහි—  ‘සුණන්තු මේ, භෝන්තෝ සකුණා, යාවතිකා ඉමස්මිං වනසණ්ඩේ වාසං උපගතා, පත්තේන මේ අත්ථෝ. ඒකේකං මේ, භෝන්තෝ, පත්තං දදන්තූ’ති.
</Paragraph>

<Paragraph number="1431" book="para">
අථ ඛෝ, භික්ඛවේ, සෝ භික්ඛු තත්ථ ගන්ත්වා තං වනසණ්ඩං අජ්ඣෝගාහේත්වා රත්තියා පඨමං යාමං තික්ඛත්තුං සද්දමනුස්සාවේසි—  ‘සුණන්තු මේ, භෝන්තෝ සකුණා, යාවතිකා ඉමස්මිං වනසණ්ඩේ වාසං උපගතා, පත්තේන මේ අත්ථෝ. ඒකේකං මේ, භෝන්තෝ, පත්තං දදන්තූ’ති. රත්තියා මජ්ඣිමං යාමං…  රත්තියා පච්ඡිමං යාමං තික්ඛත්තුං සද්දමනුස්සාවේසි—  ‘සුණන්තු මේ, භෝන්තෝ සකුණා, යාවතිකා ඉමස්මිං වනසණ්ඩේ වාසං උපගතා, පත්තේන මේ අත්ථෝ. ඒකේකං මේ, භෝන්තෝ, පත්තං දදන්තූ’ති. අථ ඛෝ, භික්ඛවේ, සෝ සකුණසඞ්ඝෝ—  ‘භික්ඛු පත්තං යාචති භික්ඛුස්ස පත්තේන අත්ථෝ’ති තම්හා වනසණ්ඩා පක්කාමි. තථා පක්කන්තෝව අහෝසි න පුන පච්චාගඤ්ඡි. තේසඤ්හි නාම, භික්ඛවේ, තිරච්ඡානගතානං පාණානං අමනාපා භවිස්සති යාචනා අමනාපා විඤ්ඤත්ති. කිමඞ්ගං පන මනුස්සභූතානං.
</Paragraph>

</Division>
<Division number="346" book="para">

<Paragraph number="1432" book="para">
භූතපුබ්බං, භික්ඛවේ, රට්ඨපාලස්ස කුලපුත්තස්ස පිතා රට්ඨපාලං කුලපුත්තං ගාථාය අජ්ඣභාසි—
</Paragraph>

<Paragraph number="1433" type="verses" book="para">
_‘අපාහං තේ න ජානාමි,_  
_රට්ඨපාල බහූ ජනා;_  
_තේ මං සඞ්ගම්ම යාචන්ති,_  
_කස්මා මං ත්වං න යාචසී’ති._  

</Paragraph>

<Paragraph number="1434" type="verses" book="para">
_‘යාචකෝ අප්පියෝ හෝති,_  
_යාචං අදදමප්පියෝ;_  
_තස්මාහං තං න යාචාමි,_  
_මා මේ විදේස්සනා අහූ’ති._  

</Paragraph>

<Paragraph number="1435" book="para">
සෝ හි නාම, භික්ඛවේ, රට්ඨපාලෝ කුලපුත්තෝ සකං පිතරං ඒවං වක්ඛති. කිමඞ්ගං පන ජනෝ ජනං.
</Paragraph>

</Division>
<Division number="347" book="para">

<Paragraph number="1436" book="para">
ගිහීනං, භික්ඛවේ, දුස්සංහරානි භෝගානි සම්භතානිපි දුරක්ඛියානි. තත්ථ නාම තුම්හේ, මෝඝපුරිසා, ඒවං දුස්සංහරේසු භෝගේසු සම්භතේසුපි දුරක්ඛියේසු යාචනබහුලා විඤ්ඤත්තිබහුලා විහරිස්සථ—  ‘පුරිසං දේථ, පුරිසත්ථකරං දේථ, ගෝණං දේථ, සකටං දේථ, වාසිං දේථ, පරසුං දේථ, කුඨාරිං දේථ, කුදාලං දේථ, නිඛාදනං දේථ, වල්ලිං දේථ, වේළුං දේථ, මුඤ්ජං දේථ, පබ්බජං දේථ, තිණං දේථ, මත්තිකං දේථා’ති. නේතං, මෝඝපුරිසා, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—
</Paragraph>

</Division>
<Division number="348" book="para">

<Paragraph number="1437" book="para">
<Emphasis>“සඤ්ඤාචිකාය පන භික්ඛුනා කුටිං කාරයමානේන අස්සාමිකං අත්තුද්දේසං පමාණිකා කාරේතබ්බා. තත්‍රිදං පමාණං—  දීඝසෝ ද්වාදස විදත්ථියෝ, සුගතවිදත්ථියා; තිරියං සත්තන්තරා. භික්ඛූ අභිනේතබ්බා වත්ථුදේසනාය. තේහි භික්ඛූහි වත්ථු දේසේතබ්බං—  අනාරම්භං සපරික්කමනං. සාරම්භේ චේ භික්ඛු වත්ථුස්මිං අපරික්කමනේ සඤ්ඤාචිකාය කුටිං කාරේය්‍ය, භික්ඛූ වා අනභිනේය්‍ය වත්ථුදේසනාය, පමාණං වා අතික්කාමේය්‍ය, සංඝාදිසේසෝ”</Emphasis>ති. (*6*:<Emphasis>10</Emphasis>)
</Paragraph>

</Division>
<Division number="349" book="para">

<Paragraph number="1438" book="para">
<Emphasis>සඤ්ඤාචිකා</Emphasis> නාම සයං යාචිත්වා පුරිසම්පි පුරිසත්ථකරම්පි ගෝණම්පි සකටම්පි වාසිම්පි පරසුම්පි කුඨාරිම්පි කුදාලම්පි නිඛාදනම්පි වල්ලිම්පි වේළුම්පි මුඤ්ජම්පි පබ්බජම්පි තිණම්පි මත්තිකම්පි.
</Paragraph>

<Paragraph number="1439" book="para">
<Emphasis>කුටි</Emphasis> නාම උල්ලිත්තා වා හෝති අවලිත්තා වා උල්ලිත්තාවලිත්තා වා.
</Paragraph>

<Paragraph number="1440" book="para">
<Emphasis>කාරයමානේනා</Emphasis>ති කරෝන්තෝ වා කාරාපේන්තෝ වා.
</Paragraph>

<Paragraph number="1441" book="para">
<Emphasis>අස්සාමිකන්</Emphasis>ති න අඤ්ඤෝ කෝචි සාමිකෝ හෝති, ඉත්ථී වා පුරිසෝ වා ගහට්ඨෝ වා පබ්බජිතෝ වා.
</Paragraph>

<Paragraph number="1442" book="para">
<Emphasis>අත්තුද්දේසන්</Emphasis>ති අත්තනෝ අත්ථාය.
</Paragraph>

<Paragraph number="1443" book="para">
<Emphasis>පමාණිකා කාරේතබ්බා. තත්‍රිදං පමාණං—  දීඝසෝ ද්වාදස විදත්ථියෝ, සුගතවිදත්ථියා</Emphasis>ති බාහිරිමේන මානේන.
</Paragraph>

<Paragraph number="1444" book="para">
<Emphasis>තිරියං සත්තන්තරා</Emphasis>ති අබ්භන්තරිමේන මානේන.
</Paragraph>

<Paragraph number="1445" book="para">
<Emphasis>භික්ඛූ අභිනේතබ්බා වත්ථුදේසනායා</Emphasis>ති තේන කුටිකාරකේන භික්ඛුනා කුටිවත්ථුං සෝධේත්වා සංඝං උපසඞ්කමිත්වා ඒකංසං උත්තරාසඞ්ගං කරිත්වා වුඩ්ඪානං භික්ඛූනං පාදේ වන්දිත්වා උක්කුටිකං නිසීදිත්වා අඤ්ජලිං පග්ගහේත්වා ඒවමස්ස වචනීයෝ—  “අහං, භන්තේ, සඤ්ඤාචිකාය කුටිං කත්තුකාමෝ අස්සාමිකං අත්තුද්දේසං. සෝහං, භන්තේ, සංඝං කුටිවත්ථුඕලෝකනං යාචාමී”ති. දුතියම්පි යාචිතබ්බා. තතියම්පි යාචිතබ්බා. සචේ සබ්බෝ සංඝෝ උස්සහති කුටිවත්ථුං ඕලෝකේතුං, සබ්බේන සංඝේන ඕලෝකේතබ්බං. නෝ චේ සබ්බෝ සංඝෝ උස්සහති කුටිවත්ථුං ඕලෝකේතුං, යේ තත්ථ හෝන්ති භික්ඛූ බ්‍යත්තා පටිබලා සාරම්භං අනාරම්භං සපරික්කමනං අපරික්කමනං ජානිතුං තේ යාචිත්වා සම්මන්නිතබ්බා. “ඒවඤ්ච පන, භික්ඛවේ, සම්මන්නිතබ්බා. බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="350" book="para">

<Paragraph number="1446" book="para">
‘සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සඤ්ඤාචිකාය කුටිං කත්තුකාමෝ අස්සාමිකං අත්තුද්දේසං. සෝ සංඝං කුටිවත්ථුඕලෝකනං යාචති. යදි සංඝස්ස පත්තකල්ලං, සංඝෝ ඉත්ථන්නාමඤ්ච ඉත්ථන්නාමඤ්ච භික්ඛූ සම්මන්නේය්‍ය ඉත්ථන්නාමස්ස භික්ඛුනෝ කුටිවත්ථුං ඕලෝකේතුං. ඒසා ඤත්ති.
</Paragraph>

<Paragraph number="1447" book="para">
සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සඤ්ඤාචිකාය කුටිං කත්තුකාමෝ අස්සාමිකං අත්තුද්දේසං. සෝ සංඝං කුටිවත්ථුඕලෝකනං යාචති. සංඝෝ ඉත්ථන්නාමඤ්ච ඉත්ථන්නාමඤ්ච භික්ඛූ සම්මන්නති ඉත්ථන්නාමස්ස භික්ඛුනෝ කුටිවත්ථුං ඕලෝකේතුං. යස්සායස්මතෝ ඛමති ඉත්ථන්නාමස්ස ච ඉත්ථන්නාමස්ස ච භික්ඛූනං සම්මුති ඉත්ථන්නාමස්ස භික්ඛුනෝ කුටිවත්ථුං ඕලෝකේතුං, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="1448" book="para">
සම්මතා සංඝේන ඉත්ථන්නාමෝ ච ඉත්ථන්නාමෝ ච භික්ඛූ ඉත්ථන්නාමස්ස භික්ඛුනෝ කුටිවත්ථුං ඕලෝකේතුං. ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>

</Division>
<Division number="351" book="para">

<Paragraph number="1449" book="para">
තේහි සම්මතේහි භික්ඛූහි තත්ථ ගන්ත්වා කුටිවත්ථු ඕලෝකේතබ්බං, සාරම්භං අනාරම්භං සපරික්කමනං අපරික්කමනං ජානිතබ්බං. සචේ සාරම්භං හෝති අපරික්කමනං, “මා ඉධ කරී”ති වත්තබ්බෝ. සචේ අනාරම්භං හෝති සපරික්කමනං, සංඝස්ස ආරෝචේතබ්බං—  “අනාරම්භං සපරික්කමනන්”ති. තේන කුටිකාරකේන භික්ඛුනා සංඝං උපසඞ්කමිත්වා ඒකංසං උත්තරාසඞ්ගං කරිත්වා වුඩ්ඪානං භික්ඛූනං පාදේ වන්දිත්වා උක්කුටිකං නිසීදිත්වා අඤ්ජලිං පග්ගහේත්වා ඒවමස්ස වචනීයෝ—  “අහං, භන්තේ, සඤ්ඤාචිකාය කුටිං කත්තුකාමෝ අස්සාමිකං අත්තුද්දේසං. සෝහං, භන්තේ, සංඝං කුටිවත්ථුදේසනං යාචාමී”ති. දුතියම්පි යාචිතබ්බා. තතියම්පි යාචිතබ්බා. “බ්‍යත්තේන භික්ඛුනා පටිබලේන සංඝෝ ඤාපේතබ්බෝ—
</Paragraph>

</Division>
<Division number="352" book="para">

<Paragraph number="1450" book="para">
‘සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සඤ්ඤාචිකාය කුටිං කත්තුකාමෝ අස්සාමිකං අත්තුද්දේසං. සෝ සංඝං කුටිවත්ථුදේසනං යාචති. යදි සංඝස්ස පත්තකල්ලං, සංඝෝ ඉත්ථන්නාමස්ස භික්ඛුනෝ කුටිවත්ථුං දේසේය්‍ය. ඒසා ඤත්ති.
</Paragraph>

<Paragraph number="1451" book="para">
සුණාතු මේ, භන්තේ, සංඝෝ. අයං ඉත්ථන්නාමෝ භික්ඛු සඤ්ඤාචිකාය කුටිං කත්තුකාමෝ අස්සාමිකං අත්තුද්දේසං. සෝ සංඝං කුටිවත්ථුදේසනං යාචති. සංඝෝ ඉත්ථන්නාමස්ස භික්ඛුනෝ කුටිවත්ථුං දේසේති. යස්සායස්මතෝ ඛමති ඉත්ථන්නාමස්ස භික්ඛුනෝ කුටිවත්ථුස්ස දේසනා, සෝ තුණ්හස්ස; යස්ස නක්ඛමති, සෝ භාසේය්‍ය.
</Paragraph>

<Paragraph number="1452" book="para">
දේසිතං සංඝේන ඉත්ථන්නාමස්ස භික්ඛුනෝ කුටිවත්ථු. ඛමති සංඝස්ස, තස්මා තුණ්හී, ඒවමේතං ධාරයාමී’”ති.
</Paragraph>

</Division>
<Division number="353" book="para">

<Paragraph number="1453" book="para">
<Emphasis>සාරම්භං</Emphasis> නාම කිපිල්ලිකානං වා ආසයෝ හෝති, උපචිකානං වා ආසයෝ හෝති, උන්දූරානං වා ආසයෝ හෝති, අහීනං වා ආසයෝ හෝති, විච්ඡිකානං වා ආසයෝ හෝති, සතපදීනං වා ආසයෝ හෝති, හත්ථීනං වා ආසයෝ හෝති, අස්සානං වා ආසයෝ හෝති, සීහානං වා ආසයෝ හෝති, බ්‍යග්ඝානං වා ආසයෝ හෝති, දීපීනං වා ආසයෝ හෝති, අච්ඡානං වා ආසයෝ හෝති, තරච්ඡානං වා ආසයෝ හෝති, යේසං කේසඤ්චි තිරච්ඡානගතානං පාණානං ආසයෝ හෝති, පුබ්බණ්ණනිස්සිතං වා හෝති, අපරණ්ණනිස්සිතං වා හෝති, අබ්භාඝාතනිස්සිතං වා හෝති, ආඝාතනනිස්සිතං වා හෝති, සුසානනිස්සිතං වා හෝති, උය්‍යානනිස්සිතං වා හෝති, රාජවත්ථුනිස්සිතං වා හෝති, හත්ථිසාලානිස්සිතං වා හෝති, අස්සසාලානිස්සිතං වා හෝති, බන්ධනාගාරනිස්සිතං වා හෝති, පානාගාරනිස්සිතං වා හෝති, සූනනිස්සිතං වා හෝති, රච්ඡානිස්සිතං වා හෝති, චච්චරනිස්සිතං වා හෝති, සභානිස්සිතං වා හෝති, සංසරණනිස්සිතං වා හෝති. ඒතං සාරම්භං නාම.
</Paragraph>

<Paragraph number="1454" book="para">
<Emphasis>අපරික්කමනං</Emphasis> නාම න සක්කා හෝති යථායුත්තේන සකටේන අනුපරිගන්තුං සමන්තා නිස්සේණියා අනුපරිගන්තුං. ඒතං අපරික්කමනං නාම.
</Paragraph>

<Paragraph number="1455" book="para">
<Emphasis>අනාරම්භං</Emphasis> නාම න කිපිල්ලිකානං වා ආසයෝ හෝති, න උපචිකානං වා ආසයෝ හෝති, න උන්දූරානං වා ආසයෝ හෝති, න අහීනං වා ආසයෝ හෝති, න විච්ඡිකානං වා ආසයෝ හෝති, න සතපදීනං වා ආසයෝ හෝති …පේ…  න සංසරණනිස්සිතං වා හෝති. ඒතං අනාරම්භං නාම.
</Paragraph>

<Paragraph number="1456" book="para">
<Emphasis>සපරික්කමනං</Emphasis> නාම සක්කා හෝති යථායුත්තේන සකටේන අනුපරිගන්තුං, සමන්තා නිස්සේණියා අනුපරිගන්තුං. ඒතං සපරික්කමනං නාම.
</Paragraph>

<Paragraph number="1457" book="para">
<Emphasis>සඤ්ඤාචිකා</Emphasis> නාම සයං යාචිත්වා පුරිසම්පි පුරිසත්ථකරම්පි …පේ…  මත්තිකම්පි.
</Paragraph>

<Paragraph number="1458" book="para">
<Emphasis>කුටි</Emphasis> නාම උල්ලිත්තා වා හෝති අවලිත්තා වා උල්ලිත්තාවලිත්තා වා.
</Paragraph>

<Paragraph number="1459" book="para">
<Emphasis>කාරේය්‍යා</Emphasis>ති කරෝති වා කාරාපේති වා.
</Paragraph>

<Paragraph number="1460" book="para">
<Emphasis>භික්ඛූ වා අනභිනේය්‍ය, වත්ථුදේසනාය පමාණං වා අතික්කාමේය්‍යා</Emphasis>ති ඤත්තිදුතියේන කම්මේන කුටිවත්ථුං න දේසාපේත්වා, ආයාමතෝ වා විත්ථාරතෝ වා අන්තමසෝ කේසග්ගමත්තම්පි අතික්කාමේත්වා කරෝති වා කාරාපේති වා, පයෝගේ දුක්කටං. ඒකං පිණ්ඩං අනාගතේ ආපත්ති ථුල්ලච්චයස්ස. තස්මිං පිණ්ඩේ ආගතේ ආපත්ති සංඝාදිසේසස්ස.
</Paragraph>

<Paragraph number="1461" book="para">
<Emphasis>සංඝාදිසේසෝ</Emphasis>ති …පේ…  තේනපි වුච්චති “සංඝාදිසේසෝ”ති.
</Paragraph>

</Division>
<Division number="354" book="para">

<Paragraph number="1462" book="para">
භික්ඛු කුටිං කරෝති අදේසිතවත්ථුකං සාරම්භං අපරික්කමනං, ආපත්ති සංඝාදිසේසේන ද්වින්නං දුක්කටානං. භික්ඛු කුටිං කරෝති අදේසිතවත්ථුකං සාරම්භං සපරික්කමනං, ආපත්ති සංඝාදිසේසේන දුක්කටස්ස. භික්ඛු කුටිං කරෝති අදේසිතවත්ථුකං අනාරම්භං අපරික්කමනං, ආපත්ති සංඝාදිසේසේන දුක්කටස්ස. භික්ඛු කුටිං කරෝති අදේසිතවත්ථුකං අනාරම්භං සපරික්කමනං, ආපත්ති සංඝාදිසේසස්ස.
</Paragraph>

</Division>
<Division number="355" book="para">

<Paragraph number="1463" book="para">
භික්ඛු කුටිං කරෝති දේසිතවත්ථුකං සාරම්භං අපරික්කමනං, ආපත්ති ද්වින්නං දුක්කටානං. භික්ඛු කුටිං කරෝති දේසිතවත්ථුකං සාරම්භං සපරික්කමනං, ආපත්ති දුක්කටස්ස. භික්ඛු කුටිං කරෝති දේසිතවත්ථුකං අනාරම්භං අපරික්කමනං, ආපත්ති දුක්කටස්ස. භික්ඛු කුටිං කරෝති දේසිතවත්ථුකං අනාරම්භං සපරික්කමනං, අනාපත්ති.
</Paragraph>

<Paragraph number="1464" book="para">
භික්ඛු කුටිං කරෝති පමාණාතික්කන්තං සාරම්භං අපරික්කමනං, ආපත්ති සංඝාදිසේසේන ද්වින්නං දුක්කටානං. භික්ඛු කුටිං කරෝති පමාණාතික්කන්තං සාරම්භං සපරික්කමනං, ආපත්ති සංඝාදිසේසේන දුක්කටස්ස. භික්ඛු කුටිං කරෝති පමාණාතික්කන්තං අනාරම්භං අපරික්කමනං, ආපත්ති සංඝාදිසේසේන දුක්කටස්ස. භික්ඛු කුටිං කරෝති පමාණාතික්කන්තං අනාරම්භං සපරික්කමනං, ආපත්ති සංඝාදිසේසස්ස.
</Paragraph>

<Paragraph number="1465" book="para">
භික්ඛු කුටිං කරෝති පමාණිකං සාරම්භං අපරික්කමනං, ආපත්ති ද්වින්නං දුක්කටානං. භික්ඛු කුටිං කරෝති පමාණිකං සාරම්භං සපරික්කමනං, ආපත්ති දුක්කටස්ස. භික්ඛු කුටිං කරෝති පමාණිකං අනාරම්භං අපරික්කමනං, ආපත්ති දුක්කටස්ස. භික්ඛු කුටිං කරෝති පමාණිකං අනාරම්භං සපරික්කමනං, අනාපත්ති.
</Paragraph>

<Paragraph number="1466" book="para">
භික්ඛු කුටිං කරෝති අදේසිතවත්ථුකං පමාණාතික්කන්තං සාරම්භං අපරික්කමනං, ආපත්ති ද්වින්නං සංඝාදිසේසේන ද්වින්නං දුක්කටානං. භික්ඛු කුටිං කරෝති අදේසිතවත්ථුකං පමාණාතික්කන්තං සාරම්භං සපරික්කමනං, ආපත්ති ද්වින්නං සංඝාදිසේසේන දුක්කටස්ස. භික්ඛු කුටිං කරෝති අදේසිතවත්ථුකං පමාණාතික්කන්තං අනාරම්භං අපරික්කමනං, ආපත්ති ද්වින්නං සංඝාදිසේසේන දුක්කටස්ස. භික්ඛු කුටිං කරෝති අදේසිතවත්ථුකං පමාණාතික්කන්තං අනාරම්භං සපරික්කමනං, ආපත්ති ද්වින්නං සංඝාදිසේසානං.
</Paragraph>

<Paragraph number="1467" book="para">
භික්ඛු කුටිං කරෝති දේසිතවත්ථුකං පමාණිකං සාරම්භං අපරික්කමනං, ආපත්ති ද්වින්නං දුක්කටානං. භික්ඛු කුටිං කරෝති දේසිතවත්ථුකං පමාණිකං සාරම්භං සපරික්කමනං, ආපත්ති දුක්කටස්ස. භික්ඛු කුටිං කරෝති දේසිතවත්ථුකං පමාණිකං අනාරම්භං අපරික්කමනං, ආපත්ති දුක්කටස්ස. භික්ඛු කුටිං කරෝති දේසිතවත්ථුකං පමාණිකං අනාරම්භං සපරික්කමනං, අනාපත්ති.
</Paragraph>

</Division>
<Division number="356" book="para">

<Paragraph number="1468" book="para">
භික්ඛු සමාදිසති—  “කුටිං මේ කරෝථා”ති. තස්ස කුටිං කරෝන්ති අදේසිතවත්ථුකං සාරම්භං අපරික්කමනං, ආපත්ති සංඝාදිසේසේන ද්වින්නං දුක්කටානං …පේ…  සාරම්භං සපරික්කමනං, ආපත්ති සංඝාදිසේසේන දුක්කටස්ස …පේ…  අනාරම්භං අපරික්කමනං, ආපත්ති සංඝාදිසේසේන දුක්කටස්ස …පේ…  අනාරම්භං සපරික්කමනං, ආපත්ති සංඝාදිසේසස්ස.
</Paragraph>

<Paragraph number="1469" book="para">
භික්ඛු සමාදිසති—  “කුටිං මේ කරෝථා”ති. තස්ස කුටිං කරෝන්ති දේසිතවත්ථුකං සාරම්භං අපරික්කමනං, ආපත්ති ද්වින්නං දුක්කටානං …පේ…  සාරම්භං සපරික්කමනං, ආපත්ති දුක්කටස්ස …පේ…  අනාරම්භං අපරික්කමනං, ආපත්ති දුක්කටස්ස …පේ…  අනාරම්භං සපරික්කමනං, අනාපත්ති.
</Paragraph>

<Paragraph number="1470" book="para">
භික්ඛු සමාදිසති—  “කුටිං මේ කරෝථා”ති. තස්ස කුටිං කරෝන්ති පමාණාතික්කන්තං සාරම්භං අපරික්කමනං, ආපත්ති සංඝාදිසේසේන ද්වින්නං දුක්කටානං …පේ…  සාරම්භං සපරික්කමනං, ආපත්ති සංඝාදිසේසේන දුක්කටස්ස …පේ…  අනාරම්භං අපරික්කමනං, ආපත්ති සංඝාදිසේසේන දුක්කටස්ස …පේ…  අනාරම්භං සපරික්කමනං, ආපත්ති සංඝාදිසේසස්ස.
</Paragraph>

<Paragraph number="1471" book="para">
භික්ඛු සමාදිසති—  “කුටිං මේ කරෝථා”ති. තස්ස කුටිං කරෝන්ති පමාණිකං සාරම්භං අපරික්කමනං, ආපත්ති ද්වින්නං දුක්කටානං …පේ…  සාරම්භං සපරික්කමනං, ආපත්ති දුක්කටස්ස …පේ…  අනාරම්භං අපරික්කමනං, ආපත්ති දුක්කටස්ස …පේ…  අනාරම්භං සපරික්කමනං, අනාපත්ති.
</Paragraph>

<Paragraph number="1472" book="para">
භික්ඛු සමාදිසති—  “කුටිං මේ කරෝථා”ති. තස්ස කුටිං කරෝන්ති අදේසිතවත්ථුකං පමාණාතික්කන්තං සාරම්භං අපරික්කමනං, ආපත්ති ද්වින්නං සංඝාදිසේසේන ද්වින්නං දුක්කටානං …පේ…  සාරම්භං සපරික්කමනං, ආපත්ති ද්වින්නං සංඝාදිසේසේන දුක්කටස්ස …පේ…  අනාරම්භං අපරික්කමනං, ආපත්ති ද්වින්නං සංඝාදිසේසේන දුක්කටස්ස …පේ…  අනාරම්භං සපරික්කමනං, ආපත්ති ද්වින්නං සංඝාදිසේසානං.
</Paragraph>

<Paragraph number="1473" book="para">
භික්ඛු සමාදිසති—  “කුටිං මේ කරෝථා”ති. තස්ස කුටිං කරෝන්ති දේසිතවත්ථුකං පමාණිකං සාරම්භං අපරික්කමනං, ආපත්ති ද්වින්නං දුක්කටානං …පේ…  සාරම්භං සපරික්කමනං, ආපත්ති දුක්කටස්ස …පේ…  අනාරම්භං අපරික්කමනං, ආපත්ති දුක්කටස්ස …පේ…  අනාරම්භං සපරික්කමනං, අනාපත්ති.
</Paragraph>

</Division>
<Division number="357" book="para">

<Paragraph number="1474" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. න ච සමාදිසති—  “දේසිතවත්ථුකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති අදේසිතවත්ථුකං සාරම්භං අපරික්කමනං, ආපත්ති සංඝාදිසේසේන ද්වින්නං දුක්කටානං …පේ…  සාරම්භං සපරික්කමනං, ආපත්ති සංඝාදිසේසේන දුක්කටස්ස …පේ…  අනාරම්භං අපරික්කමනං, ආපත්ති සංඝාදිසේසේන දුක්කටස්ස …පේ…  අනාරම්භං සපරික්කමනං, ආපත්ති සංඝාදිසේසස්ස.
</Paragraph>

<Paragraph number="1475" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. න ච සමාදිසති—  “දේසිතවත්ථුකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති දේසිතවත්ථුකං සාරම්භං අපරික්කමනං, ආපත්ති ද්වින්නං දුක්කටානං …පේ…  සාරම්භං සපරික්කමනං, ආපත්ති දුක්කටස්ස …පේ…  අනාරම්භං අපරික්කමනං, ආපත්ති දුක්කටස්ස …පේ…  අනාරම්භං සපරික්කමනං, අනාපත්ති.
</Paragraph>

<Paragraph number="1476" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. න ච සමාදිසති—  “පමාණිකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති පමාණාතික්කන්තං සාරම්භං අපරික්කමනං, ආපත්ති සංඝාදිසේසේන ද්වින්නං දුක්කටානං …පේ…  සාරම්භං සපරික්කමනං, ආපත්ති සංඝාදිසේසේන දුක්කටස්ස …පේ…  අනාරම්භං අපරික්කමනං, ආපත්ති සංඝාදිසේසේන දුක්කටස්ස …පේ…  අනාරම්භං සපරික්කමනං, ආපත්ති සංඝාදිසේසස්ස.
</Paragraph>

<Paragraph number="1477" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. න ච සමාදිසති—  “පමාණිකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති පමාණිකං සාරම්භං අපරික්කමනං, ආපත්ති ද්වින්නං දුක්කටානං …පේ…  සාරම්භං සපරික්කමනං, ආපත්ති දුක්කටස්ස …පේ…  අනාරම්භං අපරික්කමනං, ආපත්ති දුක්කටස්ස …පේ…  අනාරම්භං සපරික්කමනං, අනාපත්ති.
</Paragraph>

<Paragraph number="1478" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. න ච සමාදිසති—  “දේසිතවත්ථුකා ච හෝතු පමාණිකා ච අනාරම්භා ච සපරික්කමනා චා”ති. තස්ස කුටිං කරෝන්ති අදේසිතවත්ථුකං පමාණාතික්කන්තං සාරම්භං අපරික්කමනං, ආපත්ති ද්වින්නං සංඝාදිසේසේන ද්වින්නං දුක්කටානං …පේ…  සාරම්භං සපරික්කමනං, ආපත්ති ද්වින්නං සංඝාදිසේසේන දුක්කටස්ස …පේ…  අනාරම්භං අපරික්කමනං, ආපත්ති ද්වින්නං සංඝාදිසේසේන දුක්කටස්ස …පේ…  අනාරම්භං සපරික්කමනං, ආපත්ති ද්වින්නං සංඝාදිසේසානං.
</Paragraph>

<Paragraph number="1479" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. න ච සමාදිසති—  “දේසිතවත්ථුකා ච හෝතු පමාණිකා ච අනාරම්භා ච සපරික්කමනා චා”ති. තස්ස කුටිං කරෝන්ති දේසිතවත්ථුකං පමාණිකං සාරම්භං අපරික්කමනං, ආපත්ති ද්වින්නං දුක්කටානං …පේ…  සාරම්භං සපරික්කමනං, ආපත්ති දුක්කටස්ස …පේ…  අනාරම්භං අපරික්කමනං, ආපත්ති දුක්කටස්ස …පේ…  අනාරම්භං සපරික්කමනං, අනාපත්ති.
</Paragraph>

</Division>
<Division number="358" book="para">

<Paragraph number="1480" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති අදේසිතවත්ථුකං සාරම්භං අපරික්කමනං. සෝ සුණාති—  “කුටි කිර මේ කයිරති අදේසිතවත්ථුකා සාරම්භා අපරික්කමනා”ති. තේන භික්ඛුනා සාමං වා ගන්තබ්බං දූතෝ වා පාහේතබ්බෝ—  “දේසිතවත්ථුකා ච හෝතු අනාරම්භා ච සපරික්කමනා චා”ති. නෝ චේ සාමං වා ගච්ඡේය්‍ය දූතං වා පහිණේය්‍ය, ආපත්ති දුක්කටස්ස.
</Paragraph>

<Paragraph number="1481" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති අදේසිතවත්ථුකං සාරම්භං සපරික්කමනං. සෝ සුණාති—  “කුටි කිර මේ කයිරති අදේසිතවත්ථුකා සාරම්භා සපරික්කමනා”ති. තේන භික්ඛුනා සාමං වා ගන්තබ්බං දූතෝ වා පාහේතබ්බෝ—  “දේසිතවත්ථුකා ච හෝතු අනාරම්භා චා”ති. නෝ චේ සාමං වා ගච්ඡේය්‍ය දූතං වා පහිණේය්‍ය, ආපත්ති දුක්කටස්ස.
</Paragraph>

<Paragraph number="1482" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති අදේසිතවත්ථුකං අනාරම්භං අපරික්කමනං. සෝ සුණාති—  “කුටි කිර මේ කයිරති අදේසිතවත්ථුකා අනාරම්භා අපරික්කමනා”ති. තේන භික්ඛුනා සාමං වා ගන්තබ්බං දූතෝ වා පාහේතබ්බෝ—  “දේසිතවත්ථුකා ච හෝතු සපරික්කමනා චා”ති. නෝ චේ සාමං වා ගච්ඡේය්‍ය දූතං වා පහිණේය්‍ය, ආපත්ති දුක්කටස්ස.
</Paragraph>

<Paragraph number="1483" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති අදේසිතවත්ථුකං අනාරම්භං සපරික්කමනං. සෝ සුණාති—  “කුටි කිර මේ කයිරති අදේසිතවත්ථුකා අනාරම්භා සපරික්කමනා”ති. තේන භික්ඛුනා සාමං වා ගන්තබ්බං දූතෝ වා පාහේතබ්බෝ—  “දේසිතවත්ථුකා හෝතූ”ති. නෝ චේ සාමං වා ගච්ඡේය්‍ය දූතං වා පහිණේය්‍ය, ආපත්ති දුක්කටස්ස.
</Paragraph>

<Paragraph number="1484" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති දේසිතවත්ථුකං සාරම්භං අපරික්කමනං. සෝ සුණාති—  “කුටි කිර මේ කයිරති දේසිතවත්ථුකා සාරම්භා අපරික්කමනා”ති. තේන භික්ඛුනා සාමං වා ගන්තබ්බං දූතෝ වා පාහේතබ්බෝ—  “අනාරම්භා ච හෝතු සපරික්කමනා චා”ති. නෝ චේ සාමං වා ගච්ඡේය්‍ය දූතං වා පහිණේය්‍ය, ආපත්ති දුක්කටස්ස.
</Paragraph>

<Paragraph number="1485" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති දේසිතවත්ථුකං සාරම්භං සපරික්කමනං. සෝ සුණාති—  “කුටි කිර මේ කයිරති දේසිතවත්ථුකා සාරම්භා සපරික්කමනා”ති. තේන භික්ඛුනා සාමං වා ගන්තබ්බං දූතෝ වා පාහේතබ්බෝ—  “අනාරම්භා හෝතූ”ති. නෝ චේ සාමං වා ගච්ඡේය්‍ය දූතං වා පහිණේය්‍ය, ආපත්ති දුක්කටස්ස.
</Paragraph>

<Paragraph number="1486" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති දේසිතවත්ථුකං අනාරම්භං අපරික්කමනං. සෝ සුණාති—  “කුටි කිර මේ කයිරති දේසිතවත්ථුකා අනාරම්භා අපරික්කමනා”ති. තේන භික්ඛුනා සාමං වා ගන්තබ්බං දූතෝ වා පාහේතබ්බෝ—  “සපරික්කමනා හෝතූ”ති. නෝ චේ සාමං වා ගච්ඡේය්‍ය දූතං වා පහිණේය්‍ය, ආපත්ති දුක්කටස්ස.
</Paragraph>

<Paragraph number="1487" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති දේසිතවත්ථුකං අනාරම්භං සපරික්කමනං, අනාපත්ති.
</Paragraph>

</Division>
<Division number="359" book="para">

<Paragraph number="1488" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “පමාණිකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති පමාණාතික්කන්තං සාරම්භං අපරික්කමනං. සෝ සුණාති—  “කුටි කිර මේ කයිරති පමාණාතික්කන්තා සාරම්භා අපරික්කමනා”ති. තේන භික්ඛුනා සාමං වා ගන්තබ්බං දූතෝ වා පාහේතබ්බෝ—  “පමාණිකා ච හෝතු අනාරම්භා ච සපරික්කමනා චා”ති …පේ…  “පමාණිකා ච හෝතු අනාරම්භා චා”ති …පේ…  “පමාණිකා ච හෝතු සපරික්කමනා චා”ති …පේ…  “පමාණිකා හෝතූ”ති. නෝ චේ සාමං වා ගච්ඡේය්‍ය දූතං වා පහිණේය්‍ය, ආපත්ති දුක්කටස්ස.
</Paragraph>

<Paragraph number="1489" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “පමාණිකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති පමාණිකං සාරම්භං අපරික්කමනං. සෝ සුණාති—  “කුටි කිර මේ කයිරති පමාණිකා සාරම්භා අපරික්කමනා”ති. තේන භික්ඛුනා සාමං වා ගන්තබ්බං දූතෝ වා පාහේතබ්බෝ—  “අනාරම්භා ච හෝතු සපරික්කමනා චා”ති …පේ…  “අනාරම්භා හෝතූ”ති …පේ…  “සපරික්කමනා හෝතූ”ති …පේ…  අනාපත්ති.
</Paragraph>

</Division>
<Division number="360" book="para">

<Paragraph number="1490" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු පමාණිකා ච අනාරම්භා ච සපරික්කමනා චා”ති. තස්ස කුටිං කරෝන්ති අදේසිතවත්ථුකං පමාණාතික්කන්තං සාරම්භං අපරික්කමනං. සෝ සුණාති—  “කුටි කිර මේ කයිරති අදේසිතවත්ථුකා පමාණාතික්කන්තා සාරම්භා අපරික්කමනා”ති. තේන භික්ඛුනා සාමං වා ගන්තබ්බං දූතෝ වා පාහේතබ්බෝ—  “දේසිතවත්ථුකා ච හෝතු පමාණිකා ච අනාරම්භා ච සපරික්කමනා චා”ති …පේ…  “දේසිතවත්ථුකා ච හෝතු පමාණිකා ච අනාරම්භා චා”ති …පේ…  “දේසිතවත්ථුකා ච හෝතු පමාණිකා ච සපරික්කමනා චා”ති …පේ…  “දේසිතවත්ථුකා ච හෝතු පමාණිකා චා”ති. නෝ චේ සාමං වා ගච්ඡේය්‍ය දූතං වා පහිණේය්‍ය, ආපත්ති දුක්කටස්ස.
</Paragraph>

<Paragraph number="1491" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු පමාණිකා ච අනාරම්භා ච සපරික්කමනා චා”ති. තස්ස කුටිං කරෝන්ති දේසිතවත්ථුකං පමාණිකං සාරම්භං අපරික්කමනං. සෝ සුණාති—  “කුටි කිර මේ කයිරති දේසිතවත්ථුකා පමාණිකා සාරම්භා අපරික්කමනා”ති. තේන භික්ඛුනා සාමං වා ගන්තබ්බං දූතෝ වා පාහේතබ්බෝ—  “අනාරම්භා ච හෝතු සපරික්කමනා චා”ති …පේ…  “අනාරම්භා හෝතූ”ති …පේ…  “සපරික්කමනා හෝතූ”ති …පේ…  අනාපත්ති.
</Paragraph>

<Paragraph number="1492" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති අදේසිතවත්ථුකං සාරම්භං අපරික්කමනං, ආපත්ති කාරුකානං තිණ්ණං දුක්කටානං …පේ…  සාරම්භං සපරික්කමනං, ආපත්ති කාරුකානං ද්වින්නං දුක්කටානං …පේ…  අනාරම්භං අපරික්කමනං, ආපත්ති කාරුකානං ද්වින්නං දුක්කටානං …පේ…  අනාරම්භං සපරික්කමනං, ආපත්ති කාරුකානං දුක්කටස්ස.
</Paragraph>

<Paragraph number="1493" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති දේසිතවත්ථුකං සාරම්භං අපරික්කමනං, ආපත්ති කාරුකානං ද්වින්නං දුක්කටානං …පේ…  සාරම්භං සපරික්කමනං, ආපත්ති කාරුකානං දුක්කටස්ස …පේ…  අනාරම්භං අපරික්කමනං, ආපත්ති කාරුකානං දුක්කටස්ස …පේ…  අනාරම්භං සපරික්කමනං, අනාපත්ති.
</Paragraph>

<Paragraph number="1494" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “පමාණිකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති පමාණාතික්කන්තං සාරම්භං අපරික්කමනං, ආපත්ති කාරුකානං තිණ්ණං දුක්කටානං …පේ…  සාරම්භං සපරික්කමනං, ආපත්ති කාරුකානං ද්වින්නං දුක්කටානං …පේ…  අනාරම්භං අපරික්කමනං, ආපත්ති කාරුකානං ද්වින්නං දුක්කටානං …පේ…  අනාරම්භං සපරික්කමනං, ආපත්ති කාරුකානං දුක්කටස්ස.
</Paragraph>

<Paragraph number="1495" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “පමාණිකා ච හෝතු අනාරම්භා ච සපරික්කමනා චා”ති. තස්ස කුටිං කරෝන්ති පමාණිකං සාරම්භං අපරික්කමනං, ආපත්ති කාරුකානං ද්වින්නං දුක්කටානං …පේ…  සාරම්භං සපරික්කමනං, ආපත්ති කාරුකානං දුක්කටස්ස …පේ…  අනාරම්භං අපරික්කමනං, ආපත්ති කාරුකානං දුක්කටස්ස …පේ…  අනාරම්භං සපරික්කමනං, අනාපත්ති.
</Paragraph>

<Paragraph number="1496" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු පමාණිකා ච අනාරම්භා ච සපරික්කමනා චා”ති. තස්ස කුටිං කරෝන්ති අදේසිතවත්ථුකං පමාණාතික්කන්තං සාරම්භං අපරික්කමනං, ආපත්ති කාරුකානං චතුන්නං දුක්කටානං …පේ…  සාරම්භං සපරික්කමනං, ආපත්ති කාරුකානං තිණ්ණං දුක්කටානං …පේ…  අනාරම්භං අපරික්කමනං, ආපත්ති කාරුකානං තිණ්ණං දුක්කටානං …පේ…  අනාරම්භං සපරික්කමනං, ආපත්ති කාරුකානං ද්වින්නං දුක්කටානං.
</Paragraph>

<Paragraph number="1497" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. සමාදිසති ච—  “දේසිතවත්ථුකා ච හෝතු පමාණිකා ච අනාරම්භා ච සපරික්කමනා චා”ති. තස්ස කුටිං කරෝන්ති දේසිතවත්ථුකං පමාණිකං සාරම්භං අපරික්කමනං, ආපත්ති කාරුකානං ද්වින්නං දුක්කටානං …පේ…  සාරම්භං සපරික්කමනං, ආපත්ති කාරුකානං දුක්කටස්ස …පේ…  අනාරම්භං අපරික්කමනං, ආපත්ති කාරුකානං දුක්කටස්ස …පේ…  අනාරම්භං සපරික්කමනං, අනාපත්ති.
</Paragraph>

</Division>
<Division number="361" book="para">

<Paragraph number="1498" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. තස්ස කුටිං කරෝන්ති අදේසිතවත්ථුකං සාරම්භං අපරික්කමනං. සෝ චේ විප්පකතේ ආගච්ඡති, තේන භික්ඛුනා සා කුටි අඤ්ඤස්ස වා දාතබ්බා භින්දිත්වා වා පුන කාතබ්බා. නෝ චේ අඤ්ඤස්ස වා දදේය්‍ය භින්දිත්වා වා පුන කාරේය්‍ය, ආපත්ති සංඝාදිසේසේන ද්වින්නං දුක්කටානං.
</Paragraph>

<Paragraph number="1499" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. තස්ස කුටිං කරෝන්ති අදේසිතවත්ථුකං සාරම්භං සපරික්කමනං. සෝ චේ විප්පකතේ ආගච්ඡති, තේන භික්ඛුනා සා කුටි අඤ්ඤස්ස වා දාතබ්බා භින්දිත්වා වා පුන කාතබ්බා. නෝ චේ අඤ්ඤස්ස වා දදේය්‍ය භින්දිත්වා වා පුන කාරේය්‍ය, ආපත්ති සංඝාදිසේසේන දුක්කටස්ස …පේ…  අනාරම්භං අපරික්කමනං …පේ…  ආපත්ති සංඝාදිසේසේන දුක්කටස්ස …පේ…  අනාරම්භං සපරික්කමනං …පේ…  ආපත්ති සංඝාදිසේසස්ස.
</Paragraph>

<Paragraph number="1500" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. තස්ස කුටිං කරෝන්ති දේසිතවත්ථුකං සාරම්භං අපරික්කමනං. සෝ චේ විප්පකතේ ආගච්ඡති, තේන භික්ඛුනා සා කුටි අඤ්ඤස්ස වා දාතබ්බා භින්දිත්වා වා පුන කාතබ්බා. නෝ චේ අඤ්ඤස්ස වා දදේය්‍ය භින්දිත්වා වා පුන කාරේය්‍ය, ආපත්ති ද්වින්නං දුක්කටානං …පේ…  සාරම්භං සපරික්කමනං, ආපත්ති දුක්කටස්ස …පේ…  අනාරම්භං අපරික්කමනං, ආපත්ති දුක්කටස්ස …පේ…  අනාරම්භං සපරික්කමනං, අනාපත්ති.
</Paragraph>

</Division>
<Division number="362" book="para">

<Paragraph number="1501" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. තස්ස කුටිං කරෝන්ති පමාණාතික්කන්තං සාරම්භං අපරික්කමනං. සෝ චේ විප්පකතේ ආගච්ඡති, තේන භික්ඛුනා සා කුටි අඤ්ඤස්ස වා දාතබ්බා භින්දිත්වා වා පුන කාතබ්බා. නෝ චේ අඤ්ඤස්ස වා දදේය්‍ය භින්දිත්වා වා පුන කාරේය්‍ය, ආපත්ති සංඝාදිසේසේන ද්වින්නං දුක්කටානං …පේ…  සාරම්භං සපරික්කමනං, ආපත්ති සංඝාදිසේසේන දුක්කටස්ස …පේ…  අනාරම්භං අපරික්කමනං, ආපත්ති සංඝාදිසේසේන දුක්කටස්ස …පේ…  අනාරම්භං සපරික්කමනං, ආපත්ති සංඝාදිසේසස්ස.
</Paragraph>

<Paragraph number="1502" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. තස්ස කුටිං කරෝන්ති පමාණිකං සාරම්භං අපරික්කමනං. සෝ චේ විප්පකතේ ආගච්ඡති, තේන භික්ඛුනා සා කුටි අඤ්ඤස්ස වා දාතබ්බා භින්දිත්වා වා පුන කාතබ්බා. නෝ චේ අඤ්ඤස්ස වා දදේය්‍ය භින්දිත්වා වා පුන කාරේය්‍ය, ආපත්ති ද්වින්නං දුක්කටානං …පේ…  සාරම්භං සපරික්කමනං, ආපත්ති දුක්කටස්ස …පේ…  අනාරම්භං අපරික්කමනං, ආපත්ති දුක්කටස්ස …පේ…  අනාරම්භං සපරික්කමනං, අනාපත්ති.
</Paragraph>

<Paragraph number="1503" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. තස්ස කුටිං කරෝන්ති අදේසිතවත්ථුකං පමාණාතික්කන්තං සාරම්භං අපරික්කමනං. සෝ චේ විප්පකතේ ආගච්ඡති, තේන භික්ඛුනා සා කුටි අඤ්ඤස්ස වා දාතබ්බා භින්දිත්වා වා පුන කාතබ්බා. නෝ චේ අඤ්ඤස්ස වා දදේය්‍ය භින්දිත්වා වා පුන කාරේය්‍ය, ආපත්ති ද්වින්නං සංඝාදිසේසේන ද්වින්නං දුක්කටානං …පේ…  සාරම්භං සපරික්කමනං, ආපත්ති ද්වින්නං සංඝාදිසේසේන දුක්කටස්ස …පේ…  අනාරම්භං අපරික්කමනං, ආපත්ති ද්වින්නං සංඝාදිසේසේන දුක්කටස්ස …පේ…  අනාරම්භං සපරික්කමනං, ආපත්ති ද්වින්නං සංඝාදිසේසානං.
</Paragraph>

<Paragraph number="1504" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. තස්ස කුටිං කරෝන්ති දේසිතවත්ථුකං පමාණිකං සාරම්භං අපරික්කමනං. සෝ චේ විප්පකතේ ආගච්ඡති, තේන භික්ඛුනා සා කුටි අඤ්ඤස්ස වා දාතබ්බා භින්දිත්වා වා පුන කාතබ්බා. නෝ චේ අඤ්ඤස්ස වා දදේය්‍ය භින්දිත්වා වා පුන කාරේය්‍ය, ආපත්ති ද්වින්නං දුක්කටානං …පේ…  සාරම්භං සපරික්කමනං, ආපත්ති දුක්කටස්ස …පේ…  අනාරම්භං අපරික්කමනං, ආපත්ති දුක්කටස්ස.
</Paragraph>

<Paragraph number="1505" book="para">
භික්ඛු සමාදිසිත්වා පක්කමති—  “කුටිං මේ කරෝථා”ති. තස්ස කුටිං කරෝන්ති දේසිතවත්ථුකං පමාණිකං අනාරම්භං සපරික්කමනං, අනාපත්ති.
</Paragraph>

</Division>
<Division number="363" book="para">

<Paragraph number="1506" book="para">
අත්තනා විප්පකතං අත්තනා පරියෝසාපේති, ආපත්ති සංඝාදිසේසස්ස.
</Paragraph>

<Paragraph number="1507" book="para">
අත්තනා විප්පකතං පරේහි පරියෝසාපේති, ආපත්ති සංඝාදිසේසස්ස.
</Paragraph>

<Paragraph number="1508" book="para">
පරේහි විප්පකතං අත්තනා පරියෝසාපේති, ආපත්ති සංඝාදිසේසස්ස.
</Paragraph>

<Paragraph number="1509" book="para">
පරේහි විප්පකතං පරේහි පරියෝසාපේති, ආපත්ති සංඝාදිසේසස්ස.
</Paragraph>

</Division>
<Division number="364" book="para">

<Paragraph number="1510" book="para">
අනාපත්ති—  ලේණේ ගුහාය තිණකුටිකාය අඤ්ඤස්සත්ථාය වාසාගාරං ඨපේත්වා සබ්බත්ථ, අනාපත්ති උම්මත්තකස්ස ආදිකම්මිකස්සාති.

</Paragraph>
</Division>

<Paragraph number="1511" type="center" book="para">
කුටිකාරසික්ඛාපදං නිට්ඨිතං ඡට්ඨං.
</Paragraph>