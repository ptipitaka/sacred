---
title: "1.2.5 සඤ්චරිත්තසික්ඛාපද"
tableOfContents: false
sidebar:
  order: 9
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="296" book="para">

<Paragraph number="1220" book="para">
තේන සමයේන බුද්ධෝ භගවා සාවත්ථියං විහරති ජේතවනේ අනාථපිණ්ඩිකස්ස ආරාමේ. තේන ඛෝ පන සමයේන ආයස්මා උදායී සාවත්ථියං කුලූපකෝ හෝති. බහුකානි කුලානි උපසඞ්කමති. යත්ථ පස්සති කුමාරකං වා අපජාපතිකං, කුමාරිකං වා අපතිකං, කුමාරකස්ස මාතාපිතූනං සන්තිකේ කුමාරිකාය වණ්ණං භණති—  “අමුකස්ස කුලස්ස කුමාරිකා අභිරූපා දස්සනීයා පාසාදිකා පණ්ඩිතා බ්‍යත්තා මේධාවිනී දක්ඛා අනලසා. ඡන්නා සා කුමාරිකා ඉමස්ස කුමාරකස්සා”ති. තේ ඒවං වදන්ති—  “ඒතේ ඛෝ, භන්තේ, අම්හේ න ජානන්ති—  ‘කේ වා ඉමේ කස්ස වා’ති. සචේ, භන්තේ, අය්‍යෝ දාපේය්‍ය ආනේය්‍යාම මයං තං කුමාරිකං ඉමස්ස කුමාරකස්සා”ති. කුමාරිකාය මාතාපිතූනං සන්තිකේ කුමාරකස්ස වණ්ණං භණති—  “අමුකස්ස කුලස්ස කුමාරකෝ අභිරූපෝ දස්සනීයෝ පාසාදිකෝ පණ්ඩිතෝ බ්‍යත්තෝ මේධාවී දක්ඛෝ අනලසෝ. ඡන්නායං කුමාරිකා තස්ස කුමාරකස්සා”ති. තේ ඒවං වදන්ති—  “ඒතේ ඛෝ, භන්තේ, අම්හේ න ජානන්ති—  ‘කේ වා ඉමේ කස්ස වා’ති, කිස්මිං විය කුමාරිකාය වත්තුං. සචේ, භන්තේ, අය්‍යෝ යාචාපේය්‍ය දජ්ජේය්‍යාම මයං ඉමං කුමාරිකං තස්ස කුමාරකස්සා”ති. ඒතේනේව උපායේන ආවාහානිපි කාරාපේති, විවාහානිපි කාරාපේති, වාරේය්‍යානිපි කාරාපේති.



</Paragraph>

</Division>
<Division number="297" book="para">

<Paragraph number="1221" book="para">
තේන ඛෝ පන සමයේන අඤ්ඤතරිස්සා පුරාණගණකියා ධීතා අභිරූපා හෝති දස්සනීයා පාසාදිකා. තිරෝගාමකා ආජීවකසාවකා ආගන්ත්වා තං ගණකිං ඒතදවෝචුං—  “දේහාය්‍යේ, ඉමං කුමාරිකං අම්හාකං කුමාරකස්සා”ති. සා ඒවමාහ—  “අහං ඛ්වය්‍යෝ, තුම්හේ න ජානාමි—  ‘කේ වා ඉමේ කස්ස වා’ති. අයඤ්ච මේ ඒකධීතිකා, තිරෝගාමෝ ච ගන්තබ්බෝ, නාහං දස්සාමී”ති. මනුස්සා තේ ආජීවකසාවකේ ඒතදවෝචුං—  “කිස්ස තුම්හේ, අය්‍යෝ, ආගතත්ථා”ති? “ඉධ මයං, අය්‍යෝ, අමුකං නාම ගණකිං ධීතරං යාචිම්හා අම්හාකං කුමාරකස්ස. සා ඒවමාහ—  ‘අහං ඛ්වය්‍යෝ, තුම්හේ න ජානාමි—  කේ වා ඉමේ කස්ස වා’ති. අයඤ්ච මේ ඒකධීතිකා, තිරෝගාමෝ ච ගන්තබ්බෝ, නාහං දස්සාමී”ති. “කිස්ස තුම්හේ, අය්‍යෝ, තං ගණකිං ධීතරං යාචිත්ථ? නනු අය්‍යෝ උදායී වත්තබ්බෝ. අය්‍යෝ උදායී දාපේස්සතී”ති.



</Paragraph>

<Paragraph number="1222" book="para">
අථ ඛෝ තේ ආජීවකසාවකා යේනායස්මා උදායී තේනුපසඞ්කමිංසු; උපසඞ්කමිත්වා ආයස්මන්තං උදායිං ඒතදවෝචුං—  “ඉධ මයං, භන්තේ, අමුකං නාම ගණකිං ධීතරං යාචිම්හා අම්හාකං කුමාරකස්ස. සා ඒවමාහ—  ‘අහං ඛ්වය්‍යෝ, තුම්හේ න ජානාමි—  කේ වා ඉමේ කස්ස වාති. අයඤ්ච මේ ඒකධීතිකා, තිරෝගාමෝ ච ගන්තබ්බෝ, නාහං දස්සාමී’ති. සාධු, භන්තේ, අය්‍යෝ තං ගණකිං ධීතරං දාපේතු අම්හාකං කුමාරකස්සා”ති.



</Paragraph>

<Paragraph number="1223" book="para">
අථ ඛෝ ආයස්මා උදායී යේන සා ගණකී තේනුපසඞ්කමි; උපසඞ්කමිත්වා තං ගණකිං ඒතදවෝච—  “කිස්සිමේසං ධීතරං න දේසී”ති? “අහං ඛ්වය්‍ය, ඉමේ න ජානාමි—  ‘කේ වා ඉමේ කස්ස වා’ති. අයඤ්ච මේ ඒකධීතිකා, තිරෝගාමෝ ච ගන්තබ්බෝ, නාහං දස්සාමී”ති. “දේහිමේසං. අහං ඉමේ ජානාමී”ති. “සචේ, භන්තේ, අය්‍යෝ ජානාති, දස්සාමී”ති. අථ ඛෝ සා ගණකී තේසං ආජීවකසාවකානං ධීතරං අදාසි. අථ ඛෝ තේ ආජීවකසාවකා තං කුමාරිකං නේත්වා මාසංයේව සුණිසභෝගේන භුඤ්ජිංසු. තතෝ අපරේන දාසිභෝගේන භුඤ්ජන්ති.



</Paragraph>

<Paragraph number="1224" book="para">
අථ ඛෝ සා කුමාරිකා මාතුයා සන්තිකේ දූතං පාහේසි—  “අහඤ්හි දුග්ගතා දුක්ඛිතා, න සුඛං ලභාමි. මාසංයේව මං සුණිසභෝගේන භුඤ්ජිංසු. තතෝ අපරේන දාසිභෝගේන භුඤ්ජන්ති. ආගච්ඡතු මේ, මාතා, මං නේස්සතූ”ති. අථ ඛෝ සා ගණකී යේන තේ ආජීවකසාවකා තේනුපසඞ්කමි; උපසඞ්කමිත්වා තේ ආජීවකසාවකේ ඒතදවෝච—  “මාය්‍යෝ, ඉමං කුමාරිකං දාසිභෝගේන භුඤ්ජිත්ථ. සුණිසභෝගේන ඉමං කුමාරිකං භුඤ්ජථා”ති. තේ ඒවමාහංසු—  “නත්ථම්හාකං තයා සද්ධිං ආහාරූපහාරෝ, සමණේන සද්ධිං අම්හාකං ආහාරූපහාරෝ, ගච්ඡ ත්වං, න මයං තං ජානාමා”ති. අථ ඛෝ සා ගණකී තේහි ආජීවකසාවකේහි අපසාදිතා පුනදේව සාවත්ථිං පච්චාගඤ්ඡි.



</Paragraph>

<Paragraph number="1225" book="para">
දුතියම්පි ඛෝ සා කුමාරිකා මාතුයා සන්තිකේ දූතං පාහේසි—  “අහඤ්හි දුග්ගතා දුක්ඛිතා, න සුඛං ලභාමි. මාසංයේව මං සුණිසභෝගේන භුඤ්ජිංසු. තතෝ අපරේන දාසිභෝගේන භුඤ්ජන්ති. ආගච්ඡතු මේ, මාතා, මං නේස්සතූ”ති. අථ ඛෝ සා ගණකී යේනායස්මා උදායී තේනුපසඞ්කමි; උපසඞ්කමිත්වා ආයස්මන්තං උදායිං ඒතදවෝච—  “සා කිර, භන්තේ, කුමාරිකා දුග්ගතා දුක්ඛිතා, න සුඛං ලභති. මාසංයේව නං සුණිසභෝගේන භුඤ්ජිංසු. තතෝ අපරේන දාසිභෝගේන භුඤ්ජන්ති. වදේය්‍යාථ, භන්තේ—  ‘මාය්‍යෝ, ඉමං කුමාරිකං දාසිභෝගේන භුඤ්ජිත්ථ. සුණිසභෝගේන ඉමං කුමාරිකං භුඤ්ජථා’”ති.



</Paragraph>

<Paragraph number="1226" book="para">
අථ ඛෝ ආයස්මා උදායී යේන තේ ආජීවකසාවකා තේනුපසඞ්කමි; උපසඞ්කමිත්වා තේ ආජීවකසාවකේ ඒතදවෝච—  “මාය්‍යෝ, ඉමං කුමාරිකං දාසිභෝගේන භුජ්ජිත්ථ. සුණිසභෝගේන ඉමං කුමාරිකං භුඤ්ජථා”ති. තේ ඒවමාහංසු—  “නත්ථම්හාකං තයා සද්ධිං ආහාරූපහාරෝ, ගණකියා සද්ධිං අම්හාකං ආහාරූපහාරෝ. සමණේන භවිතබ්බං අබ්‍යාවටේන. සමණෝ අස්ස සුසමණෝ, ගච්ඡ ත්වං, න මයං තං ජානාමා”ති. අථ ඛෝ ආයස්මා උදායී තේහි ආජීවකසාවකේහි අපසාදිතෝ පුනදේව සාවත්ථිං පච්චාගඤ්ඡි.



</Paragraph>

<Paragraph number="1227" book="para">
තතියම්පි ඛෝ සා කුමාරිකා මාතුයා සන්තිකේ දූතං පාහේසි—  “අහඤ්හි දුග්ගතා දුක්ඛිතා, න සුඛං ලභාමි. මාසංයේව මං සුණිසභෝගේන භුඤ්ජිංසු. තතෝ අපරේන දාසිභෝගේන භුඤ්ජන්ති. ආගච්ඡතු මේ, මාතා, මං නේස්සතූ”ති. දුතියම්පි ඛෝ සා ගණකී යේනායස්මා උදායී තේනුපසඞ්කමි; උපසඞ්කමිත්වා ආයස්මන්තං උදායිං ඒතදවෝච—  “සා කිර, භන්තේ, කුමාරිකා දුග්ගතා දුක්ඛිතා, න සුඛං ලභති. මාසංයේව නං සුණිසභෝගේන භුඤ්ජිංසු. තතෝ අපරේන දාසිභෝගේන භුඤ්ජන්ති. වදේය්‍යාථ, භන්තේ—  ‘මාය්‍යෝ, ඉමං කුමාරිකං දාසිභෝගේන භුඤ්ජිත්ථ, සුණිසභෝගේන ඉමං කුමාරිකං භුඤ්ජථා’”ති. “පඨමම්පාහං තේහි ආජීවකසාවකේහි අපසාදිතෝ, ගච්ඡ ත්වං, නාහං ගමිස්සාමී”ති.



</Paragraph>

</Division>
<Division number="298" book="para">

<Paragraph number="1228" book="para">
අථ ඛෝ සා ගණකී උජ්ඣායති ඛිය්‍යති විපාචේති—  “ඒවං දුග්ගතෝ හෝතු අය්‍යෝ උදායී, ඒවං දුක්ඛිතෝ හෝතු අය්‍යෝ උදායී, ඒවං මා සුඛං ලභතු අය්‍යෝ උදායී, යථා මේ කුමාරිකා දුග්ගතා දුක්ඛිතා න සුඛං ලභති පාපිකාය සස්සුයා පාපකේන සසුරේන පාපකේන සාමිකේනා”ති.



</Paragraph>

<Paragraph number="1229" book="para">
සාපි ඛෝ කුමාරිකා උජ්ඣායති ඛිය්‍යති විපාචේති—  “ඒවං දුග්ගතෝ හෝතු අය්‍යෝ උදායී, ඒවං දුක්ඛිතෝ හෝතු අය්‍යෝ උදායී, ඒවං මා සුඛං ලභතු අය්‍යෝ උදායී, යථාහං දුග්ගතා දුක්ඛිතා න සුඛං ලභාමි පාපිකාය සස්සුයා පාපකේන සසුරේන පාපකේන සාමිකේනා”ති.



</Paragraph>

<Paragraph number="1230" book="para">
අඤ්ඤාපි ඉත්ථියෝ අසන්තුට්ඨා සස්සූහි වා සසුරේහි වා සාමිකේහි වා, තා ඒවං ඕයාචන්ති—  “ඒවං දුග්ගතෝ හෝතු අය්‍යෝ උදායී, ඒවං දුක්ඛිතෝ හෝතු අය්‍යෝ උදායී, ඒවං මා සුඛං ලභතු අය්‍යෝ උදායී, යථා මයං දුග්ගතා දුක්ඛිතා න සුඛං ලභාම පාපිකාහි සස්සූහි පාපකේහි සසුරේහි පාපකේහි සාමිකේහී”ති.



</Paragraph>

<Paragraph number="1231" book="para">
යා පන තා ඉත්ථියෝ සන්තුට්ඨා සස්සූහි වා සසුරේහි වා සාමිකේහි වා තා ඒවං ආයාචන්ති—  “ඒවං සුඛිතෝ හෝතු අය්‍යෝ උදායී, ඒවං සජ්ජිතෝ හෝතු අය්‍යෝ උදායී, ඒවං සුඛමේධෝ හෝතු අය්‍යෝ උදායී, යථා මයං සුඛිතා සජ්ජිතා සුඛමේධා භද්දිකාහි සස්සූහි භද්දකේහි සසුරේහි භද්දකේහි සාමිකේහී”ති.



</Paragraph>

<Paragraph number="1232" book="para">
අස්සෝසුං ඛෝ භික්ඛූ ඒකච්චානං ඉත්ථීනං ඕයාචන්තීනං ඒකච්චානං ඉත්ථීනං ආයාචන්තීනං. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ආයස්මා උදායී සඤ්චරිත්තං සමාපජ්ජිස්සතී”ති.



</Paragraph>

<Paragraph number="1233" book="para">
අථ ඛෝ තේ භික්ඛූ ආයස්මන්තං උදායිං අනේකපරියායේන විගරහිත්වා භගවතෝ ඒතමත්ථං ආරෝචේසුං. අථ ඛෝ භගවා ඒතස්මිං නිදානේ ඒතස්මිං පකරණේ භික්ඛුසංඝං සන්නිපාතාපේත්වා ආයස්මන්තං උදායිං පටිපුච්ඡි—  “සච්චං කිර ත්වං, උදායි, සඤ්චරිත්තං සමාපජ්ජසී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම ත්වං, මෝඝපුරිස, සඤ්චරිත්තං සමාපජ්ජිස්සසි. නේතං, මෝඝපුරිස, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—



</Paragraph>

</Division>
<Division number="299" book="para">

<Paragraph number="1234" book="para">
<Emphasis>“යෝ පන භික්ඛු සඤ්චරිත්තං සමාපජ්ජේය්‍ය, ඉත්ථියා වා පුරිසමතිං පුරිසස්ස වා ඉත්ථිමතිං, ජායත්තනේ වා ජාරත්තනේ වා, සංඝාදිසේසෝ”</Emphasis>ති.



</Paragraph>

<Paragraph number="1235" book="para">
ඒවඤ්චිදං භගවතා භික්ඛූනං සික්ඛාපදං පඤ්ඤත්තං හෝති.



</Paragraph>

</Division>
<Division number="300" book="para">

<Paragraph number="1236" book="para">
තේන ඛෝ පන සමයේන සම්බහුලා ධුත්තා උය්‍යානේ පරිචාරේන්තා අඤ්ඤතරිස්සා වේසියා සන්තිකේ දූතං පාහේසුං—  “ආගච්ඡතු උය්‍යානේ පරිචාරේස්සාමා”ති. සා ඒවමාහ—  “අහං ඛ්වය්‍යෝ, තුම්හේ න ජානාමි—  ‘කේ වා ඉමේ කස්ස වා’ති. අහඤ්චම්හි බහුභණ්ඩා බහුපරික්ඛාරා, බහිනගරඤ්ච ගන්තබ්බං. නාහං ගමිස්සාමී”ති.



</Paragraph>

<Paragraph number="1237" book="para">
අථ ඛෝ සෝ දූතෝ තේසං ධුත්තානං ඒතමත්ථං ආරෝචේසි. ඒවං වුත්තේ, අඤ්ඤතරෝ පුරිසෝ තේ ධුත්තේ ඒතදවෝච—  “කිස්ස තුම්හේ, අය්‍යෝ, ඒතං වේසිං යාචිත්ථ? නනු අය්‍යෝ උදායී වත්තබ්බෝ. අය්‍යෝ උදායී උය්‍යෝජේස්සතී”ති. ඒවං වුත්තේ, අඤ්ඤතරෝ උපාසකෝ තං පුරිසං ඒතදවෝච—  “මාය්‍යෝ, ඒවං අවච. න කප්පති සමණානං සක්‍යපුත්තියානං ඒවරූපං කාතුං. නාය්‍යෝ උදායී ඒවං කරිස්සතී”ති. ඒවං වුත්තේ, “කරිස්සති න කරිස්සතී”ති අබ්භුතමකංසු.



</Paragraph>

<Paragraph number="1238" book="para">
අථ ඛෝ තේ ධුත්තා යේනායස්මා උදායී තේනුපසඞ්කමිංසු; උපසඞ්කමිත්වා ආයස්මන්තං උදායිං ඒතදවෝචුං—  “ඉධ මයං, භන්තේ, උය්‍යානේ පරිචාරේන්තා අසුකාය නාම වේසියා සන්තිකේ දූතං පහිණිම්හා—  ‘ආගච්ඡතු උය්‍යානේ පරිචාරේස්සාමා’ති. සා ඒවමාහ—  ‘අහං ඛ්වය්‍යෝ, තුම්හේ න ජානාමි—  කේ වා ඉමේ කස්ස වාති, අහඤ්චම්හි බහුභණ්ඩා බහුපරික්ඛාරා, බහිනගරඤ්ච ගන්තබ්බං. නාහං ගමිස්සාමී’ති. සාධු, භන්තේ, අය්‍යෝ තං වේසිං උය්‍යෝජේතූ”ති.



</Paragraph>

<Paragraph number="1239" book="para">
අථ ඛෝ ආයස්මා උදායී යේන සා වේසී තේනුපසඞ්කමි; උපසඞ්කමිත්වා තං වේසිං ඒතදවෝච—  “කිස්සිමේසං න ගච්ඡසී”ති? “අහං ඛ්වය්‍ය, ඉමේ න ජානාමි—  ‘කේ වා ඉමේ කස්ස වා’ති. අහඤ්චම්හි බහුභණ්ඩා බහුපරික්ඛාරා, බහිනගරඤ්ච ගන්තබ්බං. නාහං ගමිස්සාමී”ති. “ගච්ඡිමේසං. අහං ඉමේ ජානාමී”ති. “සචේ, භන්තේ, අය්‍යෝ ජානාති අහං ගමිස්සාමී”ති. අථ ඛෝ තේ ධුත්තා තං වේසිං ආදාය උය්‍යානං අගමංසු. අථ ඛෝ සෝ උපාසකෝ උජ්ඣායති ඛිය්‍යති විපාචේති—  “කථඤ්හි නාම අය්‍යෝ උදායී තඞ්ඛණිකං සඤ්චරිත්තං සමාපජ්ජිස්සතී”ති.



</Paragraph>

<Paragraph number="1240" book="para">
අස්සෝසුං ඛෝ භික්ඛූ තස්ස උපාසකස්ස උජ්ඣායන්තස්ස ඛිය්‍යන්තස්ස විපාචේන්තස්ස. යේ තේ භික්ඛූ අප්පිච්ඡා …පේ…  තේ උජ්ඣායන්ති ඛිය්‍යන්ති විපාචේන්ති—  “කථඤ්හි නාම ආයස්මා උදායී තඞ්ඛණිකං සඤ්චරිත්තං සමාපජ්ජිස්සතී”ති.



</Paragraph>

<Paragraph number="1241" book="para">
අථ ඛෝ තේ භික්ඛූ ආයස්මන්තං උදායිං අනේකපරියායේන විගරහිත්වා භගවතෝ ඒතමත්ථං ආරෝචේසුං …පේ…  “සච්චං කිර ත්වං, උදායි, තඞ්ඛණිකං සඤ්චරිත්තං සමාපජ්ජසී”ති? “සච්චං, භගවා”ති. විගරහි බුද්ධෝ භගවා …පේ…  කථඤ්හි නාම ත්වං, මෝඝපුරිස, තඞ්ඛණිකං සඤ්චරිත්තං සමාපජ්ජිස්සසි? නේතං, මෝඝපුරිස, අප්පසන්නානං වා පසාදාය …පේ…  ඒවඤ්ච පන, භික්ඛවේ, ඉමං සික්ඛාපදං උද්දිසේය්‍යාථ—



</Paragraph>

</Division>
<Division number="301" book="para">

<Paragraph number="1242" book="para">
<Emphasis>“යෝ පන භික්ඛු සඤ්චරිත්තං සමාපජ්ජේය්‍ය, ඉත්ථියා වා පුරිසමතිං පුරිසස්ස වා ඉත්ථිමතිං, ජායත්තනේ වා ජාරත්තනේ වා, අන්තමසෝ තඞ්ඛණිකායපි, සංඝාදිසේසෝ”</Emphasis>ති. (*5*:<Emphasis>9</Emphasis>)



</Paragraph>

</Division>
<Division number="302" book="para">

<Paragraph number="1243" book="para">
<Emphasis>යෝ පනා</Emphasis>ති යෝ යාදිසෝ …පේ…  <Emphasis>භික්ඛූ</Emphasis>ති …පේ…  අයං ඉමස්මිං අත්ථේ අධිප්පේතෝ භික්ඛූති.



</Paragraph>

<Paragraph number="1244" book="para">
<Emphasis>සඤ්චරිත්තං සමාපජ්ජේය්‍යා</Emphasis>ති ඉත්ථියා වා පහිතෝ පුරිසස්ස සන්තිකේ ගච්ඡති, පුරිසේන වා පහිතෝ ඉත්ථියා සන්තිකේ ගච්ඡති.



</Paragraph>

<Paragraph number="1245" book="para">
<Emphasis>ඉත්ථියා වා පුරිසමතින්</Emphasis>ති පුරිසස්ස මතිං ඉත්ථියා ආරෝචේති.



</Paragraph>

<Paragraph number="1246" book="para">
<Emphasis>පුරිසස්ස වා ඉත්ථිමතින්</Emphasis>ති ඉත්ථියා මතිං පුරිසස්ස ආරෝචේති.



</Paragraph>

<Paragraph number="1247" book="para">
<Emphasis>ජායත්තනේ වා</Emphasis>ති ජායා භවිස්සසි.



</Paragraph>

<Paragraph number="1248" book="para">
<Emphasis>ජාරත්තනේ වා</Emphasis>ති ජාරී භවිස්සසි.



</Paragraph>

<Paragraph number="1249" book="para">
<Emphasis>අන්තමසෝ තඞ්ඛණිකායපී</Emphasis>ති මුහුත්තිකා භවිස්සසි.



</Paragraph>

<Paragraph number="1250" book="para">
<Emphasis>සංඝාදිසේසෝ</Emphasis>ති …පේ…  තේනපි වුච්චති “සංඝාදිසේසෝ”ති.



</Paragraph>

</Division>
<Division number="303" book="para">

<Paragraph number="1251" book="para">
දස ඉත්ථියෝ—  මාතුරක්ඛිතා පිතුරක්ඛිතා මාතාපිතුරක්ඛිතා භාතුරක්ඛිතා භගිනිරක්ඛිතා ඤාතිරක්ඛිතා ගෝත්තරක්ඛිතා ධම්මරක්ඛිතා සාරක්ඛා සපරිදණ්ඩා.



</Paragraph>

<Paragraph number="1252" book="para">
දස භරියායෝ—  ධනක්කීතා ඡන්දවාසිනී භෝගවාසිනී පටවාසිනී ඕදපත්තකිනී ඕභටචුම්බටා දාසී ච භරියා ච කම්මකාරී ච භරියා ච ධජාහටා මුහුත්තිකා.



</Paragraph>

</Division>
<Division number="304" book="para">

<Paragraph number="1253" book="para">
<Emphasis>මාතුරක්ඛිතා</Emphasis> නාම මාතා රක්ඛති ගෝපේති ඉස්සරියං කාරේති වසං වත්තේති.



</Paragraph>

<Paragraph number="1254" book="para">
<Emphasis>පිතුරක්ඛිතා</Emphasis> නාම පිතා රක්ඛති ගෝපේති ඉස්සරියං කාරේති වසං වත්තේති.



</Paragraph>

<Paragraph number="1255" book="para">
<Emphasis>මාතාපිතුරක්ඛිතා</Emphasis> නාම මාතාපිතරෝ රක්ඛන්ති ගෝපේන්ති ඉස්සරියං කාරේන්ති වසං වත්තේන්ති.



</Paragraph>

<Paragraph number="1256" book="para">
<Emphasis>භාතුරක්ඛිතා</Emphasis> නාම භාතා රක්ඛති ගෝපේති ඉස්සරියං කාරේති වසං වත්තේති.



</Paragraph>

<Paragraph number="1257" book="para">
<Emphasis>භගිනිරක්ඛිතා</Emphasis> නාම භගිනී රක්ඛති ගෝපේති ඉස්සරියං කාරේති වසං වත්තේති.



</Paragraph>

<Paragraph number="1258" book="para">
<Emphasis>ඤාතිරක්ඛිතා</Emphasis> නාම ඤාතකා රක්ඛන්ති ගෝපේන්ති ඉස්සරියං කාරේන්ති වසං වත්තේන්ති.



</Paragraph>

<Paragraph number="1259" book="para">
<Emphasis>ගෝත්තරක්ඛිතා</Emphasis> නාම සගෝත්තා රක්ඛන්ති ගෝපේන්ති ඉස්සරියං කාරේන්ති වසං වත්තේන්ති.



</Paragraph>

<Paragraph number="1260" book="para">
<Emphasis>ධම්මරක්ඛිතා</Emphasis> නාම සහධම්මිකා රක්ඛන්ති ගෝපේන්ති ඉස්සරියං කාරේන්ති වසං වත්තේන්ති.



</Paragraph>

<Paragraph number="1261" book="para">
<Emphasis>සාරක්ඛා</Emphasis> නාම ගබ්භේපි පරිග්ගහිතා හෝති—  මය්හං ඒසාති. අන්තමසෝ මාලාගුළපරික්ඛිත්තාපි.



</Paragraph>

<Paragraph number="1262" book="para">
<Emphasis>සපරිදණ්ඩා</Emphasis> නාම කේහිචි දණ්ඩෝ ඨපිතෝ හෝති—  යෝ ඉත්ථන්නාමං ඉත්ථිං ගච්ඡති ඒත්තකෝ දණ්ඩෝති.



</Paragraph>

<Paragraph number="1263" book="para">
<Emphasis>ධනක්කීතා</Emphasis> නාම ධනේන කිණිත්වා වාසේති.



</Paragraph>

<Paragraph number="1264" book="para">
<Emphasis>ඡන්දවාසිනී</Emphasis> නාම පියෝ පියං වාසේති.



</Paragraph>

<Paragraph number="1265" book="para">
<Emphasis>භෝගවාසිනී</Emphasis> නාම භෝගං දත්වා වාසේති.



</Paragraph>

<Paragraph number="1266" book="para">
<Emphasis>පටවාසිනී</Emphasis> නාම පටං දත්වා වාසේති.



</Paragraph>

<Paragraph number="1267" book="para">
<Emphasis>ඕදපත්තකිනී</Emphasis> නාම උදකපත්තං ආමසිත්වා වාසේති.



</Paragraph>

<Paragraph number="1268" book="para">
<Emphasis>ඕභටචුම්බටා</Emphasis> නාම චුම්බටං ඕරෝපේත්වා වාසේති.



</Paragraph>

<Paragraph number="1269" book="para">
<Emphasis>දාසී</Emphasis> නාම දාසී චේව හෝති භරියා ච.



</Paragraph>

<Paragraph number="1270" book="para">
<Emphasis>කම්මකාරී</Emphasis> නාම කම්මකාරී චේව හෝති භරියා ච.



</Paragraph>

<Paragraph number="1271" book="para">
<Emphasis>ධජාහටා</Emphasis> නාම කරමරානීතා වුච්චති.



</Paragraph>

<Paragraph number="1272" book="para">
<Emphasis>මුහුත්තිකා</Emphasis> නාම තඞ්ඛණිකා වුච්චති.



</Paragraph>

</Division>
<Division number="305" book="para">

<Paragraph number="1273" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතං බ්‍රූහි—  ‘හෝහි කිර ඉත්ථන්නාමස්ස භරියා ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1274" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං පිතුරක්ඛිතං බ්‍රූහි …පේ…  මාතාපිතුරක්ඛිතං බ්‍රූහි…  භාතුරක්ඛිතං බ්‍රූහි…  භගිනිරක්ඛිතං බ්‍රූහි…  ඤාතිරක්ඛිතං බ්‍රූහි…  ගෝත්තරක්ඛිතං බ්‍රූහි…  ධම්මරක්ඛිතං බ්‍රූහි…  සාරක්ඛං බ්‍රූහි…  සපරිදණ්ඩං බ්‍රූහි—  ‘හෝහි කිර ඉත්ථන්නාමස්ස භරියා ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1275" type="center" book="para">
නික්ඛේපපදානි.





</Paragraph>

<Division number="306" book="para">

<Paragraph number="1276" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතඤ්ච පිතුරක්ඛිතඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1277" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතඤ්ච මාතාපිතුරක්ඛිතඤ්ච …පේ…  මාතුරක්ඛිතඤ්ච භාතුරක්ඛිතඤ්ච…  මාතුරක්ඛිතඤ්ච භගිනිරක්ඛිතඤ්ච…  මාතුරක්ඛිතඤ්ච ඤාතිරක්ඛිතඤ්ච…  මාතුරක්ඛිතඤ්ච ගෝත්තරක්ඛිතඤ්ච…  මාතුරක්ඛිතඤ්ච ධම්මරක්ඛිතඤ්ච…  මාතුරක්ඛිතඤ්ච සාරක්ඛඤ්ච…  මාතුරක්ඛිතඤ්ච සපරිදණ්ඩඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1278" type="center" book="para">
ඛණ්ඩචක්කං.





</Paragraph>

<Division number="307" book="para">

<Paragraph number="1279" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං පිතුරක්ඛිතඤ්ච මාතාපිතුරක්ඛිතඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1280" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං පිතුරක්ඛිතඤ්ච භාතුරක්ඛිතඤ්ච …පේ…  පිතුරක්ඛිතඤ්ච භගිනිරක්ඛිතඤ්ච…  පිතුරක්ඛිතඤ්ච ඤාතිරක්ඛිතඤ්ච…  පිතුරක්ඛිතඤ්ච ගෝත්තරක්ඛිතඤ්ච…  පිතුරක්ඛිතඤ්ච ධම්මරක්ඛිතඤ්ච…  පිතුරක්ඛිතඤ්ච සාරක්ඛඤ්ච…  පිතුරක්ඛිතඤ්ච සපරිදණ්ඩඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1281" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං පිතුරක්ඛිතඤ්ච මාතුරක්ඛිතඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1282" type="center" book="para">
බද්ධචක්කං මූලං සංඛිත්තං.





</Paragraph>

<Division number="308" book="para">

<Paragraph number="1283" book="para">
( ) පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං සපරිදණ්ඩඤ්ච මාතුරක්ඛිතඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1284" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං සපරිදණ්ඩඤ්ච පිතුරක්ඛිතඤ්ච …පේ…  සපරිදණ්ඩඤ්ච මාතාපිතුරක්ඛිතඤ්ච…  සපරිදණ්ඩඤ්ච භාතුරක්ඛිතඤ්ච…  සපරිදණ්ඩඤ්ච භගිනිරක්ඛිතඤ්ච…  සපරිදණ්ඩඤ්ච ඤාතිරක්ඛිතඤ්ච…  සපරිදණ්ඩඤ්ච ගෝත්තරක්ඛිතඤ්ච…  සපරිදණ්ඩඤ්ච ධම්මරක්ඛිතඤ්ච…  සපරිදණ්ඩඤ්ච සාරක්ඛඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1285" type="center" book="para">
ඒකමූලකං නිට්ඨිතං.





</Paragraph>

<Paragraph number="1286" type="center" book="para">
ඒවං දුමූලකම්පි තිමූලකම්පි යාව නවමූලකං කාතබ්බං.




</Paragraph>

<Paragraph number="1287" type="center" book="para">
ඉදං දසමූලකං—





</Paragraph>

<Division number="309" book="para">

<Paragraph number="1288" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතඤ්ච පිතුරක්ඛිතඤ්ච මාතාපිතුරක්ඛිතඤ්ච භාතුරක්ඛිතඤ්ච භගිනිරක්ඛිතඤ්ච ඤාතිරක්ඛිතඤ්ච ගෝත්තරක්ඛිතඤ්ච ධම්මරක්ඛිතඤ්ච සාරක්ඛඤ්ච සපරිදණ්ඩඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1289" type="center" book="para">
ධනක්කීතාචක්කං නිට්ඨිතං.





</Paragraph>

<Division number="310" book="para">

<Paragraph number="1290" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතං බ්‍රූහි—  ‘හෝහි කිර ඉත්ථන්නාමස්ස භරියා ඡන්දවාසිනී …පේ…  භෝගවාසිනී…  පටවාසිනී…  ඕදපත්තකිනී…  ඕභටචුම්බටා…  දාසී ච භරියා ච…  කම්මකාරී ච භරියා ච…  ධජාහටා…  මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1291" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං පිතුරක්ඛිතං බ්‍රූහි …පේ…  මාතාපිතුරක්ඛිතං බ්‍රූහි…  භාතුරක්ඛිතං බ්‍රූහි…  භගිනිරක්ඛිතං බ්‍රූහි…  ඤාතිරක්ඛිතං බ්‍රූහි…  ගෝත්තරක්ඛිතං බ්‍රූහි…  ධම්මරක්ඛිතං බ්‍රූහි…  සාරක්ඛං බ්‍රූහි…  සපරිදණ්ඩං බ්‍රූහි—  ‘හෝහි කිර ඉත්ථන්නාමස්ස භරියා මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1292" type="center" book="para">
නික්ඛේපපදානි.





</Paragraph>

<Division number="311" book="para">

<Paragraph number="1293" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතඤ්ච පිතුරක්ඛිතඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1294" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතඤ්ච මාතාපිතුරක්ඛිතඤ්ච …පේ…  මාතුරක්ඛිතඤ්ච සපරිදණ්ඩඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1295" type="center" book="para">
ඛණ්ඩචක්කං.





</Paragraph>

<Division number="312" book="para">

<Paragraph number="1296" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං පිතුරක්ඛිතඤ්ච මාතාපිතුරක්ඛිතඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1297" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං පිතුරක්ඛිතඤ්ච භාතුරක්ඛිතඤ්ච …පේ…  පිතුරක්ඛිතඤ්ච සපරිදණ්ඩඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1298" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං පිතුරක්ඛිතඤ්ච මාතුරක්ඛිතඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1299" type="center" book="para">
බද්ධචක්කං මූලං සංඛිත්තං.





</Paragraph>

<Division number="313" book="para">

<Paragraph number="1300" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං සපරිදණ්ඩඤ්ච මාතුරක්ඛිතඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1301" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං සපරිදණ්ඩඤ්ච පිතුරක්ඛිතඤ්ච …පේ…  සපරිදණ්ඩඤ්ච සාරක්ඛඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1302" type="center" book="para">
ඒකමූලකං නිට්ඨිතං.





</Paragraph>

<Paragraph number="1303" type="center" book="para">
දුමූලකාදීනිපි ඒවමේව කාතබ්බානි.




</Paragraph>

<Paragraph number="1304" type="center" book="para">
ඉදං දසමූලකං—





</Paragraph>

<Division number="314" book="para">

<Paragraph number="1305" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතඤ්ච පිතුරක්ඛිතඤ්ච මාතාපිතුරක්ඛිතඤ්ච භාතුරක්ඛිතඤ්ච භගිනිරක්ඛිතඤ්ච ඤාතිරක්ඛිතඤ්ච ගෝත්තරක්ඛිතඤ්ච ධම්මරක්ඛිතඤ්ච සාරක්ඛඤ්ච සපරිදණ්ඩඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1306" type="center" book="para">
මුහුත්තිකාචක්කං නිට්ඨිතං.





</Paragraph>

<Division number="315" book="para">

<Paragraph number="1307" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතං බ්‍රූහි—  ‘හෝහි කිර ඉත්ථන්නාමස්ස භරියා ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1308" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතං බ්‍රූහි—  ‘හෝහි කිර ඉත්ථන්නාමස්ස භරියා ඡන්දවාසිනී …පේ…  භෝගවාසිනී…  පටවාසිනී…  ඕදපත්තකිනී…  ඕභටචුම්බටා…  දාසී ච භරියා ච…  කම්මකාරී ච භරියා ච…  ධජාහටා…  මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1309" type="center" book="para">
නික්ඛේපපදානි.





</Paragraph>

<Division number="316" book="para">

<Paragraph number="1310" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතං බ්‍රූහි—  ‘හෝහි කිර ඉත්ථන්නාමස්ස භරියා ධනක්කීතා ච ඡන්දවාසිනී චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1311" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතං බ්‍රූහි—  ‘හෝහි කිර ඉත්ථන්නාමස්ස භරියා ධනක්කීතා ච භෝගවාසිනී ච …පේ…  ධනක්කීතා ච පටවාසිනී ච…  ධනක්කීතා ච ඕදපත්තකිනී ච…  ධනක්කීතා ච ඕභටචුම්බටා ච…  ධනක්කීතා ච දාසී ච භරියා ච…  ධනක්කීතා ච කම්මකාරී ච භරියා ච…  ධනක්කීතා ච ධජාහටා ච…  ධනක්කීතා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1312" type="center" book="para">
ඛණ්ඩචක්කං.





</Paragraph>

<Division number="317" book="para">

<Paragraph number="1313" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතං බ්‍රූහි—  ‘හෝහි කිර ඉත්ථන්නාමස්ස භරියා ඡන්දවාසිනී ච භෝගවාසිනී ච …පේ…  ඡන්දවාසිනී ච මුහුත්තිකා ච…  ඡන්දවාසිනී ච ධනක්කීතා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1314" type="center" book="para">
බද්ධචක්කං මූලං සංඛිත්තං.





</Paragraph>

<Division number="318" book="para">

<Paragraph number="1315" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතං බ්‍රූහි—  ‘හෝහි කිර ඉත්ථන්නාමස්ස භරියා මුහුත්තිකා ච ධනක්කීතා ච …පේ…  මුහුත්තිකා ච ඡන්දවාසිනී ච …පේ…  මුහුත්තිකා ච ධජාහටා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1316" type="center" book="para">
ඒකමූලකං නිට්ඨිතං.





</Paragraph>

<Paragraph number="1317" type="center" book="para">
දුමූලකාදීනිපි ඒවමේව කාතබ්බානි.




</Paragraph>

<Paragraph number="1318" type="center" book="para">
ඉදං දසමූලකං—





</Paragraph>

<Division number="319" book="para">

<Paragraph number="1319" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතං බ්‍රූහි—  ‘හෝහි කිර ඉත්ථන්නාමස්ස භරියා ධනක්කීතා ච ඡන්දවාසිනී ච භෝගවාසිනී ච පටවාසිනී ච ඕදපත්තකිනී ච ඕභටචුම්බටා ච දාසී ච භරියා ච කම්මකාරී ච භරියා ච ධජාහටා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1320" type="center" book="para">
මාතුරක්ඛිතාචක්කං නිට්ඨිතං.





</Paragraph>

<Paragraph number="1321" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං පිතුරක්ඛිතං …පේ…  මාතාපිතුරක්ඛිතං…  භාතුරක්ඛිතං…  භගිනිරක්ඛිතං…  ඤාතිරක්ඛිතං…  ගෝත්තරක්ඛිතං…  ධම්මරක්ඛිතං…  සාරක්ඛං…  සපරිදණ්ඩං බ්‍රූහි—  ‘හෝහි කිර ඉත්ථන්නාමස්ස භරියා ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1322" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං සපරිදණ්ඩං බ්‍රූහි—  ‘හෝහි කිර ඉත්ථන්නාමස්ස භරියා ඡන්දවාසිනී …පේ…  භෝගවාසිනී…  පටවාසිනී…  ඕදපත්තකිනී…  ඕභටචුම්බටා…  දාසී ච භරියා ච…  කම්මකාරී ච භරියා ච…  ධජාහටා…  මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>

<Paragraph number="1323" type="center" book="para">
නික්ඛේපපදානි.





</Paragraph>

<Division number="320" book="para">

<Paragraph number="1324" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං සපරිදණ්ඩං බ්‍රූහි—  ‘හෝහි කිර ඉත්ථන්නාමස්ස භරියා ධනක්කීතා ච ඡන්දවාසිනී චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1325" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං සපරිදණ්ඩං බ්‍රූහි—  ‘හෝහි කිර ඉත්ථන්නාමස්ස භරියා ධනක්කීතා ච භෝගවාසිනී ච …පේ…  ධනක්කීතා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1326" type="center" book="para">
ඛණ්ඩචක්කං.





</Paragraph>

<Paragraph number="1327" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං සපරිදණ්ඩං බ්‍රූහි—  ‘හෝහි කිර ඉත්ථන්නාමස්ස භරියා ඡන්දවාසිනී ච භෝගවාසිනී ච …පේ…  ඡන්දවාසිනී ච මුහුත්තිකා ච…  ඡන්දවාසිනී ච ධනක්කීතා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>

<Paragraph number="1328" type="center" book="para">
බද්ධචක්කං මූලං සංඛිත්තං.





</Paragraph>

<Paragraph number="1329" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං සපරිදණ්ඩං බ්‍රූහි—  ‘හෝහි කිර ඉත්ථන්නාමස්ස භරියා මුහුත්තිකා ච ධනක්කීතා ච …පේ…  මුහුත්තිකා ච ඡන්දවාසිනී ච …පේ…  මුහුත්තිකා ච ධජාහටා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>

<Paragraph number="1330" type="center" book="para">
ඒකමූලකං නිට්ඨිතං.





</Paragraph>

<Paragraph number="1331" type="center" book="para">
දුමූලකම්පි තිමූලකම්පි යාව නවමූලකං ඒවමේව කාතබ්බං.




</Paragraph>

<Paragraph number="1332" type="center" book="para">
ඉදං දසමූලකං—





</Paragraph>

<Division number="321" book="para">

<Paragraph number="1333" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං සපරිදණ්ඩං බ්‍රූහි—  ‘හෝහි කිර ඉත්ථන්නාමස්ස භරියා ධනක්කීතා ච ඡන්දවාසිනී ච භෝගවාසිනී ච පටවාසිනී ච ඕදපත්තකිනී ච ඕභටචුම්බටා ච දාසී ච භරියා ච කම්මකාරී ච භරියා ච ධජාහටා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1334" type="center" book="para">
සපරිදණ්ඩාචක්කං නිට්ඨිතං.





</Paragraph>

<Paragraph number="1335" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතං බ්‍රූහි—  ‘හෝහි කිර ඉත්ථන්නාමස්ස භරියා ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1336" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතඤ්ච පිතුරක්ඛිතඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ ධනක්කීතා ච ඡන්දවාසිනී චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1337" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතඤ්ච පිතුරක්ඛිතඤ්ච මාතාපිතුරක්ඛිතඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ ධනක්කීතා ච ඡන්දවාසිනී ච භෝගවාසිනී චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>

<Paragraph number="1338" type="center" book="para">
ඒවං උභතෝවඩ්ඪකං කාතබ්බං.





</Paragraph>

<Paragraph number="1339" book="para">
පුරිසෝ භික්ඛුං පහිණති—  “ගච්ඡ, භන්තේ, ඉත්ථන්නාමං මාතුරක්ඛිතඤ්ච පිතුරක්ඛිතඤ්ච මාතාපිතුරක්ඛිතඤ්ච භාතුරක්ඛිතඤ්ච භගිනිරක්ඛිතඤ්ච ඤාතිරක්ඛිතඤ්ච ගෝත්තරක්ඛිතඤ්ච ධම්මරක්ඛිතඤ්ච සාරක්ඛඤ්ච සපරිදණ්ඩඤ්ච බ්‍රූහි—  ‘හෝථ කිර ඉත්ථන්නාමස්ස භරියායෝ ධනක්කීතා ච ඡන්දවාසිනී ච භෝගවාසිනී ච පටවාසිනී ච ඕදපත්තකිනී ච ඕභටචුම්බටා ච දාසී ච භරියා ච කම්මකාරී ච භරියා ච ධජාහටා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>

<Paragraph number="1340" type="center" book="para">
උභතෝවඩ්ඪකං නිට්ඨිතං.





</Paragraph>

<Paragraph number="1341" book="para">
පුරිසස්ස මාතා භික්ඛුං පහිණති …පේ…  පුරිසස්ස පිතා භික්ඛුං පහිණති …පේ…  පුරිසස්ස මාතාපිතරෝ භික්ඛුං පහිණන්ති …පේ…  පුරිසස්ස භාතා භික්ඛුං පහිණති …පේ…  පුරිසස්ස භගිනී භික්ඛුං පහිණති …පේ…  පුරිසස්ස ඤාතකා භික්ඛුං පහිණන්ති …පේ…  පුරිසස්ස ගෝත්තා භික්ඛුං පහිණන්ති …පේ…  පුරිසස්ස සහධම්මිකා භික්ඛුං පහිණන්ති …පේ… .




</Paragraph>

<Paragraph number="1342" type="center" book="para">
පුරිසස්ස පේය්‍යාලෝ විත්ථාරේතබ්බෝ.





</Paragraph>

<Paragraph number="1343" type="center" book="para">
උභතෝවඩ්ඪකං යථා පුරිමනයෝ තථේව විත්ථාරේතබ්බං.



</Paragraph>

<Division number="322" book="para">

<Paragraph number="1344" book="para">
මාතුරක්ඛිතාය මාතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝතු ඉත්ථන්නාමස්ස භරියා ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1345" book="para">
මාතුරක්ඛිතාය මාතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝතු ඉත්ථන්නාමස්ස භරියා ඡන්දවාසිනී …පේ…  භෝගවාසිනී…  පටවාසිනී…  ඕදපත්තකිනී…  ඕභටචුම්බටා…  දාසී ච භරියා ච…  කම්මකාරී ච භරියා ච…  ධජාහටා…  මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1346" type="center" book="para">
නික්ඛේපපදානි.





</Paragraph>

<Division number="323" book="para">

<Paragraph number="1347" book="para">
මාතුරක්ඛිතාය මාතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝතු ඉත්ථන්නාමස්ස භරියා ධනක්කීතා ච ඡන්දවාසිනී ච …පේ…  ධනක්කීතා ච භෝගවාසිනී ච …පේ…  ධනක්කීතා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1348" type="center" book="para">
ඛණ්ඩචක්කං.





</Paragraph>

<Division number="324" book="para">

<Paragraph number="1349" book="para">
මාතුරක්ඛිතාය මාතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝතු ඉත්ථන්නාමස්ස භරියා ඡන්දවාසිනී ච භෝගවාසිනී ච …පේ…  ඡන්දවාසිනී ච මුහුත්තිකා ච…  ඡන්දවාසිනී ච ධනක්කීතා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1350" type="center" book="para">
බද්ධචක්කං මූලං සංඛිත්තං.





</Paragraph>

<Division number="325" book="para">

<Paragraph number="1351" book="para">
මාතුරක්ඛිතාය මාතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝතු ඉත්ථන්නාමස්ස භරියා මුහුත්තිකා ච ධනක්කීතා ච …පේ…  මුහුත්තිකා ච ඡන්දවාසිනී ච …පේ…  මුහුත්තිකා ච ධජාහටා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1352" type="center" book="para">
ඒකමූලකං නිට්ඨිතං.





</Paragraph>

<Paragraph number="1353" type="center" book="para">
දුමූලකම්පි තිමූලකම්පි යාව නවමූලකං ඒවමේව කාතබ්බං.




</Paragraph>

<Paragraph number="1354" type="center" book="para">
ඉදං දසමූලකං—





</Paragraph>

<Division number="326" book="para">

<Paragraph number="1355" book="para">
මාතුරක්ඛිතාය මාතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝතු ඉත්ථන්නාමස්ස භරියා ධනක්කීතා ච ඡන්දවාසිනී ච භෝගවාසිනී ච පටවාසිනී ච ඕදපත්තකිනී ච ඕභටචුම්බටා ච දාසී ච භරියා ච කම්මකාරී ච භරියා ච ධජාහටා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1356" type="center" book="para">
මාතුචක්කං නිට්ඨිතං.





</Paragraph>

<Paragraph number="1357" book="para">
පිතුරක්ඛිතාය පිතා භික්ඛුං පහිණති …පේ…  මාතාපිතුරක්ඛිතාය මාතාපිතරෝ භික්ඛුං පහිණන්ති…  භාතුරක්ඛිතාය භාතා භික්ඛුං පහිණති…  භගිනිරක්ඛිතාය භගිනී භික්ඛුං පහිණති…  ඤාතිරක්ඛිතාය ඤාතකා භික්ඛුං පහිණන්ති…  ගෝත්තරක්ඛිතාය ගෝත්තා භික්ඛුං පහිණන්ති…  ධම්මරක්ඛිතාය සහධම්මිකා භික්ඛුං පහිණන්ති…  සාරක්ඛාය යේන පරිග්ගහිතා හෝති සෝ භික්ඛුං පහිණති…  සපරිදණ්ඩාය යේන දණ්ඩෝ ඨපිතෝ හෝති සෝ භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝතු ඉත්ථන්නාමස්ස භරියා ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1358" book="para">
සපරිදණ්ඩාය යේන දණ්ඩෝ ඨපිතෝ හෝති සෝ භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝතු ඉත්ථන්නාමස්ස භරියා ඡන්දවාසිනී …පේ…  භෝගවාසිනී…  පටවාසිනී…  ඕදපත්තකිනී…  ඕභටචුම්බටා…  දාසී ච භරියා ච…  කම්මකාරී ච භරියා ච…  ධජාහටා…  මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>

<Paragraph number="1359" type="center" book="para">
නික්ඛේපපදානි.





</Paragraph>

<Division number="327" book="para">

<Paragraph number="1360" book="para">
සපරිදණ්ඩාය යේන දණ්ඩෝ ඨපිතෝ හෝති සෝ භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝතු ඉත්ථන්නාමස්ස භරියා ධනක්කීතා ච ඡන්දවාසිනී ච …පේ…  ධනක්කීතා ච භෝගවාසිනී ච …පේ…  ධනක්කීතා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1361" type="center" book="para">
ඛණ්ඩචක්කං.





</Paragraph>

<Division number="328" book="para">

<Paragraph number="1362" book="para">
සපරිදණ්ඩාය යේන දණ්ඩෝ ඨපිතෝ හෝති සෝ භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝතු ඉත්ථන්නාමස්ස භරියා ඡන්දවාසිනී ච භෝගවාසිනී ච …පේ…  ඡන්දවාසිනී ච මුහුත්තිකා ච…  ඡන්දවාසිනී ච ධනක්කීතා චා’”ති. පටිග්ගණ්හාති වීමංසති පච්චාහරති ආපත්ති සංඝාදිසේසස්ස.




</Paragraph>
</Division>

<Paragraph number="1363" type="center" book="para">
බද්ධචක්කං මූලං සංඛිත්තං.





</Paragraph>

<Division number="329" book="para">

<Paragraph number="1364" book="para">
සපරිදණ්ඩාය යේන දණ්ඩෝ, ඨපිතෝ හෝති සෝ භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝතු ඉත්ථන්නාමස්ස භරියා මුහුත්තිකා ච ධනක්කීතා ච …පේ…  මුහුත්තිකා ච ඡන්දවාසිනී ච …පේ…  මුහුත්තිකා ච ධජාහටා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1365" type="center" book="para">
ඒකමූලකං නිට්ඨිතං.





</Paragraph>

<Paragraph number="1366" type="center" book="para">
දුමූලකම්පි තිමූලකම්පි යාව නවමූලකං ඒවමේව කාතබ්බං.




</Paragraph>

<Paragraph number="1367" type="center" book="para">
ඉදං දසමූලකං—





</Paragraph>

<Division number="330" book="para">

<Paragraph number="1368" book="para">
සපරිදණ්ඩාය යේන දණ්ඩෝ ඨපිතෝ හෝති සෝ භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝතු ඉත්ථන්නාමස්ස භරියා ධනක්කීතා ච ඡන්දවාසිනී ච භෝගවාසිනී ච පටවාසිනී ච ඕදපත්තකිනී ච ඕභටචුම්බටා ච දාසී ච භරියා ච කම්මකාරී ච භරියා ච ධජාහටා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1369" type="center" book="para">
දණ්ඩඨපිතචක්කං නිට්ඨිතං.





</Paragraph>

<Paragraph number="1370" book="para">
මාතුරක්ඛිතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1371" book="para">
මාතුරක්ඛිතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා ඡන්දවාසිනී …පේ…  භෝගවාසිනී…  පටවාසිනී…  ඕදපත්තකිනී…  ඕභටචුම්බටා…  දාසී ච භරියා ච…  කම්මකාරී ච භරියා ච…  ධජාහටා…  මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>

<Paragraph number="1372" type="center" book="para">
නික්ඛේපපදානි.





</Paragraph>

<Division number="331" book="para">

<Paragraph number="1373" book="para">
මාතුරක්ඛිතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා ධනක්කීතා ච ඡන්දවාසිනී චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1374" book="para">
මාතුරක්ඛිතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා ධනක්කීතා ච භෝගවාසිනී ච …පේ…  ධනක්කීතා ච පටවාසිනී ච …පේ…  ධනක්කීතා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1375" type="center" book="para">
ඛණ්ඩචක්කං.





</Paragraph>

<Division number="332" book="para">

<Paragraph number="1376" book="para">
මාතුරක්ඛිතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා ඡන්දවාසිනී ච භෝගවාසිනී ච …පේ…  ඡන්දවාසිනී ච මුහුත්තිකා ච…  ඡන්දවාසිනී ච ධනක්කීතා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1377" type="center" book="para">
බද්ධචක්කං මූලං සංඛිත්තං.





</Paragraph>

<Paragraph number="1378" book="para">
මාතුරක්ඛිතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා මුහුත්තිකා ච ධනක්කීතා ච …පේ…  මුහුත්තිකා ච ඡන්දවාසිනී ච …පේ…  මුහුත්තිකා ච ධජාහටා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>

<Paragraph number="1379" type="center" book="para">
ඒකමූලකං නිට්ඨිතං.





</Paragraph>

<Paragraph number="1380" type="center" book="para">
දුමූලකාදීනිපි ඒවමේව කාතබ්බානි.




</Paragraph>

<Paragraph number="1381" type="center" book="para">
ඉදං දසමූලකං—





</Paragraph>

<Division number="333" book="para">

<Paragraph number="1382" book="para">
මාතුරක්ඛිතා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා ධනක්කීතා ච ඡන්දවාසිනී ච භෝගවාසිනී ච පටවාසිනී ච ඕදපත්තකිනී ච ඕභටචුම්බටා ච දාසී ච භරියා ච කම්මකාරී ච භරියා ච ධජාහටා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1383" type="center" book="para">
අපරං මාතුරක්ඛිතාචක්කං නිට්ඨිතං.





</Paragraph>

<Paragraph number="1384" book="para">
පිතුරක්ඛිතා භික්ඛුං පහිණති …පේ…  මාතාපිතුරක්ඛිතා භික්ඛුං පහිණති…  භාතුරක්ඛිතා භික්ඛුං පහිණති…  භගිනිරක්ඛිතා භික්ඛුං පහිණති…  ඤාතිරක්ඛිතා භික්ඛුං පහිණති…  ගෝත්තරක්ඛිතා භික්ඛුං පහිණති…  ධම්මරක්ඛිතා භික්ඛුං පහිණති…  සාරක්ඛා භික්ඛුං පහිණති…  සපරිදණ්ඩා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා ධනක්කීතා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1385" book="para">
සපරිදණ්ඩා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා ඡන්දවාසිනී …පේ…  භෝගවාසිනී…  පටවාසිනී…  ඕදපත්තකිනී…  ඕභටචුම්බටා…  දාසී ච භරියා ච…  කම්මකාරී ච භරියා ච…  ධජාහටා…  මුහුත්තිකා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>

<Paragraph number="1386" type="center" book="para">
නික්ඛේපපදානි.





</Paragraph>

<Division number="334" book="para">

<Paragraph number="1387" book="para">
සපරිදණ්ඩා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා ධනක්කීතා ච ඡන්දවාසිනී ච …පේ…  ධනක්කීතා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1388" type="center" book="para">
ඛණ්ඩචක්කං.





</Paragraph>

<Division number="335" book="para">

<Paragraph number="1389" book="para">
සපරිදණ්ඩා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා ඡන්දවාසිනී ච භෝගවාසිනී ච …පේ…  ඡන්දවාසිනී ච මුහුත්තිකා ච…  ඡන්දවාසිනී ච ධනක්කීතා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1390" type="center" book="para">
බද්ධචක්කං, මූලං සංඛිත්තං.





</Paragraph>

<Division number="336" book="para">

<Paragraph number="1391" book="para">
සපරිදණ්ඩා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා මුහුත්තිකා ච ධනක්කීතා ච …පේ…  මුහුත්තිකා ච ඡන්දවාසිනී ච …පේ…  මුහුත්තිකා ච ධජාහටා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1392" type="center" book="para">
ඒකමූලකං නිට්ඨිතං.





</Paragraph>

<Paragraph number="1393" type="center" book="para">
දුමූලකාදීනිපි ඒවමේව කාතබ්බානි.




</Paragraph>

<Paragraph number="1394" type="center" book="para">
ඉදං දසමූලකං—





</Paragraph>

<Division number="337" book="para">

<Paragraph number="1395" book="para">
සපරිදණ්ඩා භික්ඛුං පහිණති—  “ගච්ඡ, භන්තේ, ඉත්ථන්නාමං බ්‍රූහි—  ‘හෝමි ඉත්ථන්නාමස්ස භරියා ධනක්කීතා ච ඡන්දවාසිනී ච භෝගවාසිනී ච පටවාසිනී ච ඕදපත්තකිනී ච ඕභටචුම්බටා ච දාසී ච භරියා ච කම්මකාරී ච භරියා ච ධජාහටා ච මුහුත්තිකා චා’”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.




</Paragraph>
</Division>

<Paragraph number="1396" type="center" book="para">
අපරං සපරිදණ්ඩාචක්කං නිට්ඨිතං.

  
සබ්බං චක්කපේය්‍යාලං නිට්ඨිතං.





</Paragraph>

<Division number="338" book="para">

<Paragraph number="1397" book="para">
පටිග්ගණ්හාති වීමංසති පච්චාහරති, ආපත්ති සංඝාදිසේසස්ස. පටිග්ගණ්හාති වීමංසති න පච්චාහරති, ආපත්ති ථුල්ලච්චයස්ස. පටිග්ගණ්හාති න වීමංසති පච්චාහරති, ආපත්ති ථුල්ලච්චයස්ස. පටිග්ගණ්හාති න වීමංසති න පච්චාහරති, ආපත්ති දුක්කටස්ස. න පටිග්ගණ්හාති වීමංසති පච්චාහරති, ආපත්ති ථුල්ලච්චයස්ස. න පටිග්ගණ්හාති වීමංසති න පච්චාහරති, ආපත්ති දුක්කටස්ස. න පටිග්ගණ්හාති න වීමංසති පච්චාහරති, ආපත්ති දුක්කටස්ස. න පටිග්ගණ්හාති න වීමංසති න පච්චාහරති, අනාපත්ති.



</Paragraph>

<Paragraph number="1398" book="para">
පුරිසෝ සම්බහුලේ භික්ඛූ ආණාපේති—  “ගච්ඡථ, භන්තේ, ඉත්ථන්නාමං ඉත්ථිං වීමංසථා”ති. සබ්බේ පටිග්ගණ්හන්ති සබ්බේ වීමංසන්ති සබ්බේ පච්චාහරන්ති, ආපත්ති සබ්බේසං සංඝාදිසේසස්ස.



</Paragraph>

<Paragraph number="1399" book="para">
පුරිසෝ සම්බහුලේ භික්ඛූ ආණාපේති—  “ගච්ඡථ, භන්තේ, ඉත්ථන්නාමං ඉත්ථිං වීමංසථා”ති. සබ්බේ පටිග්ගණ්හන්ති සබ්බේ වීමංසන්ති ඒකං පච්චාහරාපේන්ති, ආපත්ති සබ්බේසං සංඝාදිසේසස්ස.



</Paragraph>

<Paragraph number="1400" book="para">
පුරිසෝ සම්බහුලේ භික්ඛූ ආණාපේති—  “ගච්ඡථ, භන්තේ, ඉත්ථන්නාමං ඉත්ථිං වීමංසථා”ති. සබ්බේ පටිග්ගණ්හන්ති ඒකං වීමංසාපේත්වා සබ්බේ පච්චාහරන්ති, ආපත්ති සබ්බේසං සංඝාදිසේසස්ස.



</Paragraph>

<Paragraph number="1401" book="para">
පුරිසෝ සම්බහුලේ භික්ඛූ ආණාපේති—  “ගච්ඡථ, භන්තේ, ඉත්ථන්නාමං ඉත්ථිං වීමංසථා”ති. සබ්බේ පටිග්ගණ්හන්ති ඒකං වීමංසාපේත්වා ඒකං පච්චාහරාපේන්ති, ආපත්ති සබ්බේසං සංඝාදිසේසස්ස.



</Paragraph>

<Paragraph number="1402" book="para">
පුරිසෝ භික්ඛුං ආණාපේති—  “ගච්ඡ, භන්තේ, ඉත්ථන්නාමං ඉත්ථිං වීමංසා”ති. පටිග්ගණ්හාති වීමංසති පච්චාහරති, ආපත්ති සංඝාදිසේසස්ස.



</Paragraph>

<Paragraph number="1403" book="para">
පුරිසෝ භික්ඛුං ආණාපේති—  “ගච්ඡ, භන්තේ, ඉත්ථන්නාමං ඉත්ථිං වීමංසා”ති. පටිග්ගණ්හාති වීමංසති අන්තේවාසිං පච්චාහරාපේති, ආපත්ති සංඝාදිසේසස්ස.



</Paragraph>

<Paragraph number="1404" book="para">
පුරිසෝ භික්ඛුං ආණාපේති—  “ගච්ඡ, භන්තේ, ඉත්ථන්නාමං ඉත්ථිං වීමංසා”ති. පටිග්ගණ්හාති අන්තේවාසිං වීමංසාපේත්වා අත්තනා පච්චාහරති, ආපත්ති සංඝාදිසේසස්ස.



</Paragraph>

<Paragraph number="1405" book="para">
පුරිසෝ භික්ඛුං ආණාපේති—  “ගච්ඡ, භන්තේ, ඉත්ථන්නාමං ඉත්ථිං විමංසා”ති. පටිග්ගණ්හාති අන්තේවාසිං වීමංසාපේති අන්තේවාසී වීමංසිත්වා බහිද්ධා පච්චාහරති, ආපත්ති උභින්නං ථුල්ලච්චයස්ස.



</Paragraph>

</Division>
<Division number="339" book="para">

<Paragraph number="1406" book="para">
ගච්ඡන්තෝ සම්පාදේති, ආගච්ඡන්තෝ විසංවාදේති, ආපත්ති ථුල්ලච්චයස්ස.



</Paragraph>

<Paragraph number="1407" book="para">
ගච්ඡන්තෝ විසංවාදේති, ආගච්ඡන්තෝ සම්පාදේති, ආපත්ති ථුල්ලච්චයස්ස.



</Paragraph>

<Paragraph number="1408" book="para">
ගච්ඡන්තෝ සම්පාදේති, ආගච්ඡන්තෝ සම්පාදේති, ආපත්ති සංඝාදිසේසස්ස.



</Paragraph>

<Paragraph number="1409" book="para">
ගච්ඡන්තෝ විසංවාදේති, ආගච්ඡන්තෝ විසංවාදේති, අනාපත්ති.



</Paragraph>

</Division>
<Division number="340" book="para">

<Paragraph number="1410" book="para">
අනාපත්ති—  සංඝස්ස වා චේතියස්ස වා ගිලානස්ස වා කරණීයේන ගච්ඡති, උම්මත්තකස්ස, ආදිකම්මිකස්සාති.

</Paragraph>
</Division>

<TableOfContents book="para" section="1.2.5">
* [1.2.5.1 විනීතවත්ථුඋද්දානගාථා](1-2-5/1-2-5-1)
* [1.2.5.2 විනීතවත්ථු](1-2-5/1-2-5-2)
</TableOfContents>