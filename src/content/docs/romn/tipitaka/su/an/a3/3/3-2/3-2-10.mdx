---
title: "3.2.10 Moneyyasutta"
tableOfContents: false
sidebar:
  order: 2
type: "tipitaka"
basket: "su"
book: "a3"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="123" book="a3" bookNo="15" page="276">

<Paragraph number="953" book="a3">
“Tīṇimāni, bhikkhave, moneyyāni. Katamāni tīṇi? Kāyamoneyyaṃ, vacīmoneyyaṃ, manomoneyyaṃ. Katamañca, bhikkhave, kāyamoneyyaṃ? Idha, bhikkhave, bhikkhu pāṇātipātā paṭivirato hoti, adinnādānā paṭivirato hoti, abrahmacariyā paṭivirato hoti. Idaṃ vuccati, bhikkhave, kāyamoneyyaṃ.
</Paragraph>

<Paragraph number="954" book="a3">
Katamañca, bhikkhave, vacīmoneyyaṃ? Idha, bhikkhave, bhikkhu musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti. Idaṃ vuccati, bhikkhave, vacīmoneyyaṃ.
</Paragraph>

<Paragraph number="955" book="a3">
Katamañca, bhikkhave, manomoneyyaṃ? Idha, bhikkhave, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Idaṃ vuccati, bhikkhave, manomoneyyaṃ. Imāni kho, bhikkhave, tīṇi moneyyānīti.
</Paragraph>

<Paragraph number="956" type="verses" book="a3">
_Kāyamuniṃ vacīmuniṃ,_  
_cetomuniṃ anāsavaṃ;_  
_Muniṃ moneyyasampannaṃ,_  
_āhu sabbappahāyinan”ti._  


</Paragraph>
</Division>

<Paragraph number="957" type="center" book="a3">
Dasamaṃ.



</Paragraph>

<Paragraph number="958" type="center" book="a3">
Āpāyikavaggo dutiyo.



</Paragraph>

<Paragraph number="959" type="center" book="a3">
Tassuddānaṃ


</Paragraph>

<Paragraph number="960" type="verses" book="a3">
_Āpāyiko dullabho appameyyaṃ,_  
_Āneñjavipattisampadā;_  
_Apaṇṇako ca kammanto,_  
_Dve soceyyāni moneyyanti._
</Paragraph>