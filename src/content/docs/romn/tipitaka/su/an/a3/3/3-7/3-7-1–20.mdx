---
title: "3.7.1–20"
tableOfContents: false
sidebar:
  order: 1
type: "tipitaka"
basket: "su"
book: "a3"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="164–183" book="a3" bookNo="15">

<Paragraph number="1116" book="a3">
“Tīhi, bhikkhave, dhammehi samannāgato yathābhataṃ nikkhitto evaṃ niraye. Katamehi tīhi? Attanā ca pāṇātipātī hoti, parañca pāṇātipāte samādapeti, pāṇātipāte ca samanuñño hoti. Imehi kho, bhikkhave, tīhi dhammehi samannāgato yathābhataṃ nikkhitto evaṃ niraye.
</Paragraph>

<Paragraph number="1117" book="a3">
Tīhi, bhikkhave, dhammehi samannāgato yathābhataṃ nikkhitto evaṃ sagge. Katamehi tīhi? Attanā ca pāṇātipātā paṭivirato hoti, parañca pāṇātipātā veramaṇiyā samādapeti, pāṇātipātā veramaṇiyā ca samanuñño hoti …pe… . (2)
</Paragraph>

<Paragraph number="1118" book="a3">
Attanā ca adinnādāyī hoti, parañca adinnādāne samādapeti, adinnādāne ca samanuñño hoti …pe… .
</Paragraph>

<Paragraph number="1119" book="a3">
Attanā ca adinnādānā paṭivirato hoti, parañca adinnādānā veramaṇiyā samādapeti, adinnādānā veramaṇiyā ca samanuñño hoti …pe… . (4)
</Paragraph>

<Paragraph number="1120" book="a3">
Attanā ca kāmesumicchācārī hoti, parañca kāmesumicchācāre samādapeti, kāmesumicchācāre ca samanuñño hoti …pe… .
</Paragraph>

<Paragraph number="1121" book="a3">
Attanā ca kāmesumicchācārā paṭivirato hoti, parañca kāmesumicchācārā veramaṇiyā samādapeti, kāmesumicchācārā veramaṇiyā ca samanuñño hoti …pe… . (6)
</Paragraph>

<Paragraph number="1122" book="a3">
Attanā ca musāvādī hoti, parañca musāvāde samādapeti, musāvāde ca samanuñño hoti …pe… .
</Paragraph>

<Paragraph number="1123" book="a3">
Attanā ca musāvādā paṭivirato hoti, parañca musāvādā veramaṇiyā samādapeti, musāvādā veramaṇiyā ca samanuñño hoti …pe… . (8)
</Paragraph>

<Paragraph number="1124" book="a3">
Attanā ca pisuṇavāco hoti, parañca pisuṇāya vācāya samādapeti, pisuṇāya vācāya ca samanuñño hoti …pe… .
</Paragraph>

<Paragraph number="1125" book="a3">
Attanā ca pisuṇāya vācāya paṭivirato hoti, parañca pisuṇāya vācāya veramaṇiyā samādapeti, pisuṇāya vācāya veramaṇiyā ca samanuñño hoti …pe… . (10)
</Paragraph>

<Paragraph number="1126" book="a3">
Attanā ca pharusavāco hoti, parañca pharusāya vācāya samādapeti, pharusāya vācāya ca samanuñño hoti …pe… .
</Paragraph>

<Paragraph number="1127" book="a3">
Attanā ca pharusāya vācāya paṭivirato hoti, parañca pharusāya vācāya veramaṇiyā samādapeti, pharusāya vācāya veramaṇiyā ca samanuñño hoti …pe… . (12)
</Paragraph>

<Paragraph number="1128" book="a3">
Attanā ca samphappalāpī hoti, parañca samphappalāpe samādapeti, samphappalāpe ca samanuñño hoti …pe… .
</Paragraph>

<Paragraph number="1129" book="a3">
Attanā ca samphappalāpā paṭivirato hoti, parañca samphappalāpā veramaṇiyā samādapeti, samphappalāpā veramaṇiyā ca samanuñño hoti …pe… . (14)
</Paragraph>

<Paragraph number="1130" book="a3">
Attanā ca abhijjhālu hoti, parañca abhijjhāya samādapeti, abhijjhāya ca samanuñño hoti …pe… .
</Paragraph>

<Paragraph number="1131" book="a3">
Attanā ca anabhijjhālu hoti, parañca anabhijjhāya samādapeti, anabhijjhāya ca samanuñño hoti …pe… . (16)
</Paragraph>

<Paragraph number="1132" book="a3">
Attanā ca byāpannacitto hoti, parañca byāpāde samādapeti, byāpāde ca samanuñño hoti …pe… .
</Paragraph>

<Paragraph number="1133" book="a3">
Attanā ca abyāpannacitto hoti, parañca abyāpāde samādapeti, abyāpāde ca samanuñño hoti …pe… . (18)
</Paragraph>

<Paragraph number="1134" book="a3">
Attanā ca micchādiṭṭhiko hoti, parañca micchādiṭṭhiyā samādapeti, micchādiṭṭhiyā ca samanuñño hoti …pe… .
</Paragraph>

<Paragraph number="1135" book="a3">
Attanā ca sammādiṭṭhiko hoti, parañca sammādiṭṭhiyā samādapeti, sammādiṭṭhiyā ca samanuñño hoti. Imehi kho, bhikkhave, tīhi dhammehi samannāgato yathābhataṃ nikkhitto evaṃ sagge”ti. (20)

</Paragraph>
</Division>

<Paragraph number="1136" type="center" book="a3">
Kammapathapeyyālaṃ niṭṭhitaṃ.



</Paragraph>

<Paragraph number="1137" type="center" book="a3">
Tassuddānaṃ


</Paragraph>

<Paragraph number="1138" type="verses" book="a3">
_Pāṇaṃ adinnamicchā ca,_  
_musāvādī ca pisuṇā;_  
_Pharusā samphappalāpo ca,_  
_abhijjhā byāpādadiṭṭhi ca;_  
_Kammapathesu peyyālaṃ,_  
_tikakena niyojayeti._
</Paragraph>