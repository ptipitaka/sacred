---
title: "3.5.10 Pubbaṇhasutta"
tableOfContents: false
sidebar:
  order: 2
type: "tipitaka"
basket: "su"
book: "a3"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="156" book="a3" bookNo="15" page="298">

<Paragraph number="1089" book="a3">
“Ye, bhikkhave, sattā pubbaṇhasamayaṃ kāyena sucaritaṃ caranti, vācāya sucaritaṃ caranti, manasā sucaritaṃ caranti, supubbaṇho, bhikkhave, tesaṃ sattānaṃ.
</Paragraph>

<Paragraph number="1090" book="a3">
Ye, bhikkhave, sattā majjhanhikasamayaṃ kāyena sucaritaṃ caranti, vācāya sucaritaṃ caranti, manasā sucaritaṃ caranti, sumajjhanhiko, bhikkhave, tesaṃ sattānaṃ.
</Paragraph>

<Paragraph number="1091" book="a3">
Ye, bhikkhave, sattā sāyanhasamayaṃ kāyena sucaritaṃ caranti, vācāya sucaritaṃ caranti, manasā sucaritaṃ caranti, susāyanho, bhikkhave, tesaṃ sattānanti.
</Paragraph>

<Paragraph number="1092" type="verses" book="a3">
_Sunakkhattaṃ sumaṅgalaṃ,_  
_suppabhātaṃ suhuṭṭhitaṃ;_  
_Sukhaṇo sumuhutto ca,_  
_suyiṭṭhaṃ brahmacārisu._  

</Paragraph>

<Paragraph number="1093" type="verses" book="a3">
_Padakkhiṇaṃ kāyakammaṃ,_  
_vācākammaṃ padakkhiṇaṃ;_  
_Padakkhiṇaṃ manokammaṃ,_  
_paṇīdhi te padakkhiṇe;_  
_Padakkhiṇāni katvāna,_  
_labhantatthe padakkhiṇe._  

</Paragraph>

<Paragraph number="1094" type="verses" book="a3">
_Te atthaladdhā sukhitā,_  
_viruḷhā buddhasāsane;_  
_Arogā sukhitā hotha,_  
_saha sabbehi ñātibhī”ti._  


</Paragraph>
</Division>

<Paragraph number="1095" type="center" book="a3">
Dasamaṃ.



</Paragraph>

<Paragraph number="1096" type="center" book="a3">
Maṅgalavaggo pañcamo.



</Paragraph>

<Paragraph number="1097" type="center" book="a3">
Tassuddānaṃ


</Paragraph>

<Paragraph number="1098" type="verses" book="a3">
_Akusalañca sāvajjaṃ,_  
_visamāsucinā saha;_  
_Caturo khatā vandanā,_  
_pubbaṇhena ca te dasāti._  


</Paragraph>

<Paragraph number="1099" type="center" book="a3">
Tatiyo paṇṇāsako samatto.
</Paragraph>