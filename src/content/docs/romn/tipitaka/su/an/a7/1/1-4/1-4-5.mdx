---
title: "1.4.5 Paṭhamamittasutta"
tableOfContents: false
sidebar:
  order: 8
type: "tipitaka"
basket: "su"
book: "a7"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="36" book="a7" bookNo="16" page="421">

<Paragraph number="192" book="a7">
“Sattahi, bhikkhave, aṅgehi samannāgato mitto sevitabbo. Katamehi sattahi? Duddadaṃ dadāti, dukkaraṃ karoti, dukkhamaṃ khamati, guyhamassa āvi karoti, guyhamassa pariguhati, āpadāsu na jahati, khīṇena nātimaññati. Imehi kho, bhikkhave, sattahi aṅgehi samannāgato mitto sevitabboti.
</Paragraph>

<Paragraph number="193" type="verses" book="a7">
_Duddadaṃ dadāti mitto,_  
_dukkarañcāpi kubbati;_  
_Athopissa duruttāni,_  
_khamati dukkhamāni ca._  

</Paragraph>

<Paragraph number="194" type="verses" book="a7">
_Guyhañca tassa akkhāti,_  
_guyhassa parigūhati;_  
_Āpadāsu na jahāti,_  
_khīṇena nātimaññati._  

</Paragraph>

<Paragraph number="195" type="verses" book="a7">
_Yamhi etāni ṭhānāni,_  
_saṃvijjantīdha puggale;_  
_So mitto mittakāmena,_  
_bhajitabbo tathāvidho”ti._  


</Paragraph>
</Division>

<Paragraph number="196" type="center" book="a7">
Pañcamaṃ.
</Paragraph>