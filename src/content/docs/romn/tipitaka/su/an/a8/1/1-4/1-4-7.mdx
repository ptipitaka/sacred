---
title: "1.4.7 Sappurisadānasutta"
tableOfContents: false
sidebar:
  order: 8
type: "tipitaka"
basket: "su"
book: "a8"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="37" book="a8" bookNo="17" page="74">

<Paragraph number="355" book="a8">
“Aṭṭhimāni, bhikkhave, sappurisadānāni. Katamāni aṭṭha? Suciṃ deti, paṇītaṃ deti, kālena deti, kappiyaṃ deti, viceyya deti, abhiṇhaṃ deti, dadaṃ cittaṃ pasādeti, datvā attamano hoti. Imāni kho, bhikkhave, aṭṭha sappurisadānānīti.
</Paragraph>

<Paragraph number="356" type="verses" book="a8">
_Suciṃ paṇītaṃ kālena,_  
_kappiyaṃ pānabhojanaṃ;_  
_Abhiṇhaṃ dadāti dānaṃ,_  
_sukhettesu brahmacārisu._  

</Paragraph>

<Paragraph number="357" type="verses" book="a8">
_Neva vippaṭisārissa,_  
_cajitvā āmisaṃ bahuṃ;_  
_Evaṃ dinnāni dānāni,_  
_vaṇṇayanti vipassino._  

</Paragraph>

<Paragraph number="358" type="verses" book="a8">
_Evaṃ yajitvā medhāvī,_  
_saddho muttena cetasā;_  
_Abyābajjhaṃ sukhaṃ lokaṃ,_  
_paṇḍito upapajjatī”ti._  


</Paragraph>
</Division>

<Paragraph number="359" type="center" book="a8">
Sattamaṃ.
</Paragraph>