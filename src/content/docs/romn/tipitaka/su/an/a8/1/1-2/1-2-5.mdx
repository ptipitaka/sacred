---
title: "1.2.5 Malasutta"
tableOfContents: false
sidebar:
  order: 6
type: "tipitaka"
basket: "su"
book: "a8"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="15" book="a8">

<Paragraph number="168" book="a8">
“Aṭṭhimāni, bhikkhave, malāni. Katamāni aṭṭha? Asajjhāyamalā, bhikkhave, mantā; anuṭṭhānamalā, bhikkhave, gharā; malaṃ, bhikkhave, vaṇṇassa kosajjaṃ; pamādo, bhikkhave, rakkhato malaṃ; malaṃ, bhikkhave, itthiyā duccaritaṃ; maccheraṃ, bhikkhave, dadato malaṃ; malā, bhikkhave, pāpakā akusalā dhammā asmiṃ loke paramhi ca; tato, bhikkhave, malā malataraṃ avijjā paramaṃ malaṃ. Imāni kho, bhikkhave, aṭṭha malānīti.
</Paragraph>

<Paragraph number="169" type="verses" book="a8">
_Asajjhāyamalā mantā,_  
_anuṭṭhānamalā gharā;_  
_Malaṃ vaṇṇassa kosajjaṃ,_  
_pamādo rakkhato malaṃ._  

</Paragraph>

<Paragraph number="170" type="verses" book="a8">
_Malitthiyā duccaritaṃ,_  
_maccheraṃ dadato malaṃ;_  
_Malā ve pāpakā dhammā,_  
_asmiṃ loke paramhi ca;_  
_Tato malā malataraṃ,_  
_avijjā paramaṃ malan”ti._  


</Paragraph>
</Division>

<Paragraph number="171" type="center" book="a8">
Pañcamaṃ.
</Paragraph>