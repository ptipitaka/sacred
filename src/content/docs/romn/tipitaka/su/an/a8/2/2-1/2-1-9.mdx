---
title: "2.1.9 Paṭhamapuggalasutta"
tableOfContents: false
sidebar:
  order: 10
type: "tipitaka"
basket: "su"
book: "a8"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="59" book="a8" bookNo="17" page="115">

<Paragraph number="610" book="a8">
“Aṭṭhime, bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa? Katame aṭṭha? Sotāpanno, sotāpattiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno. Ime kho, bhikkhave, aṭṭha puggalā āhuneyyā …pe…  anuttaraṃ puññakkhettaṃ lokassāti.
</Paragraph>

<Paragraph number="611" type="verses" book="a8">
_Cattāro ca paṭipannā,_  
_cattāro ca phale ṭhitā;_  
_Esa saṃgho ujubhūto,_  
_paññāsīlasamāhito._  

</Paragraph>

<Paragraph number="612" type="verses" book="a8">
_Yajamānānaṃ manussānaṃ,_  
_Puññapekkhāna pāṇinaṃ;_  
_Karotaṃ opadhikaṃ puññaṃ,_  
_Saṃghe dinnaṃ mahapphalan”ti._  


</Paragraph>
</Division>

<Paragraph number="613" type="center" book="a8">
Navamaṃ.
</Paragraph>