---
title: "1.5.8 Pabbajitaabhiṇhasutta"
tableOfContents: false
sidebar:
  order: 9
type: "tipitaka"
basket: "su"
book: "a10"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="48" book="a10" bookNo="17" page="325">

<Paragraph number="336" book="a10">
“Dasayime, bhikkhave, dhammā pabbajitena abhiṇhaṃ paccavekkhitabbā. Katame dasa?
</Paragraph>

<Paragraph number="337" book="a10">
‘Vevaṇṇiyamhi ajjhupagato’ti pabbajitena abhiṇhaṃ paccavekkhitabbaṃ. (1)
</Paragraph>

<Paragraph number="338" book="a10">
‘Parapaṭibaddhā me jīvikā’ti pabbajitena abhiṇhaṃ paccavekkhitabbaṃ. (2)
</Paragraph>

<Paragraph number="339" book="a10">
‘Añño me ākappo karaṇīyo’ti pabbajitena abhiṇhaṃ paccavekkhitabbaṃ. (3)
</Paragraph>

<Paragraph number="340" book="a10">
‘Kacci nu kho me attā sīlato na upavadatī’ti pabbajitena abhiṇhaṃ paccavekkhitabbaṃ. (4)
</Paragraph>

<Paragraph number="341" book="a10">
‘Kacci nu kho maṃ anuvicca viññū sabrahmacārī sīlato na upavadantī’ti pabbajitena abhiṇhaṃ paccavekkhitabbaṃ. (5)
</Paragraph>

<Paragraph number="342" book="a10">
‘Sabbehi me piyehi manāpehi nānābhāvo vinābhāvo’ti pabbajitena abhiṇhaṃ paccavekkhitabbaṃ. (6)
</Paragraph>

<Paragraph number="343" book="a10">
‘Kammassakomhi kammadāyādo kammayoni kammabandhu kammapaṭisaraṇo, yaṃ kammaṃ karissāmi kalyāṇaṃ vā pāpakaṃ vā tassa dāyādo bhavissāmī’ti pabbajitena abhiṇhaṃ paccavekkhitabbaṃ. (7)
</Paragraph>

<Paragraph number="344" book="a10">
‘Kathaṃbhūtassa me rattindivā vītivattantī’ti pabbajitena abhiṇhaṃ paccavekkhitabbaṃ. (8)
</Paragraph>

<Paragraph number="345" book="a10">
‘Kacci nu kho ahaṃ suññāgāre abhiramāmī’ti pabbajitena abhiṇhaṃ paccavekkhitabbaṃ. (9)
</Paragraph>

<Paragraph number="346" book="a10">
‘Atthi nu kho me uttari manussadhammo alamariyañāṇadassanaviseso adhigato, yenāhaṃ pacchime kāle sabrahmacārīhi puṭṭho na maṅku bhavissāmī’ti pabbajitena abhiṇhaṃ paccavekkhitabbaṃ. (10)
</Paragraph>

<Paragraph number="347" book="a10">
Ime kho, bhikkhave, dasa dhammā pabbajitena abhiṇhaṃ paccavekkhitabbā”ti.

</Paragraph>
</Division>

<Paragraph number="348" type="center" book="a10">
Aṭṭhamaṃ.
</Paragraph>