---
title: "1.4.10 Dutiyaānandasutta"
tableOfContents: false
sidebar:
  order: 2
type: "tipitaka"
basket: "su"
book: "a10"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="40" book="a10" bookNo="17" page="316">

<Paragraph number="288" book="a10">
“‘Saṃghasāmaggī, saṃghasāmaggī’ti, bhante, vuccati. Kittāvatā nu kho, bhante, saṃgho samaggo hotī”ti? “Idhānanda, bhikkhū adhammaṃ adhammoti dīpenti, dhammaṃ dhammoti dīpenti, avinayaṃ avinayoti dīpenti, vinayaṃ vinayoti dīpenti, abhāsitaṃ alapitaṃ tathāgatena abhāsitaṃ alapitaṃ tathāgatenāti dīpenti, bhāsitaṃ lapitaṃ tathāgatena bhāsitaṃ lapitaṃ tathāgatenāti dīpenti, anāciṇṇaṃ tathāgatena anāciṇṇaṃ tathāgatenāti dīpenti, āciṇṇaṃ tathāgatena āciṇṇaṃ tathāgatenāti dīpenti, apaññattaṃ tathāgatena apaññattaṃ tathāgatenāti dīpenti, paññattaṃ tathāgatena paññattaṃ tathāgatenāti dīpenti. Te imehi dasahi vatthūhi na avakassanti na apakassanti na āveni kammāni karonti na āveni pātimokkhaṃ uddisanti. Ettāvatā kho, ānanda, saṃgho samaggo hotī”ti.
</Paragraph>

<Paragraph number="289" book="a10">
“Bhinnaṃ pana, bhante, saṃghaṃ samaggaṃ katvā kiṃ so pasavatī”ti? “Brahmaṃ, ānanda, puññaṃ pasavatī”ti. “Kiṃ pana, bhante, brahmaṃ puññan”ti? “Kappaṃ, ānanda, saggamhi modatīti—
</Paragraph>

<Paragraph number="290" type="verses" book="a10">
_Sukhā saṃghassa sāmaggī,_  
_samaggānañca anuggaho;_  
_Samaggarato dhammaṭṭho,_  
_yogakkhemā na dhaṃsati;_  
_Saṃghaṃ samaggaṃ katvāna,_  
_kappaṃ saggamhi modatī”ti._  


</Paragraph>
</Division>

<Paragraph number="291" type="center" book="a10">
Dasamaṃ.



</Paragraph>

<Paragraph number="292" type="center" book="a10">
Upālivaggo catuttho.



</Paragraph>

<Paragraph number="293" type="center" book="a10">
Tassuddānaṃ


</Paragraph>

<Paragraph number="294" type="verses" book="a10">
_Upāli ṭhapanā ubbāho,_  
_upasampadanissayā;_  
_Sāmaṇero ca dve bhedā,_  
_ānandehi pare duveti._
</Paragraph>