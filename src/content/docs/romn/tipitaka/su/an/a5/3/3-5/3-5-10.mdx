---
title: "3.5.10 Dutiyasamayavimuttasutta"
tableOfContents: false
sidebar:
  order: 2
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="150" book="a5">

<Paragraph number="867" book="a5">
“Pañcime, bhikkhave, dhammā samayavimuttassa bhikkhuno parihānāya saṃvattanti. Katame pañca? Kammārāmatā, bhassārāmatā, niddārāmatā, indriyesu aguttadvāratā, bhojane amattaññutā. Ime kho, bhikkhave, pañca dhammā samayavimuttassa bhikkhuno parihānāya saṃvattanti.
</Paragraph>

<Paragraph number="868" book="a5">
Pañcime, bhikkhave, dhammā samayavimuttassa bhikkhuno aparihānāya saṃvattanti. Katame pañca? Na kammārāmatā, na bhassārāmatā, na niddārāmatā, indriyesu guttadvāratā, bhojane mattaññutā. Ime kho, bhikkhave, pañca dhammā samayavimuttassa bhikkhuno aparihānāya saṃvattantī”ti.

</Paragraph>
</Division>

<Paragraph number="869" type="center" book="a5">
Dasamaṃ.



</Paragraph>

<Paragraph number="870" type="center" book="a5">
Tikaṇḍakīvaggo pañcamo.



</Paragraph>

<Paragraph number="871" type="center" book="a5">
Tassuddānaṃ


</Paragraph>

<Paragraph number="872" type="verses" book="a5">
_Datvā avajānāti ārabhati ca,_  
_Sārandada tikaṇḍa nirayena ca;_  
_Mitto asappurisasappurisena,_  
_Samayavimuttaṃ apare dveti._  


</Paragraph>

<Paragraph number="873" type="center" book="a5">
Tatiyo paṇṇāsako samatto.
</Paragraph>