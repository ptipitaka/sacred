---
title: "2.6.10 Uddhaccasutta"
tableOfContents: false
sidebar:
  order: 2
type: "tipitaka"
basket: "su"
book: "a6"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="116" book="a6">

<Paragraph number="760" book="a6">
“Tayome, bhikkhave, dhammā. Katame tayo? Uddhaccaṃ, asaṃvaro, pamādo. Ime kho, bhikkhave, tayo dhammā. Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. Katame tayo? Uddhaccassa pahānāya samatho bhāvetabbo, asaṃvarassa pahānāya saṃvaro bhāvetabbo, pamādassa pahānāya appamādo bhāvetabbo. Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā”ti.

</Paragraph>
</Division>

<Paragraph number="761" type="center" book="a6">
Dasamaṃ.



</Paragraph>

<Paragraph number="762" type="center" book="a6">
Tikavaggo ekādasamo.



</Paragraph>

<Paragraph number="763" type="center" book="a6">
Tassuddānaṃ


</Paragraph>

<Paragraph number="764" type="verses" book="a6">
_Rāgaduccaritavitakka,_  
_Saññā dhātūti vuccati;_  
_Assādaaratituṭṭhi,_  
_Duve ca uddhaccena vaggoti._
</Paragraph>