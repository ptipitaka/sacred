---
title: "1.3.9 Āghātavatthusutta"
tableOfContents: false
sidebar:
  order: 11
type: "tipitaka"
basket: "su"
book: "a9"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="29" book="a9" bookNo="17" page="208">

<Paragraph number="237" book="a9">
“Navayimāni, bhikkhave, āghātavatthūni. Katamāni nava? ‘Anatthaṃ me acarī’ti āghātaṃ bandhati; ‘anatthaṃ me caratī’ti āghātaṃ bandhati; ‘anatthaṃ me carissatī’ti āghātaṃ bandhati; ‘piyassa me manāpassa anatthaṃ acarī’ti …pe…  ‘anatthaṃ caratī’ti …pe…  ‘anatthaṃ carissatī’ti āghātaṃ bandhati; ‘appiyassa me amanāpassa atthaṃ acarī’ti …pe…  ‘atthaṃ caratī’ti …pe…  ‘atthaṃ carissatī’ti āghātaṃ bandhati. Imāni kho, bhikkhave, nava āghātavatthūnī”ti.

</Paragraph>
</Division>

<Paragraph number="238" type="center" book="a9">
Navamaṃ.
</Paragraph>