---
title: "1.2.4 Samiddhisutta"
tableOfContents: false
sidebar:
  order: 5
type: "tipitaka"
basket: "su"
book: "a9"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="a9" bookNo="17" page="190">

<Paragraph number="136" book="a9">
Atha kho āyasmā samiddhi yenāyasmā sāriputto tenupasaṅkami; upasaṅkamitvā āyasmantaṃ sāriputtaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ samiddhiṃ āyasmā sāriputto etadavoca—
</Paragraph>

<Paragraph number="137" book="a9">
“Kimārammaṇā, samiddhi, purisassa saṅkappavitakkā uppajjantī”ti? “Nāmarūpārammaṇā, bhante”ti.
</Paragraph>

<Paragraph number="138" book="a9">
“Te pana, samiddhi, kva nānattaṃ gacchantī”ti? “Dhātūsu, bhante”ti.
</Paragraph>

<Paragraph number="139" book="a9">
“Te pana, samiddhi, kiṃsamudayā”ti? “Phassasamudayā, bhante”ti.
</Paragraph>

<Paragraph number="140" book="a9">
“Te pana, samiddhi, kiṃsamosaraṇā”ti? “Vedanāsamosaraṇā, bhante”ti.
</Paragraph>

<Paragraph number="141" book="a9">
“Te pana, samiddhi, kiṃpamukhā”ti? “Samādhippamukhā, bhante”ti.
</Paragraph>

<Paragraph number="142" book="a9">
“Te pana, samiddhi, kiṃadhipateyyā”ti? “Satādhipateyyā, bhante”ti.
</Paragraph>

<Paragraph number="143" book="a9">
“Te pana, samiddhi, kiṃuttarā”ti? “Paññuttarā, bhante”ti.
</Paragraph>

<Paragraph number="144" book="a9">
“Te pana, samiddhi, kiṃsārā”ti? “Vimuttisārā, bhante”ti.
</Paragraph>

<Paragraph number="145" book="a9">
“Te pana, samiddhi, kiṃogadhā”ti? “Amatogadhā, bhante”ti.
</Paragraph>

<Paragraph number="146" book="a9">
“‘Kimārammaṇā, samiddhi, purisassa saṅkappavitakkā uppajjantī’ti, iti puṭṭho samāno ‘nāmarūpārammaṇā, bhante’ti vadesi. ‘Te pana, samiddhi, kva nānattaṃ gacchantī’ti, iti puṭṭho samāno ‘dhātūsu, bhante’ti vadesi. ‘Te pana, samiddhi, kiṃsamudayā’ti, iti puṭṭho samāno ‘phassasamudayā, bhante’ti vadesi. ‘Te pana, samiddhi, kiṃsamosaraṇā’ti, iti puṭṭho samāno ‘vedanāsamosaraṇā, bhante’ti vadesi. ‘Te pana, samiddhi, kiṃpamukhā’ti, iti puṭṭho samāno ‘samādhippamukhā, bhante’ti vadesi. ‘Te pana, samiddhi, kiṃadhipateyyā’ti, iti puṭṭho samāno ‘satādhipateyyā, bhante’ti vadesi. ‘Te pana, samiddhi, kiṃuttarā’ti, iti puṭṭho samāno ‘paññuttarā, bhante’ti vadesi. ‘Te pana, samiddhi, kiṃsārā’ti, iti puṭṭho samāno ‘vimuttisārā, bhante’ti vadesi. ‘Te pana, samiddhi, kiṃogadhā’ti, iti puṭṭho samāno ‘amatogadhā, bhante’ti vadesi. Sādhu sādhu, samiddhi. Sādhu kho tvaṃ, samiddhi, puṭṭho puṭṭho vissajjesi, tena ca mā maññī”ti.

</Paragraph>
</Division>

<Paragraph number="147" type="center" book="a9">
Catutthaṃ.
</Paragraph>