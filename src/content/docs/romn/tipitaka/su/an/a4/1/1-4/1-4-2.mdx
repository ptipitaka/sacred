---
title: "1.4.2 Saṅgahasutta"
tableOfContents: false
sidebar:
  order: 3
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="32" book="a4" bookNo="15" page="341">

<Paragraph number="218" book="a4">
“Cattārimāni, bhikkhave, saṅgahavatthūni. Katamāni cattāri? Dānaṃ, peyyavajjaṃ, atthacariyā, samānattatā—  imāni kho, bhikkhave, cattāri saṅgahavatthūnīti.
</Paragraph>

<Paragraph number="219" type="verses" book="a4">
_Dānañca peyyavajjañca,_  
_atthacariyā ca yā idha;_  
_Samānattatā ca dhammesu,_  
_tattha tattha yathārahaṃ;_  
_Ete kho saṅgahā loke,_  
_rathassāṇīva yāyato._  

</Paragraph>

<Paragraph number="220" type="verses" book="a4">
_Ete ca saṅgahā nāssu,_  
_na mātā puttakāraṇā;_  
_Labhetha mānaṃ pūjaṃ vā,_  
_pitā vā puttakāraṇā._  

</Paragraph>

<Paragraph number="221" type="verses" book="a4">
_Yasmā ca saṅgahā ete,_  
_samavekkhanti paṇḍitā;_  
_Tasmā mahattaṃ papponti,_  
_pāsaṃsā ca bhavanti te”ti._  


</Paragraph>
</Division>

<Paragraph number="222" type="center" book="a4">
Dutiyaṃ.
</Paragraph>