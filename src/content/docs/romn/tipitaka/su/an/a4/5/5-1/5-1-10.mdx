---
title: "5.1.10 Catutthapāpadhammasutta"
tableOfContents: false
sidebar:
  order: 2
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="210" book="a4">

<Paragraph number="1364" book="a4">
“Pāpadhammañca vo, bhikkhave, desessāmi, pāpadhammena pāpadhammatarañca; kalyāṇadhammañca, kalyāṇadhammena kalyāṇadhammatarañca. Taṃ suṇātha …pe… .
</Paragraph>

<Paragraph number="1365" book="a4">
“Katamo ca, bhikkhave, pāpadhammo? Idha, bhikkhave, ekacco micchādiṭṭhiko hoti …pe…  micchāñāṇī hoti, micchāvimutti hoti. Ayaṃ vuccati, bhikkhave, pāpadhammo.
</Paragraph>

<Paragraph number="1366" book="a4">
Katamo ca, bhikkhave, pāpadhammena pāpadhammataro? Idha, bhikkhave, ekacco attanā ca micchādiṭṭhiko hoti, parañca micchādiṭṭhiyā samādapeti …pe…  attanā ca micchāñāṇī hoti, parañca micchāñāṇe samādapeti; attanā ca micchāvimutti hoti, parañca micchāvimuttiyā samādapeti. Ayaṃ vuccati, bhikkhave, pāpadhammena pāpadhammataro.
</Paragraph>

<Paragraph number="1367" book="a4">
Katamo ca, bhikkhave, kalyāṇadhammo? Idha, bhikkhave, ekacco sammādiṭṭhiko hoti …pe…  sammāñāṇī hoti, sammāvimutti hoti. Ayaṃ vuccati, bhikkhave, kalyāṇadhammo.
</Paragraph>

<Paragraph number="1368" book="a4">
Katamo ca, bhikkhave, kalyāṇadhammena kalyāṇadhammataro? Idha, bhikkhave, ekacco attanā ca sammādiṭṭhiko hoti, parañca sammādiṭṭhiyā samādapeti …pe…  attanā ca sammāñāṇī hoti, parañca sammāñāṇe samādapeti; attanā ca sammāvimutti hoti, parañca sammāvimuttiyā samādapeti. Ayaṃ vuccati, bhikkhave, kalyāṇadhammena kalyāṇadhammataro”ti.

</Paragraph>
</Division>

<Paragraph number="1369" type="center" book="a4">
Dasamaṃ.



</Paragraph>

<Paragraph number="1370" type="center" book="a4">
Sappurisavaggo paṭhamo.



</Paragraph>

<Paragraph number="1371" type="center" book="a4">
Tassuddānaṃ


</Paragraph>

<Paragraph number="1372" type="verses" book="a4">
_Sikkhāpadañca assaddhaṃ,_  
_Sattakammaṃ atho ca dasakammaṃ;_  
_Aṭṭhaṅgikañca dasamaggaṃ,_  
_Dve pāpadhammā apare dveti._
</Paragraph>