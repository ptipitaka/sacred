---
title: "2.2.6 Sarāgasutta"
tableOfContents: false
sidebar:
  order: 7
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="66" book="a4">

<Paragraph number="484" book="a4">
“Cattārome, bhikkhave, puggalā santo saṃvijjamānā lokasmiṃ. Katame cattāro? Sarāgo, sadoso, samoho, samāno—  ime kho, bhikkhave, cattāro puggalā santo saṃvijjamānā lokasminti.
</Paragraph>

<Paragraph number="485" type="verses" book="a4">
_Sārattā rajanīyesu,_  
_Piyarūpābhinandino;_  
_Mohena āvutā sattā,_  
_Baddhā vaḍḍhenti bandhanaṃ._  

</Paragraph>

<Paragraph number="486" type="verses" book="a4">
_Rāgajaṃ dosajañcāpi,_  
_mohajaṃ cāpaviddasū;_  
_Karontākusalaṃ kammaṃ,_  
_savighātaṃ dukhudrayaṃ._  

</Paragraph>

<Paragraph number="487" type="verses" book="a4">
_Avijjānivutā posā,_  
_andhabhūtā acakkhukā;_  
_Yathā dhammā tathā santā,_  
_na tassevanti maññare”ti._  


</Paragraph>
</Division>

<Paragraph number="488" type="center" book="a4">
Chaṭṭhaṃ.
</Paragraph>