---
title: "1.1.7 Sobhanasutta"
tableOfContents: false
sidebar:
  order: 8
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="7" book="a4" bookNo="15" page="314">

<Paragraph number="44" book="a4">
“Cattārome, bhikkhave, viyattā vinītā visāradā bahussutā dhammadharā dhammānudhammappaṭipannā saṃghaṃ sobhenti. Katame cattāro? Bhikkhu, bhikkhave, viyatto vinīto visārado bahussuto dhammadharo dhammānudhammappaṭipanno saṃghaṃ sobheti. Bhikkhunī, bhikkhave, viyattā vinītā visāradā bahussutā dhammadharā dhammānudhammappaṭipannā saṃghaṃ sobheti. Upāsako, bhikkhave, viyatto vinīto visārado bahussuto dhammadharo dhammānudhammappaṭipanno saṃghaṃ sobheti. Upāsikā, bhikkhave, viyattā vinītā visāradā bahussutā dhammadharā dhammānudhammappaṭipannā saṃghaṃ sobheti. Ime kho, bhikkhave, cattāro viyattā vinītā visāradā bahussutā dhammadharā dhammānudhammappaṭipannā saṃghaṃ sobhentīti.
</Paragraph>

<Paragraph number="45" type="verses" book="a4">
_Yo hoti viyatto ca visārado ca,_  
_Bahussuto dhammadharo ca hoti;_  
_Dhammassa hoti anudhammacārī,_  
_Sa tādiso vuccati saṃghasobhano._  

</Paragraph>

<Paragraph number="46" type="verses" book="a4">
_Bhikkhu ca sīlasampanno,_  
_bhikkhunī ca bahussutā;_  
_Upāsako ca yo saddho,_  
_yā ca saddhā upāsikā;_  
_Ete kho saṃghaṃ sobhenti,_  
_ete hi saṃghasobhanā”ti._  


</Paragraph>
</Division>

<Paragraph number="47" type="center" book="a4">
Sattamaṃ.
</Paragraph>