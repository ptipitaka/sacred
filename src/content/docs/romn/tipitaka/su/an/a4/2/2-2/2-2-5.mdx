---
title: "2.2.5 Rūpasutta"
tableOfContents: false
sidebar:
  order: 6
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="65" book="a4" bookNo="15" page="382">

<Paragraph number="478" book="a4">
“Cattārome, bhikkhave, puggalā santo saṃvijjamānā lokasmiṃ. Katame cattāro? Rūpappamāṇo rūpappasanno, ghosappamāṇo ghosappasanno, lūkhappamāṇo lūkhappasanno, dhammappamāṇo dhammappasanno—  ime kho, bhikkhave, cattāro puggalā santo saṃvijjamānā lokasminti.
</Paragraph>

<Paragraph number="479" type="verses" book="a4">
_Ye ca rūpe pamāṇiṃsu,_  
_ye ca ghosena anvagū;_  
_Chandarāgavasūpetā,_  
_nābhijānanti te janā._  

</Paragraph>

<Paragraph number="480" type="verses" book="a4">
_Ajjhattañca na jānāti,_  
_bahiddhā ca na passati;_  
_Samantāvaraṇo bālo,_  
_sa ve ghosena vuyhati._  

</Paragraph>

<Paragraph number="481" type="verses" book="a4">
_Ajjhattañca na jānāti,_  
_bahiddhā ca vipassati;_  
_Bahiddhā phaladassāvī,_  
_sopi ghosena vuyhati._  

</Paragraph>

<Paragraph number="482" type="verses" book="a4">
_Ajjhattañca pajānāti,_  
_bahiddhā ca vipassati;_  
_Vinīvaraṇadassāvī,_  
_na so ghosena vuyhatī”ti._  


</Paragraph>
</Division>

<Paragraph number="483" type="center" book="a4">
Pañcamaṃ.
</Paragraph>