---
title: "1.3.7 Santuṭṭhisutta"
tableOfContents: false
sidebar:
  order: 8
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="27" book="a4" bookNo="15">

<Paragraph number="184" book="a4">
“Cattārimāni, bhikkhave, appāni ca sulabhāni ca, tāni ca anavajjāni. Katamāni cattāri? Paṃsukūlaṃ, bhikkhave, cīvarānaṃ appañca sulabhañca, tañca anavajjaṃ. Piṇḍiyālopo, bhikkhave, bhojanānaṃ appañca sulabhañca, tañca anavajjaṃ. Rukkhamūlaṃ, bhikkhave, senāsanānaṃ appañca sulabhañca, tañca anavajjaṃ. Pūtimuttaṃ, bhikkhave, bhesajjānaṃ appañca sulabhañca, tañca anavajjaṃ. Imāni kho, bhikkhave, cattāri appāni ca sulabhāni ca, tāni ca anavajjāni. Yato kho, bhikkhave, bhikkhu appena ca tuṭṭho hoti sulabhena ca, idamassāhaṃ aññataraṃ sāmaññaṅganti vadāmīti.
</Paragraph>

<Paragraph number="185" type="verses" book="a4">
_Anavajjena tuṭṭhassa,_  
_appena sulabhena ca;_  
_Na senāsanamārabbha,_  
_cīvaraṃ pānabhojanaṃ;_  
_Vighāto hoti cittassa,_  
_disā nappaṭihaññati._  

</Paragraph>

<Paragraph number="186" type="verses" book="a4">
_Ye cassa dhammā akkhātā,_  
_sāmaññassānulomikā;_  
_Adhiggahitā tuṭṭhassa,_  
_appamattassa sikkhato”ti._  


</Paragraph>
</Division>

<Paragraph number="187" type="center" book="a4">
Sattamaṃ.
</Paragraph>