---
title: "1.2.10 Bhattuddesakasutta"
tableOfContents: false
sidebar:
  order: 2
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="20" book="a4">

<Paragraph number="123" book="a4">
“Catūhi, bhikkhave, dhammehi samannāgato bhattuddesako yathābhataṃ nikkhitto evaṃ niraye. Katamehi catūhi? Chandāgatiṃ gacchati, dosāgatiṃ gacchati, mohāgatiṃ gacchati, bhayāgatiṃ gacchati—  imehi kho, bhikkhave, catūhi dhammehi samannāgato bhattuddesako yathābhataṃ nikkhitto evaṃ niraye.
</Paragraph>

<Paragraph number="124" book="a4">
Catūhi, bhikkhave, dhammehi samannāgato bhattuddesako yathābhataṃ nikkhitto evaṃ sagge. Katamehi catūhi? Na chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati—  imehi kho, bhikkhave, catūhi dhammehi samannāgato bhattuddesako yathābhataṃ nikkhitto evaṃ saggeti.
</Paragraph>

<Paragraph number="125" type="verses" book="a4">
_Ye keci kāmesu asaññatā janā,_  
_Adhammikā honti adhammagāravā;_  
_Chandā dosā mohā ca bhayā gāmino,_  
_Parisākasaṭo ca panesa vuccati._  

</Paragraph>

<Paragraph number="126" type="verses" book="a4">
_Evañhi vuttaṃ samaṇena jānatā,_  
_Tasmā hi te sappurisā pasaṃsiyā;_  
_Dhamme ṭhitā ye na karonti pāpakaṃ,_  
_Na chandā na dosā na mohā na bhayā ca gāmino;_  
_Parisāya maṇḍo ca panesa vuccati,_  
_Evañhi vuttaṃ samaṇena jānatā”ti._  


</Paragraph>
</Division>

<Paragraph number="127" type="center" book="a4">
Dasamaṃ.



</Paragraph>

<Paragraph number="128" type="center" book="a4">
Caravaggo dutiyo.



</Paragraph>

<Paragraph number="129" type="center" book="a4">
Tassuddānaṃ


</Paragraph>

<Paragraph number="130" type="verses" book="a4">
_Caraṃ sīlaṃ padhānāni,_  
_saṃvaraṃ paññatti pañcamaṃ;_  
_Sokhummaṃ tayo agatī,_  
_bhattuddesena te dasāti._
</Paragraph>