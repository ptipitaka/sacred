---
title: "4.3.6 Āyācanasutta"
tableOfContents: false
sidebar:
  order: 7
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="176" book="a4" bookNo="15" page="482">

<Paragraph number="1064" book="a4">
“Saddho, bhikkhave, bhikkhu evaṃ sammā āyācamāno āyāceyya—  ‘tādiso homi yādisā sāriputtamoggallānā’ti. Esā, bhikkhave, tulā etaṃ pamāṇaṃ mama sāvakānaṃ bhikkhūnaṃ, yadidaṃ sāriputtamoggallānā.
</Paragraph>

<Paragraph number="1065" book="a4">
Saddhā, bhikkhave, bhikkhunī evaṃ sammā āyācamānā āyāceyya—  ‘tādisā homi yādisā khemā ca bhikkhunī uppalavaṇṇā cā’ti. Esā, bhikkhave, tulā etaṃ pamāṇaṃ mama sāvikānaṃ bhikkhunīnaṃ, yadidaṃ khemā ca bhikkhunī uppalavaṇṇā ca.
</Paragraph>

<Paragraph number="1066" book="a4">
Saddho, bhikkhave, upāsako evaṃ sammā āyācamāno āyāceyya—  ‘tādiso homi yādiso citto ca gahapati hatthako ca āḷavako’ti. Esā, bhikkhave, tulā etaṃ pamāṇaṃ mama sāvakānaṃ upāsakānaṃ, yadidaṃ citto ca gahapati hatthako ca āḷavako.
</Paragraph>

<Paragraph number="1067" book="a4">
Saddhā, bhikkhave, upāsikā evaṃ sammā āyācamānā āyāceyya—  ‘tādisā homi yādisā khujjuttarā ca upāsikā veḷukaṇḍakiyā ca nandamātā’ti. Esā, bhikkhave, tulā etaṃ pamāṇaṃ mama sāvikānaṃ upāsikānaṃ, yadidaṃ khujjuttarā ca upāsikā veḷukaṇḍakiyā ca nandamātā”ti.

</Paragraph>
</Division>

<Paragraph number="1068" type="center" book="a4">
Chaṭṭhaṃ.
</Paragraph>