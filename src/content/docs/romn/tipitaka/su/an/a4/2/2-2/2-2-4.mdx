---
title: "2.2.4 Nirayasutta"
tableOfContents: false
sidebar:
  order: 5
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="64" book="a4">

<Paragraph number="475" book="a4">
“Catūhi, bhikkhave, dhammehi samannāgato yathābhataṃ nikkhitto evaṃ niraye. Katamehi catūhi? Pāṇātipātī hoti, adinnādāyī hoti, kāmesumicchācārī hoti, musāvādī hoti—  imehi kho, bhikkhave, catūhi dhammehi samannāgato yathābhataṃ nikkhitto evaṃ nirayeti.
</Paragraph>

<Paragraph number="476" type="verses" book="a4">
_Pāṇātipāto adinnādānaṃ,_  
_Musāvādo ca vuccati;_  
_Paradāragamanañcāpi,_  
_Nappasaṃsanti paṇḍitā”ti._  


</Paragraph>
</Division>

<Paragraph number="477" type="center" book="a4">
Catutthaṃ.
</Paragraph>