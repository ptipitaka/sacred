---
title: "1.3.5 Brahmacariyasutta"
tableOfContents: false
sidebar:
  order: 6
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="25" book="a4">

<Paragraph number="176" book="a4">
“Nayidaṃ, bhikkhave, brahmacariyaṃ vussati janakuhanatthaṃ, na janalapanatthaṃ, na lābhasakkārasilokānisaṃsatthaṃ, na itivādappamokkhānisaṃsatthaṃ, na ‘iti maṃ jano jānātū’ti. Atha kho idaṃ, bhikkhave, brahmacariyaṃ vussati saṃvaratthaṃ pahānatthaṃ virāgatthaṃ nirodhatthanti.
</Paragraph>

<Paragraph number="177" type="verses" book="a4">
_Saṃvaratthaṃ pahānatthaṃ,_  
_brahmacariyaṃ anītihaṃ;_  
_Adesayi so bhagavā,_  
_nibbānogadhagāminaṃ;_  
_Esa maggo mahantehi,_  
_anuyāto mahesibhi._  

</Paragraph>

<Paragraph number="178" type="verses" book="a4">
_Ye ca taṃ paṭipajjanti,_  
_yathā buddhena desitaṃ;_  
_Dukkhassantaṃ karissanti,_  
_satthusāsanakārino”ti._  


</Paragraph>
</Division>

<Paragraph number="179" type="center" book="a4">
Pañcamaṃ.
</Paragraph>