---
title: "1.10.1.3 Kāyānupassanāsampajānapabba"
tableOfContents: false
sidebar:
  order: 3
type: "tipitaka"
basket: "su"
book: "mula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="109" book="mula" bookNo="9" page="72">

<Paragraph number="314" book="mula">
Puna caparaṃ, bhikkhave, bhikkhu abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti.
</Paragraph>

<Paragraph number="315" book="mula">
Iti ajjhattaṃ vā kāye kāyānupassī viharati …pe…  evampi kho, bhikkhave, bhikkhu kāye kāyānupassī viharati.

</Paragraph>
</Division>

<Paragraph number="316" type="center" book="mula">
Sampajānapabbaṃ niṭṭhitaṃ.
</Paragraph>