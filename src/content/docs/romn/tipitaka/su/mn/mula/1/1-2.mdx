---
title: "1.2 Sabbāsavasutta"
tableOfContents: false
sidebar:
  order: 3
type: "tipitaka"
basket: "su"
book: "mula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="mula">

<Paragraph number="51" book="mula">
Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi—  “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca—  “sabbāsavasaṃvarapariyāyaṃ vo, bhikkhave, desessāmi. Taṃ suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca—


</Paragraph>

</Division>
<Division number="15" book="mula">

<Paragraph number="52" book="mula">
“Jānato ahaṃ, bhikkhave, passato āsavānaṃ khayaṃ vadāmi, no ajānato no apassato. Kiñca, bhikkhave, jānato kiñca passato āsavānaṃ khayaṃ vadāmi? Yoniso ca manasikāraṃ ayoniso ca manasikāraṃ. Ayoniso, bhikkhave, manasikaroto anuppannā ceva āsavā uppajjanti, uppannā ca āsavā pavaḍḍhanti; yoniso ca kho, bhikkhave, manasikaroto anuppannā ceva āsavā na uppajjanti, uppannā ca āsavā pahīyanti.


</Paragraph>

</Division>
<Division number="16" book="mula">

<Paragraph number="53" book="mula">
Atthi, bhikkhave, āsavā dassanā pahātabbā, atthi āsavā saṃvarā pahātabbā, atthi āsavā paṭisevanā pahātabbā, atthi āsavā adhivāsanā pahātabbā, atthi āsavā parivajjanā pahātabbā, atthi āsavā vinodanā pahātabbā, atthi āsavā bhāvanā pahātabbā.

</Paragraph>
</Division>

<TableOfContents book="mula" section="1.2">
* [1.2.1 Dassanāpahātabbaāsava](1-2/1-2-1)
* [1.2.2 Saṃvarāpahātabbaāsava](1-2/1-2-2)
* [1.2.3 Paṭisevanāpahātabbaāsava](1-2/1-2-3)
* [1.2.4 Adhivāsanāpahātabbaāsava](1-2/1-2-4)
* [1.2.5 Parivajjanāpahātabbaāsava](1-2/1-2-5)
* [1.2.6 Vinodanāpahātabbaāsava](1-2/1-2-6)
* [1.2.7 Bhāvanāpahātabbaāsava](1-2/1-2-7)
</TableOfContents>