---
title: "1.2.4.3 Saṃkhittadhammasutta"
tableOfContents: false
sidebar:
  order: 4
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="86" book="sala">

<Paragraph number="359" book="sala">
Ekamantaṃ nisinno kho āyasmā ānando bhagavantaṃ etadavoca—  “sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyyan”ti.
</Paragraph>

<Paragraph number="360" book="sala">
“Taṃ kiṃ maññasi, ānanda, cakkhu niccaṃ vā aniccaṃ vā”ti?
</Paragraph>

<Paragraph number="361" book="sala">
“Aniccaṃ, bhante”.
</Paragraph>

<Paragraph number="362" book="sala">
“Yaṃ panāniccaṃ dukkhaṃ vā taṃ sukhaṃ vā”ti?
</Paragraph>

<Paragraph number="363" book="sala">
“Dukkhaṃ, bhante”.
</Paragraph>

<Paragraph number="364" book="sala">
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti?
</Paragraph>

<Paragraph number="365" book="sala">
“No hetaṃ, bhante”.
</Paragraph>

<Paragraph number="366" book="sala">
“Rūpā niccā vā aniccā vā”ti?
</Paragraph>

<Paragraph number="367" book="sala">
“Aniccā, bhante” …pe… .
</Paragraph>

<Paragraph number="368" book="sala">
“Cakkhuviññāṇaṃ …pe…  yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi niccaṃ vā aniccaṃ vā”ti?
</Paragraph>

<Paragraph number="369" book="sala">
“Aniccaṃ, bhante”.
</Paragraph>

<Paragraph number="370" book="sala">
“Yaṃ panāniccaṃ dukkhaṃ vā taṃ sukhaṃ vā”ti?
</Paragraph>

<Paragraph number="371" book="sala">
“Dukkhaṃ, bhante”.
</Paragraph>

<Paragraph number="372" book="sala">
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti?
</Paragraph>

<Paragraph number="373" book="sala">
“No hetaṃ, bhante” …pe… .
</Paragraph>

<Paragraph number="374" book="sala">
“Jivhā niccā vā aniccā vā”ti?
</Paragraph>

<Paragraph number="375" book="sala">
“Aniccā, bhante” …pe… .
</Paragraph>

<Paragraph number="376" book="sala">
“Jivhāviññāṇaṃ…  jivhāsamphasso …pe…  yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi niccaṃ vā aniccaṃ vā”ti?
</Paragraph>

<Paragraph number="377" book="sala">
“Aniccaṃ, bhante”.
</Paragraph>

<Paragraph number="378" book="sala">
“Yaṃ panāniccaṃ dukkhaṃ vā taṃ sukhaṃ vā”ti?
</Paragraph>

<Paragraph number="379" book="sala">
“Dukkhaṃ, bhante”.
</Paragraph>

<Paragraph number="380" book="sala">
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti?
</Paragraph>

<Paragraph number="381" book="sala">
“No hetaṃ, bhante”.
</Paragraph>

<Paragraph number="382" book="sala">
“Evaṃ passaṃ, ānanda, sutavā ariyasāvako cakkhusmimpi nibbindati …pe…  cakkhusamphassepi nibbindati …pe…  yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi nibbindati. Nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.

</Paragraph>
</Division>

<Paragraph number="383" type="center" book="sala">
Tatiyaṃ.
</Paragraph>