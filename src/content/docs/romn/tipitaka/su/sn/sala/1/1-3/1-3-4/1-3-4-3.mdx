---
title: "1.3.4.3 Paṭhamarūpārāmasutta"
tableOfContents: false
sidebar:
  order: 6
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="136" book="sala" bookNo="13" page="341">

<Paragraph number="779" book="sala">
“Rūpārāmā, bhikkhave, devamanussā rūparatā rūpasammuditā. Rūpavipariṇāmavirāganirodhā dukkhā, bhikkhave, devamanussā viharanti. Saddārāmā, bhikkhave, devamanussā saddaratā saddasammuditā. Saddavipariṇāmavirāganirodhā dukkhā, bhikkhave, devamanussā viharanti. Gandhārāmā…  rasārāmā…  phoṭṭhabbārāmā…  dhammārāmā, bhikkhave, devamanussā dhammaratā dhammasammuditā. Dhammavipariṇāmavirāganirodhā dukkhā, bhikkhave, devamanussā viharanti. Tathāgato ca kho, bhikkhave, arahaṃ sammāsambuddho rūpānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā na rūpārāmo na rūparato na rūpasammudito. Rūpavipariṇāmavirāganirodhā sukho, bhikkhave, tathāgato viharati. Saddānaṃ…  gandhānaṃ…  rasānaṃ…  phoṭṭhabbānaṃ…  dhammānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā na dhammārāmo, na dhammarato, na dhammasammudito. Dhammavipariṇāmavirāganirodhā sukho, bhikkhave, tathāgato viharati”. Idamavoca bhagavā. Idaṃ vatvāna sugato athāparaṃ etadavoca satthā—
</Paragraph>

<Paragraph number="780" type="verses" book="sala">
_“Rūpā saddā rasā gandhā,_  
_phassā dhammā ca kevalā;_  
_Iṭṭhā kantā manāpā ca,_  
_yāvatatthīti vuccati._  

</Paragraph>

<Paragraph number="781" type="verses" book="sala">
_Sadevakassa lokassa,_  
_ete vo sukhasammatā;_  
_Yattha cete nirujjhanti,_  
_taṃ tesaṃ dukkhasammataṃ._  

</Paragraph>

<Paragraph number="782" type="verses" book="sala">
_Sukhaṃ diṭṭhamariyebhi,_  
_sakkāyassa nirodhanaṃ;_  
_Paccanīkamidaṃ hoti,_  
_sabbalokena passataṃ._  

</Paragraph>

<Paragraph number="783" type="verses" book="sala">
_Yaṃ pare sukhato āhu,_  
_tadariyā āhu dukkhato;_  
_Yaṃ pare dukkhato āhu,_  
_tadariyā sukhato vidū._  

</Paragraph>

<Paragraph number="784" type="verses" book="sala">
_Passa dhammaṃ durājānaṃ,_  
_sammūḷhettha aviddasu;_  
_Nivutānaṃ tamo hoti,_  
_andhakāro apassataṃ._  

</Paragraph>

<Paragraph number="785" type="verses" book="sala">
_Satañca vivaṭaṃ hoti,_  
_āloko passatāmiva;_  
_Santike na vijānanti,_  
_maggā dhammassa akovidā._  

</Paragraph>

<Paragraph number="786" type="verses" book="sala">
_Bhavarāgaparetebhi,_  
_bhavarāgānusārībhi;_  
_Māradheyyānupannehi,_  
_nāyaṃ dhammo susambudho._  

</Paragraph>

<Paragraph number="787" type="verses" book="sala">
_Ko nu aññatra mariyebhi,_  
_Padaṃ sambuddhumarahati;_  
_Yaṃ padaṃ sammadaññāya,_  
_Parinibbanti anāsavā”ti._  


</Paragraph>
</Division>

<Paragraph number="788" type="center" book="sala">
Tatiyaṃ.
</Paragraph>