---
title: "1.3.5.10 Dhammakathikapucchasutta"
tableOfContents: false
sidebar:
  order: 2
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="155" book="sala" bookNo="13" page="353">

<Paragraph number="852" book="sala">
Atha kho aññataro bhikkhu yena bhagavā tenupasaṅkami …pe…  ekamantaṃ nisinno kho so bhikkhu bhagavantaṃ etadavoca—  “‘dhammakathiko, dhammakathiko’ti, bhante, vuccati. Kittāvatā nu kho, bhante, dhammakathiko hotī”ti?
</Paragraph>

<Paragraph number="853" book="sala">
“Cakkhussa ce, bhikkhu, nibbidāya virāgāya nirodhāya dhammaṃ deseti, ‘dhammakathiko bhikkhū’ti alaṃvacanāya. Cakkhussa ce, bhikkhu, nibbidāya virāgāya nirodhāya paṭipanno hoti, ‘dhammānudhammappaṭipanno bhikkhū’ti alaṃvacanāya. Cakkhussa ce, bhikkhu, nibbidā virāgā nirodhā anupādāvimutto hoti, ‘diṭṭhadhammanibbānappatto bhikkhū’ti alaṃvacanāya …pe…  jivhāya ce, bhikkhu, nibbidāya virāgāya nirodhāya dhammaṃ deseti, ‘dhammakathiko bhikkhū’ti alaṃvacanāya …pe…  manassa ce, bhikkhu, nibbidāya virāgāya nirodhāya dhammaṃ deseti, ‘dhammakathiko bhikkhū’ti alaṃvacanāya. Manassa ce, bhikkhu, nibbidāya virāgāya nirodhāya paṭipanno hoti, ‘dhammānudhammappaṭipanno bhikkhū’ti alaṃvacanāya. Manassa ce, bhikkhu, nibbidā virāgā nirodhā anupādāvimutto hoti, ‘diṭṭhadhammanibbānappatto bhikkhū’ti alaṃvacanāyā”ti.

</Paragraph>
</Division>

<Paragraph number="854" type="center" book="sala">
Dasamaṃ.



</Paragraph>

<Paragraph number="855" type="center" book="sala">
Navapurāṇavaggo pañcamo.



</Paragraph>

<Paragraph number="856" type="center" book="sala">
Tassuddānaṃ


</Paragraph>

<Paragraph number="857" type="verses" book="sala">
_Kammaṃ cattāri sappāyā,_  
_anantevāsi kimatthiyā;_  
_Atthi nu kho pariyāyo,_  
_indriyakathikena cāti._  


</Paragraph>

<Paragraph number="858" type="center" book="sala">
Saḷāyatanavagge tatiyapaṇṇāsako samatto.



</Paragraph>

<Paragraph number="859" type="center" book="sala">
Tassa vagguddānaṃ


</Paragraph>

<Paragraph number="860" type="verses" book="sala">
_Yogakkhemi ca loko ca,_  
_Gahapati devadahena ca;_  
_Navapurāṇena paṇṇāso,_  
_Tatiyo tena vuccatīti._
</Paragraph>