---
title: "1.3.2.8 Rāhulovādasutta"
tableOfContents: false
sidebar:
  order: 9
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="121" book="sala" bookNo="13" page="324">

<Paragraph number="664" book="sala">
Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho bhagavato rahogatassa paṭisallīnassa evaṃ cetaso parivitakko udapādi—  “paripakkā kho rāhulassa vimuttiparipācaniyā dhammā; yannūnāhaṃ rāhulaṃ uttariṃ āsavānaṃ khaye vineyyan”ti. Atha kho bhagavā pubbaṇhasamayaṃ nivāsetvā pattacīvaramādāya sāvatthiyaṃ piṇḍāya caritvā pacchābhattaṃ piṇḍapātapaṭikkanto āyasmantaṃ rāhulaṃ āmantesi—  “gaṇhāhi, rāhula, nisīdanaṃ. Yena andhavanaṃ tenupasaṅkamissāma divāvihārāyā”ti. “Evaṃ, bhante”ti kho āyasmā rāhulo bhagavato paṭissutvā nisīdanaṃ ādāya bhagavantaṃ piṭṭhito piṭṭhito anubandhi.
</Paragraph>

<Paragraph number="665" book="sala">
Tena kho pana samayena anekāni devatāsahassāni bhagavantaṃ anubandhāni honti—  “ajja bhagavā āyasmantaṃ rāhulaṃ uttariṃ āsavānaṃ khaye vinessatī”ti. Atha kho bhagavā andhavanaṃ ajjhogāhetvā aññatarasmiṃ rukkhamūle paññatte āsane nisīdi. Āyasmāpi kho rāhulo bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ rāhulaṃ bhagavā etadavoca—
</Paragraph>

<Paragraph number="666" book="sala">
“Taṃ kiṃ maññasi, rāhula, cakkhu niccaṃ vā aniccaṃ vā”ti?
</Paragraph>

<Paragraph number="667" book="sala">
“Aniccaṃ, bhante”.
</Paragraph>

<Paragraph number="668" book="sala">
“Yaṃ panāniccaṃ dukkhaṃ vā taṃ sukhaṃ vā”ti?
</Paragraph>

<Paragraph number="669" book="sala">
“Dukkhaṃ, bhante”.
</Paragraph>

<Paragraph number="670" book="sala">
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti?
</Paragraph>

<Paragraph number="671" book="sala">
“No hetaṃ, bhante”. ( )
</Paragraph>

<Paragraph number="672" book="sala">
“Rūpā niccā vā aniccā vā”ti?
</Paragraph>

<Paragraph number="673" book="sala">
“Aniccā, bhante” …pe… .
</Paragraph>

<Paragraph number="674" book="sala">
“Cakkhuviññāṇaṃ niccaṃ vā aniccaṃ vā”ti?
</Paragraph>

<Paragraph number="675" book="sala">
“Aniccaṃ, bhante” …pe… .
</Paragraph>

<Paragraph number="676" book="sala">
“Cakkhusamphasso nicco vā anicco vā”ti?
</Paragraph>

<Paragraph number="677" book="sala">
“Anicco, bhante” …pe… .
</Paragraph>

<Paragraph number="678" book="sala">
“Yampidaṃ cakkhusamphassapaccayā uppajjati vedanāgataṃ, saññāgataṃ, saṅkhāragataṃ, viññāṇagataṃ, tampi niccaṃ vā aniccaṃ vā”ti?
</Paragraph>

<Paragraph number="679" book="sala">
“Aniccaṃ, bhante”.
</Paragraph>

<Paragraph number="680" book="sala">
“Yaṃ panāniccaṃ dukkhaṃ vā taṃ sukhaṃ vā”ti?
</Paragraph>

<Paragraph number="681" book="sala">
“Dukkhaṃ, bhante”.
</Paragraph>

<Paragraph number="682" book="sala">
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti?
</Paragraph>

<Paragraph number="683" book="sala">
“No hetaṃ, bhante” …pe… .
</Paragraph>

<Paragraph number="684" book="sala">
“Jivhā niccā vā aniccā vā”ti?
</Paragraph>

<Paragraph number="685" book="sala">
“Aniccā, bhante” …pe… .
</Paragraph>

<Paragraph number="686" book="sala">
“Jivhāviññāṇaṃ niccaṃ vā aniccaṃ vā”ti?
</Paragraph>

<Paragraph number="687" book="sala">
“Aniccaṃ, bhante” …pe… .
</Paragraph>

<Paragraph number="688" book="sala">
“Jivhāsamphasso nicco vā anicco vā”ti?
</Paragraph>

<Paragraph number="689" book="sala">
“Anicco, bhante” …pe… .
</Paragraph>

<Paragraph number="690" book="sala">
“Yampidaṃ jivhāsamphassapaccayā uppajjati vedanāgataṃ, saññāgataṃ, saṅkhāragataṃ, viññāṇagataṃ, tampi niccaṃ vā aniccaṃ vā”ti?
</Paragraph>

<Paragraph number="691" book="sala">
“Aniccaṃ, bhante”.
</Paragraph>

<Paragraph number="692" book="sala">
“Yaṃ panāniccaṃ dukkhaṃ vā taṃ sukhaṃ vā”ti?
</Paragraph>

<Paragraph number="693" book="sala">
“Dukkhaṃ, bhante”.
</Paragraph>

<Paragraph number="694" book="sala">
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti?
</Paragraph>

<Paragraph number="695" book="sala">
“No hetaṃ, bhante” …pe… .
</Paragraph>

<Paragraph number="696" book="sala">
“Mano nicco vā anicco vā”ti?
</Paragraph>

<Paragraph number="697" book="sala">
“Anicco, bhante”.
</Paragraph>

<Paragraph number="698" book="sala">
“Yaṃ panāniccaṃ dukkhaṃ vā taṃ sukhaṃ vā”ti?
</Paragraph>

<Paragraph number="699" book="sala">
“Dukkhaṃ, bhante”.
</Paragraph>

<Paragraph number="700" book="sala">
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ ‘etaṃ mama, esohamasmi, eso me attā’”ti?
</Paragraph>

<Paragraph number="701" book="sala">
“No hetaṃ, bhante”.
</Paragraph>

<Paragraph number="702" book="sala">
“Dhammā niccā vā aniccā vā”ti?
</Paragraph>

<Paragraph number="703" book="sala">
“Aniccā, bhante” …pe… .
</Paragraph>

<Paragraph number="704" book="sala">
“Manoviññāṇaṃ niccaṃ vā aniccaṃ vā”ti?
</Paragraph>

<Paragraph number="705" book="sala">
“Aniccaṃ, bhante” …pe… .
</Paragraph>

<Paragraph number="706" book="sala">
“Manosamphasso nicco vā anicco vā”ti?
</Paragraph>

<Paragraph number="707" book="sala">
“Anicco, bhante” …pe… .
</Paragraph>

<Paragraph number="708" book="sala">
“Yampidaṃ manosamphassapaccayā uppajjati vedanāgataṃ, saññāgataṃ, saṅkhāragataṃ, viññāṇagataṃ, tampi niccaṃ vā aniccaṃ vā”ti?
</Paragraph>

<Paragraph number="709" book="sala">
“Aniccaṃ, bhante”.
</Paragraph>

<Paragraph number="710" book="sala">
“Yaṃ panāniccaṃ dukkhaṃ vā taṃ sukhaṃ vā”ti?
</Paragraph>

<Paragraph number="711" book="sala">
“Dukkhaṃ, bhante”.
</Paragraph>

<Paragraph number="712" book="sala">
“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti?
</Paragraph>

<Paragraph number="713" book="sala">
“No hetaṃ, bhante”.
</Paragraph>

<Paragraph number="714" book="sala">
“Evaṃ passaṃ, rāhula, sutavā ariyasāvako cakkhusmimpi nibbindati, rūpesupi nibbindati, cakkhuviññāṇepi nibbindati, cakkhusamphassepi nibbindati, yampidaṃ cakkhusamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ tasmimpi nibbindati …pe…  jivhāyapi nibbindati, rasesupi nibbindati, jivhāviññāṇepi nibbindati, jivhāsamphassepi nibbindati, yampidaṃ jivhāsamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ tasmimpi nibbindati …pe… .
</Paragraph>

<Paragraph number="715" book="sala">
Manasmimpi nibbindati, dhammesupi nibbindati, manoviññāṇepi nibbindati, manosamphassepi nibbindati, yampidaṃ manosamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ tasmimpi nibbindati. Nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.
</Paragraph>

<Paragraph number="716" book="sala">
Idamavoca bhagavā. Attamano āyasmā rāhulo bhagavato bhāsitaṃ abhinandi. Imasmiñca pana veyyākaraṇasmiṃ bhaññamāne āyasmato rāhulassa anupādāya āsavehi cittaṃ vimucci. Anekānañca devatāsahassānaṃ virajaṃ vītamalaṃ dhammacakkhuṃ udapādi—  “yaṃ kiñci samudayadhammaṃ sabbaṃ taṃ nirodhadhamman”ti.

</Paragraph>
</Division>

<Paragraph number="717" type="center" book="sala">
Aṭṭhamaṃ.
</Paragraph>