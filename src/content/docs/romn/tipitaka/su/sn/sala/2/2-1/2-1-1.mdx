---
title: "2.1.1 Samādhisutta"
tableOfContents: false
sidebar:
  order: 1
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="249" book="sala" bookNo="13" page="407">

<Paragraph number="1094" book="sala">
“Tisso imā, bhikkhave, vedanā. Katamā tisso? Sukhā vedanā, dukkhā vedanā, adukkhamasukhā vedanā—  imā kho, bhikkhave, tisso vedanāti.
</Paragraph>

<Paragraph number="1095" type="verses" book="sala">
_Samāhito sampajāno,_  
_sato buddhassa sāvako;_  
_Vedanā ca pajānāti,_  
_vedanānañca sambhavaṃ._  

</Paragraph>

<Paragraph number="1096" type="verses" book="sala">
_Yattha cetā nirujjhanti,_  
_maggañca khayagāminaṃ;_  
_Vedanānaṃ khayā bhikkhu,_  
_nicchāto parinibbuto”ti._  


</Paragraph>
</Division>

<Paragraph number="1097" type="center" book="sala">
Paṭhamaṃ.
</Paragraph>