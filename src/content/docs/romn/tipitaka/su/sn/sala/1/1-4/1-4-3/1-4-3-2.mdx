---
title: "1.4.3.2 Dutiyasamuddasutta"
tableOfContents: false
sidebar:
  order: 3
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="229" book="sala">

<Paragraph number="928" book="sala">
“‘Samuddo, samuddo’ti, bhikkhave, assutavā puthujjano bhāsati. Neso, bhikkhave, ariyassa vinaye samuddo. Mahā eso, bhikkhave, udakarāsi mahāudakaṇṇavo. Santi, bhikkhave, cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā. Ayaṃ vuccati, bhikkhave, ariyassa vinaye samuddo. Etthāyaṃ sadevako loko samārako sabrahmako sassamaṇabrāhmaṇī pajā sadevamanussā yebhuyyena samunnā tantākulakajātā kulagaṇṭhikajātā muñjapabbajabhūtā, apāyaṃ duggatiṃ vinipātaṃ saṃsāraṃ nātivattati …pe… .
</Paragraph>

<Paragraph number="929" book="sala">
Santi, bhikkhave, jivhāviññeyyā rasā …pe…  santi, bhikkhave, manoviññeyyā dhammā iṭṭhā kantā manāpā piyarūpā kāmūpasaṃhitā rajanīyā. Ayaṃ vuccati, bhikkhave, ariyassa vinaye samuddo. Etthāyaṃ sadevako loko samārako sabrahmako sassamaṇabrāhmaṇī pajā sadevamanussā yebhuyyena samunnā tantākulakajātā kulagaṇṭhikajātā muñjapabbajabhūtā apāyaṃ duggatiṃ vinipātaṃ saṃsāraṃ nātivattatīti.
</Paragraph>

<Paragraph number="930" type="verses" book="sala">
_Yassa rāgo ca doso ca,_  
_Avijjā ca virājitā;_  
_So imaṃ samuddaṃ sagāhaṃ sarakkhasaṃ,_  
_Saūmibhayaṃ duttaraṃ accatari._  

</Paragraph>

<Paragraph number="931" type="verses" book="sala">
_Saṅgātigo maccujaho nirupadhi,_  
_Pahāsi dukkhaṃ apunabbhavāya;_  
_Atthaṅgato so na puneti,_  
_Amohayī maccurājanti brūmī”ti._  


</Paragraph>
</Division>

<Paragraph number="932" type="center" book="sala">
Dutiyaṃ.
</Paragraph>