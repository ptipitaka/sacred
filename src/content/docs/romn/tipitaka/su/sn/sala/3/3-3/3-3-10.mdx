---
title: "3.3.10 Vaḍḍhīsutta"
tableOfContents: false
sidebar:
  order: 2
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="313" book="sala" bookNo="13" page="446">

<Paragraph number="1318" book="sala">
“Pañcahi, bhikkhave, vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati sārādāyinī ca hoti varādāyinī ca kāyassa. Katamehi pañcahi? Saddhāya vaḍḍhati, sīlena vaḍḍhati, sutena vaḍḍhati, cāgena vaḍḍhati, paññāya vaḍḍhati—  imehi kho, bhikkhave, pañcahi vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati, sārādāyinī ca hoti, varādāyinī ca kāyassāti.
</Paragraph>

<Paragraph number="1319" type="verses" book="sala">
_Saddhāya sīlena ca yādha vaḍḍhati,_  
_Paññāya cāgena sutena cūbhayaṃ;_  
_Sā tādisī sīlavatī upāsikā,_  
_Ādīyati sāramidheva attano”ti._  


</Paragraph>
</Division>

<Paragraph number="1320" type="center" book="sala">
Dasamaṃ.



</Paragraph>

<Paragraph number="1321" type="center" book="sala">
Balavaggo tatiyo.



</Paragraph>

<Paragraph number="1322" type="center" book="sala">
Tassuddānaṃ


</Paragraph>

<Paragraph number="1323" type="verses" book="sala">
_Visāradā pasayha abhibhuyya,_  
_Ekaṃ aṅgena pañcamaṃ;_  
_Nāsenti hetu ṭhānañca,_  
_Visārado vaḍḍhinā dasāti._  


</Paragraph>

<Paragraph number="1324" type="center" book="sala">
Mātugāmasaṃyuttaṃ samattaṃ.
</Paragraph>