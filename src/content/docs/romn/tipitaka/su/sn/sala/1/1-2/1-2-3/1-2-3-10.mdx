---
title: "1.2.3.10 Phaggunapañhāsutta"
tableOfContents: false
sidebar:
  order: 2
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="83" book="sala" bookNo="13" page="278">

<Paragraph number="347" book="sala">
Atha kho āyasmā phagguno …pe…  ekamantaṃ nisinno kho āyasmā phagguno bhagavantaṃ etadavoca—
</Paragraph>

<Paragraph number="348" book="sala">
“Atthi nu kho, bhante, taṃ cakkhu, yena cakkhunā atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivaṭṭe paññāpayamāno paññāpeyya …pe…  atthi nu kho, bhante, sā jivhā, yāya jivhāya atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivaṭṭe paññāpayamāno paññāpeyya …pe…  atthi nu kho so, bhante, mano, yena manena atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivaṭṭe paññāpayamāno paññāpeyyā”ti?
</Paragraph>

<Paragraph number="349" book="sala">
“Natthi kho taṃ, phagguna, cakkhu, yena cakkhunā atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivaṭṭe paññāpayamāno paññāpeyya …pe…  natthi kho sā, phagguna, jivhā, yāya jivhāya atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivaṭṭe paññāpayamāno paññāpeyya …pe…  natthi kho so, phagguna, mano, yena manena atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivaṭṭe paññāpayamāno paññāpeyyā”ti.

</Paragraph>
</Division>

<Paragraph number="350" type="center" book="sala">
Dasamaṃ.



</Paragraph>

<Paragraph number="351" type="center" book="sala">
Gilānavaggo tatiyo.



</Paragraph>

<Paragraph number="352" type="center" book="sala">
Tassuddānaṃ


</Paragraph>

<Paragraph number="353" type="verses" book="sala">
_Gilānena duve vuttā,_  
_rādhena apare tayo;_  
_Avijjāya ca dve vuttā,_  
_bhikkhu loko ca phaggunoti._
</Paragraph>