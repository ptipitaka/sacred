---
title: "1.5.8 Lokāyatikasutta"
tableOfContents: false
sidebar:
  order: 9
type: "tipitaka"
basket: "su"
book: "nida"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="48" book="nida">

<Paragraph number="342" book="nida">
Sāvatthiyaṃ viharati. Atha kho lokāyatiko brāhmaṇo yena bhagavā …pe…  ekamantaṃ nisinno kho lokāyatiko brāhmaṇo bhagavantaṃ etadavoca—
</Paragraph>

<Paragraph number="343" book="nida">
“Kiṃ nu kho, bho gotama, sabbamatthī”ti? “‘Sabbamatthī’ti kho, brāhmaṇa, jeṭṭhametaṃ lokāyataṃ”.
</Paragraph>

<Paragraph number="344" book="nida">
“Kiṃ pana, bho gotama, sabbaṃ natthī”ti? “‘Sabbaṃ natthī’ti kho, brāhmaṇa, dutiyametaṃ lokāyataṃ”.
</Paragraph>

<Paragraph number="345" book="nida">
“Kiṃ nu kho, bho gotama, sabbamekattan”ti? “‘Sabbamekattan’ti kho, brāhmaṇa, tatiyametaṃ lokāyataṃ”.
</Paragraph>

<Paragraph number="346" book="nida">
“Kiṃ pana, bho gotama, sabbaṃ puthuttan”ti? “‘Sabbaṃ puthuttan’ti kho, brāhmaṇa, catutthametaṃ lokāyataṃ.
</Paragraph>

<Paragraph number="347" book="nida">
Ete te, brāhmaṇa, ubho ante anupagamma majjhena tathāgato dhammaṃ deseti—  ‘avijjāpaccayā saṅkhārā; saṅkhārapaccayā viññāṇaṃ …pe…  evametassa kevalassa dukkhakkhandhassa samudayo hoti. Avijjāya tveva asesavirāganirodhā saṅkhāranirodho; saṅkhāranirodhā viññāṇanirodho …pe…  evametassa kevalassa dukkhakkhandhassa nirodho hotī’”ti.
</Paragraph>

<Paragraph number="348" book="nida">
Evaṃ vutte, lokāyatiko brāhmaṇo bhagavantaṃ etadavoca—  “abhikkantaṃ, bho gotama …pe…  ajjatagge pāṇupetaṃ saraṇaṃ gatan”ti.

</Paragraph>
</Division>

<Paragraph number="349" type="center" book="nida">
Aṭṭhamaṃ.
</Paragraph>