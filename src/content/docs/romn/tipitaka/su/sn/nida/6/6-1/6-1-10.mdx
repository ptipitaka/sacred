---
title: "6.1.10 Sagāthakasutta"
tableOfContents: false
sidebar:
  order: 2
type: "tipitaka"
basket: "su"
book: "nida"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="166" book="nida">

<Paragraph number="1043" book="nida">
Sāvatthiyaṃ viharati. “Dāruṇo, bhikkhave, lābhasakkārasiloko …pe…  adhigamāya. Idhāhaṃ, bhikkhave, ekaccaṃ puggalaṃ passāmi sakkārena abhibhūtaṃ pariyādiṇṇacittaṃ, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannaṃ. Idha panāhaṃ, bhikkhave, ekaccaṃ puggalaṃ passāmi asakkārena abhibhūtaṃ pariyādiṇṇacittaṃ, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannaṃ. Idha panāhaṃ, bhikkhave, ekaccaṃ puggalaṃ passāmi sakkārena ca asakkārena ca tadubhayena abhibhūtaṃ pariyādiṇṇacittaṃ, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannaṃ. Evaṃ dāruṇo kho, bhikkhave, lābhasakkārasiloko …pe…  evañhi vo, bhikkhave, sikkhitabban”ti.
</Paragraph>

<Paragraph number="1044" book="nida">
Idamavoca bhagavā. Idaṃ vatvāna sugato athāparaṃ etadavoca satthā—
</Paragraph>

<Paragraph number="1045" type="verses" book="nida">
_“Yassa sakkariyamānassa,_  
_asakkārena cūbhayaṃ;_  
_Samādhi na vikampati,_  
_appamāṇavihārino._  

</Paragraph>

<Paragraph number="1046" type="verses" book="nida">
_Taṃ jhāyinaṃ sātatikaṃ,_  
_sukhumaṃ diṭṭhivipassakaṃ;_  
_Upādānakkhayārāmaṃ,_  
_āhu sappuriso itī”ti._  


</Paragraph>
</Division>

<Paragraph number="1047" type="center" book="nida">
Dasamaṃ.



</Paragraph>

<Paragraph number="1048" type="center" book="nida">
Paṭhamo vaggo.



</Paragraph>

<Paragraph number="1049" type="center" book="nida">
Tassuddānaṃ


</Paragraph>

<Paragraph number="1050" type="verses" book="nida">
_Dāruṇo baḷisaṃ kummaṃ,_  
_dīghalomi ca mīḷhakaṃ;_  
_Asani diddhaṃ siṅgālaṃ,_  
_verambhena sagāthakanti._
</Paragraph>