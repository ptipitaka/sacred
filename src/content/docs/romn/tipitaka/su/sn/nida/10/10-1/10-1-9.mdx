---
title: "10.1.9 Tissasutta"
tableOfContents: false
sidebar:
  order: 12
type: "tipitaka"
basket: "su"
book: "nida"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="243" book="nida" bookNo="12" page="469">

<Paragraph number="1292" book="nida">
Sāvatthiyaṃ viharati. Atha kho āyasmā tisso bhagavato pitucchāputto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi dukkhī dummano assūni pavattayamāno. Atha kho bhagavā āyasmantaṃ tissaṃ etadavoca—  “kiṃ nu kho tvaṃ, tissa, ekamantaṃ nisinno dukkhī dummano assūni pavattayamāno”ti? “Tathā hi pana maṃ, bhante, bhikkhū samantā vācāyasannitodakena sañjambharimakaṃsū”ti. “Tathāhi pana tvaṃ, tissa, vattā no ca vacanakkhamo; na kho te taṃ, tissa, patirūpaṃ kulaputtassa saddhā agārasmā anagāriyaṃ pabbajitassa, yaṃ tvaṃ vattā no ca vacanakkhamo. Etaṃ kho te, tissa, patirūpaṃ kulaputtassa saddhā agārasmā anagāriyaṃ pabbajitassa—  ‘yaṃ tvaṃ vattā ca assa vacanakkhamo cā’”ti.
</Paragraph>

<Paragraph number="1293" book="nida">
Idamavoca bhagavā. Idaṃ vatvāna sugato athāparaṃ etadavoca satthā—
</Paragraph>

<Paragraph number="1294" type="verses" book="nida">
_“Kiṃ nu kujjhasi mā kujjhi,_  
_Akkodho tissa te varaṃ;_  
_Kodhamānamakkhavinayatthañhi,_  
_Tissa brahmacariyaṃ vussatī”ti._  


</Paragraph>
</Division>

<Paragraph number="1295" type="center" book="nida">
Navamaṃ.
</Paragraph>