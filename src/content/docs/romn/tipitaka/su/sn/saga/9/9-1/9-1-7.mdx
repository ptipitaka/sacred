---
title: "9.1.7 Nāgadattasutta"
tableOfContents: false
sidebar:
  order: 12
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="227" book="saga">

<Paragraph number="1408" book="saga">
Ekaṃ samayaṃ āyasmā nāgadatto kosalesu viharati aññatarasmiṃ vanasaṇḍe. Tena kho pana samayena āyasmā nāgadatto atikālena gāmaṃ pavisati, atidivā paṭikkamati. Atha kho yā tasmiṃ vanasaṇḍe adhivatthā devatā āyasmato nāgadattassa anukampikā atthakāmā āyasmantaṃ nāgadattaṃ saṃvejetukāmā yenāyasmā nāgadatto tenupasaṅkami; upasaṅkamitvā āyasmantaṃ nāgadattaṃ gāthāhi ajjhabhāsi—
</Paragraph>

<Paragraph number="1409" type="verses" book="saga">
_“Kāle pavisa nāgadatta,_  
_Divā ca āgantvā ativelacārī;_  
_Saṃsaṭṭho gahaṭṭhehi,_  
_Samānasukhadukkho._  

</Paragraph>

<Paragraph number="1410" type="verses" book="saga">
_Bhāyāmi nāgadattaṃ suppagabbhaṃ,_  
_Kulesu vinibaddhaṃ;_  
_Mā heva maccurañño balavato,_  
_Antakassa vasaṃ upesī”ti._  

</Paragraph>

<Paragraph number="1411" book="saga">
Atha kho āyasmā nāgadatto tāya devatāya saṃvejito saṃvegamāpādīti.
</Paragraph>
</Division>