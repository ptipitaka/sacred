---
title: "5.1.7 Upacālāsutta"
tableOfContents: false
sidebar:
  order: 8
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="168" book="saga" bookNo="12" page="134">

<Paragraph number="978" book="saga">
Sāvatthinidānaṃ. Atha kho upacālā bhikkhunī pubbaṇhasamayaṃ nivāsetvā …pe…  aññatarasmiṃ rukkhamūle divāvihāraṃ nisīdi. Atha kho māro pāpimā yena upacālā bhikkhunī tenupasaṅkami; upasaṅkamitvā upacālaṃ bhikkhuniṃ etadavoca—  “kattha nu tvaṃ, bhikkhuni, uppajjitukāmā”ti? “Na khvāhaṃ, āvuso, katthaci uppajjitukāmā”ti.
</Paragraph>

<Paragraph number="979" type="verses" book="saga">
_“Tāvatiṃsā ca yāmā ca,_  
_tusitā cāpi devatā;_  
_Nimmānaratino devā,_  
_ye devā vasavattino;_  
_Tattha cittaṃ paṇidhehi,_  
_ratiṃ paccanubhossasī”ti._  

</Paragraph>

<Paragraph number="980" type="verses" book="saga">
_“Tāvatiṃsā ca yāmā ca,_  
_tusitā cāpi devatā;_  
_Nimmānaratino devā,_  
_ye devā vasavattino;_  
_Kāmabandhanabaddhā te,_  
_enti māravasaṃ puna._  

</Paragraph>

<Paragraph number="981" type="verses" book="saga">
_Sabbo ādīpito loko,_  
_sabbo loko padhūpito;_  
_Sabbo pajjālito loko,_  
_sabbo loko pakampito._  

</Paragraph>

<Paragraph number="982" type="verses" book="saga">
_Akampitaṃ apajjalitaṃ,_  
_aputhujjanasevitaṃ;_  
_Agati yattha mārassa,_  
_tattha me nirato mano”ti._  

</Paragraph>

<Paragraph number="983" book="saga">
Atha kho māro pāpimā “jānāti maṃ upacālā bhikkhunī”ti dukkhī dummano tatthevantaradhāyīti.
</Paragraph>
</Division>