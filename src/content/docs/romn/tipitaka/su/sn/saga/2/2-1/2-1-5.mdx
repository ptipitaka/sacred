---
title: "2.1.5 Dāmalisutta"
tableOfContents: false
sidebar:
  order: 6
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="86" book="saga" bookNo="12" page="44">

<Paragraph number="383" book="saga">
Sāvatthinidānaṃ. Atha kho dāmali devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho dāmali devaputto bhagavato santike imaṃ gāthaṃ abhāsi—
</Paragraph>

<Paragraph number="384" type="verses" book="saga">
_“Karaṇīyametaṃ brāhmaṇena,_  
_Padhānaṃ akilāsunā;_  
_Kāmānaṃ vippahānena,_  
_Na tenāsīsate bhavan”ti._  

</Paragraph>

<Paragraph number="385" type="verses" book="saga">
_“Natthi kiccaṃ brāhmaṇassa, __(dāmalīti bhagavā)___  
_Katakicco hi brāhmaṇo;_  
_Yāva na gādhaṃ labhati nadīsu,_  
_Āyūhati sabbagattebhi jantu;_  
_Gādhañca laddhāna thale ṭhito yo,_  
_Nāyūhatī pāragato hi sova._  

</Paragraph>

<Paragraph number="386" type="verses" book="saga">
_Esūpamā dāmali brāhmaṇassa,_  
_Khīṇāsavassa nipakassa jhāyino;_  
_Pappuyya jātimaraṇassa antaṃ,_  
_Nāyūhatī pāragato hi so”ti._
</Paragraph>
</Division>