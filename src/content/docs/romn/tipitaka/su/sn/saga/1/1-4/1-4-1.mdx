---
title: "1.4.1 Sabbhisutta"
tableOfContents: false
sidebar:
  order: 1
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="31" book="saga" bookNo="12" page="16">

<Paragraph number="127" book="saga">
Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho sambahulā satullapakāyikā devatāyo abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho ekā devatā bhagavato santike imaṃ gāthaṃ abhāsi—
</Paragraph>

<Paragraph number="128" type="verses" book="saga">
_“Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_seyyo hoti na pāpiyo”ti._  

</Paragraph>

<Paragraph number="129" book="saga">
Atha kho aparā devatā bhagavato santike imaṃ gāthaṃ abhāsi—
</Paragraph>

<Paragraph number="130" type="verses" book="saga">
_“Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_paññā labbhati nāññato”ti._  

</Paragraph>

<Paragraph number="131" book="saga">
Atha kho aparā devatā bhagavato santike imaṃ gāthaṃ abhāsi—
</Paragraph>

<Paragraph number="132" type="verses" book="saga">
_“Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_sokamajjhe na socatī”ti._  

</Paragraph>

<Paragraph number="133" book="saga">
Atha kho aparā devatā bhagavato santike imaṃ gāthaṃ abhāsi—
</Paragraph>

<Paragraph number="134" type="verses" book="saga">
_“Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_ñātimajjhe virocatī”ti._  

</Paragraph>

<Paragraph number="135" book="saga">
Atha kho aparā devatā bhagavato santike imaṃ gāthaṃ abhāsi—
</Paragraph>

<Paragraph number="136" type="verses" book="saga">
_“Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_sattā gacchanti suggatin”ti._  

</Paragraph>

<Paragraph number="137" book="saga">
Atha kho aparā devatā bhagavato santike imaṃ gāthaṃ abhāsi—
</Paragraph>

<Paragraph number="138" type="verses" book="saga">
_“Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_sattā tiṭṭhanti sātatan”ti._  

</Paragraph>

<Paragraph number="139" book="saga">
Atha kho aparā devatā bhagavantaṃ etadavoca—  “kassa nu kho, bhagavā, subhāsitan”ti?
</Paragraph>

<Paragraph number="140" book="saga">
“Sabbāsaṃ vo subhāsitaṃ pariyāyena, api ca mamapi suṇātha—
</Paragraph>

<Paragraph number="141" type="verses" book="saga">
_Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_sabbadukkhā pamuccatī”ti._  

</Paragraph>

<Paragraph number="142" book="saga">
Idamavoca bhagavā. Attamanā tā devatāyo bhagavantaṃ abhivādetvā padakkhiṇaṃ katvā tatthevantaradhāyiṃsūti.
</Paragraph>
</Division>