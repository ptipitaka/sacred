---
title: "1.1.2 Nimokkhasutta"
tableOfContents: false
sidebar:
  order: 3
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="2" book="saga" bookNo="12" page="2">

<Paragraph number="5" book="saga">
Sāvatthinidānaṃ. Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavantaṃ etadavoca—
</Paragraph>

<Paragraph number="6" book="saga">
“Jānāsi no tvaṃ, mārisa, sattānaṃ nimokkhaṃ pamokkhaṃ vivekan”ti?
</Paragraph>

<Paragraph number="7" book="saga">
“Jānāmi khvāhaṃ, āvuso, sattānaṃ nimokkhaṃ pamokkhaṃ vivekan”ti.
</Paragraph>

<Paragraph number="8" book="saga">
“Yathākathaṃ pana tvaṃ, mārisa, jānāsi sattānaṃ nimokkhaṃ pamokkhaṃ vivekan”ti?
</Paragraph>

<Paragraph number="9" type="verses" book="saga">
_“Nandībhavaparikkhayā,_  
_Saññāviññāṇasaṅkhayā;_  
_Vedanānaṃ nirodhā upasamā,_  
_Evaṃ khvāhaṃ āvuso jānāmi;_  
_Sattānaṃ nimokkhaṃ pamokkhaṃ vivekan”ti._
</Paragraph>
</Division>