---
title: "7.1.5 Ahiṃsakasutta"
tableOfContents: false
sidebar:
  order: 6
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="191" book="saga">

<Paragraph number="1159" book="saga">
Sāvatthinidānaṃ. Atha kho ahiṃsakabhāradvājo brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho ahiṃsakabhāradvājo brāhmaṇo bhagavantaṃ etadavoca—  “ahiṃsakāhaṃ, bho gotama, ahiṃsakāhaṃ, bho gotamā”ti.
</Paragraph>

<Paragraph number="1160" type="verses" book="saga">
_“Yathā nāmaṃ tathā cassa,_  
_siyā kho tvaṃ ahiṃsako;_  
_Yo ca kāyena vācāya,_  
_manasā ca na hiṃsati;_  
_Sa ve ahiṃsako hoti,_  
_yo paraṃ na vihiṃsatī”ti._  

</Paragraph>

<Paragraph number="1161" book="saga">
Evaṃ vutte, ahiṃsakabhāradvājo brāhmaṇo bhagavantaṃ etadavoca—  “abhikkantaṃ, bho gotama …pe…  abbhaññāsi. Aññataro ca panāyasmā ahiṃsakabhāradvājo arahataṃ ahosīti.
</Paragraph>
</Division>