---
title: "11.3.4 Accayasutta"
tableOfContents: false
sidebar:
  order: 4
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="270" book="saga">

<Paragraph number="1693" book="saga">
Sāvatthiyaṃ …pe…  ārāme. Tena kho pana samayena dve bhikkhū sampayojesuṃ. Tatreko bhikkhu accasarā. Atha kho so bhikkhu tassa bhikkhuno santike accayaṃ accayato deseti; so bhikkhu nappaṭiggaṇhāti. Atha kho sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ—  “idha, bhante, dve bhikkhū sampayojesuṃ, tatreko bhikkhu accasarā. Atha kho so, bhante, bhikkhu tassa bhikkhuno santike accayaṃ accayato deseti, so bhikkhu nappaṭiggaṇhātī”ti.
</Paragraph>

<Paragraph number="1694" book="saga">
“Dveme, bhikkhave, bālā. Yo ca accayaṃ accayato na passati, yo ca accayaṃ desentassa yathādhammaṃ nappaṭiggaṇhāti—  ime kho, bhikkhave, dve bālā. Dveme, bhikkhave, paṇḍitā. Yo ca accayaṃ accayato passati, yo ca accayaṃ desentassa yathādhammaṃ paṭiggaṇhāti—  ime kho, bhikkhave, dve paṇḍitā.
</Paragraph>

<Paragraph number="1695" book="saga">
Bhūtapubbaṃ, bhikkhave, sakko devānamindo sudhammāyaṃ sabhāyaṃ deve tāvatiṃse anunayamāno tāyaṃ velāyaṃ imaṃ gāthaṃ abhāsi—
</Paragraph>

<Paragraph number="1696" type="verses" book="saga">
_‘Kodho vo vasamāyātu,_  
_Mā ca mittehi vo jarā;_  
_Agarahiyaṃ mā garahittha,_  
_Mā ca bhāsittha pesuṇaṃ;_  
_Atha pāpajanaṃ kodho,_  
_Pabbatovābhimaddatī’”ti._
</Paragraph>
</Division>