---
title: "2.2.4 Nandanasutta"
tableOfContents: false
sidebar:
  order: 5
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="95" book="saga">

<Paragraph number="438" book="saga">
Ekamantaṃ ṭhito kho nandano devaputto bhagavantaṃ gāthāya ajjhabhāsi—
</Paragraph>

<Paragraph number="439" type="verses" book="saga">
_“Pucchāmi taṃ gotama bhūripañña,_  
_Anāvaṭaṃ bhagavato ñāṇadassanaṃ;_  
_Kathaṃvidhaṃ sīlavantaṃ vadanti,_  
_Kathaṃvidhaṃ paññavantaṃ vadanti;_  
_Kathaṃvidho dukkhamaticca iriyati,_  
_Kathaṃvidhaṃ devatā pūjayantī”ti._  

</Paragraph>

<Paragraph number="440" type="verses" book="saga">
_“Yo sīlavā paññavā bhāvitatto,_  
_Samāhito jhānarato satīmā;_  
_Sabbassa sokā vigatā pahīnā,_  
_Khīṇāsavo antimadehadhārī._  

</Paragraph>

<Paragraph number="441" type="verses" book="saga">
_Tathāvidhaṃ sīlavantaṃ vadanti,_  
_Tathāvidhaṃ paññavantaṃ vadanti;_  
_Tathāvidho dukkhamaticca iriyati,_  
_Tathāvidhaṃ devatā pūjayantī”ti._
</Paragraph>
</Division>