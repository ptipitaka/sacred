---
title: "11.1.8 Verocanaasurindasutta"
tableOfContents: false
sidebar:
  order: 9
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="254" book="saga" bookNo="12" page="227">

<Paragraph number="1595" book="saga">
Sāvatthiyaṃ jetavane. Tena kho pana samayena bhagavā divāvihāragato hoti paṭisallīno. Atha kho sakko ca devānamindo verocano ca asurindo yena bhagavā tenupasaṅkamiṃsu; upasaṅkamitvā paccekaṃ dvārabāhaṃ nissāya aṭṭhaṃsu. Atha kho verocano asurindo bhagavato santike imaṃ gāthaṃ abhāsi—
</Paragraph>

<Paragraph number="1596" type="verses" book="saga">
_“Vāyametheva puriso,_  
_yāva atthassa nipphadā;_  
_Nipphannasobhano attho,_  
_verocanavaco idan”ti._  

</Paragraph>

<Paragraph number="1597" type="verses" book="saga">
_“Vāyametheva puriso,_  
_yāva atthassa nipphadā;_  
_Nipphannasobhano attho,_  
_khantyā bhiyyo na vijjatī”ti._  

</Paragraph>

<Paragraph number="1598" type="verses" book="saga">
_“Sabbe sattā atthajātā,_  
_tattha tattha yathārahaṃ;_  
_Saṃyogaparamā tveva,_  
_sambhogā sabbapāṇinaṃ;_  
_Nipphannasobhano attho,_  
_verocanavaco idan”ti._  

</Paragraph>

<Paragraph number="1599" type="verses" book="saga">
_“Sabbe sattā atthajātā,_  
_tattha tattha yathārahaṃ;_  
_Saṃyogaparamā tveva,_  
_sambhogā sabbapāṇinaṃ;_  
_Nipphannasobhano attho,_  
_khantyā bhiyyo na vijjatī”ti._
</Paragraph>
</Division>