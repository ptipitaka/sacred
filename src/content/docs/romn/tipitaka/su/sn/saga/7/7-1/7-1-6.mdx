---
title: "7.1.6 Jaṭāsutta"
tableOfContents: false
sidebar:
  order: 7
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="192" book="saga">

<Paragraph number="1162" book="saga">
Sāvatthinidānaṃ. Atha kho jaṭābhāradvājo brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho jaṭābhāradvājo brāhmaṇo bhagavantaṃ gāthāya ajjhabhāsi—
</Paragraph>

<Paragraph number="1163" type="verses" book="saga">
_“Antojaṭā bahijaṭā,_  
_Jaṭāya jaṭitā pajā;_  
_Taṃ taṃ gotama pucchāmi,_  
_Ko imaṃ vijaṭaye jaṭan”ti._  

</Paragraph>

<Paragraph number="1164" type="verses" book="saga">
_“Sīle patiṭṭhāya naro sapañño,_  
_Cittaṃ paññañca bhāvayaṃ;_  
_Ātāpī nipako bhikkhu,_  
_So imaṃ vijaṭaye jaṭaṃ._  

</Paragraph>

<Paragraph number="1165" type="verses" book="saga">
_Yesaṃ rāgo ca doso ca,_  
_avijjā ca virājitā;_  
_Khīṇāsavā arahanto,_  
_tesaṃ vijaṭitā jaṭā._  

</Paragraph>

<Paragraph number="1166" type="verses" book="saga">
_Yattha nāmañca rūpañca,_  
_asesaṃ uparujjhati;_  
_Paṭighaṃ rūpasaññā ca,_  
_etthesā chijjate jaṭā”ti._  

</Paragraph>

<Paragraph number="1167" book="saga">
Evaṃ vutte, jaṭābhāradvājo bhagavantaṃ etadavoca—  “abhikkantaṃ, bho gotama …pe…  aññataro ca panāyasmā bhāradvājo arahataṃ ahosī”ti.
</Paragraph>
</Division>