---
title: "10.1.6 Piyaṅkarasutta"
tableOfContents: false
sidebar:
  order: 9
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="240" book="saga">

<Paragraph number="1479" book="saga">
Ekaṃ samayaṃ āyasmā anuruddho sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā anuruddho rattiyā paccūsasamayaṃ paccuṭṭhāya dhammapadāni bhāsati. Atha kho piyaṅkaramātā yakkhinī puttakaṃ evaṃ tosesi—
</Paragraph>

<Paragraph number="1480" type="verses" book="saga">
_“Mā saddaṃ kari piyaṅkara,_  
_Bhikkhu dhammapadāni bhāsati;_  
_Api ca dhammapadaṃ vijāniya,_  
_Paṭipajjema hitāya no siyā._  

</Paragraph>

<Paragraph number="1481" type="verses" book="saga">
_Pāṇesu ca saṃyamāmase,_  
_Sampajānamusā na bhaṇāmase;_  
_Sikkhema susīlyamattano,_  
_Api muccema pisācayoniyā”ti._
</Paragraph>
</Division>