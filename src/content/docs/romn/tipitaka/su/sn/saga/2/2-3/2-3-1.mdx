---
title: "2.3.1 Sivasutta"
tableOfContents: false
sidebar:
  order: 1
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="102" book="saga" bookNo="12" page="55">

<Paragraph number="478" book="saga">
Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho sivo devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho sivo devaputto bhagavato santike imā gāthāyo abhāsi—
</Paragraph>

<Paragraph number="479" type="verses" book="saga">
_“Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_seyyo hoti na pāpiyo._  

</Paragraph>

<Paragraph number="480" type="verses" book="saga">
_Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_paññā labbhati nāññato._  

</Paragraph>

<Paragraph number="481" type="verses" book="saga">
_Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_sokamajjhe na socati._  

</Paragraph>

<Paragraph number="482" type="verses" book="saga">
_Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_ñātimajjhe virocati._  

</Paragraph>

<Paragraph number="483" type="verses" book="saga">
_Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_sattā gacchanti suggatiṃ._  

</Paragraph>

<Paragraph number="484" type="verses" book="saga">
_Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_sattā tiṭṭhanti sātatan”ti._  

</Paragraph>

<Paragraph number="485" book="saga">
Atha kho bhagavā sivaṃ devaputtaṃ gāthāya paccabhāsi—
</Paragraph>

<Paragraph number="486" type="verses" book="saga">
_“Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_sabbadukkhā pamuccatī”ti._
</Paragraph>
</Division>