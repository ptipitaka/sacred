---
title: "4.1.10 Dutiyaāyusutta"
tableOfContents: false
sidebar:
  order: 2
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="146" book="saga">

<Paragraph number="814" book="saga">
Evaṃ me sutaṃ—  ekaṃ samayaṃ bhagavā rājagahe viharati veḷuvane kalandakanivāpe. Tatra kho bhagavā …pe…  etadavoca—
</Paragraph>

<Paragraph number="815" book="saga">
“Appamidaṃ, bhikkhave, manussānaṃ āyu. Gamanīyo samparāyo, kattabbaṃ kusalaṃ, caritabbaṃ brahmacariyaṃ. Natthi jātassa amaraṇaṃ. Yo, bhikkhave, ciraṃ jīvati, so vassasataṃ appaṃ vā bhiyyo”ti.
</Paragraph>

<Paragraph number="816" book="saga">
Atha kho māro pāpimā yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi—
</Paragraph>

<Paragraph number="817" type="verses" book="saga">
_“Nāccayanti ahorattā,_  
_Jīvitaṃ nūparujjhati;_  
_Āyu anupariyāyati maccānaṃ,_  
_Nemīva rathakubbaran”ti._  

</Paragraph>

<Paragraph number="818" type="verses" book="saga">
_“Accayanti ahorattā,_  
_jīvitaṃ uparujjhati;_  
_Āyu khīyati maccānaṃ,_  
_kunnadīnaṃva odakan”ti._  

</Paragraph>

<Paragraph number="819" book="saga">
Atha kho māro pāpimā “jānāti maṃ bhagavā, jānāti maṃ sugato”ti dukkhī dummano tatthevantaradhāyīti.

</Paragraph>
</Division>

<Paragraph number="820" type="center" book="saga">
Paṭhamo vaggo.



</Paragraph>

<Paragraph number="821" type="center" book="saga">
Tassuddānaṃ


</Paragraph>

<Paragraph number="822" type="verses" book="saga">
_Tapokammañca nāgo ca,_  
_subhaṃ pāsena te duve;_  
_Sappo supati nandanaṃ,_  
_āyunā apare duveti._
</Paragraph>