---
title: "11.1.7 Nadubbhiyasutta"
tableOfContents: false
sidebar:
  order: 8
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="253" book="saga" bookNo="12" page="226">

<Paragraph number="1591" book="saga">
Sāvatthiyaṃ. “Bhūtapubbaṃ, bhikkhave, sakkassa devānamindassa rahogatassa paṭisallīnassa evaṃ cetaso parivitakko udapādi—  ‘yopi me assa supaccatthiko tassapāhaṃ na dubbheyyan’ti. Atha kho, bhikkhave, vepacitti asurindo sakkassa devānamindassa cetasā cetoparivitakkamaññāya yena sakko devānamindo tenupasaṅkami. Addasā kho, bhikkhave, sakko devānamindo vepacittiṃ asurindaṃ dūratova āgacchantaṃ. Disvāna vepacittiṃ asurindaṃ etadavoca—  ‘tiṭṭha, vepacitti, gahitosī’ti.
</Paragraph>

<Paragraph number="1592" book="saga">
‘Yadeva te, mārisa, pubbe cittaṃ, tadeva tvaṃ mā pajahāsī’ti.
</Paragraph>

<Paragraph number="1593" book="saga">
‘Sapassu ca me, vepacitti, adubbhāyā’ti.
</Paragraph>

<Paragraph number="1594" type="verses" book="saga">
_‘Yaṃ musā bhaṇato pāpaṃ,_  
_Yaṃ pāpaṃ ariyūpavādino;_  
_Mittadduno ca yaṃ pāpaṃ,_  
_Yaṃ pāpaṃ akataññuno;_  
_Tameva pāpaṃ phusatu,_  
_Yo te dubbhe sujampatī’”ti._
</Paragraph>
</Division>