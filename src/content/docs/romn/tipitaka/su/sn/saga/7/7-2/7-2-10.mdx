---
title: "7.2.10 Bhikkhakasutta"
tableOfContents: false
sidebar:
  order: 2
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="206" book="saga">

<Paragraph number="1285" book="saga">
Sāvatthinidānaṃ. Atha kho bhikkhako brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho bhikkhako brāhmaṇo bhagavantaṃ etadavoca—  “ahampi kho, bho gotama, bhikkhako, bhavampi bhikkhako, idha no kiṃ nānākaraṇan”ti?
</Paragraph>

<Paragraph number="1286" type="verses" book="saga">
_“Na tena bhikkhako hoti,_  
_yāvatā bhikkhate pare;_  
_Vissaṃ dhammaṃ samādāya,_  
_bhikkhu hoti na tāvatā._  

</Paragraph>

<Paragraph number="1287" type="verses" book="saga">
_Yodha puññañca pāpañca,_  
_bāhitvā brahmacariyaṃ;_  
_Saṅkhāya loke carati,_  
_sa ve bhikkhūti vuccatī”ti._  

</Paragraph>

<Paragraph number="1288" book="saga">
Evaṃ vutte, bhikkhako brāhmaṇo bhagavantaṃ etadavoca—  “abhikkantaṃ, bho gotama, abhikkantaṃ, bho gotama …pe…  upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti.
</Paragraph>
</Division>