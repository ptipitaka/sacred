---
title: "1.8.6 Najīratisutta"
tableOfContents: false
sidebar:
  order: 8
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="76" book="saga" bookNo="12" page="40">

<Paragraph number="346" type="verses" book="saga">
_“Kiṃ jīrati kiṃ na jīrati,_  
_kiṃsu uppathoti vuccati;_  
_Kiṃsu dhammānaṃ paripantho,_  
_kiṃsu rattindivakkhayo;_  
_Kiṃ malaṃ brahmacariyassa,_  
_kiṃ sinānamanodakaṃ._  

</Paragraph>

<Paragraph number="347" type="verses" book="saga">
_Kati lokasmiṃ chiddāni,_  
_yattha vittaṃ na tiṭṭhati;_  
_Bhagavantaṃ puṭṭhumāgamma,_  
_kathaṃ jānemu taṃ mayan”ti._  

</Paragraph>

<Paragraph number="348" type="verses" book="saga">
_“Rūpaṃ jīrati maccānaṃ,_  
_nāmagottaṃ na jīrati;_  
_Rāgo uppathoti vuccati._  

</Paragraph>

<Paragraph number="349" type="verses" book="saga">
_Lobho dhammānaṃ paripantho,_  
_Vayo rattindivakkhayo;_  
_Itthī malaṃ brahmacariyassa,_  
_Etthāyaṃ sajjate pajā;_  
_Tapo ca brahmacariyañca,_  
_Taṃ sinānamanodakaṃ._  

</Paragraph>

<Paragraph number="350" type="verses" book="saga">
_Cha lokasmiṃ chiddāni,_  
_yattha vittaṃ na tiṭṭhati;_  
_Ālasyañca pamādo ca,_  
_anuṭṭhānaṃ asaṃyamo;_  
_Niddā tandī ca te chidde,_  
_sabbaso taṃ vivajjaye”ti._
</Paragraph>
</Division>