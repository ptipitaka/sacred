---
title: "1.5.9 Maccharisutta"
tableOfContents: false
sidebar:
  order: 10
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="49" book="saga">

<Paragraph number="262" type="verses" book="saga">
_“Yedha maccharino loke,_  
_kadariyā paribhāsakā;_  
_Aññesaṃ dadamānānaṃ,_  
_antarāyakarā narā._  

</Paragraph>

<Paragraph number="263" type="verses" book="saga">
_Kīdiso tesaṃ vipāko,_  
_samparāyo ca kīdiso;_  
_Bhagavantaṃ puṭṭhumāgamma,_  
_kathaṃ jānemu taṃ mayan”ti._  

</Paragraph>

<Paragraph number="264" type="verses" book="saga">
_“Yedha maccharino loke,_  
_kadariyā paribhāsakā;_  
_Aññesaṃ dadamānānaṃ,_  
_antarāyakarā narā._  

</Paragraph>

<Paragraph number="265" type="verses" book="saga">
_Nirayaṃ tiracchānayoniṃ,_  
_yamalokaṃ upapajjare;_  
_Sace enti manussattaṃ,_  
_dalidde jāyare kule._  

</Paragraph>

<Paragraph number="266" type="verses" book="saga">
_Coḷaṃ piṇḍo ratī khiḍḍā,_  
_yattha kicchena labbhati;_  
_Parato āsīsare bālā,_  
_tampi tesaṃ na labbhati;_  
_Diṭṭhe dhammesa vipāko,_  
_samparāye ca duggatī”ti._  

</Paragraph>

<Paragraph number="267" type="verses" book="saga">
_“Itihetaṃ vijānāma,_  
_aññaṃ pucchāma gotama;_  
_Yedha laddhā manussattaṃ,_  
_vadaññū vītamaccharā._  

</Paragraph>

<Paragraph number="268" type="verses" book="saga">
_Buddhe pasannā dhamme ca,_  
_saṃghe ca tibbagāravā;_  
_Kīdiso tesaṃ vipāko,_  
_samparāyo ca kīdiso;_  
_Bhagavantaṃ puṭṭhumāgamma,_  
_kathaṃ jānemu taṃ mayan”ti._  

</Paragraph>

<Paragraph number="269" type="verses" book="saga">
_“Yedha laddhā manussattaṃ,_  
_vadaññū vītamaccharā;_  
_Buddhe pasannā dhamme ca,_  
_saṃghe ca tibbagāravā;_  
_Ete saggā pakāsanti,_  
_yattha te upapajjare._  

</Paragraph>

<Paragraph number="270" type="verses" book="saga">
_Sace enti manussattaṃ,_  
_aḍḍhe ājāyare kule;_  
_Coḷaṃ piṇḍo ratī khiḍḍā,_  
_yatthākicchena labbhati._  

</Paragraph>

<Paragraph number="271" type="verses" book="saga">
_Parasambhatesu bhogesu,_  
_vasavattīva modare;_  
_Diṭṭhe dhammesa vipāko,_  
_samparāye ca suggatī”ti._
</Paragraph>
</Division>