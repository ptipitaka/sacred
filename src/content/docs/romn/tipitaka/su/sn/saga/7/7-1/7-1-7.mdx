---
title: "7.1.7 Suddhikasutta"
tableOfContents: false
sidebar:
  order: 8
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="193" book="saga" bookNo="12" page="167">

<Paragraph number="1168" book="saga">
Sāvatthinidānaṃ. Atha kho suddhikabhāradvājo brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho suddhikabhāradvājo brāhmaṇo bhagavato santike imaṃ gāthaṃ ajjhabhāsi—
</Paragraph>

<Paragraph number="1169" type="verses" book="saga">
_“Na brāhmaṇo sujjhati koci,_  
_Loke sīlavāpi tapokaraṃ;_  
_Vijjācaraṇasampanno,_  
_So sujjhati na aññā itarā pajā”ti._  

</Paragraph>

<Paragraph number="1170" type="verses" book="saga">
_“Bahumpi palapaṃ jappaṃ,_  
_na jaccā hoti brāhmaṇo;_  
_Antokasambu saṃkiliṭṭho,_  
_kuhanaṃ upanissito._  

</Paragraph>

<Paragraph number="1171" type="verses" book="saga">
_Khattiyo brāhmaṇo vesso,_  
_Suddo caṇḍālapukkuso;_  
_Āraddhavīriyo pahitatto,_  
_Niccaṃ daḷhaparakkamo;_  
_Pappoti paramaṃ suddhiṃ,_  
_Evaṃ jānāhi brāhmaṇā”ti._  

</Paragraph>

<Paragraph number="1172" book="saga">
Evaṃ vutte, suddhikabhāradvājo brāhmaṇo bhagavantaṃ etadavoca—  “abhikkantaṃ, bho gotama …pe…  aññataro ca panāyasmā bhāradvājo arahataṃ ahosīti.
</Paragraph>
</Division>