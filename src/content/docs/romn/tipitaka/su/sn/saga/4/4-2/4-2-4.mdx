---
title: "4.2.4 Patirūpasutta"
tableOfContents: false
sidebar:
  order: 5
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="150" book="saga" bookNo="12" page="112">

<Paragraph number="838" book="saga">
Ekaṃ samayaṃ bhagavā kosalesu viharati ekasālāyaṃ brāhmaṇagāme. Tena kho pana samayena bhagavā mahatiyā gihiparisāya parivuto dhammaṃ deseti.
</Paragraph>

<Paragraph number="839" book="saga">
Atha kho mārassa pāpimato etadahosi—  “ayaṃ kho samaṇo gotamo mahatiyā gihiparisāya parivuto dhammaṃ deseti. Yannūnāhaṃ yena samaṇo gotamo tenupasaṅkameyyaṃ vicakkhukammāyā”ti. Atha kho māro pāpimā yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi—
</Paragraph>

<Paragraph number="840" type="verses" book="saga">
_“Netaṃ tava patirūpaṃ,_  
_yadaññamanusāsasi;_  
_Anurodhavirodhesu,_  
_mā sajjittho tadācaran”ti._  

</Paragraph>

<Paragraph number="841" type="verses" book="saga">
_“Hitānukampī sambuddho,_  
_yadaññamanusāsati;_  
_Anurodhavirodhehi,_  
_vippamutto tathāgato”ti._  

</Paragraph>

<Paragraph number="842" book="saga">
Atha kho māro pāpimā “jānāti maṃ bhagavā, jānāti maṃ sugato”ti dukkhī dummano tatthevantaradhāyīti.
</Paragraph>
</Division>