---
title: "9.1.14 Gandhatthenasutta"
tableOfContents: false
sidebar:
  order: 6
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="234" book="saga">

<Paragraph number="1437" book="saga">
Ekaṃ samayaṃ aññataro bhikkhu kosalesu viharati aññatarasmiṃ vanasaṇḍe. Tena kho pana samayena so bhikkhu pacchābhattaṃ piṇḍapātapaṭikkanto pokkharaṇiṃ ogāhetvā padumaṃ upasiṅghati. Atha kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yena so bhikkhu tenupasaṅkami; upasaṅkamitvā taṃ bhikkhuṃ gāthāya ajjhabhāsi—
</Paragraph>

<Paragraph number="1438" type="verses" book="saga">
_“Yametaṃ vārijaṃ pupphaṃ,_  
_adinnaṃ upasiṅghasi;_  
_Ekaṅgametaṃ theyyānaṃ,_  
_gandhatthenosi mārisā”ti._  

</Paragraph>

<Paragraph number="1439" type="verses" book="saga">
_“Na harāmi na bhañjāmi,_  
_ārā siṅghāmi vārijaṃ;_  
_Atha kena nu vaṇṇena,_  
_gandhatthenoti vuccati._  

</Paragraph>

<Paragraph number="1440" type="verses" book="saga">
_Yvāyaṃ bhisāni khanati,_  
_puṇḍarīkāni bhañjati;_  
_Evaṃ ākiṇṇakammanto,_  
_kasmā eso na vuccatī”ti._  

</Paragraph>

<Paragraph number="1441" type="verses" book="saga">
_“Ākiṇṇaluddo puriso,_  
_dhāticelaṃva makkhito;_  
_Tasmiṃ me vacanaṃ natthi,_  
_tvañcārahāmi vattave._  

</Paragraph>

<Paragraph number="1442" type="verses" book="saga">
_Anaṅgaṇassa posassa,_  
_niccaṃ sucigavesino;_  
_Vālaggamattaṃ pāpassa,_  
_abbhāmattaṃva khāyatī”ti._  

</Paragraph>

<Paragraph number="1443" type="verses" book="saga">
_“Addhā maṃ yakkha jānāsi,_  
_atho me anukampasi;_  
_Punapi yakkha vajjāsi,_  
_yadā passasi edisan”ti._  

</Paragraph>

<Paragraph number="1444" type="verses" book="saga">
_“Neva taṃ upajīvāma,_  
_napi te bhatakāmhase;_  
_Tvameva bhikkhu jāneyya,_  
_yena gaccheyya suggatin”ti._  

</Paragraph>

<Paragraph number="1445" book="saga">
Atha kho so bhikkhu tāya devatāya saṃvejito saṃvegamāpādīti.

</Paragraph>
</Division>

<Paragraph number="1446" type="center" book="saga">
Vanavaggo paṭhamo.



</Paragraph>

<Paragraph number="1447" type="center" book="saga">
Tassuddānaṃ


</Paragraph>

<Paragraph number="1448" type="verses" book="saga">
_Vivekaṃ upaṭṭhānañca,_  
_Kassapagottena sambahulā;_  
_Ānando anuruddho ca,_  
_Nāgadattañca kulagharaṇī._  

</Paragraph>

<Paragraph number="1449" type="verses" book="saga">
_Vajjiputto ca vesālī,_  
_Sajjhāyena ayoniso;_  
_Majjhanhikālamhi pākatindriya-_  
_Padumapupphena cuddasa bhaveti._  


</Paragraph>

<Paragraph number="1450" type="center" book="saga">
Vanasaṃyuttaṃ samattaṃ.
</Paragraph>