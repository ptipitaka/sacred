---
title: "3.1.10 Bandhanasutta"
tableOfContents: false
sidebar:
  order: 2
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="121" book="saga" bookNo="12" page="76">

<Paragraph number="622" book="saga">
Tena kho pana samayena raññā pasenadinā kosalena mahājanakāyo bandhāpito hoti, appekacce rajjūhi appekacce andūhi appekacce saṅkhalikāhi.
</Paragraph>

<Paragraph number="623" book="saga">
Atha kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiṃ piṇḍāya pavisiṃsu. Sāvatthiyaṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ—  “idha, bhante, raññā pasenadinā kosalena mahājanakāyo bandhāpito, appekacce rajjūhi appekacce andūhi appekacce saṅkhalikāhī”ti.
</Paragraph>

<Paragraph number="624" book="saga">
Atha kho bhagavā etamatthaṃ viditvā tāyaṃ velāyaṃ imā gāthāyo abhāsi—
</Paragraph>

<Paragraph number="625" type="verses" book="saga">
_“Na taṃ daḷhaṃ bandhanamāhu dhīrā,_  
_Yadāyasaṃ dārujaṃ pabbajañca;_  
_Sārattarattā maṇikuṇḍalesu,_  
_Puttesu dāresu ca yā apekkhā._  

</Paragraph>

<Paragraph number="626" type="verses" book="saga">
_Etaṃ daḷhaṃ bandhanamāhu dhīrā,_  
_Ohārinaṃ sithilaṃ duppamuñcaṃ;_  
_Etampi chetvāna paribbajanti,_  
_Anapekkhino kāmasukhaṃ pahāyā”ti._  


</Paragraph>
</Division>

<Paragraph number="627" type="center" book="saga">
Paṭhamo vaggo.



</Paragraph>

<Paragraph number="628" type="center" book="saga">
Tassuddānaṃ


</Paragraph>

<Paragraph number="629" type="verses" book="saga">
_Daharo puriso jarā,_  
_piyaṃ attānarakkhito;_  
_Appakā aḍḍakaraṇaṃ,_  
_mallikā yaññabandhananti._
</Paragraph>