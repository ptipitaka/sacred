---
title: "1.5.10 Ghaṭīkārasutta"
tableOfContents: false
sidebar:
  order: 2
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="50" book="saga">

<Paragraph number="272" type="verses" book="saga">
_“Avihaṃ upapannāse,_  
_vimuttā satta bhikkhavo;_  
_Rāgadosaparikkhīṇā,_  
_tiṇṇā loke visattikan”ti._  

</Paragraph>

<Paragraph number="273" type="verses" book="saga">
_“Ke ca te ataruṃ paṅkaṃ,_  
_maccudheyyaṃ suduttaraṃ;_  
_Ke hitvā mānusaṃ dehaṃ,_  
_dibbayogaṃ upaccagun”ti._  

</Paragraph>

<Paragraph number="274" type="verses" book="saga">
_“Upako palagaṇḍo ca,_  
_pukkusāti ca te tayo;_  
_Bhaddiyo khaṇḍadevo ca,_  
_bāhuraggi ca siṅgiyo;_  
_Te hitvā mānusaṃ dehaṃ,_  
_dibbayogaṃ upaccagun”ti._  

</Paragraph>

<Paragraph number="275" type="verses" book="saga">
_“Kusalī bhāsasī tesaṃ,_  
_mārapāsappahāyinaṃ;_  
_Kassa te dhammamaññāya,_  
_acchiduṃ bhavabandhanan”ti._  

</Paragraph>

<Paragraph number="276" type="verses" book="saga">
_“Na aññatra bhagavatā,_  
_nāññatra tava sāsanā;_  
_Yassa te dhammamaññāya,_  
_acchiduṃ bhavabandhanaṃ._  

</Paragraph>

<Paragraph number="277" type="verses" book="saga">
_Yattha nāmañca rūpañca,_  
_asesaṃ uparujjhati;_  
_Taṃ te dhammaṃ idhaññāya,_  
_acchiduṃ bhavabandhanan”ti._  

</Paragraph>

<Paragraph number="278" type="verses" book="saga">
_“Gambhīraṃ bhāsasī vācaṃ,_  
_dubbijānaṃ sudubbudhaṃ;_  
_Kassa tvaṃ dhammamaññāya,_  
_vācaṃ bhāsasi īdisan”ti._  

</Paragraph>

<Paragraph number="279" type="verses" book="saga">
_“Kumbhakāro pure āsiṃ,_  
_vekaḷiṅge ghaṭīkaro;_  
_Mātāpettibharo āsiṃ,_  
_kassapassa upāsako._  

</Paragraph>

<Paragraph number="280" type="verses" book="saga">
_Virato methunā dhammā,_  
_brahmacārī nirāmiso;_  
_Ahuvā te sagāmeyyo,_  
_ahuvā te pure sakhā._  

</Paragraph>

<Paragraph number="281" type="verses" book="saga">
_Sohamete pajānāmi,_  
_vimutte satta bhikkhavo;_  
_Rāgadosaparikkhīṇe,_  
_tiṇṇe loke visattikan”ti._  

</Paragraph>

<Paragraph number="282" type="verses" book="saga">
_“Evametaṃ tadā āsi,_  
_yathā bhāsasi bhaggava;_  
_Kumbhakāro pure āsi,_  
_vekaḷiṅge ghaṭīkaro;_  
_Mātāpettibharo āsi,_  
_kassapassa upāsako._  

</Paragraph>

<Paragraph number="283" type="verses" book="saga">
_Virato methunā dhammā,_  
_brahmacārī nirāmiso;_  
_Ahuvā me sagāmeyyo,_  
_ahuvā me pure sakhā”ti._  

</Paragraph>

<Paragraph number="284" type="verses" book="saga">
_“Evametaṃ purāṇānaṃ,_  
_sahāyānaṃ ahu saṅgamo;_  
_Ubhinnaṃ bhāvitattānaṃ,_  
_sarīrantimadhārinan”ti._  


</Paragraph>
</Division>

<Paragraph number="285" type="center" book="saga">
Ādittavaggo pañcamo.



</Paragraph>

<Paragraph number="286" type="center" book="saga">
Tassuddānaṃ


</Paragraph>

<Paragraph number="287" type="verses" book="saga">
_Ādittaṃ kiṃdadaṃ annaṃ,_  
_ekamūlaanomiyaṃ;_  
_Accharāvanaropajetaṃ,_  
_maccharena ghaṭīkaroti._
</Paragraph>