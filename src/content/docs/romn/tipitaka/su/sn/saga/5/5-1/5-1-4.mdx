---
title: "5.1.4 Vijayāsutta"
tableOfContents: false
sidebar:
  order: 5
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="165" book="saga">

<Paragraph number="958" book="saga">
Sāvatthinidānaṃ. Atha kho vijayā bhikkhunī pubbaṇhasamayaṃ nivāsetvā …pe…  aññatarasmiṃ rukkhamūle divāvihāraṃ nisīdi. Atha kho māro pāpimā vijayāya bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo yena vijayā bhikkhunī tenupasaṅkami; upasaṅkamitvā vijayaṃ bhikkhuniṃ gāthāya ajjhabhāsi—
</Paragraph>

<Paragraph number="959" type="verses" book="saga">
_“Daharā tvaṃ rūpavatī,_  
_ahañca daharo susu;_  
_Pañcaṅgikena turiyena,_  
_ehayyebhiramāmase”ti._  

</Paragraph>

<Paragraph number="960" book="saga">
Atha kho vijayāya bhikkhuniyā etadahosi—  “ko nu khvāyaṃ manusso vā amanusso vā gāthaṃ bhāsatī”ti? Atha kho vijayāya bhikkhuniyā etadahosi—  “māro kho ayaṃ pāpimā mama bhayaṃ chambhitattaṃ lomahaṃsaṃ uppādetukāmo samādhimhā cāvetukāmo gāthaṃ bhāsatī”ti. Atha kho vijayā bhikkhunī “māro ayaṃ pāpimā” iti viditvā māraṃ pāpimantaṃ gāthāhi paccabhāsi—
</Paragraph>

<Paragraph number="961" type="verses" book="saga">
_“Rūpā saddā rasā gandhā,_  
_phoṭṭhabbā ca manoramā;_  
_Niyyātayāmi tuyheva,_  
_māra nāhaṃ tenatthikā._  

</Paragraph>

<Paragraph number="962" type="verses" book="saga">
_Iminā pūtikāyena,_  
_bhindanena pabhaṅgunā;_  
_Aṭṭīyāmi harāyāmi,_  
_kāmataṇhā samūhatā._  

</Paragraph>

<Paragraph number="963" type="verses" book="saga">
_Ye ca rūpūpagā sattā,_  
_ye ca arūpaṭṭhāyino;_  
_Yā ca santā samāpatti,_  
_sabbattha vihato tamo”ti._  

</Paragraph>

<Paragraph number="964" book="saga">
Atha kho māro pāpimā “jānāti maṃ vijayā bhikkhunī”ti dukkhī dummano tatthevantaradhāyīti.
</Paragraph>
</Division>