---
title: "1.4.6 Saddhāsutta"
tableOfContents: false
sidebar:
  order: 7
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="36" book="saga" bookNo="12" page="23">

<Paragraph number="199" book="saga">
Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho sambahulā satullapakāyikā devatāyo abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho ekā devatā bhagavato santike imaṃ gāthaṃ abhāsi—
</Paragraph>

<Paragraph number="200" type="verses" book="saga">
_“Saddhā dutiyā purisassa hoti,_  
_No ce assaddhiyaṃ avatiṭṭhati;_  
_Yaso ca kittī ca tatvassa hoti,_  
_Saggañca so gacchati sarīraṃ vihāyā”ti._  

</Paragraph>

<Paragraph number="201" book="saga">
Atha kho aparā devatā bhagavato santike imā gāthāyo abhāsi—
</Paragraph>

<Paragraph number="202" type="verses" book="saga">
_“Kodhaṃ jahe vippajaheyya mānaṃ,_  
_Saṃyojanaṃ sabbamatikkameyya;_  
_Taṃ nāmarūpasmimasajjamānaṃ,_  
_Akiñcanaṃ nānupatanti saṅgā”ti._  

</Paragraph>

<Paragraph number="203" type="verses" book="saga">
_“Pamādamanuyuñjanti,_  
_bālā dummedhino janā;_  
_Appamādañca medhāvī,_  
_dhanaṃ seṭṭhaṃva rakkhati._  

</Paragraph>

<Paragraph number="204" type="verses" book="saga">
_Mā pamādamanuyuñjetha,_  
_mā kāmarati santhavaṃ;_  
_Appamatto hi jhāyanto,_  
_pappoti paramaṃ sukhan”ti._
</Paragraph>
</Division>