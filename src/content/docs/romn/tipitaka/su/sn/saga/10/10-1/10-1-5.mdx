---
title: "10.1.5 Sānusutta"
tableOfContents: false
sidebar:
  order: 8
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="239" book="saga" bookNo="12" page="210">

<Paragraph number="1469" book="saga">
Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññatarissā upāsikāya sānu nāma putto yakkhena gahito hoti. Atha kho sā upāsikā paridevamānā tāyaṃ velāyaṃ imā gāthāyo abhāsi—
</Paragraph>

<Paragraph number="1470" type="verses" book="saga">
_“Cātuddasiṃ pañcadasiṃ,_  
_yā ca pakkhassa aṭṭhamī;_  
_Pāṭihāriyapakkhañca,_  
_aṭṭhaṅgasusamāgataṃ._  

</Paragraph>

<Paragraph number="1471" type="verses" book="saga">
_Uposathaṃ upavasanti,_  
_brahmacariyaṃ caranti ye;_  
_Na tehi yakkhā kīḷanti,_  
_iti me arahataṃ sutaṃ;_  
_Sā dāni ajja passāmi,_  
_yakkhā kīḷanti sānunā”ti._  

</Paragraph>

<Paragraph number="1472" type="verses" book="saga">
_“Cātuddasiṃ pañcadasiṃ,_  
_yā ca pakkhassa aṭṭhamī;_  
_Pāṭihāriyapakkhañca,_  
_aṭṭhaṅgasusamāgataṃ;_  
_Uposathaṃ upavasanti,_  
_brahmacariyaṃ caranti ye._  

</Paragraph>

<Paragraph number="1473" type="verses" book="saga">
_Na tehi yakkhā kīḷanti,_  
_sāhu te arahataṃ sutaṃ;_  
_Sānuṃ pabuddhaṃ vajjāsi,_  
_yakkhānaṃ vacanaṃ idaṃ;_  
_Mākāsi pāpakaṃ kammaṃ,_  
_āvi vā yadi vā raho._  

</Paragraph>

<Paragraph number="1474" type="verses" book="saga">
_Sace ca pāpakaṃ kammaṃ,_  
_karissasi karosi vā;_  
_Na te dukkhā pamutyatthi,_  
_uppaccāpi palāyato”ti._  

</Paragraph>

<Paragraph number="1475" type="verses" book="saga">
_“Mataṃ vā amma rodanti,_  
_yo vā jīvaṃ na dissati;_  
_Jīvantaṃ amma passantī,_  
_kasmā maṃ amma rodasī”ti._  

</Paragraph>

<Paragraph number="1476" type="verses" book="saga">
_“Mataṃ vā putta rodanti,_  
_yo vā jīvaṃ na dissati;_  
_Yo ca kāme cajitvāna,_  
_punarāgacchate idha;_  
_Taṃ vāpi putta rodanti,_  
_puna jīvaṃ mato hi so._  

</Paragraph>

<Paragraph number="1477" type="verses" book="saga">
_Kukkuḷā ubbhato tāta,_  
_kukkuḷaṃ patitumicchasi;_  
_Narakā ubbhato tāta,_  
_narakaṃ patitumicchasi._  

</Paragraph>

<Paragraph number="1478" type="verses" book="saga">
_Abhidhāvatha bhaddante,_  
_kassa ujjhāpayāmase;_  
_Ādittā nīhataṃ bhaṇḍaṃ,_  
_puna ḍayhitumicchasī”ti._
</Paragraph>
</Division>