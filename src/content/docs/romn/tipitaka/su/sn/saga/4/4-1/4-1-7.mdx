---
title: "4.1.7 Supatisutta"
tableOfContents: false
sidebar:
  order: 8
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="143" book="saga">

<Paragraph number="800" book="saga">
Ekaṃ samayaṃ bhagavā rājagahe viharati veḷuvane kalandakanivāpe. Atha kho bhagavā bahudevarattiṃ abbhokāse caṅkamitvā rattiyā paccūsasamayaṃ pāde pakkhāletvā vihāraṃ pavisitvā dakkhiṇena passena sīhaseyyaṃ kappesi pāde pādaṃ accādhāya sato sampajāno uṭṭhānasaññaṃ manasi karitvā. Atha kho māro pāpimā yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi—
</Paragraph>

<Paragraph number="801" type="verses" book="saga">
_“Kiṃ soppasi kiṃ nu soppasi,_  
_Kimidaṃ soppasi dubbhago viya;_  
_Suññamagāranti soppasi,_  
_Kimidaṃ soppasi sūriye uggate”ti._  

</Paragraph>

<Paragraph number="802" type="verses" book="saga">
_“Yassa jālinī visattikā,_  
_Taṇhā natthi kuhiñci netave;_  
_Sabbūpadhiparikkhayā buddho,_  
_Soppati kiṃ tavettha mārā”ti._  

</Paragraph>

<Paragraph number="803" book="saga">
Atha kho māro pāpimā …pe…  tatthevantaradhāyīti.
</Paragraph>
</Division>