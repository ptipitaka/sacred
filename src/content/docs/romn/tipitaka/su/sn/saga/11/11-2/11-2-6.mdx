---
title: "11.2.6 Yajamānasutta"
tableOfContents: false
sidebar:
  order: 7
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="262" book="saga" bookNo="12" page="234">

<Paragraph number="1649" book="saga">
Ekaṃ samayaṃ bhagavā rājagahe viharati gijjhakūṭe pabbate. Atha kho sakko devānamindo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho sakko devānamindo bhagavantaṃ gāthāya ajjhabhāsi—
</Paragraph>

<Paragraph number="1650" type="verses" book="saga">
_“Yajamānānaṃ manussānaṃ,_  
_puññapekkhāna pāṇinaṃ;_  
_Karotaṃ opadhikaṃ puññaṃ,_  
_kattha dinnaṃ mahapphalan”ti._  

</Paragraph>

<Paragraph number="1651" type="verses" book="saga">
_“Cattāro ca paṭipannā,_  
_cattāro ca phale ṭhitā;_  
_Esa saṃgho ujubhūto,_  
_paññāsīlasamāhito._  

</Paragraph>

<Paragraph number="1652" type="verses" book="saga">
_Yajamānānaṃ manussānaṃ,_  
_Puññapekkhāna pāṇinaṃ;_  
_Karotaṃ opadhikaṃ puññaṃ,_  
_Saṃghe dinnaṃ mahapphalan”ti._
</Paragraph>
</Division>