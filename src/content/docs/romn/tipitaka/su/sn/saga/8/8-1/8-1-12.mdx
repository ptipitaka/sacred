---
title: "8.1.12 Vaṅgīsasutta"
tableOfContents: false
sidebar:
  order: 4
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="220" book="saga" bookNo="12" page="197">

<Paragraph number="1369" book="saga">
Ekaṃ samayaṃ āyasmā vaṅgīso sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā vaṅgīso aciraarahattappatto hutvā vimuttisukhaṃ paṭisaṃvedī tāyaṃ velāyaṃ imā gāthāyo abhāsi—
</Paragraph>

<Paragraph number="1370" type="verses" book="saga">
_“Kāveyyamattā vicarimha pubbe,_  
_Gāmā gāmaṃ purā puraṃ;_  
_Athaddasāma sambuddhaṃ,_  
_Saddhā no upapajjatha._  

</Paragraph>

<Paragraph number="1371" type="verses" book="saga">
_So me dhammamadesesi,_  
_khandhāyatanadhātuyo;_  
_Tassāhaṃ dhammaṃ sutvāna,_  
_pabbajiṃ anagāriyaṃ._  

</Paragraph>

<Paragraph number="1372" type="verses" book="saga">
_Bahunnaṃ vata atthāya,_  
_bodhiṃ ajjhagamā muni;_  
_Bhikkhūnaṃ bhikkhunīnañca,_  
_ye niyāmagataddasā._  

</Paragraph>

<Paragraph number="1373" type="verses" book="saga">
_Svāgataṃ vata me āsi,_  
_mama buddhassa santike;_  
_Tisso vijjā anuppattā,_  
_kataṃ buddhassa sāsanaṃ._  

</Paragraph>

<Paragraph number="1374" type="verses" book="saga">
_Pubbenivāsaṃ jānāmi,_  
_Dibbacakkhuṃ visodhitaṃ;_  
_Tevijjo iddhipattomhi,_  
_Cetopariyāyakovido”ti._  


</Paragraph>
</Division>

<Paragraph number="1375" type="center" book="saga">
Tassuddānaṃ


</Paragraph>

<Paragraph number="1376" type="verses" book="saga">
_Nikkhantaṃ arati ceva,_  
_pesalā atimaññanā;_  
_Ānandena subhāsitā,_  
_sāriputtapavāraṇā;_  
_Parosahassaṃ koṇḍañño,_  
_moggallānena gaggarā;_  
_Vaṅgīsena dvādasāti._  


</Paragraph>

<Paragraph number="1377" type="center" book="saga">
Vaṅgīsasaṃyuttaṃ samattaṃ.
</Paragraph>