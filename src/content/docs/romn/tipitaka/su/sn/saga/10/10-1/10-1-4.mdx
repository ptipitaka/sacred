---
title: "10.1.4 Maṇibhaddasutta"
tableOfContents: false
sidebar:
  order: 7
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="238" book="saga">

<Paragraph number="1465" book="saga">
Ekaṃ samayaṃ bhagavā magadhesu viharati maṇimālike cetiye maṇibhaddassa yakkhassa bhavane. Atha kho maṇibhaddo yakkho yena bhagavā tenupasaṅkami; upasaṅkamitvā bhagavato santike imaṃ gāthaṃ abhāsi—
</Paragraph>

<Paragraph number="1466" type="verses" book="saga">
_“Satīmato sadā bhaddaṃ,_  
_satimā sukhamedhati;_  
_Satīmato suve seyyo,_  
_verā ca parimuccatī”ti._  

</Paragraph>

<Paragraph number="1467" type="verses" book="saga">
_“Satīmato sadā bhaddaṃ,_  
_satimā sukhamedhati;_  
_Satīmato suve seyyo,_  
_verā na parimuccati._  

</Paragraph>

<Paragraph number="1468" type="verses" book="saga">
_Yassa sabbamahorattaṃ,_  
_ahiṃsāya rato mano;_  
_Mettaṃso sabbabhūtesu,_  
_veraṃ tassa na kenacī”ti._
</Paragraph>
</Division>