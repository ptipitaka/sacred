---
title: "1.5.1 Ādittasutta"
tableOfContents: false
sidebar:
  order: 1
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="41" book="saga" bookNo="12" page="28">

<Paragraph number="238" book="saga">
Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavato santike imā gāthāyo abhāsi—
</Paragraph>

<Paragraph number="239" type="verses" book="saga">
_“Ādittasmiṃ agārasmiṃ,_  
_yaṃ nīharati bhājanaṃ;_  
_Taṃ tassa hoti atthāya,_  
_no ca yaṃ tattha ḍayhati._  

</Paragraph>

<Paragraph number="240" type="verses" book="saga">
_Evaṃ ādittako loko,_  
_jarāya maraṇena ca;_  
_Nīharetheva dānena,_  
_dinnaṃ hoti sunīhataṃ._  

</Paragraph>

<Paragraph number="241" type="verses" book="saga">
_Dinnaṃ sukhaphalaṃ hoti,_  
_nādinnaṃ hoti taṃ tathā;_  
_Corā haranti rājāno,_  
_aggi ḍahati nassati._  

</Paragraph>

<Paragraph number="242" type="verses" book="saga">
_Atha antena jahati,_  
_Sarīraṃ sapariggahaṃ;_  
_Etadaññāya medhāvī,_  
_Bhuñjetha ca dadetha ca;_  
_Datvā ca bhutvā ca yathānubhāvaṃ,_  
_Anindito saggamupeti ṭhānan”ti._
</Paragraph>
</Division>