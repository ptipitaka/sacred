---
title: "9.1.1 Vivekasutta"
tableOfContents: false
sidebar:
  order: 1
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="221" book="saga">

<Paragraph number="1378" book="saga">
Evaṃ me sutaṃ—  ekaṃ samayaṃ aññataro bhikkhu kosalesu viharati aññatarasmiṃ vanasaṇḍe. Tena kho pana samayena so bhikkhu divāvihāragato pāpake akusale vitakke vitakketi gehanissite. Atha kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yena so bhikkhu tenupasaṅkami; upasaṅkamitvā taṃ bhikkhuṃ gāthāhi ajjhabhāsi—
</Paragraph>

<Paragraph number="1379" type="verses" book="saga">
_“Vivekakāmosi vanaṃ paviṭṭho,_  
_Atha te mano niccharatī bahiddhā;_  
_Jano janasmiṃ vinayassu chandaṃ,_  
_Tato sukhī hohisi vītarāgo._  

</Paragraph>

<Paragraph number="1380" type="verses" book="saga">
_Aratiṃ pajahāsi sato,_  
_Bhavāsi sataṃ taṃ sārayāmase;_  
_Pātālarajo hi duttaro,_  
_Mā taṃ kāmarajo avāhari._  

</Paragraph>

<Paragraph number="1381" type="verses" book="saga">
_Sakuṇo yathā paṃsukunthito,_  
_Vidhunaṃ pātayati sitaṃ rajaṃ;_  
_Evaṃ bhikkhu padhānavā satimā,_  
_Vidhunaṃ pātayati sitaṃ rajan”ti._  

</Paragraph>

<Paragraph number="1382" book="saga">
Atha kho so bhikkhu tāya devatāya saṃvejito saṃvegamāpādīti.
</Paragraph>
</Division>