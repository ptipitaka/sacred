---
title: "9.1.10 Sajjhāyasutta"
tableOfContents: false
sidebar:
  order: 2
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="230" book="saga" bookNo="12" page="204">

<Paragraph number="1421" book="saga">
Ekaṃ samayaṃ aññataro bhikkhu kosalesu viharati aññatarasmiṃ vanasaṇḍe. Tena kho pana samayena so bhikkhu yaṃ sudaṃ pubbe ativelaṃ sajjhāyabahulo viharati so aparena samayena appossukko tuṇhībhūto saṅkasāyati. Atha kho yā tasmiṃ vanasaṇḍe adhivatthā devatā tassa bhikkhuno dhammaṃ asuṇantī yena so bhikkhu tenupasaṅkami; upasaṅkamitvā taṃ bhikkhuṃ gāthāya ajjhabhāsi—
</Paragraph>

<Paragraph number="1422" type="verses" book="saga">
_“Kasmā tuvaṃ dhammapadāni bhikkhu,_  
_Nādhīyasi bhikkhuhi saṃvasanto;_  
_Sutvāna dhammaṃ labhatippasādaṃ,_  
_Diṭṭheva dhamme labhatippasaṃsan”ti._  

</Paragraph>

<Paragraph number="1423" type="verses" book="saga">
_“Ahu pure dhammapadesu chando,_  
_Yāva virāgena samāgamimha;_  
_Yato virāgena samāgamimha,_  
_Yaṃ kiñci diṭṭhaṃva sutaṃ mutaṃ vā;_  
_Aññāya nikkhepanamāhu santo”ti._
</Paragraph>
</Division>