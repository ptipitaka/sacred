---
title: "2.2.1 Candimasasutta"
tableOfContents: false
sidebar:
  order: 1
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="92" book="saga" bookNo="12" page="49">

<Paragraph number="430" book="saga">
Sāvatthinidānaṃ. Atha kho candimaso devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho candimaso devaputto bhagavato santike imaṃ gāthaṃ abhāsi—
</Paragraph>

<Paragraph number="431" type="verses" book="saga">
_“Te hi sotthiṃ gamissanti,_  
_kacchevāmakase magā;_  
_Jhānāni upasampajja,_  
_ekodi nipakā satā”ti._  

</Paragraph>

<Paragraph number="432" type="verses" book="saga">
_“Te hi pāraṃ gamissanti,_  
_chetvā jālaṃva ambujo;_  
_Jhānāni upasampajja,_  
_appamattā raṇañjahā”ti._
</Paragraph>
</Division>