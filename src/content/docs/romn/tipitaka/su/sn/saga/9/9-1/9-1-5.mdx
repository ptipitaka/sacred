---
title: "9.1.5 Ānandasutta"
tableOfContents: false
sidebar:
  order: 10
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="225" book="saga">

<Paragraph number="1399" book="saga">
Ekaṃ samayaṃ āyasmā ānando kosalesu viharati aññatarasmiṃ vanasaṇḍe. Tena kho pana samayena āyasmā ānando ativelaṃ gihisaññattibahulo viharati. Atha kho yā tasmiṃ vanasaṇḍe adhivatthā devatā āyasmato ānandassa anukampikā atthakāmā āyasmantaṃ ānandaṃ saṃvejetukāmā yenāyasmā ānando tenupasaṅkami; upasaṅkamitvā āyasmantaṃ ānandaṃ gāthāya ajjhabhāsi—
</Paragraph>

<Paragraph number="1400" type="verses" book="saga">
_“Rukkhamūlagahanaṃ pasakkiya,_  
_Nibbānaṃ hadayasmiṃ opiya;_  
_Jhāya gotama mā pamādo,_  
_Kiṃ te biḷibiḷikā karissatī”ti._  

</Paragraph>

<Paragraph number="1401" book="saga">
Atha kho āyasmā ānando tāya devatāya saṃvejito saṃvegamāpādīti.
</Paragraph>
</Division>