---
title: "1.1.1.4 Dutiyahāliddikānisutta"
tableOfContents: false
sidebar:
  order: 6
type: "tipitaka"
basket: "su"
book: "khan"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="4" book="khan" bookNo="13" page="11">

<Paragraph number="54" book="khan">
Evaṃ me sutaṃ—  ekaṃ samayaṃ āyasmā mahākaccāno avantīsu viharati kuraraghare papāte pabbate. Atha kho hāliddikāni gahapati yenāyasmā mahākaccāno …pe…  ekamantaṃ nisinno kho hāliddikāni gahapati āyasmantaṃ mahākaccānaṃ etadavoca—  “vuttamidaṃ, bhante, bhagavatā sakkapañhe—  ‘ye te samaṇabrāhmaṇā taṇhāsaṅkhayavimuttā, te accantaniṭṭhā accantayogakkhemino accantabrahmacārino accantapariyosānā seṭṭhā devamanussānan’ti.
</Paragraph>

<Paragraph number="55" book="khan">
Imassa nu kho, bhante, bhagavatā saṃkhittena bhāsitassa kathaṃ vitthārena attho daṭṭhabbo”ti?
</Paragraph>

<Paragraph number="56" book="khan">
“Rūpadhātuyā kho, gahapati, yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, tesaṃ khayā virāgā nirodhā cāgā paṭinissaggā ‘cittaṃ suvimuttanti’ vuccati.
</Paragraph>

<Paragraph number="57" book="khan">
Vedanādhātuyā kho, gahapati…  saññādhātuyā kho, gahapati…  saṅkhāradhātuyā kho, gahapati…  viññāṇadhātuyā kho, gahapati, yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, tesaṃ khayā virāgā nirodhā cāgā paṭinissaggā ‘cittaṃ suvimuttanti’ vuccati.
</Paragraph>

<Paragraph number="58" book="khan">
Iti kho, gahapati, yaṃ taṃ vuttaṃ bhagavatā sakkapañhe—  ‘ye te samaṇabrāhmaṇā taṇhāsaṅkhayavimuttā te accantaniṭṭhā accantayogakkhemino accantabrahmacārino accantapariyosānā seṭṭhā devamanussānan’ti.
</Paragraph>

<Paragraph number="59" book="khan">
Imassa kho, gahapati, bhagavatā saṃkhittena bhāsitassa evaṃ vitthārena attho daṭṭhabbo”ti.

</Paragraph>
</Division>

<Paragraph number="60" type="center" book="khan">
Catutthaṃ.
</Paragraph>