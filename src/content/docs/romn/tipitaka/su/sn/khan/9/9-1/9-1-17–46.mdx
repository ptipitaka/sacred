---
title: "9.1.17–46 Jalābujadānūpakārasutta"
tableOfContents: false
sidebar:
  order: 2
type: "tipitaka"
basket: "su"
book: "khan"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="khan">
(408–437.)
</Paragraph>

<Paragraph number="1195" book="khan">
Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ supaṇṇānaṃ …pe…  saṃsedajānaṃ supaṇṇānaṃ …pe…  opapātikānaṃ supaṇṇānaṃ sahabyataṃ upapajjatī”ti? “Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. Tassa sutaṃ hoti—  ‘opapātikā supaṇṇā dīghāyukā vaṇṇavanto sukhabahulā’ti. Tassa evaṃ hoti—  ‘aho vatāhaṃ kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjeyyan’ti. So annaṃ deti …pe…  pānaṃ deti …pe…  padīpeyyaṃ deti. So kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjatī”ti. Chacattālīsamaṃ.

</Paragraph>

<Paragraph number="1196" type="center" book="khan">
(Evaṃ piṇḍakena chacattālīsaṃ suttantā honti.)

  
Supaṇṇavaggo paṭhamo.



</Paragraph>

<Paragraph number="1197" type="center" book="khan">
Tassuddānaṃ


</Paragraph>

<Paragraph number="1198" type="verses" book="khan">
_Suddhikaṃ haranti ceva,_  
_dvayakārī ca caturo;_  
_Dānūpakārā tālīsaṃ,_  
_supaṇṇe suppakāsitāti._  


</Paragraph>

<Paragraph number="1199" type="center" book="khan">
Supaṇṇasaṃyuttaṃ samattaṃ.
</Paragraph>