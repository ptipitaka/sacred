---
title: "1.3.1.9 Chandappahānasutta"
tableOfContents: false
sidebar:
  order: 10
type: "tipitaka"
basket: "su"
book: "khan"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="111" book="khan" bookNo="13" page="131">

<Paragraph number="674" book="khan">
Sāvatthinidānaṃ. “Rūpe, bhikkhave, yo chando yo rāgo yā nandī yā taṇhā, taṃ pajahatha. Evaṃ taṃ rūpaṃ pahīnaṃ bhavissati ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ. Vedanāya …pe…  saññāya…  saṅkhāresu…  viññāṇe yo chando yo rāgo yā nandī yā taṇhā, taṃ pajahatha. Evaṃ taṃ viññāṇaṃ pahīnaṃ bhavissati ucchinnamūlaṃ tālāvatthukataṃ anabhāvaṃkataṃ āyatiṃ anuppādadhamman”ti.

</Paragraph>
</Division>

<Paragraph number="675" type="center" book="khan">
Navamaṃ.
</Paragraph>