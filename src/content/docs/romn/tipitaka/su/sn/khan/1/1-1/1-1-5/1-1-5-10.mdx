---
title: "1.1.5.10 Dutiyanandikkhayasutta"
tableOfContents: false
sidebar:
  order: 2
type: "tipitaka"
basket: "su"
book: "khan"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="52" book="khan" bookNo="13" page="42">

<Paragraph number="225" book="khan">
Sāvatthinidānaṃ. “Rūpaṃ, bhikkhave, yoniso manasi karotha, rūpāniccatañca yathābhūtaṃ samanupassatha. Rūpaṃ, bhikkhave, bhikkhu yoniso manasi karonto, rūpāniccatañca yathābhūtaṃ samanupassanto rūpasmiṃ nibbindati. Nandikkhayā rāgakkhayo, rāgakkhayā nandikkhayo. Nandirāgakkhayā cittaṃ vimuttaṃ suvimuttanti vuccati. Vedanaṃ, bhikkhave, yoniso manasi karotha, vedanāniccatañca yathābhūtaṃ samanupassatha. Vedanaṃ, bhikkhave, bhikkhu yoniso manasi karonto, vedanāniccatañca yathābhūtaṃ samanupassanto vedanāya nibbindati. Nandikkhayā rāgakkhayo, rāgakkhayā nandikkhayo. Nandirāgakkhayā cittaṃ vimuttaṃ suvimuttanti vuccati. Saññaṃ bhikkhave…  saṅkhāre, bhikkhave, yoniso manasi karotha, saṅkhārāniccatañca yathābhūtaṃ samanupassatha. Saṅkhāre, bhikkhave, bhikkhu yoniso manasi karonto, saṅkhārāniccataṃ yathābhūtaṃ samanupassanto saṅkhāresu nibbindati. Nandikkhayā rāgakkhayo, rāgakkhayā nandikkhayo. Nandirāgakkhayā cittaṃ vimuttaṃ suvimuttanti vuccati. Viññāṇaṃ, bhikkhave, yoniso manasi karotha, viññāṇāniccatañca yathābhūtaṃ samanupassatha. Viññāṇaṃ, bhikkhave, bhikkhu yoniso manasi karonto, viññāṇāniccatañca yathābhūtaṃ samanupassanto viññāṇasmiṃ nibbindati. Nandikkhayā rāgakkhayo, rāgakkhayā nandikkhayo. Nandirāgakkhayā cittaṃ vimuttaṃ suvimuttanti vuccatī”ti.

</Paragraph>
</Division>

<Paragraph number="226" type="center" book="khan">
Dasamaṃ.



</Paragraph>

<Paragraph number="227" type="center" book="khan">
Attadīpavaggo pañcamo.



</Paragraph>

<Paragraph number="228" type="center" book="khan">
Tassuddānaṃ


</Paragraph>

<Paragraph number="229" type="verses" book="khan">
_Attadīpā paṭipadā,_  
_Dve ca honti aniccatā;_  
_Samanupassanā khandhā,_  
_Dve soṇā dve nandikkhayena cāti._  


</Paragraph>

<Paragraph number="230" type="center" book="khan">
Mūlapaṇṇāsako samatto.



</Paragraph>

<Paragraph number="231" type="center" book="khan">
Tassa mūlapaṇṇāsakassa vagguddānaṃ


</Paragraph>

<Paragraph number="232" type="verses" book="khan">
_Nakulapitā anicco ca,_  
_Bhāro natumhākena ca;_  
_Attadīpena paññāso,_  
_Paṭhamo tena pavuccatīti._
</Paragraph>