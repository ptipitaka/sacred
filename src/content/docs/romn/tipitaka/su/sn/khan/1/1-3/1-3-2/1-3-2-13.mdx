---
title: "1.3.2.13 Dutiyakappasutta"
tableOfContents: false
sidebar:
  order: 5
type: "tipitaka"
basket: "su"
book: "khan"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="125" book="khan" bookNo="13" page="139">

<Paragraph number="714" book="khan">
Sāvatthinidānaṃ. Ekamantaṃ nisinno kho āyasmā kappo bhagavantaṃ etadavoca—  “kathaṃ nu kho, bhante, jānato kathaṃ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānāpagataṃ mānasaṃ hoti vidhā samatikkantaṃ santaṃ suvimuttan”ti?
</Paragraph>

<Paragraph number="715" book="khan">
“Yaṃ kiñci, kappa, rūpaṃ atītānāgatapaccuppannaṃ …pe…  sabbaṃ rūpaṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya disvā anupādāvimutto hoti. Yā kāci vedanā…  yā kāci saññā…  ye keci saṅkhārā…  yaṃ kiñci viññāṇaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, sabbaṃ viññāṇaṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya disvā anupādāvimutto hoti. Evaṃ kho, kappa, jānato evaṃ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānāpagataṃ mānasaṃ hoti vidhā samatikkantaṃ santaṃ suvimuttan”ti.

</Paragraph>
</Division>

<Paragraph number="716" type="center" book="khan">
Terasamaṃ.



</Paragraph>

<Paragraph number="717" type="center" book="khan">
Dhammakathikavaggo dutiyo.



</Paragraph>

<Paragraph number="718" type="center" book="khan">
Tassuddānaṃ


</Paragraph>

<Paragraph number="719" type="verses" book="khan">
_Avijjā vijjā dve kathikā,_  
_Bandhanā paripucchitā duve;_  
_Saṃyojanaṃ upādānaṃ,_  
_Sīlaṃ sutavā dve ca kappenāti._
</Paragraph>