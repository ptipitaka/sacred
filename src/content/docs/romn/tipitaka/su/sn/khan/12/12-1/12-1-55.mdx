---
title: "12.1.55 Viññāṇaappaccakkhakammasutta"
tableOfContents: false
sidebar:
  order: 15
type: "tipitaka"
basket: "su"
book: "khan"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="661" book="khan">

<Paragraph number="1274" book="khan">
Sāvatthinidānaṃ. “Viññāṇe kho, vaccha, appaccakkhakammā, viññāṇasamudaye appaccakkhakammā, viññāṇanirodhe appaccakkhakammā, viññāṇanirodhagāminiyā paṭipadāya appaccakkhakammā; evamimāni anekavihitāni diṭṭhigatāni loke uppajjanti—  sassato lokoti vā, asassato lokoti vā …pe…  neva hoti na na hoti tathāgato paraṃ maraṇāti vāti. Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti—  sassato lokoti vā, asassato lokoti vā, antavā lokoti vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato paraṃ maraṇāti vā, na hoti tathāgato paraṃ maraṇāti vā, hoti ca na ca hoti tathāgato paraṃ maraṇāti vā, neva hoti na na hoti tathāgato paraṃ maraṇāti vā”ti.

</Paragraph>
</Division>

<Paragraph number="1275" type="center" book="khan">
Pañcapaññāsamaṃ.



</Paragraph>

<Paragraph number="1276" type="center" book="khan">
Vacchagottavaggo paṭhamo.



</Paragraph>

<Paragraph number="1277" type="center" book="khan">
Tassuddānaṃ


</Paragraph>

<Paragraph number="1278" type="verses" book="khan">
_Aññāṇā adassanā ceva,_  
_Anabhisamayā ananubodhā;_  
_Appaṭivedhā asallakkhaṇā,_  
_Anupalakkhaṇena appaccupalakkhaṇā;_  
_Asamapekkhaṇā appaccupekkhaṇā,_  
_Appaccakkhakammanti._  


</Paragraph>

<Paragraph number="1279" type="center" book="khan">
Vacchagottasaṃyuttaṃ samattaṃ.
</Paragraph>