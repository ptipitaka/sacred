---
title: "1.3.3.10 Tatiyakoṭṭhikasutta"
tableOfContents: false
sidebar:
  order: 2
type: "tipitaka"
basket: "su"
book: "khan"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="135" book="khan" bookNo="13" page="144">

<Paragraph number="753" book="khan">
Taññeva nidānaṃ. Ekamantaṃ nisinno kho āyasmā sāriputto āyasmantaṃ mahākoṭṭhikaṃ etadavoca—  “‘avijjā, avijjā’ti, āvuso koṭṭhika, vuccati. Katamā nu kho, āvuso, avijjā; kittāvatā ca avijjāgato hotī”ti?
</Paragraph>

<Paragraph number="754" book="khan">
“Idhāvuso, assutavā puthujjano rūpaṃ nappajānāti, rūpasamudayaṃ nappajānāti, rūpanirodhaṃ nappajānāti, rūpanirodhagāminiṃ paṭipadaṃ nappajānāti. Vedanaṃ nappajānāti …pe…  saññaṃ…  saṅkhāre…  viññāṇaṃ nappajānāti, viññāṇasamudayaṃ nappajānāti, viññāṇanirodhaṃ nappajānāti, viññāṇanirodhagāminiṃ paṭipadaṃ nappajānāti. Ayaṃ vuccatāvuso, avijjā; ettāvatā ca avijjāgato hotī”ti.
</Paragraph>

<Paragraph number="755" book="khan">
Evaṃ vutte, āyasmā sāriputto āyasmantaṃ mahākoṭṭhikaṃ etadavoca—  “‘vijjā, vijjā’ti, āvuso koṭṭhika, vuccati. Katamā nu kho, āvuso, vijjā; kittāvatā ca vijjāgato hotī”ti?
</Paragraph>

<Paragraph number="756" book="khan">
“Idhāvuso, sutavā ariyasāvako rūpaṃ pajānāti, rūpasamudayaṃ pajānāti, rūpanirodhaṃ pajānāti, rūpanirodhagāminiṃ paṭipadaṃ pajānāti. Vedanaṃ…  saññaṃ…  saṅkhāre…  viññāṇaṃ pajānāti, viññāṇasamudayaṃ pajānāti, viññāṇanirodhaṃ pajānāti, viññāṇanirodhagāminiṃ paṭipadaṃ pajānāti. Ayaṃ vuccatāvuso, vijjā; ettāvatā ca vijjāgato hotī”ti.

</Paragraph>
</Division>

<Paragraph number="757" type="center" book="khan">
Dasamaṃ.



</Paragraph>

<Paragraph number="758" type="center" book="khan">
Avijjāvaggo tatiyo.



</Paragraph>

<Paragraph number="759" type="center" book="khan">
Tassuddānaṃ


</Paragraph>

<Paragraph number="760" type="verses" book="khan">
_Samudayadhamme tīṇi,_  
_assādo apare duve;_  
_Samudaye ca dve vuttā,_  
_koṭṭhike apare tayoti._
</Paragraph>