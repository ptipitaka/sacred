---
title: "7.8.1–10 Oghādisutta"
tableOfContents: false
sidebar:
  order: 1
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="sn-maha">
(889–898.)
</Paragraph>

<Paragraph number="1541" book="sn-maha">
“Pañcimāni, bhikkhave, uddhambhāgiyāni saṃyojanāni. Katamāni pañca? Rūparāgo, arūparāgo, māno, uddhaccaṃ, avijjā—  imāni kho, bhikkhave, pañcuddhambhāgiyāni saṃyojanāni. Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya cattāro iddhipādā bhāvetabbā. Katame cattāro? Idha, bhikkhave, bhikkhu chandasamādhippadhānasaṅkhārasamannāgataṃ iddhipādaṃ bhāveti, vīriyasamādhi …pe…  cittasamādhi…  vīmaṃsāsamādhippadhānasaṅkhārasamannāgataṃ iddhipādaṃ bhāveti. Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya ime cattāro iddhipādā bhāvetabbā”ti.

</Paragraph>

<Paragraph number="1542" type="center" book="sn-maha">
(Yathā maggasaṃyuttaṃ tathā vitthāretabbaṃ.)

  
Oghavaggo aṭṭhamo.



</Paragraph>

<Paragraph number="1543" type="center" book="sn-maha">
Tassuddānaṃ


</Paragraph>

<Paragraph number="1544" type="verses" book="sn-maha">
_Ogho yogo upādānaṃ,_  
_ganthā anusayena ca;_  
_Kāmaguṇā nīvaraṇā,_  
_khandhā oruddhambhāgiyāti._  


</Paragraph>

<Paragraph number="1545" type="center" book="sn-maha">
Iddhipādasaṃyuttaṃ sattamaṃ.
</Paragraph>