---
title: "1.1.7 Dutiyaaññatarabhikkhusutta"
tableOfContents: false
sidebar:
  order: 8
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="7" book="sn-maha" bookNo="14" page="7">

<Paragraph number="36" book="sn-maha">
Sāvatthinidānaṃ. Atha kho aññataro bhikkhu yena bhagavā tenupasaṅkami …pe…  ekamantaṃ nisinno kho so bhikkhu bhagavantaṃ etadavoca—
</Paragraph>

<Paragraph number="37" book="sn-maha">
“‘Rāgavinayo dosavinayo mohavinayo’ti, bhante, vuccati. Kissa nu kho etaṃ, bhante, adhivacanaṃ—  ‘rāgavinayo dosavinayo mohavinayo’”ti? “Nibbānadhātuyā kho etaṃ, bhikkhu, adhivacanaṃ—  ‘rāgavinayo dosavinayo mohavinayo’ti. Āsavānaṃ khayo tena vuccatī”ti.
</Paragraph>

<Paragraph number="38" book="sn-maha">
Evaṃ vutte, so bhikkhu bhagavantaṃ etadavoca—  “‘amataṃ, amatan’ti, bhante, vuccati. Katamaṃ nu kho, bhante, amataṃ, katamo amatagāmimaggo”ti? “Yo kho, bhikkhu, rāgakkhayo dosakkhayo mohakkhayo—  idaṃ vuccati amataṃ. Ayameva ariyo aṭṭhaṅgiko maggo amatagāmimaggo, seyyathidaṃ—  sammādiṭṭhi …pe…  sammāsamādhī”ti.

</Paragraph>
</Division>

<Paragraph number="39" type="center" book="sn-maha">
Sattamaṃ.
</Paragraph>