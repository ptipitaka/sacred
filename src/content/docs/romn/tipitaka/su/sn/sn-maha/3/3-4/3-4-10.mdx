---
title: "3.4.10 Vibhaṅgasutta"
tableOfContents: false
sidebar:
  order: 2
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="406" book="sn-maha" bookNo="14" page="160">

<Paragraph number="932" book="sn-maha">
“Satipaṭṭhānañca vo, bhikkhave, desessāmi satipaṭṭhānabhāvanañca satipaṭṭhānabhāvanāgāminiñca paṭipadaṃ. Taṃ suṇātha. Katamañca, bhikkhave, satipaṭṭhānaṃ? Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu vedanānupassī viharati …pe…  citte cittānupassī viharati …pe…  dhammesu dhammānupassī viharati ātāpī sampajāno satimā, vineyya loke abhijjhādomanassaṃ. Idaṃ vuccati, bhikkhave, satipaṭṭhānaṃ.
</Paragraph>

<Paragraph number="933" book="sn-maha">
Katamā ca, bhikkhave, satipaṭṭhānabhāvanā? Idha, bhikkhave, bhikkhu samudayadhammānupassī kāyasmiṃ viharati, vayadhammānupassī kāyasmiṃ viharati, samudayavayadhammānupassī kāyasmiṃ viharati, ātāpī sampajāno satimā, vineyya loke abhijjhādomanassaṃ. Samudayadhammānupassī vedanāsu viharati …pe…  samudayadhammānupassī citte viharati …pe…  samudayadhammānupassī dhammesu viharati, vayadhammānupassī dhammesu viharati, samudayavayadhammānupassī dhammesu viharati, ātāpī sampajāno satimā, vineyya loke abhijjhādomanassaṃ. Ayaṃ vuccati, bhikkhave, satipaṭṭhānabhāvanā.
</Paragraph>

<Paragraph number="934" book="sn-maha">
Katamā ca, bhikkhave, satipaṭṭhānabhāvanāgāminī paṭipadā? Ayameva ariyo aṭṭhaṅgiko maggo, seyyathidaṃ—  sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi. Ayaṃ vuccati, bhikkhave, satipaṭṭhānabhāvanāgāminī paṭipadā”ti.

</Paragraph>
</Division>

<Paragraph number="935" type="center" book="sn-maha">
Dasamaṃ.



</Paragraph>

<Paragraph number="936" type="center" book="sn-maha">
Ananussutavaggo catuttho.



</Paragraph>

<Paragraph number="937" type="center" book="sn-maha">
Tassuddānaṃ


</Paragraph>

<Paragraph number="938" type="verses" book="sn-maha">
_Ananussutaṃ virāgo,_  
_viraddho bhāvanā sati;_  
_Aññā chandaṃ pariññāya,_  
_bhāvanā vibhaṅgena cāti._
</Paragraph>