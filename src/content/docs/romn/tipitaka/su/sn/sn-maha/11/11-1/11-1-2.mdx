---
title: "11.1.2 Brahmacariyogadhasutta"
tableOfContents: false
sidebar:
  order: 3
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="998" book="sn-maha" bookNo="14" page="299">

<Paragraph number="1794" book="sn-maha">
“Catūhi, bhikkhave, dhammehi samannāgato ariyasāvako sotāpanno hoti avinipātadhammo niyato sambodhiparāyaṇo.
</Paragraph>

<Paragraph number="1795" book="sn-maha">
Katamehi catūhi? Idha, bhikkhave, ariyasāvako buddhe aveccappasādena samannāgato hoti—  ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. Dhamme …pe…  saṃghe …pe…  ariyakantehi sīlehi samannāgato hoti akhaṇḍehi …pe…  samādhisaṃvattanikehi. Imehi kho, bhikkhave, catūhi dhammehi samannāgato ariyasāvako sotāpanno hoti avinipātadhammo niyato sambodhiparāyaṇo”ti.
</Paragraph>

<Paragraph number="1796" book="sn-maha">
Idamavoca bhagavā. Idaṃ vatvāna sugato athāparaṃ etadavoca satthā—
</Paragraph>

<Paragraph number="1797" type="verses" book="sn-maha">
_“Yesaṃ saddhā ca sīlañca,_  
_Pasādo dhammadassanaṃ;_  
_Te ve kālena paccenti,_  
_Brahmacariyogadhaṃ sukhan”ti._  


</Paragraph>
</Division>

<Paragraph number="1798" type="center" book="sn-maha">
Dutiyaṃ.
</Paragraph>