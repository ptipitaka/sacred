---
title: "12.3.10 Gavampatisutta"
tableOfContents: false
sidebar:
  order: 2
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1100" book="sn-maha">

<Paragraph number="2302" book="sn-maha">
Ekaṃ samayaṃ sambahulā therā bhikkhū cetesu viharanti sahañcanike. Tena kho pana samayena sambahulānaṃ therānaṃ bhikkhūnaṃ pacchābhattaṃ piṇḍapātapaṭikkantānaṃ maṇḍalamāḷe sannisinnānaṃ sannipatitānaṃ ayamantarākathā udapādi—  “yo nu kho, āvuso, dukkhaṃ passati dukkhasamudayampi so passati, dukkhanirodhampi passati, dukkhanirodhagāminiṃ paṭipadampi passatī”ti.
</Paragraph>

<Paragraph number="2303" book="sn-maha">
Evaṃ vutte, āyasmā gavampati thero bhikkhū etadavoca—  “sammukhā metaṃ, āvuso, bhagavato sutaṃ, sammukhā paṭiggahitaṃ—  ‘yo, bhikkhave, dukkhaṃ passati dukkhasamudayampi so passati, dukkhanirodhampi passati, dukkhanirodhagāminiṃ paṭipadampi passati. Yo dukkhasamudayaṃ passati dukkhampi so passati, dukkhanirodhampi passati, dukkhanirodhagāminiṃ paṭipadampi passati. Yo dukkhanirodhaṃ passati dukkhampi so passati, dukkhasamudayampi passati, dukkhanirodhagāminiṃ paṭipadampi passati. Yo dukkhanirodhagāminiṃ paṭipadaṃ passati dukkhampi so passati, dukkhasamudayampi passati, dukkhanirodhampi passatī’”ti.

</Paragraph>
</Division>

<Paragraph number="2304" type="center" book="sn-maha">
Dasamaṃ.



</Paragraph>

<Paragraph number="2305" type="center" book="sn-maha">
Koṭigāmavaggo tatiyo.



</Paragraph>

<Paragraph number="2306" type="center" book="sn-maha">
Tassuddānaṃ


</Paragraph>

<Paragraph number="2307" type="verses" book="sn-maha">
_Dve vajjī sammāsambuddho,_  
_arahaṃ āsavakkhayo;_  
_Mittaṃ tathā ca loko ca,_  
_pariññeyyaṃ gavampatīti._
</Paragraph>