---
title: "1.3.2.5 Diṭṭhadhammanibbānavāda"
tableOfContents: false
sidebar:
  order: 5
type: "tipitaka"
basket: "su"
book: "sila"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="93" book="sila" bookNo="6" page="33">

<Paragraph number="166" book="sila">
Santi, bhikkhave, eke samaṇabrāhmaṇā diṭṭhadhammanibbānavādā sato <Emphasis>sattassa paramadiṭṭhadhammanibbānaṃ</Emphasis> paññapenti pañcahi vatthūhi. Te ca bhonto samaṇabrāhmaṇā kimāgamma kimārabbha diṭṭhadhammanibbānavādā sato sattassa paramadiṭṭhadhammanibbānaṃ paññapenti pañcahi vatthūhi?
</Paragraph>

</Division>
<Division number="94" book="sila" bookNo="6" page="33">

<Paragraph number="167" book="sila">
Idha, bhikkhave, ekacco samaṇo vā brāhmaṇo vā evaṃvādī hoti evaṃdiṭṭhi—  ‘yato kho, bho, ayaṃ <Emphasis>attā pañcahi kāmaguṇehi samappito</Emphasis> samaṅgībhūto paricāreti, ettāvatā kho, bho, ayaṃ attā <Emphasis>paramadiṭṭhadhammanibbānaṃ patto</Emphasis> hotī’ti. Ittheke sato sattassa paramadiṭṭhadhammanibbānaṃ paññapenti. (1:*58*)
</Paragraph>

</Division>
<Division number="95" book="sila" bookNo="6" page="33">

<Paragraph number="168" book="sila">
Tamañño evamāha—  ‘atthi kho, bho, eso attā, yaṃ tvaṃ vadesi, neso natthīti vadāmi; no ca kho, bho, ayaṃ attā ettāvatā paramadiṭṭhadhammanibbānaṃ patto hoti. Taṃ kissa hetu? Kāmā hi, bho, aniccā dukkhā vipariṇāmadhammā, tesaṃ vipariṇāmaññathābhāvā uppajjanti sokaparidevadukkhadomanassupāyāsā. Yato kho, bho, ayaṃ <Emphasis>attā</Emphasis> vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ <Emphasis>paṭhamaṃ jhānaṃ upasampajja</Emphasis> viharati, ettāvatā kho, bho, ayaṃ attā <Emphasis>paramadiṭṭhadhammanibbānaṃ patto</Emphasis> hotī’ti. Ittheke sato sattassa paramadiṭṭhadhammanibbānaṃ paññapenti. (2:*59*)
</Paragraph>

</Division>
<Division number="96" book="sila" bookNo="6" page="34">

<Paragraph number="169" book="sila">
Tamañño evamāha—  ‘atthi kho, bho, eso attā, yaṃ tvaṃ vadesi, neso natthīti vadāmi; no ca kho, bho, ayaṃ attā ettāvatā paramadiṭṭhadhammanibbānaṃ patto hoti. Taṃ kissa hetu? Yadeva tattha vitakkitaṃ vicāritaṃ, etenetaṃ oḷārikaṃ akkhāyati. Yato kho, bho, ayaṃ <Emphasis>attā</Emphasis> vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ <Emphasis>dutiyaṃ jhānaṃ upasampajja</Emphasis> viharati, ettāvatā kho, bho, ayaṃ attā <Emphasis>paramadiṭṭhadhammanibbānaṃ patto</Emphasis> hotī’ti. Ittheke sato sattassa paramadiṭṭhadhammanibbānaṃ paññapenti. (3:*60*)
</Paragraph>

</Division>
<Division number="97" book="sila" bookNo="6" page="34">

<Paragraph number="170" book="sila">
Tamañño evamāha—  ‘atthi kho, bho, eso attā, yaṃ tvaṃ vadesi, neso natthīti vadāmi; no ca kho, bho, ayaṃ attā ettāvatā paramadiṭṭhadhammanibbānaṃ patto hoti. Taṃ kissa hetu? Yadeva tattha pītigataṃ cetaso uppilāvitattaṃ, etenetaṃ oḷārikaṃ akkhāyati. Yato kho, bho, ayaṃ <Emphasis>attā</Emphasis> pītiyā ca virāgā upekkhako ca viharati, sato ca sampajāno, sukhañca kāyena paṭisaṃvedeti, yaṃ taṃ ariyā ācikkhanti “upekkhako satimā sukhavihārī”ti, <Emphasis>tatiyaṃ jhānaṃ upasampajja</Emphasis> viharati, ettāvatā kho, bho, ayaṃ attā paramadiṭṭhadhammanibbānaṃ patto hotī’ti. Ittheke sato sattassa paramadiṭṭhadhammanibbānaṃ paññapenti. (4:*61*)
</Paragraph>

</Division>
<Division number="98" book="sila" bookNo="6" page="34">

<Paragraph number="171" book="sila">
Tamañño evamāha—  ‘atthi kho, bho, eso attā, yaṃ tvaṃ vadesi, neso natthīti vadāmi; no ca kho, bho, ayaṃ attā ettāvatā paramadiṭṭhadhammanibbānaṃ patto hoti. Taṃ kissa hetu? Yadeva tattha sukhamiti cetaso ābhogo, etenetaṃ oḷārikaṃ akkhāyati. Yato kho, bho, ayaṃ <Emphasis>attā</Emphasis> sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ <Emphasis>catutthaṃ jhānaṃ upasampajja</Emphasis> viharati, ettāvatā kho, bho, ayaṃ attā <Emphasis>paramadiṭṭhadhammanibbānaṃ patto</Emphasis> hotī’ti. Ittheke sato sattassa paramadiṭṭhadhammanibbānaṃ paññapenti. (5:*62*)
</Paragraph>

</Division>
<Division number="99" book="sila" bookNo="6" page="35">

<Paragraph number="172" book="sila">
Imehi kho te, bhikkhave, samaṇabrāhmaṇā diṭṭhadhammanibbānavādā sato sattassa paramadiṭṭhadhammanibbānaṃ paññapenti pañcahi vatthūhi. Ye hi keci, bhikkhave, samaṇā vā brāhmaṇā vā diṭṭhadhammanibbānavādā sato sattassa paramadiṭṭhadhammanibbānaṃ paññapenti, sabbe te imeheva pañcahi vatthūhi …pe…  yehi tathāgatassa yathābhuccaṃ vaṇṇaṃ sammā vadamānā vadeyyuṃ.
</Paragraph>

</Division>
<Division number="100" book="sila" bookNo="6" page="35">

<Paragraph number="173" book="sila">
Imehi kho te, bhikkhave, samaṇabrāhmaṇā aparantakappikā aparantānudiṭṭhino aparantaṃ ārabbha anekavihitāni adhimuttipadāni abhivadanti catucattārīsāya vatthūhi. Ye hi keci, bhikkhave, samaṇā vā brāhmaṇā vā aparantakappikā aparantānudiṭṭhino aparantaṃ ārabbha anekavihitāni adhimuttipadāni abhivadanti, sabbe te imeheva catucattārīsāya vatthūhi …pe…  yehi tathāgatassa yathābhuccaṃ vaṇṇaṃ sammā vadamānā vadeyyuṃ.
</Paragraph>

</Division>
<Division number="101" book="sila" bookNo="6" page="35">

<Paragraph number="174" book="sila">
Imehi kho te, bhikkhave, samaṇabrāhmaṇā pubbantakappikā ca aparantakappikā ca pubbantāparantakappikā ca pubbantāparantānudiṭṭhino pubbantāparantaṃ ārabbha anekavihitāni adhimuttipadāni abhivadanti dvāsaṭṭhiyā vatthūhi.
</Paragraph>

</Division>
<Division number="102" book="sila" bookNo="6" page="35">

<Paragraph number="175" book="sila">
Ye hi keci, bhikkhave, samaṇā vā brāhmaṇā vā pubbantakappikā vā aparantakappikā vā pubbantāparantakappikā vā pubbantāparantānudiṭṭhino pubbantāparantaṃ ārabbha anekavihitāni adhimuttipadāni abhivadanti, sabbe te imeheva dvāsaṭṭhiyā vatthūhi, etesaṃ vā aññatarena; natthi ito bahiddhā.
</Paragraph>

</Division>
<Division number="103" book="sila" bookNo="6" page="35">

<Paragraph number="176" book="sila">
Tayidaṃ, bhikkhave, tathāgato pajānāti—  ‘ime diṭṭhiṭṭhānā evaṃgahitā evaṃparāmaṭṭhā evaṃgatikā bhavanti evaṃabhisamparāyā’ti. Tañca tathāgato pajānāti, tato ca uttaritaraṃ pajānāti, tañca pajānanaṃ na parāmasati, aparāmasato cassa paccattaññeva nibbuti viditā. Vedanānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā anupādāvimutto, bhikkhave, tathāgato.
</Paragraph>

</Division>
<Division number="104" book="sila" bookNo="6" page="36">

<Paragraph number="177" book="sila">
Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍitavedanīyā, ye tathāgato sayaṃ abhiññā sacchikatvā pavedeti, yehi tathāgatassa yathābhuccaṃ vaṇṇaṃ sammā vadamānā vadeyyuṃ.
</Paragraph>
</Division>