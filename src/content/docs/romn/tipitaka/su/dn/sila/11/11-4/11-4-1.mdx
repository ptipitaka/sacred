---
title: "11.4.1 Tīradassisakuṇupamā"
tableOfContents: false
sidebar:
  order: 1
type: "tipitaka"
basket: "su"
book: "sila"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="497" book="sila" bookNo="6" page="212">

<Paragraph number="857" book="sila">
Evaṃ vutte, ahaṃ, kevaṭṭa, taṃ bhikkhuṃ etadavocaṃ—  bhūtapubbaṃ, bhikkhu, sāmuddikā vāṇijā tīradassiṃ sakuṇaṃ gahetvā nāvāya samuddaṃ ajjhogāhanti. Te atīradakkhiniyā nāvāya tīradassiṃ sakuṇaṃ muñcanti. So gacchateva puratthimaṃ disaṃ, gacchati dakkhiṇaṃ disaṃ, gacchati pacchimaṃ disaṃ, gacchati uttaraṃ disaṃ, gacchati uddhaṃ disaṃ, gacchati anudisaṃ. Sace so samantā tīraṃ passati, tathāgatakova hoti. Sace pana so samantā tīraṃ na passati, tameva nāvaṃ paccāgacchati. Evameva kho tvaṃ, bhikkhu, yato yāva brahmalokā pariyesamāno imassa pañhassa veyyākaraṇaṃ nājjhagā, atha mamaññeva santike paccāgato. Na kho eso, bhikkhu, pañho evaṃ pucchitabbo—  ‘kattha nu kho, bhante, ime cattāro mahābhūtā aparisesā nirujjhanti, seyyathidaṃ—  pathavīdhātu āpodhātu tejodhātu vāyodhātū’ti?
</Paragraph>

</Division>
<Division number="498" book="sila" bookNo="6" page="213">

<Paragraph number="858" book="sila">
Evañca kho eso, bhikkhu, pañho pucchitabbo—
</Paragraph>

<Paragraph number="859" type="verses" book="sila">
_‘Kattha āpo ca pathavī,_  
_tejo vāyo na gādhati;_  
_Kattha dīghañca rassañca,_  
_aṇuṃ thūlaṃ subhāsubhaṃ;_  
_Kattha nāmañca rūpañca,_  
_asesaṃ uparujjhatī’ti._  

</Paragraph>

</Division>
<Division number="499" book="sila" bookNo="6" page="213">

<Paragraph number="860" book="sila">
Tatra veyyākaraṇaṃ bhavati—
</Paragraph>

<Paragraph number="861" type="verses" book="sila">
_‘Viññāṇaṃ anidassanaṃ,_  
_anantaṃ sabbatopabhaṃ;_  
_Ettha āpo ca pathavī,_  
_tejo vāyo na gādhati._  

</Paragraph>

<Paragraph number="862" type="verses" book="sila">
_Ettha dīghañca rassañca,_  
_aṇuṃ thūlaṃ subhāsubhaṃ;_  
_Ettha nāmañca rūpañca,_  
_asesaṃ uparujjhati;_  
_Viññāṇassa nirodhena,_  
_etthetaṃ uparujjhatī’”ti._  

</Paragraph>

</Division>
<Division number="500" book="sila" bookNo="6" page="213">

<Paragraph number="863" book="sila">
Idamavoca bhagavā. Attamano kevaṭṭo gahapatiputto bhagavato bhāsitaṃ abhinandīti.

</Paragraph>
</Division>

<Paragraph number="864" type="center" book="sila">
Kevaṭṭasuttaṃ niṭṭhitaṃ ekādasamaṃ.
</Paragraph>