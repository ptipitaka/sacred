---
title: "9.3 Cittānupassanā"
tableOfContents: false
sidebar:
  order: 3
type: "tipitaka"
basket: "su"
book: "dn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="381" book="dn-maha">

<Paragraph number="988" book="dn-maha">
Kathañca pana, bhikkhave, bhikkhu citte cittānupassī viharati? Idha, bhikkhave, bhikkhu sarāgaṃ vā cittaṃ ‘sarāgaṃ cittan’ti pajānāti. (1)
</Paragraph>

<Paragraph number="989" book="dn-maha">
Vītarāgaṃ vā cittaṃ ‘vītarāgaṃ cittan’ti pajānāti. (2)
</Paragraph>

<Paragraph number="990" book="dn-maha">
Sadosaṃ vā cittaṃ ‘sadosaṃ cittan’ti pajānāti. (3)
</Paragraph>

<Paragraph number="991" book="dn-maha">
Vītadosaṃ vā cittaṃ ‘vītadosaṃ cittan’ti pajānāti. (4)
</Paragraph>

<Paragraph number="992" book="dn-maha">
Samohaṃ vā cittaṃ ‘samohaṃ cittan’ti pajānāti. (5)
</Paragraph>

<Paragraph number="993" book="dn-maha">
Vītamohaṃ vā cittaṃ ‘vītamohaṃ cittan’ti pajānāti. (6)
</Paragraph>

<Paragraph number="994" book="dn-maha">
Saṃkhittaṃ vā cittaṃ ‘saṃkhittaṃ cittan’ti pajānāti. (7)
</Paragraph>

<Paragraph number="995" book="dn-maha">
Vikkhittaṃ vā cittaṃ ‘vikkhittaṃ cittan’ti pajānāti. (8)
</Paragraph>

<Paragraph number="996" book="dn-maha">
Mahaggataṃ vā cittaṃ ‘mahaggataṃ cittan’ti pajānāti. (9)
</Paragraph>

<Paragraph number="997" book="dn-maha">
Amahaggataṃ vā cittaṃ ‘amahaggataṃ cittan’ti pajānāti. (10)
</Paragraph>

<Paragraph number="998" book="dn-maha">
Sauttaraṃ vā cittaṃ ‘sauttaraṃ cittan’ti pajānāti. (11)
</Paragraph>

<Paragraph number="999" book="dn-maha">
Anuttaraṃ vā cittaṃ ‘anuttaraṃ cittan’ti pajānāti. (12)
</Paragraph>

<Paragraph number="1000" book="dn-maha">
Samāhitaṃ vā cittaṃ ‘samāhitaṃ cittan’ti pajānāti. (13)
</Paragraph>

<Paragraph number="1001" book="dn-maha">
Asamāhitaṃ vā cittaṃ ‘asamāhitaṃ cittan’ti pajānāti. (14)
</Paragraph>

<Paragraph number="1002" book="dn-maha">
Vimuttaṃ vā cittaṃ ‘vimuttaṃ cittan’ti pajānāti. (15)
</Paragraph>

<Paragraph number="1003" book="dn-maha">
Avimuttaṃ vā cittaṃ ‘avimuttaṃ cittan’ti pajānāti. (15)
</Paragraph>

<Paragraph number="1004" book="dn-maha">
Iti ajjhattaṃ vā citte cittānupassī viharati, bahiddhā vā citte cittānupassī viharati, ajjhattabahiddhā vā citte cittānupassī viharati. Samudayadhammānupassī vā cittasmiṃ viharati, vayadhammānupassī vā cittasmiṃ viharati, samudayavayadhammānupassī vā cittasmiṃ viharati, ‘atthi cittan’ti vā panassa sati paccupaṭṭhitā hoti yāvadeva ñāṇamattāya paṭissatimattāya anissito ca viharati, na ca kiñci loke upādiyati. Evampi kho, bhikkhave, bhikkhu citte cittānupassī viharati.

</Paragraph>
</Division>

<Paragraph number="1005" type="center" book="dn-maha">
Cittānupassanā niṭṭhitā.
</Paragraph>