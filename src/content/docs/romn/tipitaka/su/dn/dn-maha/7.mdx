---
title: "7 Mahāsamayasutta"
tableOfContents: false
sidebar:
  order: 9
type: "tipitaka"
basket: "su"
book: "dn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="331" book="dn-maha" bookNo="7" page="203">

<Paragraph number="746" book="dn-maha">
Evaṃ me sutaṃ—  ekaṃ samayaṃ bhagavā sakkesu viharati kapilavatthusmiṃ mahāvane mahatā bhikkhusaṃghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṃghañca. Atha kho catunnaṃ suddhāvāsakāyikānaṃ devatānaṃ etadahosi—  “ayaṃ kho bhagavā sakkesu viharati kapilavatthusmiṃ mahāvane mahatā bhikkhusaṃghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṃghañca. Yannūna mayampi yena bhagavā tenupasaṅkameyyāma; upasaṅkamitvā bhagavato santike paccekaṃ gāthaṃ bhāseyyāmā”ti.

</Paragraph>

</Division>
<Division number="332" book="dn-maha" bookNo="7" page="203">

<Paragraph number="747" book="dn-maha">
Atha kho tā devatā seyyathāpi nāma balavā puriso samiñjitaṃ vā bāhaṃ pasāreyya pasāritaṃ vā bāhaṃ samiñjeyya; evameva—  suddhāvāsesu devesu antarahitā bhagavato purato pāturahesuṃ. Atha kho tā devatā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho ekā devatā bhagavato santike imaṃ gāthaṃ abhāsi—

</Paragraph>

<Paragraph number="748" type="verses" book="dn-maha">
_“Mahāsamayo pavanasmiṃ,_  
_Devakāyā samāgatā;_  
_Āgatamha imaṃ dhammasamayaṃ,_  
_Dakkhitāye aparājitasaṃghan”ti._  


</Paragraph>

<Paragraph number="749" book="dn-maha">
Atha kho aparā devatā bhagavato santike imaṃ gāthaṃ abhāsi—

</Paragraph>

<Paragraph number="750" type="verses" book="dn-maha">
_“Tatra bhikkhavo samādahaṃsu,_  
_Cittamattano ujukaṃ akaṃsu;_  
_Sārathīva nettāni gahetvā,_  
_Indriyāni rakkhanti paṇḍitā”ti._  


</Paragraph>

<Paragraph number="751" book="dn-maha">
Atha kho aparā devatā bhagavato santike imaṃ gāthaṃ abhāsi—

</Paragraph>

<Paragraph number="752" type="verses" book="dn-maha">
_“Chetvā khīlaṃ chetvā palighaṃ,_  
_Indakhīlaṃ ūhacca manejā;_  
_Te caranti suddhā vimalā,_  
_Cakkhumatā sudantā susunāgā”ti._  


</Paragraph>

<Paragraph number="753" book="dn-maha">
Atha kho aparā devatā bhagavato santike imaṃ gāthaṃ abhāsi—

</Paragraph>

<Paragraph number="754" type="verses" book="dn-maha">
_“Ye keci buddhaṃ saraṇaṃ gatāse,_  
_Na te gamissanti apāyabhūmiṃ;_  
_Pahāya mānusaṃ dehaṃ,_  
_Devakāyaṃ paripūressantī”ti._  


</Paragraph>
</Division>

<TableOfContents book="dn-maha" section="7">
* [7.1 Devatāsannipāta](7/7-1)
</TableOfContents>