---
title: "1.3 Dvattiṃsamahāpurisalakkhaṇā"
tableOfContents: false
sidebar:
  order: 11
type: "tipitaka"
basket: "su"
book: "dn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="33" book="dn-maha">

<Paragraph number="50" book="dn-maha">
Jāte kho pana, bhikkhave, vipassimhi kumāre bandhumato rañño paṭivedesuṃ—  ‘putto te, deva, jāto, taṃ devo passatū’ti. Addasā kho, bhikkhave, bandhumā rājā vipassiṃ kumāraṃ, disvā nemitte brāhmaṇe āmantāpetvā etadavoca—  ‘passantu bhonto nemittā brāhmaṇā kumāran’ti. Addasaṃsu kho, bhikkhave, nemittā brāhmaṇā vipassiṃ kumāraṃ, disvā bandhumantaṃ rājānaṃ etadavocuṃ—  ‘attamano, deva, hohi, mahesakkho te putto uppanno, lābhā te, mahārāja, suladdhaṃ te, mahārāja, yassa te kule evarūpo putto uppanno. Ayañhi, deva, kumāro dvattiṃsamahāpurisalakkhaṇehi samannāgato, yehi samannāgatassa mahāpurisassa dveva gatiyo bhavanti anaññā. Sace agāraṃ ajjhāvasati, rājā hoti cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato. Tassimāni sattaratanāni bhavanti. Seyyathidaṃ—  cakkaratanaṃ hatthiratanaṃ assaratanaṃ maṇiratanaṃ itthiratanaṃ gahapatiratanaṃ pariṇāyakaratanameva sattamaṃ. Parosahassaṃ kho panassa puttā bhavanti sūrā vīraṅgarūpā parasenappamaddanā. So imaṃ pathaviṃ sāgarapariyantaṃ adaṇḍena asatthena dhammena abhivijiya ajjhāvasati. Sace kho pana agārasmā anagāriyaṃ pabbajati, arahaṃ hoti sammāsambuddho loke vivaṭacchado.
</Paragraph>

</Division>
<Division number="34" book="dn-maha">

<Paragraph number="51" book="dn-maha">
Katamehi cāyaṃ, deva, kumāro dvattiṃsamahāpurisalakkhaṇehi samannāgato, yehi samannāgatassa mahāpurisassa dveva gatiyo bhavanti anaññā. Sace agāraṃ ajjhāvasati, rājā hoti cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato. Tassimāni sattaratanāni bhavanti. Seyyathidaṃ—  cakkaratanaṃ hatthiratanaṃ assaratanaṃ maṇiratanaṃ itthiratanaṃ gahapatiratanaṃ pariṇāyakaratanameva sattamaṃ. Parosahassaṃ kho panassa puttā bhavanti sūrā vīraṅgarūpā parasenappamaddanā. So imaṃ pathaviṃ sāgarapariyantaṃ adaṇḍena asatthena dhammena abhivijiya ajjhāvasati. Sace kho pana agārasmā anagāriyaṃ pabbajati, arahaṃ hoti sammāsambuddho loke vivaṭacchado.
</Paragraph>

</Division>
<Division number="35" book="dn-maha">

<Paragraph number="52" book="dn-maha">
Ayañhi, deva, kumāro suppatiṭṭhitapādo. Yaṃ pāyaṃ, deva, kumāro suppatiṭṭhitapādo. Idampissa mahāpurisassa mahāpurisalakkhaṇaṃ bhavati. (1)
</Paragraph>

<Paragraph number="53" book="dn-maha">
Imassa, deva, kumārassa heṭṭhā pādatalesu cakkāni jātāni sahassārāni sanemikāni sanābhikāni sabbākāraparipūrāni. Yampi imassa, deva, kumārassa heṭṭhā pādatalesu cakkāni jātāni sahassārāni sanemikāni sanābhikāni sabbākāraparipūrāni, idampissa mahāpurisassa mahāpurisalakkhaṇaṃ bhavati. (2)
</Paragraph>

<Paragraph number="54" book="dn-maha">
Ayañhi, deva, kumāro āyatapaṇhī …pe…  (3)
</Paragraph>

<Paragraph number="55" book="dn-maha">
Ayañhi, deva, kumāro dīghaṅgulī …pe…  (4)
</Paragraph>

<Paragraph number="56" book="dn-maha">
Ayañhi, deva, kumāro mudutalunahatthapādo …pe…  (5)
</Paragraph>

<Paragraph number="57" book="dn-maha">
Ayañhi, deva kumāro jālahatthapādo …pe…  (6)
</Paragraph>

<Paragraph number="58" book="dn-maha">
Ayañhi, deva, kumāro ussaṅkhapādo …pe…  (7)
</Paragraph>

<Paragraph number="59" book="dn-maha">
Ayañhi, deva, kumāro eṇijaṅgho …pe…  (8)
</Paragraph>

<Paragraph number="60" book="dn-maha">
Ayañhi, deva, kumāro ṭhitakova anonamanto ubhohi pāṇitalehi jaṇṇukāni parimasati parimajjati …pe…  (9)
</Paragraph>

<Paragraph number="61" book="dn-maha">
Ayañhi, deva, kumāro kosohitavatthaguyho …pe…  (10)
</Paragraph>

<Paragraph number="62" book="dn-maha">
Ayañhi, deva, kumāro suvaṇṇavaṇṇo kañcanasannibhattaco …pe…  (11)
</Paragraph>

<Paragraph number="63" book="dn-maha">
Ayañhi, deva, kumāro sukhumacchavī; sukhumattā chaviyā rajojallaṃ kāye na upalimpati …pe…  (12)
</Paragraph>

<Paragraph number="64" book="dn-maha">
Ayañhi, deva, kumāro ekekalomo; ekekāni lomāni lomakūpesu jātāni …pe…  (13)
</Paragraph>

<Paragraph number="65" book="dn-maha">
Ayañhi, deva, kumāro uddhaggalomo; uddhaggāni lomāni jātāni nīlāni añjanavaṇṇāni kuṇḍalāvaṭṭāni dakkhiṇāvaṭṭakajātāni …pe…  (14)
</Paragraph>

<Paragraph number="66" book="dn-maha">
Ayañhi, deva, kumāro brahmujugatto …pe…  (15)
</Paragraph>

<Paragraph number="67" book="dn-maha">
Ayañhi, deva, kumāro sattussado …pe…  (16)
</Paragraph>

<Paragraph number="68" book="dn-maha">
Ayañhi, deva, kumāro sīhapubbaddhakāyo …pe…  (17)
</Paragraph>

<Paragraph number="69" book="dn-maha">
Ayañhi, deva, kumāro citantaraṃso …pe…  (18)
</Paragraph>

<Paragraph number="70" book="dn-maha">
Ayañhi, deva, kumāro nigrodhaparimaṇḍalo yāvatakvassa kāyo tāvatakvassa byāmo, yāvatakvassa byāmo, tāvatakvassa kāyo …pe…  (19)
</Paragraph>

<Paragraph number="71" book="dn-maha">
Ayañhi, deva, kumāro samavaṭṭakkhandho …pe…  (20)
</Paragraph>

<Paragraph number="72" book="dn-maha">
Ayañhi, deva, kumāro rasaggasaggī …pe…  (21)
</Paragraph>

<Paragraph number="73" book="dn-maha">
Ayañhi, deva, kumāro sīhahanu …pe…  (22)
</Paragraph>

<Paragraph number="74" book="dn-maha">
Ayañhi, deva, kumāro cattālīsadanto …pe…  (23)
</Paragraph>

<Paragraph number="75" book="dn-maha">
Ayañhi, deva, kumāro samadanto …pe…  (24)
</Paragraph>

<Paragraph number="76" book="dn-maha">
Ayañhi, deva, kumāro aviraḷadanto …pe…  (25)
</Paragraph>

<Paragraph number="77" book="dn-maha">
Ayañhi, deva, kumāro susukkadāṭho …pe…  (26)
</Paragraph>

<Paragraph number="78" book="dn-maha">
Ayañhi, deva, kumāro pahūtajivho …pe…  (27)
</Paragraph>

<Paragraph number="79" book="dn-maha">
Ayañhi, deva, kumāro brahmassaro karavīkabhāṇī …pe…  (28)
</Paragraph>

<Paragraph number="80" book="dn-maha">
Ayañhi, deva, kumāro abhinīlanetto …pe…  (29)
</Paragraph>

<Paragraph number="81" book="dn-maha">
Ayañhi, deva, kumāro gopakhumo …pe…  (30)
</Paragraph>

<Paragraph number="82" book="dn-maha">
Imassa, deva, kumārassa uṇṇā bhamukantare jātā odātā mudutūlasannibhā. Yampi imassa, deva, kumārassa uṇṇā bhamukantare jātā odātā mudutūlasannibhā, idampimassa mahāpurisassa mahāpurisalakkhaṇaṃ bhavati. (31)
</Paragraph>

<Paragraph number="83" book="dn-maha">
Ayañhi, deva, kumāro uṇhīsasīso. Yaṃ pāyaṃ, deva, kumāro uṇhīsasīso, idampissa mahāpurisassa mahāpurisalakkhaṇaṃ bhavati. (32)
</Paragraph>

</Division>
<Division number="36" book="dn-maha">

<Paragraph number="84" book="dn-maha">
Imehi kho ayaṃ, deva, kumāro dvattiṃsamahāpurisalakkhaṇehi samannāgato, yehi samannāgatassa mahāpurisassa dveva gatiyo bhavanti anaññā. Sace agāraṃ ajjhāvasati, rājā hoti cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato. Tassimāni sattaratanāni bhavanti. Seyyathidaṃ—  cakkaratanaṃ hatthiratanaṃ assaratanaṃ maṇiratanaṃ itthiratanaṃ gahapatiratanaṃ pariṇāyakaratanameva sattamaṃ. Parosahassaṃ kho panassa puttā bhavanti sūrā vīraṅgarūpā parasenappamaddanā. So imaṃ pathaviṃ sāgarapariyantaṃ adaṇḍena asatthena dhammena abhivijiya ajjhāvasati. Sace kho pana agārasmā anagāriyaṃ pabbajati, arahaṃ hoti sammāsambuddho loke vivaṭacchado’ti.
</Paragraph>
</Division>