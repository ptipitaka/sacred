---
title: "9.1.5 Kāyānupassanādhātumanasikārapabba"
tableOfContents: false
sidebar:
  order: 5
type: "tipitaka"
basket: "su"
book: "dn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="378" book="dn-maha">

<Paragraph number="963" book="dn-maha">
Puna caparaṃ, bhikkhave, bhikkhu imameva kāyaṃ yathāṭhitaṃ yathāpaṇihitaṃ dhātuso paccavekkhati—  ‘atthi imasmiṃ kāye pathavīdhātu āpodhātu tejodhātu vāyodhātū’ti.
</Paragraph>

<Paragraph number="964" book="dn-maha">
Seyyathāpi, bhikkhave, dakkho goghātako vā goghātakantevāsī vā gāviṃ vadhitvā catumahāpathe bilaso vibhajitvā nisinno assa; evameva kho, bhikkhave, bhikkhu imameva kāyaṃ yathāṭhitaṃ yathāpaṇihitaṃ dhātuso paccavekkhati—  ‘atthi imasmiṃ kāye pathavīdhātu āpodhātu tejodhātu vāyodhātū’ti.
</Paragraph>

<Paragraph number="965" book="dn-maha">
Iti ajjhattaṃ vā kāye kāyānupassī viharati …pe…  evampi kho, bhikkhave, bhikkhu kāye kāyānupassī viharati.

</Paragraph>
</Division>

<Paragraph number="966" type="center" book="dn-maha">
Dhātumanasikārapabbaṃ niṭṭhitaṃ.
</Paragraph>