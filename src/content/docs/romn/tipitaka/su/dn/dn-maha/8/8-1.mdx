---
title: "8.1 Pañcasikhagītagāthā"
tableOfContents: false
sidebar:
  order: 1
type: "tipitaka"
basket: "su"
book: "dn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="348" book="dn-maha">

<Paragraph number="827" book="dn-maha">
Ekamantaṃ ṭhito kho pañcasikho gandhabbadevaputto beluvapaṇḍuvīṇaṃ assāvesi, imā ca gāthā abhāsi buddhūpasañhitā dhammūpasañhitā saṃghūpasañhitā arahantūpasañhitā kāmūpasañhitā—
</Paragraph>

<Paragraph number="828" type="verses" book="dn-maha">
_“Vande te pitaraṃ bhadde,_  
_timbaruṃ sūriyavacchase;_  
_Yena jātāsi kalyāṇī,_  
_ānandajananī mama._  

</Paragraph>

<Paragraph number="829" type="verses" book="dn-maha">
_Vātova sedataṃ kanto,_  
_pānīyaṃva pipāsato;_  
_Aṅgīrasi piyāmesi,_  
_dhammo arahatāmiva._  

</Paragraph>

<Paragraph number="830" type="verses" book="dn-maha">
_Āturasseva bhesajjaṃ,_  
_bhojanaṃva jighacchato;_  
_Parinibbāpaya maṃ bhadde,_  
_jalantamiva vārinā._  

</Paragraph>

<Paragraph number="831" type="verses" book="dn-maha">
_Sītodakaṃ pokkharaṇiṃ,_  
_yuttaṃ kiñjakkhareṇunā;_  
_Nāgo ghammābhitattova,_  
_ogāhe te thanūdaraṃ._  

</Paragraph>

<Paragraph number="832" type="verses" book="dn-maha">
_Accaṅkusova nāgova,_  
_jitaṃ me tuttatomaraṃ;_  
_Kāraṇaṃ nappajānāmi,_  
_sammatto lakkhaṇūruyā._  

</Paragraph>

<Paragraph number="833" type="verses" book="dn-maha">
_Tayi gedhitacittosmi,_  
_cittaṃ vipariṇāmitaṃ;_  
_Paṭigantuṃ na sakkomi,_  
_vaṅkaghastova ambujo._  

</Paragraph>

<Paragraph number="834" type="verses" book="dn-maha">
_Vāmūru saja maṃ bhadde,_  
_saja maṃ mandalocane;_  
_Palissaja maṃ kalyāṇi,_  
_etaṃ me abhipatthitaṃ._  

</Paragraph>

<Paragraph number="835" type="verses" book="dn-maha">
_Appako vata me santo,_  
_kāmo vellitakesiyā;_  
_Anekabhāvo samuppādi,_  
_arahanteva dakkhiṇā._  

</Paragraph>

<Paragraph number="836" type="verses" book="dn-maha">
_Yaṃ me atthi kataṃ puññaṃ,_  
_arahantesu tādisu;_  
_Taṃ me sabbaṅgakalyāṇi,_  
_tayā saddhiṃ vipaccataṃ._  

</Paragraph>

<Paragraph number="837" type="verses" book="dn-maha">
_Yaṃ me atthi kataṃ puññaṃ,_  
_asmiṃ pathavimaṇḍale;_  
_Taṃ me sabbaṅgakalyāṇi,_  
_tayā saddhiṃ vipaccataṃ._  

</Paragraph>

<Paragraph number="838" type="verses" book="dn-maha">
_Sakyaputtova jhānena,_  
_ekodi nipako sato;_  
_Amataṃ muni jigīsāno,_  
_tamahaṃ sūriyavacchase._  

</Paragraph>

<Paragraph number="839" type="verses" book="dn-maha">
_Yathāpi muni nandeyya,_  
_patvā sambodhimuttamaṃ;_  
_Evaṃ nandeyyaṃ kalyāṇi,_  
_missībhāvaṃ gato tayā._  

</Paragraph>

<Paragraph number="840" type="verses" book="dn-maha">
_Sakko ce me varaṃ dajjā,_  
_tāvatiṃsānamissaro;_  
_Tāhaṃ bhadde vareyyāhe,_  
_evaṃ kāmo daḷho mama._  

</Paragraph>

<Paragraph number="841" type="verses" book="dn-maha">
_Sālaṃva na ciraṃ phullaṃ,_  
_pitaraṃ te sumedhase;_  
_Vandamāno namassāmi,_  
_yassāsetādisī pajā”ti._  

</Paragraph>

</Division>
<Division number="349" book="dn-maha">

<Paragraph number="842" book="dn-maha">
Evaṃ vutte, bhagavā pañcasikhaṃ gandhabbadevaputtaṃ etadavoca—  “saṃsandati kho te, pañcasikha, tantissaro gītassarena, gītassaro ca tantissarena; na ca pana te, pañcasikha, tantissaro gītassaraṃ ativattati, gītassaro ca tantissaraṃ. Kadā saṃyūḷhā pana te, pañcasikha, imā gāthā buddhūpasañhitā dhammūpasañhitā saṃghūpasañhitā arahantūpasañhitā kāmūpasañhitā”ti? “Ekamidaṃ, bhante, samayaṃ bhagavā uruvelāyaṃ viharati najjā nerañjarāya tīre ajapālanigrodhe paṭhamābhisambuddho. Tena kho panāhaṃ, bhante, samayena bhaddā nāma sūriyavacchasā timbaruno gandhabbarañño dhītā, tamabhikaṅkhāmi. Sā kho pana, bhante, bhaginī parakāminī hoti; sikhaṇḍī nāma mātalissa saṅgāhakassa putto, tamabhikaṅkhati. Yato kho ahaṃ, bhante, taṃ bhaginiṃ nālatthaṃ kenaci pariyāyena. Athāhaṃ beluvapaṇḍuvīṇaṃ ādāya yena timbaruno gandhabbarañño nivesanaṃ tenupasaṅkamiṃ; upasaṅkamitvā beluvapaṇḍuvīṇaṃ assāvesiṃ, imā ca gāthā abhāsiṃ buddhūpasañhitā dhammūpasañhitā saṃghūpasañhitā arahantūpasañhitā kāmūpasañhitā—
</Paragraph>

<Paragraph number="843" type="verses" book="dn-maha">
_Vande te pitaraṃ bhadde,_  
_timbaruṃ sūriyavacchase;_  
_Yena jātāsi kalyāṇī,_  
_ānandajananī mama._  


</Paragraph>
</Division>

<Paragraph number="844" type="center" book="dn-maha">
…pe…


</Paragraph>

<Paragraph number="845" type="verses" book="dn-maha">
_Sālaṃva na ciraṃ phullaṃ,_  
_pitaraṃ te sumedhase;_  
_Vandamāno namassāmi,_  
_yassāsetādisī pajāti._  

</Paragraph>

<Paragraph number="846" book="dn-maha">
Evaṃ vutte, bhante, bhaddā sūriyavacchasā maṃ etadavoca—  ‘na kho me, mārisa, so bhagavā sammukhā diṭṭho, api ca sutoyeva me so bhagavā devānaṃ tāvatiṃsānaṃ sudhammāyaṃ sabhāyaṃ upanaccantiyā. Yato kho tvaṃ, mārisa, taṃ bhagavantaṃ kittesi, hotu no ajja samāgamo’ti. Soyeva no, bhante, tassā bhaginiyā saddhiṃ samāgamo ahosi. Na ca dāni tato pacchā”ti.
</Paragraph>