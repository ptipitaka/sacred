---
title: "3.15 Āyusaṅkhāraossajjana"
tableOfContents: false
sidebar:
  order: 7
type: "tipitaka"
basket: "su"
book: "dn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="169" book="dn-maha">

<Paragraph number="362" book="dn-maha">
Atha kho bhagavā cāpāle cetiye sato sampajāno āyusaṅkhāraṃ ossaji. Ossaṭṭhe ca bhagavatā āyusaṅkhāre mahābhūmicālo ahosi bhiṃsanako salomahaṃso, devadundubhiyo ca phaliṃsu. Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—
</Paragraph>

<Paragraph number="363" type="verses" book="dn-maha">
_“Tulamatulañca sambhavaṃ,_  
_Bhavasaṅkhāramavassaji muni;_  
_Ajjhattarato samāhito,_  
_Abhindi kavacamivattasambhavan”ti._
</Paragraph>
</Division>