---
title: "11.2 Dve dhammā"
tableOfContents: false
sidebar:
  order: 3
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 1147\. Dve dhammā
</Paragraph>

<Division number="352" book="pthi">

<Paragraph number="1148" book="pthi">
Dve dhammā bahukārā, dve dhammā bhāvetabbā, dve dhammā pariññeyyā, dve dhammā pahātabbā, dve dhammā hānabhāgiyā, dve dhammā visesabhāgiyā, dve dhammā duppaṭivijjhā, dve dhammā uppādetabbā, dve dhammā abhiññeyyā, dve dhammā sacchikātabbā.
</Paragraph>

<Paragraph number="1149" book="pthi">
Katame dve dhammā <Emphasis>bahukārā?</Emphasis> Sati ca sampajaññañca. Ime dve dhammā bahukārā. (1)
</Paragraph>

<Paragraph number="1150" book="pthi">
Katame dve dhammā <Emphasis>bhāvetabbā?</Emphasis> Samatho ca vipassanā ca. Ime dve dhammā bhāvetabbā. (2)
</Paragraph>

<Paragraph number="1151" book="pthi">
Katame dve dhammā <Emphasis>pariññeyyā?</Emphasis> Nāmañca rūpañca. Ime dve dhammā pariññeyyā. (3)
</Paragraph>

<Paragraph number="1152" book="pthi">
Katame dve dhammā <Emphasis>pahātabbā?</Emphasis> Avijjā ca bhavataṇhā ca. Ime dve dhammā pahātabbā. (4)
</Paragraph>

<Paragraph number="1153" book="pthi">
Katame dve dhammā <Emphasis>hānabhāgiyā?</Emphasis> Dovacassatā ca pāpamittatā ca. Ime dve dhammā hānabhāgiyā. (5)
</Paragraph>

<Paragraph number="1154" book="pthi">
Katame dve dhammā <Emphasis>visesabhāgiyā?</Emphasis> Sovacassatā ca kalyāṇamittatā ca. Ime dve dhammā visesabhāgiyā. (6)
</Paragraph>

<Paragraph number="1155" book="pthi">
Katame dve dhammā <Emphasis>duppaṭivijjhā?</Emphasis> Yo ca hetu yo ca paccayo sattānaṃ saṃkilesāya, yo ca hetu yo ca paccayo sattānaṃ visuddhiyā. Ime dve dhammā duppaṭivijjhā. (7)
</Paragraph>

<Paragraph number="1156" book="pthi">
Katame dve dhammā <Emphasis>uppādetabbā?</Emphasis> Dve ñāṇāni—  khaye ñāṇaṃ, anuppāde ñāṇaṃ. Ime dve dhammā uppādetabbā. (8)
</Paragraph>

<Paragraph number="1157" book="pthi">
Katame dve dhammā <Emphasis>abhiññeyyā?</Emphasis> Dve dhātuyo—  saṅkhatā ca dhātu asaṅkhatā ca dhātu. Ime dve dhammā abhiññeyyā. (9)
</Paragraph>

<Paragraph number="1158" book="pthi">
Katame dve dhammā <Emphasis>sacchikātabbā?</Emphasis> Vijjā ca vimutti ca. Ime dve dhammā sacchikātabbā. (10)
</Paragraph>

<Paragraph number="1159" book="pthi">
Iti ime vīsati dhammā bhūtā tacchā tathā avitathā anaññathā sammā tathāgatena abhisambuddhā.
</Paragraph>
</Division>