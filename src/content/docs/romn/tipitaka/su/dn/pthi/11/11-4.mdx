---
title: "11.4 Cattāro dhammā"
tableOfContents: false
sidebar:
  order: 5
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 1173\. Cattāro dhammā
</Paragraph>

<Division number="354" book="pthi">

<Paragraph number="1174" book="pthi">
Cattāro dhammā bahukārā, cattāro dhammā bhāvetabbā …pe…  cattāro dhammā sacchikātabbā.
</Paragraph>

<Paragraph number="1175" book="pthi">
Katame cattāro dhammā <Emphasis>bahukārā?</Emphasis> Cattāri cakkāni—  patirūpadesavāso, sappurisūpanissayo, attasammāpaṇidhi, pubbe ca katapuññatā. Ime cattāro dhammā bahukārā. (1)
</Paragraph>

<Paragraph number="1176" book="pthi">
Katame cattāro dhammā <Emphasis>bhāvetabbā?</Emphasis> Cattāro satipaṭṭhānā—  idhāvuso, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṃ. Vedanāsu …pe…  citte…  dhammesu dhammānupassī viharati ātāpī sampajāno satimā vineyya loke abhijjhādomanassaṃ. Ime cattāro dhammā bhāvetabbā. (2)
</Paragraph>

<Paragraph number="1177" book="pthi">
Katame cattāro dhammā <Emphasis>pariññeyyā?</Emphasis> Cattāro āhārā—  kabaḷīkāro āhāro oḷāriko vā sukhumo vā, phasso dutiyo, manosañcetanā tatiyā, viññāṇaṃ catutthaṃ. Ime cattāro dhammā pariññeyyā. (3)
</Paragraph>

<Paragraph number="1178" book="pthi">
Katame cattāro dhammā <Emphasis>pahātabbā?</Emphasis> Cattāro oghā—  kāmogho, bhavogho, diṭṭhogho, avijjogho. Ime cattāro dhammā pahātabbā. (4)
</Paragraph>

<Paragraph number="1179" book="pthi">
Katame cattāro dhammā <Emphasis>hānabhāgiyā?</Emphasis> Cattāro yogā—  kāmayogo, bhavayogo, diṭṭhiyogo, avijjāyogo. Ime cattāro dhammā hānabhāgiyā. (5)
</Paragraph>

<Paragraph number="1180" book="pthi">
Katame cattāro dhammā <Emphasis>visesabhāgiyā?</Emphasis> Cattāro visaṃyogā—  kāmayogavisaṃyogo, bhavayogavisaṃyogo, diṭṭhiyogavisaṃyogo, avijjāyogavisaṃyogo. Ime cattāro dhammā visesabhāgiyā. (6)
</Paragraph>

<Paragraph number="1181" book="pthi">
Katame cattāro dhammā <Emphasis>duppaṭivijjhā?</Emphasis> Cattāro samādhī—  hānabhāgiyo samādhi, ṭhitibhāgiyo samādhi, visesabhāgiyo samādhi, nibbedhabhāgiyo samādhi. Ime cattāro dhammā duppaṭivijjhā. (7)
</Paragraph>

<Paragraph number="1182" book="pthi">
Katame cattāro dhammā <Emphasis>uppādetabbā?</Emphasis> Cattāri ñāṇāni—  dhamme ñāṇaṃ, anvaye ñāṇaṃ, pariye ñāṇaṃ, sammutiyā ñāṇaṃ. Ime cattāro dhammā uppādetabbā. (8)
</Paragraph>

<Paragraph number="1183" book="pthi">
Katame cattāro dhammā <Emphasis>abhiññeyyā?</Emphasis> Cattāri ariyasaccāni—  dukkhaṃ ariyasaccaṃ, dukkhasamudayaṃ ariyasaccaṃ, dukkhanirodhaṃ ariyasaccaṃ, dukkhanirodhagāminī paṭipadā ariyasaccaṃ. Ime cattāro dhammā abhiññeyyā. (9)
</Paragraph>

<Paragraph number="1184" book="pthi">
Katame cattāro dhammā <Emphasis>sacchikātabbā?</Emphasis> Cattāri sāmaññaphalāni—  sotāpattiphalaṃ, sakadāgāmiphalaṃ, anāgāmiphalaṃ, arahattaphalaṃ. Ime cattāro dhammā sacchikātabbā. (10)
</Paragraph>

<Paragraph number="1185" book="pthi">
Iti ime cattārīsadhammā bhūtā tacchā tathā avitathā anaññathā sammā tathāgatena abhisambuddhā.
</Paragraph>
</Division>