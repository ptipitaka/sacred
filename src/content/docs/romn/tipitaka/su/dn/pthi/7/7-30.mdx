---
title: "7.30 Sīhahanulakkhaṇaṃ"
tableOfContents: false
sidebar:
  order: 16
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 553\. Sīhahanulakkhaṇaṃ
</Paragraph>

<Division number="238" book="pthi" bookNo="8" page="142">

<Paragraph number="554" book="pthi">
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe manussabhūto samāno samphappalāpaṃ pahāya samphappalāpā paṭivirato ahosi kālavādī bhūtavādī atthavādī dhammavādī vinayavādī, nidhānavatiṃ vācaṃ bhāsitā ahosi kālena sāpadesaṃ pariyantavatiṃ atthasaṃhitaṃ. So tassa kammassa kaṭattā …pe…  so tato cuto itthattaṃ āgato samāno imaṃ mahāpurisalakkhaṇaṃ paṭilabhati, sīhahanu hoti.
</Paragraph>

<Paragraph number="555" book="pthi">
So tena lakkhaṇena samannāgato sace agāraṃ ajjhāvasati, rājā hoti cakkavattī …pe…  rājā samāno kiṃ labhati? Appadhaṃsiyo hoti kenaci manussabhūtena paccatthikena paccāmittena. Rājā samāno idaṃ labhati …pe…  buddho samāno kiṃ labhati? Appadhaṃsiyo hoti abbhantarehi vā bāhirehi vā paccatthikehi paccāmittehi, rāgena vā dosena vā mohena vā samaṇena vā brāhmaṇena vā devena vā mārena vā brahmunā vā kenaci vā lokasmiṃ. Buddho samāno idaṃ labhati”. Etamatthaṃ bhagavā avoca.
</Paragraph>

</Division>
<Division number="239" book="pthi" bookNo="8" page="143">

<Paragraph number="556" book="pthi">
Tatthetaṃ vuccati—
</Paragraph>

<Paragraph number="557" type="verses" book="pthi">
_“Na samphappalāpaṃ na muddhataṃ,_  
_Avikiṇṇavacanabyappatho ahosi;_  
_Ahitamapi ca apanudi,_  
_Hitamapi ca bahujanasukhañca abhaṇi._  

</Paragraph>

<Paragraph number="558" type="verses" book="pthi">
_Taṃ katvā ito cuto divamupapajji,_  
_Sukataphalavipākamanubhosi;_  
_Caviya punaridhāgato samāno,_  
_Dvidugamavaratarahanuttamalattha._  

</Paragraph>

<Paragraph number="559" type="verses" book="pthi">
_Rājā hoti suduppadhaṃsiyo,_  
_Manujindo manujādhipati mahānubhāvo;_  
_Tidivapuravarasamo bhavati,_  
_Suravarataroriva indo._  

</Paragraph>

<Paragraph number="560" type="verses" book="pthi">
_Gandhabbāsurayakkharakkhasebhi,_  
_Surehi na hi bhavati suppadhaṃsiyo;_  
_Tathatto yadi bhavati tathāvidho,_  
_Idha disā ca paṭidisā ca vidisā cā”ti._
</Paragraph>
</Division>