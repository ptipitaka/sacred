---
title: "8.10 Ālasyassa cha ādīnavā"
tableOfContents: false
sidebar:
  order: 2
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="253" book="pthi">

<Paragraph number="591" book="pthi">
Cha khome, gahapatiputta, ādīnavā ālasyānuyoge. Atisītanti kammaṃ na karoti, atiuṇhanti kammaṃ na karoti, atisāyanti kammaṃ na karoti, atipātoti kammaṃ na karoti, atichātosmīti kammaṃ na karoti, atidhātosmīti kammaṃ na karoti. Tassa evaṃ kiccāpadesabahulassa viharato anuppannā ceva bhogā nuppajjanti, uppannā ca bhogā parikkhayaṃ gacchanti. Ime kho, gahapatiputta, cha ādīnavā ālasyānuyoge”ti.
</Paragraph>

<Paragraph number="592" book="pthi">
Idamavoca bhagavā. Idaṃ vatvāna sugato athāparaṃ etadavoca satthā—
</Paragraph>

<Paragraph number="593" type="verses" book="pthi">
_“Hoti pānasakhā nāma,_  
_hoti sammiyasammiyo;_  
_Yo ca atthesu jātesu,_  
_sahāyo hoti so sakhā._  

</Paragraph>

<Paragraph number="594" type="verses" book="pthi">
_Ussūraseyyā paradārasevanā,_  
_Verappasavo ca anatthatā ca;_  
_Pāpā ca mittā sukadariyatā ca,_  
_Ete cha ṭhānā purisaṃ dhaṃsayanti._  

</Paragraph>

<Paragraph number="595" type="verses" book="pthi">
_Pāpamitto pāpasakho,_  
_pāpaācāragocaro;_  
_Asmā lokā paramhā ca,_  
_ubhayā dhaṃsate naro._  

</Paragraph>

<Paragraph number="596" type="verses" book="pthi">
_Akkhitthiyo vāruṇī naccagītaṃ,_  
_Divā soppaṃ pāricariyā akāle;_  
_Pāpā ca mittā sukadariyatā ca,_  
_Ete cha ṭhānā purisaṃ dhaṃsayanti._  

</Paragraph>

<Paragraph number="597" type="verses" book="pthi">
_Akkhehi dibbanti suraṃ pivanti,_  
_Yantitthiyo pāṇasamā paresaṃ;_  
_Nihīnasevī na ca vuddhasevī,_  
_Nihīyate kāḷapakkheva cando._  

</Paragraph>

<Paragraph number="598" type="verses" book="pthi">
_Yo vāruṇī addhano akiñcano,_  
_Pipāso pivaṃ papāgato;_  
_Udakamiva iṇaṃ vigāhati,_  
_Akulaṃ kāhiti khippamattano._  

</Paragraph>

<Paragraph number="599" type="verses" book="pthi">
_Na divā soppasīlena,_  
_rattimuṭṭhānadessinā;_  
_Niccaṃ mattena soṇḍena,_  
_sakkā āvasituṃ gharaṃ._  

</Paragraph>

<Paragraph number="600" type="verses" book="pthi">
_Atisītaṃ atiuṇhaṃ,_  
_atisāyamidaṃ ahu;_  
_Iti vissaṭṭhakammante,_  
_atthā accenti māṇave._  

</Paragraph>

<Paragraph number="601" type="verses" book="pthi">
_Yodha sītañca uṇhañca,_  
_tiṇā bhiyyo na maññati;_  
_Karaṃ purisakiccāni,_  
_so sukhaṃ na vihāyatī”ti._
</Paragraph>
</Division>