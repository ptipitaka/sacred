---
title: "7.15–16 Parimaṇḍalaanonamajaṇṇuparimasanalakkhaṇāni"
tableOfContents: false
sidebar:
  order: 6
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 490\. Parimaṇḍalaanonamajaṇṇuparimasanalakkhaṇāni
</Paragraph>

<Division number="222" book="pthi">

<Paragraph number="491" book="pthi">
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe manussabhūto samāno mahājanasaṅgahaṃ samekkhamāno samaṃ jānāti sāmaṃ jānāti, purisaṃ jānāti purisavisesaṃ jānāti—  ‘ayamidamarahati ayamidamarahatī’ti tattha tattha purisavisesakaro ahosi. So tassa kammassa kaṭattā …pe…  so tato cuto itthattaṃ āgato samāno imāni dve mahāpurisalakkhaṇāni paṭilabhati. Nigrodhaparimaṇḍalo ca hoti, ṭhitakoyeva ca anonamanto ubhohi pāṇitalehi jaṇṇukāni parimasati parimajjati.
</Paragraph>

<Paragraph number="492" book="pthi">
So tehi lakkhaṇehi samannāgato sace agāraṃ ajjhāvasati, rājā hoti cakkavattī …pe…  rājā samāno kiṃ labhati? Aḍḍho hoti mahaddhano mahābhogo pahūtajātarūparajato pahūtavittūpakaraṇo pahūtadhanadhañño paripuṇṇakosakoṭṭhāgāro. Rājā samāno idaṃ labhati …pe…  buddho samāno kiṃ labhati? Aḍḍho hoti mahaddhano mahābhogo. Tassimāni dhanāni honti, seyyathidaṃ—  saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhanaṃ. Buddho samāno idaṃ labhati”. Etamatthaṃ bhagavā avoca.
</Paragraph>

</Division>
<Division number="223" book="pthi">

<Paragraph number="493" book="pthi">
Tatthetaṃ vuccati—
</Paragraph>

<Paragraph number="494" type="verses" book="pthi">
_“Tuliya paṭivicaya cintayitvā,_  
_Mahājanasaṅgahanaṃ samekkhamāno;_  
_Ayamidamarahati tattha tattha,_  
_Purisavisesakaro pure ahosi._  

</Paragraph>

<Paragraph number="495" type="verses" book="pthi">
_Mahiñca pana ṭhito anonamanto,_  
_Phusati karehi ubhohi jaṇṇukāni;_  
_Mahiruhaparimaṇḍalo ahosi,_  
_Sucaritakammavipākasesakena._  

</Paragraph>

<Paragraph number="496" type="verses" book="pthi">
_Bahuvividhanimittalakkhaṇaññū,_  
_Atinipuṇā manujā byākariṃsu;_  
_Bahuvividhā gihīnaṃ arahāni,_  
_Paṭilabhati daharo susu kumāro._  

</Paragraph>

<Paragraph number="497" type="verses" book="pthi">
_Idha ca mahīpatissa kāmabhogī,_  
_Gihipatirūpakā bahū bhavanti;_  
_Yadi ca jahati sabbakāmabhogaṃ,_  
_Labhati anuttaraṃ uttamadhanaggan”ti._
</Paragraph>
</Division>