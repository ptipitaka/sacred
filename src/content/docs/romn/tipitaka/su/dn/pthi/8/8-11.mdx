---
title: "8.11 Mittapatirūpaka"
tableOfContents: false
sidebar:
  order: 3
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="254" book="pthi">

<Paragraph number="602" book="pthi">
“Cattārome, gahapatiputta, amittā mittapatirūpakā veditabbā. Aññadatthuharo amitto mittapatirūpako veditabbo, vacīparamo amitto mittapatirūpako veditabbo, anuppiyabhāṇī amitto mittapatirūpako veditabbo, apāyasahāyo amitto mittapatirūpako veditabbo.
</Paragraph>

</Division>
<Division number="255" book="pthi">

<Paragraph number="603" book="pthi">
Catūhi kho, gahapatiputta, ṭhānehi aññadatthuharo amitto mittapatirūpako veditabbo.
</Paragraph>

<Paragraph number="604" type="verses" book="pthi">
_Aññadatthuharo hoti,_  
_appena bahumicchati;_  
_Bhayassa kiccaṃ karoti,_  
_sevati atthakāraṇā._  

</Paragraph>

<Paragraph number="605" book="pthi">
Imehi kho, gahapatiputta, catūhi ṭhānehi aññadatthuharo amitto mittapatirūpako veditabbo.
</Paragraph>

</Division>
<Division number="256" book="pthi">

<Paragraph number="606" book="pthi">
Catūhi kho, gahapatiputta, ṭhānehi vacīparamo amitto mittapatirūpako veditabbo. Atītena paṭisantharati, anāgatena paṭisantharati, niratthakena saṅgaṇhāti, paccuppannesu kiccesu byasanaṃ dasseti. Imehi kho, gahapatiputta, catūhi ṭhānehi vacīparamo amitto mittapatirūpako veditabbo.
</Paragraph>

</Division>
<Division number="257" book="pthi">

<Paragraph number="607" book="pthi">
Catūhi kho, gahapatiputta, ṭhānehi anuppiyabhāṇī amitto mittapatirūpako veditabbo. Pāpakampissa anujānāti, kalyāṇampissa anujānāti, sammukhāssa vaṇṇaṃ bhāsati, parammukhāssa avaṇṇaṃ bhāsati. Imehi kho, gahapatiputta, catūhi ṭhānehi anuppiyabhāṇī amitto mittapatirūpako veditabbo.
</Paragraph>

</Division>
<Division number="258" book="pthi">

<Paragraph number="608" book="pthi">
Catūhi kho, gahapatiputta, ṭhānehi apāyasahāyo amitto mittapatirūpako veditabbo. Surāmerayamajjappamādaṭṭhānānuyoge sahāyo hoti, vikālavisikhācariyānuyoge sahāyo hoti, samajjābhicaraṇe sahāyo hoti, jūtappamādaṭṭhānānuyoge sahāyo hoti. Imehi kho, gahapatiputta, catūhi ṭhānehi apāyasahāyo amitto mittapatirūpako veditabbo”ti.
</Paragraph>

</Division>
<Division number="259" book="pthi">

<Paragraph number="609" book="pthi">
Idamavoca bhagavā. Idaṃ vatvāna sugato athāparaṃ etadavoca satthā—
</Paragraph>

<Paragraph number="610" type="verses" book="pthi">
_“Aññadatthuharo mitto,_  
_yo ca mitto vacīparo;_  
_Anuppiyañca yo āha,_  
_apāyesu ca yo sakhā._  

</Paragraph>

<Paragraph number="611" type="verses" book="pthi">
_Ete amitte cattāro,_  
_iti viññāya paṇḍito;_  
_Ārakā parivajjeyya,_  
_maggaṃ paṭibhayaṃ yathā”ti._
</Paragraph>
</Division>