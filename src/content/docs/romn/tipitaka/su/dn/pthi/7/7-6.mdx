---
title: "7.6 Sattussadatālakkhaṇaṃ"
tableOfContents: false
sidebar:
  order: 18
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 433\. Sattussadatālakkhaṇaṃ
</Paragraph>

<Division number="208" book="pthi" bookNo="8" page="124">

<Paragraph number="434" book="pthi">
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe manussabhūto samāno dātā ahosi paṇītānaṃ rasitānaṃ khādanīyānaṃ bhojanīyānaṃ sāyanīyānaṃ lehanīyānaṃ pānānaṃ. So tassa kammassa kaṭattā …pe…  so tato cuto itthattaṃ āgato samāno imaṃ mahāpurisalakkhaṇaṃ paṭilabhati, sattussado hoti, sattassa ussadā honti; ubhosu hatthesu ussadā honti, ubhosu pādesu ussadā honti, ubhosu aṃsakūṭesu ussadā honti, khandhe ussado hoti.
</Paragraph>

<Paragraph number="435" book="pthi">
So tena lakkhaṇena samannāgato sace agāraṃ ajjhāvasati, rājā hoti cakkavattī …pe…  rājā samāno kiṃ labhati? Lābhī hoti paṇītānaṃ rasitānaṃ khādanīyānaṃ bhojanīyānaṃ sāyanīyānaṃ lehanīyānaṃ pānānaṃ. Rājā samāno idaṃ labhati …pe…  buddho samāno kiṃ labhati? Lābhī hoti paṇītānaṃ rasitānaṃ khādanīyānaṃ bhojanīyānaṃ sāyanīyānaṃ lehanīyānaṃ pānānaṃ. Buddho samāno idaṃ labhati”. Etamatthaṃ bhagavā avoca.
</Paragraph>

</Division>
<Division number="209" book="pthi" bookNo="8" page="124">

<Paragraph number="436" book="pthi">
Tatthetaṃ vuccati—
</Paragraph>

<Paragraph number="437" type="verses" book="pthi">
_“Khajjabhojjamatha leyya sāyiyaṃ,_  
_Uttamaggarasadāyako ahu;_  
_Tena so sucaritena kammunā,_  
_Nandane ciramabhippamodati._  

</Paragraph>

<Paragraph number="438" type="verses" book="pthi">
_Satta cussade idhādhigacchati,_  
_Hatthapādamudutañca vindati;_  
_Āhu byañjananimittakovidā,_  
_Khajjabhojjarasalābhitāya naṃ._  

</Paragraph>

<Paragraph number="439" type="verses" book="pthi">
_Yaṃ gihissapi tadatthajotakaṃ,_  
_Pabbajjampi ca tadādhigacchati;_  
_Khajjabhojjarasalābhiruttamaṃ,_  
_Āhu sabbagihibandhanacchidan”ti._
</Paragraph>
</Division>