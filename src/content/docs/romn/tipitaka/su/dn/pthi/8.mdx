---
title: "8 Siṅgālasutta"
tableOfContents: false
sidebar:
  order: 11
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="242" book="pthi">

<Paragraph number="575" book="pthi">
Evaṃ me sutaṃ—  ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena siṅgālako gahapatiputto kālasseva uṭṭhāya rājagahā nikkhamitvā allavattho allakeso pañjaliko puthudisā namassati—  puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disaṃ.

</Paragraph>

</Division>
<Division number="243" book="pthi">

<Paragraph number="576" book="pthi">
Atha kho bhagavā pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi. Addasā kho bhagavā siṅgālakaṃ gahapatiputtaṃ kālasseva vuṭṭhāya rājagahā nikkhamitvā allavatthaṃ allakesaṃ pañjalikaṃ puthudisā namassantaṃ—  puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disaṃ. Disvā siṅgālakaṃ gahapatiputtaṃ etadavoca—  “kiṃ nu kho tvaṃ, gahapatiputta, kālasseva vuṭṭhāya rājagahā nikkhamitvā allavattho allakeso pañjaliko puthudisā namassasi—  puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disan”ti? “Pitā maṃ, bhante, kālaṃ karonto evaṃ avaca—  ‘disā, tāta, namasseyyāsī’ti. So kho ahaṃ, bhante, pituvacanaṃ sakkaronto garuṃ karonto mānento pūjento kālasseva uṭṭhāya rājagahā nikkhamitvā allavattho allakeso pañjaliko puthudisā namassāmi—  puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disan”ti.

</Paragraph>
</Division>

<TableOfContents book="pthi" section="8">
* [8.1 Cha disā](8/8-1)
* [8.2 Cattāro kammakilesā](8/8-2)
* [8.3 Catuṭhānaṃ](8/8-3)
* [8.4 Cha apāyamukhāni](8/8-4)
* [8.5 Surāmerayassa cha ādīnavā](8/8-5)
* [8.6 Vikālacariyāya cha ādīnavā](8/8-6)
* [8.7 Samajjābhicaraṇassa cha ādīnavā](8/8-7)
* [8.8 Jūtappamādassa cha ādīnavā](8/8-8)
* [8.9 Pāpamittatāya cha ādīnavā](8/8-9)
* [8.10 Ālasyassa cha ādīnavā](8/8-10)
* [8.11 Mittapatirūpaka](8/8-11)
* [8.12 Suhadamitta](8/8-12)
* [8.13 Chaddisāpaṭicchādanakaṇḍa](8/8-13)
</TableOfContents>