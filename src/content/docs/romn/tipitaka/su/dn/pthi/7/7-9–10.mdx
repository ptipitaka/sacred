---
title: "7.9–10 Ussaṅkhapāda-uddhaggalomatālakkhaṇāni"
tableOfContents: false
sidebar:
  order: 20
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 448\. Ussaṅkhapāda-uddhaggalomatālakkhaṇāni
</Paragraph>

<Division number="212" book="pthi">

<Paragraph number="449" book="pthi">
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe manussabhūto samāno atthūpasaṃhitaṃ dhammūpasaṃhitaṃ vācaṃ bhāsitā ahosi, bahujanaṃ nidaṃsesi, pāṇīnaṃ hitasukhāvaho dhammayāgī. So tassa kammassa kaṭattā …pe…  so tato cuto itthattaṃ āgato samāno imāni dve mahāpurisalakkhaṇāni paṭilabhati. Ussaṅkhapādo ca hoti, uddhaggalomo ca.
</Paragraph>

<Paragraph number="450" book="pthi">
So tehi lakkhaṇehi samannāgato, sace agāraṃ ajjhāvasati, rājā hoti cakkavattī …pe…  rājā samāno kiṃ labhati? Aggo ca hoti seṭṭho ca pāmokkho ca uttamo ca pavaro ca kāmabhogīnaṃ. Rājā samāno idaṃ labhati …pe…  buddho samāno kiṃ labhati? Aggo ca hoti seṭṭho ca pāmokkho ca uttamo ca pavaro ca sabbasattānaṃ. Buddho samāno idaṃ labhati”. Etamatthaṃ bhagavā avoca.
</Paragraph>

</Division>
<Division number="213" book="pthi">

<Paragraph number="451" book="pthi">
Tatthetaṃ vuccati—
</Paragraph>

<Paragraph number="452" type="verses" book="pthi">
_“Atthadhammasahitaṃ pure giraṃ,_  
_Erayaṃ bahujanaṃ nidaṃsayi;_  
_Pāṇinaṃ hitasukhāvaho ahu,_  
_Dhammayāgamayajī amaccharī._  

</Paragraph>

<Paragraph number="453" type="verses" book="pthi">
_Tena so sucaritena kammunā,_  
_Suggatiṃ vajati tattha modati;_  
_Lakkhaṇāni ca duve idhāgato,_  
_Uttamappamukhatāya vindati._  

</Paragraph>

<Paragraph number="454" type="verses" book="pthi">
_Ubbhamuppatitalomavā saso,_  
_Pādagaṇṭhirahu sādhusaṇṭhitā;_  
_Maṃsalohitācitā tacotthatā,_  
_Uparicaraṇasobhanā ahu._  

</Paragraph>

<Paragraph number="455" type="verses" book="pthi">
_Gehamāvasati ce tathāvidho,_  
_Aggataṃ vajati kāmabhoginaṃ;_  
_Tena uttaritaro na vijjati,_  
_Jambudīpamabhibhuyya iriyati._  

</Paragraph>

<Paragraph number="456" type="verses" book="pthi">
_Pabbajampi ca anomanikkamo,_  
_Aggataṃ vajati sabbapāṇinaṃ;_  
_Tena uttaritaro na vijjati,_  
_Sabbalokamabhibhuyya viharatī”ti._
</Paragraph>
</Division>