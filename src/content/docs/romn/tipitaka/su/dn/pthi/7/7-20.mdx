---
title: "7.20 Rasaggasaggitālakkhaṇaṃ"
tableOfContents: false
sidebar:
  order: 9
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 506\. Rasaggasaggitālakkhaṇaṃ
</Paragraph>

<Division number="226" book="pthi">

<Paragraph number="507" book="pthi">
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe manussabhūto samāno sattānaṃ aviheṭhakajātiko ahosi pāṇinā vā leḍḍunā vā daṇḍena vā satthena vā. So tassa kammassa kaṭattā upacitattā …pe…  so tato cuto itthattaṃ āgato samāno imaṃ mahāpurisalakkhaṇaṃ paṭilabhati, rasaggasaggī hoti, uddhaggāssa rasaharaṇīyo gīvāya jātā honti samābhivāhiniyo.
</Paragraph>

<Paragraph number="508" book="pthi">
So tena lakkhaṇena samannāgato sace agāraṃ ajjhāvasati, rājā hoti cakkavattī …pe…  rājā samāno kiṃ labhati? Appābādho hoti appātaṅko, samavepākiniyā gahaṇiyā samannāgato nātisītāya nāccuṇhāya. Rājā samāno idaṃ labhati …pe…  buddho samāno kiṃ labhati? Appābādho hoti appātaṅko samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya. Buddho samāno idaṃ labhati”. Etamatthaṃ bhagavā avoca.
</Paragraph>

</Division>
<Division number="227" book="pthi">

<Paragraph number="509" book="pthi">
Tatthetaṃ vuccati—
</Paragraph>

<Paragraph number="510" type="verses" book="pthi">
_“Na pāṇidaṇḍehi panātha leḍḍunā,_  
_Satthena vā maraṇavadhena vā pana;_  
_Ubbādhanāya paritajjanāya vā,_  
_Na heṭhayī janatamaheṭhako ahu._  

</Paragraph>

<Paragraph number="511" type="verses" book="pthi">
_Teneva so sugatimupecca modati,_  
_Sukhapphalaṃ kariya sukhāni vindati;_  
_Samojasā rasaharaṇī susaṇṭhitā,_  
_Idhāgato labhati rasaggasaggitaṃ._  

</Paragraph>

<Paragraph number="512" type="verses" book="pthi">
_Tenāhu naṃ atinipuṇā vicakkhaṇā,_  
_Ayaṃ naro sukhabahulo bhavissati;_  
_Gihissa vā pabbajitassa vā puna,_  
_Taṃ lakkhaṇaṃ bhavati tadatthajotakan”ti._
</Paragraph>
</Division>