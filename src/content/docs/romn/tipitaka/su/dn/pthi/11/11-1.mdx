---
title: "11.1 Eko dhammo"
tableOfContents: false
sidebar:
  order: 1
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 1134\. Eko dhammo
</Paragraph>

<Division number="351" book="pthi">

<Paragraph number="1135" book="pthi">
Eko, āvuso, dhammo bahukāro, eko dhammo bhāvetabbo, eko dhammo pariññeyyo, eko dhammo pahātabbo, eko dhammo hānabhāgiyo, eko dhammo visesabhāgiyo, eko dhammo duppaṭivijjho, eko dhammo uppādetabbo, eko dhammo abhiññeyyo, eko dhammo sacchikātabbo.
</Paragraph>

<Paragraph number="1136" book="pthi">
Katamo eko dhammo <Emphasis>bahukāro?</Emphasis> Appamādo kusalesu dhammesu. Ayaṃ eko dhammo bahukāro. (1)
</Paragraph>

<Paragraph number="1137" book="pthi">
Katamo eko dhammo <Emphasis>bhāvetabbo?</Emphasis> Kāyagatāsati sātasahagatā. Ayaṃ eko dhammo bhāvetabbo. (2)
</Paragraph>

<Paragraph number="1138" book="pthi">
Katamo eko dhammo <Emphasis>pariññeyyo?</Emphasis> Phasso sāsavo upādāniyo. Ayaṃ eko dhammo pariññeyyo. (3)
</Paragraph>

<Paragraph number="1139" book="pthi">
Katamo eko dhammo <Emphasis>pahātabbo?</Emphasis> Asmimāno. Ayaṃ eko dhammo pahātabbo. (4)
</Paragraph>

<Paragraph number="1140" book="pthi">
Katamo eko dhammo <Emphasis>hānabhāgiyo?</Emphasis> Ayoniso manasikāro. Ayaṃ eko dhammo hānabhāgiyo. (5)
</Paragraph>

<Paragraph number="1141" book="pthi">
Katamo eko dhammo <Emphasis>visesabhāgiyo?</Emphasis> Yoniso manasikāro. Ayaṃ eko dhammo visesabhāgiyo. (6)
</Paragraph>

<Paragraph number="1142" book="pthi">
Katamo eko dhammo <Emphasis>duppaṭivijjho?</Emphasis> Ānantariko cetosamādhi. Ayaṃ eko dhammo duppaṭivijjho. (7)
</Paragraph>

<Paragraph number="1143" book="pthi">
Katamo eko dhammo <Emphasis>uppādetabbo?</Emphasis> Akuppaṃ ñāṇaṃ. Ayaṃ eko dhammo uppādetabbo. (8)
</Paragraph>

<Paragraph number="1144" book="pthi">
Katamo eko dhammo <Emphasis>abhiññeyyo?</Emphasis> Sabbe sattā āhāraṭṭhitikā. Ayaṃ eko dhammo abhiññeyyo. (9)
</Paragraph>

<Paragraph number="1145" book="pthi">
Katamo eko dhammo <Emphasis>sacchikātabbo?</Emphasis> Akuppā cetovimutti. Ayaṃ eko dhammo sacchikātabbo. (10)
</Paragraph>

<Paragraph number="1146" book="pthi">
Iti ime dasa dhammā bhūtā tacchā tathā avitathā anaññathā sammā tathāgatena abhisambuddhā.
</Paragraph>
</Division>