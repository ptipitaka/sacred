---
title: "7.12 Sukhumacchavilakkhaṇaṃ"
tableOfContents: false
sidebar:
  order: 3
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 465\. Sukhumacchavilakkhaṇaṃ
</Paragraph>

<Division number="216" book="pthi" bookNo="8" page="128">

<Paragraph number="466" book="pthi">
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe manussabhūto samāno samaṇaṃ vā brāhmaṇaṃ vā upasaṅkamitvā paripucchitā ahosi—  ‘kiṃ, bhante, kusalaṃ, kiṃ akusalaṃ, kiṃ sāvajjaṃ, kiṃ anavajjaṃ, kiṃ sevitabbaṃ, kiṃ na sevitabbaṃ, kiṃ me karīyamānaṃ dīgharattaṃ ahitāya dukkhāya assa, kiṃ vā pana me karīyamānaṃ dīgharattaṃ hitāya sukhāya assā’ti. So tassa kammassa kaṭattā …pe…  so tato cuto itthattaṃ āgato samāno imaṃ mahāpurisalakkhaṇaṃ paṭilabhati. Sukhumacchavi hoti, sukhumattā chaviyā rajojallaṃ kāye na upalimpati.
</Paragraph>

<Paragraph number="467" book="pthi">
So tena lakkhaṇena samannāgato sace agāraṃ ajjhāvasati, rājā hoti cakkavattī …pe…  rājā samāno kiṃ labhati? Mahāpañño hoti, nāssa hoti koci paññāya sadiso vā seṭṭho vā kāmabhogīnaṃ. Rājā samāno idaṃ labhati …pe…  buddho samāno kiṃ labhati? Mahāpañño hoti puthupañño hāsapañño javanapañño tikkhapañño nibbedhikapañño, nāssa hoti koci paññāya sadiso vā seṭṭho vā sabbasattānaṃ. Buddho samāno idaṃ labhati”. Etamatthaṃ bhagavā avoca.
</Paragraph>

</Division>
<Division number="217" book="pthi" bookNo="8" page="129">

<Paragraph number="468" book="pthi">
Tatthetaṃ vuccati—
</Paragraph>

<Paragraph number="469" type="verses" book="pthi">
_“Pure puratthā purimāsu jātisu,_  
_Aññātukāmo paripucchitā ahu;_  
_Sussūsitā pabbajitaṃ upāsitā,_  
_Atthantaro atthakathaṃ nisāmayi._  

</Paragraph>

<Paragraph number="470" type="verses" book="pthi">
_Paññāpaṭilābhagatena kammunā,_  
_Manussabhūto sukhumacchavī ahu;_  
_Byākaṃsu uppādanimittakovidā,_  
_Sukhumāni atthāni avecca dakkhiti._  

</Paragraph>

<Paragraph number="471" type="verses" book="pthi">
_Sace na pabbajjamupeti tādiso,_  
_Vatteti cakkaṃ pathaviṃ pasāsati;_  
_Atthānusiṭṭhīsu pariggahesu ca,_  
_Na tena seyyo sadiso ca vijjati._  

</Paragraph>

<Paragraph number="472" type="verses" book="pthi">
_Sace ca pabbajjamupeti tādiso,_  
_Nekkhammachandābhirato vicakkhaṇo;_  
_Paññāvisiṭṭhaṃ labhate anuttaraṃ,_  
_Pappoti bodhiṃ varabhūrimedhaso”ti._
</Paragraph>
</Division>