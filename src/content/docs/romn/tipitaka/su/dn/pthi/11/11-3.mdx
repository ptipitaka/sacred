---
title: "11.3 Tayo dhammā"
tableOfContents: false
sidebar:
  order: 4
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 1160\. Tayo dhammā
</Paragraph>

<Division number="353" book="pthi">

<Paragraph number="1161" book="pthi">
Tayo dhammā bahukārā, tayo dhammā bhāvetabbā …pe…  tayo dhammā sacchikātabbā.
</Paragraph>

<Paragraph number="1162" book="pthi">
Katame tayo dhammā <Emphasis>bahukārā?</Emphasis> Sappurisasaṃsevo, saddhammassavanaṃ, dhammānudhammappaṭipatti. Ime tayo dhammā bahukārā. (1)
</Paragraph>

<Paragraph number="1163" book="pthi">
Katame tayo dhammā <Emphasis>bhāvetabbā?</Emphasis> Tayo samādhī—  savitakko savicāro samādhi, avitakko vicāramatto samādhi, avitakko avicāro samādhi. Ime tayo dhammā bhāvetabbā. (2)
</Paragraph>

<Paragraph number="1164" book="pthi">
Katame tayo dhammā <Emphasis>pariññeyyā?</Emphasis> Tisso vedanā—  sukhā vedanā, dukkhā vedanā, adukkhamasukhā vedanā. Ime tayo dhammā pariññeyyā. (3)
</Paragraph>

<Paragraph number="1165" book="pthi">
Katame tayo dhammā <Emphasis>pahātabbā?</Emphasis> Tisso taṇhā—  kāmataṇhā, bhavataṇhā, vibhavataṇhā. Ime tayo dhammā pahātabbā. (4)
</Paragraph>

<Paragraph number="1166" book="pthi">
Katame tayo dhammā <Emphasis>hānabhāgiyā?</Emphasis> Tīṇi akusalamūlāni—  lobho akusalamūlaṃ, doso akusalamūlaṃ, moho akusalamūlaṃ. Ime tayo dhammā hānabhāgiyā. (5)
</Paragraph>

<Paragraph number="1167" book="pthi">
Katame tayo dhammā <Emphasis>visesabhāgiyā?</Emphasis> Tīṇi kusalamūlāni—  alobho kusalamūlaṃ, adoso kusalamūlaṃ, amoho kusalamūlaṃ. Ime tayo dhammā visesabhāgiyā. (6)
</Paragraph>

<Paragraph number="1168" book="pthi">
Katame tayo dhammā <Emphasis>duppaṭivijjhā?</Emphasis> Tisso nissaraṇiyā dhātuyo—  kāmānametaṃ nissaraṇaṃ yadidaṃ nekkhammaṃ, rūpānametaṃ nissaraṇaṃ yadidaṃ arūpaṃ, yaṃ kho pana kiñci bhūtaṃ saṅkhataṃ paṭiccasamuppannaṃ, nirodho tassa nissaraṇaṃ. Ime tayo dhammā duppaṭivijjhā. (7)
</Paragraph>

<Paragraph number="1169" book="pthi">
Katame tayo dhammā <Emphasis>uppādetabbā?</Emphasis> Tīṇi ñāṇāni—  atītaṃse ñāṇaṃ, anāgataṃse ñāṇaṃ, paccuppannaṃse ñāṇaṃ. Ime tayo dhammā uppādetabbā. (8)
</Paragraph>

<Paragraph number="1170" book="pthi">
Katame tayo dhammā <Emphasis>abhiññeyyā?</Emphasis> Tisso dhātuyo—  kāmadhātu, rūpadhātu, arūpadhātu. Ime tayo dhammā abhiññeyyā. (9)
</Paragraph>

<Paragraph number="1171" book="pthi">
Katame tayo dhammā <Emphasis>sacchikātabbā?</Emphasis> Tisso vijjā—  pubbenivāsānussatiñāṇaṃ vijjā, sattānaṃ cutūpapāte ñāṇaṃ vijjā, āsavānaṃ khaye ñāṇaṃ vijjā. Ime tayo dhammā sacchikātabbā. (10)
</Paragraph>

<Paragraph number="1172" book="pthi">
Iti ime tiṃsa dhammā bhūtā tacchā tathā avitathā anaññathā sammā tathāgatena abhisambuddhā.
</Paragraph>
</Division>