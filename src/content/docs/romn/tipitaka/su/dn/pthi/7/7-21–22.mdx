---
title: "7.21–22 Abhinīlanettagopakhumalakkhaṇāni"
tableOfContents: false
sidebar:
  order: 10
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 513\. Abhinīlanettagopakhumalakkhaṇāni
</Paragraph>

<Division number="228" book="pthi" bookNo="8" page="136">

<Paragraph number="514" book="pthi">
“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe manussabhūto samāno na ca visaṭaṃ, na ca visāci, na ca pana viceyya pekkhitā, ujuṃ tathā pasaṭamujumano, piyacakkhunā bahujanaṃ udikkhitā ahosi. So tassa kammassa kaṭattā …pe…  so tato cuto itthattaṃ āgato samāno imāni dve mahāpurisalakkhaṇāni paṭilabhati. Abhinīlanetto ca hoti gopakhumo ca.
</Paragraph>

<Paragraph number="515" book="pthi">
So tehi lakkhaṇehi samannāgato, sace agāraṃ ajjhāvasati, rājā hoti cakkavattī …pe…  rājā samāno kiṃ labhati? Piyadassano hoti bahuno janassa, piyo hoti manāpo brāhmaṇagahapatikānaṃ negamajānapadānaṃ gaṇakamahāmattānaṃ anīkaṭṭhānaṃ dovārikānaṃ amaccānaṃ pārisajjānaṃ rājūnaṃ bhogiyānaṃ kumārānaṃ. Rājā samāno idaṃ labhati …pe…  buddho samāno kiṃ labhati? Piyadassano hoti bahuno janassa, piyo hoti manāpo bhikkhūnaṃ bhikkhunīnaṃ upāsakānaṃ upāsikānaṃ devānaṃ manussānaṃ asurānaṃ nāgānaṃ gandhabbānaṃ. Buddho samāno idaṃ labhati”. Etamatthaṃ bhagavā avoca.
</Paragraph>

</Division>
<Division number="229" book="pthi" bookNo="8" page="136">

<Paragraph number="516" book="pthi">
Tatthetaṃ vuccati—
</Paragraph>

<Paragraph number="517" type="verses" book="pthi">
_“Na ca visaṭaṃ na ca visāci,_  
_Na ca pana viceyyapekkhitā;_  
_Ujuṃ tathā pasaṭamujumano,_  
_Piyacakkhunā bahujanaṃ udikkhitā._  

</Paragraph>

<Paragraph number="518" type="verses" book="pthi">
_Sugatīsu so phalavipākaṃ,_  
_Anubhavati tattha modati;_  
_Idha ca pana bhavati gopakhumo,_  
_Abhinīlanettanayano sudassano._  

</Paragraph>

<Paragraph number="519" type="verses" book="pthi">
_Abhiyogino ca nipuṇā,_  
_Bahū pana nimittakovidā;_  
_Sukhumanayanakusalā manujā,_  
_Piyadassanoti abhiniddisanti naṃ._  

</Paragraph>

<Paragraph number="520" type="verses" book="pthi">
_Piyadassano gihīpi santo ca,_  
_Bhavati bahujanapiyāyito;_  
_Yadi ca na bhavati gihī samaṇo hoti,_  
_Piyo bahūnaṃ sokanāsano”ti._
</Paragraph>
</Division>