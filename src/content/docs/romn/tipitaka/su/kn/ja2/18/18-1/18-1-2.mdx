---
title: "18.1.2 Ummādantījātaka"
tableOfContents: false
sidebar:
  order: 2
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="57" book="ja2" bookNo="23" page="39">

<Paragraph number="312" type="verses" book="ja2">
_“Nivesanaṃ kassa nudaṃ sunanda,_  
_Pākārena paṇḍumayena guttaṃ;_  
_Kā dissati aggisikhāva dūre,_  
_Vehāyasaṃ pabbataggeva acci._  

</Paragraph>

</Division>
<Division number="58" book="ja2" bookNo="23" page="39">

<Paragraph number="313" type="verses" book="ja2">
_Dhītā nvayaṃ kassa sunanda hoti,_  
_Suṇisā nvayaṃ kassa athopi bhariyā;_  
_Akkhāhi me khippamidheva puṭṭho,_  
_Avāvaṭā yadi vā atthi bhattā”._  

</Paragraph>

</Division>
<Division number="59" book="ja2" bookNo="23" page="39">

<Paragraph number="314" type="verses" book="ja2">
_“Ahañhi jānāmi janinda etaṃ,_  
_Matyā ca petyā ca athopi assā;_  
_Taveva so puriso bhūmipāla,_  
_Rattindivaṃ appamatto tavatthe._  

</Paragraph>

</Division>
<Division number="60" book="ja2" bookNo="23" page="39">

<Paragraph number="315" type="verses" book="ja2">
_Iddho ca phīto ca suvaḍḍhito ca,_  
_Amacco ca te aññataro janinda;_  
_Tassesā bhariyābhipārakassa,_  
_Ummādantī nāmadheyyena rāja”._  

</Paragraph>

</Division>
<Division number="61" book="ja2" bookNo="23" page="40">

<Paragraph number="316" type="verses" book="ja2">
_“Ambho ambho nāmamidaṃ imissā,_  
_Matyā ca petyā ca kataṃ susādhu;_  
_Tadā hi mayhaṃ avalokayantī,_  
_Ummattakaṃ ummadantī akāsi._  

</Paragraph>

</Division>
<Division number="62" book="ja2" bookNo="23" page="40">

<Paragraph number="317" type="verses" book="ja2">
_Yā puṇṇamāse migamandalocanā,_  
_Upāvisi puṇḍarīkattacaṅgī;_  
_Dve puṇṇamāyo tadahū amaññahaṃ,_  
_Disvāna pārāvatarattavāsiniṃ._  

</Paragraph>

</Division>
<Division number="63" book="ja2" bookNo="23" page="40">

<Paragraph number="318" type="verses" book="ja2">
_Aḷārapamhehi subhehi vaggubhi,_  
_Palobhayantī maṃ yadā udikkhati;_  
_Vijambhamānā harateva me mano,_  
_Jātā vane kimpurisīva pabbate._  

</Paragraph>

</Division>
<Division number="64" book="ja2" bookNo="23" page="40">

<Paragraph number="319" type="verses" book="ja2">
_Tadā hi brahatī sāmā,_  
_āmuttamaṇikuṇḍalā;_  
_Ekaccavasanā nārī,_  
_migī bhantāvudikkhati._  

</Paragraph>

</Division>
<Division number="65" book="ja2" bookNo="23" page="40">

<Paragraph number="320" type="verses" book="ja2">
_Kadāssu maṃ tambanakhā sulomā,_  
_Bāhāmudū candanasāralittā;_  
_Vaṭṭaṅgulī sannatadhīrakuttiyā,_  
_Nārī upaññissati sīsato subhā._  

</Paragraph>

</Division>
<Division number="66" book="ja2" bookNo="23" page="40">

<Paragraph number="321" type="verses" book="ja2">
_Kadāssu maṃ kañcanajāluracchadā,_  
_Dhītā tirīṭissa vilaggamajjhā;_  
_Mudūhi bāhāhi palissajissati,_  
_Brahāvane jātadumaṃva māluvā._  

</Paragraph>

</Division>
<Division number="67" book="ja2" bookNo="23" page="40">

<Paragraph number="322" type="verses" book="ja2">
_Kadāssu lākhārasarattasucchavī,_  
_Bindutthanī puṇḍarīkattacaṅgī;_  
_Mukhaṃ mukhena upanāmayissati,_  
_Soṇḍova soṇḍassa surāya thālaṃ._  

</Paragraph>

</Division>
<Division number="68" book="ja2" bookNo="23" page="40">

<Paragraph number="323" type="verses" book="ja2">
_Yadāddasaṃ taṃ tiṭṭhantiṃ,_  
_Sabbabhaddaṃ manoramaṃ;_  
_Tato sakassa cittassa,_  
_Nāvabodhāmi kañcinaṃ._  

</Paragraph>

</Division>
<Division number="69" book="ja2" bookNo="23" page="41">

<Paragraph number="324" type="verses" book="ja2">
_Ummādantimahaṃ daṭṭhā,_  
_āmuttamaṇikuṇḍalaṃ;_  
_Na supāmi divārattiṃ,_  
_sahassaṃva parājito._  

</Paragraph>

</Division>
<Division number="70" book="ja2" bookNo="23" page="41">

<Paragraph number="325" type="verses" book="ja2">
_Sakko ce me varaṃ dajjā,_  
_so ca labbhetha me varo;_  
_Ekarattaṃ dvirattaṃ vā,_  
_bhaveyyaṃ abhipārako;_  
_Ummādantyā ramitvāna,_  
_sivirājā tato siyaṃ”._  

</Paragraph>

</Division>
<Division number="71" book="ja2" bookNo="23" page="41">

<Paragraph number="326" type="verses" book="ja2">
_“Bhūtāni me bhūtapatī namassato,_  
_Āgamma yakkho idametadabravi;_  
_Rañño mano ummadantyā niviṭṭho,_  
_Dadāmi te taṃ paricārayassu”._  

</Paragraph>

</Division>
<Division number="72" book="ja2" bookNo="23" page="41">

<Paragraph number="327" type="verses" book="ja2">
_“Puññā ca dhaṃse amaro na camhi,_  
_Jano ca me pāpamidañca jaññā;_  
_Bhuso ca tyassa manaso vighāto,_  
_Datvā piyaṃ ummadantiṃ adaṭṭhā”._  

</Paragraph>

</Division>
<Division number="73" book="ja2" bookNo="23" page="41">

<Paragraph number="328" type="verses" book="ja2">
_“Janinda nāññatra tayā mayā vā,_  
_Sabbāpi kammassa katassa jaññā;_  
_Yaṃ te mayā ummadantī padinnā,_  
_Bhusehi rājā vanathaṃ sajāhi”._  

</Paragraph>

</Division>
<Division number="74" book="ja2" bookNo="23" page="41">

<Paragraph number="329" type="verses" book="ja2">
_“Yo pāpakaṃ kamma karaṃ manusso,_  
_So maññati māyida maññiṃsu aññe;_  
_Passanti bhūtāni karontametaṃ,_  
_Yuttā ca ye honti narā pathabyā._  

</Paragraph>

</Division>
<Division number="75" book="ja2" bookNo="23" page="41">

<Paragraph number="330" type="verses" book="ja2">
_Añño nu te koci naro pathabyā,_  
_Saddheyya lokasmi na me piyāti;_  
_Bhuso ca tyassa manaso vighāto,_  
_Datvā piyaṃ ummadantiṃ adaṭṭhā”._  

</Paragraph>

</Division>
<Division number="76" book="ja2" bookNo="23" page="42">

<Paragraph number="331" type="verses" book="ja2">
_“Addhā piyā mayha janinda esā,_  
_Na sā mamaṃ appiyā bhūmipāla;_  
_Gaccheva tvaṃ ummadantiṃ bhadante,_  
_Sīhova selassa guhaṃ upeti”._  

</Paragraph>

</Division>
<Division number="77" book="ja2" bookNo="23" page="42">

<Paragraph number="332" type="verses" book="ja2">
_“Na pīḷitā attadukhena dhīrā,_  
_Sukhapphalaṃ kamma pariccajanti;_  
_Sammohitā vāpi sukhena mattā,_  
_Na pāpakammañca samācaranti”._  

</Paragraph>

</Division>
<Division number="78" book="ja2" bookNo="23" page="42">

<Paragraph number="333" type="verses" book="ja2">
_“Tuvañhi mātā ca pitā ca mayhaṃ,_  
_Bhattā patī posako devatā ca;_  
_Dāso ahaṃ tuyha saputtadāro,_  
_Yathāsukhaṃ sāmi karohi kāmaṃ”._  

</Paragraph>

</Division>
<Division number="79" book="ja2" bookNo="23" page="42">

<Paragraph number="334" type="verses" book="ja2">
_“Yo issaromhīti karoti pāpaṃ,_  
_Katvā ca so nuttasate paresaṃ;_  
_Na tena so jīvati dīghamāyu,_  
_Devāpi pāpena samekkhare naṃ._  

</Paragraph>

</Division>
<Division number="80" book="ja2" bookNo="23" page="42">

<Paragraph number="335" type="verses" book="ja2">
_Aññātakaṃ sāmikehī padinnaṃ,_  
_Dhamme ṭhitā ye paṭicchanti dānaṃ;_  
_Paṭicchakā dāyakā cāpi tattha,_  
_Sukhapphalaññeva karonti kammaṃ._  

</Paragraph>

</Division>
<Division number="81" book="ja2" bookNo="23" page="42">

<Paragraph number="336" type="verses" book="ja2">
_Añño nu te koci naro pathabyā,_  
_Saddheyya lokasmi na me piyāti;_  
_Bhuso ca tyassa manaso vighāto,_  
_Datvā piyaṃ ummadantiṃ adaṭṭhā”._  

</Paragraph>

</Division>
<Division number="82" book="ja2" bookNo="23" page="42">

<Paragraph number="337" type="verses" book="ja2">
_“Addhā piyā mayha janinda esā,_  
_Na sā mamaṃ appiyā bhūmipāla;_  
_Yaṃ te mayā ummadantī padinnā,_  
_Bhusehi rājā vanathaṃ sajāhi”._  

</Paragraph>

</Division>
<Division number="83" book="ja2" bookNo="23" page="43">

<Paragraph number="338" type="verses" book="ja2">
_“Yo attadukkhena parassa dukkhaṃ,_  
_Sukhena vā attasukhaṃ dahāti;_  
_Yathevidaṃ mayha tathā paresaṃ,_  
_Yo evaṃ jānāti sa vedi dhammaṃ._  

</Paragraph>

</Division>
<Division number="84" book="ja2" bookNo="23" page="43">

<Paragraph number="339" type="verses" book="ja2">
_Añño nu te koci naro pathabyā,_  
_Saddheyya lokasmi na me piyāti;_  
_Bhuso ca tyassa manaso vighāto,_  
_Datvā piyaṃ ummadantiṃ adaṭṭhā”._  

</Paragraph>

</Division>
<Division number="85" book="ja2" bookNo="23" page="43">

<Paragraph number="340" type="verses" book="ja2">
_“Janinda jānāsi piyā mamesā,_  
_Na sā mamaṃ appiyā bhūmipāla;_  
_Piyena te dammi piyaṃ janinda,_  
_Piyadāyino deva piyaṃ labhanti”._  

</Paragraph>

</Division>
<Division number="86" book="ja2" bookNo="23" page="43">

<Paragraph number="341" type="verses" book="ja2">
_“So nūnāhaṃ vadhissāmi,_  
_attānaṃ kāmahetukaṃ;_  
_Na hi dhammaṃ adhammena,_  
_ahaṃ vadhitumussahe”._  

</Paragraph>

</Division>
<Division number="87" book="ja2" bookNo="23" page="43">

<Paragraph number="342" type="verses" book="ja2">
_“Sace tuvaṃ mayha satiṃ janinda,_  
_Na kāmayāsi naravīra seṭṭha;_  
_Cajāmi naṃ sabbajanassa sibyā,_  
_Mayā pamuttaṃ tato avhayesi naṃ”._  

</Paragraph>

</Division>
<Division number="88" book="ja2" bookNo="23" page="43">

<Paragraph number="343" type="verses" book="ja2">
_“Adūsiyañce abhipāraka tvaṃ,_  
_Cajāsi katte ahitāya tyassa;_  
_Mahā ca te upavādopi assa,_  
_Na cāpi tyassa nagaramhi pakkho”._  

</Paragraph>

</Division>
<Division number="89" book="ja2" bookNo="23" page="43">

<Paragraph number="344" type="verses" book="ja2">
_“Ahaṃ sahissaṃ upavādametaṃ,_  
_Nindaṃ pasaṃsaṃ garahañca sabbaṃ;_  
_Mametamāgacchatu bhūmipāla,_  
_Yathāsukhaṃ sivi karohi kāmaṃ”._  

</Paragraph>

</Division>
<Division number="90" book="ja2" bookNo="23" page="44">

<Paragraph number="345" type="verses" book="ja2">
_“Yo neva nindaṃ na panappasaṃsaṃ,_  
_Ādiyati garahaṃ nopi pūjaṃ;_  
_Sirī ca lakkhī ca apeti tamhā,_  
_Āpo suvuṭṭhīva yathā thalamhā”._  

</Paragraph>

</Division>
<Division number="91" book="ja2" bookNo="23" page="44">

<Paragraph number="346" type="verses" book="ja2">
_“Yaṃ kiñci dukkhañca sukhañca etto,_  
_Dhammātisārañca manovighātaṃ;_  
_Urasā ahaṃ paccuttarissāmi sabbaṃ,_  
_Pathavī yathā thāvarānaṃ tasānaṃ”._  

</Paragraph>

</Division>
<Division number="92" book="ja2" bookNo="23" page="44">

<Paragraph number="347" type="verses" book="ja2">
_“Dhammātisārañca manovighātaṃ,_  
_Dukkhañca nicchāmi ahaṃ paresaṃ;_  
_Ekovimaṃ hārayissāmi bhāraṃ,_  
_Dhamme ṭhito kiñci ahāpayanto”._  

</Paragraph>

</Division>
<Division number="93" book="ja2" bookNo="23" page="44">

<Paragraph number="348" type="verses" book="ja2">
_“Saggūpagaṃ puññakammaṃ janinda,_  
_Mā me tuvaṃ antarāyaṃ akāsi;_  
_Dadāmi te ummadantiṃ pasanno,_  
_Rājāva yaññe dhanaṃ brāhmaṇānaṃ”._  

</Paragraph>

</Division>
<Division number="94" book="ja2" bookNo="23" page="44">

<Paragraph number="349" type="verses" book="ja2">
_“Addhā tuvaṃ katte hitesi mayhaṃ,_  
_Sakhā mamaṃ ummadantī tuvañca;_  
_Nindeyyu devā pitaro ca sabbe,_  
_Pāpañca passaṃ abhisamparāyaṃ”._  

</Paragraph>

</Division>
<Division number="95" book="ja2" bookNo="23" page="44">

<Paragraph number="350" type="verses" book="ja2">
_“Na hetadhammaṃ sivirāja vajjuṃ,_  
_Sanegamā jānapadā ca sabbe;_  
_Yaṃ te mayā ummadantī padinnā,_  
_Bhusehi rājā vanathaṃ sajāhi”._  

</Paragraph>

</Division>
<Division number="96" book="ja2" bookNo="23" page="44">

<Paragraph number="351" type="verses" book="ja2">
_“Addhā tuvaṃ katte hitesi mayhaṃ,_  
_Sakhā mamaṃ ummadantī tuvañca;_  
_Satañca dhammāni sukittitāni,_  
_Samuddavelāva duraccayāni”._  

</Paragraph>

</Division>
<Division number="97" book="ja2" bookNo="23" page="45">

<Paragraph number="352" type="verses" book="ja2">
_“Āhuneyyo mesi hitānukampī,_  
_Dhātā vidhātā casi kāmapālo;_  
_Tayī hutā rāja mahapphalā hi,_  
_Kāmena me ummadantiṃ paṭiccha”._  

</Paragraph>

</Division>
<Division number="98" book="ja2" bookNo="23" page="45">

<Paragraph number="353" type="verses" book="ja2">
_“Addhā hi sabbaṃ abhipāraka tvaṃ,_  
_Dhammaṃ acārī mama kattuputta;_  
_Añño nu te ko idha sotthikattā,_  
_Dvipado naro aruṇe jīvaloke”._  

</Paragraph>

</Division>
<Division number="99" book="ja2" bookNo="23" page="45">

<Paragraph number="354" type="verses" book="ja2">
_“Tuvaṃ nu seṭṭho tvamanuttarosi,_  
_Tvaṃ dhammagutto dhammavidū sumedho;_  
_So dhammagutto cirameva jīva,_  
_Dhammañca me desaya dhammapāla”._  

</Paragraph>

</Division>
<Division number="100" book="ja2" bookNo="23" page="45">

<Paragraph number="355" type="verses" book="ja2">
_“Tadiṅgha abhipāraka,_  
_suṇohi vacanaṃ mama;_  
_Dhammaṃ te desayissāmi,_  
_sataṃ āsevitaṃ ahaṃ._  

</Paragraph>

</Division>
<Division number="101" book="ja2" bookNo="23" page="45">

<Paragraph number="356" type="verses" book="ja2">
_Sādhu dhammaruci rājā,_  
_sādhu paññāṇavā naro;_  
_Sādhu mittānamaddubbho,_  
_pāpassākaraṇaṃ sukhaṃ._  

</Paragraph>

</Division>
<Division number="102" book="ja2" bookNo="23" page="45">

<Paragraph number="357" type="verses" book="ja2">
_Akkodhanassa vijite,_  
_ṭhitadhammassa rājino;_  
_Sukhaṃ manussā āsetha,_  
_sītacchāyāya saṅghare._  

</Paragraph>

</Division>
<Division number="103" book="ja2" bookNo="23" page="45">

<Paragraph number="358" type="verses" book="ja2">
_Na cāhametaṃ abhirocayāmi,_  
_Kammaṃ asamekkhakataṃ asādhu;_  
_Ye vāpi ñatvāna sayaṃ karonti,_  
_Upamā imā mayhaṃ tuvaṃ suṇohi._  

</Paragraph>

</Division>
<Division number="104" book="ja2" bookNo="23" page="45">

<Paragraph number="359" type="verses" book="ja2">
_Gavañce taramānānaṃ,_  
_jimhaṃ gacchati puṅgavo;_  
_Sabbā tā jimhaṃ gacchanti,_  
_nette jimhaṃ gate sati._  

</Paragraph>

</Division>
<Division number="105" book="ja2" bookNo="23" page="45">

<Paragraph number="360" type="verses" book="ja2">
_Evameva manussesu,_  
_yo hoti seṭṭhasammato;_  
_So ce adhammaṃ carati,_  
_pageva itarā pajā;_  
_Sabbaṃ raṭṭhaṃ dukhaṃ seti,_  
_rājā ce hoti adhammiko._  

</Paragraph>

</Division>
<Division number="106" book="ja2" bookNo="23" page="46">

<Paragraph number="361" type="verses" book="ja2">
_Gavañce taramānānaṃ,_  
_ujuṃ gacchati puṅgavo;_  
_Sabbā gāvī ujuṃ yanti,_  
_nette ujuṃ gate sati._  

</Paragraph>

</Division>
<Division number="107" book="ja2" bookNo="23" page="46">

<Paragraph number="362" type="verses" book="ja2">
_Evameva manussesu,_  
_yo hoti seṭṭhasammato;_  
_So sace dhammaṃ carati,_  
_pageva itarā pajā;_  
_Sabbaṃ raṭṭhaṃ sukhaṃ seti,_  
_rājā ce hoti dhammiko._  

</Paragraph>

</Division>
<Division number="108" book="ja2" bookNo="23" page="46">

<Paragraph number="363" type="verses" book="ja2">
_Na cāpāhaṃ adhammena,_  
_amarattamabhipatthaye;_  
_Imaṃ vā pathaviṃ sabbaṃ,_  
_vijetuṃ abhipāraka._  

</Paragraph>

</Division>
<Division number="109" book="ja2" bookNo="23" page="46">

<Paragraph number="364" type="verses" book="ja2">
_Yañhi kiñci manussesu,_  
_ratanaṃ idha vijjati;_  
_Gāvo dāso hiraññañca,_  
_vatthiyaṃ haricandanaṃ._  

</Paragraph>

</Division>
<Division number="110" book="ja2" bookNo="23" page="46">

<Paragraph number="365" type="verses" book="ja2">
_Assitthiyo ratanaṃ maṇikañca,_  
_Yañcāpi me candasūriyā abhipālayanti;_  
_Na tassa hetu visamaṃ careyyaṃ,_  
_Majjhe sivīnaṃ usabhomhi jāto._  

</Paragraph>

</Division>
<Division number="111" book="ja2" bookNo="23" page="46">

<Paragraph number="366" type="verses" book="ja2">
_Netā hitā uggato raṭṭhapālo,_  
_Dhammaṃ sivīnaṃ apacāyamāno;_  
_So dhammamevānuvicintayanto,_  
_Tasmā sake cittavase na vatto”._  

</Paragraph>

</Division>
<Division number="112" book="ja2" bookNo="23" page="46">

<Paragraph number="367" type="verses" book="ja2">
_“Addhā tuvaṃ mahārāja,_  
_niccaṃ abyasanaṃ sivaṃ;_  
_Karissasi ciraṃ rajjaṃ,_  
_paññā hi tava tādisī._  

</Paragraph>

</Division>
<Division number="113" book="ja2" bookNo="23" page="46">

<Paragraph number="368" type="verses" book="ja2">
_Etaṃ te anumodāma,_  
_yaṃ dhammaṃ nappamajjasi;_  
_Dhammaṃ pamajja khattiyo,_  
_raṭṭhā cavati issaro._  

</Paragraph>

</Division>
<Division number="114" book="ja2" bookNo="23" page="46">

<Paragraph number="369" type="verses" book="ja2">
_Dhammaṃ cara mahārāja,_  
_mātāpitūsu khattiya;_  
_Idha dhammaṃ caritvāna,_  
_rāja saggaṃ gamissasi._  

</Paragraph>

</Division>
<Division number="115" book="ja2" bookNo="23" page="46">

<Paragraph number="370" type="verses" book="ja2">
_Dhammaṃ cara mahārāja,_  
_puttadāresu khattiya;_  
_ …pe… _  

</Paragraph>

</Division>
<Division number="116" book="ja2" bookNo="23" page="46">

<Paragraph number="371" type="verses" book="ja2">
_Dhammaṃ cara mahārāja,_  
_mittāmaccesu khattiya;_  
_ …pe… _  

</Paragraph>

</Division>
<Division number="117" book="ja2" bookNo="23" page="46">

<Paragraph number="372" type="verses" book="ja2">
_Dhammaṃ cara mahārāja,_  
_vāhanesu balesu ca;_  
_ …pe… _  

</Paragraph>

</Division>
<Division number="118" book="ja2" bookNo="23" page="46">

<Paragraph number="373" type="verses" book="ja2">
_Dhammaṃ cara mahārāja,_  
_gāmesu nigamesu ca;_  
_ …pe… _  

</Paragraph>

</Division>
<Division number="119" book="ja2" bookNo="23" page="47">

<Paragraph number="374" type="verses" book="ja2">
_Dhammaṃ cara mahārāja,_  
_raṭṭhesu janapadesu ca;_  
_ …pe… _  

</Paragraph>

</Division>
<Division number="120" book="ja2" bookNo="23" page="47">

<Paragraph number="375" type="verses" book="ja2">
_Dhammaṃ cara mahārāja,_  
_samaṇabrāhmaṇesu ca;_  
_ …pe… _  

</Paragraph>

</Division>
<Division number="121" book="ja2" bookNo="23" page="47">

<Paragraph number="376" type="verses" book="ja2">
_Dhammaṃ cara mahārāja,_  
_migapakkhīsu khattiya;_  
_ …pe… _  

</Paragraph>

</Division>
<Division number="122" book="ja2" bookNo="23" page="47">

<Paragraph number="377" type="verses" book="ja2">
_Dhammaṃ cara mahārāja,_  
_dhammo ciṇṇo sukhāvaho;_  
_Idha dhammaṃ caritvāna,_  
_rāja saggaṃ gamissasi._  

</Paragraph>

</Division>
<Division number="123" book="ja2" bookNo="23" page="47">

<Paragraph number="378" type="verses" book="ja2">
_Dhammaṃ cara mahārāja,_  
_saindā devā sabrahmakā;_  
_Suciṇṇena divaṃ pattā,_  
_mā dhammaṃ rāja pāmado”ti._  


</Paragraph>
</Division>

<Paragraph number="379" type="center" book="ja2">
Ummādantījātakaṃ dutiyaṃ.
</Paragraph>