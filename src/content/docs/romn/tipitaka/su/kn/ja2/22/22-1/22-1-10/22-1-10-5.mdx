---
title: "22.1.10.5 Jūjakapabba"
tableOfContents: false
sidebar:
  order: 7
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1914" book="ja2" bookNo="23" page="333">

<Paragraph number="3264" type="verses" book="ja2">
_Ahu vāsī kaliṅgesu,_  
_jūjako nāma brāhmaṇo;_  
_Tassāsi daharā bhariyā,_  
_nāmenāmittatāpanā._  

</Paragraph>

</Division>
<Division number="1915" book="ja2" bookNo="23" page="333">

<Paragraph number="3265" type="verses" book="ja2">
_Tā naṃ tattha gatāvocuṃ,_  
_nadiṃ udakahāriyā;_  
_Thiyo naṃ paribhāsiṃsu,_  
_samāgantvā kutūhalā._  

</Paragraph>

</Division>
<Division number="1916" book="ja2" bookNo="23" page="333">

<Paragraph number="3266" type="verses" book="ja2">
_“Amittā nūna te mātā,_  
_amitto nūna te pitā;_  
_Ye taṃ jiṇṇassa pādaṃsu,_  
_evaṃ dahariyaṃ satiṃ._  

</Paragraph>

</Division>
<Division number="1917" book="ja2" bookNo="23" page="334">

<Paragraph number="3267" type="verses" book="ja2">
_Ahitaṃ vata te ñātī,_  
_mantayiṃsu rahogatā;_  
_Ye taṃ jiṇṇassa pādaṃsu,_  
_evaṃ dahariyaṃ satiṃ._  

</Paragraph>

</Division>
<Division number="1918" book="ja2" bookNo="23" page="334">

<Paragraph number="3268" type="verses" book="ja2">
_Amittā vata te ñātī,_  
_mantayiṃsu rahogatā;_  
_Ye taṃ jiṇṇassa pādaṃsu,_  
_evaṃ dahariyaṃ satiṃ._  

</Paragraph>

</Division>
<Division number="1919" book="ja2" bookNo="23" page="334">

<Paragraph number="3269" type="verses" book="ja2">
_Dukkaṭaṃ vata te ñātī,_  
_mantayiṃsu rahogatā;_  
_Ye taṃ jiṇṇassa pādaṃsu,_  
_evaṃ dahariyaṃ satiṃ._  

</Paragraph>

</Division>
<Division number="1920" book="ja2" bookNo="23" page="334">

<Paragraph number="3270" type="verses" book="ja2">
_Pāpakaṃ vata te ñātī,_  
_mantayiṃsu rahogatā;_  
_Ye taṃ jiṇṇassa pādaṃsu,_  
_evaṃ dahariyaṃ satiṃ._  

</Paragraph>

</Division>
<Division number="1921" book="ja2" bookNo="23" page="334">

<Paragraph number="3271" type="verses" book="ja2">
_Amanāpaṃ vata te ñātī,_  
_mantayiṃsu rahogatā;_  
_Ye taṃ jiṇṇassa pādaṃsu,_  
_evaṃ dahariyaṃ satiṃ._  

</Paragraph>

</Division>
<Division number="1922" book="ja2" bookNo="23" page="334">

<Paragraph number="3272" type="verses" book="ja2">
_Amanāpavāsaṃ vasi,_  
_jiṇṇena patinā saha;_  
_Yā tvaṃ vasasi jiṇṇassa,_  
_mataṃ te jīvitā varaṃ._  

</Paragraph>

</Division>
<Division number="1923" book="ja2" bookNo="23" page="334">

<Paragraph number="3273" type="verses" book="ja2">
_Na hi nūna tuyhaṃ kalyāṇi,_  
_pitā mātā ca sobhane;_  
_Aññaṃ bhattāraṃ vindiṃsu,_  
_ye taṃ jiṇṇassa pādaṃsu;_  
_Evaṃ dahariyaṃ satiṃ._  

</Paragraph>

</Division>
<Division number="1924" book="ja2" bookNo="23" page="334">

<Paragraph number="3274" type="verses" book="ja2">
_Duyiṭṭhaṃ te navamiyaṃ,_  
_akataṃ aggihuttakaṃ;_  
_Ye taṃ jiṇṇassa pādaṃsu,_  
_evaṃ dahariyaṃ satiṃ._  

</Paragraph>

</Division>
<Division number="1925" book="ja2" bookNo="23" page="334">

<Paragraph number="3275" type="verses" book="ja2">
_Samaṇe brāhmaṇe nūna,_  
_brahmacariyaparāyaṇe;_  
_Sā tvaṃ loke abhisapi,_  
_sīlavante bahussute;_  
_Yā tvaṃ vasasi jiṇṇassa,_  
_evaṃ dahariyā satī._  

</Paragraph>

</Division>
<Division number="1926" book="ja2" bookNo="23" page="334">

<Paragraph number="3276" type="verses" book="ja2">
_Na dukkhaṃ ahinā daṭṭhaṃ,_  
_na dukkhaṃ sattiyā hataṃ;_  
_Tañca dukkhañca tibbañca,_  
_yaṃ passe jiṇṇakaṃ patiṃ._  

</Paragraph>

</Division>
<Division number="1927" book="ja2" bookNo="23" page="334">

<Paragraph number="3277" type="verses" book="ja2">
_Natthi khiḍḍā natthi rati,_  
_jiṇṇena patinā saha;_  
_Natthi allāpasallāpo,_  
_jagghitampi na sobhati._  

</Paragraph>

</Division>
<Division number="1928" book="ja2" bookNo="23" page="334">

<Paragraph number="3278" type="verses" book="ja2">
_Yadā ca daharo daharā,_  
_mantayanti rahogatā;_  
_Sabbesaṃ sokā nassanti,_  
_ye keci hadayassitā._  

</Paragraph>

</Division>
<Division number="1929" book="ja2" bookNo="23" page="335">

<Paragraph number="3279" type="verses" book="ja2">
_Daharā tvaṃ rūpavatī,_  
_purisānaṃbhipatthitā;_  
_Gaccha ñātikule accha,_  
_kiṃ jiṇṇo ramayissati”._  

</Paragraph>

</Division>
<Division number="1930" book="ja2" bookNo="23" page="335">

<Paragraph number="3280" type="verses" book="ja2">
_“Na te brāhmaṇa gacchāmi,_  
_nadiṃ udakahāriyā;_  
_Thiyo maṃ paribhāsanti,_  
_tayā jiṇṇena brāhmaṇa”._  

</Paragraph>

</Division>
<Division number="1931" book="ja2" bookNo="23" page="335">

<Paragraph number="3281" type="verses" book="ja2">
_“Mā me tvaṃ akarā kammaṃ,_  
_mā me udakamāhari;_  
_Ahaṃ udakamāhissaṃ,_  
_mā bhoti kupitā ahu”._  

</Paragraph>

</Division>
<Division number="1932" book="ja2" bookNo="23" page="335">

<Paragraph number="3282" type="verses" book="ja2">
_“Nāhaṃ tamhi kule jātā,_  
_yaṃ tvaṃ udakamāhare;_  
_Evaṃ brāhmaṇa jānāhi,_  
_na te vacchāmahaṃ ghare._  

</Paragraph>

</Division>
<Division number="1933" book="ja2" bookNo="23" page="335">

<Paragraph number="3283" type="verses" book="ja2">
_Sace me dāsaṃ dāsiṃ vā,_  
_nānayissasi brāhmaṇa;_  
_Evaṃ brāhmaṇa jānāhi,_  
_na te vacchāmi santike”._  

</Paragraph>

</Division>
<Division number="1934" book="ja2" bookNo="23" page="335">

<Paragraph number="3284" type="verses" book="ja2">
_“Natthi me sippaṭhānaṃ vā,_  
_dhanaṃ dhaññañca brāhmaṇi;_  
_Kutohaṃ dāsaṃ dāsiṃ vā,_  
_ānayissāmi bhotiyā;_  
_Ahaṃ bhotiṃ upaṭṭhissaṃ,_  
_mā bhoti kupitā ahu”._  

</Paragraph>

</Division>
<Division number="1935" book="ja2" bookNo="23" page="335">

<Paragraph number="3285" type="verses" book="ja2">
_“Ehi te ahamakkhissaṃ,_  
_yathā me vacanaṃ sutaṃ;_  
_Esa vessantaro rājā,_  
_vaṅke vasati pabbate._  

</Paragraph>

</Division>
<Division number="1936" book="ja2" bookNo="23" page="335">

<Paragraph number="3286" type="verses" book="ja2">
_Taṃ tvaṃ gantvāna yācassu,_  
_dāsaṃ dāsiñca brāhmaṇa;_  
_So te dassati yācito,_  
_dāsaṃ dāsiñca khattiyo”._  

</Paragraph>

</Division>
<Division number="1937" book="ja2" bookNo="23" page="335">

<Paragraph number="3287" type="verses" book="ja2">
_“Jiṇṇohamasmi dubbalo,_  
_dīgho caddhā suduggamo;_  
_Mā bhoti paṭidevesi,_  
_mā ca tvaṃ vimanā ahu;_  
_Ahaṃ bhotiṃ upaṭṭhissaṃ,_  
_mā bhoti kupitā ahu”._  

</Paragraph>

</Division>
<Division number="1938" book="ja2" bookNo="23" page="335">

<Paragraph number="3288" type="verses" book="ja2">
_“Yathā agantvā saṅgāmaṃ,_  
_ayuddhova parājito;_  
_Evameva tuvaṃ brahme,_  
_agantvāva parājito._  

</Paragraph>

</Division>
<Division number="1939" book="ja2" bookNo="23" page="335">

<Paragraph number="3289" type="verses" book="ja2">
_Sace me dāsaṃ dāsiṃ vā,_  
_nānayissasi brāhmaṇa;_  
_Evaṃ brāhmaṇa jānāhi,_  
_na te vacchāmahaṃ ghare;_  
_Amanāpaṃ te karissāmi,_  
_taṃ te dukkhaṃ bhavissati._  

</Paragraph>

</Division>
<Division number="1940" book="ja2" bookNo="23" page="335">

<Paragraph number="3290" type="verses" book="ja2">
_Nakkhatte utupubbesu,_  
_yadā maṃ dakkhisilaṅkataṃ;_  
_Aññehi saddhiṃ ramamānaṃ,_  
_taṃ te dukkhaṃ bhavissati._  

</Paragraph>

</Division>
<Division number="1941" book="ja2" bookNo="23" page="336">

<Paragraph number="3291" type="verses" book="ja2">
_Adassanena mayhaṃ te,_  
_jiṇṇassa paridevato;_  
_Bhiyyo vaṅkā ca palitā,_  
_bahū hessanti brāhmaṇa”._  

</Paragraph>

</Division>
<Division number="1942" book="ja2" bookNo="23" page="336">

<Paragraph number="3292" type="verses" book="ja2">
_Tato so brāhmaṇo bhīto,_  
_brāhmaṇiyā vasānugo;_  
_Aṭṭito kāmarāgena,_  
_brāhmaṇiṃ etadabravi._  

</Paragraph>

</Division>
<Division number="1943" book="ja2" bookNo="23" page="336">

<Paragraph number="3293" type="verses" book="ja2">
_“Pātheyyaṃ me karohi tvaṃ,_  
_Saṅkulyā saguḷāni ca;_  
_Madhupiṇḍikā ca sukatāyo,_  
_Sattubhattañca brāhmaṇi._  

</Paragraph>

</Division>
<Division number="1944" book="ja2" bookNo="23" page="336">

<Paragraph number="3294" type="verses" book="ja2">
_Ānayissaṃ methunake,_  
_ubho dāsakumārake;_  
_Te taṃ paricarissanti,_  
_rattindivamatanditā”._  

</Paragraph>

</Division>
<Division number="1945" book="ja2" bookNo="23" page="336">

<Paragraph number="3295" type="verses" book="ja2">
_Idaṃ vatvā brahmabandhu,_  
_paṭimuñci upāhanā;_  
_Tato so mantayitvāna,_  
_bhariyaṃ katvā padakkhiṇaṃ._  

</Paragraph>

</Division>
<Division number="1946" book="ja2" bookNo="23" page="336">

<Paragraph number="3296" type="verses" book="ja2">
_Pakkāmi so ruṇṇamukho,_  
_brāhmaṇo sahitabbato;_  
_Sivīnaṃ nagaraṃ phītaṃ,_  
_dāsapariyesanaṃ caraṃ._  

</Paragraph>

</Division>
<Division number="1947" book="ja2" bookNo="23" page="336">

<Paragraph number="3297" type="verses" book="ja2">
_So tattha gantvā avaca,_  
_ye tatthāsuṃ samāgatā;_  
_“Kuhiṃ vessantaro rājā,_  
_kattha passemu khattiyaṃ”._  

</Paragraph>

</Division>
<Division number="1948" book="ja2" bookNo="23" page="336">

<Paragraph number="3298" type="verses" book="ja2">
_Te janā taṃ avaciṃsu,_  
_ye tatthāsuṃ samāgatā;_  
_“Tumhehi brahme pakato,_  
_atidānena khattiyo;_  
_Pabbājito sakā raṭṭhā,_  
_vaṅke vasati pabbate._  

</Paragraph>

</Division>
<Division number="1949" book="ja2" bookNo="23" page="336">

<Paragraph number="3299" type="verses" book="ja2">
_Tumhehi brahme pakato,_  
_atidānena khattiyo;_  
_Ādāya puttadārañca,_  
_vaṅke vasati pabbate”._  

</Paragraph>

</Division>
<Division number="1950" book="ja2" bookNo="23" page="336">

<Paragraph number="3300" type="verses" book="ja2">
_So codito brāhmaṇiyā,_  
_brāhmaṇo kāmagiddhimā;_  
_Aghaṃ taṃ paṭisevittha,_  
_vane vāḷamigākiṇṇe;_  
_Khaggadīpinisevite._  

</Paragraph>

</Division>
<Division number="1951" book="ja2" bookNo="23" page="336">

<Paragraph number="3301" type="verses" book="ja2">
_Ādāya beḷuvaṃ daṇḍaṃ,_  
_aggihuttaṃ kamaṇḍaluṃ;_  
_So pāvisi brahāraññaṃ,_  
_yattha assosi kāmadaṃ._  

</Paragraph>

</Division>
<Division number="1952" book="ja2" bookNo="23" page="336">

<Paragraph number="3302" type="verses" book="ja2">
_Taṃ paviṭṭhaṃ brahāraññaṃ,_  
_kokā naṃ parivārayuṃ;_  
_Vikkandi so vippanaṭṭho,_  
_dūre panthā apakkami._  

</Paragraph>

</Division>
<Division number="1953" book="ja2" bookNo="23" page="337">

<Paragraph number="3303" type="verses" book="ja2">
_Tato so brāhmaṇo gantvā,_  
_bhogaluddho asaññato;_  
_Vaṅkassorohaṇe naṭṭhe,_  
_imā gāthā abhāsatha._  

</Paragraph>

</Division>
<Division number="1954" book="ja2" bookNo="23" page="337">

<Paragraph number="3304" type="verses" book="ja2">
_“Ko rājaputtaṃ nisabhaṃ,_  
_jayantamaparājitaṃ;_  
_Bhaye khemassa dātāraṃ,_  
_ko me vessantaraṃ vidū._  

</Paragraph>

</Division>
<Division number="1955" book="ja2" bookNo="23" page="337">

<Paragraph number="3305" type="verses" book="ja2">
_Yo yācataṃ patiṭṭhāsi,_  
_bhūtānaṃ dharaṇīriva;_  
_Dharaṇūpamaṃ mahārājaṃ,_  
_ko me vessantaraṃ vidū._  

</Paragraph>

</Division>
<Division number="1956" book="ja2" bookNo="23" page="337">

<Paragraph number="3306" type="verses" book="ja2">
_Yo yācataṃ gatī āsi,_  
_savantīnaṃva sāgaro;_  
_Sāgarūpamaṃ mahārājaṃ,_  
_ko me vessantaraṃ vidū._  

</Paragraph>

</Division>
<Division number="1957" book="ja2" bookNo="23" page="337">

<Paragraph number="3307" type="verses" book="ja2">
_Kalyāṇatitthaṃ sucimaṃ,_  
_sītūdakaṃ manoramaṃ;_  
_Puṇḍarīkehi sañchannaṃ,_  
_yuttaṃ kiñjakkhareṇunā;_  
_Rahadūpamaṃ mahārājaṃ,_  
_ko me vessantaraṃ vidū._  

</Paragraph>

</Division>
<Division number="1958" book="ja2" bookNo="23" page="337">

<Paragraph number="3308" type="verses" book="ja2">
_Assatthaṃva pathe jātaṃ,_  
_sītacchāyaṃ manoramaṃ;_  
_Santānaṃ visametāraṃ,_  
_kilantānaṃ paṭiggahaṃ;_  
_Tathūpamaṃ mahārājaṃ,_  
_ko me vessantaraṃ vidū._  

</Paragraph>

</Division>
<Division number="1959" book="ja2" bookNo="23" page="337">

<Paragraph number="3309" type="verses" book="ja2">
_Nigrodhaṃva pathe jātaṃ,_  
_sītacchāyaṃ manoramaṃ;_  
_Santānaṃ visametāraṃ,_  
_kilantānaṃ paṭiggahaṃ;_  
_Tathūpamaṃ mahārājaṃ,_  
_ko me vessantaraṃ vidū._  

</Paragraph>

</Division>
<Division number="1960" book="ja2" bookNo="23" page="337">

<Paragraph number="3310" type="verses" book="ja2">
_Ambaṃ iva pathe jātaṃ,_  
_sītacchāyaṃ manoramaṃ;_  
_Santānaṃ visametāraṃ,_  
_kilantānaṃ paṭiggahaṃ;_  
_Tathūpamaṃ mahārājaṃ,_  
_ko me vessantaraṃ vidū._  

</Paragraph>

</Division>
<Division number="1961" book="ja2" bookNo="23" page="337">

<Paragraph number="3311" type="verses" book="ja2">
_Sālaṃ iva pathe jātaṃ,_  
_sītacchāyaṃ manoramaṃ;_  
_Santānaṃ visametāraṃ,_  
_kilantānaṃ paṭiggahaṃ;_  
_Tathūpamaṃ mahārājaṃ,_  
_ko me vessantaraṃ vidū._  

</Paragraph>

</Division>
<Division number="1962" book="ja2" bookNo="23" page="337">

<Paragraph number="3312" type="verses" book="ja2">
_Dumaṃ iva pathe jātaṃ,_  
_sītacchāyaṃ manoramaṃ;_  
_Santānaṃ visametāraṃ,_  
_kilantānaṃ paṭiggahaṃ;_  
_Tathūpamaṃ mahārājaṃ,_  
_ko me vessantaraṃ vidū._  

</Paragraph>

</Division>
<Division number="1963" book="ja2" bookNo="23" page="338">

<Paragraph number="3313" type="verses" book="ja2">
_Evañca me vilapato,_  
_paviṭṭhassa brahāvane;_  
_Ahaṃ jānanti yo vajjā,_  
_nandiṃ so janaye mama._  

</Paragraph>

</Division>
<Division number="1964" book="ja2" bookNo="23" page="338">

<Paragraph number="3314" type="verses" book="ja2">
_Evañca me vilapato,_  
_paviṭṭhassa brahāvane;_  
_Ahaṃ jānanti yo vajjā,_  
_tāya so ekavācāya;_  
_Pasave puññaṃ anappakaṃ”._  

</Paragraph>

</Division>
<Division number="1965" book="ja2" bookNo="23" page="338">

<Paragraph number="3315" type="verses" book="ja2">
_Tassa ceto paṭissosi,_  
_araññe luddako caraṃ;_  
_“Tumhehi brahme pakato,_  
_atidānena khattiyo;_  
_Pabbājito sakā raṭṭhā,_  
_vaṅke vasati pabbate._  

</Paragraph>

</Division>
<Division number="1966" book="ja2" bookNo="23" page="338">

<Paragraph number="3316" type="verses" book="ja2">
_Tumhehi brahme pakato,_  
_atidānena khattiyo;_  
_Ādāya puttadārañca,_  
_vaṅke vasati pabbate._  

</Paragraph>

</Division>
<Division number="1967" book="ja2" bookNo="23" page="338">

<Paragraph number="3317" type="verses" book="ja2">
_Akiccakārī dummedho,_  
_raṭṭhā pavanamāgato;_  
_Rājaputtaṃ gavesanto,_  
_bako macchamivodake._  

</Paragraph>

</Division>
<Division number="1968" book="ja2" bookNo="23" page="338">

<Paragraph number="3318" type="verses" book="ja2">
_Tassa tyāhaṃ na dassāmi,_  
_jīvitaṃ idha brāhmaṇa;_  
_Ayañhi te mayā nunno,_  
_saro pissati lohitaṃ._  

</Paragraph>

</Division>
<Division number="1969" book="ja2" bookNo="23" page="338">

<Paragraph number="3319" type="verses" book="ja2">
_Siro te vajjhayitvāna,_  
_hadayaṃ chetvā sabandhanaṃ;_  
_Panthasakuṇaṃ yajissāmi,_  
_tuyhaṃ maṃsena brāhmaṇa._  

</Paragraph>

</Division>
<Division number="1970" book="ja2" bookNo="23" page="338">

<Paragraph number="3320" type="verses" book="ja2">
_Tuyhaṃ maṃsena medena,_  
_matthakena ca brāhmaṇa;_  
_Āhutiṃ paggahessāmi,_  
_chetvāna hadayaṃ tava._  

</Paragraph>

</Division>
<Division number="1971" book="ja2" bookNo="23" page="338">

<Paragraph number="3321" type="verses" book="ja2">
_Taṃ me suyiṭṭhaṃ suhutaṃ,_  
_tuyhaṃ maṃsena brāhmaṇa;_  
_Na ca tvaṃ rājaputtassa,_  
_bhariyaṃ putte ca nessasi”._  

</Paragraph>

</Division>
<Division number="1972" book="ja2" bookNo="23" page="338">

<Paragraph number="3322" type="verses" book="ja2">
_“Avajjho brāhmaṇo dūto,_  
_cetaputta suṇohi me;_  
_Tasmā hi dūtaṃ na hanti,_  
_esa dhammo sanantano._  

</Paragraph>

</Division>
<Division number="1973" book="ja2" bookNo="23" page="338">

<Paragraph number="3323" type="verses" book="ja2">
_Nijjhattā sivayo sabbe,_  
_pitā naṃ daṭṭhumicchati;_  
_Mātā ca dubbalā tassa,_  
_acirā cakkhūni jīyare._  

</Paragraph>

</Division>
<Division number="1974" book="ja2" bookNo="23" page="338">

<Paragraph number="3324" type="verses" book="ja2">
_Tesāhaṃ pahito dūto,_  
_cetaputta suṇohi me;_  
_Rājaputtaṃ nayissāmi,_  
_yadi jānāsi saṃsa me”._  

</Paragraph>

</Division>
<Division number="1975" book="ja2" bookNo="23" page="339">

<Paragraph number="3325" type="verses" book="ja2">
_“Piyassa me piyo dūto,_  
_puṇṇapattaṃ dadāmi te;_  
_Imañca madhuno tumbaṃ,_  
_migasatthiñca brāhmaṇa;_  
_Tañca te desamakkhissaṃ,_  
_yattha sammati kāmado”._  


</Paragraph>
</Division>

<Paragraph number="3326" type="center" book="ja2">
Jūjakapabbaṃ nāma.
</Paragraph>