---
title: "22.1.10.9 Maddīpabba"
tableOfContents: false
sidebar:
  order: 11
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="2182" book="ja2">

<Paragraph number="3536" type="verses" book="ja2">
_Tesaṃ lālappitaṃ sutvā,_  
_tayo vāḷā vane migā;_  
_Sīho byaggho ca dīpi ca,_  
_idaṃ vacanamabravuṃ._  

</Paragraph>

</Division>
<Division number="2183" book="ja2">

<Paragraph number="3537" type="verses" book="ja2">
_“Mā heva no rājaputtī,_  
_sāyaṃ uñchāto āgamā;_  
_Mā hevamhāka nibbhoge,_  
_heṭhayittha vane migā._  

</Paragraph>

</Division>
<Division number="2184" book="ja2">

<Paragraph number="3538" type="verses" book="ja2">
_Sīho ce naṃ viheṭheyya,_  
_byaggho dīpi ca lakkhaṇaṃ;_  
_Neva jālīkumārassa,_  
_kuto kaṇhājinā siyā;_  
_Ubhayeneva jīyetha,_  
_patiṃ putte ca lakkhaṇā”._  

</Paragraph>

</Division>
<Division number="2185" book="ja2">

<Paragraph number="3539" type="verses" book="ja2">
_“Khaṇittikaṃ me patitaṃ,_  
_dakkhiṇakkhi ca phandati;_  
_Aphalā phalino rukkhā,_  
_sabbā muyhanti me disā”._  

</Paragraph>

</Division>
<Division number="2186" book="ja2">

<Paragraph number="3540" type="verses" book="ja2">
_Tassā sāyanhakālasmiṃ,_  
_assamāgamanaṃ pati;_  
_Atthaṅgatamhi sūriye,_  
_vāḷā panthe upaṭṭhahuṃ._  

</Paragraph>

</Division>
<Division number="2187" book="ja2">

<Paragraph number="3541" type="verses" book="ja2">
_“Nīce colambate sūriyo,_  
_dūre ca vata assamo;_  
_Yañca nesaṃ ito hassaṃ,_  
_taṃ te bhuñjeyyu bhojanaṃ._  

</Paragraph>

</Division>
<Division number="2188" book="ja2">

<Paragraph number="3542" type="verses" book="ja2">
_So nūna khattiyo eko,_  
_paṇṇasālāya acchati;_  
_Tosento dārake chāte,_  
_mamaṃ disvā anāyatiṃ._  

</Paragraph>

</Division>
<Division number="2189" book="ja2">

<Paragraph number="3543" type="verses" book="ja2">
_Te nūna puttakā mayhaṃ,_  
_kapaṇāya varākiyā;_  
_Sāyaṃ saṃvesanākāle,_  
_khīrapītāva acchare._  

</Paragraph>

</Division>
<Division number="2190" book="ja2">

<Paragraph number="3544" type="verses" book="ja2">
_Te nūna puttakā mayhaṃ,_  
_kapaṇāya varākiyā;_  
_Sāyaṃ saṃvesanākāle,_  
_vāripītāva acchare._  

</Paragraph>

</Division>
<Division number="2191" book="ja2">

<Paragraph number="3545" type="verses" book="ja2">
_Te nūna puttakā mayhaṃ,_  
_kapaṇāya varākiyā;_  
_Paccuggatā maṃ tiṭṭhanti,_  
_vacchā bālāva mātaraṃ._  

</Paragraph>

</Division>
<Division number="2192" book="ja2">

<Paragraph number="3546" type="verses" book="ja2">
_Te nūna puttakā mayhaṃ,_  
_kapaṇāya varākiyā;_  
_Paccuggatā maṃ tiṭṭhanti,_  
_haṃsāvuparipallale._  

</Paragraph>

</Division>
<Division number="2193" book="ja2">

<Paragraph number="3547" type="verses" book="ja2">
_Te nūna puttakā mayhaṃ,_  
_kapaṇāya varākiyā;_  
_Paccuggatā maṃ tiṭṭhanti,_  
_assamassāvidūrato._  

</Paragraph>

</Division>
<Division number="2194" book="ja2">

<Paragraph number="3548" type="verses" book="ja2">
_Ekāyano ekapatho,_  
_sarā sobbhā ca passato;_  
_Aññaṃ maggaṃ na passāmi,_  
_yena gaccheyya assamaṃ._  

</Paragraph>

</Division>
<Division number="2195" book="ja2">

<Paragraph number="3549" type="verses" book="ja2">
_Migā namatthu rājāno,_  
_kānanasmiṃ mahabbalā;_  
_Dhammena bhātaro hotha,_  
_maggaṃ me detha yācitā._  

</Paragraph>

</Division>
<Division number="2196" book="ja2">

<Paragraph number="3550" type="verses" book="ja2">
_Avaruddhassāhaṃ bhariyā,_  
_rājaputtassa sirīmato;_  
_Tañcāhaṃ nātimaññāmi,_  
_rāmaṃ sītāvanubbatā._  

</Paragraph>

</Division>
<Division number="2197" book="ja2">

<Paragraph number="3551" type="verses" book="ja2">
_Tumhe ca putte passatha,_  
_sāyaṃ saṃvesanaṃ pati;_  
_Ahañca putte passeyyaṃ,_  
_jāliṃ kaṇhājinaṃ cubho._  

</Paragraph>

</Division>
<Division number="2198" book="ja2">

<Paragraph number="3552" type="verses" book="ja2">
_Bahuñcidaṃ mūlaphalaṃ,_  
_bhakkho cāyaṃ anappako;_  
_Tato upaḍḍhaṃ dassāmi,_  
_maggaṃ me detha yācitā._  

</Paragraph>

</Division>
<Division number="2199" book="ja2">

<Paragraph number="3553" type="verses" book="ja2">
_Rājaputtī ca no mātā,_  
_rājaputto ca no pitā;_  
_Dhammena bhātaro hotha,_  
_maggaṃ me detha yācitā”._  

</Paragraph>

</Division>
<Division number="2200" book="ja2">

<Paragraph number="3554" type="verses" book="ja2">
_Tassā lālappamānāya,_  
_bahuṃ kāruññasañhitaṃ;_  
_Sutvā nelapatiṃ vācaṃ,_  
_vāḷā panthā apakkamuṃ._  

</Paragraph>

</Division>
<Division number="2201" book="ja2">

<Paragraph number="3555" type="verses" book="ja2">
_“Imamhi naṃ padesamhi,_  
_puttakā paṃsukuṇṭhitā;_  
_Paccuggatā maṃ tiṭṭhanti,_  
_vacchā bālāva mātaraṃ._  

</Paragraph>

</Division>
<Division number="2202" book="ja2">

<Paragraph number="3556" type="verses" book="ja2">
_Imamhi naṃ padesamhi,_  
_puttakā paṃsukuṇṭhitā;_  
_Paccuggatā maṃ tiṭṭhanti,_  
_haṃsāvuparipallale._  

</Paragraph>

</Division>
<Division number="2203" book="ja2">

<Paragraph number="3557" type="verses" book="ja2">
_Imamhi naṃ padesamhi,_  
_puttakā paṃsukuṇṭhitā;_  
_Paccuggatā maṃ tiṭṭhanti,_  
_assamassāvidūrato._  

</Paragraph>

</Division>
<Division number="2204" book="ja2">

<Paragraph number="3558" type="verses" book="ja2">
_Dve migā viya ukkaṇṇā,_  
_samantā mabhidhāvino;_  
_Ānandino pamuditā,_  
_vaggamānāva kampare;_  
_Tyajja putte na passāmi,_  
_jāliṃ kaṇhājinaṃ cubho._  

</Paragraph>

</Division>
<Division number="2205" book="ja2">

<Paragraph number="3559" type="verses" book="ja2">
_Chakalīva migī chāpaṃ,_  
_pakkhī muttāva pañjarā;_  
_Ohāya putte nikkhamiṃ,_  
_sīhīvāmisagiddhinī;_  
_Tyajja putte na passāmi,_  
_jāliṃ kaṇhājinaṃ cubho._  

</Paragraph>

</Division>
<Division number="2206" book="ja2">

<Paragraph number="3560" type="verses" book="ja2">
_Idaṃ nesaṃ padakkantaṃ,_  
_nāgānamiva pabbate;_  
_Citakā parikiṇṇāyo,_  
_assamassāvidūrato;_  
_Tyajja putte na passāmi,_  
_jāliṃ kaṇhājinaṃ cubho._  

</Paragraph>

</Division>
<Division number="2207" book="ja2">

<Paragraph number="3561" type="verses" book="ja2">
_Vālikāyapi okiṇṇā,_  
_puttakā paṃsukuṇṭhitā;_  
_Samantā mabhidhāvanti,_  
_te na passāmi dārake._  

</Paragraph>

</Division>
<Division number="2208" book="ja2">

<Paragraph number="3562" type="verses" book="ja2">
_Ye maṃ pure paccuṭṭhenti,_  
_araññā dūramāyatiṃ;_  
_Tyajja putte na passāmi,_  
_jāliṃ kaṇhājinaṃ cubho._  

</Paragraph>

</Division>
<Division number="2209" book="ja2">

<Paragraph number="3563" type="verses" book="ja2">
_Chakaliṃva migiṃ chāpā,_  
_paccuggantuna mātaraṃ;_  
_Dūre maṃ pavilokenti,_  
_te na passāmi dārake._  

</Paragraph>

</Division>
<Division number="2210" book="ja2">

<Paragraph number="3564" type="verses" book="ja2">
_Idaṃ nesaṃ kīḷanakaṃ,_  
_patitaṃ paṇḍubeḷuvaṃ;_  
_Tyajja putte na passāmi,_  
_jāliṃ kaṇhājinaṃ cubho._  

</Paragraph>

</Division>
<Division number="2211" book="ja2">

<Paragraph number="3565" type="verses" book="ja2">
_Thanā ca mayhime pūrā,_  
_uro ca sampadālati;_  
_Tyajja putte na passāmi,_  
_jāliṃ kaṇhājinaṃ cubho._  

</Paragraph>

</Division>
<Division number="2212" book="ja2">

<Paragraph number="3566" type="verses" book="ja2">
_Ucchaṅgeko vicināti,_  
_thanamekāvalambati;_  
_Tyajja putte na passāmi,_  
_jāliṃ kaṇhājinaṃ cubho._  

</Paragraph>

</Division>
<Division number="2213" book="ja2">

<Paragraph number="3567" type="verses" book="ja2">
_Yassu sāyanhasamayaṃ,_  
_puttakā paṃsukuṇṭhitā;_  
_Ucchaṅge me vivattanti,_  
_te na passāmi dārake._  

</Paragraph>

</Division>
<Division number="2214" book="ja2">

<Paragraph number="3568" type="verses" book="ja2">
_Ayaṃ so assamo pubbe,_  
_samajjo paṭibhāti maṃ;_  
_Tyajja putte apassantyā,_  
_bhamate viya assamo._  

</Paragraph>

</Division>
<Division number="2215" book="ja2">

<Paragraph number="3569" type="verses" book="ja2">
_Kimidaṃ appasaddova,_  
_assamo paṭibhāti maṃ;_  
_Kākolāpi na vassanti,_  
_matā me nūna dārakā._  

</Paragraph>

</Division>
<Division number="2216" book="ja2">

<Paragraph number="3570" type="verses" book="ja2">
_Kimidaṃ appasaddova,_  
_assamo paṭibhāti maṃ;_  
_Sakuṇāpi na vassanti,_  
_matā me nūna dārakā._  

</Paragraph>

</Division>
<Division number="2217" book="ja2">

<Paragraph number="3571" type="verses" book="ja2">
_Kimidaṃ tuṇhibhūtosi,_  
_api ratteva me mano;_  
_Kākolāpi na vassanti,_  
_matā me nūna dārakā._  

</Paragraph>

</Division>
<Division number="2218" book="ja2">

<Paragraph number="3572" type="verses" book="ja2">
_Kimidaṃ tuṇhibhūtosi,_  
_api ratteva me mano;_  
_Sakuṇāpi na vassanti,_  
_matā me nūna dārakā._  

</Paragraph>

</Division>
<Division number="2219" book="ja2">

<Paragraph number="3573" type="verses" book="ja2">
_Kacci nu me ayyaputta,_  
_migā khādiṃsu dārake;_  
_Araññe iriṇe vivane,_  
_kena nītā me dārakā._  

</Paragraph>

</Division>
<Division number="2220" book="ja2">

<Paragraph number="3574" type="verses" book="ja2">
_Adu te pahitā dūtā,_  
_adu suttā piyaṃvadā;_  
_Adu bahi no nikkhantā,_  
_khiḍḍāsu pasutā nu te._  

</Paragraph>

</Division>
<Division number="2221" book="ja2">

<Paragraph number="3575" type="verses" book="ja2">
_Nevāsaṃ kesā dissanti,_  
_hatthapādā ca jālino;_  
_Sakuṇānañca opāto,_  
_kena nītā me dārakā._  

</Paragraph>

</Division>
<Division number="2222" book="ja2">

<Paragraph number="3576" type="verses" book="ja2">
_Idaṃ tato dukkhataraṃ,_  
_sallaviddho yathā vaṇo;_  
_Tyajja putte na passāmi,_  
_jāliṃ kaṇhājinaṃ cubho._  

</Paragraph>

</Division>
<Division number="2223" book="ja2">

<Paragraph number="3577" type="verses" book="ja2">
_Idampi dutiyaṃ sallaṃ,_  
_kampeti hadayaṃ mama;_  
_Yañca putte na passāmi,_  
_tvañca maṃ nābhibhāsasi._  

</Paragraph>

</Division>
<Division number="2224" book="ja2">

<Paragraph number="3578" type="verses" book="ja2">
_Ajjeva me imaṃ rattiṃ,_  
_rājaputta na saṃsasi;_  
_Maññe okkantasantaṃ maṃ,_  
_pāto dakkhisi no mataṃ”._  

</Paragraph>

</Division>
<Division number="2225" book="ja2">

<Paragraph number="3579" type="verses" book="ja2">
_“Nūna maddī varārohā,_  
_rājaputtī yasassinī;_  
_Pāto gatāsi uñchāya,_  
_kimidaṃ sāyamāgatā”._  

</Paragraph>

</Division>
<Division number="2226" book="ja2">

<Paragraph number="3580" type="verses" book="ja2">
_“Nanu tvaṃ saddamassosi,_  
_ye saraṃ pātumāgatā;_  
_Sīhassapi nadantassa,_  
_byagghassa ca nikujjitaṃ._  

</Paragraph>

</Division>
<Division number="2227" book="ja2">

<Paragraph number="3581" type="verses" book="ja2">
_Ahu pubbanimittaṃ me,_  
_vicarantyā brahāvane;_  
_Khaṇitto me hatthā patito,_  
_uggīvañcāpi aṃsato._  

</Paragraph>

</Division>
<Division number="2228" book="ja2">

<Paragraph number="3582" type="verses" book="ja2">
_Tadāhaṃ byathitā bhītā,_  
_puthu katvāna pañjaliṃ;_  
_Sabbadisā namassissaṃ,_  
_api sotthi ito siyā._  

</Paragraph>

</Division>
<Division number="2229" book="ja2">

<Paragraph number="3583" type="verses" book="ja2">
_Mā heva no rājaputto,_  
_hato sīhena dīpinā;_  
_Dārakā vā parāmaṭṭhā,_  
_acchakokataracchihi._  

</Paragraph>

</Division>
<Division number="2230" book="ja2">

<Paragraph number="3584" type="verses" book="ja2">
_Sīho byaggho ca dīpi ca,_  
_tayo vāḷā vane migā;_  
_Te maṃ pariyāvaruṃ maggaṃ,_  
_tena sāyamhi āgatā._  

</Paragraph>

</Division>
<Division number="2231" book="ja2">

<Paragraph number="3585" type="verses" book="ja2">
_Ahaṃ patiñca putte ca,_  
_āceramiva māṇavo;_  
_Anuṭṭhitā divārattiṃ,_  
_jaṭinī brahmacārinī._  

</Paragraph>

</Division>
<Division number="2232" book="ja2">

<Paragraph number="3586" type="verses" book="ja2">
_Ajināni paridahitvā,_  
_vanamūlaphalahāriyā;_  
_Vicarāmi divārattiṃ,_  
_tumhaṃ kāmā hi puttakā._  

</Paragraph>

</Division>
<Division number="2233" book="ja2">

<Paragraph number="3587" type="verses" book="ja2">
_Ahaṃ suvaṇṇahaliddiṃ,_  
_ābhataṃ paṇḍubeḷuvaṃ;_  
_Rukkhapakkāni cāhāsiṃ,_  
_ime vo putta kīḷanā._  

</Paragraph>

</Division>
<Division number="2234" book="ja2">

<Paragraph number="3588" type="verses" book="ja2">
_Imaṃ mūlāḷivattakaṃ,_  
_sālukaṃ ciñcabhedakaṃ;_  
_Bhuñja khuddehi saṃyuttaṃ,_  
_saha puttehi khattiya._  

</Paragraph>

</Division>
<Division number="2235" book="ja2">

<Paragraph number="3589" type="verses" book="ja2">
_Padumaṃ jālino dehi,_  
_kumudañca kumāriyā;_  
_Māline passa naccante,_  
_sivi puttāni avhaya._  

</Paragraph>

</Division>
<Division number="2236" book="ja2">

<Paragraph number="3590" type="verses" book="ja2">
_Tato kaṇhājināyapi,_  
_nisāmehi rathesabha;_  
_Mañjussarāya vagguyā,_  
_assamaṃ upayantiyā._  

</Paragraph>

</Division>
<Division number="2237" book="ja2">

<Paragraph number="3591" type="verses" book="ja2">
_Samānasukhadukkhamhā,_  
_raṭṭhā pabbājitā ubho;_  
_Api sivi putte passesi,_  
_jāliṃ kaṇhājinaṃ cubho._  

</Paragraph>

</Division>
<Division number="2238" book="ja2">

<Paragraph number="3592" type="verses" book="ja2">
_Samaṇe brāhmaṇe nūna,_  
_brahmacariyaparāyaṇe;_  
_Ahaṃ loke abhissapiṃ,_  
_sīlavante bahussute;_  
_Tyajja putte na passāmi,_  
_jāliṃ kaṇhājinaṃ cubho._  

</Paragraph>

</Division>
<Division number="2239" book="ja2">

<Paragraph number="3593" type="verses" book="ja2">
_Ime te jambukā rukkhā,_  
_vedisā sinduvārakā;_  
_Vividhāni rukkhajātāni,_  
_te kumārā na dissare._  

</Paragraph>

</Division>
<Division number="2240" book="ja2">

<Paragraph number="3594" type="verses" book="ja2">
_Assatthā panasā ceme,_  
_nigrodhā ca kapitthanā;_  
_Vividhāni phalajātāni,_  
_te kumārā na dissare._  

</Paragraph>

</Division>
<Division number="2241" book="ja2">

<Paragraph number="3595" type="verses" book="ja2">
_Ime tiṭṭhanti ārāmā,_  
_ayaṃ sītūdakā nadī;_  
_Yatthassu pubbe kīḷiṃsu,_  
_te kumārā na dissare._  

</Paragraph>

</Division>
<Division number="2242" book="ja2">

<Paragraph number="3596" type="verses" book="ja2">
_Vividhāni pupphajātāni,_  
_asmiṃ uparipabbate;_  
_Yānassu pubbe dhāriṃsu,_  
_te kumārā na dissare._  

</Paragraph>

</Division>
<Division number="2243" book="ja2">

<Paragraph number="3597" type="verses" book="ja2">
_Vividhāni phalajātāni,_  
_asmiṃ uparipabbate;_  
_Yānassu pubbe bhuñjiṃsu,_  
_te kumārā na dissare._  

</Paragraph>

</Division>
<Division number="2244" book="ja2">

<Paragraph number="3598" type="verses" book="ja2">
_Ime te hatthikā assā,_  
_balībaddā ca te ime;_  
_Yehissu pubbe kīḷiṃsu,_  
_te kumārā na dissare._  

</Paragraph>

</Division>
<Division number="2245" book="ja2">

<Paragraph number="3599" type="verses" book="ja2">
_Ime sāmā sasolūkā,_  
_bahukā kadalīmigā;_  
_Yehissu pubbe kīḷiṃsu,_  
_te kumārā na dissare._  

</Paragraph>

</Division>
<Division number="2246" book="ja2">

<Paragraph number="3600" type="verses" book="ja2">
_Ime haṃsā ca koñcā ca,_  
_mayūrā citrapekhuṇā;_  
_Yehissu pubbe kīḷiṃsu,_  
_te kumārā na dissare._  

</Paragraph>

</Division>
<Division number="2247" book="ja2">

<Paragraph number="3601" type="verses" book="ja2">
_Imā tā vanagumbāyo,_  
_pupphitā sabbakālikā;_  
_Yatthassu pubbe kīḷiṃsu,_  
_te kumārā na dissare._  

</Paragraph>

</Division>
<Division number="2248" book="ja2">

<Paragraph number="3602" type="verses" book="ja2">
_Imā tā pokkharaṇī rammā,_  
_cakkavākūpakūjitā;_  
_Mandālakehi sañchannā,_  
_padumuppalakehi ca;_  
_Yatthassu pubbe kīḷiṃsu,_  
_te kumārā na dissare._  

</Paragraph>

</Division>
<Division number="2249" book="ja2">

<Paragraph number="3603" type="verses" book="ja2">
_Na te kaṭṭhāni bhinnāni,_  
_na te udakamāhaṭaṃ;_  
_Aggipi te na hāpito,_  
_kiṃ nu mandova jhāyasi._  

</Paragraph>

</Division>
<Division number="2250" book="ja2">

<Paragraph number="3604" type="verses" book="ja2">
_Piyo piyena saṅgamma,_  
_samo me byapahaññati;_  
_Tyajja putte na passāmi,_  
_jāliṃ kaṇhājinaṃ cubho._  

</Paragraph>

</Division>
<Division number="2251" book="ja2">

<Paragraph number="3605" type="verses" book="ja2">
_Na kho no deva passāmi,_  
_yena te nīhatā matā;_  
_Kākolāpi na vassanti,_  
_matā me nūna dārakā._  

</Paragraph>

</Division>
<Division number="2252" book="ja2">

<Paragraph number="3606" type="verses" book="ja2">
_Na kho no deva passāmi,_  
_yena te nīhatā matā;_  
_Sakuṇāpi na vassanti,_  
_matā me nūna dārakā”._  

</Paragraph>

</Division>
<Division number="2253" book="ja2">

<Paragraph number="3607" type="verses" book="ja2">
_Sā tattha paridevitvā,_  
_pabbatāni vanāni ca;_  
_Punadevassamaṃ gantvā,_  
_rodi sāmikasantike._  

</Paragraph>

</Division>
<Division number="2254" book="ja2">

<Paragraph number="3608" type="verses" book="ja2">
_“Na kho no deva passāmi,_  
_yena te nīhatā matā;_  
_Kākolāpi na vassanti,_  
_matā me nūna dārakā._  

</Paragraph>

</Division>
<Division number="2255" book="ja2">

<Paragraph number="3609" type="verses" book="ja2">
_Na kho no deva passāmi,_  
_yena te nīhatā matā;_  
_Sakuṇāpi na vassanti,_  
_matā me nūna dārakā._  

</Paragraph>

</Division>
<Division number="2256" book="ja2">

<Paragraph number="3610" type="verses" book="ja2">
_Na kho no deva passāmi,_  
_yena te nīhatā matā;_  
_Vicarantī rukkhamūlesu,_  
_pabbatesu guhāsu ca”._  

</Paragraph>

</Division>
<Division number="2257" book="ja2">

<Paragraph number="3611" type="verses" book="ja2">
_Iti maddī varārohā,_  
_rājaputtī yasassinī;_  
_Bāhā paggayha kanditvā,_  
_tattheva patitā chamā._  

</Paragraph>

</Division>
<Division number="2258" book="ja2">

<Paragraph number="3612" type="verses" book="ja2">
_Tamajjhapattaṃ rājaputtiṃ,_  
_udakenābhisiñcatha;_  
_Assatthaṃ naṃ viditvāna,_  
_atha naṃ etadabravi._  

</Paragraph>

</Division>
<Division number="2259" book="ja2">

<Paragraph number="3613" type="verses" book="ja2">
_“Ādiyeneva te maddi,_  
_dukkhaṃ nakkhātumicchisaṃ;_  
_Daliddo yācako vuḍḍho,_  
_brāhmaṇo gharamāgato._  

</Paragraph>

</Division>
<Division number="2260" book="ja2">

<Paragraph number="3614" type="verses" book="ja2">
_Tassa dinnā mayā puttā,_  
_maddi mā bhāyi assasa;_  
_Maṃ passa maddi mā putte,_  
_mā bāḷhaṃ paridevasi;_  
_Lacchāma putte jīvantā,_  
_arogā ca bhavāmase._  

</Paragraph>

</Division>
<Division number="2261" book="ja2">

<Paragraph number="3615" type="verses" book="ja2">
_Putte pasuñca dhaññañca,_  
_yañca aññaṃ ghare dhanaṃ;_  
_Dajjā sappuriso dānaṃ,_  
_disvā yācakamāgataṃ;_  
_Anumodāhi me maddi,_  
_puttake dānamuttamaṃ”._  

</Paragraph>

</Division>
<Division number="2262" book="ja2">

<Paragraph number="3616" type="verses" book="ja2">
_“Anumodāmi te deva,_  
_puttake dānamuttamaṃ;_  
_Datvā cittaṃ pasādehi,_  
_bhiyyo dānaṃ dado bhava._  

</Paragraph>

</Division>
<Division number="2263" book="ja2">

<Paragraph number="3617" type="verses" book="ja2">
_Yo tvaṃ maccherabhūtesu,_  
_manussesu janādhipa;_  
_Brāhmaṇassa adā dānaṃ,_  
_sivīnaṃ raṭṭhavaḍḍhano”._  

</Paragraph>

</Division>
<Division number="2264" book="ja2">

<Paragraph number="3618" type="verses" book="ja2">
_Ninnāditā te pathavī,_  
_saddo te tidivaṅgato;_  
_Samantā vijjutā āguṃ,_  
_girīnaṃva patissutā._  

</Paragraph>

</Division>
<Division number="2265" book="ja2">

<Paragraph number="3619" type="verses" book="ja2">
_Tassa te anumodanti,_  
_ubho nāradapabbatā;_  
_Indo ca brahmā pajāpati,_  
_somo yamo vessavaṇo;_  
_Sabbe devānumodanti,_  
_tāvatiṃsā saindakā._  

</Paragraph>

</Division>
<Division number="2266" book="ja2">

<Paragraph number="3620" type="verses" book="ja2">
_Iti maddī varārohā,_  
_rājaputtī yasassinī;_  
_Vessantarassa anumodi,_  
_puttake dānamuttamaṃ._  


</Paragraph>
</Division>

<Paragraph number="3621" type="center" book="ja2">
Maddīpabbaṃ nāma.
</Paragraph>