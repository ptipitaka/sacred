---
title: "22.1.10.7 Mahāvanavaṇṇanā"
tableOfContents: false
sidebar:
  order: 9
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="2007" book="ja2" bookNo="23" page="342">

<Paragraph number="3359" type="verses" book="ja2">
_Gacchanto so bhāradvājo,_  
_addassa accutaṃ isiṃ;_  
_Disvāna taṃ bhāradvājo,_  
_sammodi isinā saha._  

</Paragraph>

</Division>
<Division number="2008" book="ja2" bookNo="23" page="342">

<Paragraph number="3360" type="verses" book="ja2">
_“Kacci nu bhoto kusalaṃ,_  
_kacci bhoto anāmayaṃ;_  
_Kacci uñchena yāpesi,_  
_kacci mūlaphalā bahū._  

</Paragraph>

</Division>
<Division number="2009" book="ja2" bookNo="23" page="342">

<Paragraph number="3361" type="verses" book="ja2">
_Kacci ḍaṃsā makasā ca,_  
_appameva sarīsapā;_  
_Vane vāḷamigākiṇṇe,_  
_kacci hiṃsā na vijjati”._  

</Paragraph>

</Division>
<Division number="2010" book="ja2" bookNo="23" page="342">

<Paragraph number="3362" type="verses" book="ja2">
_“Kusalañceva me brahme,_  
_atho brahme anāmayaṃ;_  
_Atho uñchena yāpemi,_  
_atho mūlaphalā bahū._  

</Paragraph>

</Division>
<Division number="2011" book="ja2" bookNo="23" page="342">

<Paragraph number="3363" type="verses" book="ja2">
_Atho ḍaṃsā makasā ca,_  
_appameva sarīsapā;_  
_Vane vāḷamigākiṇṇe,_  
_hiṃsā mayhaṃ na vijjati._  

</Paragraph>

</Division>
<Division number="2012" book="ja2" bookNo="23" page="342">

<Paragraph number="3364" type="verses" book="ja2">
_Bahūni vassapūgāni,_  
_assame vasato mama;_  
_Nābhijānāmi uppannaṃ,_  
_ābādhaṃ amanoramaṃ._  

</Paragraph>

</Division>
<Division number="2013" book="ja2" bookNo="23" page="342">

<Paragraph number="3365" type="verses" book="ja2">
_Svāgataṃ te mahābrahme,_  
_atho te adurāgataṃ;_  
_Anto pavisa bhaddante,_  
_pāde pakkhālayassu te._  

</Paragraph>

</Division>
<Division number="2014" book="ja2" bookNo="23" page="342">

<Paragraph number="3366" type="verses" book="ja2">
_Tindukāni piyālāni,_  
_madhuke kāsumāriyo;_  
_Phalāni khuddakappāni,_  
_bhuñja brahme varaṃ varaṃ._  

</Paragraph>

</Division>
<Division number="2015" book="ja2" bookNo="23" page="342">

<Paragraph number="3367" type="verses" book="ja2">
_Idampi pānīyaṃ sītaṃ,_  
_ābhataṃ girigabbharā;_  
_Tato piva mahābrahme,_  
_sace tvaṃ abhikaṅkhasi”._  

</Paragraph>

</Division>
<Division number="2016" book="ja2" bookNo="23" page="342">

<Paragraph number="3368" type="verses" book="ja2">
_“Paṭiggahitaṃ yaṃ dinnaṃ,_  
_sabbassa agghiyaṃ kataṃ;_  
_Sañjayassa sakaṃ puttaṃ,_  
_sivīhi vippavāsitaṃ;_  
_Tamahaṃ dassanamāgato,_  
_yadi jānāsi saṃsa me”._  

</Paragraph>

</Division>
<Division number="2017" book="ja2" bookNo="23" page="342">

<Paragraph number="3369" type="verses" book="ja2">
_“Na bhavaṃ eti puññatthaṃ,_  
_sivirājassa dassanaṃ;_  
_Maññe bhavaṃ patthayati,_  
_rañño bhariyaṃ patibbataṃ;_  
_Maññe kaṇhājinaṃ dāsiṃ,_  
_jāliṃ dāsañca icchasi._  

</Paragraph>

</Division>
<Division number="2018" book="ja2" bookNo="23" page="342">

<Paragraph number="3370" type="verses" book="ja2">
_Atha vā tayo mātāputte,_  
_araññā netumāgato;_  
_Na tassa bhogā vijjanti,_  
_dhanaṃ dhaññañca brāhmaṇa”._  

</Paragraph>

</Division>
<Division number="2019" book="ja2" bookNo="23" page="343">

<Paragraph number="3371" type="verses" book="ja2">
_“Akuddharūpohaṃ bhoto,_  
_nāhaṃ yācitumāgato;_  
_Sādhu dassanamariyānaṃ,_  
_sannivāso sadā sukho._  

</Paragraph>

</Division>
<Division number="2020" book="ja2" bookNo="23" page="343">

<Paragraph number="3372" type="verses" book="ja2">
_Adiṭṭhapubbo sivirājā,_  
_sivīhi vippavāsito;_  
_Tamahaṃ dassanamāgato,_  
_yadi jānāsi saṃsa me”._  

</Paragraph>

</Division>
<Division number="2021" book="ja2" bookNo="23" page="343">

<Paragraph number="3373" type="verses" book="ja2">
_“Esa selo mahābrahme,_  
_pabbato gandhamādano;_  
_Yattha vessantaro rājā,_  
_saha puttehi sammati._  

</Paragraph>

</Division>
<Division number="2022" book="ja2" bookNo="23" page="343">

<Paragraph number="3374" type="verses" book="ja2">
_Dhārento brāhmaṇavaṇṇaṃ,_  
_āsadañca masaṃ jaṭaṃ;_  
_Cammavāsī chamā seti,_  
_jātavedaṃ namassati._  

</Paragraph>

</Division>
<Division number="2023" book="ja2" bookNo="23" page="343">

<Paragraph number="3375" type="verses" book="ja2">
_Ete nīlā padissanti,_  
_nānāphaladharā dumā;_  
_Uggatā abbhakūṭāva,_  
_nīlā añjanapabbatā._  

</Paragraph>

</Division>
<Division number="2024" book="ja2" bookNo="23" page="343">

<Paragraph number="3376" type="verses" book="ja2">
_Dhavassakaṇṇā khadirā,_  
_sālā phandanamāluvā;_  
_Sampavedhanti vātena,_  
_sakiṃ pītāva māṇavā._  

</Paragraph>

</Division>
<Division number="2025" book="ja2" bookNo="23" page="343">

<Paragraph number="3377" type="verses" book="ja2">
_Upari dumapariyāyesu,_  
_Saṅgītiyova suyyare;_  
_Najjuhā kokilasaṅghā,_  
_Sampatanti dumā dumaṃ._  

</Paragraph>

</Division>
<Division number="2026" book="ja2" bookNo="23" page="343">

<Paragraph number="3378" type="verses" book="ja2">
_Avhayanteva gacchantaṃ,_  
_sākhāpattasamīritā;_  
_Ramayanteva āgantaṃ,_  
_modayanti nivāsinaṃ;_  
_Yattha vessantaro rājā,_  
_saha puttehi sammati._  

</Paragraph>

</Division>
<Division number="2027" book="ja2" bookNo="23" page="343">

<Paragraph number="3379" type="verses" book="ja2">
_Dhārento brāhmaṇavaṇṇaṃ,_  
_āsadañca masaṃ jaṭaṃ;_  
_Cammavāsī chamā seti,_  
_jātavedaṃ namassati._  

</Paragraph>

</Division>
<Division number="2028" book="ja2" bookNo="23" page="343">

<Paragraph number="3380" type="verses" book="ja2">
_Karerimālā vitatā,_  
_bhūmibhāge manorame;_  
_Saddalāharitā bhūmi,_  
_na tatthuddhaṃsate rajo._  

</Paragraph>

</Division>
<Division number="2029" book="ja2" bookNo="23" page="343">

<Paragraph number="3381" type="verses" book="ja2">
_Mayūragīvasaṅkāsā,_  
_tūlaphassasamūpamā;_  
_Tiṇāni nātivattanti,_  
_samantā caturaṅgulā._  

</Paragraph>

</Division>
<Division number="2030" book="ja2" bookNo="23" page="343">

<Paragraph number="3382" type="verses" book="ja2">
_Ambā jambū kapitthā ca,_  
_nīce pakkā cudumbarā;_  
_Paribhogehi rukkhehi,_  
_vanaṃ taṃ rativaḍḍhanaṃ._  

</Paragraph>

</Division>
<Division number="2031" book="ja2" bookNo="23" page="344">

<Paragraph number="3383" type="verses" book="ja2">
_Veḷuriyavaṇṇasannibhaṃ,_  
_macchagumbanisevitaṃ;_  
_Suciṃ sugandhaṃ salilaṃ,_  
_āpo tatthapi sandati._  

</Paragraph>

</Division>
<Division number="2032" book="ja2" bookNo="23" page="344">

<Paragraph number="3384" type="verses" book="ja2">
_Tassāvidūre pokkharaṇī,_  
_bhūmibhāge manorame;_  
_Padumuppalasañchannā,_  
_devānamiva nandane._  

</Paragraph>

</Division>
<Division number="2033" book="ja2" bookNo="23" page="344">

<Paragraph number="3385" type="verses" book="ja2">
_Tīṇi uppalajātāni,_  
_tasmiṃ sarasi brāhmaṇa;_  
_Vicittaṃ nīlānekāni,_  
_setā lohitakāni ca._  

</Paragraph>

</Division>
<Division number="2034" book="ja2" bookNo="23" page="344">

<Paragraph number="3386" type="verses" book="ja2">
_Khomāva tattha padumā,_  
_setasogandhikehi ca;_  
_Kalambakehi sañchanno,_  
_mucalindo nāma so saro._  

</Paragraph>

</Division>
<Division number="2035" book="ja2" bookNo="23" page="344">

<Paragraph number="3387" type="verses" book="ja2">
_Athettha padumā phullā,_  
_apariyantāva dissare;_  
_Gimhā hemantikā phullā,_  
_jaṇṇutagghā upattharā._  

</Paragraph>

</Division>
<Division number="2036" book="ja2" bookNo="23" page="344">

<Paragraph number="3388" type="verses" book="ja2">
_Surabhī sampavāyanti,_  
_vicittapupphasanthatā;_  
_Bhamarā pupphagandhena,_  
_samantā mabhināditā._  

</Paragraph>

</Division>
<Division number="2037" book="ja2" bookNo="23" page="344">

<Paragraph number="3389" type="verses" book="ja2">
_Athettha udakantasmiṃ,_  
_rukkhā tiṭṭhanti brāhmaṇa;_  
_Kadambā pāṭalī phullā,_  
_koviḷārā ca pupphitā._  

</Paragraph>

</Division>
<Division number="2038" book="ja2" bookNo="23" page="344">

<Paragraph number="3390" type="verses" book="ja2">
_Aṅkolā kacchikārā ca,_  
_pārijaññā ca pupphitā;_  
_Vāraṇā vayanā rukkhā,_  
_mucalindamubhato saraṃ._  

</Paragraph>

</Division>
<Division number="2039" book="ja2" bookNo="23" page="344">

<Paragraph number="3391" type="verses" book="ja2">
_Sirīsā setapārisā,_  
_sādhu vāyanti padmakā;_  
_Nigguṇḍī sirīnigguṇḍī,_  
_asanā cettha pupphitā._  

</Paragraph>

</Division>
<Division number="2040" book="ja2" bookNo="23" page="344">

<Paragraph number="3392" type="verses" book="ja2">
_Paṅgurā bahulā selā,_  
_sobhañjanā ca pupphitā;_  
_Ketakā kaṇikārā ca,_  
_kanaverā ca pupphitā._  

</Paragraph>

</Division>
<Division number="2041" book="ja2" bookNo="23" page="344">

<Paragraph number="3393" type="verses" book="ja2">
_Ajjunā ajjukaṇṇā ca,_  
_mahānāmā ca pupphitā;_  
_Supupphitaggā tiṭṭhanti,_  
_pajjalanteva kiṃsukā._  

</Paragraph>

</Division>
<Division number="2042" book="ja2" bookNo="23" page="344">

<Paragraph number="3394" type="verses" book="ja2">
_Setapaṇṇī sattapaṇṇā,_  
_kadaliyo kusumbharā;_  
_Dhanutakkārī pupphehi,_  
_sīsapāvaraṇāni ca._  

</Paragraph>

</Division>
<Division number="2043" book="ja2" bookNo="23" page="344">

<Paragraph number="3395" type="verses" book="ja2">
_Acchivā sallavā rukkhā,_  
_sallakiyo ca pupphitā;_  
_Setageru ca tagarā,_  
_maṃsikuṭṭhā kulāvarā._  

</Paragraph>

</Division>
<Division number="2044" book="ja2" bookNo="23" page="345">

<Paragraph number="3396" type="verses" book="ja2">
_Daharā rukkhā ca vuddhā ca,_  
_akuṭilā cettha pupphitā;_  
_Assamaṃ ubhato ṭhanti,_  
_agyāgāraṃ samantato._  

</Paragraph>

</Division>
<Division number="2045" book="ja2" bookNo="23" page="345">

<Paragraph number="3397" type="verses" book="ja2">
_Athettha udakantasmiṃ,_  
_bahujāto phaṇijjako;_  
_Muggatiyo karatiyo,_  
_sevālasīsakā bahū._  

</Paragraph>

</Division>
<Division number="2046" book="ja2" bookNo="23" page="345">

<Paragraph number="3398" type="verses" book="ja2">
_Uddāpavattaṃ ulluḷitaṃ,_  
_makkhikā hiṅgujālikā;_  
_Dāsimakañjako cettha,_  
_bahū nīcekaḷambakā._  

</Paragraph>

</Division>
<Division number="2047" book="ja2" bookNo="23" page="345">

<Paragraph number="3399" type="verses" book="ja2">
_Elamphurakasañchannā,_  
_rukkhā tiṭṭhanti brāhmaṇa;_  
_Sattāhaṃ dhāriyamānānaṃ,_  
_gandho tesaṃ na chijjati._  

</Paragraph>

</Division>
<Division number="2048" book="ja2" bookNo="23" page="345">

<Paragraph number="3400" type="verses" book="ja2">
_Ubhato saraṃ mucalindaṃ,_  
_pupphā tiṭṭhanti sobhanā;_  
_Indīvarehi sañchannaṃ,_  
_vanaṃ taṃ upasobhati._  

</Paragraph>

</Division>
<Division number="2049" book="ja2" bookNo="23" page="345">

<Paragraph number="3401" type="verses" book="ja2">
_Aḍḍhamāsaṃ dhāriyamānānaṃ,_  
_Gandho tesaṃ na chijjati;_  
_Nīlapupphī setavārī,_  
_Pupphitā girikaṇṇikā;_  
_Kalerukkhehi sañchannaṃ,_  
_Vanaṃ taṃ tulasīhi ca._  

</Paragraph>

</Division>
<Division number="2050" book="ja2" bookNo="23" page="345">

<Paragraph number="3402" type="verses" book="ja2">
_Sammaddateva gandhena,_  
_pupphasākhāhi taṃ vanaṃ;_  
_Bhamarā pupphagandhena,_  
_samantā mabhināditā._  

</Paragraph>

</Division>
<Division number="2051" book="ja2" bookNo="23" page="345">

<Paragraph number="3403" type="verses" book="ja2">
_Tīṇi kakkārujātāni,_  
_tasmiṃ sarasi brāhmaṇa;_  
_Kumbhamattāni cekāni,_  
_murajamattāni tā ubho._  

</Paragraph>

</Division>
<Division number="2052" book="ja2" bookNo="23" page="345">

<Paragraph number="3404" type="verses" book="ja2">
_Athettha sāsapo bahuko,_  
_nādiyo haritāyuto;_  
_Asī tālāva tiṭṭhanti,_  
_chejjā indīvarā bahū._  

</Paragraph>

</Division>
<Division number="2053" book="ja2" bookNo="23" page="345">

<Paragraph number="3405" type="verses" book="ja2">
_Apphoṭā suriyavallī ca,_  
_kāḷīyā madhugandhiyā;_  
_Asokā mudayantī ca,_  
_vallibho khuddapupphiyo._  

</Paragraph>

</Division>
<Division number="2054" book="ja2" bookNo="23" page="345">

<Paragraph number="3406" type="verses" book="ja2">
_Koraṇḍakā anojā ca,_  
_pupphitā nāgamallikā;_  
_Rukkhamāruyha tiṭṭhanti,_  
_phullā kiṃsukavalliyo._  

</Paragraph>

</Division>
<Division number="2055" book="ja2" bookNo="23" page="346">

<Paragraph number="3407" type="verses" book="ja2">
_Kaṭeruhā ca vāsantī,_  
_yūthikā madhugandhiyā;_  
_Niliyā sumanā bhaṇḍī,_  
_sobhati padumuttaro._  

</Paragraph>

</Division>
<Division number="2056" book="ja2" bookNo="23" page="346">

<Paragraph number="3408" type="verses" book="ja2">
_Pāṭalī samuddakappāsī,_  
_kaṇikārā ca pupphitā;_  
_Hemajālāva dissanti,_  
_ruciraggi sikhūpamā._  

</Paragraph>

</Division>
<Division number="2057" book="ja2" bookNo="23" page="346">

<Paragraph number="3409" type="verses" book="ja2">
_Yāni tāni ca pupphāni,_  
_thalajānudakāni ca;_  
_Sabbāni tattha dissanti,_  
_evaṃ rammo mahodadhi._  

</Paragraph>

</Division>
<Division number="2058" book="ja2" bookNo="23" page="346">

<Paragraph number="3410" type="verses" book="ja2">
_Athassā pokkharaṇiyā,_  
_bahukā vārigocarā;_  
_Rohitā naḷapī siṅgū,_  
_kumbhilā makarā susū._  

</Paragraph>

</Division>
<Division number="2059" book="ja2" bookNo="23" page="346">

<Paragraph number="3411" type="verses" book="ja2">
_Madhu ca madhulaṭṭhi ca,_  
_tālisā ca piyaṅgukā;_  
_Kuṭandajā bhaddamuttā,_  
_setapupphā ca lolupā._  

</Paragraph>

</Division>
<Division number="2060" book="ja2" bookNo="23" page="346">

<Paragraph number="3412" type="verses" book="ja2">
_Surabhī ca rukkhā tagarā,_  
_bahukā tuṅgavaṇṭakā;_  
_Padmakā naradā kuṭṭhā,_  
_jhāmakā ca hareṇukā._  

</Paragraph>

</Division>
<Division number="2061" book="ja2" bookNo="23" page="346">

<Paragraph number="3413" type="verses" book="ja2">
_Haliddakā gandhasilā,_  
_hiriverā ca guggulā;_  
_Vibhedikā corakā kuṭṭhā,_  
_kappūrā ca kaliṅgukā._  

</Paragraph>

</Division>
<Division number="2062" book="ja2" bookNo="23" page="346">

<Paragraph number="3414" type="verses" book="ja2">
_Athettha sīhabyagghā ca,_  
_purisālū ca hatthiyo;_  
_Eṇeyyā pasadā ceva,_  
_rohiccā sarabhā migā._  

</Paragraph>

</Division>
<Division number="2063" book="ja2" bookNo="23" page="346">

<Paragraph number="3415" type="verses" book="ja2">
_Koṭṭhasuṇā suṇopi ca,_  
_tuliyā naḷasannibhā;_  
_Cāmarī calanī laṅghī,_  
_jhāpitā makkaṭā picu._  

</Paragraph>

</Division>
<Division number="2064" book="ja2" bookNo="23" page="346">

<Paragraph number="3416" type="verses" book="ja2">
_Kakkaṭā kaṭamāyā ca,_  
_ikkā goṇasirā bahū;_  
_Khaggā varāhā nakulā,_  
_kāḷakettha bahūtaso._  

</Paragraph>

</Division>
<Division number="2065" book="ja2" bookNo="23" page="346">

<Paragraph number="3417" type="verses" book="ja2">
_Mahiṃsā soṇasiṅgālā,_  
_pampakā ca samantato;_  
_Ākucchā pacalākā ca,_  
_citrakā cāpi dīpiyo._  

</Paragraph>

</Division>
<Division number="2066" book="ja2" bookNo="23" page="346">

<Paragraph number="3418" type="verses" book="ja2">
_Pelakā ca vighāsādā,_  
_sīhā gogaṇisādakā;_  
_Aṭṭhapādā ca morā ca,_  
_bhassarā ca kukutthakā._  

</Paragraph>

</Division>
<Division number="2067" book="ja2" bookNo="23" page="346">

<Paragraph number="3419" type="verses" book="ja2">
_Caṅkorā kukkuṭā nāgā,_  
_aññamaññaṃ pakūjino;_  
_Bakā balākā najjuhā,_  
_dindibhā kuñjavājitā._  

</Paragraph>

</Division>
<Division number="2068" book="ja2" bookNo="23" page="347">

<Paragraph number="3420" type="verses" book="ja2">
_Byagghinasā lohapiṭṭhā,_  
_pammakā jīvajīvakā;_  
_Kapiñjarā tittirāyo,_  
_kulā ca paṭikutthakā._  

</Paragraph>

</Division>
<Division number="2069" book="ja2" bookNo="23" page="347">

<Paragraph number="3421" type="verses" book="ja2">
_Mandālakā celakeṭu,_  
_bhaṇḍutittiranāmakā;_  
_Celāvakā piṅgalāyo,_  
_goṭakā aṅgahetukā._  

</Paragraph>

</Division>
<Division number="2070" book="ja2" bookNo="23" page="347">

<Paragraph number="3422" type="verses" book="ja2">
_Karaviyā ca saggā ca,_  
_uhuṅkārā ca kukkuhā;_  
_Nānādijagaṇākiṇṇaṃ,_  
_nānāsaranikūjitaṃ._  

</Paragraph>

</Division>
<Division number="2071" book="ja2" bookNo="23" page="347">

<Paragraph number="3423" type="verses" book="ja2">
_Athettha sakuṇā santi,_  
_nīlakā mañjubhāṇakā;_  
_Modanti saha bhariyāhi,_  
_aññamaññaṃ pakūjino._  

</Paragraph>

</Division>
<Division number="2072" book="ja2" bookNo="23" page="347">

<Paragraph number="3424" type="verses" book="ja2">
_Athettha sakuṇā santi,_  
_dijā mañjussarā sitā;_  
_Setacchikūṭā bhadrakkhā,_  
_aṇḍajā citrapekhuṇā._  

</Paragraph>

</Division>
<Division number="2073" book="ja2" bookNo="23" page="347">

<Paragraph number="3425" type="verses" book="ja2">
_Athettha sakuṇā santi,_  
_dijā mañjussarā sitā;_  
_Sikhaṇḍī nīlagīvāhi,_  
_aññamaññaṃ pakūjino._  

</Paragraph>

</Division>
<Division number="2074" book="ja2" bookNo="23" page="347">

<Paragraph number="3426" type="verses" book="ja2">
_Kukutthakā kuḷīrakā,_  
_koṭṭhā pokkharasātakā;_  
_Kālāmeyyā baliyakkhā,_  
_kadambā suvasāḷikā._  

</Paragraph>

</Division>
<Division number="2075" book="ja2" bookNo="23" page="347">

<Paragraph number="3427" type="verses" book="ja2">
_Haliddā lohitā setā,_  
_athettha nalakā bahū;_  
_Vāraṇā bhiṅgarājā ca,_  
_kadambā suvakokilā._  

</Paragraph>

</Division>
<Division number="2076" book="ja2" bookNo="23" page="347">

<Paragraph number="3428" type="verses" book="ja2">
_Ukkusā kurarā haṃsā,_  
_āṭā parivadentikā;_  
_Pākahaṃsā atibalā,_  
_najjuhā jīvajīvakā._  

</Paragraph>

</Division>
<Division number="2077" book="ja2" bookNo="23" page="347">

<Paragraph number="3429" type="verses" book="ja2">
_Pārevatā ravihaṃsā,_  
_cakkavākā nadīcarā;_  
_Vāraṇābhirudā rammā,_  
_ubho kālūpakūjino._  

</Paragraph>

</Division>
<Division number="2078" book="ja2" bookNo="23" page="347">

<Paragraph number="3430" type="verses" book="ja2">
_Athettha sakuṇā santi,_  
_nānāvaṇṇā bahū dijā;_  
_Modanti saha bhariyāhi,_  
_aññamaññaṃ pakūjino._  

</Paragraph>

</Division>
<Division number="2079" book="ja2" bookNo="23" page="347">

<Paragraph number="3431" type="verses" book="ja2">
_Athettha sakuṇā santi,_  
_nānāvaṇṇā bahū dijā;_  
_Sabbe mañjū nikūjanti,_  
_mucalindamubhato saraṃ._  

</Paragraph>

</Division>
<Division number="2080" book="ja2" bookNo="23" page="347">

<Paragraph number="3432" type="verses" book="ja2">
_Athettha sakuṇā santi,_  
_karaviyā nāma te dijā;_  
_Modanti saha bhariyāhi,_  
_aññamaññaṃ pakūjino._  

</Paragraph>

</Division>
<Division number="2081" book="ja2" bookNo="23" page="348">

<Paragraph number="3433" type="verses" book="ja2">
_Athettha sakuṇā santi,_  
_karaviyā nāma te dijā;_  
_Sabbe mañjū nikūjanti,_  
_mucalindamubhato saraṃ._  

</Paragraph>

</Division>
<Division number="2082" book="ja2" bookNo="23" page="348">

<Paragraph number="3434" type="verses" book="ja2">
_Eṇeyyapasadākiṇṇaṃ,_  
_nāgasaṃsevitaṃ vanaṃ;_  
_Nānālatāhi sañchannaṃ,_  
_kadalīmigasevitaṃ._  

</Paragraph>

</Division>
<Division number="2083" book="ja2" bookNo="23" page="348">

<Paragraph number="3435" type="verses" book="ja2">
_Athettha sāsapo bahuko,_  
_nīvāro varako bahu;_  
_Sāli akaṭṭhapāko ca,_  
_ucchu tattha anappako._  

</Paragraph>

</Division>
<Division number="2084" book="ja2" bookNo="23" page="348">

<Paragraph number="3436" type="verses" book="ja2">
_Ayaṃ ekapadī eti,_  
_ujuṃ gacchati assamaṃ;_  
_Khudaṃ pipāsaṃ aratiṃ,_  
_tattha patto na vindati;_  
_Yattha vessantaro rājā,_  
_saha puttehi sammati._  

</Paragraph>

</Division>
<Division number="2085" book="ja2" bookNo="23" page="348">

<Paragraph number="3437" type="verses" book="ja2">
_Dhārento brāhmaṇavaṇṇaṃ,_  
_āsadañca masaṃ jaṭaṃ;_  
_Cammavāsī chamā seti,_  
_jātavedaṃ namassati”._  

</Paragraph>

</Division>
<Division number="2086" book="ja2" bookNo="23" page="348">

<Paragraph number="3438" type="verses" book="ja2">
_Idaṃ sutvā brahmabandhu,_  
_isiṃ katvā padakkhiṇaṃ;_  
_Udaggacitto pakkāmi,_  
_yattha vessantaro ahu._  


</Paragraph>
</Division>

<Paragraph number="3439" type="center" book="ja2">
Mahāvanavaṇṇanā.
</Paragraph>