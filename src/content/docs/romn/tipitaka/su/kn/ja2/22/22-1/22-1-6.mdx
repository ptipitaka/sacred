---
title: "22.1.6 Bhūridattajātaka"
tableOfContents: false
sidebar:
  order: 7
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="784" book="ja2">

<Paragraph number="2109" type="verses" book="ja2">
_“Yaṃ kiñci ratanaṃ atthi,_  
_dhataraṭṭhanivesane;_  
_Sabbāni te upayantu,_  
_dhītaraṃ dehi rājino”._  

</Paragraph>

</Division>
<Division number="785" book="ja2">

<Paragraph number="2110" type="verses" book="ja2">
_“Na no vivāho nāgehi,_  
_katapubbo kudācanaṃ;_  
_Taṃ vivāhaṃ asaṃyuttaṃ,_  
_kathaṃ amhe karomase”._  

</Paragraph>

</Division>
<Division number="786" book="ja2">

<Paragraph number="2111" type="verses" book="ja2">
_“Jīvitaṃ nūna te cattaṃ,_  
_raṭṭhaṃ vā manujādhipa;_  
_Na hi nāge kupitamhi,_  
_ciraṃ jīvanti tādisā._  

</Paragraph>

</Division>
<Division number="787" book="ja2">

<Paragraph number="2112" type="verses" book="ja2">
_Yo tvaṃ deva manussosi,_  
_iddhimantaṃ aniddhimā;_  
_Varuṇassa niyaṃputtaṃ,_  
_yāmunaṃ atimaññasi”._  

</Paragraph>

</Division>
<Division number="788" book="ja2">

<Paragraph number="2113" type="verses" book="ja2">
_“Nātimaññāmi rājānaṃ,_  
_dhataraṭṭhaṃ yasassinaṃ;_  
_Dhataraṭṭho hi nāgānaṃ,_  
_bahūnamapi issaro._  

</Paragraph>

</Division>
<Division number="789" book="ja2">

<Paragraph number="2114" type="verses" book="ja2">
_Ahi mahānubhāvopi,_  
_na me dhītaramāraho;_  
_Khattiyo ca videhānaṃ,_  
_abhijātā samuddajā”._  

</Paragraph>

</Division>
<Division number="790" book="ja2">

<Paragraph number="2115" type="verses" book="ja2">
_“Kambalassatarā uṭṭhentu,_  
_sabbe nāge nivedaya;_  
_Bārāṇasiṃ pavajjantu,_  
_mā ca kañci viheṭhayuṃ”._  

</Paragraph>

</Division>
<Division number="791" book="ja2">

<Paragraph number="2116" type="verses" book="ja2">
_“Nivesanesu sobbhesu,_  
_rathiyā caccaresu ca;_  
_Rukkhaggesu ca lambantu,_  
_vitatā toraṇesu ca._  

</Paragraph>

</Division>
<Division number="792" book="ja2">

<Paragraph number="2117" type="verses" book="ja2">
_Ahampi sabbasetena,_  
_mahatā sumahaṃ puraṃ;_  
_Parikkhipissaṃ bhogehi,_  
_kāsīnaṃ janayaṃ bhayaṃ”._  

</Paragraph>

</Division>
<Division number="793" book="ja2">

<Paragraph number="2118" type="verses" book="ja2">
_Tassa taṃ vacanaṃ sutvā,_  
_uragānekavaṇṇino;_  
_Bārāṇasiṃ pavajjiṃsu,_  
_na ca kañci viheṭhayuṃ._  

</Paragraph>

</Division>
<Division number="794" book="ja2">

<Paragraph number="2119" type="verses" book="ja2">
_Nivesanesu sobbhesu,_  
_rathiyā caccaresu ca;_  
_Rukkhaggesu ca lambiṃsu,_  
_vitatā toraṇesu ca._  

</Paragraph>

</Division>
<Division number="795" book="ja2">

<Paragraph number="2120" type="verses" book="ja2">
_Tesu disvāna lambante,_  
_puthū kandiṃsu nāriyo;_  
_Nāge soṇḍikate disvā,_  
_passasante muhuṃ muhuṃ._  

</Paragraph>

</Division>
<Division number="796" book="ja2">

<Paragraph number="2121" type="verses" book="ja2">
_Bārāṇasī pabyathitā,_  
_āturā samapajjatha;_  
_Bāhā paggayha pakkanduṃ,_  
_“dhītaraṃ dehi rājino”._  


</Paragraph>
</Division>

<Paragraph number="2122" type="center" book="ja2">
( )


</Paragraph>

<Division number="797" book="ja2">

<Paragraph number="2123" type="verses" book="ja2">
_“Pupphābhihārassa vanassa majjhe,_  
_Ko lohitakkho vitatantaraṃso;_  
_Kā kambukāyūradharā suvatthā,_  
_Tiṭṭhanti nāriyo dasa vandamānā._  

</Paragraph>

</Division>
<Division number="798" book="ja2">

<Paragraph number="2124" type="verses" book="ja2">
_Ko tvaṃ brahābāhu vanassa majjhe,_  
_Virocasi ghatasittova aggi;_  
_Mahesakkho aññatarosi yakkho,_  
_Udāhu nāgosi mahānubhāvo”._  

</Paragraph>

</Division>
<Division number="799" book="ja2">

<Paragraph number="2125" type="verses" book="ja2">
_“Nāgohamasmi iddhimā,_  
_tejassī duratikkamo;_  
_Ḍaṃseyyaṃ tejasā kuddho,_  
_phītaṃ janapadaṃ api._  

</Paragraph>

</Division>
<Division number="800" book="ja2">

<Paragraph number="2126" type="verses" book="ja2">
_Samuddajā hi me mātā,_  
_dhataraṭṭho ca me pitā;_  
_Sudassanakaniṭṭhosmi,_  
_bhūridattoti maṃ vidū._  

</Paragraph>

</Division>
<Division number="801" book="ja2">

<Paragraph number="2127" type="verses" book="ja2">
_Yaṃ gambhīraṃ sadāvaṭṭaṃ,_  
_rahadaṃ bhismaṃ pekkhasi;_  
_Esa dibyo mamāvāso,_  
_anekasataporiso._  

</Paragraph>

</Division>
<Division number="802" book="ja2">

<Paragraph number="2128" type="verses" book="ja2">
_Mayūrakoñcābhirudaṃ,_  
_nīlodaṃ vanamajjhato;_  
_Yamunaṃ pavisa mā bhīto,_  
_khemaṃ vattavataṃ sivaṃ._  

</Paragraph>

</Division>
<Division number="803" book="ja2">

<Paragraph number="2129" type="verses" book="ja2">
_Tattha patto sānucaro,_  
_saha puttena brāhmaṇa;_  
_Pūjito mayhaṃ kāmehi,_  
_sukhaṃ brāhmaṇa vacchasi”._  

</Paragraph>

</Division>
<Division number="804" book="ja2">

<Paragraph number="2130" type="verses" book="ja2">
_“Samā samantaparito,_  
_pahūtatagarā mahī;_  
_Indagopakasañchannā,_  
_sobhati harituttamā._  

</Paragraph>

</Division>
<Division number="805" book="ja2">

<Paragraph number="2131" type="verses" book="ja2">
_Rammāni vanacetyāni,_  
_rammā haṃsūpakūjitā;_  
_Opupphāpadmā tiṭṭhanti,_  
_pokkharañño sunimmitā._  

</Paragraph>

</Division>
<Division number="806" book="ja2">

<Paragraph number="2132" type="verses" book="ja2">
_Aṭṭhaṃsā sukatā thambhā,_  
_sabbe veḷuriyāmayā;_  
_Sahassathambhā pāsādā,_  
_pūrā kaññāhi jotare._  

</Paragraph>

</Division>
<Division number="807" book="ja2">

<Paragraph number="2133" type="verses" book="ja2">
_Vimānaṃ upapannosi,_  
_dibyaṃ puññehi attano;_  
_Asambādhaṃ sivaṃ rammaṃ,_  
_accantasukhasaṃhitaṃ._  

</Paragraph>

</Division>
<Division number="808" book="ja2">

<Paragraph number="2134" type="verses" book="ja2">
_Maññe sahassanettassa,_  
_vimānaṃ nābhikaṅkhasi;_  
_Iddhī hi tyāyaṃ vipulā,_  
_sakkasseva jutīmato”._  

</Paragraph>

</Division>
<Division number="809" book="ja2">

<Paragraph number="2135" type="verses" book="ja2">
_“Manasāpi na pattabbo,_  
_ānubhāvo jutīmato;_  
_Paricārayamānānaṃ,_  
_saindānaṃ vasavattinaṃ._  

</Paragraph>

</Division>
<Division number="810" book="ja2">

<Paragraph number="2136" type="verses" book="ja2">
_Taṃ vimānaṃ abhijjhāya,_  
_amarānaṃ sukhesinaṃ;_  
_Uposathaṃ upavasanto,_  
_semi vammikamuddhani”._  

</Paragraph>

</Division>
<Division number="811" book="ja2">

<Paragraph number="2137" type="verses" book="ja2">
_“Ahañca migamesāno,_  
_saputto pāvisiṃ vanaṃ;_  
_Taṃ maṃ mataṃ vā jīvaṃ vā,_  
_nābhivedenti ñātakā._  

</Paragraph>

</Division>
<Division number="812" book="ja2">

<Paragraph number="2138" type="verses" book="ja2">
_Āmantaye bhūridattaṃ,_  
_kāsiputtaṃ yasassinaṃ;_  
_Tayā no samanuññātā,_  
_api passemu ñātake”._  

</Paragraph>

</Division>
<Division number="813" book="ja2">

<Paragraph number="2139" type="verses" book="ja2">
_“Eso hi vata me chando,_  
_yaṃ vasesi mamantike;_  
_Na hi etādisā kāmā,_  
_sulabhā honti mānuse._  

</Paragraph>

</Division>
<Division number="814" book="ja2">

<Paragraph number="2140" type="verses" book="ja2">
_Sace tvaṃ nicchase vatthuṃ,_  
_mama kāmehi pūjito;_  
_Mayā tvaṃ samanuññāto,_  
_sotthiṃ passāhi ñātake”._  

</Paragraph>

</Division>
<Division number="815" book="ja2">

<Paragraph number="2141" type="verses" book="ja2">
_“Dhārayimaṃ maṇiṃ dibyaṃ,_  
_pasuṃ putte ca vindati;_  
_Arogo sukhito hoti,_  
_gacchevādāya brāhmaṇa”._  

</Paragraph>

</Division>
<Division number="816" book="ja2">

<Paragraph number="2142" type="verses" book="ja2">
_“Kusalaṃ paṭinandāmi,_  
_bhūridatta vaco tava;_  
_Pabbajissāmi jiṇṇosmi,_  
_na kāme abhipatthaye”._  

</Paragraph>

</Division>
<Division number="817" book="ja2">

<Paragraph number="2143" type="verses" book="ja2">
_“Brahmacariyassa ce bhaṅgo,_  
_hoti bhogehi kāriyaṃ;_  
_Avikampamāno eyyāsi,_  
_bahuṃ dassāmi te dhanaṃ”._  

</Paragraph>

</Division>
<Division number="818" book="ja2">

<Paragraph number="2144" type="verses" book="ja2">
_“Kusalaṃ paṭinandāmi,_  
_bhūridatta vaco tava;_  
_Punapi āgamissāmi,_  
_sace attho bhavissati”._  

</Paragraph>

</Division>
<Division number="819" book="ja2">

<Paragraph number="2145" type="verses" book="ja2">
_Idaṃ vatvā bhūridatto,_  
_Pesesi caturo jane;_  
_“Etha gacchatha uṭṭhetha,_  
_Khippaṃ pāpetha brāhmaṇaṃ”._  

</Paragraph>

</Division>
<Division number="820" book="ja2">

<Paragraph number="2146" type="verses" book="ja2">
_Tassa taṃ vacanaṃ sutvā,_  
_uṭṭhāya caturo janā;_  
_Pesitā bhūridattena,_  
_khippaṃ pāpesu brāhmaṇaṃ._  


</Paragraph>
</Division>

<Paragraph number="2147" type="center" book="ja2">
( )


</Paragraph>

<Division number="821" book="ja2">

<Paragraph number="2148" type="verses" book="ja2">
_“Maṇiṃ paggayha maṅgalyaṃ,_  
_sādhuvittaṃ manoramaṃ;_  
_Selaṃ byañjanasampannaṃ,_  
_ko imaṃ maṇimajjhagā”._  

</Paragraph>

</Division>
<Division number="822" book="ja2">

<Paragraph number="2149" type="verses" book="ja2">
_“Lohitakkhasahassāhi,_  
_samantā parivāritaṃ;_  
_Ajja kālaṃ pathaṃ gacchaṃ,_  
_ajjhagāhaṃ maṇiṃ imaṃ”._  

</Paragraph>

</Division>
<Division number="823" book="ja2">

<Paragraph number="2150" type="verses" book="ja2">
_“Sūpaciṇṇo ayaṃ selo,_  
_accito mānito sadā;_  
_Sudhārito sunikkhitto,_  
_sabbatthamabhisādhaye._  

</Paragraph>

</Division>
<Division number="824" book="ja2">

<Paragraph number="2151" type="verses" book="ja2">
_Upacāravipannassa,_  
_nikkhepe dhāraṇāya vā;_  
_Ayaṃ selo vināsāya,_  
_pariciṇṇo ayoniso._  

</Paragraph>

</Division>
<Division number="825" book="ja2">

<Paragraph number="2152" type="verses" book="ja2">
_Na imaṃ akusalo dibyaṃ,_  
_maṇiṃ dhāretumāraho;_  
_Paṭipajja sataṃ nikkhaṃ,_  
_dehimaṃ ratanaṃ mama”._  

</Paragraph>

</Division>
<Division number="826" book="ja2">

<Paragraph number="2153" type="verses" book="ja2">
_“Na ca myāyaṃ maṇī keyyo,_  
_gohi vā ratanehi vā;_  
_Selo byañjanasampanno,_  
_neva keyyo maṇī mama”._  

</Paragraph>

</Division>
<Division number="827" book="ja2">

<Paragraph number="2154" type="verses" book="ja2">
_“No ce tayā maṇī keyyo,_  
_gohi vā ratanehi vā;_  
_Atha kena maṇī keyyo,_  
_taṃ me akkhāhi pucchito”._  

</Paragraph>

</Division>
<Division number="828" book="ja2">

<Paragraph number="2155" type="verses" book="ja2">
_“Yo me saṃse mahānāgaṃ,_  
_tejassiṃ duratikkamaṃ;_  
_Tassa dajjaṃ imaṃ selaṃ,_  
_jalantamiva tejasā”._  

</Paragraph>

</Division>
<Division number="829" book="ja2">

<Paragraph number="2156" type="verses" book="ja2">
_“Ko nu brāhmaṇavaṇṇena,_  
_supaṇṇo patataṃ varo;_  
_Nāgaṃ jigīsamanvesi,_  
_anvesaṃ bhakkhamattano”._  

</Paragraph>

</Division>
<Division number="830" book="ja2">

<Paragraph number="2157" type="verses" book="ja2">
_“Nāhaṃ dijādhipo homi,_  
_na diṭṭho garuḷo mayā;_  
_Āsīvisena vittoti,_  
_vajjo brāhmaṇa maṃ vidū”._  

</Paragraph>

</Division>
<Division number="831" book="ja2">

<Paragraph number="2158" type="verses" book="ja2">
_“Kiṃ nu tuyhaṃ balaṃ atthi,_  
_kiṃ sippaṃ vijjate tava;_  
_Kismiṃ vā tvaṃ paratthaddho,_  
_uragaṃ nāpacāyasi”._  

</Paragraph>

</Division>
<Division number="832" book="ja2">

<Paragraph number="2159" type="verses" book="ja2">
_“Āraññikassa isino,_  
_cirarattaṃ tapassino;_  
_Supaṇṇo kosiyassakkhā,_  
_visavijjaṃ anuttaraṃ._  

</Paragraph>

</Division>
<Division number="833" book="ja2">

<Paragraph number="2160" type="verses" book="ja2">
_Taṃ bhāvitattaññataraṃ,_  
_sammantaṃ pabbatantare;_  
_Sakkaccaṃ taṃ upaṭṭhāsiṃ,_  
_rattindivamatandito._  

</Paragraph>

</Division>
<Division number="834" book="ja2">

<Paragraph number="2161" type="verses" book="ja2">
_So tadā pariciṇṇo me,_  
_vattavā brahmacariyavā;_  
_Dibbaṃ pātukarī mantaṃ,_  
_kāmasā bhagavā mama._  

</Paragraph>

</Division>
<Division number="835" book="ja2">

<Paragraph number="2162" type="verses" book="ja2">
_Tyāhaṃ mante paratthaddho,_  
_nāhaṃ bhāyāmi bhoginaṃ;_  
_Ācariyo visaghātānaṃ,_  
_alampānoti maṃ vidū”._  

</Paragraph>

</Division>
<Division number="836" book="ja2">

<Paragraph number="2163" type="verses" book="ja2">
_“Gaṇhāmase maṇiṃ tāta,_  
_somadatta vijānahi;_  
_Mā daṇḍena siriṃ pattaṃ,_  
_kāmasā pajahimhase”._  

</Paragraph>

</Division>
<Division number="837" book="ja2">

<Paragraph number="2164" type="verses" book="ja2">
_“Sakaṃ nivesanaṃ pattaṃ,_  
_yo taṃ brāhmaṇa pūjayi;_  
_Evaṃ kalyāṇakārissa,_  
_kiṃ mohā dubbhimicchasi._  

</Paragraph>

</Division>
<Division number="838" book="ja2">

<Paragraph number="2165" type="verses" book="ja2">
_Sace tvaṃ dhanakāmosi,_  
_bhūridatto padassati;_  
_Tameva gantvā yācassu,_  
_bahuṃ dassati te dhanaṃ”._  

</Paragraph>

</Division>
<Division number="839" book="ja2">

<Paragraph number="2166" type="verses" book="ja2">
_“Hatthagataṃ pattagataṃ,_  
_nikiṇṇaṃ khādituṃ varaṃ;_  
_Mā no sandiṭṭhiko attho,_  
_somadatta upaccagā”._  

</Paragraph>

</Division>
<Division number="840" book="ja2">

<Paragraph number="2167" type="verses" book="ja2">
_“Paccati niraye ghore,_  
_mahissamapi vivarati;_  
_Mittadubbhī hitaccāgī,_  
_jīvarevāpi sussati._  

</Paragraph>

</Division>
<Division number="841" book="ja2">

<Paragraph number="2168" type="verses" book="ja2">
_Sace tvaṃ dhanakāmosi,_  
_bhūridatto padassati;_  
_Maññe attakataṃ veraṃ,_  
_naciraṃ vedayissasi”._  

</Paragraph>

</Division>
<Division number="842" book="ja2">

<Paragraph number="2169" type="verses" book="ja2">
_“Mahāyaññaṃ yajitvāna,_  
_evaṃ sujjhanti brāhmaṇā;_  
_Mahāyaññaṃ yajissāma,_  
_evaṃ mokkhāma pāpakā”._  

</Paragraph>

</Division>
<Division number="843" book="ja2">

<Paragraph number="2170" type="verses" book="ja2">
_“Handa dāni apāyāmi,_  
_nāhaṃ ajja tayā saha;_  
_Padampekaṃ na gaccheyyaṃ,_  
_evaṃ kibbisakārinā”._  

</Paragraph>

</Division>
<Division number="844" book="ja2">

<Paragraph number="2171" type="verses" book="ja2">
_Idaṃ vatvāna pitaraṃ,_  
_somadatto bahussuto;_  
_Ujjhāpetvāna bhūtāni,_  
_tamhā ṭhānā apakkami._  

</Paragraph>

</Division>
<Division number="845" book="ja2">

<Paragraph number="2172" type="verses" book="ja2">
_“Gaṇhāhetaṃ mahānāgaṃ,_  
_āharetaṃ maṇiṃ mama;_  
_Indagopakavaṇṇābho,_  
_yassa lohitako siro._  

</Paragraph>

</Division>
<Division number="846" book="ja2">

<Paragraph number="2173" type="verses" book="ja2">
_Kappāsapicurāsīva,_  
_eso kāyo padissati;_  
_Vammikaggagato seti,_  
_taṃ tvaṃ gaṇhāhi brāhmaṇa”._  

</Paragraph>

</Division>
<Division number="847" book="ja2">

<Paragraph number="2174" type="verses" book="ja2">
_Athosadhehi dibbehi,_  
_jappaṃ mantapadāni ca;_  
_Evaṃ taṃ asakkhi satthuṃ,_  
_katvā parittamattano._  


</Paragraph>
</Division>

<Paragraph number="2175" type="center" book="ja2">
( )


</Paragraph>

<Division number="848" book="ja2">

<Paragraph number="2176" type="verses" book="ja2">
_“Mamaṃ disvāna āyantaṃ,_  
_sabbakāmasamiddhinaṃ;_  
_Indriyāni ahaṭṭhāni,_  
_sāvaṃ jātaṃ mukhaṃ tava._  

</Paragraph>

</Division>
<Division number="849" book="ja2">

<Paragraph number="2177" type="verses" book="ja2">
_Padmaṃ yathā hatthagataṃ,_  
_Pāṇinā parimadditaṃ;_  
_Sāvaṃ jātaṃ mukhaṃ tuyhaṃ,_  
_Mamaṃ disvāna edisaṃ._  

</Paragraph>

</Division>
<Division number="850" book="ja2">

<Paragraph number="2178" type="verses" book="ja2">
_Kacci nu te nābhisasi,_  
_kacci te atthi vedanā;_  
_Yena sāvaṃ mukhaṃ tuyhaṃ,_  
_mamaṃ disvāna āgataṃ”._  

</Paragraph>

</Division>
<Division number="851" book="ja2">

<Paragraph number="2179" type="verses" book="ja2">
_“Supinaṃ tāta addakkhiṃ,_  
_ito māsaṃ adhogataṃ;_  
_Dakkhiṇaṃ viya me bāhuṃ,_  
_chetvā ruhiramakkhitaṃ;_  
_Puriso ādāya pakkāmi,_  
_mama rodantiyā sati._  

</Paragraph>

</Division>
<Division number="852" book="ja2">

<Paragraph number="2180" type="verses" book="ja2">
_Yatohaṃ supinamaddakkhiṃ,_  
_sudassana vijānahi;_  
_Tato divā vā rattiṃ vā,_  
_sukhaṃ me nopalabbhati”._  

</Paragraph>

</Division>
<Division number="853" book="ja2">

<Paragraph number="2181" type="verses" book="ja2">
_“Yaṃ pubbe parivāriṃsu,_  
_kaññā ruciraviggahā;_  
_Hemajālapaṭicchannā,_  
_bhūridatto na dissati._  

</Paragraph>

</Division>
<Division number="854" book="ja2">

<Paragraph number="2182" type="verses" book="ja2">
_Yaṃ pubbe parivāriṃsu,_  
_nettiṃsavaradhārino;_  
_Kaṇikārāva samphullā,_  
_bhūridatto na dissati._  

</Paragraph>

</Division>
<Division number="855" book="ja2">

<Paragraph number="2183" type="verses" book="ja2">
_Handa dāni gamissāma,_  
_bhūridattanivesanaṃ;_  
_Dhammaṭṭhaṃ sīlasampannaṃ,_  
_passāma tava bhātaraṃ”._  

</Paragraph>

</Division>
<Division number="856" book="ja2">

<Paragraph number="2184" type="verses" book="ja2">
_Tañca disvāna āyantiṃ,_  
_bhūridattassa mātaraṃ;_  
_Bāhā paggayha pakkanduṃ,_  
_bhūridattassa nāriyo._  

</Paragraph>

</Division>
<Division number="857" book="ja2">

<Paragraph number="2185" type="verses" book="ja2">
_“Puttaṃ teyye na jānāma,_  
_ito māsaṃ adhogataṃ;_  
_Mataṃ vā yadi vā jīvaṃ,_  
_bhūridattaṃ yasassinaṃ._  

</Paragraph>

</Division>
<Division number="858" book="ja2">

<Paragraph number="2186" type="verses" book="ja2">
_Sakuṇī hataputtāva,_  
_suññaṃ disvā kulāvakaṃ;_  
_Ciraṃ dukkhena jhāyissaṃ,_  
_bhūridattaṃ apassatī._  

</Paragraph>

</Division>
<Division number="859" book="ja2">

<Paragraph number="2187" type="verses" book="ja2">
_Kurarī hatachāpāva,_  
_suññaṃ disvā kulāvakaṃ;_  
_Ciraṃ dukkhena jhāyissaṃ,_  
_bhūridattaṃ apassatī._  

</Paragraph>

</Division>
<Division number="860" book="ja2">

<Paragraph number="2188" type="verses" book="ja2">
_Sā nūna cakkavākīva,_  
_pallalasmiṃ anodake;_  
_Ciraṃ dukkhena jhāyissaṃ,_  
_bhūridattaṃ apassatī._  

</Paragraph>

</Division>
<Division number="861" book="ja2">

<Paragraph number="2189" type="verses" book="ja2">
_Kammārānaṃ yathā ukkā,_  
_anto jhāyati no bahi;_  
_Evaṃ jhāyāmi sokena,_  
_bhūridattaṃ apassatī”._  

</Paragraph>

</Division>
<Division number="862" book="ja2">

<Paragraph number="2190" type="verses" book="ja2">
_Sālāva sampamathitā,_  
_mālutena pamadditā;_  
_Senti puttā ca dārā ca,_  
_bhūridattanivesane._  

</Paragraph>

</Division>
<Division number="863" book="ja2">

<Paragraph number="2191" type="verses" book="ja2">
_Idaṃ sutvāna nigghosaṃ,_  
_bhūridattanivesane;_  
_Ariṭṭho ca subhogo ca,_  
_padhāviṃsu anantarā._  

</Paragraph>

</Division>
<Division number="864" book="ja2">

<Paragraph number="2192" type="verses" book="ja2">
_“Amma assāsa mā soci,_  
_evaṃdhammā hi pāṇino;_  
_Cavanti upapajjanti,_  
_esassa pariṇāmitā”._  

</Paragraph>

</Division>
<Division number="865" book="ja2">

<Paragraph number="2193" type="verses" book="ja2">
_“Ahampi tāta jānāmi,_  
_evaṃdhammā hi pāṇino;_  
_Sokena ca paretasmi,_  
_bhūridattaṃ apassatī._  

</Paragraph>

</Division>
<Division number="866" book="ja2">

<Paragraph number="2194" type="verses" book="ja2">
_Ajja ce me imaṃ rattiṃ,_  
_sudassana vijānahi;_  
_Bhūridattaṃ apassantī,_  
_maññe hissāmi jīvitaṃ”._  

</Paragraph>

</Division>
<Division number="867" book="ja2">

<Paragraph number="2195" type="verses" book="ja2">
_“Amma assāsa mā soci,_  
_ānayissāma bhātaraṃ;_  
_Disodisaṃ gamissāma,_  
_bhātupariyesanaṃ caraṃ._  

</Paragraph>

</Division>
<Division number="868" book="ja2">

<Paragraph number="2196" type="verses" book="ja2">
_Pabbate giriduggesu,_  
_gāmesu nigamesu ca;_  
_Orena sattarattassa,_  
_bhātaraṃ passa āgataṃ”._  

</Paragraph>

</Division>
<Division number="869" book="ja2">

<Paragraph number="2197" type="verses" book="ja2">
_“Hatthā pamutto urago,_  
_pāde te nipatī bhusaṃ;_  
_Kacci nu taṃ ḍaṃsī tāta,_  
_mā bhāyi sukhito bhava”._  

</Paragraph>

</Division>
<Division number="870" book="ja2">

<Paragraph number="2198" type="verses" book="ja2">
_“Neva mayhaṃ ayaṃ nāgo,_  
_alaṃ dukkhāya kāyaci;_  
_Yāvatatthi ahiggāho,_  
_mayā bhiyyo na vijjati”._  

</Paragraph>

</Division>
<Division number="871" book="ja2">

<Paragraph number="2199" type="verses" book="ja2">
_“Ko nu brāhmaṇavaṇṇena,_  
_ditto parisamāgato;_  
_Avhāyantu suyuddhena,_  
_suṇantu parisā mama”._  

</Paragraph>

</Division>
<Division number="872" book="ja2">

<Paragraph number="2200" type="verses" book="ja2">
_“Tvaṃ maṃ nāgena ālampa,_  
_ahaṃ maṇḍūkachāpiyā;_  
_Hotu no abbhutaṃ tattha,_  
_ā sahassehi pañcahi”._  

</Paragraph>

</Division>
<Division number="873" book="ja2">

<Paragraph number="2201" type="verses" book="ja2">
_“Ahañhi vasumā aḍḍho,_  
_tvaṃ daliddosi māṇava;_  
_Ko nu te pāṭibhogatthi,_  
_upajūtañca kiṃ siyā._  

</Paragraph>

</Division>
<Division number="874" book="ja2">

<Paragraph number="2202" type="verses" book="ja2">
_Upajūtañca me assa,_  
_pāṭibhogo ca tādiso;_  
_Hotu no abbhutaṃ tattha,_  
_ā sahassehi pañcahi”._  

</Paragraph>

</Division>
<Division number="875" book="ja2">

<Paragraph number="2203" type="verses" book="ja2">
_“Suṇohi me mahārāja,_  
_vacanaṃ bhaddamatthu te;_  
_Pañcannaṃ me sahassānaṃ,_  
_pāṭibhogo hi kittima”._  

</Paragraph>

</Division>
<Division number="876" book="ja2">

<Paragraph number="2204" type="verses" book="ja2">
_“Pettikaṃ vā iṇaṃ hoti,_  
_Yaṃ vā hoti sayaṃkataṃ;_  
_Kiṃ tvaṃ evaṃ bahuṃ mayhaṃ,_  
_Dhanaṃ yācasi brāhmaṇa”._  

</Paragraph>

</Division>
<Division number="877" book="ja2">

<Paragraph number="2205" type="verses" book="ja2">
_“Alampāno hi nāgena,_  
_mamaṃ abhijigīsati;_  
_Ahaṃ maṇḍūkachāpiyā,_  
_ḍaṃsayissāmi brāhmaṇaṃ._  

</Paragraph>

</Division>
<Division number="878" book="ja2">

<Paragraph number="2206" type="verses" book="ja2">
_Taṃ tvaṃ daṭṭhuṃ mahārāja,_  
_ajja raṭṭhābhivaḍḍhana;_  
_Khattasaṃghaparibyūḷho,_  
_niyyāhi ahidassanaṃ”._  

</Paragraph>

</Division>
<Division number="879" book="ja2">

<Paragraph number="2207" type="verses" book="ja2">
_“Neva taṃ atimaññāmi,_  
_sippavādena māṇava;_  
_Atimattosi sippena,_  
_uragaṃ nāpacāyasi”._  

</Paragraph>

</Division>
<Division number="880" book="ja2">

<Paragraph number="2208" type="verses" book="ja2">
_“Ahampi nātimaññāmi,_  
_sippavādena brāhmaṇa;_  
_Avisena ca nāgena,_  
_bhusaṃ vañcayase janaṃ._  

</Paragraph>

</Division>
<Division number="881" book="ja2">

<Paragraph number="2209" type="verses" book="ja2">
_Evañcetaṃ jano jaññā,_  
_Yathā jānāmi taṃ ahaṃ;_  
_Na tvaṃ labhasi ālampa,_  
_Bhusamuṭṭhiṃ kuto dhanaṃ”._  

</Paragraph>

</Division>
<Division number="882" book="ja2">

<Paragraph number="2210" type="verses" book="ja2">
_“Kharājino jaṭī dummī,_  
_ditto parisamāgato;_  
_Yo tvaṃ evaṃ gataṃ nāgaṃ,_  
_aviso atimaññasi._  

</Paragraph>

</Division>
<Division number="883" book="ja2">

<Paragraph number="2211" type="verses" book="ja2">
_Āsajja kho naṃ jaññāsi,_  
_puṇṇaṃ uggassa tejaso;_  
_Maññe taṃ bhasmarāsiṃva,_  
_khippameso karissati”._  

</Paragraph>

</Division>
<Division number="884" book="ja2">

<Paragraph number="2212" type="verses" book="ja2">
_“Siyā visaṃ siluttassa,_  
_deḍḍubhassa silābhuno;_  
_Neva lohitasīsassa,_  
_visaṃ nāgassa vijjati”._  

</Paragraph>

</Division>
<Division number="885" book="ja2">

<Paragraph number="2213" type="verses" book="ja2">
_“Sutametaṃ arahataṃ,_  
_saññatānaṃ tapassinaṃ;_  
_Idha dānāni datvāna,_  
_saggaṃ gacchanti dāyakā;_  
_Jīvanto dehi dānāni,_  
_yadi te atthi dātave._  

</Paragraph>

</Division>
<Division number="886" book="ja2">

<Paragraph number="2214" type="verses" book="ja2">
_Ayaṃ nāgo mahiddhiko,_  
_tejassī duratikkamo;_  
_Tena taṃ ḍaṃsayissāmi,_  
_so taṃ bhasmaṃ karissati”._  

</Paragraph>

</Division>
<Division number="887" book="ja2">

<Paragraph number="2215" type="verses" book="ja2">
_“Mayāpetaṃ sutaṃ samma,_  
_saññatānaṃ tapassinaṃ;_  
_Idha dānāni datvāna,_  
_saggaṃ gacchanti dāyakā;_  
_Tvameva dehi jīvanto,_  
_yadi te atthi dātave._  

</Paragraph>

</Division>
<Division number="888" book="ja2">

<Paragraph number="2216" type="verses" book="ja2">
_Ayaṃ ajamukhī nāma,_  
_puṇṇā uggassa tejaso;_  
_Tāya taṃ ḍaṃsayissāmi,_  
_sā taṃ bhasmaṃ karissati._  

</Paragraph>

</Division>
<Division number="889" book="ja2">

<Paragraph number="2217" type="verses" book="ja2">
_Yā dhītā dhataraṭṭhassa,_  
_vemātā bhaginī mama;_  
_Sā taṃ ḍaṃsatvajamukhī,_  
_puṇṇā uggassa tejaso._  

</Paragraph>

</Division>
<Division number="890" book="ja2">

<Paragraph number="2218" type="verses" book="ja2">
_Chamāyañce nisiñcissaṃ,_  
_brahmadatta vijānahi;_  
_Tiṇalatāni osadhyo,_  
_ussusseyyuṃ asaṃsayaṃ._  

</Paragraph>

</Division>
<Division number="891" book="ja2">

<Paragraph number="2219" type="verses" book="ja2">
_Uddhañce pātayissāmi,_  
_brahmadatta vijānahi;_  
_Satta vassāniyaṃ devo,_  
_na vasse na himaṃ pate._  

</Paragraph>

</Division>
<Division number="892" book="ja2">

<Paragraph number="2220" type="verses" book="ja2">
_Udake ce nisiñcissaṃ,_  
_brahmadatta vijānahi;_  
_Yāvantodakajā pāṇā,_  
_mareyyuṃ macchakacchapā”._  


</Paragraph>
</Division>

<Paragraph number="2221" type="center" book="ja2">
( )


</Paragraph>

<Division number="893" book="ja2">

<Paragraph number="2222" type="verses" book="ja2">
_“Lokyaṃ sajantaṃ udakaṃ,_  
_payāgasmiṃ patiṭṭhitaṃ;_  
_Komaṃ ajjhoharī bhūto,_  
_ogāḷhaṃ yamunaṃ nadiṃ”._  

</Paragraph>

</Division>
<Division number="894" book="ja2">

<Paragraph number="2223" type="verses" book="ja2">
_“Yadesa lokādhipatī yasassī,_  
_Bārāṇasiṃ pakriya samantato;_  
_Tassāha putto uragūsabhassa,_  
_Subhogoti maṃ brāhmaṇa vedayanti”._  

</Paragraph>

</Division>
<Division number="895" book="ja2">

<Paragraph number="2224" type="verses" book="ja2">
_“Sace hi putto uragūsabhassa,_  
_Kāsissa rañño amarādhipassa;_  
_Mahesakkho aññataro pitā te,_  
_Maccesu mātā pana te atulyā;_  
_Na tādiso arahati brāhmaṇassa,_  
_Dāsampi ohārituṃ mahānubhāvo”._  

</Paragraph>

</Division>
<Division number="896" book="ja2">

<Paragraph number="2225" type="verses" book="ja2">
_“Rukkhaṃ nissāya vijjhittho,_  
_eṇeyyaṃ pātumāgataṃ;_  
_So viddho dūramacari,_  
_saravegena sīghavā._  

</Paragraph>

</Division>
<Division number="897" book="ja2">

<Paragraph number="2226" type="verses" book="ja2">
_Taṃ tvaṃ patitamaddakkhi,_  
_araññasmiṃ brahāvane;_  
_Sa maṃsakājamādāya,_  
_sāyaṃ nigrodhupāgami._  

</Paragraph>

</Division>
<Division number="898" book="ja2">

<Paragraph number="2227" type="verses" book="ja2">
_Sukasāḷikasaṅghuṭṭhaṃ,_  
_piṅgalaṃ santhatāyutaṃ;_  
_Kokilābhirudaṃ rammaṃ,_  
_dhuvaṃ haritasaddalaṃ._  

</Paragraph>

</Division>
<Division number="899" book="ja2">

<Paragraph number="2228" type="verses" book="ja2">
_Tattha te so pāturahu,_  
_iddhiyā yasasā jalaṃ;_  
_Mahānubhāvo bhātā me,_  
_kaññāhi parivārito._  

</Paragraph>

</Division>
<Division number="900" book="ja2">

<Paragraph number="2229" type="verses" book="ja2">
_So tena pariciṇṇo tvaṃ,_  
_sabbakāmehi tappito;_  
_Aduṭṭhassa tuvaṃ dubbhi,_  
_taṃ te veraṃ idhāgataṃ._  

</Paragraph>

</Division>
<Division number="901" book="ja2">

<Paragraph number="2230" type="verses" book="ja2">
_Khippaṃ gīvaṃ pasārehi,_  
_na te dassāmi jīvitaṃ;_  
_Bhātu parisaraṃ veraṃ,_  
_chedayissāmi te siraṃ”._  

</Paragraph>

</Division>
<Division number="902" book="ja2">

<Paragraph number="2231" type="verses" book="ja2">
_“Ajjhāyako yācayogī,_  
_āhutaggi ca brāhmaṇo;_  
_Etehi tīhi ṭhānehi,_  
_avajjho hoti brāhmaṇo”._  

</Paragraph>

</Division>
<Division number="903" book="ja2">

<Paragraph number="2232" type="verses" book="ja2">
_“Yaṃ pūraṃ dhataraṭṭhassa,_  
_ogāḷhaṃ yamunaṃ nadiṃ;_  
_Jotate sabbasovaṇṇaṃ,_  
_girimāhacca yāmunaṃ._  

</Paragraph>

</Division>
<Division number="904" book="ja2">

<Paragraph number="2233" type="verses" book="ja2">
_Tattha te purisabyagghā,_  
_sodariyā mama bhātaro;_  
_Yathā te tattha vakkhanti,_  
_tathā hessasi brāhmaṇa”._  


</Paragraph>
</Division>

<Paragraph number="2234" type="center" book="ja2">
( )


</Paragraph>

<Division number="905" book="ja2">

<Paragraph number="2235" type="verses" book="ja2">
_“Anittarā ittarasampayuttā,_  
_Yaññā ca vedā ca subhoga loke;_  
_Tadaggarayhañhi vinindamāno,_  
_Jahāti vittañca satañca dhammaṃ._  

</Paragraph>

</Division>
<Division number="906" book="ja2">

<Paragraph number="2236" type="verses" book="ja2">
_Ajjhenamariyā pathaviṃ janindā,_  
_Vessā kasiṃ pāricariyañca suddā;_  
_Upāgu paccekaṃ yathāpadesaṃ,_  
_Katāhu ete vasināti āhu._  

</Paragraph>

</Division>
<Division number="907" book="ja2">

<Paragraph number="2237" type="verses" book="ja2">
_Dhātā vidhātā varuṇo kuvero,_  
_Somo yamo candimā vāyu sūriyo;_  
_Etepi yaññaṃ puthuso yajitvā,_  
_Ajjhāyakānaṃ atho sabbakāme._  

</Paragraph>

</Division>
<Division number="908" book="ja2">

<Paragraph number="2238" type="verses" book="ja2">
_Vikāsitā cāpasatāni pañca,_  
_Yo ajjuno balavā bhīmaseno;_  
_Sahassabāhu asamo pathabyā,_  
_Sopi tadā mādahi jātavedaṃ._  

</Paragraph>

</Division>
<Division number="909" book="ja2">

<Paragraph number="2239" type="verses" book="ja2">
_Yo brāhmaṇe bhojayi dīgharattaṃ,_  
_Annena pānena yathānubhāvaṃ;_  
_Pasannacitto anumodamāno,_  
_Subhoga devaññataro ahosi._  

</Paragraph>

</Division>
<Division number="910" book="ja2">

<Paragraph number="2240" type="verses" book="ja2">
_Mahāsanaṃ devamanomavaṇṇaṃ,_  
_Yo sappinā asakkhi bhojetumaggiṃ;_  
_Sa yaññatantaṃ varato yajitvā,_  
_Dibbaṃ gatiṃ mucalindajjhagacchi._  

</Paragraph>

</Division>
<Division number="911" book="ja2">

<Paragraph number="2241" type="verses" book="ja2">
_Mahānubhāvo vassasahassajīvī,_  
_Yo pabbajī dassaneyyo uḷāro;_  
_Hitvā apariyanta raṭṭhaṃ sasenaṃ,_  
_Rājā dudīpopi jagāma saggaṃ._  

</Paragraph>

</Division>
<Division number="912" book="ja2">

<Paragraph number="2242" type="verses" book="ja2">
_Yo sāgarantaṃ sāgaro vijitvā,_  
_Yūpaṃ subhaṃ soṇṇamayaṃ uḷāraṃ;_  
_Ussesi vessānaramādahāno,_  
_Subhoga devaññataro ahosi._  

</Paragraph>

</Division>
<Division number="913" book="ja2">

<Paragraph number="2243" type="verses" book="ja2">
_Yassānubhāvena subhoga gaṅgā,_  
_Pavattatha dadhisannisinnaṃ samuddaṃ;_  
_Salomapādo paricariya maggiṃ,_  
_Aṅgo sahassakkhapurajjhagacchi._  

</Paragraph>

</Division>
<Division number="914" book="ja2">

<Paragraph number="2244" type="verses" book="ja2">
_Mahiddhiko devavaro yasassī,_  
_Senāpati tidive vāsavassa;_  
_So somayāgena malaṃ vihantvā,_  
_Subhoga devaññataro ahosi._  

</Paragraph>

</Division>
<Division number="915" book="ja2">

<Paragraph number="2245" type="verses" book="ja2">
_Akārayi lokamimaṃ parañca,_  
_Bhāgīrathiṃ himavantañca gijjhaṃ;_  
_Yo iddhimā devavaro yasassī,_  
_Sopi tadā ādahi jātavedaṃ._  

</Paragraph>

</Division>
<Division number="916" book="ja2">

<Paragraph number="2246" type="verses" book="ja2">
_Mālāgirī himavā yo ca gijjho,_  
_Sudassano nisabho kuveru;_  
_Ete ca aññe ca nagā mahantā,_  
_Cityā katā yaññakarehi māhu._  

</Paragraph>

</Division>
<Division number="917" book="ja2">

<Paragraph number="2247" type="verses" book="ja2">
_Ajjhāyakaṃ mantaguṇūpapannaṃ,_  
_Tapassinaṃ yācayogotidhāhu;_  
_Tīre samuddassudakaṃ sajantaṃ,_  
_Taṃ sāgarojjhohari tenapeyyo._  

</Paragraph>

</Division>
<Division number="918" book="ja2">

<Paragraph number="2248" type="verses" book="ja2">
_Āyāgavatthūni puthū pathabyā,_  
_Saṃvijjanti brāhmaṇā vāsavassa;_  
_Purimaṃ disaṃ pacchimaṃ dakkhiṇuttaraṃ,_  
_Saṃvijjamānā janayanti vedaṃ”._  

</Paragraph>

</Division>
<Division number="919" book="ja2">

<Paragraph number="2249" type="verses" book="ja2">
_“Kalī hi dhīrāna kaṭaṃ magānaṃ,_  
_Bhavanti vedajjhagatānariṭṭha;_  
_Marīcidhammaṃ asamekkhitattā,_  
_Māyāguṇā nātivahanti paññaṃ._  

</Paragraph>

</Division>
<Division number="920" book="ja2">

<Paragraph number="2250" type="verses" book="ja2">
_Vedā na tāṇāya bhavanti dassa,_  
_Mittadduno bhūnahuno narassa;_  
_Na tāyate pariciṇṇo ca aggi,_  
_Dosantaraṃ maccamanariyakammaṃ._  

</Paragraph>

</Division>
<Division number="921" book="ja2">

<Paragraph number="2251" type="verses" book="ja2">
_Sabbañca maccā sadhanaṃ sabhogaṃ,_  
_Ādīpitaṃ dāru tiṇena missaṃ;_  
_Dahaṃ na tappe asamatthatejo,_  
_Ko taṃ subhikkhaṃ dvirasaññu kayirā._  

</Paragraph>

</Division>
<Division number="922" book="ja2">

<Paragraph number="2252" type="verses" book="ja2">
_Yathāpi khīraṃ vipariṇāmadhammaṃ,_  
_Dadhi bhavitvā navanītampi hoti;_  
_Evampi aggi vipariṇāmadhammo,_  
_Tejo samorohatī yogayutto._  

</Paragraph>

</Division>
<Division number="923" book="ja2">

<Paragraph number="2253" type="verses" book="ja2">
_Na dissatī aggimanuppaviṭṭho,_  
_Sukkhesu kaṭṭhesu navesu cāpi;_  
_Nāmatthamāno araṇīnarena,_  
_Nākammunā jāyati jātavedo._  

</Paragraph>

</Division>
<Division number="924" book="ja2">

<Paragraph number="2254" type="verses" book="ja2">
_Sace hi aggi antarato vaseyya,_  
_Sukkhesu kaṭṭhesu navesu cāpi;_  
_Sabbāni susseyyu vanāni loke,_  
_Sukkhāni kaṭṭhāni ca pajjaleyyuṃ._  

</Paragraph>

</Division>
<Division number="925" book="ja2">

<Paragraph number="2255" type="verses" book="ja2">
_Karoti ce dārutiṇena puññaṃ,_  
_Bhojaṃ naro dhūmasikhiṃ patāpavaṃ;_  
_Aṅgārikā loṇakarā ca sūdā,_  
_Sarīradāhāpi kareyyu puññaṃ._  

</Paragraph>

</Division>
<Division number="926" book="ja2">

<Paragraph number="2256" type="verses" book="ja2">
_Atha ce hi ete na karonti puññaṃ,_  
_Ajjhenamaggiṃ idha tappayitvā;_  
_Na koci lokasmiṃ karoti puññaṃ,_  
_Bhojaṃ naro dhūmasikhiṃ patāpavaṃ._  

</Paragraph>

</Division>
<Division number="927" book="ja2">

<Paragraph number="2257" type="verses" book="ja2">
_Kathañhi lokāpacito samāno,_  
_Amanuññagandhaṃ bahūnaṃ akantaṃ;_  
_Yadeva maccā parivajjayanti,_  
_Tadappasatthaṃ dvirasaññu bhuñje._  

</Paragraph>

</Division>
<Division number="928" book="ja2">

<Paragraph number="2258" type="verses" book="ja2">
_Sikhimpi devesu vadanti heke,_  
_Āpaṃ milakkhū pana devamāhu;_  
_Sabbeva ete vitathaṃ bhaṇanti,_  
_Aggī na devaññataro na cāpo._  

</Paragraph>

</Division>
<Division number="929" book="ja2">

<Paragraph number="2259" type="verses" book="ja2">
_Anindriyabaddhamasaññakāyaṃ,_  
_Vessānaraṃ kammakaraṃ pajānaṃ;_  
_Paricariya maggiṃ sugatiṃ kathaṃ vaje,_  
_Pāpāni kammāni pakubbamāno._  

</Paragraph>

</Division>
<Division number="930" book="ja2">

<Paragraph number="2260" type="verses" book="ja2">
_Sabbābhibhū tāhudha jīvikatthā,_  
_Aggissa brahmā paricārakoti;_  
_Sabbānubhāvī ca vasī kimatthaṃ,_  
_Animmito nimmitaṃ vanditassa._  

</Paragraph>

</Division>
<Division number="931" book="ja2">

<Paragraph number="2261" type="verses" book="ja2">
_Hassaṃ anijjhānakhamaṃ atacchaṃ,_  
_Sakkārahetu pakiriṃsu pubbe;_  
_Te lābhasakkāre apātubhonte,_  
_Sandhāpitā jantubhi santidhammaṃ._  

</Paragraph>

</Division>
<Division number="932" book="ja2">

<Paragraph number="2262" type="verses" book="ja2">
_Ajjhenamariyā pathaviṃ janindā,_  
_Vessā kasiṃ pāricariyañca suddā;_  
_Upāgu paccekaṃ yathāpadesaṃ,_  
_Katāhu ete vasināti āhu._  

</Paragraph>

</Division>
<Division number="933" book="ja2">

<Paragraph number="2263" type="verses" book="ja2">
_Etañca saccaṃ vacanaṃ bhaveyya,_  
_Yathā idaṃ bhāsitaṃ brāhmaṇehi;_  
_Nākhattiyo jātu labhetha rajjaṃ,_  
_Nābrāhmaṇo mantapadāni sikkhe;_  
_Nāññatra vessehi kasiṃ kareyya,_  
_Suddo na mucce parapesanāya._  

</Paragraph>

</Division>
<Division number="934" book="ja2">

<Paragraph number="2264" type="verses" book="ja2">
_Yasmā ca etaṃ vacanaṃ abhūtaṃ,_  
_Musāvime odariyā bhaṇanti;_  
_Tadappapaññā abhisaddahanti,_  
_Passanti taṃ paṇḍitā attanāva._  

</Paragraph>

</Division>
<Division number="935" book="ja2">

<Paragraph number="2265" type="verses" book="ja2">
_Khatyā hi vessānaṃ baliṃ haranti,_  
_Ādāya satthāni caranti brāhmaṇā;_  
_Taṃ tādisaṃ saṅkhubhitaṃ pabhinnaṃ,_  
_Kasmā brahmā nujju karoti lokaṃ._  

</Paragraph>

</Division>
<Division number="936" book="ja2">

<Paragraph number="2266" type="verses" book="ja2">
_Sace hi so issaro sabbaloke,_  
_Brahmā bahūbhūtapatī pajānaṃ;_  
_Kiṃ sabbalokaṃ vidahī alakkhiṃ,_  
_Kiṃ sabbalokaṃ na sukhiṃ akāsi._  

</Paragraph>

</Division>
<Division number="937" book="ja2">

<Paragraph number="2267" type="verses" book="ja2">
_Sace hi so issaro sabbaloke,_  
_Brahmā bahūbhūtapatī pajānaṃ;_  
_Māyā musāvajjamadena cāpi,_  
_Lokaṃ adhammena kimatthamakāri._  

</Paragraph>

</Division>
<Division number="938" book="ja2">

<Paragraph number="2268" type="verses" book="ja2">
_Sace hi so issaro sabbaloke,_  
_Brahmā bahūbhūtapatī pajānaṃ;_  
_Adhammiko bhūtapatī ariṭṭha,_  
_Dhamme sati yo vidahī adhammaṃ._  

</Paragraph>

</Division>
<Division number="939" book="ja2">

<Paragraph number="2269" type="verses" book="ja2">
_Kīṭā paṭaṅgā uragā ca bhekā,_  
_Hantvā kimī sujjhati makkhikā ca;_  
_Etepi dhammā anariyarūpā,_  
_Kambojakānaṃ vitathā bahūnaṃ._  

</Paragraph>

</Division>
<Division number="940" book="ja2">

<Paragraph number="2270" type="verses" book="ja2">
_Sace hi so sujjhati yo hanāti,_  
_Hatopi so saggamupeti ṭhānaṃ;_  
_Bhovādi bhovādina mārayeyyuṃ,_  
_Ye cāpi tesaṃ abhisaddaheyyuṃ._  

</Paragraph>

</Division>
<Division number="941" book="ja2">

<Paragraph number="2271" type="verses" book="ja2">
_Neva migā na pasū nopi gāvo,_  
_Āyācanti attavadhāya keci;_  
_Vipphandamāne idha jīvikatthā,_  
_Yaññesu pāṇe pasumārabhanti._  

</Paragraph>

</Division>
<Division number="942" book="ja2">

<Paragraph number="2272" type="verses" book="ja2">
_Yūpussane pasubandhe ca bālā,_  
_Cittehi vaṇṇehi mukhaṃ nayanti;_  
_Ayaṃ te yūpo kāmaduho parattha,_  
_Bhavissati sassato samparāye._  

</Paragraph>

</Division>
<Division number="943" book="ja2">

<Paragraph number="2273" type="verses" book="ja2">
_Sace ca yūpe maṇisaṅkhamuttaṃ,_  
_Dhaññaṃ dhanaṃ rajataṃ jātarūpaṃ;_  
_Sukkhesu kaṭṭhesu navesu cāpi,_  
_Sace duhe tidive sabbakāme;_  
_Tevijjasaṅghāva puthū yajeyyuṃ,_  
_Abrāhmaṇaṃ kañci na yājayeyyuṃ._  

</Paragraph>

</Division>
<Division number="944" book="ja2">

<Paragraph number="2274" type="verses" book="ja2">
_Kuto ca yūpe maṇisaṅkhamuttaṃ,_  
_Dhaññaṃ dhanaṃ rajataṃ jātarūpaṃ;_  
_Sukkhesu kaṭṭhesu navesu cāpi,_  
_Kuto duhe tidive sabbakāme._  

</Paragraph>

</Division>
<Division number="945" book="ja2">

<Paragraph number="2275" type="verses" book="ja2">
_Saṭhā ca luddā ca paluddhabālā,_  
_Cittehi vaṇṇehi mukhaṃ nayanti;_  
_Ādāya aggiṃ mama dehi vittaṃ,_  
_Tato sukhī hohisi sabbakāme._  

</Paragraph>

</Division>
<Division number="946" book="ja2">

<Paragraph number="2276" type="verses" book="ja2">
_Tamaggihuttaṃ saraṇaṃ pavissa,_  
_Cittehi vaṇṇehi mukhaṃ nayanti;_  
_Oropayitvā kesamassuṃ nakhañca,_  
_Vedehi vittaṃ atigāḷhayanti._  

</Paragraph>

</Division>
<Division number="947" book="ja2">

<Paragraph number="2277" type="verses" book="ja2">
_Kākā ulūkaṃva raho labhitvā,_  
_Ekaṃ samānaṃ bahukā samecca;_  
_Annāni bhutvā kuhakā kuhitvā,_  
_Muṇḍaṃ karitvā yaññapathossajanti._  

</Paragraph>

</Division>
<Division number="948" book="ja2">

<Paragraph number="2278" type="verses" book="ja2">
_Evañhi so vañcito brāhmaṇehi,_  
_Eko samāno bahukā samecca;_  
_Te yogayogena vilumpamānā,_  
_Diṭṭhaṃ adiṭṭhena dhanaṃ haranti._  

</Paragraph>

</Division>
<Division number="949" book="ja2">

<Paragraph number="2279" type="verses" book="ja2">
_Akāsiyā rājūhivānusiṭṭhā,_  
_Tadassa ādāya dhanaṃ haranti;_  
_Te tādisā corasamā asantā,_  
_Vajjhā na haññanti ariṭṭha loke._  

</Paragraph>

</Division>
<Division number="950" book="ja2">

<Paragraph number="2280" type="verses" book="ja2">
_Indassa bāhārasi dakkhiṇāti,_  
_Yaññesu chindanti palāsayaṭṭhiṃ;_  
_Tañcepi saccaṃ maghavā chinnabāhu,_  
_Kenassa indo asure jināti._  

</Paragraph>

</Division>
<Division number="951" book="ja2">

<Paragraph number="2281" type="verses" book="ja2">
_Tañceva tucchaṃ maghavā samaṅgī,_  
_Hantā avajjho paramo sa devo;_  
_Mantā ime brāhmaṇā tuccharūpā,_  
_Sandiṭṭhikā vañcanā esa loke._  

</Paragraph>

</Division>
<Division number="952" book="ja2">

<Paragraph number="2282" type="verses" book="ja2">
_Mālāgiri himavā yo ca gijjho,_  
_Sudassano nisabho kuveru;_  
_Ete ca aññe ca nagā mahantā,_  
_Cityā katā yaññakarehi māhu._  

</Paragraph>

</Division>
<Division number="953" book="ja2">

<Paragraph number="2283" type="verses" book="ja2">
_Yathāpakārāni hi iṭṭhakāni,_  
_Cityā katā yaññakarehi māhu;_  
_Na pabbatā honti tathāpakārā,_  
_Aññā disā acalā tiṭṭhaselā._  

</Paragraph>

</Division>
<Division number="954" book="ja2">

<Paragraph number="2284" type="verses" book="ja2">
_Na iṭṭhakā honti silā cirena,_  
_Na tattha sañjāyati ayo na lohaṃ;_  
_Yaññañca etaṃ parivaṇṇayantā,_  
_Cityā katā yaññakarehi māhu._  

</Paragraph>

</Division>
<Division number="955" book="ja2">

<Paragraph number="2285" type="verses" book="ja2">
_Ajjhāyakaṃ mantaguṇūpapannaṃ,_  
_Tapassinaṃ yācayogotidhāhu;_  
_Tīre samuddassudakaṃ sajantaṃ,_  
_Taṃ sāgarojjhohari tenapeyyo._  

</Paragraph>

</Division>
<Division number="956" book="ja2">

<Paragraph number="2286" type="verses" book="ja2">
_Parosahassampi samantavede,_  
_Mantūpapanne nadiyo vahanti;_  
_Na tena byāpannarasūdakā na,_  
_Kasmā samuddo atulo apeyyo._  

</Paragraph>

</Division>
<Division number="957" book="ja2">

<Paragraph number="2287" type="verses" book="ja2">
_Ye keci kūpā idha jīvaloke,_  
_Loṇūdakā kūpakhaṇehi khātā;_  
_Na brāhmaṇajjhoharaṇena tesu,_  
_Āpo apeyyo dvirasaññu māhu._  

</Paragraph>

</Division>
<Division number="958" book="ja2">

<Paragraph number="2288" type="verses" book="ja2">
_Pure puratthā kā kassa bhariyā,_  
_Mano manussaṃ ajanesi pubbe;_  
_Tenāpi dhammena na koci hīno,_  
_Evampi vosaggavibhaṅgamāhu._  

</Paragraph>

</Division>
<Division number="959" book="ja2">

<Paragraph number="2289" type="verses" book="ja2">
_Caṇḍālaputtopi adhicca vede,_  
_Bhāseyya mante kusalo matīmā;_  
_Na tassa muddhāpi phaleyya sattadhā,_  
_Mantā ime attavadhāya katā._  

</Paragraph>

</Division>
<Division number="960" book="ja2">

<Paragraph number="2290" type="verses" book="ja2">
_Vācākatā giddhikatā gahītā,_  
_Dummocayā kabyapathānupannā;_  
_Bālāna cittaṃ visame niviṭṭhaṃ,_  
_Tadappapaññā abhisaddahanti._  

</Paragraph>

</Division>
<Division number="961" book="ja2">

<Paragraph number="2291" type="verses" book="ja2">
_Sīhassa byagghassa ca dīpino ca,_  
_Na vijjatī porisiyaṃ balena;_  
_Manussabhāvo ca gavaṃva pekkho,_  
_Jātī hi tesaṃ asamā samānā._  

</Paragraph>

</Division>
<Division number="962" book="ja2">

<Paragraph number="2292" type="verses" book="ja2">
_Sace ca rājā pathaviṃ vijitvā,_  
_Sajīvavā assavapārisajjo;_  
_Sayameva so sattusaṅghaṃ vijeyya,_  
_Tassappajā niccasukhī bhaveyya._  

</Paragraph>

</Division>
<Division number="963" book="ja2">

<Paragraph number="2293" type="verses" book="ja2">
_Khattiyamantā ca tayo ca vedā,_  
_Atthena ete samakā bhavanti;_  
_Tesañca atthaṃ avinicchinitvā,_  
_Na bujjhatī oghapathaṃva channaṃ._  

</Paragraph>

</Division>
<Division number="964" book="ja2">

<Paragraph number="2294" type="verses" book="ja2">
_Khattiyamantā ca tayo ca vedā,_  
_Atthena ete samakā bhavanti;_  
_Lābho alābho ayaso yaso ca,_  
_Sabbeva tesaṃ catunnañca dhammā._  

</Paragraph>

</Division>
<Division number="965" book="ja2">

<Paragraph number="2295" type="verses" book="ja2">
_Yathāpi ibbhā dhanadhaññahetu,_  
_Kammāni karonti puthū pathabyā;_  
_Tevijjasaṅghā ca tatheva ajja,_  
_Kammāni karonti puthū pathabyā._  

</Paragraph>

</Division>
<Division number="966" book="ja2">

<Paragraph number="2296" type="verses" book="ja2">
_Ibbhehi ye te samakā bhavanti,_  
_Niccussukā kāmaguṇesu yuttā;_  
_Kammāni karonti puthū pathabyā,_  
_Tadappapaññā dvirasaññurā te”._  


</Paragraph>
</Division>

<Paragraph number="2297" type="center" book="ja2">
( )


</Paragraph>

<Division number="967" book="ja2">

<Paragraph number="2298" type="verses" book="ja2">
_“Kassa bherī mudiṅgā ca,_  
_saṅkhāpaṇavadindimā;_  
_Purato paṭipannāni,_  
_hāsayantā rathesabhaṃ._  

</Paragraph>

</Division>
<Division number="968" book="ja2">

<Paragraph number="2299" type="verses" book="ja2">
_Kassa kañcanapaṭṭena,_  
_puthunā vijjuvaṇṇinā;_  
_Yuvā kalāpasannaddho,_  
_ko eti siriyā jalaṃ._  

</Paragraph>

</Division>
<Division number="969" book="ja2">

<Paragraph number="2300" type="verses" book="ja2">
_Ukkāmukhapahaṭṭhaṃva,_  
_khadiraṅgārasannibhaṃ;_  
_Mukhañca rucirā bhāti,_  
_ko eti siriyā jalaṃ._  

</Paragraph>

</Division>
<Division number="970" book="ja2">

<Paragraph number="2301" type="verses" book="ja2">
_Kassa jambonadaṃ chattaṃ,_  
_sasalākaṃ manoramaṃ;_  
_Ādiccaraṃsāvaraṇaṃ,_  
_ko eti siriyā jalaṃ._  

</Paragraph>

</Division>
<Division number="971" book="ja2">

<Paragraph number="2302" type="verses" book="ja2">
_Kassa aṅgaṃ pariggayha,_  
_vālabījanimuttamaṃ;_  
_Ubhato varapuññassa,_  
_muddhani uparūpari._  

</Paragraph>

</Division>
<Division number="972" book="ja2">

<Paragraph number="2303" type="verses" book="ja2">
_Kassa pekhuṇahatthāni,_  
_citrāni ca mudūni ca;_  
_Kañcanamaṇidaṇḍāni,_  
_caranti dubhato mukhaṃ._  

</Paragraph>

</Division>
<Division number="973" book="ja2">

<Paragraph number="2304" type="verses" book="ja2">
_Khadiraṅgāravaṇṇābhā,_  
_ukkāmukhapahaṃsitā;_  
_Kassete kuṇḍalā vaggū,_  
_sobhanti dubhato mukhaṃ._  

</Paragraph>

</Division>
<Division number="974" book="ja2">

<Paragraph number="2305" type="verses" book="ja2">
_Kassa vātena chupitā,_  
_niddhantā mudukāḷakā;_  
_Sobhayanti nalāṭantaṃ,_  
_nabhā vijjurivuggatā._  

</Paragraph>

</Division>
<Division number="975" book="ja2">

<Paragraph number="2306" type="verses" book="ja2">
_Kassa etāni akkhīni,_  
_āyatāni puthūni ca;_  
_Ko sobhati visālakkho,_  
_kassetaṃ uṇṇajaṃ mukhaṃ._  

</Paragraph>

</Division>
<Division number="976" book="ja2">

<Paragraph number="2307" type="verses" book="ja2">
_Kassete lapanajātā,_  
_suddhā saṅkhavarūpamā;_  
_Bhāsamānassa sobhanti,_  
_dantā kuppilasādisā._  

</Paragraph>

</Division>
<Division number="977" book="ja2">

<Paragraph number="2308" type="verses" book="ja2">
_Kassa lākhārasasamā,_  
_hatthapādā sukhedhitā;_  
_Ko so bimboṭṭhasampanno,_  
_divā sūriyova bhāsati._  

</Paragraph>

</Division>
<Division number="978" book="ja2">

<Paragraph number="2309" type="verses" book="ja2">
_Himaccaye himavati,_  
_mahāsālova pupphito;_  
_Ko so odātapāvāro,_  
_jayaṃ indova sobhati._  

</Paragraph>

</Division>
<Division number="979" book="ja2">

<Paragraph number="2310" type="verses" book="ja2">
_Suvaṇṇapīḷakākiṇṇaṃ,_  
_maṇidaṇḍavicittakaṃ;_  
_Ko so parisamogayha,_  
_īsaṃ khaggaṃ pamuñcati._  

</Paragraph>

</Division>
<Division number="980" book="ja2">

<Paragraph number="2311" type="verses" book="ja2">
_Suvaṇṇavikatā cittā,_  
_sukatā cittasibbanā;_  
_Ko so omuñcate pādā,_  
_namo katvā mahesino”._  

</Paragraph>

</Division>
<Division number="981" book="ja2">

<Paragraph number="2312" type="verses" book="ja2">
_“Dhataraṭṭhā hi te nāgā,_  
_iddhimanto yasassino;_  
_Samuddajāya uppannā,_  
_nāgā ete mahiddhikā”ti._  


</Paragraph>
</Division>

<Paragraph number="2313" type="center" book="ja2">
Bhūridattajātakaṃ chaṭṭhaṃ.
</Paragraph>