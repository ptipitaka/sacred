---
title: "22.1.9.9 Kāḷāgirikaṇḍa"
tableOfContents: false
sidebar:
  order: 9
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1572" book="ja2" bookNo="23" page="301">

<Paragraph number="2916" type="verses" book="ja2">
_“Avasiṃ ahaṃ tuyha tīhaṃ agāre,_  
_Annena pānena upaṭṭhitosmi;_  
_Mitto mamāsī visajjāmahaṃ taṃ,_  
_Kāmaṃ gharaṃ uttamapañña gaccha._  

</Paragraph>

</Division>
<Division number="1573" book="ja2" bookNo="23" page="301">

<Paragraph number="2917" type="verses" book="ja2">
_Api hāyatu nāgakulā attho,_  
_Alampi me nāgakaññāya hotu;_  
_So tvaṃ sakeneva subhāsitena,_  
_Muttosi me ajja vadhāya pañña”._  

</Paragraph>

</Division>
<Division number="1574" book="ja2" bookNo="23" page="301">

<Paragraph number="2918" type="verses" book="ja2">
_“Handa tuvaṃ yakkha mamampi nehi,_  
_Sasuraṃ te atthaṃ mayi carassu;_  
_Mayañca nāgādhipatiṃ vimānaṃ,_  
_Dakkhemu nāgassa adiṭṭhapubbaṃ”._  

</Paragraph>

</Division>
<Division number="1575" book="ja2" bookNo="23" page="301">

<Paragraph number="2919" type="verses" book="ja2">
_“Yaṃ ve narassa ahitāya assa,_  
_Na taṃ pañño arahati dassanāya;_  
_Atha kena vaṇṇena amittagāmaṃ,_  
_Tuvamicchasi uttamapañña gantuṃ”._  

</Paragraph>

</Division>
<Division number="1576" book="ja2" bookNo="23" page="301">

<Paragraph number="2920" type="verses" book="ja2">
_“Addhā pajānāmi ahampi etaṃ,_  
_Na taṃ pañño arahati dassanāya;_  
_Pāpañca me natthi kataṃ kuhiñci,_  
_Tasmā na saṅke maraṇāgamāya”._  

</Paragraph>

</Division>
<Division number="1577" book="ja2" bookNo="23" page="301">

<Paragraph number="2921" type="verses" book="ja2">
_“Handa ca ṭhānaṃ atulānubhāvaṃ,_  
_Mayā saha dakkhasi ehi katte;_  
_Yatthacchati naccagītehi nāgo,_  
_Rājā yathā vessavaṇo naḷiññaṃ._  

</Paragraph>

</Division>
<Division number="1578" book="ja2" bookNo="23" page="302">

<Paragraph number="2922" type="verses" book="ja2">
_Taṃ nāgakaññā caritaṃ gaṇena,_  
_Nikīḷitaṃ niccamaho ca rattiṃ;_  
_Pahūtamālyaṃ bahupupphachannaṃ,_  
_Obhāsatī vijjurivantalikkhe._  

</Paragraph>

</Division>
<Division number="1579" book="ja2" bookNo="23" page="302">

<Paragraph number="2923" type="verses" book="ja2">
_Annena pānena upetarūpaṃ,_  
_Naccehi gītehi ca vāditehi;_  
_Paripūraṃ kaññāhi alaṅkatāhi,_  
_Upasobhati vatthapilandhanena._  

</Paragraph>

</Division>
<Division number="1580" book="ja2" bookNo="23" page="302">

<Paragraph number="2924" type="verses" book="ja2">
_So puṇṇako kurūnaṃ kattuseṭṭhaṃ,_  
_Nisīdayī pacchato āsanasmiṃ;_  
_Ādāya kattāramanomapaññaṃ,_  
_Upānayī bhavanaṃ nāgarañño._  

</Paragraph>

</Division>
<Division number="1581" book="ja2" bookNo="23" page="302">

<Paragraph number="2925" type="verses" book="ja2">
_Patvāna ṭhānaṃ atulānubhāvaṃ,_  
_Aṭṭhāsi kattā pacchato puṇṇakassa;_  
_Sāmaggipekkhamāno nāgarājā,_  
_Pubbeva jāmātaramajjhabhāsatha._  

</Paragraph>

</Division>
<Division number="1582" book="ja2" bookNo="23" page="302">

<Paragraph number="2926" type="verses" book="ja2">
_Yannu tuvaṃ agamā maccalokaṃ,_  
_Anvesamāno hadayaṃ paṇḍitassa;_  
_Kacci samiddhena idhānupatto,_  
_Ādāya kattāramanomapaññaṃ”._  

</Paragraph>

</Division>
<Division number="1583" book="ja2" bookNo="23" page="302">

<Paragraph number="2927" type="verses" book="ja2">
_“Ayañhi so āgato yaṃ tvamicchasi,_  
_Dhammena laddho mama dhammapālo;_  
_Taṃ passatha sammukhā bhāsamānaṃ,_  
_Sukho have sappurisehi saṅgamo”._  


</Paragraph>
</Division>

<Paragraph number="2928" type="center" book="ja2">
Kāḷāgirikaṇḍaṃ nāma.


</Paragraph>

<Division number="1584" book="ja2" bookNo="23" page="303">

<Paragraph number="2929" type="verses" book="ja2">
_“Adiṭṭhapubbaṃ disvāna,_  
_macco maccubhayaṭṭito;_  
_Byamhito nābhivādesi,_  
_nayidaṃ paññavatāmiva”._  

</Paragraph>

</Division>
<Division number="1585" book="ja2" bookNo="23" page="303">

<Paragraph number="2930" type="verses" book="ja2">
_“Na camhi byamhito nāga,_  
_na ca maccubhayaṭṭito;_  
_Na vajjho abhivādeyya,_  
_vajjhaṃ vā nābhivādaye._  

</Paragraph>

</Division>
<Division number="1586" book="ja2" bookNo="23" page="303">

<Paragraph number="2931" type="verses" book="ja2">
_Kathaṃ no abhivādeyya,_  
_abhivādāpayetha ve;_  
_Yaṃ naro hantumiccheyya,_  
_taṃ kammaṃ nupapajjati”._  

</Paragraph>

</Division>
<Division number="1587" book="ja2" bookNo="23" page="303">

<Paragraph number="2932" type="verses" book="ja2">
_“Evametaṃ yathā brūsi,_  
_saccaṃ bhāsasi paṇḍita;_  
_Na vajjho abhivādeyya,_  
_vajjhaṃ vā nābhivādaye._  

</Paragraph>

</Division>
<Division number="1588" book="ja2" bookNo="23" page="303">

<Paragraph number="2933" type="verses" book="ja2">
_Kathaṃ no abhivādeyya,_  
_abhivādāpayetha ve;_  
_Yaṃ naro hantumiccheyya,_  
_taṃ kammaṃ nupapajjati”._  

</Paragraph>

</Division>
<Division number="1589" book="ja2" bookNo="23" page="303">

<Paragraph number="2934" type="verses" book="ja2">
_“Asassataṃ sassataṃ nu tavayidaṃ,_  
_Iddhī jutī balavīriyūpapatti;_  
_Pucchāmi taṃ nāgarājetamatthaṃ,_  
_Kathaṃ nu te laddhamidaṃ vimānaṃ._  

</Paragraph>

</Division>
<Division number="1590" book="ja2" bookNo="23" page="303">

<Paragraph number="2935" type="verses" book="ja2">
_Adhiccaladdhaṃ pariṇāmajaṃ te,_  
_Sayaṃkataṃ udāhu devehi dinnaṃ;_  
_Akkhāhi me nāgarājetamatthaṃ,_  
_Yatheva te laddhamidaṃ vimānaṃ”._  

</Paragraph>

</Division>
<Division number="1591" book="ja2" bookNo="23" page="303">

<Paragraph number="2936" type="verses" book="ja2">
_“Nādhiccaladdhaṃ na pariṇāmajaṃ me,_  
_Na sayaṃkataṃ nāpi devehi dinnaṃ;_  
_Sakehi kammehi apāpakehi,_  
_Puññehi me laddhamidaṃ vimānaṃ”._  

</Paragraph>

</Division>
<Division number="1592" book="ja2" bookNo="23" page="303">

<Paragraph number="2937" type="verses" book="ja2">
_“Kiṃ te vataṃ kiṃ pana brahmacariyaṃ,_  
_Kissa suciṇṇassa ayaṃ vipāko;_  
_Iddhī jutī balavīriyūpapatti,_  
_Idañca te nāga mahāvimānaṃ”._  

</Paragraph>

</Division>
<Division number="1593" book="ja2" bookNo="23" page="304">

<Paragraph number="2938" type="verses" book="ja2">
_“Ahañca bhariyā ca manussaloke,_  
_Saddhā ubho dānapatī ahumhā;_  
_Opānabhūtaṃ me gharaṃ tadāsi,_  
_Santappitā samaṇabrāhmaṇā ca._  

</Paragraph>

</Division>
<Division number="1594" book="ja2" bookNo="23" page="304">

<Paragraph number="2939" type="verses" book="ja2">
_Mālañca gandhañca vilepanañca,_  
_Padīpiyaṃ seyyamupassayañca;_  
_Acchādanaṃ sāyanamannapānaṃ,_  
_Sakkacca dānāni adamha tattha._  

</Paragraph>

</Division>
<Division number="1595" book="ja2" bookNo="23" page="304">

<Paragraph number="2940" type="verses" book="ja2">
_Taṃ me vataṃ taṃ pana brahmacariyaṃ,_  
_Tassa suciṇṇassa ayaṃ vipāko;_  
_Iddhī jutī balavīriyūpapatti,_  
_Idañca me dhīra mahāvimānaṃ”._  

</Paragraph>

</Division>
<Division number="1596" book="ja2" bookNo="23" page="304">

<Paragraph number="2941" type="verses" book="ja2">
_“Evañce te laddhamidaṃ vimānaṃ,_  
_Jānāsi puññānaṃ phalūpapattiṃ;_  
_Tasmā hi dhammaṃ cara appamatto,_  
_Yathā vimānaṃ puna māvasesi”._  

</Paragraph>

</Division>
<Division number="1597" book="ja2" bookNo="23" page="304">

<Paragraph number="2942" type="verses" book="ja2">
_“Nayidha santi samaṇabrāhmaṇā ca,_  
_Yesannapānāni dademu katte;_  
_Akkhāhi me pucchito etamatthaṃ,_  
_Yathā vimānaṃ puna māvasema”._  

</Paragraph>

</Division>
<Division number="1598" book="ja2" bookNo="23" page="304">

<Paragraph number="2943" type="verses" book="ja2">
_“Bhogī hi te santi idhūpapannā,_  
_Puttā ca dārā anujīvino ca;_  
_Tesu tuvaṃ vacasā kammunā ca,_  
_Asampaduṭṭho ca bhavāhi niccaṃ._  

</Paragraph>

</Division>
<Division number="1599" book="ja2" bookNo="23" page="304">

<Paragraph number="2944" type="verses" book="ja2">
_Evaṃ tuvaṃ nāga asampadosaṃ,_  
_Anupālaya vacasā kammunā ca;_  
_Ṭhatvā idha yāvatāyukaṃ vimāne,_  
_Uddhaṃ ito gacchasi devalokaṃ”._  

</Paragraph>

</Division>
<Division number="1600" book="ja2" bookNo="23" page="305">

<Paragraph number="2945" type="verses" book="ja2">
_“Addhā hi so socati rājaseṭṭho,_  
_Tayā vinā yassa tuvaṃ sajibbo;_  
_Dukkhūpanītopi tayā samecca,_  
_Vindeyya poso sukhamāturopi”._  

</Paragraph>

</Division>
<Division number="1601" book="ja2" bookNo="23" page="305">

<Paragraph number="2946" type="verses" book="ja2">
_“Addhā sataṃ bhāsasi nāga dhammaṃ,_  
_Anuttaraṃ atthapadaṃ suciṇṇaṃ;_  
_Etādisiyāsu hi āpadāsu,_  
_Paññāyate mādisānaṃ viseso”._  

</Paragraph>

</Division>
<Division number="1602" book="ja2" bookNo="23" page="305">

<Paragraph number="2947" type="verses" book="ja2">
_“Akkhāhi no tāyaṃ mudhā nu laddho,_  
_Akkhehi no tāyaṃ ajesi jūte;_  
_Dhammena laddho iti tāyamāha,_  
_Kathaṃ nu tvaṃ hatthamimassa māgato”._  

</Paragraph>

</Division>
<Division number="1603" book="ja2" bookNo="23" page="305">

<Paragraph number="2948" type="verses" book="ja2">
_“Yo missaro tattha ahosi rājā,_  
_Tamāyamakkhehi ajesi jūte;_  
_So maṃ jito rājā imassadāsi,_  
_Dhammena laddhosmi asāhasena”._  

</Paragraph>

</Division>
<Division number="1604" book="ja2" bookNo="23" page="305">

<Paragraph number="2949" type="verses" book="ja2">
_Mahorago attamano udaggo,_  
_Sutvāna dhīrassa subhāsitāni;_  
_Hatthe gahetvāna anomapaññaṃ,_  
_Pāvekkhi bhariyāya tadā sakāse._  

</Paragraph>

</Division>
<Division number="1605" book="ja2" bookNo="23" page="305">

<Paragraph number="2950" type="verses" book="ja2">
_“Yena tvaṃ vimale paṇḍu,_  
_yena bhattaṃ na ruccati;_  
_Na ca me tādiso vaṇṇo,_  
_ayameso tamonudo._  

</Paragraph>

</Division>
<Division number="1606" book="ja2" bookNo="23" page="305">

<Paragraph number="2951" type="verses" book="ja2">
_Yassa te hadayenattho,_  
_āgatāyaṃ pabhaṅkaro;_  
_Tassa vākyaṃ nisāmehi,_  
_dullabhaṃ dassanaṃ puna”._  

</Paragraph>

</Division>
<Division number="1607" book="ja2" bookNo="23" page="305">

<Paragraph number="2952" type="verses" book="ja2">
_Disvāna taṃ vimalā bhūripaññaṃ,_  
_Dasaṅgulī añjaliṃ paggahetvā;_  
_Haṭṭhena bhāvena patītarūpā,_  
_Iccabravi kurūnaṃ kattuseṭṭhaṃ._  

</Paragraph>

</Division>
<Division number="1608" book="ja2" bookNo="23" page="305">

<Paragraph number="2953" type="verses" book="ja2">
_“Adiṭṭhapubbaṃ disvāna,_  
_macco maccubhayaṭṭito;_  
_Byamhito nābhivādesi,_  
_nayidaṃ paññavatāmiva”._  

</Paragraph>

</Division>
<Division number="1609" book="ja2" bookNo="23" page="306">

<Paragraph number="2954" type="verses" book="ja2">
_“Na camhi byamhito nāgi,_  
_na ca maccubhayaṭṭito;_  
_Na vajjho abhivādeyya,_  
_vajjhaṃ vā nābhivādaye._  

</Paragraph>

</Division>
<Division number="1610" book="ja2" bookNo="23" page="306">

<Paragraph number="2955" type="verses" book="ja2">
_Kathaṃ no abhivādeyya,_  
_abhivādāpayetha ve;_  
_Yaṃ naro hantumiccheyya,_  
_taṃ kammaṃ nupapajjati”._  

</Paragraph>

</Division>
<Division number="1611" book="ja2" bookNo="23" page="306">

<Paragraph number="2956" type="verses" book="ja2">
_“Evametaṃ yathā brūsi,_  
_saccaṃ bhāsasi paṇḍita;_  
_Na vajjho abhivādeyya,_  
_vajjhaṃ vā nābhivādaye._  

</Paragraph>

</Division>
<Division number="1612" book="ja2" bookNo="23" page="306">

<Paragraph number="2957" type="verses" book="ja2">
_Kathaṃ no abhivādeyya,_  
_abhivādāpayetha ve;_  
_Yaṃ naro hantumiccheyya,_  
_taṃ kammaṃ nupapajjati”._  

</Paragraph>

</Division>
<Division number="1613" book="ja2" bookNo="23" page="306">

<Paragraph number="2958" type="verses" book="ja2">
_“Asassataṃ sassataṃ nu tavayidaṃ,_  
_Iddhī jutī balavīriyūpapatti;_  
_Pucchāmi taṃ nāgakaññetamatthaṃ,_  
_Kathaṃ nu te laddhamidaṃ vimānaṃ._  

</Paragraph>

</Division>
<Division number="1614" book="ja2" bookNo="23" page="306">

<Paragraph number="2959" type="verses" book="ja2">
_Adhiccaladdhaṃ pariṇāmajaṃ te,_  
_Sayaṃkataṃ udāhu devehi dinnaṃ;_  
_Akkhāhi me nāgakaññetamatthaṃ,_  
_Yatheva te laddhamidaṃ vimānaṃ”._  

</Paragraph>

</Division>
<Division number="1615" book="ja2" bookNo="23" page="306">

<Paragraph number="2960" type="verses" book="ja2">
_“Nādhiccaladdhaṃ na pariṇāmajaṃ me,_  
_Na sayaṃ kataṃ nāpi devehi dinnaṃ;_  
_Sakehi kammehi apāpakehi,_  
_Puññehi me laddhamidaṃ vimānaṃ”._  

</Paragraph>

</Division>
<Division number="1616" book="ja2" bookNo="23" page="306">

<Paragraph number="2961" type="verses" book="ja2">
_“Kiṃ te vataṃ kiṃ pana brahmacariyaṃ,_  
_Kissa suciṇṇassa ayaṃ vipāko;_  
_Iddhī jutī balavīriyūpapatti,_  
_Idañca te nāgi mahāvimānaṃ”._  

</Paragraph>

</Division>
<Division number="1617" book="ja2" bookNo="23" page="306">

<Paragraph number="2962" type="verses" book="ja2">
_“Ahañca kho sāmiko cāpi mayhaṃ,_  
_Saddhā ubho dānapatī ahumhā;_  
_Opānabhūtaṃ me gharaṃ tadāsi,_  
_Santappitā samaṇabrāhmaṇā ca._  

</Paragraph>

</Division>
<Division number="1618" book="ja2" bookNo="23" page="307">

<Paragraph number="2963" type="verses" book="ja2">
_Mālañca gandhañca vilepanañca,_  
_Padīpiyaṃ seyyamupassayañca;_  
_Acchādanaṃ sāyanamannapānaṃ,_  
_Sakkacca dānāni adamha tattha._  

</Paragraph>

</Division>
<Division number="1619" book="ja2" bookNo="23" page="307">

<Paragraph number="2964" type="verses" book="ja2">
_Taṃ me vataṃ taṃ pana brahmacariyaṃ,_  
_Tassa suciṇṇassa ayaṃ vipāko;_  
_Iddhī jutī balavīriyūpapatti,_  
_Idañca me dhīra mahāvimānaṃ”._  

</Paragraph>

</Division>
<Division number="1620" book="ja2" bookNo="23" page="307">

<Paragraph number="2965" type="verses" book="ja2">
_“Evañce te laddhamidaṃ vimānaṃ,_  
_Jānāsi puññānaṃ phalūpapattiṃ;_  
_Tasmā hi dhammaṃ cara appamattā,_  
_Yathā vimānaṃ puna māvasesi”._  

</Paragraph>

</Division>
<Division number="1621" book="ja2" bookNo="23" page="307">

<Paragraph number="2966" type="verses" book="ja2">
_“Nayidha santi samaṇabrāhmaṇā ca,_  
_Yesannapānāni dademu katte;_  
_Akkhāhi me pucchito etamatthaṃ,_  
_Yathā vimānaṃ puna māvasema”._  

</Paragraph>

</Division>
<Division number="1622" book="ja2" bookNo="23" page="307">

<Paragraph number="2967" type="verses" book="ja2">
_“Bhogī hi te santi idhūpapannā,_  
_Puttā ca dārā anujīvino ca;_  
_Tesu tuvaṃ vacasā kammunā ca,_  
_Asampaduṭṭhā ca bhavāhi niccaṃ._  

</Paragraph>

</Division>
<Division number="1623" book="ja2" bookNo="23" page="307">

<Paragraph number="2968" type="verses" book="ja2">
_Evaṃ tuvaṃ nāgi asampadosaṃ,_  
_Anupālaya vacasā kammunā ca;_  
_Ṭhatvā idha yāvatāyukaṃ vimāne,_  
_Uddhaṃ ito gacchasi devalokaṃ”._  

</Paragraph>

</Division>
<Division number="1624" book="ja2" bookNo="23" page="307">

<Paragraph number="2969" type="verses" book="ja2">
_“Addhā hi so socati rājaseṭṭho,_  
_Tayā vinā yassa tuvaṃ sajibbo;_  
_Dukkhūpanītopi tayā samecca,_  
_Vindeyya poso sukhamāturopi”._  

</Paragraph>

</Division>
<Division number="1625" book="ja2" bookNo="23" page="308">

<Paragraph number="2970" type="verses" book="ja2">
_“Addhā sataṃ bhāsasi nāgi dhammaṃ,_  
_Anuttaraṃ atthapadaṃ suciṇṇaṃ;_  
_Etādisiyāsu hi āpadāsu,_  
_Paññāyate mādisānaṃ viseso”._  

</Paragraph>

</Division>
<Division number="1626" book="ja2" bookNo="23" page="308">

<Paragraph number="2971" type="verses" book="ja2">
_“Akkhāhi no tāyaṃ mudhā nu laddho,_  
_Akkhehi no tāyaṃ ajesi jūte;_  
_Dhammena laddho iti tāyamāha,_  
_Kathaṃ nu tvaṃ hatthamimassa māgato”._  

</Paragraph>

</Division>
<Division number="1627" book="ja2" bookNo="23" page="308">

<Paragraph number="2972" type="verses" book="ja2">
_“Yo missaro tattha ahosi rājā,_  
_Tamāyamakkhehi ajesi jūte;_  
_So maṃ jito rājā imassadāsi,_  
_Dhammena laddhosmi asāhasena”._  

</Paragraph>

</Division>
<Division number="1628" book="ja2" bookNo="23" page="308">

<Paragraph number="2973" type="verses" book="ja2">
_Yatheva varuṇo nāgo,_  
_pañhaṃ pucchittha paṇḍitaṃ;_  
_Tatheva nāgakaññāpi,_  
_pañhaṃ pucchittha paṇḍitaṃ._  

</Paragraph>

</Division>
<Division number="1629" book="ja2" bookNo="23" page="308">

<Paragraph number="2974" type="verses" book="ja2">
_Yatheva varuṇaṃ nāgaṃ,_  
_dhīro tosesi pucchito;_  
_Tatheva nāgakaññampi,_  
_dhīro tosesi pucchito._  

</Paragraph>

</Division>
<Division number="1630" book="ja2" bookNo="23" page="308">

<Paragraph number="2975" type="verses" book="ja2">
_Ubhopi te attamane viditvā,_  
_Mahoragaṃ nāgakaññañca dhīro;_  
_Achambhī abhīto alomahaṭṭho,_  
_Iccabravi varuṇaṃ nāgarājānaṃ._  

</Paragraph>

</Division>
<Division number="1631" book="ja2" bookNo="23" page="308">

<Paragraph number="2976" type="verses" book="ja2">
_“Mā rodhayi nāga āyāhamasmi,_  
_Yena tavattho idaṃ sarīraṃ;_  
_Hadayena maṃsena karohi kiccaṃ,_  
_Sayaṃ karissāmi yathāmati te”._  

</Paragraph>

</Division>
<Division number="1632" book="ja2" bookNo="23" page="308">

<Paragraph number="2977" type="verses" book="ja2">
_“Paññā have hadayaṃ paṇḍitānaṃ,_  
_Te tyamha paññāya mayaṃ sutuṭṭhā;_  
_Anūnanāmo labhatajja dāraṃ,_  
_Ajjeva taṃ kuruyo pāpayātu”._  

</Paragraph>

</Division>
<Division number="1633" book="ja2" bookNo="23" page="309">

<Paragraph number="2978" type="verses" book="ja2">
_Sa puṇṇako attamano udaggo,_  
_Irandhatiṃ nāgakaññaṃ labhitvā;_  
_Haṭṭhena bhāvena patītarūpo,_  
_Iccabravi kurūnaṃ kattuseṭṭhaṃ._  

</Paragraph>

</Division>
<Division number="1634" book="ja2" bookNo="23" page="309">

<Paragraph number="2979" type="verses" book="ja2">
_“Bhariyāya maṃ tvaṃ akari samaṅgiṃ,_  
_Ahañca te vidhura karomi kiccaṃ;_  
_Idañca te maṇiratanaṃ dadāmi,_  
_Ajjeva taṃ kuruyo pāpayāmi”._  

</Paragraph>

</Division>
<Division number="1635" book="ja2" bookNo="23" page="309">

<Paragraph number="2980" type="verses" book="ja2">
_“Ajeyyamesā tava hotu metti,_  
_Bhariyāya kaccāna piyāya saddhiṃ;_  
_Ānandi vitto sumano patīto,_  
_Datvā maṇiṃ mañca nayindapatthaṃ”._  

</Paragraph>

</Division>
<Division number="1636" book="ja2" bookNo="23" page="309">

<Paragraph number="2981" type="verses" book="ja2">
_Sa puṇṇako kurūnaṃ kattuseṭṭhaṃ,_  
_Nisīdayī purato āsanasmiṃ;_  
_Ādāya kattāramanomapaññaṃ,_  
_Upānayī nagaraṃ indapatthaṃ._  

</Paragraph>

</Division>
<Division number="1637" book="ja2" bookNo="23" page="309">

<Paragraph number="2982" type="verses" book="ja2">
_Mano manussassa yathāpi gacche,_  
_Tatopissa khippataraṃ ahosi;_  
_Sa puṇṇako kurūnaṃ kattuseṭṭhaṃ,_  
_Upānayī nagaraṃ indapatthaṃ._  

</Paragraph>

</Division>
<Division number="1638" book="ja2" bookNo="23" page="309">

<Paragraph number="2983" type="verses" book="ja2">
_“Etindapatthaṃ nagaraṃ padissati,_  
_Rammāni ca ambavanāni bhāgaso;_  
_Ahañca bhariyāya samaṅgibhūto,_  
_Tuvañca pattosi sakaṃ niketaṃ”._  

</Paragraph>

</Division>
<Division number="1639" book="ja2" bookNo="23" page="309">

<Paragraph number="2984" type="verses" book="ja2">
_Sa puṇṇako kurūnaṃ kattuseṭṭhaṃ,_  
_Oropiya dhammasabhāya majjhe;_  
_Ājaññamāruyha anomavaṇṇo,_  
_Pakkāmi vehāyasamantalikkhe._  

</Paragraph>

</Division>
<Division number="1640" book="ja2" bookNo="23" page="310">

<Paragraph number="2985" type="verses" book="ja2">
_Taṃ disvā rājā paramappatīto,_  
_Uṭṭhāya bāhāhi palissajitvā;_  
_Avikampayaṃ dhammasabhāya majjhe,_  
_Nisīdayī pamukhamāsanasmiṃ._  

</Paragraph>

</Division>
<Division number="1641" book="ja2" bookNo="23" page="310">

<Paragraph number="2986" type="verses" book="ja2">
_“Tvaṃ no vinetāsi rathaṃva naddhaṃ,_  
_Nandanti taṃ kuruyo dassanena;_  
_Akkhāhi me pucchito etamatthaṃ,_  
_Kathaṃ pamokkho ahu māṇavassa”._  

</Paragraph>

</Division>
<Division number="1642" book="ja2" bookNo="23" page="310">

<Paragraph number="2987" type="verses" book="ja2">
_“Yaṃ māṇavotyābhivadī janinda,_  
_Na so manusso naravīraseṭṭha;_  
_Yadi te suto puṇṇako nāma yakkho,_  
_Rañño kuverassa hi so sajibbo._  

</Paragraph>

</Division>
<Division number="1643" book="ja2" bookNo="23" page="310">

<Paragraph number="2988" type="verses" book="ja2">
_Bhūmindharo varuṇo nāma nāgo,_  
_Brahā sucī vaṇṇabalūpapanno;_  
_Tassānujaṃ dhītaraṃ kāmayāno,_  
_Irandhatī nāma sā nāgakaññā._  

</Paragraph>

</Division>
<Division number="1644" book="ja2" bookNo="23" page="310">

<Paragraph number="2989" type="verses" book="ja2">
_Tassā sumajjhāya piyāya hetu,_  
_Patārayittha maraṇāya mayhaṃ;_  
_So ceva bhariyāya samaṅgibhūto,_  
_Ahañca anuññāto maṇi ca laddho”._  

</Paragraph>

</Division>
<Division number="1645" book="ja2" bookNo="23" page="310">

<Paragraph number="2990" type="verses" book="ja2">
_“Rukkho hi mayhaṃ padvāre sujāto,_  
_Paññākkhandho sīlamayassa sākhā;_  
_Atthe ca dhamme ca ṭhito nipāko,_  
_Gavapphalo hatthigavāssachanno._  

</Paragraph>

</Division>
<Division number="1646" book="ja2" bookNo="23" page="310">

<Paragraph number="2991" type="verses" book="ja2">
_Naccagītatūriyābhinādite,_  
_Ucchijja senaṃ puriso ahāsi;_  
_So no ayaṃ āgato sanniketaṃ,_  
_Rukkhassimassāpacitiṃ karotha._  

</Paragraph>

</Division>
<Division number="1647" book="ja2" bookNo="23" page="311">

<Paragraph number="2992" type="verses" book="ja2">
_Ye keci vittā mama paccayena,_  
_Sabbeva te pātukarontu ajja;_  
_Tibbāni katvāna upāyanāni,_  
_Rukkhassimassāpacitiṃ karotha._  

</Paragraph>

</Division>
<Division number="1648" book="ja2" bookNo="23" page="311">

<Paragraph number="2993" type="verses" book="ja2">
_Ye keci baddhā mama atthi raṭṭhe,_  
_Sabbeva te bandhanā mocayantu;_  
_Yatheva yaṃ bandhanasmā pamutto,_  
_Evamete muñcare bandhanasmā._  

</Paragraph>

</Division>
<Division number="1649" book="ja2" bookNo="23" page="311">

<Paragraph number="2994" type="verses" book="ja2">
_Unnaṅgalā māsamimaṃ karontu,_  
_Maṃsodanaṃ brāhmaṇā bhakkhayantu;_  
_Amajjapā majjarahā pivantu,_  
_Puṇṇāhi thālāhi palissutāhi._  

</Paragraph>

</Division>
<Division number="1650" book="ja2" bookNo="23" page="311">

<Paragraph number="2995" type="verses" book="ja2">
_Mahāpathaṃ nicca samavhayantu,_  
_Tibbañca rakkhaṃ vidahantu raṭṭhe;_  
_Yathāññamaññaṃ na viheṭhayeyyuṃ,_  
_Rukkhassimassāpacitiṃ karotha”._  

</Paragraph>

</Division>
<Division number="1651" book="ja2" bookNo="23" page="311">

<Paragraph number="2996" type="verses" book="ja2">
_Orodhā ca kumārā ca,_  
_vesiyānā ca brāhmaṇā;_  
_Bahuṃ annañca pānañca,_  
_paṇḍitassābhihārayuṃ._  

</Paragraph>

</Division>
<Division number="1652" book="ja2" bookNo="23" page="311">

<Paragraph number="2997" type="verses" book="ja2">
_Hatthārohā anīkaṭṭhā,_  
_rathikā pattikārakā;_  
_Bahuṃ annañca pānañca,_  
_paṇḍitassābhihārayuṃ._  

</Paragraph>

</Division>
<Division number="1653" book="ja2" bookNo="23" page="311">

<Paragraph number="2998" type="verses" book="ja2">
_Samāgatā jānapadā,_  
_negamā ca samāgatā;_  
_Bahuṃ annañca pānañca,_  
_paṇḍitassābhihārayuṃ._  

</Paragraph>

</Division>
<Division number="1654" book="ja2" bookNo="23" page="311">

<Paragraph number="2999" type="verses" book="ja2">
_Bahujano pasannosi,_  
_disvā paṇḍitamāgate;_  
_Paṇḍitamhi anuppatte,_  
_celukkhepo pavattathāti._  


</Paragraph>
</Division>

<Paragraph number="3000" type="center" book="ja2">
Vidhurajātakaṃ navamaṃ.
</Paragraph>