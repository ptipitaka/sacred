---
title: "19.1.1 Soṇakajātaka"
tableOfContents: false
sidebar:
  order: 1
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ja2" bookNo="23" page="53">

<Paragraph number="443" type="verses" book="ja2">
_“Tassa sutvā sataṃ dammi,_  
_sahassaṃ diṭṭha soṇakaṃ;_  
_Ko me soṇakamakkhāti,_  
_sahāyaṃ paṃsukīḷitaṃ”._  

</Paragraph>

</Division>
<Division number="2" book="ja2" bookNo="23" page="53">

<Paragraph number="444" type="verses" book="ja2">
_“Athabravī māṇavako,_  
_daharo pañcacūḷako;_  
_Mayhaṃ sutvā sataṃ dehi,_  
_sahassaṃ diṭṭha soṇakaṃ;_  
_Ahaṃ te soṇakakkhissaṃ,_  
_sahāyaṃ paṃsukīḷitaṃ”._  

</Paragraph>

</Division>
<Division number="3" book="ja2" bookNo="23" page="53">

<Paragraph number="445" type="verses" book="ja2">
_“Katamasmiṃ so janapade,_  
_raṭṭhesu nigamesu ca;_  
_Kattha soṇakamaddakkhi,_  
_taṃ me akkhāhi pucchito”._  

</Paragraph>

</Division>
<Division number="4" book="ja2" bookNo="23" page="53">

<Paragraph number="446" type="verses" book="ja2">
_“Taveva deva vijite,_  
_tavevuyyānabhūmiyā;_  
_Ujuvaṃsā mahāsālā,_  
_nīlobhāsā manoramā._  

</Paragraph>

</Division>
<Division number="5" book="ja2" bookNo="23" page="53">

<Paragraph number="447" type="verses" book="ja2">
_Tiṭṭhanti meghasamānā,_  
_rammā aññoññanissitā;_  
_Tesaṃ mūlamhi soṇako,_  
_jhāyatī anupādano;_  
_Upādānesu lokesu,_  
_ḍayhamānesu nibbuto”._  

</Paragraph>

</Division>
<Division number="6" book="ja2" bookNo="23" page="53">

<Paragraph number="448" type="verses" book="ja2">
_Tato ca rājā pāyāsi,_  
_senāya caturaṅgiyā;_  
_Kārāpetvā samaṃ maggaṃ,_  
_agamā yena soṇako._  

</Paragraph>

</Division>
<Division number="7" book="ja2" bookNo="23" page="53">

<Paragraph number="449" type="verses" book="ja2">
_Uyyānabhūmiṃ gantvāna,_  
_vicaranto brahāvane;_  
_Āsīnaṃ soṇakaṃ dakkhi,_  
_ḍayhamānesu nibbutaṃ._  

</Paragraph>

</Division>
<Division number="8" book="ja2" bookNo="23" page="53">

<Paragraph number="450" type="verses" book="ja2">
_“Kapaṇo vatayaṃ bhikkhu,_  
_muṇḍo saṅghāṭipāruto;_  
_Amātiko apitiko,_  
_rukkhamūlasmi jhāyati”._  

</Paragraph>

</Division>
<Division number="9" book="ja2" bookNo="23" page="53">

<Paragraph number="451" type="verses" book="ja2">
_Imaṃ vākyaṃ nisāmetvā,_  
_Soṇako etadabravi;_  
_“Na rāja kapaṇo hoti,_  
_Dhammaṃ kāyena phassayaṃ._  

</Paragraph>

</Division>
<Division number="10" book="ja2" bookNo="23" page="54">

<Paragraph number="452" type="verses" book="ja2">
_Yo ca dhammaṃ niraṃkatvā,_  
_Adhammamanuvattati;_  
_Sa rāja kapaṇo hoti,_  
_Pāpo pāpaparāyaṇo”._  

</Paragraph>

</Division>
<Division number="11" book="ja2" bookNo="23" page="54">

<Paragraph number="453" type="verses" book="ja2">
_“Arindamoti me nāmaṃ,_  
_kāsirājāti maṃ vidū;_  
_Kacci bhoto sukhasseyyā,_  
_idha pattassa soṇaka”._  

</Paragraph>

</Division>
<Division number="12" book="ja2" bookNo="23" page="54">

<Paragraph number="454" type="verses" book="ja2">
_“Sadāpi bhadramadhanassa,_  
_Anāgārassa bhikkhuno;_  
_Na tesaṃ koṭṭhe openti,_  
_Na kumbhiṃ na khaḷopiyaṃ;_  
_Paraniṭṭhitamesānā,_  
_Tena yāpenti subbatā._  

</Paragraph>

</Division>
<Division number="13" book="ja2" bookNo="23" page="54">

<Paragraph number="455" type="verses" book="ja2">
_Dutiyampi bhadramadhanassa,_  
_Anāgārassa bhikkhuno;_  
_Anavajjapiṇḍo bhottabbo,_  
_Na ca kocūparodhati._  

</Paragraph>

</Division>
<Division number="14" book="ja2" bookNo="23" page="54">

<Paragraph number="456" type="verses" book="ja2">
_Tatiyampi bhadramadhanassa,_  
_Anāgārassa bhikkhuno;_  
_Nibbuto piṇḍo bhottabbo,_  
_Na ca kocūparodhati._  

</Paragraph>

</Division>
<Division number="15" book="ja2" bookNo="23" page="54">

<Paragraph number="457" type="verses" book="ja2">
_Catutthampi bhadramadhanassa,_  
_Anāgārassa bhikkhuno;_  
_Muttassa raṭṭhe carato,_  
_Saṅgo yassa na vijjati._  

</Paragraph>

</Division>
<Division number="16" book="ja2" bookNo="23" page="54">

<Paragraph number="458" type="verses" book="ja2">
_Pañcamampi bhadramadhanassa,_  
_Anāgārassa bhikkhuno;_  
_Nagaramhi ḍayhamānamhi,_  
_Nāssa kiñci aḍayhatha._  

</Paragraph>

</Division>
<Division number="17" book="ja2" bookNo="23" page="54">

<Paragraph number="459" type="verses" book="ja2">
_Chaṭṭhampi bhadramadhanassa,_  
_Anāgārassa bhikkhuno;_  
_Raṭṭhe vilumpamānamhi,_  
_Nāssa kiñci ahīratha._  

</Paragraph>

</Division>
<Division number="18" book="ja2" bookNo="23" page="54">

<Paragraph number="460" type="verses" book="ja2">
_Sattamampi bhadramadhanassa,_  
_Anāgārassa bhikkhuno;_  
_Corehi rakkhitaṃ maggaṃ,_  
_Ye caññe paripanthikā;_  
_Pattacīvaramādāya,_  
_Sotthiṃ gacchati subbato._  

</Paragraph>

</Division>
<Division number="19" book="ja2" bookNo="23" page="54">

<Paragraph number="461" type="verses" book="ja2">
_Aṭṭhamampi bhadramadhanassa,_  
_Anāgārassa bhikkhuno;_  
_Yaṃ yaṃ disaṃ pakkamati,_  
_Anapekkhova gacchati”._  

</Paragraph>

</Division>
<Division number="20" book="ja2" bookNo="23" page="54">

<Paragraph number="462" type="verses" book="ja2">
_“Bahūni samaṇabhadrāni,_  
_ye tvaṃ bhikkhu pasaṃsasi;_  
_Ahañca giddho kāmesu,_  
_kathaṃ kāhāmi soṇaka._  

</Paragraph>

</Division>
<Division number="21" book="ja2" bookNo="23" page="33">

<Paragraph number="463" type="verses" book="ja2">
_Piyā me mānusā kāmā,_  
_atho dibyāpi me piyā;_  
_Atha kena nu vaṇṇena,_  
_ubho loke labhāmase”._  

</Paragraph>

</Division>
<Division number="22" book="ja2" bookNo="23" page="68">

<Paragraph number="464" type="verses" book="ja2">
_“Kāme giddhā kāmaratā,_  
_kāmesu adhimucchitā;_  
_Narā pāpāni katvāna,_  
_upapajjanti duggatiṃ._  

</Paragraph>

</Division>
<Division number="23" book="ja2" bookNo="23" page="55">

<Paragraph number="465" type="verses" book="ja2">
_Ye ca kāme pahantvāna,_  
_nikkhantā akutobhayā;_  
_Ekodibhāvādhigatā,_  
_na te gacchanti duggatiṃ._  

</Paragraph>

</Division>
<Division number="24" book="ja2" bookNo="23" page="55">

<Paragraph number="466" type="verses" book="ja2">
_Upamaṃ te karissāmi,_  
_taṃ suṇohi arindama;_  
_Upamāya midhekacce,_  
_atthaṃ jānanti paṇḍitā._  

</Paragraph>

</Division>
<Division number="25" book="ja2" bookNo="23" page="55">

<Paragraph number="467" type="verses" book="ja2">
_Gaṅgāya kuṇapaṃ disvā,_  
_vuyhamānaṃ mahaṇṇave;_  
_Vāyaso samacintesi,_  
_appapañño acetaso._  

</Paragraph>

</Division>
<Division number="26" book="ja2" bookNo="23" page="55">

<Paragraph number="468" type="verses" book="ja2">
_‘Yānañca vatidaṃ laddhaṃ,_  
_bhakkho cāyaṃ anappako’;_  
_Tattha rattiṃ tattha divā,_  
_tattheva nirato mano._  

</Paragraph>

</Division>
<Division number="27" book="ja2" bookNo="23" page="55">

<Paragraph number="469" type="verses" book="ja2">
_Khādaṃ nāgassa maṃsāni,_  
_pivaṃ bhāgīrathodakaṃ;_  
_Sampassaṃ vanacetyāni,_  
_na palettha vihaṅgamo._  

</Paragraph>

</Division>
<Division number="28" book="ja2" bookNo="23" page="55">

<Paragraph number="470" type="verses" book="ja2">
_Tañca otaraṇī gaṅgā,_  
_pamattaṃ kuṇape rataṃ;_  
_Samuddaṃ ajjhagāhāsi,_  
_agatī yattha pakkhinaṃ._  

</Paragraph>

</Division>
<Division number="29" book="ja2" bookNo="23" page="55">

<Paragraph number="471" type="verses" book="ja2">
_So ca bhakkhaparikkhīṇo,_  
_udapatvā vihaṅgamo;_  
_Na pacchato na purato,_  
_nuttaraṃ nopi dakkhiṇaṃ._  

</Paragraph>

</Division>
<Division number="30" book="ja2" bookNo="23" page="55">

<Paragraph number="472" type="verses" book="ja2">
_Dīpaṃ so najjhagāgañchi,_  
_agatī yattha pakkhinaṃ;_  
_So ca tattheva pāpattha,_  
_yathā dubbalako tathā._  

</Paragraph>

</Division>
<Division number="31" book="ja2" bookNo="23" page="55">

<Paragraph number="473" type="verses" book="ja2">
_Tañca sāmuddikā macchā,_  
_kumbhīlā makarā susū;_  
_Pasayhakārā khādiṃsu,_  
_phandamānaṃ vipakkhakaṃ._  

</Paragraph>

</Division>
<Division number="32" book="ja2" bookNo="23" page="56">

<Paragraph number="474" type="verses" book="ja2">
_Evameva tuvaṃ rāja,_  
_ye caññe kāmabhogino;_  
_Giddhā ce na vamissanti,_  
_kākapaññāva te vidū._  

</Paragraph>

</Division>
<Division number="33" book="ja2" bookNo="23" page="56">

<Paragraph number="475" type="verses" book="ja2">
_Esā te upamā rāja,_  
_atthasandassanī katā;_  
_Tvañca paññāyase tena,_  
_yadi kāhasi vā na vā._  

</Paragraph>

</Division>
<Division number="34" book="ja2" bookNo="23" page="56">

<Paragraph number="476" type="verses" book="ja2">
_Ekavācampi dvivācaṃ,_  
_bhaṇeyya anukampako;_  
_Tatuttariṃ na bhāseyya,_  
_dāsovayyassa santike”._  

</Paragraph>

</Division>
<Division number="35" book="ja2" bookNo="23" page="56">

<Paragraph number="477" type="verses" book="ja2">
_Idaṃ vatvāna pakkāmi,_  
_soṇako amitabuddhimā;_  
_Vehāse antalikkhasmiṃ,_  
_anusāsitvāna khattiyaṃ._  

</Paragraph>

</Division>
<Division number="36" book="ja2" bookNo="23" page="56">

<Paragraph number="478" type="verses" book="ja2">
_“Ko nume rājakattāro,_  
_suddā veyyattamāgatā;_  
_Rajjaṃ niyyādayissāmi,_  
_nāhaṃ rajjena matthiko._  

</Paragraph>

</Division>
<Division number="37" book="ja2" bookNo="23" page="56">

<Paragraph number="479" type="verses" book="ja2">
_Ajjeva pabbajissāmi,_  
_Ko jaññā maraṇaṃ suve;_  
_Māhaṃ kākova dummedho,_  
_Kāmānaṃ vasamanvagaṃ”._  

</Paragraph>

</Division>
<Division number="38" book="ja2" bookNo="23" page="56">

<Paragraph number="480" type="verses" book="ja2">
_“Atthi te daharo putto,_  
_dīghāvu raṭṭhavaḍḍhano;_  
_Taṃ rajje abhisiñcassu,_  
_so no rājā bhavissati”._  

</Paragraph>

</Division>
<Division number="39" book="ja2" bookNo="23" page="56">

<Paragraph number="481" type="verses" book="ja2">
_“Khippaṃ kumāramānetha,_  
_dīghāvuṃ raṭṭhavaḍḍhanaṃ;_  
_Taṃ rajje abhisiñcissaṃ,_  
_so vo rājā bhavissati”._  

</Paragraph>

</Division>
<Division number="40" book="ja2" bookNo="23" page="56">

<Paragraph number="482" type="verses" book="ja2">
_Tato kumāramānesuṃ,_  
_dīghāvuṃ raṭṭhavaḍḍhanaṃ;_  
_Taṃ disvā ālapī rājā,_  
_ekaputtaṃ manoramaṃ._  

</Paragraph>

</Division>
<Division number="41" book="ja2" bookNo="23" page="56">

<Paragraph number="483" type="verses" book="ja2">
_“Saṭṭhi gāmasahassāni,_  
_paripuṇṇāni sabbaso;_  
_Te putta paṭipajjassu,_  
_rajjaṃ niyyādayāmi te._  

</Paragraph>

</Division>
<Division number="42" book="ja2" bookNo="23" page="56">

<Paragraph number="484" type="verses" book="ja2">
_Ajjeva pabbajissāmi,_  
_ko jaññā maraṇaṃ suve;_  
_Māhaṃ kākova dummedho,_  
_kāmānaṃ vasamanvagaṃ._  

</Paragraph>

</Division>
<Division number="43" book="ja2" bookNo="23" page="56">

<Paragraph number="485" type="verses" book="ja2">
_Saṭṭhi nāgasahassāni,_  
_sabbālaṅkārabhūsitā;_  
_Suvaṇṇakacchā mātaṅgā,_  
_hemakappanavāsasā._  

</Paragraph>

</Division>
<Division number="44" book="ja2" bookNo="23" page="57">

<Paragraph number="486" type="verses" book="ja2">
_Ārūḷhā gāmaṇīyehi,_  
_tomaraṅkusapāṇibhi;_  
_Te putta paṭipajjassu,_  
_rajjaṃ niyyādayāmi te._  

</Paragraph>

</Division>
<Division number="45" book="ja2" bookNo="23" page="57">

<Paragraph number="487" type="verses" book="ja2">
_Ajjeva pabbajissāmi,_  
_ko jaññā maraṇaṃ suve;_  
_Māhaṃ kākova dummedho,_  
_kāmānaṃ vasamanvagaṃ._  

</Paragraph>

</Division>
<Division number="46" book="ja2" bookNo="23" page="57">

<Paragraph number="488" type="verses" book="ja2">
_Saṭṭhi assasahassāni,_  
_sabbālaṅkārabhūsitā;_  
_Ājānīyāva jātiyā,_  
_sindhavā sīghavāhino._  

</Paragraph>

</Division>
<Division number="47" book="ja2" bookNo="23" page="57">

<Paragraph number="489" type="verses" book="ja2">
_Ārūḷhā gāmaṇīyehi,_  
_illiyācāpadhāribhi;_  
_Te putta paṭipajjassu,_  
_rajjaṃ niyyādayāmi te._  

</Paragraph>

</Division>
<Division number="48" book="ja2" bookNo="23" page="57">

<Paragraph number="490" type="verses" book="ja2">
_Ajjeva pabbajissāmi,_  
_ko jaññā maraṇaṃ suve;_  
_Māhaṃ kākova dummedho,_  
_kāmānaṃ vasamanvagaṃ._  

</Paragraph>

</Division>
<Division number="49" book="ja2" bookNo="23" page="57">

<Paragraph number="491" type="verses" book="ja2">
_Saṭṭhi rathasahassāni,_  
_sannaddhā ussitaddhajā;_  
_Dīpā athopi veyyagghā,_  
_sabbālaṅkārabhūsitā._  

</Paragraph>

</Division>
<Division number="50" book="ja2" bookNo="23" page="57">

<Paragraph number="492" type="verses" book="ja2">
_Ārūḷhā gāmaṇīyehi,_  
_cāpahatthehi vammibhi;_  
_Te putta paṭipajjassu,_  
_rajjaṃ niyyādayāmi te._  

</Paragraph>

</Division>
<Division number="51" book="ja2" bookNo="23" page="57">

<Paragraph number="493" type="verses" book="ja2">
_Ajjeva pabbajissāmi,_  
_ko jaññā maraṇaṃ suve;_  
_Māhaṃ kākova dummedho,_  
_kāmānaṃ vasamanvagaṃ._  

</Paragraph>

</Division>
<Division number="52" book="ja2" bookNo="23" page="57">

<Paragraph number="494" type="verses" book="ja2">
_Saṭṭhi dhenusahassāni,_  
_rohaññā puṅgavūsabhā;_  
_Tā putta paṭipajjassu,_  
_rajjaṃ niyyādayāmi te._  

</Paragraph>

</Division>
<Division number="53" book="ja2" bookNo="23" page="57">

<Paragraph number="495" type="verses" book="ja2">
_Ajjeva pabbajissāmi,_  
_ko jaññā maraṇaṃ suve;_  
_Māhaṃ kākova dummedho,_  
_kāmānaṃ vasamanvagaṃ._  

</Paragraph>

</Division>
<Division number="54" book="ja2" bookNo="23" page="57">

<Paragraph number="496" type="verses" book="ja2">
_Soḷasitthisahassāni,_  
_sabbālaṅkārabhūsitā;_  
_Vicitravatthābharaṇā,_  
_āmuttamaṇikuṇḍalā;_  
_Tā putta paṭipajjassu,_  
_rajjaṃ niyyādayāmi te._  

</Paragraph>

</Division>
<Division number="55" book="ja2" bookNo="23" page="57">

<Paragraph number="497" type="verses" book="ja2">
_Ajjeva pabbajissāmi,_  
_ko jaññā maraṇaṃ suve;_  
_Māhaṃ kākova dummedho,_  
_kāmānaṃ vasamanvagaṃ”._  

</Paragraph>

</Division>
<Division number="56" book="ja2" bookNo="23" page="58">

<Paragraph number="498" type="verses" book="ja2">
_“Daharasseva me tāta,_  
_mātā matāti me sutaṃ;_  
_Tayā vinā ahaṃ tāta,_  
_jīvitumpi na ussahe._  

</Paragraph>

</Division>
<Division number="57" book="ja2" bookNo="23" page="58">

<Paragraph number="499" type="verses" book="ja2">
_Yathā āraññakaṃ nāgaṃ,_  
_poto anveti pacchato;_  
_Jessantaṃ giriduggesu,_  
_samesu visamesu ca._  

</Paragraph>

</Division>
<Division number="58" book="ja2" bookNo="23" page="58">

<Paragraph number="500" type="verses" book="ja2">
_Evaṃ taṃ anugacchāmi,_  
_pattamādāya pacchato;_  
_Subharo te bhavissāmi,_  
_na te hessāmi dubbharo”._  

</Paragraph>

</Division>
<Division number="59" book="ja2" bookNo="23" page="58">

<Paragraph number="501" type="verses" book="ja2">
_“Yathā sāmuddikaṃ nāvaṃ,_  
_vāṇijānaṃ dhanesinaṃ;_  
_Vohāro tattha gaṇheyya,_  
_vāṇijā byasanī siyā._  

</Paragraph>

</Division>
<Division number="60" book="ja2" bookNo="23" page="58">

<Paragraph number="502" type="verses" book="ja2">
_Evamevāyaṃ puttakali,_  
_antarāyakaro mama;_  
_Imaṃ kumāraṃ pāpetha,_  
_pāsādaṃ rativaḍḍhanaṃ._  

</Paragraph>

</Division>
<Division number="61" book="ja2" bookNo="23" page="58">

<Paragraph number="503" type="verses" book="ja2">
_Tattha kambusahatthāyo,_  
_yathā sakkaṃva accharā;_  
_Tā naṃ tattha ramessanti,_  
_tāhi ceso ramissati._  

</Paragraph>

</Division>
<Division number="62" book="ja2" bookNo="23" page="58">

<Paragraph number="504" type="verses" book="ja2">
_Tato kumāraṃ pāpesuṃ,_  
_pāsādaṃ rativaḍḍhanaṃ;_  
_Taṃ disvā avacuṃ kaññā,_  
_dīghāvuṃ raṭṭhavaḍḍhanaṃ._  

</Paragraph>

</Division>
<Division number="63" book="ja2" bookNo="23" page="58">

<Paragraph number="505" type="verses" book="ja2">
_Devatā nusi gandhabbo,_  
_adu sakko purindado;_  
_Ko vā tvaṃ kassa vā putto,_  
_kathaṃ jānemu taṃ mayaṃ”._  

</Paragraph>

</Division>
<Division number="64" book="ja2" bookNo="23" page="58">

<Paragraph number="506" type="verses" book="ja2">
_“Namhi devo na gandhabbo,_  
_Nāpi sakko purindado;_  
_Kāsirañño ahaṃ putto,_  
_Dīghāvu raṭṭhavaḍḍhano;_  
_Mamaṃ bharatha bhaddaṃ vo,_  
_Ahaṃ bhattā bhavāmi vo”._  

</Paragraph>

</Division>
<Division number="65" book="ja2" bookNo="23" page="58">

<Paragraph number="507" type="verses" book="ja2">
_Taṃ tattha avacuṃ kaññā,_  
_dīghāvuṃ raṭṭhavaḍḍhanaṃ;_  
_“Kuhiṃ rājā anuppatto,_  
_ito rājā kuhiṃ gato”._  

</Paragraph>

</Division>
<Division number="66" book="ja2" bookNo="23" page="58">

<Paragraph number="508" type="verses" book="ja2">
_“Paṅkaṃ rājā atikkanto,_  
_thale rājā patiṭṭhito;_  
_Akaṇṭakaṃ agahanaṃ,_  
_paṭipanno mahāpathaṃ._  

</Paragraph>

</Division>
<Division number="67" book="ja2" bookNo="23" page="58">

<Paragraph number="509" type="verses" book="ja2">
_Ahañca paṭipannosmi,_  
_maggaṃ duggatigāminaṃ;_  
_Sakaṇṭakaṃ sagahanaṃ,_  
_yena gacchanti duggatiṃ”._  

</Paragraph>

</Division>
<Division number="68" book="ja2" bookNo="23" page="59">

<Paragraph number="510" type="verses" book="ja2">
_“Tassa te svāgataṃ rāja,_  
_sīhasseva giribbajaṃ;_  
_Anusāsa mahārāja,_  
_tvaṃ no sabbāsamissaro”ti._  


</Paragraph>
</Division>

<Paragraph number="511" type="center" book="ja2">
Soṇakajātakaṃ paṭhamaṃ.
</Paragraph>