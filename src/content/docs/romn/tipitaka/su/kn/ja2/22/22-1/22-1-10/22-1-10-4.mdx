---
title: "22.1.10.4 Vanapavesana"
tableOfContents: false
sidebar:
  order: 6
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1869" book="ja2" bookNo="23" page="330">

<Paragraph number="3218" type="verses" book="ja2">
_Yadi keci manujā enti,_  
_anumagge paṭipathe;_  
_Maggaṃ te paṭipucchāma,_  
_kuhiṃ vaṅkatapabbato._  

</Paragraph>

</Division>
<Division number="1870" book="ja2" bookNo="23" page="330">

<Paragraph number="3219" type="verses" book="ja2">
_Te tattha amhe passitvā,_  
_kalunaṃ paridevayuṃ;_  
_Dukkhaṃ te paṭivedenti,_  
_dūre vaṅkatapabbato._  

</Paragraph>

</Division>
<Division number="1871" book="ja2" bookNo="23" page="330">

<Paragraph number="3220" type="verses" book="ja2">
_Yadi passanti pavane,_  
_dārakā phaline dume;_  
_Tesaṃ phalānaṃ hetumhi,_  
_uparodanti dārakā._  

</Paragraph>

</Division>
<Division number="1872" book="ja2" bookNo="23" page="330">

<Paragraph number="3221" type="verses" book="ja2">
_Rodante dārake disvā,_  
_ubbiddhā vipulā dumā;_  
_Sayamevonamitvāna,_  
_upagacchanti dārake._  

</Paragraph>

</Division>
<Division number="1873" book="ja2" bookNo="23" page="330">

<Paragraph number="3222" type="verses" book="ja2">
_Idaṃ accherakaṃ disvā,_  
_abbhutaṃ lomahaṃsanaṃ;_  
_Sādhukāraṃ pavattesi,_  
_maddī sabbaṅgasobhanā._  

</Paragraph>

</Division>
<Division number="1874" book="ja2" bookNo="23" page="330">

<Paragraph number="3223" type="verses" book="ja2">
_“Accheraṃ vata lokasmiṃ,_  
_abbhutaṃ lomahaṃsanaṃ;_  
_Vessantarassa tejena,_  
_sayamevonatā dumā”._  

</Paragraph>

</Division>
<Division number="1875" book="ja2" bookNo="23" page="330">

<Paragraph number="3224" type="verses" book="ja2">
_Saṅkhipiṃsu pathaṃ yakkhā,_  
_anukampāya dārake;_  
_Nikkhantadivaseneva,_  
_cetaraṭṭhaṃ upāgamuṃ._  

</Paragraph>

</Division>
<Division number="1876" book="ja2" bookNo="23" page="330">

<Paragraph number="3225" type="verses" book="ja2">
_Te gantvā dīghamaddhānaṃ,_  
_cetaraṭṭhaṃ upāgamuṃ;_  
_Iddhaṃ phītaṃ janapadaṃ,_  
_bahumaṃsasurodanaṃ._  

</Paragraph>

</Division>
<Division number="1877" book="ja2" bookNo="23" page="330">

<Paragraph number="3226" type="verses" book="ja2">
_Cetiyo parivāriṃsu,_  
_disvā lakkhaṇamāgataṃ;_  
_“Sukhumālī vata ayyā,_  
_pattikā paridhāvati._  

</Paragraph>

</Division>
<Division number="1878" book="ja2" bookNo="23" page="330">

<Paragraph number="3227" type="verses" book="ja2">
_Vayhāhi pariyāyitvā,_  
_sivikāya rathena ca;_  
_Sājja maddī araññasmiṃ,_  
_pattikā paridhāvati”._  

</Paragraph>

</Division>
<Division number="1879" book="ja2" bookNo="23" page="330">

<Paragraph number="3228" type="verses" book="ja2">
_Taṃ disvā cetapāmokkhā,_  
_rodamānā upāgamuṃ;_  
_“Kacci nu deva kusalaṃ,_  
_kacci deva anāmayaṃ;_  
_Kacci pitā arogo te,_  
_sivīnañca anāmayaṃ._  

</Paragraph>

</Division>
<Division number="1880" book="ja2" bookNo="23" page="330">

<Paragraph number="3229" type="verses" book="ja2">
_Ko te balaṃ mahārāja,_  
_ko nu te rathamaṇḍalaṃ;_  
_Anassako arathako,_  
_dīghamaddhānamāgato;_  
_Kaccāmittehi pakato,_  
_anuppattosimaṃ disaṃ”._  

</Paragraph>

</Division>
<Division number="1881" book="ja2" bookNo="23" page="331">

<Paragraph number="3230" type="verses" book="ja2">
_“Kusalañceva me sammā,_  
_atho sammā anāmayaṃ;_  
_Atho pitā arogo me,_  
_sivīnañca anāmayaṃ._  

</Paragraph>

</Division>
<Division number="1882" book="ja2" bookNo="23" page="331">

<Paragraph number="3231" type="verses" book="ja2">
_Ahañhi kuñjaraṃ dajjaṃ,_  
_īsādantaṃ urūḷhavaṃ;_  
_Khettaññuṃ sabbayuddhānaṃ,_  
_sabbasetaṃ gajuttamaṃ._  

</Paragraph>

</Division>
<Division number="1883" book="ja2" bookNo="23" page="331">

<Paragraph number="3232" type="verses" book="ja2">
_Paṇḍukambalasañchannaṃ,_  
_pabhinnaṃ sattumaddanaṃ;_  
_Dantiṃ savāḷabījaniṃ,_  
_setaṃ kelāsasādisaṃ._  

</Paragraph>

</Division>
<Division number="1884" book="ja2" bookNo="23" page="331">

<Paragraph number="3233" type="verses" book="ja2">
_Sasetacchattaṃ saupādheyyaṃ,_  
_Sāthabbanaṃ sahatthipaṃ;_  
_Aggayānaṃ rājavāhiṃ,_  
_Brāhmaṇānaṃ adāsahaṃ._  

</Paragraph>

</Division>
<Division number="1885" book="ja2" bookNo="23" page="331">

<Paragraph number="3234" type="verses" book="ja2">
_Tasmiṃ me sivayo kuddhā,_  
_pitā cupahatomano;_  
_Avaruddhasi maṃ rājā,_  
_vaṅkaṃ gacchāmi pabbataṃ;_  
_Okāsaṃ sammā jānātha,_  
_vane yattha vasāmase”._  

</Paragraph>

</Division>
<Division number="1886" book="ja2" bookNo="23" page="331">

<Paragraph number="3235" type="verses" book="ja2">
_“Svāgataṃ te mahārāja,_  
_atho te adurāgataṃ;_  
_Issarosi anuppatto,_  
_yaṃ idhatthi pavedaya._  

</Paragraph>

</Division>
<Division number="1887" book="ja2" bookNo="23" page="331">

<Paragraph number="3236" type="verses" book="ja2">
_Sākaṃ bhisaṃ madhuṃ maṃsaṃ,_  
_Suddhaṃ sālīnamodanaṃ;_  
_Paribhuñja mahārāja,_  
_Pāhuno nosi āgato”._  

</Paragraph>

</Division>
<Division number="1888" book="ja2" bookNo="23" page="331">

<Paragraph number="3237" type="verses" book="ja2">
_“Paṭiggahitaṃ yaṃ dinnaṃ,_  
_sabbassa agghiyaṃ kataṃ;_  
_Avaruddhasi maṃ rājā,_  
_vaṅkaṃ gacchāmi pabbataṃ;_  
_Okāsaṃ sammā jānātha,_  
_vane yattha vasāmase”._  

</Paragraph>

</Division>
<Division number="1889" book="ja2" bookNo="23" page="331">

<Paragraph number="3238" type="verses" book="ja2">
_“Idheva tāva acchassu,_  
_cetaraṭṭhe rathesabha;_  
_Yāva cetā gamissanti,_  
_rañño santika yācituṃ._  

</Paragraph>

</Division>
<Division number="1890" book="ja2" bookNo="23" page="331">

<Paragraph number="3239" type="verses" book="ja2">
_Nijjhāpetuṃ mahārājaṃ,_  
_sivīnaṃ raṭṭhavaḍḍhanaṃ;_  
_Taṃ taṃ cetā purakkhatvā,_  
_patītā laddhapaccayā;_  
_Parivāretvāna gacchanti,_  
_evaṃ jānāhi khattiya”._  

</Paragraph>

</Division>
<Division number="1891" book="ja2" bookNo="23" page="331">

<Paragraph number="3240" type="verses" book="ja2">
_“Mā vo ruccittha gamanaṃ,_  
_rañño santika yācituṃ;_  
_Nijjhāpetuṃ mahārājaṃ,_  
_rājāpi tattha nissaro._  

</Paragraph>

</Division>
<Division number="1892" book="ja2" bookNo="23" page="331">

<Paragraph number="3241" type="verses" book="ja2">
_Accuggatā hi sivayo,_  
_balaggā negamā ca ye;_  
_Te vidhaṃsetumicchanti,_  
_rājānaṃ mama kāraṇā”._  

</Paragraph>

</Division>
<Division number="1893" book="ja2" bookNo="23" page="332">

<Paragraph number="3242" type="verses" book="ja2">
_“Sace esā pavattettha,_  
_raṭṭhasmiṃ raṭṭhavaḍḍhana;_  
_Idheva rajjaṃ kārehi,_  
_cetehi parivārito._  

</Paragraph>

</Division>
<Division number="1894" book="ja2" bookNo="23" page="332">

<Paragraph number="3243" type="verses" book="ja2">
_Iddhaṃ phītañcidaṃ raṭṭhaṃ,_  
_iddho janapado mahā;_  
_Matiṃ karohi tvaṃ deva,_  
_rajjassa manusāsituṃ”._  

</Paragraph>

</Division>
<Division number="1895" book="ja2" bookNo="23" page="332">

<Paragraph number="3244" type="verses" book="ja2">
_“Na me chando mati atthi,_  
_rajjassa anusāsituṃ;_  
_Pabbājitassa raṭṭhasmā,_  
_cetaputtā suṇātha me._  

</Paragraph>

</Division>
<Division number="1896" book="ja2" bookNo="23" page="332">

<Paragraph number="3245" type="verses" book="ja2">
_Atuṭṭhā sivayo āsuṃ,_  
_balaggā negamā ca ye;_  
_Pabbājitassa raṭṭhasmā,_  
_cetā rajjebhisecayuṃ._  

</Paragraph>

</Division>
<Division number="1897" book="ja2" bookNo="23" page="332">

<Paragraph number="3246" type="verses" book="ja2">
_Asammodiyampi vo assa,_  
_accantaṃ mama kāraṇā;_  
_Sivīhi bhaṇḍanañcāpi,_  
_viggaho me na ruccati._  

</Paragraph>

</Division>
<Division number="1898" book="ja2" bookNo="23" page="332">

<Paragraph number="3247" type="verses" book="ja2">
_Athassa bhaṇḍanaṃ ghoraṃ,_  
_sampahāro anappako;_  
_Ekassa kāraṇā mayhaṃ,_  
_hiṃseyya bahuko jano._  

</Paragraph>

</Division>
<Division number="1899" book="ja2" bookNo="23" page="332">

<Paragraph number="3248" type="verses" book="ja2">
_Paṭiggahitaṃ yaṃ dinnaṃ,_  
_sabbassa agghiyaṃ kataṃ;_  
_Avaruddhasi maṃ rājā,_  
_vaṅkaṃ gacchāmi pabbataṃ;_  
_Okāsaṃ sammā jānātha,_  
_vane yattha vasāmase”._  

</Paragraph>

</Division>
<Division number="1900" book="ja2" bookNo="23" page="332">

<Paragraph number="3249" type="verses" book="ja2">
_“Taggha te mayamakkhāma,_  
_yathāpi kusalā tathā;_  
_Rājisī yattha sammanti,_  
_āhutaggī samāhitā._  

</Paragraph>

</Division>
<Division number="1901" book="ja2" bookNo="23" page="332">

<Paragraph number="3250" type="verses" book="ja2">
_Esa selo mahārāja,_  
_pabbato gandhamādano;_  
_Yattha tvaṃ saha puttehi,_  
_saha bhariyāya cacchasi”._  

</Paragraph>

</Division>
<Division number="1902" book="ja2" bookNo="23" page="332">

<Paragraph number="3251" type="verses" book="ja2">
_Taṃ cetā anusāsiṃsu,_  
_assunettā rudammukhā;_  
_“Ito gaccha mahārāja,_  
_ujuṃ yenuttarā mukho._  

</Paragraph>

</Division>
<Division number="1903" book="ja2" bookNo="23" page="332">

<Paragraph number="3252" type="verses" book="ja2">
_Atha dakkhisi bhaddante,_  
_vepullaṃ nāma pabbataṃ;_  
_Nānādumagaṇākiṇṇaṃ,_  
_sītacchāyaṃ manoramaṃ._  

</Paragraph>

</Division>
<Division number="1904" book="ja2" bookNo="23" page="332">

<Paragraph number="3253" type="verses" book="ja2">
_Tamatikkamma bhaddante,_  
_atha dakkhisi āpagaṃ;_  
_Nadiṃ ketumatiṃ nāma,_  
_gambhīraṃ girigabbharaṃ._  

</Paragraph>

</Division>
<Division number="1905" book="ja2" bookNo="23" page="332">

<Paragraph number="3254" type="verses" book="ja2">
_Puthulomamacchākiṇṇaṃ,_  
_supatitthaṃ mahodakaṃ;_  
_Tattha nhatvā pivitvā ca,_  
_assāsetvā saputtake._  

</Paragraph>

</Division>
<Division number="1906" book="ja2" bookNo="23" page="333">

<Paragraph number="3255" type="verses" book="ja2">
_Atha dakkhisi bhaddante,_  
_nigrodhaṃ madhupipphalaṃ;_  
_Rammake sikhare jātaṃ,_  
_sītacchāyaṃ manoramaṃ._  

</Paragraph>

</Division>
<Division number="1907" book="ja2" bookNo="23" page="333">

<Paragraph number="3256" type="verses" book="ja2">
_Atha dakkhisi bhaddante,_  
_nāḷikaṃ nāma pabbataṃ;_  
_Nānādijagaṇākiṇṇaṃ,_  
_selaṃ kimpurisāyutaṃ._  

</Paragraph>

</Division>
<Division number="1908" book="ja2" bookNo="23" page="333">

<Paragraph number="3257" type="verses" book="ja2">
_Tassa uttarapubbena,_  
_mucalindo nāma so saro;_  
_Puṇḍarīkehi sañchanno,_  
_setasogandhikehi ca._  

</Paragraph>

</Division>
<Division number="1909" book="ja2" bookNo="23" page="333">

<Paragraph number="3258" type="verses" book="ja2">
_So vanaṃ meghasaṅkāsaṃ,_  
_dhuvaṃ haritasaddalaṃ;_  
_Sīhovāmisapekkhīva,_  
_vanasaṇḍaṃ vigāhaya;_  
_Puppharukkhehi sañchannaṃ,_  
_phalarukkhehi cūbhayaṃ._  

</Paragraph>

</Division>
<Division number="1910" book="ja2" bookNo="23" page="333">

<Paragraph number="3259" type="verses" book="ja2">
_Tattha bindussarā vaggū,_  
_nānāvaṇṇā bahū dijā;_  
_Kūjantamupakūjanti,_  
_utusaṃpupphite dume._  

</Paragraph>

</Division>
<Division number="1911" book="ja2" bookNo="23" page="333">

<Paragraph number="3260" type="verses" book="ja2">
_Gantvā girividuggānaṃ,_  
_nadīnaṃ pabhavāni ca;_  
_So dakkhisi pokkharaṇiṃ,_  
_karañjakakudhāyutaṃ._  

</Paragraph>

</Division>
<Division number="1912" book="ja2" bookNo="23" page="333">

<Paragraph number="3261" type="verses" book="ja2">
_Puthulomamacchākiṇṇaṃ,_  
_supatitthaṃ mahodakaṃ;_  
_Samañca caturaṃsañca,_  
_sāduṃ appaṭigandhiyaṃ._  

</Paragraph>

</Division>
<Division number="1913" book="ja2" bookNo="23" page="333">

<Paragraph number="3262" type="verses" book="ja2">
_Tassā uttarapubbena,_  
_paṇṇasālaṃ amāpaya;_  
_Paṇṇasālaṃ amāpetvā,_  
_uñchācariyāya īhatha”._  


</Paragraph>
</Division>

<Paragraph number="3263" type="center" book="ja2">
Vanapavesanaṃ nāma.
</Paragraph>