---
title: "22.1.10.6 Cūḷavanavaṇṇanā"
tableOfContents: false
sidebar:
  order: 8
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1976" book="ja2" bookNo="23" page="339">

<Paragraph number="3327" type="verses" book="ja2">
_“Esa selo mahābrahme,_  
_pabbato gandhamādano;_  
_Yattha vessantaro rājā,_  
_saha puttehi sammati._  

</Paragraph>

</Division>
<Division number="1977" book="ja2" bookNo="23" page="339">

<Paragraph number="3328" type="verses" book="ja2">
_Dhārento brāhmaṇavaṇṇaṃ,_  
_āsadañca masaṃ jaṭaṃ;_  
_Cammavāsī chamā seti,_  
_jātavedaṃ namassati._  

</Paragraph>

</Division>
<Division number="1978" book="ja2" bookNo="23" page="339">

<Paragraph number="3329" type="verses" book="ja2">
_Ete nīlā padissanti,_  
_nānāphaladharā dumā;_  
_Uggatā abbhakūṭāva,_  
_nīlā añjanapabbatā._  

</Paragraph>

</Division>
<Division number="1979" book="ja2" bookNo="23" page="339">

<Paragraph number="3330" type="verses" book="ja2">
_Dhavassakaṇṇā khadirā,_  
_sālā phandanamāluvā;_  
_Sampavedhanti vātena,_  
_sakiṃ pītāva māṇavā._  

</Paragraph>

</Division>
<Division number="1980" book="ja2" bookNo="23" page="339">

<Paragraph number="3331" type="verses" book="ja2">
_Upari dumapariyāyesu,_  
_Saṅgītiyova suyyare;_  
_Najjuhā kokilasaṅghā,_  
_Sampatanti dumā dumaṃ._  

</Paragraph>

</Division>
<Division number="1981" book="ja2" bookNo="23" page="339">

<Paragraph number="3332" type="verses" book="ja2">
_Avhayanteva gacchantaṃ,_  
_sākhāpattasamīritā;_  
_Ramayanteva āgantaṃ,_  
_modayanti nivāsinaṃ;_  
_Yattha vessantaro rājā,_  
_saha puttehi sammati._  

</Paragraph>

</Division>
<Division number="1982" book="ja2" bookNo="23" page="339">

<Paragraph number="3333" type="verses" book="ja2">
_Dhārento brāhmaṇavaṇṇaṃ,_  
_āsadañca masaṃ jaṭaṃ;_  
_Cammavāsī chamā seti,_  
_jātavedaṃ namassati._  

</Paragraph>

</Division>
<Division number="1983" book="ja2" bookNo="23" page="339">

<Paragraph number="3334" type="verses" book="ja2">
_Ambā kapitthā panasā,_  
_sālā jambū vibhītakā;_  
_Harītakī āmalakā,_  
_assatthā badarāni ca._  

</Paragraph>

</Division>
<Division number="1984" book="ja2" bookNo="23" page="339">

<Paragraph number="3335" type="verses" book="ja2">
_Cārutimbarukkhā cettha,_  
_nigrodhā ca kapitthanā;_  
_Madhumadhukā thevanti,_  
_nīce pakkā cudumbarā._  

</Paragraph>

</Division>
<Division number="1985" book="ja2" bookNo="23" page="339">

<Paragraph number="3336" type="verses" book="ja2">
_Pārevatā bhaveyyā ca,_  
_muddikā ca madhutthikā;_  
_Madhuṃ anelakaṃ tattha,_  
_sakamādāya bhuñjare._  

</Paragraph>

</Division>
<Division number="1986" book="ja2" bookNo="23" page="340">

<Paragraph number="3337" type="verses" book="ja2">
_Aññettha pupphitā ambā,_  
_aññe tiṭṭhanti dovilā;_  
_Aññe āmā ca pakkā ca,_  
_bhekavaṇṇā tadūbhayaṃ._  

</Paragraph>

</Division>
<Division number="1987" book="ja2" bookNo="23" page="340">

<Paragraph number="3338" type="verses" book="ja2">
_Athettha heṭṭhā puriso,_  
_ambapakkāni gaṇhati;_  
_Āmāni ceva pakkāni,_  
_vaṇṇagandharasuttame._  

</Paragraph>

</Division>
<Division number="1988" book="ja2" bookNo="23" page="340">

<Paragraph number="3339" type="verses" book="ja2">
_Ateva me acchariyaṃ,_  
_hiṅkāro paṭibhāti maṃ;_  
_Devānamiva āvāso,_  
_sobhati nandanūpamo._  

</Paragraph>

</Division>
<Division number="1989" book="ja2" bookNo="23" page="340">

<Paragraph number="3340" type="verses" book="ja2">
_Vibhedikā nāḷikerā,_  
_khajjurīnaṃ brahāvane;_  
_Mālāva ganthitā ṭhanti,_  
_dhajaggāneva dissare;_  
_Nānāvaṇṇehi pupphehi,_  
_nabhaṃ tārācitāmiva._  

</Paragraph>

</Division>
<Division number="1990" book="ja2" bookNo="23" page="340">

<Paragraph number="3341" type="verses" book="ja2">
_Kuṭajī kuṭṭhatagarā,_  
_pāṭaliyo ca pupphitā;_  
_Punnāgā giripunnāgā,_  
_koviḷārā ca pupphitā._  

</Paragraph>

</Division>
<Division number="1991" book="ja2" bookNo="23" page="340">

<Paragraph number="3342" type="verses" book="ja2">
_Uddālakā somarukkhā,_  
_agaruphalliyā bahū;_  
_Puttajīvā ca kakudhā,_  
_asanā cettha pupphitā._  

</Paragraph>

</Division>
<Division number="1992" book="ja2" bookNo="23" page="340">

<Paragraph number="3343" type="verses" book="ja2">
_Kuṭajā salaḷā nīpā,_  
_kosambā labujā dhavā;_  
_Sālā ca pupphitā tattha,_  
_palālakhalasannibhā._  

</Paragraph>

</Division>
<Division number="1993" book="ja2" bookNo="23" page="340">

<Paragraph number="3344" type="verses" book="ja2">
_Tassāvidūre pokkharaṇī,_  
_bhūmibhāge manorame;_  
_Padumuppalasañchannā,_  
_devānamiva nandane._  

</Paragraph>

</Division>
<Division number="1994" book="ja2" bookNo="23" page="340">

<Paragraph number="3345" type="verses" book="ja2">
_Athettha puppharasamattā,_  
_kokilā mañjubhāṇikā;_  
_Abhinādenti pavanaṃ,_  
_utusampupphite dume._  

</Paragraph>

</Division>
<Division number="1995" book="ja2" bookNo="23" page="340">

<Paragraph number="3346" type="verses" book="ja2">
_Bhassanti makarandehi,_  
_pokkhare pokkhare madhū;_  
_Athettha vātā vāyanti,_  
_dakkhiṇā atha pacchimā;_  
_Padumakiñjakkhareṇūhi,_  
_okiṇṇo hoti assamo._  

</Paragraph>

</Division>
<Division number="1996" book="ja2" bookNo="23" page="340">

<Paragraph number="3347" type="verses" book="ja2">
_Thūlā siṅghāṭakā cettha,_  
_saṃsādiyā pasādiyā;_  
_Macchakacchapabyāviddhā,_  
_bahū cettha mupayānakā;_  
_Madhuṃ bhisehi savati,_  
_khirasappimuḷālibhi._  

</Paragraph>

</Division>
<Division number="1997" book="ja2" bookNo="23" page="341">

<Paragraph number="3348" type="verses" book="ja2">
_Surabhī taṃ vanaṃ vāti,_  
_nānāgandhasamoditaṃ;_  
_Sammaddateva gandhena,_  
_pupphasākhāhi taṃ vanaṃ;_  
_Bhamarā pupphagandhena,_  
_samantā mabhināditā._  

</Paragraph>

</Division>
<Division number="1998" book="ja2" bookNo="23" page="341">

<Paragraph number="3349" type="verses" book="ja2">
_Athettha sakuṇā santi,_  
_nānāvaṇṇā bahū dijā;_  
_Modanti saha bhariyāhi,_  
_aññamaññaṃ pakūjino._  

</Paragraph>

</Division>
<Division number="1999" book="ja2" bookNo="23" page="341">

<Paragraph number="3350" type="verses" book="ja2">
_Nandikā jīvaputtā ca,_  
_jīvaputtā piyā ca no;_  
_Piyā puttā piyā nandā,_  
_dijā pokkharaṇīgharā._  

</Paragraph>

</Division>
<Division number="2000" book="ja2" bookNo="23" page="341">

<Paragraph number="3351" type="verses" book="ja2">
_Mālāva ganthitā ṭhanti,_  
_dhajaggāneva dissare;_  
_Nānāvaṇṇehi pupphehi,_  
_kusaleheva suganthitā;_  
_Yattha vessantaro rājā,_  
_saha puttehi sammati._  

</Paragraph>

</Division>
<Division number="2001" book="ja2" bookNo="23" page="341">

<Paragraph number="3352" type="verses" book="ja2">
_Dhārento brāhmaṇavaṇṇaṃ,_  
_āsadañca masaṃ jaṭaṃ;_  
_Cammavāsī chamā seti,_  
_jātavedaṃ namassati”._  

</Paragraph>

</Division>
<Division number="2002" book="ja2" bookNo="23" page="341">

<Paragraph number="3353" type="verses" book="ja2">
_“Idañca me sattubhattaṃ,_  
_Madhunā paṭisaṃyutaṃ;_  
_Madhupiṇḍikā ca sukatāyo,_  
_Sattubhattaṃ dadāmi te”._  

</Paragraph>

</Division>
<Division number="2003" book="ja2" bookNo="23" page="341">

<Paragraph number="3354" type="verses" book="ja2">
_“Tuyheva sambalaṃ hotu,_  
_nāhaṃ icchāmi sambalaṃ;_  
_Itopi brahme gaṇhāhi,_  
_gaccha brahme yathāsukhaṃ._  

</Paragraph>

</Division>
<Division number="2004" book="ja2" bookNo="23" page="341">

<Paragraph number="3355" type="verses" book="ja2">
_Ayaṃ ekapadī eti,_  
_ujuṃ gacchati assamaṃ;_  
_Isīpi accuto tattha,_  
_paṅkadanto rajassiro;_  
_Dhārento brāhmaṇavaṇṇaṃ,_  
_āsadañca masaṃ jaṭaṃ._  

</Paragraph>

</Division>
<Division number="2005" book="ja2" bookNo="23" page="341">

<Paragraph number="3356" type="verses" book="ja2">
_Cammavāsī chamā seti,_  
_jātavedaṃ namassati;_  
_Taṃ tvaṃ gantvāna pucchassu,_  
_so te maggaṃ pavakkhati”._  

</Paragraph>

</Division>
<Division number="2006" book="ja2" bookNo="23" page="341">

<Paragraph number="3357" type="verses" book="ja2">
_Idaṃ sutvā brahmabandhu,_  
_cetaṃ katvā padakkhiṇaṃ;_  
_Udaggacitto pakkāmi,_  
_yenāsi accuto isi._  


</Paragraph>
</Division>

<Paragraph number="3358" type="center" book="ja2">
Cūḷavanavaṇṇanā.
</Paragraph>