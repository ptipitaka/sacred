---
title: "20.1.1 Kusajātaka"
tableOfContents: false
sidebar:
  order: 1
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ja2">

<Paragraph number="582" type="verses" book="ja2">
_“Idaṃ te raṭṭhaṃ sadhanaṃ sayoggaṃ,_  
_Sakāyuraṃ sabbakāmūpapannaṃ;_  
_Idaṃ te rajjaṃ anusāsa amma,_  
_Gacchāmahaṃ yattha piyā pabhāvatī”._  

</Paragraph>

</Division>
<Division number="2" book="ja2">

<Paragraph number="583" type="verses" book="ja2">
_“Anujjubhūtena haraṃ mahantaṃ,_  
_Divā ca ratto ca nisīthakāle;_  
_Paṭigaccha tvaṃ khippaṃ kusāvatiṃ kusa,_  
_Nicchāmi dubbaṇṇamahaṃ vasantaṃ”._  

</Paragraph>

</Division>
<Division number="3" book="ja2">

<Paragraph number="584" type="verses" book="ja2">
_“Nāhaṃ gamissāmi ito kusāvatiṃ,_  
_Pabhāvatī vaṇṇapalobhito tava;_  
_Ramāmi maddassa niketaramme,_  
_Hitvāna raṭṭhaṃ tava dassane rato._  

</Paragraph>

</Division>
<Division number="4" book="ja2">

<Paragraph number="585" type="verses" book="ja2">
_Pabhāvatī vaṇṇapalobhito tava,_  
_Sammūḷharūpo vicarāmi mediniṃ;_  
_Disaṃ na jānāmi kutomhi āgato,_  
_Tayamhi matto migamandalocane._  

</Paragraph>

</Division>
<Division number="5" book="ja2">

<Paragraph number="586" type="verses" book="ja2">
_Suvaṇṇacīravasane,_  
_jātarūpasumekhale;_  
_Sussoṇi tava kāmā hi,_  
_nāhaṃ rajjena matthiko”._  

</Paragraph>

</Division>
<Division number="6" book="ja2">

<Paragraph number="587" type="verses" book="ja2">
_“Abbhūti tassa bho hoti,_  
_yo anicchantamicchati;_  
_Akāmaṃ rāja kāmesi,_  
_akantaṃ kantumicchasi”._  

</Paragraph>

</Division>
<Division number="7" book="ja2">

<Paragraph number="588" type="verses" book="ja2">
_“Akāmaṃ vā sakāmaṃ vā,_  
_yo naro labhate piyaṃ;_  
_Lābhamettha pasaṃsāma,_  
_alābho tattha pāpako”._  

</Paragraph>

</Division>
<Division number="8" book="ja2">

<Paragraph number="589" type="verses" book="ja2">
_“Pāsāṇasāraṃ khaṇasi,_  
_kaṇikārassa dārunā;_  
_Vātaṃ jālena bādhesi,_  
_yo anicchantamicchasi”._  

</Paragraph>

</Division>
<Division number="9" book="ja2">

<Paragraph number="590" type="verses" book="ja2">
_“Pāsāṇo nūna te hadaye,_  
_ohito mudulakkhaṇe;_  
_Yo te sātaṃ na vindāmi,_  
_tirojanapadāgato._  

</Paragraph>

</Division>
<Division number="10" book="ja2">

<Paragraph number="591" type="verses" book="ja2">
_Yadā maṃ bhakuṭiṃ katvā,_  
_rājaputtī udikkhati;_  
_Āḷāriko tadā homi,_  
_rañño maddassantepure._  

</Paragraph>

</Division>
<Division number="11" book="ja2">

<Paragraph number="592" type="verses" book="ja2">
_Yadā umhayamānā maṃ,_  
_rājaputtī udikkhati;_  
_Nāḷāriko tadā homi,_  
_rājā homi tadā kuso”._  

</Paragraph>

</Division>
<Division number="12" book="ja2">

<Paragraph number="593" type="verses" book="ja2">
_“Sace hi vacanaṃ saccaṃ,_  
_nemittānaṃ bhavissati;_  
_Neva me tvaṃ patī assa,_  
_kāmaṃ chindantu sattadhā”._  

</Paragraph>

</Division>
<Division number="13" book="ja2">

<Paragraph number="594" type="verses" book="ja2">
_“Sace hi vacanaṃ saccaṃ,_  
_aññesaṃ yadi vā mamaṃ;_  
_Neva tuyhaṃ patī atthi,_  
_añño sīhassarā kusā”._  

</Paragraph>

</Division>
<Division number="14" book="ja2">

<Paragraph number="595" type="verses" book="ja2">
_“Nekkhaṃ gīvaṃ te kāressaṃ,_  
_patvā khujje kusāvatiṃ;_  
_Sace maṃ nāganāsūrū,_  
_olokeyya pabhāvatī._  

</Paragraph>

</Division>
<Division number="15" book="ja2">

<Paragraph number="596" type="verses" book="ja2">
_Nekkhaṃ gīvaṃ te kāressaṃ,_  
_patvā khujje kusāvatiṃ;_  
_Sace maṃ nāganāsūrū,_  
_ālapeyya pabhāvatī._  

</Paragraph>

</Division>
<Division number="16" book="ja2">

<Paragraph number="597" type="verses" book="ja2">
_Nekkhaṃ gīvaṃ te kāressaṃ,_  
_patvā khujje kusāvatiṃ;_  
_Sace maṃ nāganāsūrū,_  
_umhāyeyya pabhāvatī._  

</Paragraph>

</Division>
<Division number="17" book="ja2">

<Paragraph number="598" type="verses" book="ja2">
_Nekkhaṃ gīvaṃ te kāressaṃ,_  
_patvā khujje kusāvatiṃ;_  
_Sace maṃ nāganāsūrū,_  
_pamhāyeyya pabhāvatī._  

</Paragraph>

</Division>
<Division number="18" book="ja2">

<Paragraph number="599" type="verses" book="ja2">
_Nekkhaṃ gīvaṃ te kāressaṃ,_  
_patvā khujje kusāvatiṃ;_  
_Sace maṃ nāganāsūrū,_  
_pāṇīhi upasamphuse”._  

</Paragraph>

</Division>
<Division number="19" book="ja2">

<Paragraph number="600" type="verses" book="ja2">
_“Na hi nūnāyaṃ rājaputtī,_  
_kuse sātampi vindati;_  
_Āḷārike bhate pose,_  
_vetanena anatthike”._  

</Paragraph>

</Division>
<Division number="20" book="ja2">

<Paragraph number="601" type="verses" book="ja2">
_“Na hi nūnāyaṃ sā khujjā,_  
_labhati jivhāya chedanaṃ;_  
_Sunisitena satthena,_  
_evaṃ dubbhāsitaṃ bhaṇaṃ”._  

</Paragraph>

</Division>
<Division number="21" book="ja2">

<Paragraph number="602" type="verses" book="ja2">
_“Mā naṃ rūpena pāmesi,_  
_ārohena pabhāvati;_  
_Mahāyasoti katvāna,_  
_karassu rucire piyaṃ._  

</Paragraph>

</Division>
<Division number="22" book="ja2">

<Paragraph number="603" type="verses" book="ja2">
_Mā naṃ rūpena pāmesi,_  
_ārohena pabhāvati;_  
_Mahaddhanoti katvāna,_  
_karassu rucire piyaṃ._  

</Paragraph>

</Division>
<Division number="23" book="ja2">

<Paragraph number="604" type="verses" book="ja2">
_Mā naṃ rūpena pāmesi,_  
_ārohena pabhāvati;_  
_Mahabbaloti katvāna,_  
_karassu rucire piyaṃ._  

</Paragraph>

</Division>
<Division number="24" book="ja2">

<Paragraph number="605" type="verses" book="ja2">
_Mā naṃ rūpena pāmesi,_  
_ārohena pabhāvati;_  
_Mahāraṭṭhoti katvāna,_  
_karassu rucire piyaṃ._  

</Paragraph>

</Division>
<Division number="25" book="ja2">

<Paragraph number="606" type="verses" book="ja2">
_Mā naṃ rūpena pāmesi,_  
_ārohena pabhāvati;_  
_Mahārājāti katvāna,_  
_karassu rucire piyaṃ._  

</Paragraph>

</Division>
<Division number="26" book="ja2">

<Paragraph number="607" type="verses" book="ja2">
_Mā naṃ rūpena pāmesi,_  
_ārohena pabhāvati;_  
_Sīhassaroti katvāna,_  
_karassu rucire piyaṃ._  

</Paragraph>

</Division>
<Division number="27" book="ja2">

<Paragraph number="608" type="verses" book="ja2">
_Mā naṃ rūpena pāmesi,_  
_ārohena pabhāvati;_  
_Vaggussaroti katvāna,_  
_karassu rucire piyaṃ._  

</Paragraph>

</Division>
<Division number="28" book="ja2">

<Paragraph number="609" type="verses" book="ja2">
_Mā naṃ rūpena pāmesi,_  
_ārohena pabhāvati;_  
_Bindussaroti katvāna,_  
_karassu rucire piyaṃ._  

</Paragraph>

</Division>
<Division number="29" book="ja2">

<Paragraph number="610" type="verses" book="ja2">
_Mā naṃ rūpena pāmesi,_  
_ārohena pabhāvati;_  
_Mañjussaroti katvāna,_  
_karassu rucire piyaṃ._  

</Paragraph>

</Division>
<Division number="30" book="ja2">

<Paragraph number="611" type="verses" book="ja2">
_Mā naṃ rūpena pāmesi,_  
_ārohena pabhāvati;_  
_Madhussaroti katvāna,_  
_karassu rucire piyaṃ._  

</Paragraph>

</Division>
<Division number="31" book="ja2">

<Paragraph number="612" type="verses" book="ja2">
_Mā naṃ rūpena pāmesi,_  
_ārohena pabhāvati;_  
_Satasippoti katvāna,_  
_karassu rucire piyaṃ._  

</Paragraph>

</Division>
<Division number="32" book="ja2">

<Paragraph number="613" type="verses" book="ja2">
_Mā naṃ rūpena pāmesi,_  
_ārohena pabhāvati;_  
_Khattiyotipi katvāna,_  
_karassu rucire piyaṃ._  

</Paragraph>

</Division>
<Division number="33" book="ja2">

<Paragraph number="614" type="verses" book="ja2">
_Mā naṃ rūpena pāmesi,_  
_ārohena pabhāvati;_  
_Kusarājāti katvāna,_  
_karassu rucire piyaṃ”._  

</Paragraph>

</Division>
<Division number="34" book="ja2">

<Paragraph number="615" type="verses" book="ja2">
_“Ete nāgā upatthaddhā,_  
_sabbe tiṭṭhanti vammitā;_  
_Purā maddanti pākāraṃ,_  
_ānentetaṃ pabhāvatiṃ”._  

</Paragraph>

</Division>
<Division number="35" book="ja2">

<Paragraph number="616" type="verses" book="ja2">
_“Satta bile karitvāna,_  
_ahametaṃ pabhāvatiṃ;_  
_Khattiyānaṃ padassāmi,_  
_ye maṃ hantuṃ idhāgatā”._  

</Paragraph>

</Division>
<Division number="36" book="ja2">

<Paragraph number="617" type="verses" book="ja2">
_“Avuṭṭhahi rājaputtī,_  
_sāmā koseyyavāsinī;_  
_Assupuṇṇehi nettehi,_  
_dāsīgaṇapurakkhatā”._  

</Paragraph>

</Division>
<Division number="37" book="ja2">

<Paragraph number="618" type="verses" book="ja2">
_“Taṃ nūna kakkūpanisevitaṃ mukhaṃ,_  
_Ādāsadantātharupaccavekkhitaṃ;_  
_Subhaṃ sunettaṃ virajaṃ anaṅgaṇaṃ,_  
_Chuddhaṃ vane ṭhassati khattiyehi._  

</Paragraph>

</Division>
<Division number="38" book="ja2">

<Paragraph number="619" type="verses" book="ja2">
_Te nūna me asite vellitagge,_  
_Kese mudū candanasāralitte;_  
_Samākule sīvathikāya majjhe,_  
_Pādehi gijjhā parikaḍḍhissanti._  

</Paragraph>

</Division>
<Division number="39" book="ja2">

<Paragraph number="620" type="verses" book="ja2">
_Tā nūna me tambanakhā sulomā,_  
_Bāhā mudū candanasāralittā;_  
_Chinnā vane ujjhitā khattiyehi,_  
_Gayha dhaṅko gacchati yenakāmaṃ._  

</Paragraph>

</Division>
<Division number="40" book="ja2">

<Paragraph number="621" type="verses" book="ja2">
_Te nūna tālūpanibhe alambe,_  
_Nisevite kāsikacandanena;_  
_Thanesu me lambissati siṅgālo,_  
_Mātūva putto taruṇo tanūjo._  

</Paragraph>

</Division>
<Division number="41" book="ja2">

<Paragraph number="622" type="verses" book="ja2">
_Taṃ nūna soṇiṃ puthulaṃ sukoṭṭitaṃ,_  
_Nisevitaṃ kañcanamekhalāhi;_  
_Chinnaṃ vane khattiyehī avatthaṃ,_  
_Siṅgālasaṅghā parikaḍḍhissanti._  

</Paragraph>

</Division>
<Division number="42" book="ja2">

<Paragraph number="623" type="verses" book="ja2">
_Soṇā dhaṅkā siṅgālā ca,_  
_ye caññe santi dāṭhino;_  
_Ajarā nūna hessanti,_  
_bhakkhayitvā pabhāvatiṃ._  

</Paragraph>

</Division>
<Division number="43" book="ja2">

<Paragraph number="624" type="verses" book="ja2">
_Sace maṃsāni hariṃsu,_  
_khattiyā dūragāmino;_  
_Aṭṭhīni amma yācitvā,_  
_anupathe dahātha naṃ._  

</Paragraph>

</Division>
<Division number="44" book="ja2">

<Paragraph number="625" type="verses" book="ja2">
_Khettāni amma kāretvā,_  
_kaṇikārettha ropaya;_  
_Yadā te pupphitā assu,_  
_hemantānaṃ himaccaye;_  
_Sareyyātha mamaṃ amma,_  
_evaṃvaṇṇā pabhāvatī”._  

</Paragraph>

</Division>
<Division number="45" book="ja2">

<Paragraph number="626" type="verses" book="ja2">
_“Tassā mātā udaṭṭhāsi,_  
_khattiyā devavaṇṇinī;_  
_Disvā asiñca sūnañca,_  
_rañño maddassantepure”._  

</Paragraph>

</Division>
<Division number="46" book="ja2">

<Paragraph number="627" type="verses" book="ja2">
_“Iminā nūna asinā,_  
_susaññaṃ tanumajjhimaṃ;_  
_Dhītaraṃ madda hantvāna,_  
_khattiyānaṃ padassasi._  

</Paragraph>

</Division>
<Division number="47" book="ja2">

<Paragraph number="628" type="verses" book="ja2">
_Na me akāsi vacanaṃ,_  
_atthakāmāya puttike;_  
_Sājja lohitasañchannā,_  
_gacchasi yamasādhanaṃ._  

</Paragraph>

</Division>
<Division number="48" book="ja2">

<Paragraph number="629" type="verses" book="ja2">
_Evamāpajjatī poso,_  
_pāpiyañca nigacchati;_  
_Yo ve hitānaṃ vacanaṃ,_  
_na karoti atthadassinaṃ._  

</Paragraph>

</Division>
<Division number="49" book="ja2">

<Paragraph number="630" type="verses" book="ja2">
_Sace ca ajja dhāresi,_  
_kumāraṃ cārudassanaṃ;_  
_Kusena jātaṃ khattiyaṃ,_  
_suvaṇṇamaṇimekhalaṃ;_  
_Pūjitaṃ ñātisaṅghehi,_  
_na gacchasi yamakkhayaṃ._  

</Paragraph>

</Division>
<Division number="50" book="ja2">

<Paragraph number="631" type="verses" book="ja2">
_Yatthassu bherī nadati,_  
_kuñjaro ca nikūjati;_  
_Khattiyānaṃ kule bhadde,_  
_kiṃ nu sukhataraṃ tato._  

</Paragraph>

</Division>
<Division number="51" book="ja2">

<Paragraph number="632" type="verses" book="ja2">
_Asso ca sisati dvāre,_  
_kumāro uparodati;_  
_Khattiyānaṃ kule bhadde,_  
_kiṃ nu sukhataraṃ tato._  

</Paragraph>

</Division>
<Division number="52" book="ja2">

<Paragraph number="633" type="verses" book="ja2">
_Mayūrakoñcābhirude,_  
_kokilābhinikūjite;_  
_Khattiyānaṃ kule bhadde,_  
_kiṃ nu sukhataraṃ tato”._  

</Paragraph>

</Division>
<Division number="53" book="ja2">

<Paragraph number="634" type="verses" book="ja2">
_“Kahaṃ nu so sattumaddano,_  
_pararaṭṭhappamaddano;_  
_Kuso soḷārapaññāṇo,_  
_yo no dukkhā pamocaye”._  

</Paragraph>

</Division>
<Division number="54" book="ja2">

<Paragraph number="635" type="verses" book="ja2">
_“Idheva so sattumaddano,_  
_pararaṭṭhappamaddano;_  
_Kuso soḷārapaññāṇo,_  
_yo te sabbe vadhissati”._  

</Paragraph>

</Division>
<Division number="55" book="ja2">

<Paragraph number="636" type="verses" book="ja2">
_“Ummattikā nu bhaṇasi,_  
_Andhabālā pabhāsasi;_  
_Kuso ce āgato assa,_  
_Kiṃ na jānemu taṃ mayaṃ”._  

</Paragraph>

</Division>
<Division number="56" book="ja2">

<Paragraph number="637" type="verses" book="ja2">
_“Eso āḷāriko poso,_  
_kumārīpuramantare;_  
_Daḷhaṃ katvāna saṃvelliṃ,_  
_kumbhiṃ dhovati oṇato”._  

</Paragraph>

</Division>
<Division number="57" book="ja2">

<Paragraph number="638" type="verses" book="ja2">
_“Veṇī tvamasi caṇḍālī,_  
_adūsi kulagandhinī;_  
_Kathaṃ maddakule jātā,_  
_dāsaṃ kayirāsi kāmukaṃ”._  

</Paragraph>

</Division>
<Division number="58" book="ja2">

<Paragraph number="639" type="verses" book="ja2">
_“Namhi veṇī na caṇḍālī,_  
_na camhi kulagandhinī;_  
_Okkākaputto bhaddante,_  
_tvaṃ nu dāsoti maññasi”._  

</Paragraph>

</Division>
<Division number="59" book="ja2">

<Paragraph number="640" type="verses" book="ja2">
_“Yo brāhmaṇasahassāni,_  
_sadā bhojeti vīsatiṃ;_  
_Okkākaputto bhaddante,_  
_tvaṃ nu dāsoti maññasi._  

</Paragraph>

</Division>
<Division number="60" book="ja2">

<Paragraph number="641" type="verses" book="ja2">
_Yassa nāgasahassāni,_  
_sadā yojenti vīsatiṃ;_  
_Okkākaputto bhaddante,_  
_tvaṃ nu dāsoti maññasi._  

</Paragraph>

</Division>
<Division number="61" book="ja2">

<Paragraph number="642" type="verses" book="ja2">
_Yassa assasahassāni,_  
_sadā yojenti vīsatiṃ;_  
_Okkākaputto bhaddante,_  
_tvaṃ nu dāsoti maññasi._  

</Paragraph>

</Division>
<Division number="62" book="ja2">

<Paragraph number="643" type="verses" book="ja2">
_Yassa rathasahassāni,_  
_sadā yojenti vīsatiṃ;_  
_Okkākaputto bhaddante,_  
_tvaṃ nu dāsoti maññasi._  

</Paragraph>

<Paragraph number="644" type="verses" book="ja2">
_Yassa usabhasahassāni,_  
_sadā yojenti vīsatiṃ;_  
_Okkākaputto bhaddante,_  
_tvaṃ nu dāsoti maññasi._  

</Paragraph>

</Division>
<Division number="63" book="ja2">

<Paragraph number="645" type="verses" book="ja2">
_Yassa dhenusahassāni,_  
_sadā duhanti vīsatiṃ;_  
_Okkākaputto bhaddante,_  
_tvaṃ nu dāsoti maññasi”._  

</Paragraph>

</Division>
<Division number="64" book="ja2">

<Paragraph number="646" type="verses" book="ja2">
_“Taggha te dukkaṭaṃ bāle,_  
_yaṃ khattiyaṃ mahabbalaṃ;_  
_Nāgaṃ maṇḍūkavaṇṇena,_  
_na naṃ akkhāsidhāgataṃ”._  

</Paragraph>

</Division>
<Division number="65" book="ja2">

<Paragraph number="647" type="verses" book="ja2">
_“Aparādhaṃ mahārāja,_  
_tvaṃ no khama rathesabha;_  
_Yaṃ taṃ aññātavesena,_  
_nāññāsimhā idhāgataṃ”._  

</Paragraph>

</Division>
<Division number="66" book="ja2">

<Paragraph number="648" type="verses" book="ja2">
_“Mādisassa na taṃ channaṃ,_  
_yohaṃ āḷāriko bhave;_  
_Tvaññeva me pasīdassu,_  
_natthi te deva dukkaṭaṃ”._  

</Paragraph>

</Division>
<Division number="67" book="ja2">

<Paragraph number="649" type="verses" book="ja2">
_“Gaccha bāle khamāpehi,_  
_kusarājaṃ mahabbalaṃ;_  
_Khamāpito kuso rājā,_  
_so te dassati jīvitaṃ”._  

</Paragraph>

</Division>
<Division number="68" book="ja2">

<Paragraph number="650" type="verses" book="ja2">
_“Pitussa vacanaṃ sutvā,_  
_devavaṇṇī pabhāvatī;_  
_Sirasā aggahī pāde,_  
_kusarājaṃ mahabbalaṃ”._  

</Paragraph>

</Division>
<Division number="69" book="ja2">

<Paragraph number="651" type="verses" book="ja2">
_“Yāmā ratyo atikkantā,_  
_tāmā deva tayā vinā;_  
_Vande te sirasā pāde,_  
_mā me kujjha rathesabha._  

</Paragraph>

</Division>
<Division number="70" book="ja2">

<Paragraph number="652" type="verses" book="ja2">
_Sabbaṃ te paṭijānāmi,_  
_mahārāja suṇohi me;_  
_Na cāpi appiyaṃ tuyhaṃ,_  
_kareyyāmi ahaṃ puna._  

</Paragraph>

</Division>
<Division number="71" book="ja2">

<Paragraph number="653" type="verses" book="ja2">
_Evañce yācamānāya,_  
_vacanaṃ me na kāhasi;_  
_Idāni maṃ tāto hantvā,_  
_khattiyānaṃ padassati”._  

</Paragraph>

</Division>
<Division number="72" book="ja2">

<Paragraph number="654" type="verses" book="ja2">
_“Evaṃ te yācamānāya,_  
_kiṃ na kāhāmi te vaco;_  
_Vikuddho tyasmi kalyāṇi,_  
_mā tvaṃ bhāyi pabhāvati._  

</Paragraph>

</Division>
<Division number="73" book="ja2">

<Paragraph number="655" type="verses" book="ja2">
_Sabbaṃ te paṭijānāmi,_  
_rājaputti suṇohi me;_  
_Na cāpi appiyaṃ tuyhaṃ,_  
_kareyyāmi ahaṃ puna._  

</Paragraph>

</Division>
<Division number="74" book="ja2">

<Paragraph number="656" type="verses" book="ja2">
_Tava kāmā hi sussoṇi,_  
_pahu dukkhaṃ titikkhisaṃ;_  
_Bahuṃ maddakulaṃ hantvā,_  
_nayituṃ taṃ pabhāvati”._  

</Paragraph>

</Division>
<Division number="75" book="ja2">

<Paragraph number="657" type="verses" book="ja2">
_“Yojayantu rathe asse,_  
_nānācitte samāhite;_  
_Atha dakkhatha me vegaṃ,_  
_vidhamantassa sattavo”._  

</Paragraph>

</Division>
<Division number="76" book="ja2">

<Paragraph number="658" type="verses" book="ja2">
_“Tañca tattha udikkhiṃsu,_  
_rañño maddassantepure;_  
_Vijambhamānaṃ sīhaṃva,_  
_phoṭentaṃ diguṇaṃ bhujaṃ._  

</Paragraph>

</Division>
<Division number="77" book="ja2">

<Paragraph number="659" type="verses" book="ja2">
_Hatthikkhandhañca āruyha,_  
_āropetvā pabhāvatiṃ;_  
_Saṅgāmaṃ otaritvāna,_  
_sīhanādaṃ nadī kuso._  

</Paragraph>

</Division>
<Division number="78" book="ja2">

<Paragraph number="660" type="verses" book="ja2">
_Tassa taṃ nadato sutvā,_  
_sīhassevitare migā;_  
_Khattiyā vipalāyiṃsu,_  
_kusasaddabhayaṭṭitā._  

</Paragraph>

</Division>
<Division number="79" book="ja2">

<Paragraph number="661" type="verses" book="ja2">
_Hatthārohā anīkaṭṭhā,_  
_rathikā pattikārakā;_  
_Aññamaññassa chindanti,_  
_kusasaddabhayaṭṭitā._  

</Paragraph>

</Division>
<Division number="80" book="ja2">

<Paragraph number="662" type="verses" book="ja2">
_Tasmiṃ saṅgāmasīsasmiṃ,_  
_passitvā haṭṭhamānaso;_  
_Kusassa rañño devindo,_  
_adā verocanaṃ maṇiṃ._  

</Paragraph>

</Division>
<Division number="81" book="ja2">

<Paragraph number="663" type="verses" book="ja2">
_So taṃ vijitvā saṅgāmaṃ,_  
_laddhā verocanaṃ maṇiṃ;_  
_Hatthikkhandhagato rājā,_  
_pāvekkhi nagaraṃ puraṃ._  

</Paragraph>

</Division>
<Division number="82" book="ja2">

<Paragraph number="664" type="verses" book="ja2">
_Jīvaggāhaṃ gahetvāna,_  
_bandhitvā satta khattiye;_  
_Sasurassupanāmesi,_  
_ime te deva sattavo._  

</Paragraph>

</Division>
<Division number="83" book="ja2">

<Paragraph number="665" type="verses" book="ja2">
_Sabbeva te vasaṃ gatā,_  
_amittā vihatā tava;_  
_Kāmaṃ karohi te tayā,_  
_muñca vā te hanassu vā”._  

</Paragraph>

</Division>
<Division number="84" book="ja2">

<Paragraph number="666" type="verses" book="ja2">
_“Tuyheva sattavo ete,_  
_na hi te mayha sattavo;_  
_Tvaññeva no mahārāja,_  
_muñca vā te hanassu vā”._  

</Paragraph>

</Division>
<Division number="85" book="ja2">

<Paragraph number="667" type="verses" book="ja2">
_“Imā te dhītaro satta,_  
_devakaññūpamā subhā;_  
_Dadāhi nesaṃ ekekaṃ,_  
_hontu jāmātaro tava”._  

</Paragraph>

</Division>
<Division number="86" book="ja2">

<Paragraph number="668" type="verses" book="ja2">
_“Amhākañceva tāsañca,_  
_tvaṃ no sabbesamissaro;_  
_Tvaññeva no mahārāja,_  
_dehi nesaṃ yadicchasi”._  

</Paragraph>

</Division>
<Division number="87" book="ja2">

<Paragraph number="669" type="verses" book="ja2">
_Ekamekassa ekekaṃ,_  
_adā sīhassaro kuso;_  
_Khattiyānaṃ tadā tesaṃ,_  
_rañño maddassa dhītaro._  

</Paragraph>

</Division>
<Division number="88" book="ja2">

<Paragraph number="670" type="verses" book="ja2">
_Pīṇitā tena lābhena,_  
_tuṭṭhā sīhassare kuse;_  
_Sakaraṭṭhāni pāyiṃsu,_  
_khattiyā satta tāvade._  

</Paragraph>

</Division>
<Division number="89" book="ja2">

<Paragraph number="671" type="verses" book="ja2">
_Pabhāvatiñca ādāya,_  
_maṇiṃ verocanaṃ subhaṃ;_  
_Kusāvatiṃ kuso rājā,_  
_agamāsi mahabbalo._  

</Paragraph>

</Division>
<Division number="90" book="ja2">

<Paragraph number="672" type="verses" book="ja2">
_Tyassu ekarathe yantā,_  
_pavisantā kusāvatiṃ;_  
_Samānā vaṇṇarūpena,_  
_nāññamaññātirocisuṃ._  

</Paragraph>

</Division>
<Division number="91" book="ja2">

<Paragraph number="673" type="verses" book="ja2">
_Mātā puttena saṅgacchi,_  
_ubhayo ca jayampatī;_  
_Samaggā te tadā āsuṃ,_  
_phītaṃ dharaṇimāvasunti._  


</Paragraph>
</Division>

<Paragraph number="674" type="center" book="ja2">
Kusajātakaṃ paṭhamaṃ.
</Paragraph>