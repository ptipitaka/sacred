---
title: "21.1.5 Mahāsutasomajātaka"
tableOfContents: false
sidebar:
  order: 5
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="371" book="ja2">

<Paragraph number="1187" type="verses" book="ja2">
_“Kasmā tuvaṃ rasaka edisāni,_  
_Karosi kammāni sudāruṇāni;_  
_Hanāsi itthī purise ca mūḷho,_  
_Maṃsassa hetu adu dhanassa kāraṇā”._  

</Paragraph>

</Division>
<Division number="372" book="ja2">

<Paragraph number="1188" type="verses" book="ja2">
_“Na attahetū na dhanassa kāraṇā,_  
_Na puttadārassa sahāyañātinaṃ;_  
_Bhattā ca me bhagavā bhūmipālo,_  
_So khādati maṃsaṃ bhadantedisaṃ”._  

</Paragraph>

</Division>
<Division number="373" book="ja2">

<Paragraph number="1189" type="verses" book="ja2">
_“Sace tuvaṃ bhatturatthe payutto,_  
_Karosi kammāni sudāruṇāni;_  
_Pātova antepuraṃ pāpuṇitvā,_  
_Lapeyyāsi me rājino sammukhe taṃ”._  

</Paragraph>

</Division>
<Division number="374" book="ja2">

<Paragraph number="1190" type="verses" book="ja2">
_“Tathā karissāmi ahaṃ bhadante,_  
_Yathā tuvaṃ bhāsasi kāḷahatthi;_  
_Pātova antepuraṃ pāpuṇitvā,_  
_Vakkhāmi te rājino sammukhe taṃ”._  

</Paragraph>

</Division>
<Division number="375" book="ja2">

<Paragraph number="1191" type="verses" book="ja2">
_Tato ratyā vivasāne,_  
_sūriyuggamanaṃ pati;_  
_Kāḷo rasakamādāya,_  
_rājānaṃ upasaṅkami;_  
_Upasaṅkamma rājānaṃ,_  
_idaṃ vacanamabravi._  

</Paragraph>

</Division>
<Division number="376" book="ja2">

<Paragraph number="1192" type="verses" book="ja2">
_“Saccaṃ kira mahārāja,_  
_rasako pesito tayā;_  
_Hanati itthipurise,_  
_tuvaṃ maṃsāni khādasi”._  

</Paragraph>

</Division>
<Division number="377" book="ja2">

<Paragraph number="1193" type="verses" book="ja2">
_“Evameva tathā kāḷa,_  
_rasako pesito mayā;_  
_Mama atthaṃ karontassa,_  
_kimetaṃ paribhāsasi”._  

</Paragraph>

</Division>
<Division number="378" book="ja2">

<Paragraph number="1194" type="verses" book="ja2">
_“Ānando sabbamacchānaṃ,_  
_khāditvā rasagiddhimā;_  
_Parikkhīṇāya parisāya,_  
_attānaṃ khādiyā mato._  

</Paragraph>

</Division>
<Division number="379" book="ja2">

<Paragraph number="1195" type="verses" book="ja2">
_Evaṃ pamatto rasagārave ratto,_  
_Bālo yadī āyati nāvabujjhati;_  
_Vidhamma putte caji ñātake ca,_  
_Parivattiya attānaññeva khādati._  

</Paragraph>

</Division>
<Division number="380" book="ja2">

<Paragraph number="1196" type="verses" book="ja2">
_Idaṃ te sutvāna vigetu chando,_  
_Mā bhakkhayī rāja manussamaṃsaṃ;_  
_Mā tvaṃ imaṃ kevalaṃ vārijova,_  
_Dvipadādhipa suññamakāsi raṭṭhaṃ”._  

</Paragraph>

</Division>
<Division number="381" book="ja2">

<Paragraph number="1197" type="verses" book="ja2">
_“Sujāto nāma nāmena,_  
_oraso tassa atrajo;_  
_Jambupesimaladdhāna,_  
_mato so tassa saṅkhaye._  

</Paragraph>

</Division>
<Division number="382" book="ja2">

<Paragraph number="1198" type="verses" book="ja2">
_Evameva ahaṃ kāḷa,_  
_bhutvā bhakkhaṃ rasuttamaṃ;_  
_Aladdhā mānusaṃ maṃsaṃ,_  
_maññe hissāmi jīvitaṃ”._  

</Paragraph>

</Division>
<Division number="383" book="ja2">

<Paragraph number="1199" type="verses" book="ja2">
_“Māṇava abhirūposi,_  
_kule jātosi sotthiye;_  
_Na tvaṃ arahasi tāta,_  
_abhakkhaṃ bhakkhayetave”._  

</Paragraph>

</Division>
<Division number="384" book="ja2">

<Paragraph number="1200" type="verses" book="ja2">
_“Rasānaṃ aññataraṃ etaṃ,_  
_kasmā maṃ tvaṃ nivāraye;_  
_Sohaṃ tattha gamissāmi,_  
_yattha lacchāmi edisaṃ._  

</Paragraph>

</Division>
<Division number="385" book="ja2">

<Paragraph number="1201" type="verses" book="ja2">
_Sovāhaṃ nippatissāmi,_  
_na te vacchāmi santike;_  
_Yassa me dassanena tvaṃ,_  
_nābhinandasi brāhmaṇa”._  

</Paragraph>

</Division>
<Division number="386" book="ja2">

<Paragraph number="1202" type="verses" book="ja2">
_“Addhā aññepi dāyāde,_  
_putte lacchāma māṇava;_  
_Tvañca jamma vinassassu,_  
_yattha pattaṃ na taṃ suṇe”._  

</Paragraph>

</Division>
<Division number="387" book="ja2">

<Paragraph number="1203" type="verses" book="ja2">
_“Evameva tuvaṃ rāja,_  
_dvipadinda suṇohi me;_  
_Pabbājessanti taṃ raṭṭhā,_  
_soṇḍaṃ māṇavakaṃ yathā”._  

</Paragraph>

</Division>
<Division number="388" book="ja2">

<Paragraph number="1204" type="verses" book="ja2">
_“Sujāto nāma nāmena,_  
_bhāvitattāna sāvako;_  
_Accharaṃ kāmayantova,_  
_na so bhuñji na so pivi._  

</Paragraph>

</Division>
<Division number="389" book="ja2">

<Paragraph number="1205" type="verses" book="ja2">
_Kusaggenudakamādāya,_  
_samudde udakaṃ mine;_  
_Evaṃ mānusakā kāmā,_  
_dibbakāmāna santike._  

</Paragraph>

</Division>
<Division number="390" book="ja2">

<Paragraph number="1206" type="verses" book="ja2">
_Evameva ahaṃ kāḷa,_  
_bhutvā bhakkhaṃ rasuttamaṃ;_  
_Aladdhā mānusaṃ maṃsaṃ,_  
_maññe hissāmi jīvitaṃ”._  

</Paragraph>

</Division>
<Division number="391" book="ja2">

<Paragraph number="1207" type="verses" book="ja2">
_“Yathāpi te dhataraṭṭhā,_  
_haṃsā vehāyasaṅgamā;_  
_Abhuttaparibhogena,_  
_sabbe abbhatthataṃ gatā._  

</Paragraph>

</Division>
<Division number="392" book="ja2">

<Paragraph number="1208" type="verses" book="ja2">
_Evameva tuvaṃ rāja,_  
_dvipadinda suṇohi me;_  
_Abhakkhaṃ rāja bhakkhesi,_  
_tasmā pabbājayanti taṃ”._  

</Paragraph>

</Division>
<Division number="393" book="ja2">

<Paragraph number="1209" type="verses" book="ja2">
_“Tiṭṭhāhīti mayā vutto,_  
_So tvaṃ gacchasi pammukho;_  
_Aṭṭhito tvaṃ ṭhitomhīti,_  
_Lapasi brahmacārini;_  
_Idaṃ te samaṇāyuttaṃ,_  
_Asiñca me maññasi kaṅkapattaṃ”._  

</Paragraph>

</Division>
<Division number="394" book="ja2">

<Paragraph number="1210" type="verses" book="ja2">
_“Ṭhitohamasmī sadhammesu rāja,_  
_Na nāmagottaṃ parivattayāmi;_  
_Corañca loke aṭhitaṃ vadanti,_  
_Āpāyikaṃ nerayikaṃ ito cutaṃ._  

</Paragraph>

</Division>
<Division number="395" book="ja2">

<Paragraph number="1211" type="verses" book="ja2">
_Sace tvaṃ saddahasi rāja,_  
_sutaṃ gaṇhāhi khattiya;_  
_Tena yaññaṃ yajitvāna,_  
_evaṃ saggaṃ gamissasi”._  

</Paragraph>

</Division>
<Division number="396" book="ja2">

<Paragraph number="1212" type="verses" book="ja2">
_“Kismiṃ nu raṭṭhe tava jātibhūmi,_  
_Atha kena atthena idhānupatto;_  
_Akkhāhi me brāhmaṇa etamatthaṃ,_  
_Kimicchasī demi tayajja patthitaṃ”._  

</Paragraph>

</Division>
<Division number="397" book="ja2">

<Paragraph number="1213" type="verses" book="ja2">
_“Gāthā catasso dharaṇīmahissara,_  
_Sugambhiratthā varasāgarūpamā;_  
_Taveva atthāya idhāgatosmi,_  
_Suṇohi gāthā paramatthasaṃhitā”._  

</Paragraph>

</Division>
<Division number="398" book="ja2">

<Paragraph number="1214" type="verses" book="ja2">
_“Na ve rudanti matimanto sapaññā,_  
_Bahussutā ye bahuṭhānacintino;_  
_Dīpañhi etaṃ paramaṃ narānaṃ,_  
_Yaṃ paṇḍitā sokanudā bhavanti._  

</Paragraph>

</Division>
<Division number="399" book="ja2">

<Paragraph number="1215" type="verses" book="ja2">
_Attānaṃ ñātī udāhu puttadāraṃ,_  
_Dhaññaṃ dhanaṃ rajataṃ jātarūpaṃ;_  
_Kimeva tvaṃ sutasomānutappe,_  
_Korabyaseṭṭha vacanaṃ suṇoma tetaṃ”._  

</Paragraph>

</Division>
<Division number="400" book="ja2">

<Paragraph number="1216" type="verses" book="ja2">
_“Nevāhamattānamanutthunāmi,_  
_Na puttadāraṃ na dhanaṃ na raṭṭhaṃ;_  
_Satañca dhammo carito purāṇo,_  
_Taṃ saṅkaraṃ brāhmaṇassānutappe._  

</Paragraph>

</Division>
<Division number="401" book="ja2">

<Paragraph number="1217" type="verses" book="ja2">
_Kato mayā saṅkaro brāhmaṇena,_  
_Raṭṭhe sake issariye ṭhitena;_  
_Taṃ saṅkaraṃ brāhmaṇasappadāya,_  
_Saccānurakkhī punarāvajissaṃ”._  

</Paragraph>

</Division>
<Division number="402" book="ja2">

<Paragraph number="1218" type="verses" book="ja2">
_“Nevāhametaṃ abhisaddahāmi,_  
_Sukhī naro maccumukhā pamutto;_  
_Amittahatthaṃ punarāvajeyya,_  
_Korabyaseṭṭha na hi maṃ upesi._  

</Paragraph>

</Division>
<Division number="403" book="ja2">

<Paragraph number="1219" type="verses" book="ja2">
_Mutto tuvaṃ porisādassa hatthā,_  
_Gantvā sakaṃ mandiraṃ kāmakāmī;_  
_Madhuraṃ piyaṃ jīvitaṃ laddha rāja,_  
_Kuto tuvaṃ ehisi me sakāsaṃ”._  

</Paragraph>

</Division>
<Division number="404" book="ja2">

<Paragraph number="1220" type="verses" book="ja2">
_“Mataṃ vareyya parisuddhasīlo,_  
_Na jīvitaṃ garahito pāpadhammo;_  
_Na hi taṃ naraṃ tāyati duggatīhi,_  
_Yassāpi hetu alikaṃ bhaṇeyya._  

</Paragraph>

</Division>
<Division number="405" book="ja2">

<Paragraph number="1221" type="verses" book="ja2">
_Sacepi vāto girimāvaheyya,_  
_Cando ca suriyo ca chamā pateyyuṃ;_  
_Sabbā ca najjo paṭisotaṃ vajeyyuṃ,_  
_Na tvevahaṃ rāja musā bhaṇeyyaṃ._  

</Paragraph>

</Division>
<Division number="406" book="ja2">

<Paragraph number="1222" type="verses" book="ja2">
_Nabhaṃ phaleyya udadhīpi susse,_  
_Saṃvaṭṭaye bhūtadharā vasundharā;_  
_Siluccayo meru samūlamuppate,_  
_Na tvevahaṃ rāja musā bhaṇeyyaṃ._  

</Paragraph>

</Division>
<Division number="407" book="ja2">

<Paragraph number="1223" type="verses" book="ja2">
_Asiñca sattiñca parāmasāmi,_  
_Sapathampi te samma ahaṃ karomi;_  
_Tayā pamutto anaṇo bhavitvā,_  
_Saccānurakkhī punarāvajissaṃ”._  

</Paragraph>

</Division>
<Division number="408" book="ja2">

<Paragraph number="1224" type="verses" book="ja2">
_“Yo te kato saṅgaro brāhmaṇena,_  
_Raṭṭhe sake issariye ṭhitena;_  
_Taṃ saṅgaraṃ brāhmaṇasappadāya,_  
_Saccānurakkhī punarāvajassu”._  

</Paragraph>

</Division>
<Division number="409" book="ja2">

<Paragraph number="1225" type="verses" book="ja2">
_“Yo me kato saṅgaro brāhmaṇena,_  
_Raṭṭhe sake issariye ṭhitena;_  
_Taṃ saṅgaraṃ brāhmaṇasappadāya,_  
_Saccānurakkhī punarāvajissaṃ”._  

</Paragraph>

</Division>
<Division number="410" book="ja2">

<Paragraph number="1226" type="verses" book="ja2">
_Mutto ca so porisādassa hatthā,_  
_Gantvāna taṃ brāhmaṇaṃ etadavoca;_  
_“Suṇoma gāthāyo satārahāyo,_  
_Yā me sutā assu hitāya brahme”._  

</Paragraph>

</Division>
<Division number="411" book="ja2">

<Paragraph number="1227" type="verses" book="ja2">
_“Sakideva sutasoma,_  
_sabbhi hoti samāgamo;_  
_Sā naṃ saṅgati pāleti,_  
_nāsabbhi bahu saṅgamo._  

</Paragraph>

</Division>
<Division number="412" book="ja2">

<Paragraph number="1228" type="verses" book="ja2">
_Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_seyyo hoti na pāpiyo._  

</Paragraph>

</Division>
<Division number="413" book="ja2">

<Paragraph number="1229" type="verses" book="ja2">
_Jīranti ve rājarathā sucittā,_  
_Atho sarīrampi jaraṃ upeti;_  
_Satañca dhammo na jaraṃ upeti,_  
_Santo have sabbhi pavedayanti._  

</Paragraph>

</Division>
<Division number="414" book="ja2">

<Paragraph number="1230" type="verses" book="ja2">
_Nabhañca dūre pathavī ca dūre,_  
_Pāraṃ samuddassa tadāhu dūre;_  
_Tato have dūrataraṃ vadanti,_  
_Satañca dhammo asatañca rāja”._  

</Paragraph>

</Division>
<Division number="415" book="ja2">

<Paragraph number="1231" type="verses" book="ja2">
_“Sahassiyā imā gāthā,_  
_nahimā gāthā satārahā;_  
_Cattāri tvaṃ sahassāni,_  
_khippaṃ gaṇhāhi brāhmaṇa”._  

</Paragraph>

</Division>
<Division number="416" book="ja2">

<Paragraph number="1232" type="verses" book="ja2">
_“Āsītiyā nāvutiyā ca gāthā,_  
_Satārahā cāpi bhaveyya gāthā;_  
_Paccattameva sutasoma jānahi,_  
_Sahassiyā nāma kā atthi gāthā”._  

</Paragraph>

</Division>
<Division number="417" book="ja2">

<Paragraph number="1233" type="verses" book="ja2">
_“Icchāmi vohaṃ sutavuddhimattano,_  
_Santoti maṃ sappurisā bhajeyyuṃ;_  
_Ahaṃ savantīhi mahodadhīva,_  
_Na hi tāta tappāmi subhāsitena._  

</Paragraph>

</Division>
<Division number="418" book="ja2">

<Paragraph number="1234" type="verses" book="ja2">
_Aggi yathā tiṇakaṭṭhaṃ dahanto,_  
_Na tappatī sāgarova nadīhi;_  
_Evampi te paṇḍitā rājaseṭṭha,_  
_Sutvā na tappanti subhāsitena._  

</Paragraph>

</Division>
<Division number="419" book="ja2">

<Paragraph number="1235" type="verses" book="ja2">
_Sakassa dāsassa yadā suṇomi,_  
_Gāthaṃ ahaṃ atthavatiṃ janinda;_  
_Tameva sakkacca nisāmayāmi,_  
_Na hi tāta dhammesu mamatthi titti._  

</Paragraph>

</Division>
<Division number="420" book="ja2">

<Paragraph number="1236" type="verses" book="ja2">
_Idaṃ te raṭṭhaṃ sadhanaṃ sayoggaṃ,_  
_Sakāyuraṃ sabbakāmūpapannaṃ;_  
_Kiṃ kāmahetu paribhāsasi maṃ,_  
_Gacchāmahaṃ porisādassa ñatte”._  

</Paragraph>

</Division>
<Division number="421" book="ja2">

<Paragraph number="1237" type="verses" book="ja2">
_“Attānurakkhāya bhavanti hete,_  
_Hatthārohā rathikā pattikā ca;_  
_Assāruhā ye ca dhanuggahāse,_  
_Senaṃ payuñjāma hanāma sattuṃ”._  

</Paragraph>

</Division>
<Division number="422" book="ja2">

<Paragraph number="1238" type="verses" book="ja2">
_“Sudukkaraṃ porisādo akāsi,_  
_Jīvaṃ gahetvāna avassajī maṃ;_  
_Taṃ tādisaṃ pubbakiccaṃ saranto,_  
_Dubbhe ahaṃ tassa kathaṃ janinda”._  

</Paragraph>

</Division>
<Division number="423" book="ja2">

<Paragraph number="1239" type="verses" book="ja2">
_Vanditvā so pitaraṃ mātarañca,_  
_Anusāsetvā negamañca balañca;_  
_Saccavādī saccānurakkhamāno,_  
_Agamāsi so yattha porisādo._  

</Paragraph>

</Division>
<Division number="424" book="ja2">

<Paragraph number="1240" type="verses" book="ja2">
_“Kato mayā saṅgaro brāhmaṇena,_  
_Raṭṭhe sake issariye ṭhitena;_  
_Taṃ saṅgaraṃ brāhmaṇasappadāya,_  
_Saccānurakkhī punarāgatosmi;_  
_Yajassu yaññaṃ khāda maṃ porisāda”._  

</Paragraph>

</Division>
<Division number="425" book="ja2">

<Paragraph number="1241" type="verses" book="ja2">
_“Na hāyate khāditaṃ mayhaṃ pacchā,_  
_Citakā ayaṃ tāva sadhūmikāva;_  
_Niddhūmake pacitaṃ sādhupakkaṃ,_  
_Suṇoma gāthāyo satārahāyo”._  

</Paragraph>

</Division>
<Division number="426" book="ja2">

<Paragraph number="1242" type="verses" book="ja2">
_“Adhammiko tvaṃ porisādakāsi,_  
_Raṭṭhā ca bhaṭṭho udarassa hetu;_  
_Dhammañcimā abhivadanti gāthā,_  
_Dhammo ca adhammo ca kuhiṃ sameti._  

</Paragraph>

</Division>
<Division number="427" book="ja2">

<Paragraph number="1243" type="verses" book="ja2">
_Adhammikassa luddassa,_  
_niccaṃ lohitapāṇino;_  
_Natthi saccaṃ kuto dhammo,_  
_kiṃ sutena karissasi”._  

</Paragraph>

</Division>
<Division number="428" book="ja2">

<Paragraph number="1244" type="verses" book="ja2">
_“Yo maṃsahetu migavaṃ careyya,_  
_Yo vā hane purisamattahetu;_  
_Ubhopi te pecca samā bhavanti,_  
_Kasmā no adhammikaṃ brūsi maṃ tvaṃ”._  

</Paragraph>

</Division>
<Division number="429" book="ja2">

<Paragraph number="1245" type="verses" book="ja2">
_“Pañca pañca na khā bhakkhā,_  
_khattiyena pajānatā;_  
_Abhakkhaṃ rāja bhakkhesi,_  
_tasmā adhammiko tuvaṃ”._  

</Paragraph>

</Division>
<Division number="430" book="ja2">

<Paragraph number="1246" type="verses" book="ja2">
_“Mutto tuvaṃ porisādassa hatthā,_  
_Gantvā sakaṃ mandiraṃ kāmakāmī;_  
_Amittahatthaṃ punarāgatosi,_  
_Na khattadhamme kusalosi rāja”._  

</Paragraph>

</Division>
<Division number="431" book="ja2">

<Paragraph number="1247" type="verses" book="ja2">
_“Ye khattadhamme kusalā bhavanti,_  
_Pāyena te nerayikā bhavanti;_  
_Tasmā ahaṃ khattadhammaṃ pahāya,_  
_Saccānurakkhī punarāgatosmi;_  
_Yajassu yaññaṃ khāda maṃ porisāda”._  

</Paragraph>

</Division>
<Division number="432" book="ja2">

<Paragraph number="1248" type="verses" book="ja2">
_“Pāsādavāsā pathavīgavāssā,_  
_Kāmitthiyo kāsikacandanañca;_  
_Sabbaṃ tahiṃ labhasi sāmitāya,_  
_Saccena kiṃ passasi ānisaṃsaṃ”._  

</Paragraph>

</Division>
<Division number="433" book="ja2">

<Paragraph number="1249" type="verses" book="ja2">
_“Ye kecime atthi rasā pathabyā,_  
_Saccaṃ tesaṃ sādhutaraṃ rasānaṃ;_  
_Sacce ṭhitā samaṇabrāhmaṇā ca,_  
_Taranti jātimaraṇassa pāraṃ”._  

</Paragraph>

</Division>
<Division number="434" book="ja2">

<Paragraph number="1250" type="verses" book="ja2">
_“Mutto tuvaṃ porisādassa hatthā,_  
_Gantvā sakaṃ mandiraṃ kāmakāmī;_  
_Amittahatthaṃ punarāgatosi,_  
_Na hi nūna te maraṇabhayaṃ janinda;_  
_Alīnacitto asi saccavādī”._  

</Paragraph>

</Division>
<Division number="435" book="ja2">

<Paragraph number="1251" type="verses" book="ja2">
_“Katā me kalyāṇā anekarūpā,_  
_Yaññā yiṭṭhā ye vipulā pasatthā;_  
_Visodhito paralokassa maggo,_  
_Dhamme ṭhito ko maraṇassa bhāye._  

</Paragraph>

</Division>
<Division number="436" book="ja2">

<Paragraph number="1252" type="verses" book="ja2">
_Katā me kalyāṇā anekarūpā,_  
_Yaññā yiṭṭhā ye vipulā pasatthā;_  
_Anānutappaṃ paralokaṃ gamissaṃ,_  
_Yajassu yaññaṃ ada maṃ porisāda._  

</Paragraph>

</Division>
<Division number="437" book="ja2">

<Paragraph number="1253" type="verses" book="ja2">
_Pitā ca mātā ca upaṭṭhitā me,_  
_Dhammena me issariyaṃ pasatthaṃ;_  
_Visodhito paralokassa maggo,_  
_Dhamme ṭhito ko maraṇassa bhāye._  

</Paragraph>

</Division>
<Division number="438" book="ja2">

<Paragraph number="1254" type="verses" book="ja2">
_Pitā ca mātā ca upaṭṭhitā me,_  
_Dhammena me issariyaṃ pasatthaṃ;_  
_Anānutappaṃ paralokaṃ gamissaṃ,_  
_Yajassu yaññaṃ ada maṃ porisāda._  

</Paragraph>

</Division>
<Division number="439" book="ja2">

<Paragraph number="1255" type="verses" book="ja2">
_Ñātīsu mittesu katā me kārā,_  
_Dhammena me issariyaṃ pasatthaṃ;_  
_Visodhito paralokassa maggo,_  
_Dhamme ṭhito ko maraṇassa bhāye._  

</Paragraph>

</Division>
<Division number="440" book="ja2">

<Paragraph number="1256" type="verses" book="ja2">
_Ñātīsu mittesu katā me kārā,_  
_Dhammena me issariyaṃ pasatthaṃ;_  
_Anānutappaṃ paralokaṃ gamissaṃ,_  
_Yajassu yaññaṃ ada maṃ porisāda._  

</Paragraph>

</Division>
<Division number="441" book="ja2">

<Paragraph number="1257" type="verses" book="ja2">
_Dinnaṃ me dānaṃ bahudhā bahūnaṃ,_  
_Santappitā samaṇabrāhmaṇā ca;_  
_Visodhito paralokassa maggo,_  
_Dhamme ṭhito ko maraṇassa bhāye._  

</Paragraph>

</Division>
<Division number="442" book="ja2">

<Paragraph number="1258" type="verses" book="ja2">
_Dinnaṃ me dānaṃ bahudhā bahūnaṃ,_  
_Santappitā samaṇabrāhmaṇā ca;_  
_Anānutappaṃ paralokaṃ gamissaṃ,_  
_Yajassu yaññaṃ ada maṃ porisāda”._  

</Paragraph>

</Division>
<Division number="443" book="ja2">

<Paragraph number="1259" type="verses" book="ja2">
_“Visaṃ pajānaṃ puriso adeyya,_  
_Āsīvisaṃ jalitamuggatejaṃ;_  
_Muddhāpi tassa viphaleyya sattadhā,_  
_Yo tādisaṃ saccavādiṃ adeyya._  

</Paragraph>

</Division>
<Division number="444" book="ja2">

<Paragraph number="1260" type="verses" book="ja2">
_Sutvā dhammaṃ vijānanti,_  
_Narā kalyāṇapāpakaṃ;_  
_Api gāthā suṇitvāna,_  
_Dhamme me ramate mano”._  

</Paragraph>

</Division>
<Division number="445" book="ja2">

<Paragraph number="1261" type="verses" book="ja2">
_“Sakideva mahārāja,_  
_sabbhi hoti samāgamo;_  
_Sā naṃ saṅgati pāleti,_  
_nāsabbhi bahu saṅgamo._  

</Paragraph>

</Division>
<Division number="446" book="ja2">

<Paragraph number="1262" type="verses" book="ja2">
_Sabbhireva samāsetha,_  
_sabbhi kubbetha santhavaṃ;_  
_Sataṃ saddhammamaññāya,_  
_seyyo hoti na pāpiyo._  

</Paragraph>

</Division>
<Division number="447" book="ja2">

<Paragraph number="1263" type="verses" book="ja2">
_Jīranti ve rājarathā sucittā,_  
_Atho sarīrampi jaraṃ upeti;_  
_Satañca dhammo na jaraṃ upeti,_  
_Santo have sabbhi pavedayanti._  

</Paragraph>

</Division>
<Division number="448" book="ja2">

<Paragraph number="1264" type="verses" book="ja2">
_Nabhañca dūre pathavī ca dūre,_  
_Pāraṃ samuddassa tadāhu dūre;_  
_Tato have dūrataraṃ vadanti,_  
_Satañca dhammo asatañca rāja”._  

</Paragraph>

</Division>
<Division number="449" book="ja2">

<Paragraph number="1265" type="verses" book="ja2">
_“Gāthā imā atthavatī subyañjanā,_  
_Subhāsitā tuyha janinda sutvā;_  
_Ānandi vitto sumano patīto,_  
_Cattāri te samma vare dadāmi”._  

</Paragraph>

</Division>
<Division number="450" book="ja2">

<Paragraph number="1266" type="verses" book="ja2">
_“Yo nattano maraṇaṃ bujjhasi tuvaṃ,_  
_Hitāhitaṃ vinipātañca saggaṃ;_  
_Giddho rase duccarite niviṭṭho,_  
_Kiṃ tvaṃ varaṃ dassasi pāpadhamma._  

</Paragraph>

</Division>
<Division number="451" book="ja2">

<Paragraph number="1267" type="verses" book="ja2">
_Ahañca taṃ dehi varanti vajjaṃ,_  
_Tvañcāpi datvāna avākareyya;_  
_Sandiṭṭhikaṃ kalahamimaṃ vivādaṃ,_  
_Ko paṇḍito jānamupabbajeyya”._  

</Paragraph>

</Division>
<Division number="452" book="ja2">

<Paragraph number="1268" type="verses" book="ja2">
_“Na taṃ varaṃ arahati jantu dātuṃ,_  
_Yaṃ vāpi datvāna avākareyya;_  
_Varassu samma avikampamāno,_  
_Pāṇaṃ cajitvānapi dassameva”._  

</Paragraph>

</Division>
<Division number="453" book="ja2">

<Paragraph number="1269" type="verses" book="ja2">
_“Ariyassa ariyena sameti sakhyaṃ,_  
_Paññassa paññāṇavatā sameti;_  
_Passeyya taṃ vassasataṃ arogaṃ,_  
_Etaṃ varānaṃ paṭhamaṃ varāmi”._  

</Paragraph>

</Division>
<Division number="454" book="ja2">

<Paragraph number="1270" type="verses" book="ja2">
_“Ariyassa ariyena sameti sakhyaṃ,_  
_Paññassa paññāṇavatā sameti;_  
_Passāsi maṃ vassasataṃ arogaṃ,_  
_Etaṃ varānaṃ paṭhamaṃ dadāmi”._  

</Paragraph>

</Division>
<Division number="455" book="ja2">

<Paragraph number="1271" type="verses" book="ja2">
_“Ye khattiyāse idha bhūmipālā,_  
_Muddhābhisittā katanāmadheyyā;_  
_Na tādise bhūmipatī adesi,_  
_Etaṃ varānaṃ dutiyaṃ varāmi”._  

</Paragraph>

</Division>
<Division number="456" book="ja2">

<Paragraph number="1272" type="verses" book="ja2">
_“Ye khattiyāse idha bhūmipālā,_  
_Muddhābhisittā katanāmadheyyā;_  
_Na tādise bhūmipatī ademi,_  
_Etaṃ varānaṃ dutiyaṃ dadāmi”._  

</Paragraph>

</Division>
<Division number="457" book="ja2">

<Paragraph number="1273" type="verses" book="ja2">
_“Parosataṃ khattiyā te gahitā,_  
_Talāvutā assumukhā rudantā;_  
_Sake te raṭṭhe paṭipādayāhi,_  
_Etaṃ varānaṃ tatiyaṃ varāmi”._  

</Paragraph>

</Division>
<Division number="458" book="ja2">

<Paragraph number="1274" type="verses" book="ja2">
_“Parosataṃ khattiyā me gahitā,_  
_Talāvutā assumukhā rudantā;_  
_Sake te raṭṭhe paṭipādayāmi,_  
_Etaṃ varānaṃ tatiyaṃ dadāmi”._  

</Paragraph>

</Division>
<Division number="459" book="ja2">

<Paragraph number="1275" type="verses" book="ja2">
_“Chiddaṃ te raṭṭhaṃ byathitā bhayā hi,_  
_Puthū narā leṇamanuppaviṭṭhā;_  
_Manussamaṃsaṃ viramehi rāja,_  
_Etaṃ varānaṃ catutthaṃ varāmi”._  

</Paragraph>

</Division>
<Division number="460" book="ja2">

<Paragraph number="1276" type="verses" book="ja2">
_“Addhā hi so bhakkho mama manāpo,_  
_Etassa hetumhi vanaṃ paviṭṭho;_  
_Sohaṃ kathaṃ etto upārameyyaṃ,_  
_Aññaṃ varānaṃ catutthaṃ varassu”._  

</Paragraph>

</Division>
<Division number="461" book="ja2">

<Paragraph number="1277" type="verses" book="ja2">
_“Na ve piyaṃ meti janinda tādiso,_  
_Attaṃ niraṃkacca piyāni sevati;_  
_Attāva seyyo paramā ca seyyo,_  
_Labbhā piyā ocitatthena pacchā”._  

</Paragraph>

</Division>
<Division number="462" book="ja2">

<Paragraph number="1278" type="verses" book="ja2">
_“Piyaṃ me mānusaṃ maṃsaṃ,_  
_Sutasoma vijānahi;_  
_Namhi sakkā nivāretuṃ,_  
_Aññaṃ varaṃ samma varassu”._  

</Paragraph>

</Division>
<Division number="463" book="ja2">

<Paragraph number="1279" type="verses" book="ja2">
_“Yo ve piyaṃ meti piyānurakkhī,_  
_Attaṃ niraṃkacca piyāni sevati;_  
_Soṇḍova pitvā visamissapānaṃ,_  
_Teneva so hoti dukkhī parattha._  

</Paragraph>

</Division>
<Division number="464" book="ja2">

<Paragraph number="1280" type="verses" book="ja2">
_Yo cīdha saṅkhāya piyāni hitvā,_  
_Kicchenapi sevati ariyadhamme;_  
_Dukkhitova pitvāna yathosadhāni,_  
_Teneva so hoti sukhī parattha”._  

</Paragraph>

</Division>
<Division number="465" book="ja2">

<Paragraph number="1281" type="verses" book="ja2">
_“Ohāyahaṃ pitaraṃ mātarañca,_  
_Manāpiye kāmaguṇe ca pañca;_  
_Etassa hetumhi vanaṃ paviṭṭho,_  
_Taṃ te varaṃ kinti mahaṃ dadāmi”._  

</Paragraph>

</Division>
<Division number="466" book="ja2">

<Paragraph number="1282" type="verses" book="ja2">
_“Na paṇḍitā diguṇamāhu vākyaṃ,_  
_Saccappaṭiññāva bhavanti santo;_  
_Varassu samma iti maṃ avoca,_  
_Iccabravī tvaṃ na hi te sameti”._  

</Paragraph>

</Division>
<Division number="467" book="ja2">

<Paragraph number="1283" type="verses" book="ja2">
_“Apuññalābhaṃ ayasaṃ akittiṃ,_  
_Pāpaṃ bahuṃ duccaritaṃ kilesaṃ;_  
_Manussamaṃsassa kate upāgā,_  
_Taṃ te varaṃ kinti mahaṃ dadeyyaṃ”._  

</Paragraph>

</Division>
<Division number="468" book="ja2">

<Paragraph number="1284" type="verses" book="ja2">
_“Na taṃ varaṃ arahati jantu dātuṃ,_  
_Yaṃ vāpi datvāna avākareyya;_  
_Varassu samma avikampamāno,_  
_Pāṇaṃ cajitvānapi dassameva._  

</Paragraph>

</Division>
<Division number="469" book="ja2">

<Paragraph number="1285" type="verses" book="ja2">
_Pāṇaṃ cajanti santo nāpi dhammaṃ,_  
_Saccappaṭiññāva bhavanti santo;_  
_Datvā varaṃ khippamavākarohi,_  
_Etena sampajja surājaseṭṭha._  

</Paragraph>

</Division>
<Division number="470" book="ja2">

<Paragraph number="1286" type="verses" book="ja2">
_Caje dhanaṃ aṅgavarassa hetu,_  
_Aṅgaṃ caje jīvitaṃ rakkhamāno;_  
_Aṅgaṃ dhanaṃ jīvitañcāpi sabbaṃ,_  
_Caje naro dhammamanussaranto._  

</Paragraph>

</Division>
<Division number="471" book="ja2">

<Paragraph number="1287" type="verses" book="ja2">
_Yasmā hi dhammaṃ puriso vijaññā,_  
_Ye cassa kaṅkhaṃ vinayanti santo;_  
_Taṃ hissa dīpañca parāyaṇañca,_  
_Na tena mittiṃ jirayetha pañño”._  

</Paragraph>

</Division>
<Division number="472" book="ja2">

<Paragraph number="1288" type="verses" book="ja2">
_“Addhā hi so bhakkho mama manāpo,_  
_Etassa hetumhi vanaṃ paviṭṭho;_  
_Sace ca maṃ yācasi etamatthaṃ,_  
_Etampi te samma varaṃ dadāmi._  

</Paragraph>

</Division>
<Division number="473" book="ja2">

<Paragraph number="1289" type="verses" book="ja2">
_Satthā ca me hosi sakhā ca mesi,_  
_Vacanampi te samma ahaṃ akāsiṃ;_  
_Tuvampi me samma karohi vākyaṃ,_  
_Ubhopi gantvāna pamocayāma”._  

</Paragraph>

</Division>
<Division number="474" book="ja2">

<Paragraph number="1290" type="verses" book="ja2">
_“Satthā ca te homi sakhā ca tyamhi,_  
_Vacanampi me samma tuvaṃ akāsi;_  
_Ahampi te samma karomi vākyaṃ,_  
_Ubhopi gantvāna pamocayāma”._  

</Paragraph>

</Division>
<Division number="475" book="ja2">

<Paragraph number="1291" type="verses" book="ja2">
_“Kammāsapādena viheṭhitattha,_  
_Talāvutā assumukhā rudantā;_  
_Na jātu dubbhetha imassa rañño,_  
_Saccappaṭiññaṃ me paṭissuṇātha”._  

</Paragraph>

</Division>
<Division number="476" book="ja2">

<Paragraph number="1292" type="verses" book="ja2">
_“Kammāsapādena viheṭhitamhā,_  
_Talāvutā assumukhā rudantā;_  
_Na jātu dubbhema imassa rañño,_  
_Saccappaṭiññaṃ te paṭissuṇāma”._  

</Paragraph>

</Division>
<Division number="477" book="ja2">

<Paragraph number="1293" type="verses" book="ja2">
_“Yathā pitā vā atha vāpi mātā,_  
_Anukampakā atthakāmā pajānaṃ;_  
_Evameva vo hotu ayañca rājā,_  
_Tumhe ca vo hotha yatheva puttā”._  

</Paragraph>

</Division>
<Division number="478" book="ja2">

<Paragraph number="1294" type="verses" book="ja2">
_“Yathā pitā vā atha vāpi mātā,_  
_Anukampakā atthakāmā pajānaṃ;_  
_Evameva no hotu ayañca rājā,_  
_Mayampi hessāma yatheva puttā”._  

</Paragraph>

</Division>
<Division number="479" book="ja2">

<Paragraph number="1295" type="verses" book="ja2">
_“Catuppadaṃ sakuṇañcāpi maṃsaṃ,_  
_Sūdehi randhaṃ sukataṃ suniṭṭhitaṃ;_  
_Sudhaṃva indo paribhuñjiyāna,_  
_Hitvā katheko ramasī araññe._  

</Paragraph>

</Division>
<Division number="480" book="ja2">

<Paragraph number="1296" type="verses" book="ja2">
_Tā khattiyā vallivilākamajjhā,_  
_Alaṅkatā samparivārayitvā;_  
_Indaṃva devesu pamodayiṃsu,_  
_Hitvā katheko ramasī araññe._  

</Paragraph>

</Division>
<Division number="481" book="ja2">

<Paragraph number="1297" type="verses" book="ja2">
_Tambūpadhāne bahugoṇakamhi,_  
_Subhamhi sabbassayanamhi saṅge;_  
_Seyyassa majjhamhi sukhaṃ sayitvā,_  
_Hitvā katheko ramasī araññe._  

</Paragraph>

</Division>
<Division number="482" book="ja2">

<Paragraph number="1298" type="verses" book="ja2">
_Pāṇissaraṃ kumbhathūṇaṃ nisīthe,_  
_Athopi ve nippurisampi tūriyaṃ;_  
_Bahuṃ sugītañca suvāditañca,_  
_Hitvā katheko ramasī araññe._  

</Paragraph>

</Division>
<Division number="483" book="ja2">

<Paragraph number="1299" type="verses" book="ja2">
_Uyyānasampannaṃ pahūtamālyaṃ,_  
_Migājinūpetapuraṃ surammaṃ;_  
_Hayehi nāgehi rathehupetaṃ,_  
_Hitvā katheko ramasī araññe”._  

</Paragraph>

</Division>
<Division number="484" book="ja2">

<Paragraph number="1300" type="verses" book="ja2">
_“Kāḷapakkhe yathā cando,_  
_hāyateva suve suve;_  
_Kāḷapakkhūpamo rāja,_  
_asataṃ hoti samāgamo._  

</Paragraph>

</Division>
<Division number="485" book="ja2">

<Paragraph number="1301" type="verses" book="ja2">
_Yathāhaṃ rasakamāgamma,_  
_sūdaṃ kāpurisādhamaṃ;_  
_Akāsiṃ pāpakaṃ kammaṃ,_  
_yena gacchāmi duggatiṃ._  

</Paragraph>

</Division>
<Division number="486" book="ja2">

<Paragraph number="1302" type="verses" book="ja2">
_Sukkapakkhe yathā cando,_  
_vaḍḍhateva suve suve;_  
_Sukkapakkhūpamo rāja,_  
_sataṃ hoti samāgamo._  

</Paragraph>

</Division>
<Division number="487" book="ja2">

<Paragraph number="1303" type="verses" book="ja2">
_Yathāhaṃ tuvamāgamma,_  
_sutasoma vijānahi;_  
_Kāhāmi kusalaṃ kammaṃ,_  
_yena gacchāmi suggatiṃ._  

</Paragraph>

</Division>
<Division number="488" book="ja2">

<Paragraph number="1304" type="verses" book="ja2">
_Thale yathā vāri janinda vuṭṭhaṃ,_  
_Anaddhaneyyaṃ na ciraṭṭhitīkaṃ;_  
_Evampi hoti asataṃ samāgamo,_  
_Anaddhaneyyo udakaṃ thaleva._  

</Paragraph>

</Division>
<Division number="489" book="ja2">

<Paragraph number="1305" type="verses" book="ja2">
_Sare yathā vāri janinda vuṭṭhaṃ,_  
_Ciraṭṭhitīkaṃ naravīraseṭṭha;_  
_Evampi ve hoti sataṃ samāgamo,_  
_Ciraṭṭhitīko udakaṃ sareva._  

</Paragraph>

</Division>
<Division number="490" book="ja2">

<Paragraph number="1306" type="verses" book="ja2">
_Abyāyiko hoti sataṃ samāgamo,_  
_Yāvampi tiṭṭheyya tatheva hoti;_  
_Khippañhi veti asataṃ samāgamo,_  
_Tasmā sataṃ dhammo asabbhi ārakā”._  

</Paragraph>

</Division>
<Division number="491" book="ja2">

<Paragraph number="1307" type="verses" book="ja2">
_“Na so rājā yo ajeyyaṃ jināti,_  
_Na so sakhā yo sakhāraṃ jināti;_  
_Na sā bhariyā yā patino na vibheti,_  
_Na te puttā ye na bharanti jiṇṇaṃ._  

</Paragraph>

</Division>
<Division number="492" book="ja2">

<Paragraph number="1308" type="verses" book="ja2">
_Na sā sabhā yattha na santi santo,_  
_Na te santo ye na bhaṇanti dhammaṃ;_  
_Rāgañca dosañca pahāya mohaṃ,_  
_Dhammaṃ bhaṇantāva bhavanti santo._  

</Paragraph>

</Division>
<Division number="493" book="ja2">

<Paragraph number="1309" type="verses" book="ja2">
_Nābhāsamānaṃ jānanti,_  
_missaṃ bālehi paṇḍitaṃ;_  
_Bhāsamānañca jānanti,_  
_desentaṃ amataṃ padaṃ._  

</Paragraph>

</Division>
<Division number="494" book="ja2">

<Paragraph number="1310" type="verses" book="ja2">
_Bhāsaye jotaye dhammaṃ,_  
_Paggaṇhe isinaṃ dhajaṃ;_  
_Subhāsitaddhajā isayo,_  
_Dhammo hi isinaṃ dhajo”ti. (4212)_  


</Paragraph>
</Division>

<Paragraph number="1311" type="center" book="ja2">
Mahāsutasomajātakaṃ pañcamaṃ.



</Paragraph>

<Paragraph number="1312" type="center" book="ja2">
Asītinipātaṃ niṭṭhitaṃ.



</Paragraph>

<Paragraph number="1313" type="center" book="ja2">
Tassuddānaṃ


</Paragraph>

<Paragraph number="1314" type="verses" book="ja2">
_Sumukho pana haṃsavaro ca mahā,_  
_Sudhabhojaniko ca paro pavaro;_  
_Sakuṇāladijādhipativhayano,_  
_Sutasomavaruttamasavhayanoti._
</Paragraph>