---
title: "22.1.10.1 Dasavarakathā"
tableOfContents: false
sidebar:
  order: 1
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1655" book="ja2" bookNo="23" page="312">

<Paragraph number="3001" type="verses" book="ja2">
_“Phussatī varavaṇṇābhe,_  
_varassu dasadhā vare;_  
_Pathabyā cārupubbaṅgi,_  
_yaṃ tuyhaṃ manaso piyaṃ”._  

</Paragraph>

</Division>
<Division number="1656" book="ja2" bookNo="23" page="312">

<Paragraph number="3002" type="verses" book="ja2">
_“Devarāja namo tyatthu,_  
_kiṃ pāpaṃ pakataṃ mayā;_  
_Rammā cāvesi maṃ ṭhānā,_  
_vātova dharaṇīruhaṃ”._  

</Paragraph>

</Division>
<Division number="1657" book="ja2" bookNo="23" page="312">

<Paragraph number="3003" type="verses" book="ja2">
_“Na ceva te kataṃ pāpaṃ,_  
_na ca me tvamasi appiyā;_  
_Puññañca te parikkhīṇaṃ,_  
_yena tevaṃ vadāmahaṃ._  

</Paragraph>

</Division>
<Division number="1658" book="ja2" bookNo="23" page="312">

<Paragraph number="3004" type="verses" book="ja2">
_Santike maraṇaṃ tuyhaṃ,_  
_vinābhāvo bhavissati;_  
_Paṭigaṇhāhi me ete,_  
_vare dasa pavecchato”._  

</Paragraph>

</Division>
<Division number="1659" book="ja2" bookNo="23" page="312">

<Paragraph number="3005" type="verses" book="ja2">
_“Varañce me ado sakka,_  
_sabbabhūtānamissara;_  
_Sivirājassa bhaddante,_  
_tattha assaṃ nivesane._  

</Paragraph>

</Division>
<Division number="1660" book="ja2" bookNo="23" page="312">

<Paragraph number="3006" type="verses" book="ja2">
_Nīlanettā nīlabhamu,_  
_nilakkhī ca yathā migī;_  
_Phussatī nāma nāmena,_  
_tatthapassaṃ purindada._  

</Paragraph>

</Division>
<Division number="1661" book="ja2" bookNo="23" page="312">

<Paragraph number="3007" type="verses" book="ja2">
_Puttaṃ labhetha varadaṃ,_  
_yācayogaṃ amacchariṃ;_  
_Pūjitaṃ paṭirājūhi,_  
_kittimantaṃ yasassinaṃ._  

</Paragraph>

</Division>
<Division number="1662" book="ja2" bookNo="23" page="312">

<Paragraph number="3008" type="verses" book="ja2">
_Gabbhaṃ me dhārayantiyā,_  
_majjhimaṅgaṃ anunnataṃ;_  
_Kucchi anunnato assa,_  
_cāpaṃva likhitaṃ samaṃ._  

</Paragraph>

</Division>
<Division number="1663" book="ja2" bookNo="23" page="312">

<Paragraph number="3009" type="verses" book="ja2">
_Thanā me nappapateyyuṃ,_  
_palitā na santu vāsava;_  
_Kāye rajo na limpetha,_  
_vajjhañcāpi pamocaye._  

</Paragraph>

</Division>
<Division number="1664" book="ja2" bookNo="23" page="312">

<Paragraph number="3010" type="verses" book="ja2">
_Mayūrakoñcābhirude,_  
_nārivaragaṇāyute;_  
_Khujjacelāpakākiṇṇe,_  
_sūtamāgadhavaṇṇite._  

</Paragraph>

</Division>
<Division number="1665" book="ja2" bookNo="23" page="312">

<Paragraph number="3011" type="verses" book="ja2">
_Citraggaḷerughusite,_  
_surāmaṃsapabodhane;_  
_Sivirājassa bhaddante,_  
_tatthassaṃ mahesī piyā”._  

</Paragraph>

</Division>
<Division number="1666" book="ja2" bookNo="23" page="312">

<Paragraph number="3012" type="verses" book="ja2">
_“Ye te dasa varā dinnā,_  
_mayā sabbaṅgasobhane;_  
_Sivirājassa vijite,_  
_sabbe te lacchasī vare”._  

</Paragraph>

</Division>
<Division number="1667" book="ja2" bookNo="23" page="313">

<Paragraph number="3013" type="verses" book="ja2">
_Idaṃ vatvāna maghavā,_  
_devarājā sujampati;_  
_Phussatiyā varaṃ datvā,_  
_anumodittha vāsavo._  


</Paragraph>
</Division>

<Paragraph number="3014" type="center" book="ja2">
Dasavarakathā nāma.


</Paragraph>

<Division number="1668" book="ja2" bookNo="23" page="313">

<Paragraph number="3015" type="verses" book="ja2">
_“Parūḷhakacchanakhalomā,_  
_paṅkadantā rajassirā;_  
_Paggayha dakkhiṇaṃ bāhuṃ,_  
_kiṃ maṃ yācanti brāhmaṇā”._  

</Paragraph>

</Division>
<Division number="1669" book="ja2" bookNo="23" page="313">

<Paragraph number="3016" type="verses" book="ja2">
_“Ratanaṃ deva yācāma,_  
_sivīnaṃ raṭṭhavaḍḍhanaṃ;_  
_Dadāhi pavaraṃ nāgaṃ,_  
_īsādantaṃ urūḷhavaṃ”._  

</Paragraph>

</Division>
<Division number="1670" book="ja2" bookNo="23" page="313">

<Paragraph number="3017" type="verses" book="ja2">
_“Dadāmi na vikampāmi,_  
_yaṃ maṃ yācanti brāhmaṇā;_  
_Pabhinnaṃ kuñjaraṃ dantiṃ,_  
_opavayhaṃ gajuttamaṃ”._  

</Paragraph>

</Division>
<Division number="1671" book="ja2" bookNo="23" page="313">

<Paragraph number="3018" type="verses" book="ja2">
_Hatthikkhandhato oruyha,_  
_rājā cāgādhimānaso;_  
_Brāhmaṇānaṃ adā dānaṃ,_  
_sivīnaṃ raṭṭhavaḍḍhano._  

</Paragraph>

</Division>
<Division number="1672" book="ja2" bookNo="23" page="313">

<Paragraph number="3019" type="verses" book="ja2">
_Tadāsi yaṃ bhiṃsanakaṃ,_  
_tadāsi lomahaṃsanaṃ;_  
_Hatthināge padinnamhi,_  
_medanī sampakampatha._  

</Paragraph>

</Division>
<Division number="1673" book="ja2" bookNo="23" page="313">

<Paragraph number="3020" type="verses" book="ja2">
_Tadāsi yaṃ bhiṃsanakaṃ,_  
_tadāsi lomahaṃsanaṃ;_  
_Hatthināge padinnamhi,_  
_khubhittha nagaraṃ tadā._  

</Paragraph>

</Division>
<Division number="1674" book="ja2" bookNo="23" page="313">

<Paragraph number="3021" type="verses" book="ja2">
_Samākulaṃ puraṃ āsi,_  
_ghoso ca vipulo mahā;_  
_Hatthināge padinnamhi,_  
_sivīnaṃ raṭṭhavaḍḍhane._  

</Paragraph>

</Division>
<Division number="1675" book="ja2" bookNo="23" page="313">

<Paragraph number="3022" type="verses" book="ja2">
_Uggā ca rājaputtā ca,_  
_vesiyānā ca brāhmaṇā;_  
_Hatthārohā anīkaṭṭhā,_  
_rathikā pattikārakā._  

</Paragraph>

</Division>
<Division number="1676" book="ja2" bookNo="23" page="313">

<Paragraph number="3023" type="verses" book="ja2">
_Kevalo cāpi nigamo,_  
_sivayo ca samāgatā;_  
_Disvā nāgaṃ nīyamānaṃ,_  
_te rañño paṭivedayuṃ._  

</Paragraph>

</Division>
<Division number="1677" book="ja2" bookNo="23" page="313">

<Paragraph number="3024" type="verses" book="ja2">
_“Vidhamaṃ deva te raṭṭhaṃ,_  
_putto vessantaro tava;_  
_Kathaṃ no hatthinaṃ dajjā,_  
_nāgaṃ raṭṭhassa pūjitaṃ._  

</Paragraph>

</Division>
<Division number="1678" book="ja2" bookNo="23" page="313">

<Paragraph number="3025" type="verses" book="ja2">
_Kathaṃ no kuñjaraṃ dajjā,_  
_īsādantaṃ urūḷhavaṃ;_  
_Khettaññuṃ sabbayuddhānaṃ,_  
_sabbasetaṃ gajuttamaṃ._  

</Paragraph>

</Division>
<Division number="1679" book="ja2" bookNo="23" page="314">

<Paragraph number="3026" type="verses" book="ja2">
_Paṇḍukambalasañchannaṃ,_  
_pabhinnaṃ sattumaddanaṃ;_  
_Dantiṃ savāḷabījaniṃ,_  
_setaṃ kelāsasādisaṃ._  

</Paragraph>

</Division>
<Division number="1680" book="ja2" bookNo="23" page="314">

<Paragraph number="3027" type="verses" book="ja2">
_Sasetacchattaṃ saupādheyyaṃ,_  
_Sāthabbanaṃ sahatthipaṃ;_  
_Aggayānaṃ rājavāhiṃ,_  
_Brāhmaṇānaṃ adā gajaṃ._  

</Paragraph>

</Division>
<Division number="1681" book="ja2" bookNo="23" page="314">

<Paragraph number="3028" type="verses" book="ja2">
_Annaṃ pānañca yo dajjā,_  
_vatthasenāsanāni ca;_  
_Etaṃ kho dānaṃ patirūpaṃ,_  
_etaṃ kho brāhmaṇārahaṃ._  

</Paragraph>

</Division>
<Division number="1682" book="ja2" bookNo="23" page="314">

<Paragraph number="3029" type="verses" book="ja2">
_Ayaṃ te vaṃsarājā no,_  
_sivīnaṃ raṭṭhavaḍḍhano;_  
_Kathaṃ vessantaro putto,_  
_gajaṃ bhājeti sañjaya._  

</Paragraph>

</Division>
<Division number="1683" book="ja2" bookNo="23" page="314">

<Paragraph number="3030" type="verses" book="ja2">
_Sace tvaṃ na karissasi,_  
_sivīnaṃ vacanaṃ idaṃ;_  
_Maññe taṃ saha puttena,_  
_sivī hatthe karissare”._  

</Paragraph>

</Division>
<Division number="1684" book="ja2" bookNo="23" page="314">

<Paragraph number="3031" type="verses" book="ja2">
_“Kāmaṃ janapado māsi,_  
_raṭṭhañcāpi vinassatu;_  
_Nāhaṃ sivīnaṃ vacanā,_  
_rājaputtaṃ adūsakaṃ;_  
_Pabbājeyyaṃ sakā raṭṭhā,_  
_putto hi mama oraso._  

</Paragraph>

</Division>
<Division number="1685" book="ja2" bookNo="23" page="314">

<Paragraph number="3032" type="verses" book="ja2">
_Kāmaṃ janapado māsi,_  
_raṭṭhañcāpi vinassatu;_  
_Nāhaṃ sivīnaṃ vacanā,_  
_rājaputtaṃ adūsakaṃ;_  
_Pabbājeyyaṃ sakā raṭṭhā,_  
_putto hi mama atrajo._  

</Paragraph>

</Division>
<Division number="1686" book="ja2" bookNo="23" page="314">

<Paragraph number="3033" type="verses" book="ja2">
_Na cāhaṃ tasmiṃ dubbheyyaṃ,_  
_ariyasīlavato hi so;_  
_Asilokopi me assa,_  
_pāpañca pasave bahuṃ;_  
_Kathaṃ vessantaraṃ puttaṃ,_  
_satthena ghātayāmase”._  

</Paragraph>

</Division>
<Division number="1687" book="ja2" bookNo="23" page="314">

<Paragraph number="3034" type="verses" book="ja2">
_“Mā naṃ daṇḍena satthena,_  
_na hi so bandhanāraho;_  
_Pabbājehi ca naṃ raṭṭhā,_  
_vaṅke vasatu pabbate”._  

</Paragraph>

</Division>
<Division number="1688" book="ja2" bookNo="23" page="314">

<Paragraph number="3035" type="verses" book="ja2">
_“Eso ce sivīnaṃ chando,_  
_chandaṃ na panudāmase;_  
_Imaṃ so vasatu rattiṃ,_  
_kāme ca paribhuñjatu._  

</Paragraph>

</Division>
<Division number="1689" book="ja2" bookNo="23" page="314">

<Paragraph number="3036" type="verses" book="ja2">
_Tato ratyā vivasāne,_  
_sūriyassuggamanaṃ pati;_  
_Samaggā sivayo hutvā,_  
_raṭṭhā pabbājayantu naṃ._  

</Paragraph>

</Division>
<Division number="1690" book="ja2" bookNo="23" page="315">

<Paragraph number="3037" type="verses" book="ja2">
_Uṭṭhehi katte taramāno,_  
_gantvā vessantaraṃ vada;_  
_‘Sivayo deva te kuddhā,_  
_negamā ca samāgatā._  

</Paragraph>

</Division>
<Division number="1691" book="ja2" bookNo="23" page="315">

<Paragraph number="3038" type="verses" book="ja2">
_Uggā ca rājaputtā ca,_  
_vesiyānā ca brāhmaṇā;_  
_Hatthārohā anīkaṭṭhā,_  
_rathikā pattikārakā;_  
_Kevalo cāpi nigamo,_  
_sivayo ca samāgatā._  

</Paragraph>

</Division>
<Division number="1692" book="ja2" bookNo="23" page="315">

<Paragraph number="3039" type="verses" book="ja2">
_Asmā ratyā vivasāne,_  
_sūriyassuggamanaṃ pati;_  
_Samaggā sivayo hutvā,_  
_raṭṭhā pabbājayanti taṃ’”._  

</Paragraph>

</Division>
<Division number="1693" book="ja2" bookNo="23" page="315">

<Paragraph number="3040" type="verses" book="ja2">
_Sa kattā taramānova,_  
_sivirājena pesito;_  
_Āmuttahatthābharaṇo,_  
_suvattho candanabhūsito._  

</Paragraph>

</Division>
<Division number="1694" book="ja2" bookNo="23" page="315">

<Paragraph number="3041" type="verses" book="ja2">
_Sīsaṃ nhāto udake so,_  
_āmuttamaṇikuṇḍalo;_  
_Upāgami puraṃ rammaṃ,_  
_vessantaranivesanaṃ._  

</Paragraph>

</Division>
<Division number="1695" book="ja2" bookNo="23" page="315">

<Paragraph number="3042" type="verses" book="ja2">
_Tatthaddasa kumāraṃ so,_  
_ramamānaṃ sake pure;_  
_Parikiṇṇaṃ amaccehi,_  
_tidasānaṃva vāsavaṃ._  

</Paragraph>

</Division>
<Division number="1696" book="ja2" bookNo="23" page="315">

<Paragraph number="3043" type="verses" book="ja2">
_So tattha gantvā taramāno,_  
_kattā vessantaraṃbravi;_  
_“Dukkhaṃ te vedayissāmi,_  
_mā me kujjhi rathesabha”._  

</Paragraph>

</Division>
<Division number="1697" book="ja2" bookNo="23" page="315">

<Paragraph number="3044" type="verses" book="ja2">
_Vanditvā rodamāno so,_  
_kattā rājānamabravi;_  
_“Bhattā mesi mahārāja,_  
_sabbakāmarasāharo._  

</Paragraph>

</Division>
<Division number="1698" book="ja2" bookNo="23" page="315">

<Paragraph number="3045" type="verses" book="ja2">
_Dukkhaṃ te vedayissāmi,_  
_tattha assāsayantu maṃ;_  
_Sivayo deva te kuddhā,_  
_negamā ca samāgatā._  

</Paragraph>

</Division>
<Division number="1699" book="ja2" bookNo="23" page="315">

<Paragraph number="3046" type="verses" book="ja2">
_Uggā ca rājaputtā ca,_  
_vesiyānā ca brāhmaṇā;_  
_Hatthārohā anīkaṭṭhā,_  
_rathikā pattikārakā;_  
_Kevalo cāpi nigamo,_  
_sivayo ca samāgatā._  

</Paragraph>

</Division>
<Division number="1700" book="ja2" bookNo="23" page="315">

<Paragraph number="3047" type="verses" book="ja2">
_Asmā ratyā vivasāne,_  
_sūriyassuggamanaṃ pati;_  
_Samaggā sivayo hutvā,_  
_raṭṭhā pabbājayanti taṃ”._  

</Paragraph>

</Division>
<Division number="1701" book="ja2" bookNo="23" page="315">

<Paragraph number="3048" type="verses" book="ja2">
_“Kismiṃ me sivayo kuddhā,_  
_nāhaṃ passāmi dukkaṭaṃ;_  
_Taṃ me katte viyācikkha,_  
_kasmā pabbājayanti maṃ”._  

</Paragraph>

</Division>
<Division number="1702" book="ja2" bookNo="23" page="316">

<Paragraph number="3049" type="verses" book="ja2">
_“Uggā ca rājaputtā ca,_  
_vesiyānā ca brāhmaṇā;_  
_Hatthārohā anīkaṭṭhā,_  
_rathikā pattikārakā;_  
_Nāgadānena khiyyanti,_  
_tasmā pabbājayanti taṃ”._  

</Paragraph>

</Division>
<Division number="1703" book="ja2" bookNo="23" page="316">

<Paragraph number="3050" type="verses" book="ja2">
_“Hadayaṃ cakkhumpahaṃ dajjaṃ,_  
_Kiṃ me bāhirakaṃ dhanaṃ;_  
_Hiraññaṃ vā suvaṇṇaṃ vā,_  
_Muttā veḷuriyā maṇi._  

</Paragraph>

</Division>
<Division number="1704" book="ja2" bookNo="23" page="316">

<Paragraph number="3051" type="verses" book="ja2">
_Dakkhiṇaṃ vāpahaṃ bāhuṃ,_  
_disvā yācakamāgate;_  
_Dadeyyaṃ na vikampeyyaṃ,_  
_dāne me ramate mano._  

</Paragraph>

</Division>
<Division number="1705" book="ja2" bookNo="23" page="316">

<Paragraph number="3052" type="verses" book="ja2">
_Kāmaṃ maṃ sivayo sabbe,_  
_pabbājentu hanantu vā;_  
_Neva dānā viramissaṃ,_  
_kāmaṃ chindantu sattadhā”._  

</Paragraph>

</Division>
<Division number="1706" book="ja2" bookNo="23" page="316">

<Paragraph number="3053" type="verses" book="ja2">
_Evaṃ taṃ sivayo āhu,_  
_negamā ca samāgatā;_  
_“Kontimārāya tīrena,_  
_girimārañjaraṃ pati;_  
_Yena pabbājitā yanti,_  
_tena gacchatu subbato”._  

</Paragraph>

</Division>
<Division number="1707" book="ja2" bookNo="23" page="316">

<Paragraph number="3054" type="verses" book="ja2">
_“Sohaṃ tena gamissāmi,_  
_yena gacchanti dūsakā;_  
_Rattindivaṃ me khamatha,_  
_yāva dānaṃ dadāmahaṃ”._  

</Paragraph>

</Division>
<Division number="1708" book="ja2" bookNo="23" page="316">

<Paragraph number="3055" type="verses" book="ja2">
_Āmantayittha rājā naṃ,_  
_maddiṃ sabbaṅgasobhanaṃ;_  
_“Yaṃ te kiñci mayā dinnaṃ,_  
_dhanaṃ dhaññañca vijjati._  

</Paragraph>

</Division>
<Division number="1709" book="ja2" bookNo="23" page="316">

<Paragraph number="3056" type="verses" book="ja2">
_Hiraññaṃ vā suvaṇṇaṃ vā,_  
_muttā veḷuriyā bahū;_  
_Sabbaṃ taṃ nidaheyyāsi,_  
_yañca te pettikaṃ dhanaṃ”._  

</Paragraph>

</Division>
<Division number="1710" book="ja2" bookNo="23" page="316">

<Paragraph number="3057" type="verses" book="ja2">
_Tamabravi rājaputtī,_  
_maddī sabbaṅgasobhanā;_  
_“Kuhiṃ deva nidahāmi,_  
_taṃ me akkhāhi pucchito”._  

</Paragraph>

</Division>
<Division number="1711" book="ja2" bookNo="23" page="316">

<Paragraph number="3058" type="verses" book="ja2">
_“Sīlavantesu dajjāsi,_  
_dānaṃ maddi yathārahaṃ;_  
_Na hi dānā paraṃ atthi,_  
_patiṭṭhā sabbapāṇinaṃ._  

</Paragraph>

</Division>
<Division number="1712" book="ja2" bookNo="23" page="316">

<Paragraph number="3059" type="verses" book="ja2">
_Puttesu maddi dayesi,_  
_sassuyā sasuramhi ca;_  
_Yo ca taṃ bhattā maññeyya,_  
_sakkaccaṃ taṃ upaṭṭhahe._  

</Paragraph>

</Division>
<Division number="1713" book="ja2" bookNo="23" page="316">

<Paragraph number="3060" type="verses" book="ja2">
_No ce taṃ bhattā maññeyya,_  
_mayā vippavasena te;_  
_Aññaṃ bhattāraṃ pariyesa,_  
_mā kisittho mayā vinā._  

</Paragraph>

</Division>
<Division number="1714" book="ja2" bookNo="23" page="317">

<Paragraph number="3061" type="verses" book="ja2">
_Ahañhi vanaṃ gacchāmi,_  
_ghoraṃ vāḷamigāyutaṃ;_  
_Saṃsayo jīvitaṃ mayhaṃ,_  
_ekakassa brahāvane”._  

</Paragraph>

</Division>
<Division number="1715" book="ja2" bookNo="23" page="317">

<Paragraph number="3062" type="verses" book="ja2">
_Tamabravi rājaputtī,_  
_maddī sabbaṅgasobhanā;_  
_“Abhumme kathaṃ nu bhaṇasi,_  
_pāpakaṃ vata bhāsasi._  

</Paragraph>

</Division>
<Division number="1716" book="ja2" bookNo="23" page="317">

<Paragraph number="3063" type="verses" book="ja2">
_Nesa dhammo mahārāja,_  
_yaṃ tvaṃ gaccheyya ekako;_  
_Ahampi tena gacchāmi,_  
_yena gacchasi khattiya._  

</Paragraph>

</Division>
<Division number="1717" book="ja2" bookNo="23" page="317">

<Paragraph number="3064" type="verses" book="ja2">
_Maraṇaṃ vā tayā saddhiṃ,_  
_jīvitaṃ vā tayā vinā;_  
_Tadeva maraṇaṃ seyyo,_  
_yañce jīve tayā vinā._  

</Paragraph>

</Division>
<Division number="1718" book="ja2" bookNo="23" page="317">

<Paragraph number="3065" type="verses" book="ja2">
_Aggiṃ ujjālayitvāna,_  
_ekajālasamāhitaṃ;_  
_Tattha me maraṇaṃ seyyo,_  
_yañce jīve tayā vinā._  

</Paragraph>

</Division>
<Division number="1719" book="ja2" bookNo="23" page="317">

<Paragraph number="3066" type="verses" book="ja2">
_Yathā āraññakaṃ nāgaṃ,_  
_dantiṃ anveti hatthinī;_  
_Jessantaṃ giriduggesu,_  
_samesu visamesu ca._  

</Paragraph>

</Division>
<Division number="1720" book="ja2" bookNo="23" page="317">

<Paragraph number="3067" type="verses" book="ja2">
_Evaṃ taṃ anugacchāmi,_  
_putte ādāya pacchato;_  
_Subharā te bhavissāmi,_  
_na te hessāmi dubbharā._  

</Paragraph>

</Division>
<Division number="1721" book="ja2" bookNo="23" page="317">

<Paragraph number="3068" type="verses" book="ja2">
_Ime kumāre passanto,_  
_mañjuke piyabhāṇine;_  
_Āsīne vanagumbasmiṃ,_  
_na rajjassa sarissasi._  

</Paragraph>

</Division>
<Division number="1722" book="ja2" bookNo="23" page="317">

<Paragraph number="3069" type="verses" book="ja2">
_Ime kumāre passanto,_  
_mañjuke piyabhāṇine;_  
_Kīḷante vanagumbasmiṃ,_  
_na rajjassa sarissasi._  

</Paragraph>

</Division>
<Division number="1723" book="ja2" bookNo="23" page="317">

<Paragraph number="3070" type="verses" book="ja2">
_Ime kumāre passanto,_  
_mañjuke piyabhāṇine;_  
_Assame ramaṇīyamhi,_  
_na rajjassa sarissasi._  

</Paragraph>

</Division>
<Division number="1724" book="ja2" bookNo="23" page="317">

<Paragraph number="3071" type="verses" book="ja2">
_Ime kumāre passanto,_  
_mañjuke piyabhāṇine;_  
_Kīḷante assame ramme,_  
_na rajjassa sarissasi._  

</Paragraph>

</Division>
<Division number="1725" book="ja2" bookNo="23" page="317">

<Paragraph number="3072" type="verses" book="ja2">
_Ime kumāre passanto,_  
_māladhārī alaṅkate;_  
_Assame ramaṇīyamhi,_  
_na rajjassa sarissasi._  

</Paragraph>

</Division>
<Division number="1726" book="ja2" bookNo="23" page="317">

<Paragraph number="3073" type="verses" book="ja2">
_Ime kumāre passanto,_  
_māladhārī alaṅkate;_  
_Kīḷante assame ramme,_  
_na rajjassa sarissasi._  

</Paragraph>

</Division>
<Division number="1727" book="ja2" bookNo="23" page="318">

<Paragraph number="3074" type="verses" book="ja2">
_Yadā dakkhisi naccante,_  
_kumāre māladhārine;_  
_Assame ramaṇīyamhi,_  
_na rajjassa sarissasi._  

</Paragraph>

</Division>
<Division number="1728" book="ja2" bookNo="23" page="318">

<Paragraph number="3075" type="verses" book="ja2">
_Yadā dakkhisi naccante,_  
_kumāre māladhārine;_  
_Kīḷante assame ramme,_  
_na rajjassa sarissasi._  

</Paragraph>

</Division>
<Division number="1729" book="ja2" bookNo="23" page="318">

<Paragraph number="3076" type="verses" book="ja2">
_Yadā dakkhisi mātaṅgaṃ,_  
_kuñjaraṃ saṭṭhihāyanaṃ;_  
_Ekaṃ araññe carantaṃ,_  
_na rajjassa sarissasi._  

</Paragraph>

</Division>
<Division number="1730" book="ja2" bookNo="23" page="318">

<Paragraph number="3077" type="verses" book="ja2">
_Yadā dakkhisi mātaṅgaṃ,_  
_kuñjaraṃ saṭṭhihāyanaṃ;_  
_Sāyaṃ pāto vicarantaṃ,_  
_na rajjassa sarissasi._  

</Paragraph>

</Division>
<Division number="1731" book="ja2" bookNo="23" page="318">

<Paragraph number="3078" type="verses" book="ja2">
_Yadā kareṇusaṅghassa,_  
_yūthassa purato vajaṃ;_  
_Koñcaṃ kāhati mātaṅgo,_  
_kuñjaro saṭṭhihāyano;_  
_Tassa taṃ nadato sutvā,_  
_na rajjassa sarissasi._  

</Paragraph>

</Division>
<Division number="1732" book="ja2" bookNo="23" page="318">

<Paragraph number="3079" type="verses" book="ja2">
_Dubhato vanavikāse,_  
_yadā dakkhisi kāmado;_  
_Vane vāḷamigākiṇṇe,_  
_na rajjassa sarissasi._  

</Paragraph>

</Division>
<Division number="1733" book="ja2" bookNo="23" page="318">

<Paragraph number="3080" type="verses" book="ja2">
_Migaṃ disvāna sāyanhaṃ,_  
_pañcamālinamāgataṃ;_  
_Kimpurise ca naccante,_  
_na rajjassa sarissasi._  

</Paragraph>

</Division>
<Division number="1734" book="ja2" bookNo="23" page="318">

<Paragraph number="3081" type="verses" book="ja2">
_Yadā sossasi nigghosaṃ,_  
_sandamānāya sindhuyā;_  
_Gītaṃ kimpurisānañca,_  
_na rajjassa sarissasi._  

</Paragraph>

</Division>
<Division number="1735" book="ja2" bookNo="23" page="318">

<Paragraph number="3082" type="verses" book="ja2">
_Yadā sossasi nigghosaṃ,_  
_girigabbharacārino;_  
_Vassamānassulūkassa,_  
_na rajjassa sarissasi._  

</Paragraph>

</Division>
<Division number="1736" book="ja2" bookNo="23" page="318">

<Paragraph number="3083" type="verses" book="ja2">
_Yadā sīhassa byagghassa,_  
_khaggassa gavayassa ca;_  
_Vane sossasi vāḷānaṃ,_  
_na rajjassa sarissasi._  

</Paragraph>

</Division>
<Division number="1737" book="ja2" bookNo="23" page="318">

<Paragraph number="3084" type="verses" book="ja2">
_Yadā morīhi parikiṇṇaṃ,_  
_barihīnaṃ matthakāsinaṃ;_  
_Moraṃ dakkhisi naccantaṃ,_  
_na rajjassa sarissasi._  

</Paragraph>

</Division>
<Division number="1738" book="ja2" bookNo="23" page="318">

<Paragraph number="3085" type="verses" book="ja2">
_Yadā morīhi parikiṇṇaṃ,_  
_aṇḍajaṃ citrapakkhinaṃ;_  
_Moraṃ dakkhisi naccantaṃ,_  
_na rajjassa sarissasi._  

</Paragraph>

</Division>
<Division number="1739" book="ja2" bookNo="23" page="318">

<Paragraph number="3086" type="verses" book="ja2">
_Yadā morīhi parikiṇṇaṃ,_  
_nīlagīvaṃ sikhaṇḍinaṃ;_  
_Moraṃ dakkhisi naccantaṃ,_  
_na rajjassa sarissasi._  

</Paragraph>

</Division>
<Division number="1740" book="ja2" bookNo="23" page="319">

<Paragraph number="3087" type="verses" book="ja2">
_Yadā dakkhisi hemante,_  
_pupphite dharaṇīruhe;_  
_Surabhiṃ sampavāyante,_  
_na rajjassa sarissasi._  

</Paragraph>

</Division>
<Division number="1741" book="ja2" bookNo="23" page="319">

<Paragraph number="3088" type="verses" book="ja2">
_Yadā hemantike māse,_  
_haritaṃ dakkhisi medaniṃ;_  
_Indagopakasañchannaṃ,_  
_na rajjassa sarissasi._  

</Paragraph>

</Division>
<Division number="1742" book="ja2" bookNo="23" page="319">

<Paragraph number="3089" type="verses" book="ja2">
_Yadā dakkhisi hemante,_  
_pupphite dharaṇīruhe;_  
_Kuṭajaṃ bimbajālañca,_  
_pupphitaṃ loddapadmakaṃ;_  
_Surabhiṃ sampavāyante,_  
_na rajjassa sarissasi._  

</Paragraph>

</Division>
<Division number="1743" book="ja2" bookNo="23" page="319">

<Paragraph number="3090" type="verses" book="ja2">
_Yadā hemantike māse,_  
_vanaṃ dakkhisi pupphitaṃ;_  
_Opupphāni ca padmāni,_  
_na rajjassa sarissasi”._  


</Paragraph>
</Division>

<Paragraph number="3091" type="center" book="ja2">
Hemavantaṃ nāma.
</Paragraph>