---
title: "22.1.9.7 Antarapeyyāla"
tableOfContents: false
sidebar:
  order: 7
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1518" book="ja2">

<Paragraph number="2858" type="verses" book="ja2">
_Evaṃ samanusāsitvā,_  
_ñātisaṅghaṃ vicakkhaṇo;_  
_Parikiṇṇo suhadehi,_  
_rājānamupasaṅkami._  

</Paragraph>

</Division>
<Division number="1519" book="ja2">

<Paragraph number="2859" type="verses" book="ja2">
_Vanditvā sirasā pāde,_  
_katvā ca naṃ padakkhiṇaṃ;_  
_Vidhuro avaca rājānaṃ,_  
_paggahetvāna añjaliṃ._  

</Paragraph>

</Division>
<Division number="1520" book="ja2">

<Paragraph number="2860" type="verses" book="ja2">
_“Ayaṃ maṃ māṇavo neti,_  
_kattukāmo yathāmati;_  
_Ñātīnatthaṃ pavakkhāmi,_  
_taṃ suṇohi arindama._  

</Paragraph>

</Division>
<Division number="1521" book="ja2">

<Paragraph number="2861" type="verses" book="ja2">
_Putte ca me udikkhesi,_  
_yañca maññaṃ ghare dhanaṃ;_  
_Yathā pecca na hāyetha,_  
_ñātisaṅgho mayī gate._  

</Paragraph>

</Division>
<Division number="1522" book="ja2">

<Paragraph number="2862" type="verses" book="ja2">
_Yatheva khalatī bhūmyā,_  
_bhūmyāyeva patiṭṭhati;_  
_Evetaṃ khalitaṃ mayhaṃ,_  
_etaṃ passāmi accayaṃ”._  

</Paragraph>

</Division>
<Division number="1523" book="ja2">

<Paragraph number="2863" type="verses" book="ja2">
_“Sakkā na gantuṃ iti mayha hoti,_  
_Chetvā vadhitvā idha kātiyānaṃ;_  
_Idheva hohī iti mayha ruccati,_  
_Mā tvaṃ agā uttamabhūripañña”._  

</Paragraph>

</Division>
<Division number="1524" book="ja2">

<Paragraph number="2864" type="verses" book="ja2">
_“Mā hevadhammesu manaṃ paṇīdahi,_  
_Atthe ca dhamme ca yutto bhavassu;_  
_Dhiratthu kammaṃ akusalaṃ anariyaṃ,_  
_Yaṃ katvā pacchā nirayaṃ vajeyya._  

</Paragraph>

</Division>
<Division number="1525" book="ja2">

<Paragraph number="2865" type="verses" book="ja2">
_Nevesa dhammo na puneta kiccaṃ,_  
_Ayiro hi dāsassa janinda issaro;_  
_Ghātetuṃ jhāpetuṃ athopi hantuṃ,_  
_Na ca mayha kodhatthi vajāmi cāhaṃ”._  

</Paragraph>

</Division>
<Division number="1526" book="ja2">

<Paragraph number="2866" type="verses" book="ja2">
_Jeṭṭhaputtaṃ upaguyha,_  
_vineyya hadaye daraṃ;_  
_Assupuṇṇehi nettehi,_  
_pāvisī so mahāgharaṃ._  

</Paragraph>

</Division>
<Division number="1527" book="ja2">

<Paragraph number="2867" type="verses" book="ja2">
_Sālāva sammapatitā,_  
_mālutena pamadditā;_  
_Senti puttā ca dārā ca,_  
_vidhurassa nivesane._  

</Paragraph>

</Division>
<Division number="1528" book="ja2">

<Paragraph number="2868" type="verses" book="ja2">
_Itthisahassaṃ bhariyānaṃ,_  
_dāsisattasatāni ca;_  
_Bāhā paggayha pakkanduṃ,_  
_vidhurassa nivesane._  

</Paragraph>

</Division>
<Division number="1529" book="ja2">

<Paragraph number="2869" type="verses" book="ja2">
_Orodhā ca kumārā ca,_  
_vesiyānā ca brāhmaṇā;_  
_Bāhā paggayha pakkanduṃ,_  
_vidhurassa nivesane._  

</Paragraph>

</Division>
<Division number="1530" book="ja2">

<Paragraph number="2870" type="verses" book="ja2">
_Hatthārohā anīkaṭṭhā,_  
_rathikā pattikārakā;_  
_Bāhā paggayha pakkanduṃ,_  
_vidhurassa nivesane._  

</Paragraph>

</Division>
<Division number="1531" book="ja2">

<Paragraph number="2871" type="verses" book="ja2">
_Samāgatā jānapadā,_  
_negamā ca samāgatā;_  
_Bāhā paggayha pakkanduṃ,_  
_vidhurassa nivesane._  

</Paragraph>

</Division>
<Division number="1532" book="ja2">

<Paragraph number="2872" type="verses" book="ja2">
_Itthisahassaṃ bhariyānaṃ,_  
_dāsisattasatāni ca;_  
_Bāhā paggayha pakkanduṃ,_  
_“kasmā no vijahissasi”._  

</Paragraph>

</Division>
<Division number="1533" book="ja2">

<Paragraph number="2873" type="verses" book="ja2">
_Orodhā ca kumārā ca,_  
_vesiyānā ca brāhmaṇā;_  
_Bāhā paggayha pakkanduṃ,_  
_“kasmā no vijahissasi”._  

</Paragraph>

</Division>
<Division number="1534" book="ja2">

<Paragraph number="2874" type="verses" book="ja2">
_Hatthārohā anīkaṭṭhā,_  
_rathikā pattikārakā;_  
_Bāhā paggayha pakkanduṃ,_  
_“kasmā no vijahissasi”._  

</Paragraph>

</Division>
<Division number="1535" book="ja2">

<Paragraph number="2875" type="verses" book="ja2">
_Samāgatā jānapadā,_  
_negamā ca samāgatā;_  
_Bāhā paggayha pakkanduṃ,_  
_“kasmā no vijahissasi”._  

</Paragraph>

</Division>
<Division number="1536" book="ja2">

<Paragraph number="2876" type="verses" book="ja2">
_Katvā gharesu kiccāni,_  
_anusāsitvā sakaṃ janaṃ;_  
_Mittāmacce ca bhacce ca,_  
_puttadāre ca bandhave._  

</Paragraph>

</Division>
<Division number="1537" book="ja2">

<Paragraph number="2877" type="verses" book="ja2">
_Kammantaṃ saṃvidhetvāna,_  
_ācikkhitvā ghare dhanaṃ;_  
_Nidhiñca iṇadānañca,_  
_puṇṇakaṃ etadabravi._  

</Paragraph>

</Division>
<Division number="1538" book="ja2">

<Paragraph number="2878" type="verses" book="ja2">
_“Avasī tuvaṃ mayha tīhaṃ agāre,_  
_Katāni kiccāni gharesu mayhaṃ;_  
_Anusāsitā puttadārā mayā ca,_  
_Karoma kaccāna yathāmatiṃ te”._  

</Paragraph>

</Division>
<Division number="1539" book="ja2">

<Paragraph number="2879" type="verses" book="ja2">
_“Sace hi katte anusāsitā te,_  
_Puttā ca dārā anujīvino ca;_  
_Handehi dānī taramānarūpo,_  
_Dīgho hi addhāpi ayaṃ puratthā._  

</Paragraph>

</Division>
<Division number="1540" book="ja2">

<Paragraph number="2880" type="verses" book="ja2">
_Achambhitova gaṇhāhi,_  
_ājāneyyassa vāladhiṃ;_  
_Idaṃ pacchimakaṃ tuyhaṃ,_  
_jīvalokassa dassanaṃ”._  

</Paragraph>

</Division>
<Division number="1541" book="ja2">

<Paragraph number="2881" type="verses" book="ja2">
_“Sohaṃ kissa nu bhāyissaṃ,_  
_yassa me natthi dukkaṭaṃ;_  
_Kāyena vācā manasā,_  
_yena gaccheyya duggatiṃ”._  

</Paragraph>

</Division>
<Division number="1542" book="ja2">

<Paragraph number="2882" type="verses" book="ja2">
_So assarājā vidhuraṃ vahanto,_  
_Pakkāmi vehāyasamantalikkhe;_  
_Sākhāsu selesu asajjamāno,_  
_Kālāgiriṃ khippamupāgamāsi._  

</Paragraph>

</Division>
<Division number="1543" book="ja2">

<Paragraph number="2883" type="verses" book="ja2">
_Itthisahassaṃ bhariyānaṃ,_  
_dāsisattasatāni ca;_  
_Bāhā paggayha pakkanduṃ,_  
_yakkho brāhmaṇavaṇṇena;_  
_Vidhuraṃ ādāya gacchati._  


</Paragraph>
</Division>

<Paragraph number="2884" type="center" book="ja2">
…pe…


</Paragraph>

<Division number="1544" book="ja2">

<Paragraph number="2885" type="verses" book="ja2">
_Samāgatā jānapadā,_  
_negamā ca samāgatā;_  
_Bāhā paggayha pakkanduṃ,_  
_yakkho brāhmaṇavaṇṇena;_  
_Vidhuraṃ ādāya gacchati._  

</Paragraph>

</Division>
<Division number="1545" book="ja2">

<Paragraph number="2886" type="verses" book="ja2">
_Itthisahassaṃ bhariyānaṃ,_  
_dāsisattasatāni ca;_  
_Bāhā paggayha pakkanduṃ,_  
_“paṇḍito so kuhiṃ gato”._  


</Paragraph>
</Division>

<Paragraph number="2887" type="center" book="ja2">
…pe…


</Paragraph>

<Division number="1546" book="ja2">

<Paragraph number="2888" type="verses" book="ja2">
_Samāgatā jānapadā,_  
_negamā ca samāgatā;_  
_Bāhā paggayha pakkanduṃ,_  
_“paṇḍito so kuhiṃ gato._  

</Paragraph>

</Division>
<Division number="1547" book="ja2">

<Paragraph number="2889" type="verses" book="ja2">
_Sace so sattarattena,_  
_nāgacchissati paṇḍito;_  
_Sabbe aggiṃ pavekkhāma,_  
_natthattho jīvitena no”._  

</Paragraph>

</Division>
<Division number="1548" book="ja2">

<Paragraph number="2890" type="verses" book="ja2">
_“Paṇḍito ca viyatto ca,_  
_vibhāvī ca vicakkhaṇo;_  
_Khippaṃ mociya attānaṃ,_  
_mā bhāyitthāgamissati”._  


</Paragraph>
</Division>

<Paragraph number="2891" type="center" book="ja2">
Antarapeyyālaṃ nāma.
</Paragraph>