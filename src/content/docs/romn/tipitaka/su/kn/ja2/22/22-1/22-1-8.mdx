---
title: "22.1.8 Mahānāradakassapajātaka"
tableOfContents: false
sidebar:
  order: 9
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1153" book="ja2" bookNo="23" page="257">

<Paragraph number="2486" type="verses" book="ja2">
_Ahu rājā videhānaṃ,_  
_aṅgati nāma khattiyo;_  
_Pahūtayoggo dhanimā,_  
_anantabalaporiso._  

</Paragraph>

</Division>
<Division number="1154" book="ja2" bookNo="23" page="257">

<Paragraph number="2487" type="verses" book="ja2">
_So ca pannarasiṃ rattiṃ,_  
_purimayāme anāgate;_  
_Cātumāsā komudiyā,_  
_amacce sannipātayi._  

</Paragraph>

</Division>
<Division number="1155" book="ja2" bookNo="23" page="257">

<Paragraph number="2488" type="verses" book="ja2">
_Paṇḍite sutasampanne,_  
_mhitapubbe vicakkhaṇe;_  
_Vijayañca sunāmañca,_  
_senāpatiṃ alātakaṃ._  

</Paragraph>

</Division>
<Division number="1156" book="ja2" bookNo="23" page="257">

<Paragraph number="2489" type="verses" book="ja2">
_Tamanupucchi vedeho,_  
_“paccekaṃ brūtha saṃ ruciṃ;_  
_Cātumāsā komudajja,_  
_juṇhaṃ byapahataṃ tamaṃ;_  
_Kāyajja ratiyā rattiṃ,_  
_viharemu imaṃ utuṃ”._  

</Paragraph>

</Division>
<Division number="1157" book="ja2" bookNo="23" page="257">

<Paragraph number="2490" type="verses" book="ja2">
_Tato senāpati rañño,_  
_Alāto etadabravi;_  
_“Haṭṭhaṃ yoggaṃ balaṃ sabbaṃ,_  
_Senaṃ sannāhayāmase._  

</Paragraph>

</Division>
<Division number="1158" book="ja2" bookNo="23" page="257">

<Paragraph number="2491" type="verses" book="ja2">
_Niyyāma deva yuddhāya,_  
_anantabalaporisā;_  
_Ye te vasaṃ na āyanti,_  
_vasaṃ upanayāmase;_  
_Esā mayhaṃ sakā diṭṭhi,_  
_ajitaṃ ojināmase”._  

</Paragraph>

</Division>
<Division number="1159" book="ja2" bookNo="23" page="257">

<Paragraph number="2492" type="verses" book="ja2">
_Alātassa vaco sutvā,_  
_sunāmo etadabravi;_  
_“Sabbe tuyhaṃ mahārāja,_  
_amittā vasamāgatā._  

</Paragraph>

</Division>
<Division number="1160" book="ja2" bookNo="23" page="257">

<Paragraph number="2493" type="verses" book="ja2">
_Nikkhittasatthā paccatthā,_  
_nivātamanuvattare;_  
_Uttamo ussavo ajja,_  
_na yuddhaṃ mama ruccati._  

</Paragraph>

</Division>
<Division number="1161" book="ja2" bookNo="23" page="257">

<Paragraph number="2494" type="verses" book="ja2">
_Annapānañca khajjañca,_  
_khippaṃ abhiharantu te;_  
_Ramassu deva kāmehi,_  
_naccagīte suvādite”._  

</Paragraph>

</Division>
<Division number="1162" book="ja2" bookNo="23" page="257">

<Paragraph number="2495" type="verses" book="ja2">
_Sunāmassa vaco sutvā,_  
_vijayo etadabravi;_  
_“Sabbe kāmā mahārāja,_  
_niccaṃ tava mupaṭṭhitā._  

</Paragraph>

</Division>
<Division number="1163" book="ja2" bookNo="23" page="257">

<Paragraph number="2496" type="verses" book="ja2">
_Na hete dullabhā deva,_  
_tava kāmehi modituṃ;_  
_Sadāpi kāmā sulabhā,_  
_netaṃ cittamataṃ mama._  

</Paragraph>

</Division>
<Division number="1164" book="ja2" bookNo="23" page="258">

<Paragraph number="2497" type="verses" book="ja2">
_Samaṇaṃ brāhmaṇaṃ vāpi,_  
_upāsemu bahussutaṃ;_  
_Yo najja vinaye kaṅkhaṃ,_  
_atthadhammavidū ise”._  

</Paragraph>

</Division>
<Division number="1165" book="ja2" bookNo="23" page="258">

<Paragraph number="2498" type="verses" book="ja2">
_Vijayassa vaco sutvā,_  
_rājā aṅgati mabravi;_  
_“Yathā vijayo bhaṇati,_  
_mayhampetaṃva ruccati._  

</Paragraph>

</Division>
<Division number="1166" book="ja2" bookNo="23" page="258">

<Paragraph number="2499" type="verses" book="ja2">
_Samaṇaṃ brāhmaṇaṃ vāpi,_  
_upāsemu bahussutaṃ;_  
_Yo najja vinaye kaṅkhaṃ,_  
_atthadhammavidū ise._  

</Paragraph>

</Division>
<Division number="1167" book="ja2" bookNo="23" page="258">

<Paragraph number="2500" type="verses" book="ja2">
_Sabbeva santā karotha matiṃ,_  
_Kaṃ upāsemu paṇḍitaṃ;_  
_Yo najja vinaye kaṅkhaṃ,_  
_Atthadhammavidū ise”._  

</Paragraph>

</Division>
<Division number="1168" book="ja2" bookNo="23" page="258">

<Paragraph number="2501" type="verses" book="ja2">
_Vedehassa vaco sutvā,_  
_alāto etadabravi;_  
_“Atthāyaṃ migadāyasmiṃ,_  
_acelo dhīrasammato._  

</Paragraph>

</Division>
<Division number="1169" book="ja2" bookNo="23" page="258">

<Paragraph number="2502" type="verses" book="ja2">
_Guṇo kassapagottāyaṃ,_  
_suto citrakathī gaṇī;_  
_Taṃ deva payirupāsemu,_  
_so no kaṅkhaṃ vinessati”._  

</Paragraph>

</Division>
<Division number="1170" book="ja2" bookNo="23" page="258">

<Paragraph number="2503" type="verses" book="ja2">
_Alātassa vaco sutvā,_  
_rājā codesi sārathiṃ;_  
_“Migadāyaṃ gamissāma,_  
_yuttaṃ yānaṃ idhānaya”._  

</Paragraph>

</Division>
<Division number="1171" book="ja2" bookNo="23" page="258">

<Paragraph number="2504" type="verses" book="ja2">
_Tassa yānaṃ ayojesuṃ,_  
_dantaṃ rūpiyapakkharaṃ;_  
_Sukkamaṭṭhaparivāraṃ,_  
_paṇḍaraṃ dosināmukhaṃ._  

</Paragraph>

</Division>
<Division number="1172" book="ja2" bookNo="23" page="258">

<Paragraph number="2505" type="verses" book="ja2">
_Tatrāsuṃ kumudāyuttā,_  
_cattāro sindhavā hayā;_  
_Anilūpamasamuppātā,_  
_sudantā soṇṇamālino._  

</Paragraph>

</Division>
<Division number="1173" book="ja2" bookNo="23" page="258">

<Paragraph number="2506" type="verses" book="ja2">
_Setacchattaṃ setaratho,_  
_setassā setabījanī;_  
_Vedeho sahamaccehi,_  
_niyyaṃ candova sobhati._  

</Paragraph>

</Division>
<Division number="1174" book="ja2" bookNo="23" page="258">

<Paragraph number="2507" type="verses" book="ja2">
_Tamanuyāyiṃsu bahavo,_  
_indikhaggadharā balī;_  
_Assapiṭṭhigatā vīrā,_  
_narā naravarādhipaṃ._  

</Paragraph>

</Division>
<Division number="1175" book="ja2" bookNo="23" page="258">

<Paragraph number="2508" type="verses" book="ja2">
_So muhuttaṃva yāyitvā,_  
_yānā oruyha khattiyo;_  
_Vedeho sahamaccehi,_  
_pattī guṇamupāgami._  

</Paragraph>

</Division>
<Division number="1176" book="ja2" bookNo="23" page="258">

<Paragraph number="2509" type="verses" book="ja2">
_Yepi tattha tadā āsuṃ,_  
_brāhmaṇibbhā samāgatā;_  
_Na te apanayī rājā,_  
_akataṃ bhūmimāgate._  

</Paragraph>

</Division>
<Division number="1177" book="ja2" bookNo="23" page="259">

<Paragraph number="2510" type="verses" book="ja2">
_Tato so mudukā bhisiyā,_  
_muducittakasanthate;_  
_Mudupaccatthate rājā,_  
_ekamantaṃ upāvisi._  

</Paragraph>

</Division>
<Division number="1178" book="ja2" bookNo="23" page="259">

<Paragraph number="2511" type="verses" book="ja2">
_Nisajja rājā sammodi,_  
_kathaṃ sāraṇiyaṃ tato;_  
_“Kacci yāpaniyaṃ bhante,_  
_vātānamaviyaggatā._  

</Paragraph>

</Division>
<Division number="1179" book="ja2" bookNo="23" page="259">

<Paragraph number="2512" type="verses" book="ja2">
_Kacci akasirā vutti,_  
_labhasi piṇḍayāpanaṃ;_  
_Apābādho casi kacci,_  
_cakkhuṃ na parihāyati”._  

</Paragraph>

</Division>
<Division number="1180" book="ja2" bookNo="23" page="259">

<Paragraph number="2513" type="verses" book="ja2">
_Taṃ guṇo paṭisammodi,_  
_vedehaṃ vinaye rataṃ;_  
_“Yāpanīyaṃ mahārāja,_  
_sabbametaṃ tadūbhayaṃ._  

</Paragraph>

</Division>
<Division number="1181" book="ja2" bookNo="23" page="259">

<Paragraph number="2514" type="verses" book="ja2">
_Kacci tuyhampi vedeha,_  
_paccantā na balīyare;_  
_Kacci arogaṃ yoggaṃ te,_  
_kacci vahati vāhanaṃ;_  
_Kacci te byādhayo natthi,_  
_sarīrassupatāpiyā”._  

</Paragraph>

</Division>
<Division number="1182" book="ja2" bookNo="23" page="259">

<Paragraph number="2515" type="verses" book="ja2">
_Paṭisammodito rājā,_  
_tato pucchi anantarā;_  
_Atthaṃ dhammañca ñāyañca,_  
_dhammakāmo rathesabho._  

</Paragraph>

</Division>
<Division number="1183" book="ja2" bookNo="23" page="259">

<Paragraph number="2516" type="verses" book="ja2">
_“Kathaṃ dhammaṃ care macco,_  
_mātāpitūsu kassapa;_  
_Kathaṃ care ācariye,_  
_puttadāre kathaṃ care._  

</Paragraph>

</Division>
<Division number="1184" book="ja2" bookNo="23" page="259">

<Paragraph number="2517" type="verses" book="ja2">
_Kathaṃ careyya vuḍḍhesu,_  
_kathaṃ samaṇabrāhmaṇe;_  
_Kathañca balakāyasmiṃ,_  
_kathaṃ janapade care._  

</Paragraph>

</Division>
<Division number="1185" book="ja2" bookNo="23" page="259">

<Paragraph number="2518" type="verses" book="ja2">
_Kathaṃ dhammaṃ caritvāna,_  
_maccā gacchanti suggatiṃ;_  
_Kathañceke adhammaṭṭhā,_  
_patanti nirayaṃ atho”._  

</Paragraph>

</Division>
<Division number="1186" book="ja2" bookNo="23" page="259">

<Paragraph number="2519" type="verses" book="ja2">
_Vedehassa vaco sutvā,_  
_kassapo etadabravi;_  
_“Suṇohi me mahārāja,_  
_saccaṃ avitathaṃ padaṃ._  

</Paragraph>

</Division>
<Division number="1187" book="ja2" bookNo="23" page="259">

<Paragraph number="2520" type="verses" book="ja2">
_Natthi dhammacaritassa,_  
_phalaṃ kalyāṇapāpakaṃ;_  
_Natthi deva paro loko,_  
_ko tato hi idhāgato._  

</Paragraph>

</Division>
<Division number="1188" book="ja2" bookNo="23" page="260">

<Paragraph number="2521" type="verses" book="ja2">
_Natthi deva pitaro vā,_  
_kuto mātā kuto pitā;_  
_Natthi ācariyo nāma,_  
_adantaṃ ko damessati._  

</Paragraph>

</Division>
<Division number="1189" book="ja2" bookNo="23" page="260">

<Paragraph number="2522" type="verses" book="ja2">
_Samatulyāni bhūtāni,_  
_natthi jeṭṭhāpacāyikā;_  
_Natthi balaṃ vīriyaṃ vā,_  
_kuto uṭṭhānaporisaṃ;_  
_Niyatāni hi bhūtāni,_  
_yathā goṭaviso tathā._  

</Paragraph>

</Division>
<Division number="1190" book="ja2" bookNo="23" page="260">

<Paragraph number="2523" type="verses" book="ja2">
_Laddheyyaṃ labhate macco,_  
_tattha dānaphalaṃ kuto;_  
_Natthi dānaphalaṃ deva,_  
_avaso devavīriyo._  

</Paragraph>

</Division>
<Division number="1191" book="ja2" bookNo="23" page="260">

<Paragraph number="2524" type="verses" book="ja2">
_Bālehi dānaṃ paññattaṃ,_  
_paṇḍitehi paṭicchitaṃ;_  
_Avasā denti dhīrānaṃ,_  
_bālā paṇḍitamānino._  

</Paragraph>

</Division>
<Division number="1192" book="ja2" bookNo="23" page="260">

<Paragraph number="2525" type="verses" book="ja2">
_Sattime sassatā kāyā,_  
_acchejjā avikopino;_  
_Tejo pathavī āpo ca,_  
_vāyo sukhaṃ dukhañcime;_  
_Jīve ca sattime kāyā,_  
_yesaṃ chettā na vijjati._  

</Paragraph>

</Division>
<Division number="1193" book="ja2" bookNo="23" page="260">

<Paragraph number="2526" type="verses" book="ja2">
_Natthi hantā va chettā vā,_  
_haññe yevāpi koci naṃ;_  
_Antareneva kāyānaṃ,_  
_satthāni vītivattare._  

</Paragraph>

</Division>
<Division number="1194" book="ja2" bookNo="23" page="260">

<Paragraph number="2527" type="verses" book="ja2">
_Yo cāpi siramādāya,_  
_paresaṃ nisitāsinā;_  
_Na so chindati te kāye,_  
_tattha pāpaphalaṃ kuto._  

</Paragraph>

</Division>
<Division number="1195" book="ja2" bookNo="23" page="260">

<Paragraph number="2528" type="verses" book="ja2">
_Cullāsītimahākappe,_  
_sabbe sujjhanti saṃsaraṃ;_  
_Anāgate tamhi kāle,_  
_saññatopi na sujjhati._  

</Paragraph>

</Division>
<Division number="1196" book="ja2" bookNo="23" page="260">

<Paragraph number="2529" type="verses" book="ja2">
_Caritvāpi bahuṃ bhadraṃ,_  
_neva sujjhantināgate;_  
_Pāpañcepi bahuṃ katvā,_  
_taṃ khaṇaṃ nātivattare._  

</Paragraph>

</Division>
<Division number="1197" book="ja2" bookNo="23" page="260">

<Paragraph number="2530" type="verses" book="ja2">
_Anupubbena no suddhi,_  
_kappānaṃ cullasītiyā;_  
_Niyatiṃ nātivattāma,_  
_velantamiva sāgaro”._  

</Paragraph>

</Division>
<Division number="1198" book="ja2" bookNo="23" page="260">

<Paragraph number="2531" type="verses" book="ja2">
_Kassapassa vaco sutvā,_  
_alāto etadabravi;_  
_“Yathā bhadanto bhaṇati,_  
_mayhampetaṃva ruccati._  

</Paragraph>

</Division>
<Division number="1199" book="ja2" bookNo="23" page="260">

<Paragraph number="2532" type="verses" book="ja2">
_Ahampi purimaṃ jātiṃ,_  
_sare saṃsaritattano;_  
_Piṅgalo nāmahaṃ āsiṃ,_  
_luddo goghātako pure._  

</Paragraph>

</Division>
<Division number="1200" book="ja2" bookNo="23" page="261">

<Paragraph number="2533" type="verses" book="ja2">
_Bārāṇasiyaṃ phītāyaṃ,_  
_bahuṃ pāpaṃ kataṃ mayā;_  
_Bahū mayā hatā pāṇā,_  
_mahiṃsā sūkarā ajā._  

</Paragraph>

</Division>
<Division number="1201" book="ja2" bookNo="23" page="261">

<Paragraph number="2534" type="verses" book="ja2">
_Tato cuto idha jāto,_  
_iddhe senāpatīkule;_  
_Natthi nūna phalaṃ pāpaṃ,_  
_yohaṃ na nirayaṃ gato”._  

</Paragraph>

</Division>
<Division number="1202" book="ja2" bookNo="23" page="261">

<Paragraph number="2535" type="verses" book="ja2">
_Athettha bījako nāma,_  
_dāso āsi paṭaccarī;_  
_Uposathaṃ upavasanto,_  
_guṇasantikupāgami._  

</Paragraph>

</Division>
<Division number="1203" book="ja2" bookNo="23" page="261">

<Paragraph number="2536" type="verses" book="ja2">
_Kassapassa vaco sutvā,_  
_alātassa ca bhāsitaṃ;_  
_Passasanto muhuṃ uṇhaṃ,_  
_rudaṃ assūni vattayi._  

</Paragraph>

</Division>
<Division number="1204" book="ja2" bookNo="23" page="261">

<Paragraph number="2537" type="verses" book="ja2">
_Tamanupucchi vedeho,_  
_“kimatthaṃ samma rodasi;_  
_Kiṃ te sutaṃ vā diṭṭhaṃ vā,_  
_kiṃ maṃ vedesi vedanaṃ”._  

</Paragraph>

</Division>
<Division number="1205" book="ja2" bookNo="23" page="261">

<Paragraph number="2538" type="verses" book="ja2">
_Vedehassa vaco sutvā,_  
_bījako etadabravi;_  
_“Natthi me vedanā dukkhā,_  
_mahārāja suṇohi me._  

</Paragraph>

</Division>
<Division number="1206" book="ja2" bookNo="23" page="261">

<Paragraph number="2539" type="verses" book="ja2">
_Ahampi purimaṃ jātiṃ,_  
_sarāmi sukhamattano;_  
_Sāketāhaṃ pure āsiṃ,_  
_bhāvaseṭṭhi guṇe rato._  

</Paragraph>

</Division>
<Division number="1207" book="ja2" bookNo="23" page="261">

<Paragraph number="2540" type="verses" book="ja2">
_Sammato brāhmaṇibbhānaṃ,_  
_saṃvibhāgarato suci;_  
_Na cāpi pāpakaṃ kammaṃ,_  
_sarāmi katamattano._  

</Paragraph>

</Division>
<Division number="1208" book="ja2" bookNo="23" page="261">

<Paragraph number="2541" type="verses" book="ja2">
_Tato cutāhaṃ vedeha,_  
_idha jāto duritthiyā;_  
_Gabbhamhi kumbhadāsiyā,_  
_yato jāto suduggato._  

</Paragraph>

</Division>
<Division number="1209" book="ja2" bookNo="23" page="261">

<Paragraph number="2542" type="verses" book="ja2">
_Evampi duggato santo,_  
_samacariyaṃ adhiṭṭhito;_  
_Upaḍḍhabhāgaṃ bhattassa,_  
_dadāmi yo me icchati._  

</Paragraph>

</Division>
<Division number="1210" book="ja2" bookNo="23" page="261">

<Paragraph number="2543" type="verses" book="ja2">
_Cātuddasiṃ pañcadasiṃ,_  
_sadā upavasāmahaṃ;_  
_Na cāpi bhūte hiṃsāmi,_  
_theyyañcāpi vivajjayiṃ._  

</Paragraph>

</Division>
<Division number="1211" book="ja2" bookNo="23" page="261">

<Paragraph number="2544" type="verses" book="ja2">
_Sabbameva hi nūnetaṃ,_  
_suciṇṇaṃ bhavati nipphalaṃ;_  
_Niratthaṃ maññidaṃ sīlaṃ,_  
_alāto bhāsatī yathā._  

</Paragraph>

</Division>
<Division number="1212" book="ja2" bookNo="23" page="261">

<Paragraph number="2545" type="verses" book="ja2">
_Kalimeva nūna gaṇhāmi,_  
_asippo dhuttako yathā;_  
_Kaṭaṃ alāto gaṇhāti,_  
_kitavosikkhito yathā._  

</Paragraph>

</Division>
<Division number="1213" book="ja2" bookNo="23" page="262">

<Paragraph number="2546" type="verses" book="ja2">
_Dvāraṃ nappaṭipassāmi,_  
_yena gacchāmi suggatiṃ;_  
_Tasmā rāja parodāmi,_  
_sutvā kassapabhāsitaṃ”._  

</Paragraph>

</Division>
<Division number="1214" book="ja2" bookNo="23" page="262">

<Paragraph number="2547" type="verses" book="ja2">
_Bījakassa vaco sutvā,_  
_rājā aṅgati mabravi;_  
_“Natthi dvāraṃ sugatiyā,_  
_niyatiṃ kaṅkha bījaka._  

</Paragraph>

</Division>
<Division number="1215" book="ja2" bookNo="23" page="262">

<Paragraph number="2548" type="verses" book="ja2">
_Sukhaṃ vā yadi vā dukkhaṃ,_  
_niyatiyā kira labbhati;_  
_Saṃsārasuddhi sabbesaṃ,_  
_mā turittho anāgate._  

</Paragraph>

</Division>
<Division number="1216" book="ja2" bookNo="23" page="262">

<Paragraph number="2549" type="verses" book="ja2">
_Ahampi pubbe kalyāṇo,_  
_brāhmaṇibbhesu byāvaṭo;_  
_Vohāramanusāsanto,_  
_ratihīno tadantarā._  

</Paragraph>

</Division>
<Division number="1217" book="ja2" bookNo="23" page="262">

<Paragraph number="2550" type="verses" book="ja2">
_Punapi bhante dakkhemu,_  
_saṅgati ce bhavissati”;_  
_Idaṃ vatvāna vedeho,_  
_paccagā sanivesanaṃ._  

</Paragraph>

</Division>
<Division number="1218" book="ja2" bookNo="23" page="262">

<Paragraph number="2551" type="verses" book="ja2">
_Tato ratyā vivasāne,_  
_upaṭṭhānamhi aṅgati;_  
_Amacce sannipātetvā,_  
_idaṃ vacanamabravi._  

</Paragraph>

</Division>
<Division number="1219" book="ja2" bookNo="23" page="262">

<Paragraph number="2552" type="verses" book="ja2">
_“Candake me vimānasmiṃ,_  
_sadā kāme vidhentu me;_  
_Mā upagacchuṃ atthesu,_  
_guyhappakāsiyesu ca._  

</Paragraph>

</Division>
<Division number="1220" book="ja2" bookNo="23" page="262">

<Paragraph number="2553" type="verses" book="ja2">
_Vijayo ca sunāmo ca,_  
_senāpati alātako;_  
_Ete atthe nisīdantu,_  
_vohārakusalā tayo”._  

</Paragraph>

</Division>
<Division number="1221" book="ja2" bookNo="23" page="262">

<Paragraph number="2554" type="verses" book="ja2">
_Idaṃ vatvāna vedeho,_  
_“kāmeva bahumaññatha;_  
_Na cāpi brāhmaṇibbhesu,_  
_atthe kismiñci byāvaṭo”._  

</Paragraph>

</Division>
<Division number="1222" book="ja2" bookNo="23" page="262">

<Paragraph number="2555" type="verses" book="ja2">
_Tato dvesattarattassa,_  
_vedehassatrajā piyā;_  
_Rājakaññā rucā nāma,_  
_dhātimātaramabravi._  

</Paragraph>

</Division>
<Division number="1223" book="ja2" bookNo="23" page="262">

<Paragraph number="2556" type="verses" book="ja2">
_“Alaṅkarotha maṃ khippaṃ,_  
_sakhiyo cālaṅkarontu me;_  
_Suve pannaraso dibyo,_  
_gacchaṃ issarasantike”._  

</Paragraph>

</Division>
<Division number="1224" book="ja2" bookNo="23" page="262">

<Paragraph number="2557" type="verses" book="ja2">
_Tassā mālyaṃ abhihariṃsu,_  
_candanañca mahārahaṃ;_  
_Maṇisaṅkhamuttāratanaṃ,_  
_nānāratte ca ambare._  

</Paragraph>

</Division>
<Division number="1225" book="ja2" bookNo="23" page="263">

<Paragraph number="2558" type="verses" book="ja2">
_Tañca soṇṇamaye pīṭhe,_  
_nisinnaṃ bahukitthiyo;_  
_Parikiriya pasobhiṃsu,_  
_rucaṃ ruciravaṇṇiniṃ._  

</Paragraph>

</Division>
<Division number="1226" book="ja2" bookNo="23" page="263">

<Paragraph number="2559" type="verses" book="ja2">
_Sā ca sakhimajjhagatā,_  
_sabbābharaṇabhūsitā;_  
_Sateratā abbhamiva,_  
_candakaṃ pāvisī rucā._  

</Paragraph>

</Division>
<Division number="1227" book="ja2" bookNo="23" page="263">

<Paragraph number="2560" type="verses" book="ja2">
_Upasaṅkamitvā vedehaṃ,_  
_vanditvā vinaye rataṃ;_  
_Suvaṇṇakhacite pīṭhe,_  
_ekamantaṃ upāvisi._  

</Paragraph>

</Division>
<Division number="1228" book="ja2" bookNo="23" page="263">

<Paragraph number="2561" type="verses" book="ja2">
_Tañca disvāna vedeho,_  
_accharānaṃva saṅgamaṃ;_  
_Rucaṃ sakhimajjhagataṃ,_  
_idaṃ vacanamabravi._  

</Paragraph>

</Division>
<Division number="1229" book="ja2" bookNo="23" page="263">

<Paragraph number="2562" type="verses" book="ja2">
_“Kacci ramasi pāsāde,_  
_antopokkharaṇiṃ pati;_  
_Kacci bahuvidhaṃ khajjaṃ,_  
_sadā abhiharanti te._  

</Paragraph>

</Division>
<Division number="1230" book="ja2" bookNo="23" page="263">

<Paragraph number="2563" type="verses" book="ja2">
_Kacci bahuvidhaṃ mālyaṃ,_  
_ocinitvā kumāriyo;_  
_Gharake karotha paccekaṃ,_  
_khiḍḍāratiratā muhuṃ._  

</Paragraph>

</Division>
<Division number="1231" book="ja2" bookNo="23" page="263">

<Paragraph number="2564" type="verses" book="ja2">
_Kena vā vikalaṃ tuyhaṃ,_  
_kiṃ khippaṃ āharantu te;_  
_Manokarassu kuḍḍamukhī,_  
_api candasamamhipi”._  

</Paragraph>

</Division>
<Division number="1232" book="ja2" bookNo="23" page="263">

<Paragraph number="2565" type="verses" book="ja2">
_Vedehassa vaco sutvā,_  
_rucā pitaramabravi;_  
_“Sabbametaṃ mahārāja,_  
_labbhatissarasantike._  

</Paragraph>

</Division>
<Division number="1233" book="ja2" bookNo="23" page="263">

<Paragraph number="2566" type="verses" book="ja2">
_Suve pannaraso dibyo,_  
_sahassaṃ āharantu me;_  
_Yathādinnañca dassāmi,_  
_dānaṃ sabbavanīsvahaṃ”._  

</Paragraph>

</Division>
<Division number="1234" book="ja2" bookNo="23" page="263">

<Paragraph number="2567" type="verses" book="ja2">
_Rucāya vacanaṃ sutvā,_  
_rājā aṅgati mabravi;_  
_“Bahuṃ vināsitaṃ vittaṃ,_  
_niratthaṃ aphalaṃ tayā._  

</Paragraph>

</Division>
<Division number="1235" book="ja2" bookNo="23" page="263">

<Paragraph number="2568" type="verses" book="ja2">
_Uposathe vasaṃ niccaṃ,_  
_annapānaṃ na bhuñjasi;_  
_Niyatetaṃ abhuttabbaṃ,_  
_natthi puññaṃ abhuñjato._  

</Paragraph>

</Division>
<Division number="1236" book="ja2" bookNo="23" page="263">

<Paragraph number="2569" type="verses" book="ja2">
_Bījakopi hi sutvāna,_  
_tadā kassapabhāsitaṃ;_  
_Passasanto muhuṃ uṇhaṃ,_  
_rudaṃ assūni vattayi._  

</Paragraph>

</Division>
<Division number="1237" book="ja2" bookNo="23" page="264">

<Paragraph number="2570" type="verses" book="ja2">
_Yāva ruce jīvamānā,_  
_mā bhattamapanāmayi;_  
_Natthi bhadde paro loko,_  
_kiṃ niratthaṃ vihaññasi”._  

</Paragraph>

</Division>
<Division number="1238" book="ja2" bookNo="23" page="264">

<Paragraph number="2571" type="verses" book="ja2">
_Vedehassa vaco sutvā,_  
_rucā ruciravaṇṇinī;_  
_Jānaṃ pubbāparaṃ dhammaṃ,_  
_pitaraṃ etadabravi._  

</Paragraph>

</Division>
<Division number="1239" book="ja2" bookNo="23" page="264">

<Paragraph number="2572" type="verses" book="ja2">
_“Sutameva pure āsi,_  
_sakkhi diṭṭhamidaṃ mayā;_  
_Bālūpasevī yo hoti,_  
_bālova samapajjatha._  

</Paragraph>

</Division>
<Division number="1240" book="ja2" bookNo="23" page="264">

<Paragraph number="2573" type="verses" book="ja2">
_Mūḷho hi mūḷhamāgamma,_  
_bhiyyo mohaṃ nigacchati;_  
_Patirūpaṃ alātena,_  
_bījakena ca muyhituṃ._  

</Paragraph>

</Division>
<Division number="1241" book="ja2" bookNo="23" page="264">

<Paragraph number="2574" type="verses" book="ja2">
_Tvañca devāsi sappañño,_  
_dhiro atthassa kovido;_  
_Kathaṃ bālehi sadisaṃ,_  
_hīnadiṭṭhiṃ upāgami._  

</Paragraph>

</Division>
<Division number="1242" book="ja2" bookNo="23" page="264">

<Paragraph number="2575" type="verses" book="ja2">
_Sacepi saṃsārapathena sujjhati,_  
_Niratthiyā pabbajjā guṇassa;_  
_Kīṭova aggiṃ jalitaṃ apāpataṃ,_  
_Upapajjati mohamūḷho naggabhāvaṃ._  

</Paragraph>

</Division>
<Division number="1243" book="ja2" bookNo="23" page="264">

<Paragraph number="2576" type="verses" book="ja2">
_Saṃsārasuddhīti pure niviṭṭhā,_  
_Kammaṃ vidūsenti bahū ajānaṃ;_  
_Pubbe kalī duggahitovanatthā,_  
_Dummo ca yā balisā ambujova._  

</Paragraph>

</Division>
<Division number="1244" book="ja2" bookNo="23" page="264">

<Paragraph number="2577" type="verses" book="ja2">
_Upamaṃ te karissāmi,_  
_mahārāja tavatthiyā;_  
_Upamāya midhekacce,_  
_atthaṃ jānanti paṇḍitā._  

</Paragraph>

</Division>
<Division number="1245" book="ja2" bookNo="23" page="264">

<Paragraph number="2578" type="verses" book="ja2">
_Vāṇijānaṃ yathā nāvā,_  
_appamāṇabharā garu;_  
_Atibhāraṃ samādāya,_  
_aṇṇave avasīdati._  

</Paragraph>

</Division>
<Division number="1246" book="ja2" bookNo="23" page="264">

<Paragraph number="2579" type="verses" book="ja2">
_Evameva naro pāpaṃ,_  
_thokaṃ thokampi ācinaṃ;_  
_Atibhāraṃ samādāya,_  
_niraye avasīdati._  

</Paragraph>

</Division>
<Division number="1247" book="ja2" bookNo="23" page="264">

<Paragraph number="2580" type="verses" book="ja2">
_Na tāva bhāro paripūro,_  
_alātassa mahīpati;_  
_Ācināti ca taṃ pāpaṃ,_  
_yena gacchati duggatiṃ._  

</Paragraph>

</Division>
<Division number="1248" book="ja2" bookNo="23" page="265">

<Paragraph number="2581" type="verses" book="ja2">
_Pubbevassa kataṃ puññaṃ,_  
_alātassa mahīpati;_  
_Tasseva deva nissando,_  
_yañceso labhate sukhaṃ._  

</Paragraph>

</Division>
<Division number="1249" book="ja2" bookNo="23" page="265">

<Paragraph number="2582" type="verses" book="ja2">
_Khīyate cassa taṃ puññaṃ,_  
_tathā hi aguṇe rato;_  
_Ujumaggaṃ avahāya,_  
_kummaggamanudhāvati._  

</Paragraph>

</Division>
<Division number="1250" book="ja2" bookNo="23" page="265">

<Paragraph number="2583" type="verses" book="ja2">
_Tulā yathā paggahitā,_  
_ohite tulamaṇḍale;_  
_Unnameti tulāsīsaṃ,_  
_bhāre oropite sati._  

</Paragraph>

</Division>
<Division number="1251" book="ja2" bookNo="23" page="265">

<Paragraph number="2584" type="verses" book="ja2">
_Evameva naro puññaṃ,_  
_thokaṃ thokampi ācinaṃ;_  
_Saggātimāno dāsova,_  
_bījako sātave rato._  

</Paragraph>

</Division>
<Division number="1252" book="ja2" bookNo="23" page="265">

<Paragraph number="2585" type="verses" book="ja2">
_Yamajja bījako dāso,_  
_dukkhaṃ passati attani;_  
_Pubbevassa kataṃ pāpaṃ,_  
_tameso paṭisevati._  

</Paragraph>

</Division>
<Division number="1253" book="ja2" bookNo="23" page="265">

<Paragraph number="2586" type="verses" book="ja2">
_Khīyate cassa taṃ pāpaṃ,_  
_tathā hi vinaye rato;_  
_Kassapañca samāpajja,_  
_mā hevuppathamāgamā._  

</Paragraph>

</Division>
<Division number="1254" book="ja2" bookNo="23" page="265">

<Paragraph number="2587" type="verses" book="ja2">
_Yaṃ yañhi rāja bhajati,_  
_santaṃ vā yadi vā asaṃ;_  
_Sīlavantaṃ visīlaṃ vā,_  
_vasaṃ tasseva gacchati._  

</Paragraph>

</Division>
<Division number="1255" book="ja2" bookNo="23" page="265">

<Paragraph number="2588" type="verses" book="ja2">
_Yādisaṃ kurute mittaṃ,_  
_yādisaṃ cūpasevati;_  
_Sopi tādisako hoti,_  
_sahavāso hi tādiso._  

</Paragraph>

</Division>
<Division number="1256" book="ja2" bookNo="23" page="265">

<Paragraph number="2589" type="verses" book="ja2">
_Sevamāno sevamānaṃ,_  
_samphuṭṭho samphusaṃ paraṃ;_  
_Saro diddho kalāpaṃva,_  
_alittamupalimpati;_  
_Upalepabhayā dhīro,_  
_neva pāpasakhā siyā._  

</Paragraph>

</Division>
<Division number="1257" book="ja2" bookNo="23" page="265">

<Paragraph number="2590" type="verses" book="ja2">
_Pūtimacchaṃ kusaggena,_  
_yo naro upanayhati;_  
_Kusāpi pūti vāyanti,_  
_evaṃ bālūpasevanā._  

</Paragraph>

</Division>
<Division number="1258" book="ja2" bookNo="23" page="265">

<Paragraph number="2591" type="verses" book="ja2">
_Tagarañca palāsena,_  
_yo naro upanayhati;_  
_Pattāpi surabhi vāyanti,_  
_evaṃ dhīrūpasevanā._  

</Paragraph>

</Division>
<Division number="1259" book="ja2" bookNo="23" page="265">

<Paragraph number="2592" type="verses" book="ja2">
_Tasmā pattapuṭasseva,_  
_ñatvā sampākamattano;_  
_Asante nopaseveyya,_  
_sante seveyya paṇḍito;_  
_Asanto nirayaṃ nenti,_  
_santo pāpenti suggatiṃ._  

</Paragraph>

</Division>
<Division number="1260" book="ja2" bookNo="23" page="266">

<Paragraph number="2593" type="verses" book="ja2">
_Ahampi jātiyo satta,_  
_sare saṃsaritattano;_  
_Anāgatāpi satteva,_  
_yā gamissaṃ ito cutā._  

</Paragraph>

</Division>
<Division number="1261" book="ja2" bookNo="23" page="266">

<Paragraph number="2594" type="verses" book="ja2">
_Yā me sā sattamī jāti,_  
_ahu pubbe janādhipa;_  
_Kammāraputto magadhesu,_  
_ahuṃ rājagahe pure._  

</Paragraph>

</Division>
<Division number="1262" book="ja2" bookNo="23" page="266">

<Paragraph number="2595" type="verses" book="ja2">
_Pāpaṃ sahāyamāgamma,_  
_bahuṃ pāpaṃ kataṃ mayā;_  
_Paradārassa heṭhento,_  
_carimhā amarā viya._  

</Paragraph>

</Division>
<Division number="1263" book="ja2" bookNo="23" page="266">

<Paragraph number="2596" type="verses" book="ja2">
_Taṃ kammaṃ nihitaṃ aṭṭhā,_  
_bhasmacchannova pāvako;_  
_Atha aññehi kammehi,_  
_ajāyiṃ vaṃsabhūmiyaṃ._  

</Paragraph>

</Division>
<Division number="1264" book="ja2" bookNo="23" page="266">

<Paragraph number="2597" type="verses" book="ja2">
_Kosambiyaṃ seṭṭhikule,_  
_iddhe phīte mahaddhane;_  
_Ekaputto mahārāja,_  
_niccaṃ sakkatapūjito._  

</Paragraph>

</Division>
<Division number="1265" book="ja2" bookNo="23" page="266">

<Paragraph number="2598" type="verses" book="ja2">
_Tattha mittaṃ asevissaṃ,_  
_sahāyaṃ sātave rataṃ;_  
_Paṇḍitaṃ sutasampannaṃ,_  
_so maṃ atthe nivesayi._  

</Paragraph>

</Division>
<Division number="1266" book="ja2" bookNo="23" page="266">

<Paragraph number="2599" type="verses" book="ja2">
_Cātuddasiṃ pañcadasiṃ,_  
_bahuṃ rattiṃ upāvasiṃ;_  
_Taṃ kammaṃ nihitaṃ aṭṭhā,_  
_nidhīva udakantike._  

</Paragraph>

</Division>
<Division number="1267" book="ja2" bookNo="23" page="266">

<Paragraph number="2600" type="verses" book="ja2">
_Atha pāpāna kammānaṃ,_  
_Yametaṃ magadhe kataṃ;_  
_Phalaṃ pariyāga maṃ pacchā,_  
_Bhutvā duṭṭhavisaṃ yathā._  

</Paragraph>

</Division>
<Division number="1268" book="ja2" bookNo="23" page="266">

<Paragraph number="2601" type="verses" book="ja2">
_Tato cutāhaṃ vedeha,_  
_roruve niraye ciraṃ;_  
_Sakammunā apaccissaṃ,_  
_taṃ saraṃ na sukhaṃ labhe._  

</Paragraph>

</Division>
<Division number="1269" book="ja2" bookNo="23" page="266">

<Paragraph number="2602" type="verses" book="ja2">
_Bahuvassagaṇe tattha,_  
_khepayitvā bahuṃ dukhaṃ;_  
_Bhinnāgate ahuṃ rāja,_  
_chagalo uddhatapphalo._  

</Paragraph>

</Division>
<Division number="1270" book="ja2" bookNo="23" page="266">

<Paragraph number="2603" type="verses" book="ja2">
_Sātaputtā mayā vūḷhā,_  
_piṭṭhiyā ca rathena ca;_  
_Tassa kammassa nissando,_  
_paradāragamanassa me._  

</Paragraph>

</Division>
<Division number="1271" book="ja2" bookNo="23" page="266">

<Paragraph number="2604" type="verses" book="ja2">
_Tato cutāhaṃ vedeha,_  
_kapi āsiṃ brahāvane;_  
_Niluñcitaphaloyeva,_  
_yūthapena pagabbhinā;_  
_Tassa kammassa nissando,_  
_paradāragamanassa me._  

</Paragraph>

</Division>
<Division number="1272" book="ja2" bookNo="23" page="267">

<Paragraph number="2605" type="verses" book="ja2">
_Tato cutāhaṃ vedeha,_  
_dassanesu pasū ahuṃ;_  
_Niluñcito javo bhadro,_  
_yoggaṃ vūḷhaṃ ciraṃ mayā;_  
_Tassa kammassa nissando,_  
_paradāragamanassa me._  

</Paragraph>

</Division>
<Division number="1273" book="ja2" bookNo="23" page="267">

<Paragraph number="2606" type="verses" book="ja2">
_Tato cutāhaṃ vedeha,_  
_vajjīsu kulamāgamā;_  
_Nevitthī na pumā āsiṃ,_  
_manussatte sudullabhe;_  
_Tassa kammassa nissando,_  
_paradāragamanassa me._  

</Paragraph>

</Division>
<Division number="1274" book="ja2" bookNo="23" page="267">

<Paragraph number="2607" type="verses" book="ja2">
_Tato cutāhaṃ vedeha,_  
_ajāyiṃ nandane vane;_  
_Bhavane tāvatiṃsāhaṃ,_  
_accharā kāmavaṇṇinī._  

</Paragraph>

</Division>
<Division number="1275" book="ja2" bookNo="23" page="267">

<Paragraph number="2608" type="verses" book="ja2">
_Vicittavatthābharaṇā,_  
_āmuttamaṇikuṇḍalā;_  
_Kusalā naccagītassa,_  
_sakkassa paricārikā._  

</Paragraph>

</Division>
<Division number="1276" book="ja2" bookNo="23" page="267">

<Paragraph number="2609" type="verses" book="ja2">
_Tattha ṭhitāhaṃ vedeha,_  
_sarāmi jātiyo imā;_  
_Anāgatāpi satteva,_  
_yā gamissaṃ ito cutā._  

</Paragraph>

</Division>
<Division number="1277" book="ja2" bookNo="23" page="267">

<Paragraph number="2610" type="verses" book="ja2">
_Pariyāgataṃ taṃ kusalaṃ,_  
_yaṃ me kosambiyaṃ kataṃ;_  
_Deve ceva manusse ca,_  
_sandhāvissaṃ ito cutā._  

</Paragraph>

</Division>
<Division number="1278" book="ja2" bookNo="23" page="267">

<Paragraph number="2611" type="verses" book="ja2">
_Satta jacco mahārāja,_  
_niccaṃ sakkatapūjitā;_  
_Thībhāvāpi na muccissaṃ,_  
_chaṭṭhā nigatiyo imā._  

</Paragraph>

</Division>
<Division number="1279" book="ja2" bookNo="23" page="267">

<Paragraph number="2612" type="verses" book="ja2">
_Sattamī ca gati deva,_  
_devaputto mahiddhiko;_  
_Pumā devo bhavissāmi,_  
_devakāyasmimuttamo._  

</Paragraph>

</Division>
<Division number="1280" book="ja2" bookNo="23" page="267">

<Paragraph number="2613" type="verses" book="ja2">
_Ajjāpi santānamayaṃ,_  
_mālaṃ ganthenti nandane;_  
_Devaputto javo nāma,_  
_yo me mālaṃ paṭicchati._  

</Paragraph>

</Division>
<Division number="1281" book="ja2" bookNo="23" page="267">

<Paragraph number="2614" type="verses" book="ja2">
_Muhutto viya so dibyo,_  
_idha vassāni soḷasa;_  
_Rattindivo ca so dibyo,_  
_mānusiṃ saradosataṃ._  

</Paragraph>

</Division>
<Division number="1282" book="ja2" bookNo="23" page="267">

<Paragraph number="2615" type="verses" book="ja2">
_Iti kammāni anventi,_  
_asaṅkheyyāpi jātiyo;_  
_Kalyāṇaṃ yadi vā pāpaṃ,_  
_na hi kammaṃ vinassati._  

</Paragraph>

</Division>
<Division number="1283" book="ja2" bookNo="23" page="268">

<Paragraph number="2616" type="verses" book="ja2">
_Yo icche puriso hotuṃ,_  
_jātiṃ jātiṃ punappunaṃ;_  
_Paradāraṃ vivajjeyya,_  
_dhotapādova kaddamaṃ._  

</Paragraph>

</Division>
<Division number="1284" book="ja2" bookNo="23" page="268">

<Paragraph number="2617" type="verses" book="ja2">
_Yā icche puriso hotuṃ,_  
_jātiṃ jātiṃ punappunaṃ;_  
_Sāmikaṃ apacāyeyya,_  
_indaṃva paricārikā._  

</Paragraph>

</Division>
<Division number="1285" book="ja2" bookNo="23" page="268">

<Paragraph number="2618" type="verses" book="ja2">
_Yo icche dibyabhogañca,_  
_dibbamāyuṃ yasaṃ sukhaṃ;_  
_Pāpāni parivajjetvā,_  
_tividhaṃ dhammamācare._  

</Paragraph>

</Division>
<Division number="1286" book="ja2" bookNo="23" page="268">

<Paragraph number="2619" type="verses" book="ja2">
_Kāyena vācā manasā,_  
_appamatto vicakkhaṇo;_  
_Attano hoti atthāya,_  
_itthī vā yadi vā pumā._  

</Paragraph>

</Division>
<Division number="1287" book="ja2" bookNo="23" page="268">

<Paragraph number="2620" type="verses" book="ja2">
_Ye kecime mānujā jīvaloke,_  
_Yasassino sabbasamantabhogā;_  
_Asaṃsayaṃ tehi pure suciṇṇaṃ,_  
_Kammassakāse puthu sabbasattā._  

</Paragraph>

</Division>
<Division number="1288" book="ja2" bookNo="23" page="268">

<Paragraph number="2621" type="verses" book="ja2">
_Iṅghānucintesi sayampi deva,_  
_Kutonidānā te imā janinda;_  
_Yā te imā accharāsannikāsā,_  
_Alaṅkatā kañcanajālachannā”._  

</Paragraph>

</Division>
<Division number="1289" book="ja2" bookNo="23" page="268">

<Paragraph number="2622" type="verses" book="ja2">
_Iccevaṃ pitaraṃ kaññā,_  
_rucā tosesi aṅgatiṃ;_  
_Mūḷhassa maggamācikkhi,_  
_dhammamakkhāsi subbatā._  

</Paragraph>

</Division>
<Division number="1290" book="ja2" bookNo="23" page="268">

<Paragraph number="2623" type="verses" book="ja2">
_Athāgamā brahmalokā,_  
_nārado mānusiṃ pajaṃ;_  
_Jambudīpaṃ avekkhanto,_  
_addā rājānamaṅgatiṃ._  

</Paragraph>

</Division>
<Division number="1291" book="ja2" bookNo="23" page="268">

<Paragraph number="2624" type="verses" book="ja2">
_Tato patiṭṭhā pāsāde,_  
_vedehassa puratthato;_  
_Tañca disvānānuppattaṃ,_  
_rucā isimavandatha._  

</Paragraph>

</Division>
<Division number="1292" book="ja2" bookNo="23" page="268">

<Paragraph number="2625" type="verses" book="ja2">
_Athāsanamhā oruyha,_  
_rājā byathitamānaso;_  
_Nāradaṃ paripucchanto,_  
_idaṃ vacanamabravi._  

</Paragraph>

</Division>
<Division number="1293" book="ja2" bookNo="23" page="269">

<Paragraph number="2626" type="verses" book="ja2">
_“Kuto nu āgacchasi devavaṇṇi,_  
_Obhāsayaṃ sabbadisā candimāva;_  
_Akkhāhi me pucchito nāmagottaṃ,_  
_Kathaṃ taṃ jānanti manussaloke”._  

</Paragraph>

</Division>
<Division number="1294" book="ja2" bookNo="23" page="269">

<Paragraph number="2627" type="verses" book="ja2">
_“Ahañhi devato idāni emi,_  
_Obhāsayaṃ sabbadisā candimāva;_  
_Akkhāmi te pucchito nāmagottaṃ,_  
_Jānanti maṃ nārado kassapo ca”._  

</Paragraph>

</Division>
<Division number="1295" book="ja2" bookNo="23" page="269">

<Paragraph number="2628" type="verses" book="ja2">
_“Accherarūpaṃ tava yādisañca,_  
_Vehāyasaṃ gacchasi tiṭṭhasī ca;_  
_Pucchāmi taṃ nārada etamatthaṃ,_  
_Atha kena vaṇṇena tavāyamiddhi”._  

</Paragraph>

</Division>
<Division number="1296" book="ja2" bookNo="23" page="269">

<Paragraph number="2629" type="verses" book="ja2">
_“Saccañca dhammo ca damo ca cāgo,_  
_Guṇā mamete pakatā purāṇā;_  
_Teheva dhammehi susevitehi,_  
_Manojavo yena kāmaṃ gatosmi”._  

</Paragraph>

</Division>
<Division number="1297" book="ja2" bookNo="23" page="269">

<Paragraph number="2630" type="verses" book="ja2">
_“Accheramācikkhasi puññasiddhiṃ,_  
_Sace hi etehi yathā vadesi;_  
_Pucchāmi taṃ nārada etamatthaṃ,_  
_Puṭṭho ca me sādhu viyākarohi”._  

</Paragraph>

</Division>
<Division number="1298" book="ja2" bookNo="23" page="269">

<Paragraph number="2631" type="verses" book="ja2">
_“Pucchassu maṃ rāja tavesa attho,_  
_Yaṃ saṃsayaṃ kuruse bhūmipāla;_  
_Ahaṃ taṃ nissaṃsayataṃ gamemi,_  
_Nayehi ñāyehi ca hetubhī ca”._  

</Paragraph>

</Division>
<Division number="1299" book="ja2" bookNo="23" page="269">

<Paragraph number="2632" type="verses" book="ja2">
_“Pucchāmi taṃ nārada etamatthaṃ,_  
_Puṭṭho ca me nārada mā musā bhaṇi;_  
_Atthi nu devā pitaro nu atthi,_  
_Loko paro atthi jano yamāhu”._  

</Paragraph>

</Division>
<Division number="1300" book="ja2" bookNo="23" page="270">

<Paragraph number="2633" type="verses" book="ja2">
_“Attheva devā pitaro ca atthi,_  
_Loko paro atthi jano yamāhu;_  
_Kāmesu giddhā ca narā pamūḷhā,_  
_Lokaṃ paraṃ na vidū mohayuttā”._  

</Paragraph>

</Division>
<Division number="1301" book="ja2" bookNo="23" page="270">

<Paragraph number="2634" type="verses" book="ja2">
_“Atthīti ce nārada saddahāsi,_  
_Nivesanaṃ paraloke matānaṃ;_  
_Idheva me pañca satāni dehi,_  
_Dassāmi te paraloke sahassaṃ”._  

</Paragraph>

</Division>
<Division number="1302" book="ja2" bookNo="23" page="270">

<Paragraph number="2635" type="verses" book="ja2">
_“Dajjemu kho pañca satāni bhoto,_  
_Jaññāmu ce sīlavantaṃ vadaññuṃ;_  
_Luddaṃ taṃ bhontaṃ niraye vasantaṃ,_  
_Ko codaye paraloke sahassaṃ._  

</Paragraph>

</Division>
<Division number="1303" book="ja2" bookNo="23" page="270">

<Paragraph number="2636" type="verses" book="ja2">
_Idheva yo hoti adhammasīlo,_  
_Pāpācāro alaso luddakammo;_  
_Na paṇḍitā tasmiṃ iṇaṃ dadanti,_  
_Na hi āgamo hoti tathāvidhamhā._  

</Paragraph>

</Division>
<Division number="1304" book="ja2" bookNo="23" page="270">

<Paragraph number="2637" type="verses" book="ja2">
_Dakkhañca posaṃ manujā viditvā,_  
_Uṭṭhānakaṃ sīlavantaṃ vadaññuṃ;_  
_Sayameva bhogehi nimantayanti,_  
_Kammaṃ karitvā puna māharesi._  

</Paragraph>

</Division>
<Division number="1305" book="ja2" bookNo="23" page="270">

<Paragraph number="2638" type="verses" book="ja2">
_Ito cuto dakkhasi tattha rāja,_  
_Kākolasaṅghehi vikassamānaṃ;_  
_Taṃ khajjamānaṃ niraye vasantaṃ,_  
_Kākehi gijjhehi ca senakehi;_  
_Sañchinnagattaṃ ruhiraṃ savantaṃ,_  
_Ko codaye paraloke sahassaṃ._  

</Paragraph>

</Division>
<Division number="1306" book="ja2" bookNo="23" page="271">

<Paragraph number="2639" type="verses" book="ja2">
_Andhaṃtamaṃ tattha na candasūriyā,_  
_Nirayo sadā tumulo ghorarūpo;_  
_Sā neva rattī na divā paññāyati,_  
_Tathāvidhe ko vicare dhanatthiko._  

</Paragraph>

</Division>
<Division number="1307" book="ja2" bookNo="23" page="271">

<Paragraph number="2640" type="verses" book="ja2">
_Sabalo ca sāmo ca duve suvānā,_  
_Pavaddhakāyā balino mahantā;_  
_Khādanti dantehi ayomayehi,_  
_Ito paṇunnaṃ paralokapattaṃ._  

</Paragraph>

</Division>
<Division number="1308" book="ja2" bookNo="23" page="271">

<Paragraph number="2641" type="verses" book="ja2">
_Taṃ khajjamānaṃ niraye vasantaṃ,_  
_Luddehi vāḷehi aghammigehi ca;_  
_Sañchinnagattaṃ ruhiraṃ savantaṃ,_  
_Ko codaye paraloke sahassaṃ._  

</Paragraph>

</Division>
<Division number="1309" book="ja2" bookNo="23" page="271">

<Paragraph number="2642" type="verses" book="ja2">
_Usūhi sattīhi ca sunisitāhi,_  
_Hananti vijjhanti ca paccamittā;_  
_Kāḷūpakāḷā nirayamhi ghore,_  
_Pubbe naraṃ dukkaṭakammakāriṃ._  

</Paragraph>

</Division>
<Division number="1310" book="ja2" bookNo="23" page="271">

<Paragraph number="2643" type="verses" book="ja2">
_Taṃ haññamānaṃ niraye vajantaṃ,_  
_Kucchismiṃ passasmiṃ vipphālitūdaraṃ;_  
_Sañchinnagattaṃ ruhiraṃ savantaṃ,_  
_Ko codaye paraloke sahassaṃ._  

</Paragraph>

</Division>
<Division number="1311" book="ja2" bookNo="23" page="271">

<Paragraph number="2644" type="verses" book="ja2">
_Sattī usū tomarabhiṇḍivālā,_  
_Vividhāvudhā vassanti tattha devā;_  
_Patanti aṅgāramivaccimanto,_  
_Silāsanī vassati luddakamme._  

</Paragraph>

</Division>
<Division number="1312" book="ja2" bookNo="23" page="271">

<Paragraph number="2645" type="verses" book="ja2">
_Uṇho ca vāto nirayamhi dussaho,_  
_Na tamhi sukhaṃ labbhati ittarampi;_  
_Taṃ taṃ vidhāvantamalenamāturaṃ,_  
_Ko codaye paraloke sahassaṃ._  

</Paragraph>

</Division>
<Division number="1313" book="ja2" bookNo="23" page="272">

<Paragraph number="2646" type="verses" book="ja2">
_Sandhāvamānampi rathesu yuttaṃ,_  
_Sajotibhūtaṃ pathaviṃ kamantaṃ;_  
_Patodalaṭṭhīhi sucodayantaṃ,_  
_Ko codaye paraloke sahassaṃ._  

</Paragraph>

</Division>
<Division number="1314" book="ja2" bookNo="23" page="272">

<Paragraph number="2647" type="verses" book="ja2">
_Tamāruhantaṃ khurasañcitaṃ giriṃ,_  
_Vibhiṃsanaṃ pajjalitaṃ bhayānakaṃ;_  
_Sañchinnagattaṃ ruhiraṃ savantaṃ,_  
_Ko codaye paraloke sahassaṃ._  

</Paragraph>

</Division>
<Division number="1315" book="ja2" bookNo="23" page="272">

<Paragraph number="2648" type="verses" book="ja2">
_Tamāruhantaṃ pabbatasannikāsaṃ,_  
_Aṅgārarāsiṃ jalitaṃ bhayānakaṃ;_  
_Sudaḍḍhagattaṃ kapaṇaṃ rudantaṃ,_  
_Ko codaye paraloke sahassaṃ._  

</Paragraph>

</Division>
<Division number="1316" book="ja2" bookNo="23" page="272">

<Paragraph number="2649" type="verses" book="ja2">
_Abbhakūṭasamā uccā,_  
_kaṇṭakanicitā dumā;_  
_Ayomayehi tikkhehi,_  
_naralohitapāyibhi._  

</Paragraph>

</Division>
<Division number="1317" book="ja2" bookNo="23" page="272">

<Paragraph number="2650" type="verses" book="ja2">
_Tamāruhanti nāriyo,_  
_narā ca paradāragū;_  
_Coditā sattihatthehi,_  
_yamaniddesakāribhi._  

</Paragraph>

</Division>
<Division number="1318" book="ja2" bookNo="23" page="272">

<Paragraph number="2651" type="verses" book="ja2">
_Tamāruhantaṃ nirayaṃ,_  
_simbaliṃ ruhiramakkhitaṃ;_  
_Vidaḍḍhakāyaṃ vitacaṃ,_  
_āturaṃ gāḷhavedanaṃ._  

</Paragraph>

</Division>
<Division number="1319" book="ja2" bookNo="23" page="272">

<Paragraph number="2652" type="verses" book="ja2">
_Passasantaṃ muhuṃ uṇhaṃ,_  
_pubbakammāparādhikaṃ;_  
_Dumagge vitacaṃ gattaṃ,_  
_ko taṃ yāceyya taṃ dhanaṃ._  

</Paragraph>

</Division>
<Division number="1320" book="ja2" bookNo="23" page="272">

<Paragraph number="2653" type="verses" book="ja2">
_Abbhakūṭasamā uccā,_  
_asipattācitā dumā;_  
_Ayomayehi tikkhehi,_  
_naralohitapāyibhi._  

</Paragraph>

</Division>
<Division number="1321" book="ja2" bookNo="23" page="272">

<Paragraph number="2654" type="verses" book="ja2">
_Tamāruhantaṃ asipattapādapaṃ,_  
_Asīhi tikkhehi ca chijjamānaṃ;_  
_Sañchinnagattaṃ ruhiraṃ savantaṃ,_  
_Ko codaye paraloke sahassaṃ._  

</Paragraph>

</Division>
<Division number="1322" book="ja2" bookNo="23" page="273">

<Paragraph number="2655" type="verses" book="ja2">
_Tato nikkhantamattaṃ taṃ,_  
_asipattācitā dumā;_  
_Sampatitaṃ vetaraṇiṃ,_  
_ko taṃ yāceyya taṃ dhanaṃ._  

</Paragraph>

</Division>
<Division number="1323" book="ja2" bookNo="23" page="273">

<Paragraph number="2656" type="verses" book="ja2">
_Kharā kharodakā tattā,_  
_duggā vetaraṇī nadī;_  
_Ayopokkharasañchannā,_  
_tikkhā pattehi sandati._  

</Paragraph>

</Division>
<Division number="1324" book="ja2" bookNo="23" page="273">

<Paragraph number="2657" type="verses" book="ja2">
_Tattha sañchinnagattaṃ taṃ,_  
_vuyhantaṃ ruhiramakkhitaṃ;_  
_Vetaraññe anālambe,_  
_ko taṃ yāceyya taṃ dhanaṃ”._  

</Paragraph>

</Division>
<Division number="1325" book="ja2" bookNo="23" page="273">

<Paragraph number="2658" type="verses" book="ja2">
_“Vedhāmi rukkho viya chijjamāno,_  
_Disaṃ na jānāmi pamūḷhasañño;_  
_Bhayānutappāmi mahā ca me bhayā,_  
_Sutvāna kathā tava bhāsitā ise._  

</Paragraph>

</Division>
<Division number="1326" book="ja2" bookNo="23" page="273">

<Paragraph number="2659" type="verses" book="ja2">
_Āditte vārimajjhaṃva,_  
_dīpaṃvoghe mahaṇṇave;_  
_Andhakāreva pajjoto,_  
_tvaṃ nosi saraṇaṃ ise._  

</Paragraph>

</Division>
<Division number="1327" book="ja2" bookNo="23" page="273">

<Paragraph number="2660" type="verses" book="ja2">
_Atthañca dhammaṃ anusāsa maṃ ise,_  
_Atītamaddhā aparādhitaṃ mayā;_  
_Ācikkha me nārada suddhimaggaṃ,_  
_Yathā ahaṃ no nirayaṃ pateyyaṃ”._  

</Paragraph>

</Division>
<Division number="1328" book="ja2" bookNo="23" page="273">

<Paragraph number="2661" type="verses" book="ja2">
_“Yathā ahū dhataraṭṭho,_  
_Vessāmitto aṭṭhako yāmataggi;_  
_Usindaro cāpi sivī ca rājā,_  
_Paricārakā samaṇabrāhmaṇānaṃ._  

</Paragraph>

</Division>
<Division number="1329" book="ja2" bookNo="23" page="273">

<Paragraph number="2662" type="verses" book="ja2">
_Ete caññe ca rājāno,_  
_ye saggavisayaṃ gatā;_  
_Adhammaṃ parivajjetvā,_  
_dhammaṃ cara mahīpati._  

</Paragraph>

</Division>
<Division number="1330" book="ja2" bookNo="23" page="273">

<Paragraph number="2663" type="verses" book="ja2">
_Annahatthā ca te byamhe,_  
_ghosayantu pure tava;_  
_Ko chāto ko ca tasito,_  
_ko mālaṃ ko vilepanaṃ;_  
_Nānārattānaṃ vatthānaṃ,_  
_ko naggo paridahissati._  

</Paragraph>

</Division>
<Division number="1331" book="ja2" bookNo="23" page="274">

<Paragraph number="2664" type="verses" book="ja2">
_Ko panthe chattamāneti,_  
_pādukā ca mudū subhā;_  
_Iti sāyañca pāto ca,_  
_ghosayantu pure tava._  

</Paragraph>

</Division>
<Division number="1332" book="ja2" bookNo="23" page="274">

<Paragraph number="2665" type="verses" book="ja2">
_Jiṇṇaṃ posaṃ gavāssañca,_  
_māssu yuñja yathā pure;_  
_Parihārañca dajjāsi,_  
_adhikārakato balī._  

</Paragraph>

</Division>
<Division number="1333" book="ja2" bookNo="23" page="274">

<Paragraph number="2666" type="verses" book="ja2">
_Kāyo te rathasaññāto,_  
_manosārathiko lahu;_  
_Avihiṃsāsāritakkho,_  
_saṃvibhāgapaṭicchado._  

</Paragraph>

</Division>
<Division number="1334" book="ja2" bookNo="23" page="274">

<Paragraph number="2667" type="verses" book="ja2">
_Pādasaññamanemiyo,_  
_hatthasaññamapakkharo;_  
_Kucchisaññamanabbhanto,_  
_vācāsaññamakūjano._  

</Paragraph>

</Division>
<Division number="1335" book="ja2" bookNo="23" page="274">

<Paragraph number="2668" type="verses" book="ja2">
_Saccavākyasamattaṅgo,_  
_apesuññasusaññato;_  
_Girāsakhilanelaṅgo,_  
_mitabhāṇisilesito._  

</Paragraph>

</Division>
<Division number="1336" book="ja2" bookNo="23" page="274">

<Paragraph number="2669" type="verses" book="ja2">
_Saddhālobhasusaṅkhāro,_  
_nivātañjalikubbaro;_  
_Athaddhatānatīsāko,_  
_sīlasaṃvaranandhano._  

</Paragraph>

</Division>
<Division number="1337" book="ja2" bookNo="23" page="274">

<Paragraph number="2670" type="verses" book="ja2">
_Akkodhanamanugghātī,_  
_dhammapaṇḍarachattako;_  
_Bāhusaccamapālambo,_  
_ṭhitacittamupādhiyo._  

</Paragraph>

</Division>
<Division number="1338" book="ja2" bookNo="23" page="274">

<Paragraph number="2671" type="verses" book="ja2">
_Kālaññutācittasāro,_  
_vesārajjatidaṇḍako;_  
_Nivātavuttiyottako,_  
_anatimānayugo lahu._  

</Paragraph>

</Division>
<Division number="1339" book="ja2" bookNo="23" page="274">

<Paragraph number="2672" type="verses" book="ja2">
_Alīnacittasanthāro,_  
_vuddhisevī rajohato;_  
_Sati patodo dhīrassa,_  
_dhiti yogo ca rasmiyo._  

</Paragraph>

</Division>
<Division number="1340" book="ja2" bookNo="23" page="274">

<Paragraph number="2673" type="verses" book="ja2">
_Mano dantaṃ pathaṃ neti,_  
_samadantehi vāhibhi;_  
_Icchā lobho ca kummaggo,_  
_ujumaggo ca saṃyamo._  

</Paragraph>

</Division>
<Division number="1341" book="ja2" bookNo="23" page="274">

<Paragraph number="2674" type="verses" book="ja2">
_Rūpe sadde rase gandhe,_  
_vāhanassa padhāvato;_  
_Paññā ākoṭanī rāja,_  
_tattha attāva sārathi._  

</Paragraph>

</Division>
<Division number="1342" book="ja2" bookNo="23" page="274">

<Paragraph number="2675" type="verses" book="ja2">
_Sace etena yānena,_  
_samacariyā daḷhā dhiti;_  
_Sabbakāmaduho rāja,_  
_na jātu nirayaṃ vaje”._  

</Paragraph>

</Division>
<Division number="1343" book="ja2" bookNo="23" page="275">

<Paragraph number="2676" type="verses" book="ja2">
_“Alāto devadattosi,_  
_sunāmo āsi bhaddaji;_  
_Vijayo sāriputtosi,_  
_moggallānosi bījako._  

</Paragraph>

</Division>
<Division number="1344" book="ja2" bookNo="23" page="275">

<Paragraph number="2677" type="verses" book="ja2">
_Sunakkhatto licchaviputto,_  
_guṇo āsi acelako;_  
_Ānando sā rucā āsi,_  
_yā rājānaṃ pasādayi._  

</Paragraph>

</Division>
<Division number="1345" book="ja2" bookNo="23" page="275">

<Paragraph number="2678" type="verses" book="ja2">
_Uruvelakassapo rājā,_  
_pāpadiṭṭhi tadā ahu;_  
_Mahābrahmā bodhisatto,_  
_evaṃ dhāretha jātakan”ti._  


</Paragraph>
</Division>

<Paragraph number="2679" type="center" book="ja2">
Mahānāradakassapajātakaṃ aṭṭhamaṃ.
</Paragraph>