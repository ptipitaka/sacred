---
title: "22.1.4 Nimijātaka"
tableOfContents: false
sidebar:
  order: 5
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="421" book="ja2" bookNo="23" page="184">

<Paragraph number="1741" type="verses" book="ja2">
_Accheraṃ vata lokasmiṃ,_  
_uppajjanti vicakkhaṇā;_  
_Yadā ahu nimirājā,_  
_paṇḍito kusalatthiko._  

</Paragraph>

</Division>
<Division number="422" book="ja2" bookNo="23" page="184">

<Paragraph number="1742" type="verses" book="ja2">
_Rājā sabbavidehānaṃ,_  
_adā dānaṃ arindamo;_  
_Tassa taṃ dadato dānaṃ,_  
_saṅkappo udapajjatha;_  
_Dānaṃ vā brahmacariyaṃ vā,_  
_katamaṃ su mahapphalaṃ._  

</Paragraph>

</Division>
<Division number="423" book="ja2" bookNo="23" page="184">

<Paragraph number="1743" type="verses" book="ja2">
_Tassa saṅkappamaññāya,_  
_maghavā devakuñjaro;_  
_Sahassanetto pāturahu,_  
_vaṇṇena vihanaṃ tamaṃ._  

</Paragraph>

</Division>
<Division number="424" book="ja2" bookNo="23" page="185">

<Paragraph number="1744" type="verses" book="ja2">
_Salomahaṭṭho manujindo,_  
_vāsavaṃ avacā nimi;_  
_“Devatā nusi gandhabbo,_  
_adu sakko purindado._  

</Paragraph>

</Division>
<Division number="425" book="ja2" bookNo="23" page="185">

<Paragraph number="1745" type="verses" book="ja2">
_Na ca me tādiso vaṇṇo,_  
_diṭṭho vā yadi vā suto;_  
_Ācikkha me tvaṃ bhaddante,_  
_kathaṃ jānemu taṃ mayaṃ”._  

</Paragraph>

</Division>
<Division number="426" book="ja2" bookNo="23" page="185">

<Paragraph number="1746" type="verses" book="ja2">
_Salomahaṭṭhaṃ ñatvāna,_  
_vāsavo avacā nimiṃ;_  
_“Sakkohamasmi devindo,_  
_āgatosmi tavantike;_  
_Alomahaṭṭho manujinda,_  
_puccha pañhaṃ yamicchasi”._  

</Paragraph>

</Division>
<Division number="427" book="ja2" bookNo="23" page="185">

<Paragraph number="1747" type="verses" book="ja2">
_So ca tena katokāso,_  
_vāsavaṃ avacā nimi;_  
_“Pucchāmi taṃ mahārāja,_  
_sabbabhūtānamissara;_  
_Dānaṃ vā brahmacariyaṃ vā,_  
_katamaṃ su mahapphalaṃ”._  

</Paragraph>

</Division>
<Division number="428" book="ja2" bookNo="23" page="185">

<Paragraph number="1748" type="verses" book="ja2">
_So puṭṭho naradevena,_  
_vāsavo avacā nimiṃ;_  
_Vipākaṃ brahmacariyassa,_  
_jānaṃ akkhāsijānato._  

</Paragraph>

</Division>
<Division number="429" book="ja2" bookNo="23" page="185">

<Paragraph number="1749" type="verses" book="ja2">
_“Hīnena brahmacariyena,_  
_khattiye upapajjati;_  
_Majjhimena ca devattaṃ,_  
_uttamena visujjhati._  

</Paragraph>

</Division>
<Division number="430" book="ja2" bookNo="23" page="185">

<Paragraph number="1750" type="verses" book="ja2">
_Na hete sulabhā kāyā,_  
_yācayogena kenaci;_  
_Ye kāye upapajjanti,_  
_anāgārā tapassino._  

</Paragraph>

</Division>
<Division number="431" book="ja2" bookNo="23" page="185">

<Paragraph number="1751" type="verses" book="ja2">
_Dudīpo sāgaro selo,_  
_mujakindo bhagīraso;_  
_Usindaro kassapo ca,_  
_asako ca puthujjano._  

</Paragraph>

</Division>
<Division number="432" book="ja2" bookNo="23" page="185">

<Paragraph number="1752" type="verses" book="ja2">
_Ete caññe ca rājāno,_  
_khattiyā brāhmaṇā bahū;_  
_Puthuyaññaṃ yajitvāna,_  
_petattaṃ nātivattisuṃ._  

</Paragraph>

<Paragraph number="1753" type="verses" book="ja2">
_( )_  

</Paragraph>

</Division>
<Division number="433" book="ja2" bookNo="23" page="185">

<Paragraph number="1754" type="verses" book="ja2">
_Atha yīme avattiṃsu,_  
_anāgārā tapassino;_  
_Sattisayo yāmahanu,_  
_somayāmo manojavo._  

</Paragraph>

</Division>
<Division number="434" book="ja2" bookNo="23" page="185">

<Paragraph number="1755" type="verses" book="ja2">
_Samuddo māgho bharato ca,_  
_isi kālapurakkhato;_  
_Aṅgīraso kassapo ca,_  
_kisavaccho akatti ca._  

</Paragraph>

</Division>
<Division number="435" book="ja2" bookNo="23" page="186">

<Paragraph number="1756" type="verses" book="ja2">
_Uttarena nadī sīdā,_  
_gambhīrā duratikkamā;_  
_Naḷaggivaṇṇā jotanti,_  
_sadā kañcanapabbatā._  

</Paragraph>

</Division>
<Division number="436" book="ja2" bookNo="23" page="186">

<Paragraph number="1757" type="verses" book="ja2">
_Parūḷhakacchā tagarā,_  
_rūḷhakacchā vanā nagā;_  
_Tatrāsuṃ dasasahassā,_  
_porāṇā isayo pure._  

</Paragraph>

</Division>
<Division number="437" book="ja2" bookNo="23" page="186">

<Paragraph number="1758" type="verses" book="ja2">
_Ahaṃ seṭṭhosmi dānena,_  
_saṃyamena damena ca;_  
_Anuttaraṃ vataṃ katvā,_  
_pakiracārī samāhite._  

</Paragraph>

</Division>
<Division number="438" book="ja2" bookNo="23" page="186">

<Paragraph number="1759" type="verses" book="ja2">
_Jātimantaṃ ajaccañca,_  
_ahaṃ ujugataṃ naraṃ;_  
_Ativelaṃ namassissaṃ,_  
_kammabandhū hi māṇavā._  

</Paragraph>

</Division>
<Division number="439" book="ja2" bookNo="23" page="186">

<Paragraph number="1760" type="verses" book="ja2">
_Sabbe vaṇṇā adhammaṭṭhā,_  
_patanti nirayaṃ adho;_  
_Sabbe vaṇṇā visujjhanti,_  
_caritvā dhammamuttamaṃ”._  

</Paragraph>

</Division>
<Division number="440" book="ja2" bookNo="23" page="186">

<Paragraph number="1761" type="verses" book="ja2">
_Idaṃ vatvāna maghavā,_  
_devarājā sujampati;_  
_Vedehamanusāsitvā,_  
_saggakāyaṃ apakkami._  

</Paragraph>

</Division>
<Division number="441" book="ja2" bookNo="23" page="186">

<Paragraph number="1762" type="verses" book="ja2">
_“Imaṃ bhonto nisāmetha,_  
_yāvantettha samāgatā;_  
_Dhammikānaṃ manussānaṃ,_  
_vaṇṇaṃ uccāvacaṃ bahuṃ._  

</Paragraph>

</Division>
<Division number="442" book="ja2" bookNo="23" page="186">

<Paragraph number="1763" type="verses" book="ja2">
_Yathā ayaṃ nimirājā,_  
_paṇḍito kusalatthiko;_  
_Rājā sabbavidehānaṃ,_  
_adā dānaṃ arindamo._  

</Paragraph>

</Division>
<Division number="443" book="ja2" bookNo="23" page="186">

<Paragraph number="1764" type="verses" book="ja2">
_Tassa taṃ dadato dānaṃ,_  
_saṅkappo udapajjatha;_  
_Dānaṃ vā brahmacariyaṃ vā,_  
_katamaṃ su mahapphalaṃ”._  

</Paragraph>

</Division>
<Division number="444" book="ja2" bookNo="23" page="186">

<Paragraph number="1765" type="verses" book="ja2">
_“Abbhuto vata lokasmiṃ,_  
_uppajji lomahaṃsano;_  
_Dibbo ratho pāturahu,_  
_vedehassa yasassino”._  

</Paragraph>

</Division>
<Division number="445" book="ja2" bookNo="23" page="186">

<Paragraph number="1766" type="verses" book="ja2">
_Devaputto mahiddhiko,_  
_mātali devasārathi;_  
_Nimantayittha rājānaṃ,_  
_vedehaṃ mithilaggahaṃ._  

</Paragraph>

</Division>
<Division number="446" book="ja2" bookNo="23" page="186">

<Paragraph number="1767" type="verses" book="ja2">
_“Ehimaṃ rathamāruyha,_  
_rājaseṭṭha disampati;_  
_Devā dassanakāmā te,_  
_tāvatiṃsā saindakā;_  
_Saramānā hi te devā,_  
_sudhammāyaṃ samacchare”._  

</Paragraph>

</Division>
<Division number="447" book="ja2" bookNo="23" page="187">

<Paragraph number="1768" type="verses" book="ja2">
_Tato rājā taramāno,_  
_vedeho mithilaggaho;_  
_Āsanā vuṭṭhahitvāna,_  
_pamukho rathamāruhi._  

</Paragraph>

</Division>
<Division number="448" book="ja2" bookNo="23" page="187">

<Paragraph number="1769" type="verses" book="ja2">
_Abhirūḷhaṃ rathaṃ dibbaṃ,_  
_mātali etadabravi;_  
_“Kena taṃ nemi maggena,_  
_rājaseṭṭha disampati;_  
_Yena vā pāpakammantā,_  
_puññakammā ca ye narā”._  

</Paragraph>

</Division>
<Division number="449" book="ja2" bookNo="23" page="187">

<Paragraph number="1770" type="verses" book="ja2">
_“Ubhayeneva maṃ nehi,_  
_mātali devasārathi;_  
_Yena vā pāpakammantā,_  
_puññakammā ca ye narā”._  

</Paragraph>

</Division>
<Division number="450" book="ja2" bookNo="23" page="187">

<Paragraph number="1771" type="verses" book="ja2">
_“Kena taṃ paṭhamaṃ nemi,_  
_rājaseṭṭha disampati;_  
_Yena vā pāpakammantā,_  
_puññakammā ca ye narā”._  

</Paragraph>

</Division>
<Division number="451" book="ja2" bookNo="23" page="187">

<Paragraph number="1772" type="verses" book="ja2">
_“Niraye tāva passāmi,_  
_āvāse pāpakamminaṃ;_  
_Ṭhānāni luddakammānaṃ,_  
_dussīlānañca yā gati”._  

</Paragraph>

</Division>
<Division number="452" book="ja2" bookNo="23" page="187">

<Paragraph number="1773" type="verses" book="ja2">
_Dassesi mātali rañño,_  
_duggaṃ vetaraṇiṃ nadiṃ;_  
_Kuthitaṃ khārasaṃyuttaṃ,_  
_tattaṃ aggisikhūpamaṃ._  

</Paragraph>

</Division>
<Division number="453" book="ja2" bookNo="23" page="187">

<Paragraph number="1774" type="verses" book="ja2">
_Nimī have mātalimajjhabhāsatha,_  
_Disvā janaṃ patamānaṃ vidugge;_  
_“Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu pāpaṃ,_  
_Yeme janā vetaraṇiṃ patanti”._  

</Paragraph>

</Division>
<Division number="454" book="ja2" bookNo="23" page="187">

<Paragraph number="1775" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="455" book="ja2" bookNo="23" page="187">

<Paragraph number="1776" type="verses" book="ja2">
_“Ye dubbale balavantā jīvaloke,_  
_Hiṃsanti rosanti supāpadhammā;_  
_Te luddakammā pasavetva pāpaṃ,_  
_Teme janā vetaraṇiṃ patanti”._  

</Paragraph>

</Division>
<Division number="456" book="ja2" bookNo="23" page="188">

<Paragraph number="1777" type="verses" book="ja2">
_“Sāmā ca soṇā sabalā ca gijjhā,_  
_Kākolasaṅghā adanti bheravā;_  
_Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu pāpaṃ,_  
_Yeme jane kākolasaṅghā adanti”._  

</Paragraph>

</Division>
<Division number="457" book="ja2" bookNo="23" page="188">

<Paragraph number="1778" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="458" book="ja2" bookNo="23" page="188">

<Paragraph number="1779" type="verses" book="ja2">
_“Ye kecime maccharino kadariyā,_  
_Paribhāsakā samaṇabrāhmaṇānaṃ;_  
_Hiṃsanti rosanti supāpadhammā,_  
_Te luddakammā pasavetva pāpaṃ;_  
_Teme jane kākolasaṅghā adanti”._  

</Paragraph>

</Division>
<Division number="459" book="ja2" bookNo="23" page="188">

<Paragraph number="1780" type="verses" book="ja2">
_“Sajotibhūtā pathaviṃ kamanti,_  
_Tattehi khandhehi ca pothayanti;_  
_Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu pāpaṃ,_  
_Yeme janā khandhahatā sayanti”._  

</Paragraph>

</Division>
<Division number="460" book="ja2" bookNo="23" page="188">

<Paragraph number="1781" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="461" book="ja2" bookNo="23" page="188">

<Paragraph number="1782" type="verses" book="ja2">
_“Ye jīvalokasmi supāpadhammino,_  
_Narañca nāriñca apāpadhammaṃ;_  
_Hiṃsanti rosanti supāpadhammā,_  
_Te luddakammā pasavetva pāpaṃ;_  
_Teme janā khandhahatā sayanti”._  

</Paragraph>

</Division>
<Division number="462" book="ja2" bookNo="23" page="189">

<Paragraph number="1783" type="verses" book="ja2">
_“Aṅgārakāsuṃ apare phuṇanti,_  
_Narā rudantā paridaḍḍhagattā;_  
_Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu pāpaṃ,_  
_Yeme janā aṅgārakāsuṃ phuṇanti”._  

</Paragraph>

</Division>
<Division number="463" book="ja2" bookNo="23" page="189">

<Paragraph number="1784" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="464" book="ja2" bookNo="23" page="189">

<Paragraph number="1785" type="verses" book="ja2">
_“Ye keci pūgāya dhanassa hetu,_  
_Sakkhiṃ karitvā iṇaṃ jāpayanti;_  
_Te jāpayitvā janataṃ janinda,_  
_Te luddakammā pasavetva pāpaṃ;_  
_Teme janā aṅgārakāsuṃ phuṇanti”._  

</Paragraph>

</Division>
<Division number="465" book="ja2" bookNo="23" page="189">

<Paragraph number="1786" type="verses" book="ja2">
_“Sajotibhūtā jalitā padittā,_  
_Padissati mahatī lohakumbhī;_  
_Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu pāpaṃ,_  
_Yeme janā avaṃsirā lohakumbhiṃ patanti”._  

</Paragraph>

</Division>
<Division number="466" book="ja2" bookNo="23" page="189">

<Paragraph number="1787" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="467" book="ja2" bookNo="23" page="189">

<Paragraph number="1788" type="verses" book="ja2">
_“Ye sīlavantaṃ samaṇaṃ brāhmaṇaṃ vā,_  
_Hiṃsanti rosanti supāpadhammā;_  
_Te luddakammā pasavetva pāpaṃ,_  
_Teme janā avaṃsirā lohakumbhiṃ patanti”._  

</Paragraph>

</Division>
<Division number="468" book="ja2" bookNo="23" page="190">

<Paragraph number="1789" type="verses" book="ja2">
_“Luñcanti gīvaṃ atha veṭhayitvā,_  
_Uṇhodakasmiṃ pakiledayitvā;_  
_Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu pāpaṃ,_  
_Yeme janā luttasirā sayanti”._  

</Paragraph>

</Division>
<Division number="469" book="ja2" bookNo="23" page="190">

<Paragraph number="1790" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="470" book="ja2" bookNo="23" page="190">

<Paragraph number="1791" type="verses" book="ja2">
_“Ye jīvalokasmi supāpadhammino,_  
_Pakkhī gahetvāna viheṭhayanti te;_  
_Viheṭhayitvā sakuṇaṃ janinda,_  
_Te luddakammā pasavetva pāpaṃ;_  
_Teme janā luttasirā sayanti”._  

</Paragraph>

</Division>
<Division number="471" book="ja2" bookNo="23" page="190">

<Paragraph number="1792" type="verses" book="ja2">
_“Pahūtatoyā anigādhakūlā,_  
_Nadī ayaṃ sandati suppatitthā;_  
_Ghammābhitattā manujā pivanti,_  
_Pītañca tesaṃ bhusa hoti pāni._  

</Paragraph>

</Division>
<Division number="472" book="ja2" bookNo="23" page="190">

<Paragraph number="1793" type="verses" book="ja2">
_Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu pāpaṃ,_  
_Pītañca tesaṃ bhusa hoti pāni”._  

</Paragraph>

</Division>
<Division number="473" book="ja2" bookNo="23" page="190">

<Paragraph number="1794" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="474" book="ja2" bookNo="23" page="190">

<Paragraph number="1795" type="verses" book="ja2">
_“Ye suddhadhaññaṃ palāsena missaṃ,_  
_Asuddhakammā kayino dadanti;_  
_Ghammābhitattāna pipāsitānaṃ,_  
_Pītañca tesaṃ bhusa hoti pāni”._  

</Paragraph>

</Division>
<Division number="475" book="ja2" bookNo="23" page="191">

<Paragraph number="1796" type="verses" book="ja2">
_“Usūhi sattīhi ca tomarehi,_  
_Dubhayāni passāni tudanti kandataṃ;_  
_Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu pāpaṃ,_  
_Yeme janā sattihatā sayanti”._  

</Paragraph>

</Division>
<Division number="476" book="ja2" bookNo="23" page="191">

<Paragraph number="1797" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="477" book="ja2" bookNo="23" page="191">

<Paragraph number="1798" type="verses" book="ja2">
_“Ye jīvalokasmi asādhukammino,_  
_Adinnamādāya karonti jīvikaṃ;_  
_Dhaññaṃ dhanaṃ rajataṃ jātarūpaṃ,_  
_Ajeḷakañcāpi pasuṃ mahiṃsaṃ;_  
_Te luddakammā pasavetva pāpaṃ,_  
_Teme janā sattihatā sayanti”._  

</Paragraph>

</Division>
<Division number="478" book="ja2" bookNo="23" page="191">

<Paragraph number="1799" type="verses" book="ja2">
_“Gīvāya baddhā kissa ime puneke,_  
_Aññe vikantā bilakatā sayanti;_  
_Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu pāpaṃ,_  
_Yeme janā bilakatā sayanti”._  

</Paragraph>

</Division>
<Division number="479" book="ja2" bookNo="23" page="191">

<Paragraph number="1800" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="480" book="ja2" bookNo="23" page="191">

<Paragraph number="1801" type="verses" book="ja2">
_“Orabbhikā sūkarikā ca macchikā,_  
_Pasuṃ mahiṃsañca ajeḷakañca;_  
_Hantvāna sūnesu pasārayiṃsu,_  
_Te luddakammā pasavetva pāpaṃ;_  
_Teme janā bilakatā sayanti”._  

</Paragraph>

</Division>
<Division number="481" book="ja2" bookNo="23" page="192">

<Paragraph number="1802" type="verses" book="ja2">
_“Rahado ayaṃ muttakarīsapūro,_  
_Duggandharūpo asuci pūti vāti;_  
_Khudāparetā manujā adanti,_  
_Bhayañhi maṃ vindati sūta disvā;_  
_Pucchāmi taṃ mātali devasārathi,_  
_Ime nu maccā kimakaṃsu pāpaṃ;_  
_Yeme janā muttakarīsabhakkhā”._  

</Paragraph>

</Division>
<Division number="482" book="ja2" bookNo="23" page="192">

<Paragraph number="1803" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="483" book="ja2" bookNo="23" page="192">

<Paragraph number="1804" type="verses" book="ja2">
_“Ye kecime kāraṇikā virosakā,_  
_Paresaṃ hiṃsāya sadā niviṭṭhā;_  
_Te luddakammā pasavetva pāpaṃ,_  
_Mittadduno mīḷhamadanti bālā”._  

</Paragraph>

</Division>
<Division number="484" book="ja2" bookNo="23" page="192">

<Paragraph number="1805" type="verses" book="ja2">
_“Rahado ayaṃ lohitapubbapūro,_  
_Duggandharūpo asuci pūti vāti;_  
_Ghammābhitattā manujā pivanti,_  
_Bhayañhi maṃ vindati sūta disvā;_  
_Pucchāmi taṃ mātali devasārathi,_  
_Ime nu maccā kimakaṃsu pāpaṃ;_  
_Yeme janā lohitapubbabhakkhā”._  

</Paragraph>

</Division>
<Division number="485" book="ja2" bookNo="23" page="192">

<Paragraph number="1806" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="486" book="ja2" bookNo="23" page="192">

<Paragraph number="1807" type="verses" book="ja2">
_“Ye mātaraṃ vā pitaraṃ vā jīvaloke,_  
_Pārājikā arahante hananti;_  
_Te luddakammā pasavetva pāpaṃ,_  
_Teme janā lohitapubbabhakkhā”._  

</Paragraph>

</Division>
<Division number="487" book="ja2" bookNo="23" page="193">

<Paragraph number="1808" type="verses" book="ja2">
_“Jivhañca passa baḷisena viddhaṃ,_  
_Vihataṃ yathā saṅkusatena cammaṃ;_  
_Phandanti macchāva thalamhi khittā,_  
_Muñcanti kheḷaṃ rudamānā kimete._  

</Paragraph>

</Division>
<Division number="488" book="ja2" bookNo="23" page="193">

<Paragraph number="1809" type="verses" book="ja2">
_Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu pāpaṃ,_  
_Yeme janā vaṅkaghastā sayanti”._  

</Paragraph>

</Division>
<Division number="489" book="ja2" bookNo="23" page="193">

<Paragraph number="1810" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="490" book="ja2" bookNo="23" page="193">

<Paragraph number="1811" type="verses" book="ja2">
_“Ye keci sandhānagatā manussā,_  
_Agghena agghaṃ kayaṃ hāpayanti;_  
_Kuṭena kuṭaṃ dhanalobhahetu,_  
_Channaṃ yathā vāricaraṃ vadhāya._  

</Paragraph>

</Division>
<Division number="491" book="ja2" bookNo="23" page="193">

<Paragraph number="1812" type="verses" book="ja2">
_Na hi kuṭakārissa bhavanti tāṇā,_  
_Sakehi kammehi purakkhatassa;_  
_Te luddakammā pasavetva pāpaṃ,_  
_Teme janā vaṅkaghastā sayanti”._  

</Paragraph>

</Division>
<Division number="492" book="ja2" bookNo="23" page="193">

<Paragraph number="1813" type="verses" book="ja2">
_“Nārī imā samparibhinnagattā,_  
_Paggayha kandanti bhuje dujaccā;_  
_Sammakkhitā lohitapubbalittā,_  
_Gāvo yathā āghātane vikantā;_  
_Tā bhūmibhāgasmiṃ sadā nikhātā,_  
_Khandhātivattanti sajotibhūtā._  

</Paragraph>

</Division>
<Division number="493" book="ja2" bookNo="23" page="193">

<Paragraph number="1814" type="verses" book="ja2">
_Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Imā nu nāriyo kimakaṃsu pāpaṃ,_  
_Yā bhūmibhāgasmiṃ sadā nikhātā;_  
_Khandhātivattanti sajotibhūtā”._  

</Paragraph>

</Division>
<Division number="494" book="ja2" bookNo="23" page="194">

<Paragraph number="1815" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="495" book="ja2" bookNo="23" page="194">

<Paragraph number="1816" type="verses" book="ja2">
_“Kolitthiyāyo idha jīvaloke,_  
_Asuddhakammā asataṃ acāruṃ;_  
_Tā dittarūpā pati vippahāya,_  
_Aññaṃ acāruṃ ratikhiḍḍahetu;_  
_Tā jīvalokasmiṃ ramāpayitvā,_  
_Khandhātivattanti sajotibhūtā”._  

</Paragraph>

</Division>
<Division number="496" book="ja2" bookNo="23" page="194">

<Paragraph number="1817" type="verses" book="ja2">
_“Pāde gahetvā kissa ime puneke,_  
_Avaṃsirā narake pātayanti;_  
_Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu pāpaṃ,_  
_Yeme janā avaṃsirā narake pātayanti”._  

</Paragraph>

</Division>
<Division number="497" book="ja2" bookNo="23" page="194">

<Paragraph number="1818" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="498" book="ja2" bookNo="23" page="194">

<Paragraph number="1819" type="verses" book="ja2">
_“Ye jīvalokasmi asādhukammino,_  
_Parassa dārāni atikkamanti;_  
_Te tādisā uttamabhaṇḍathenā,_  
_Teme janā avaṃsirā narake pātayanti._  

</Paragraph>

</Division>
<Division number="499" book="ja2" bookNo="23" page="194">

<Paragraph number="1820" type="verses" book="ja2">
_Te vassapūgāni bahūni tattha,_  
_Nirayesu dukkhaṃ vedanaṃ vedayanti;_  
_Na hi pāpakārissa bhavanti tāṇā,_  
_Sakehi kammehi purakkhatassa;_  
_Te luddakammā pasavetva pāpaṃ,_  
_Teme janā avaṃsirā narake pātayanti”._  

</Paragraph>

</Division>
<Division number="500" book="ja2" bookNo="23" page="195">

<Paragraph number="1821" type="verses" book="ja2">
_“Uccāvacāme vividhā upakkamā,_  
_Nirayesu dissanti sughorarūpā;_  
_Bhayañhi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu pāpaṃ,_  
_Yeme janā adhimattā dukkhā tibbā;_  
_Kharā kaṭukā vedanā vedayanti”._  

</Paragraph>

</Division>
<Division number="501" book="ja2" bookNo="23" page="195">

<Paragraph number="1822" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ pāpakammānaṃ,_  
_jānaṃ akkhāsijānato._  

</Paragraph>

</Division>
<Division number="502" book="ja2" bookNo="23" page="195">

<Paragraph number="1823" type="verses" book="ja2">
_“Ye jīvalokasmi supāpadiṭṭhino,_  
_Vissāsakammāni karonti mohā;_  
_Parañca diṭṭhīsu samādapenti,_  
_Te pāpadiṭṭhiṃ pasavetva pāpaṃ;_  
_Teme janā adhimattā dukkhā tibbā,_  
_Kharā kaṭukā vedanā vedayanti”._  

</Paragraph>

</Division>
<Division number="503" book="ja2" bookNo="23" page="195">

<Paragraph number="1824" type="verses" book="ja2">
_“Viditāni te mahārāja,_  
_āvāsaṃ pāpakamminaṃ;_  
_Ṭhānāni luddakammānaṃ,_  
_dussīlānañca yā gati;_  
_Uyyāhi dāni rājīsi,_  
_devarājassa santike._  


</Paragraph>
</Division>

<Paragraph number="1825" type="center" book="ja2">
( )


</Paragraph>

<Division number="504" book="ja2" bookNo="23" page="195">

<Paragraph number="1826" type="verses" book="ja2">
_Pañcathūpaṃ dissatidaṃ vimānaṃ,_  
_Mālāpiḷandhā sayanassa majjhe;_  
_Tatthacchati nārī mahānubhāvā,_  
_Uccāvacaṃ iddhi vikubbamānā”._  

</Paragraph>

</Division>
<Division number="505" book="ja2" bookNo="23" page="195">

<Paragraph number="1827" type="verses" book="ja2">
_“Vittī hi maṃ vindati sūta disvā,_  
_Pucchāmi taṃ mātali devasārathi;_  
_Ayaṃ nu nārī kimakāsi sādhuṃ,_  
_Yā modati saggapattā vimāne”._  

</Paragraph>

</Division>
<Division number="506" book="ja2" bookNo="23" page="195">

<Paragraph number="1828" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ puññakammānaṃ,_  
_jānaṃ akkhāsijānato._  

</Paragraph>

</Division>
<Division number="507" book="ja2" bookNo="23" page="196">

<Paragraph number="1829" type="verses" book="ja2">
_“Yadi te sutā bīraṇī jīvaloke,_  
_Āmāyadāsī ahu brāhmaṇassa;_  
_Sā pattakāle atithiṃ viditvā,_  
_Mātāva puttaṃ sakimābhinandī;_  
_Saṃyamā saṃvibhāgā ca,_  
_Sā vimānasmi modati._  

</Paragraph>

</Division>
<Division number="508" book="ja2" bookNo="23" page="196">

<Paragraph number="1830" type="verses" book="ja2">
_Daddallamānā ābhenti,_  
_vimānā satta nimmitā;_  
_Tattha yakkho mahiddhiko,_  
_sabbābharaṇabhūsito;_  
_Samantā anupariyāti,_  
_nārīgaṇapurakkhato”._  

</Paragraph>

</Division>
<Division number="509" book="ja2" bookNo="23" page="196">

<Paragraph number="1831" type="verses" book="ja2">
_“Vittī hi maṃ vindati sūta disvā,_  
_Pucchāmi taṃ mātali devasārathi;_  
_Ayaṃ nu macco kimakāsi sādhuṃ,_  
_Yo modati saggapatto vimāne”._  

</Paragraph>

</Division>
<Division number="510" book="ja2" bookNo="23" page="196">

<Paragraph number="1832" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ puññakammānaṃ,_  
_jānaṃ akkhāsijānato._  

</Paragraph>

</Division>
<Division number="511" book="ja2" bookNo="23" page="196">

<Paragraph number="1833" type="verses" book="ja2">
_“Soṇadinno gahapati,_  
_esa dānapatī ahu;_  
_Esa pabbajituddissa,_  
_vihāre satta kārayi._  

</Paragraph>

</Division>
<Division number="512" book="ja2" bookNo="23" page="196">

<Paragraph number="1834" type="verses" book="ja2">
_Sakkaccaṃ te upaṭṭhāsi,_  
_bhikkhavo tattha vāsike;_  
_Acchādanañca bhattañca,_  
_senāsanaṃ padīpiyaṃ;_  
_Adāsi ujubhūtesu,_  
_vippasannena cetasā._  

</Paragraph>

</Division>
<Division number="513" book="ja2" bookNo="23" page="196">

<Paragraph number="1835" type="verses" book="ja2">
_Cātuddasiṃ pañcadasiṃ,_  
_Yā ca pakkhassa aṭṭhamī;_  
_Pāṭihāriyapakkhañca,_  
_Aṭṭhaṅgasusamāhitaṃ._  

</Paragraph>

</Division>
<Division number="514" book="ja2" bookNo="23" page="196">

<Paragraph number="1836" type="verses" book="ja2">
_Uposathaṃ upavasī,_  
_sadā sīlesu saṃvuto;_  
_Saṃyamā saṃvibhāgā ca,_  
_so vimānasmi modati._  

</Paragraph>

</Division>
<Division number="515" book="ja2" bookNo="23" page="196">

<Paragraph number="1837" type="verses" book="ja2">
_Pabhāsati midaṃ byamhaṃ,_  
_phalikāsu sunimmitaṃ;_  
_Nārīvaragaṇākiṇṇaṃ,_  
_kūṭāgāravarocitaṃ;_  
_Upetaṃ annapānehi,_  
_naccagītehi cūbhayaṃ”._  

</Paragraph>

</Division>
<Division number="516" book="ja2" bookNo="23" page="197">

<Paragraph number="1838" type="verses" book="ja2">
_“Vittī hi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu sādhuṃ,_  
_Ye modare saggapattā vimāne”._  

</Paragraph>

</Division>
<Division number="517" book="ja2" bookNo="23" page="197">

<Paragraph number="1839" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ puññakammānaṃ,_  
_jānaṃ akkhāsijānato._  

</Paragraph>

</Division>
<Division number="518" book="ja2" bookNo="23" page="197">

<Paragraph number="1840" type="verses" book="ja2">
_“Yā kāci nāriyo idha jīvaloke,_  
_Sīlavantiyo upāsikā;_  
_Dāne ratā niccaṃ pasannacittā,_  
_Sacce ṭhitā uposathe appamattā;_  
_Saṃyamā saṃvibhāgā ca,_  
_Tā vimānasmi modare”._  

</Paragraph>

</Division>
<Division number="519" book="ja2" bookNo="23" page="197">

<Paragraph number="1841" type="verses" book="ja2">
_“Pabhāsati midaṃ byamhaṃ,_  
_veḷuriyāsu nimmitaṃ;_  
_Upetaṃ bhūmibhāgehi,_  
_vibhattaṃ bhāgaso mitaṃ._  

</Paragraph>

</Division>
<Division number="520" book="ja2" bookNo="23" page="197">

<Paragraph number="1842" type="verses" book="ja2">
_Āḷambarā mudiṅgā ca,_  
_naccagītā suvāditā;_  
_Dibbā saddā niccharanti,_  
_savanīyā manoramā._  

</Paragraph>

</Division>
<Division number="521" book="ja2" bookNo="23" page="197">

<Paragraph number="1843" type="verses" book="ja2">
_Nāhaṃ evaṃgataṃ jātu,_  
_evaṃsuruciraṃ pure;_  
_Saddaṃ samabhijānāmi,_  
_diṭṭhaṃ vā yadi vā sutaṃ._  

</Paragraph>

</Division>
<Division number="522" book="ja2" bookNo="23" page="197">

<Paragraph number="1844" type="verses" book="ja2">
_Vittī hi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu sādhuṃ,_  
_Ye modare saggapattā vimāne”._  

</Paragraph>

</Division>
<Division number="523" book="ja2" bookNo="23" page="197">

<Paragraph number="1845" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ puññakammānaṃ,_  
_jānaṃ akkhāsijānato._  

</Paragraph>

</Division>
<Division number="524" book="ja2" bookNo="23" page="197">

<Paragraph number="1846" type="verses" book="ja2">
_“Ye keci maccā idha jīvaloke,_  
_Sīlavantā upāsakā;_  
_Ārāme udapāne ca,_  
_Papā saṅkamanāni ca;_  
_Arahante sītibhūte,_  
_Sakkaccaṃ paṭipādayuṃ._  

</Paragraph>

</Division>
<Division number="525" book="ja2" bookNo="23" page="198">

<Paragraph number="1847" type="verses" book="ja2">
_Cīvaraṃ piṇḍapātañca,_  
_paccayaṃ sayanāsanaṃ;_  
_Adaṃsu ujubhūtesu,_  
_vippasannena cetasā._  

</Paragraph>

</Division>
<Division number="526" book="ja2" bookNo="23" page="198">

<Paragraph number="1848" type="verses" book="ja2">
_Cātuddasiṃ pañcadasiṃ,_  
_yā ca pakkhassa aṭṭhamī;_  
_Pāṭihāriyapakkhañca,_  
_aṭṭhaṅgasusamāhitaṃ._  

</Paragraph>

</Division>
<Division number="527" book="ja2" bookNo="23" page="198">

<Paragraph number="1849" type="verses" book="ja2">
_Uposathaṃ upavasuṃ,_  
_sadā sīlesu saṃvutā;_  
_Saṃyamā saṃvibhāgā ca,_  
_te vimānasmi modare”._  

</Paragraph>

</Division>
<Division number="528" book="ja2" bookNo="23" page="198">

<Paragraph number="1850" type="verses" book="ja2">
_“Pabhāsati midaṃ byamhaṃ,_  
_phalikāsu sunimmitaṃ;_  
_Nārīvaragaṇākiṇṇaṃ,_  
_kūṭāgāravarocitaṃ._  

</Paragraph>

</Division>
<Division number="529" book="ja2" bookNo="23" page="198">

<Paragraph number="1851" type="verses" book="ja2">
_Upetaṃ annapānehi,_  
_naccagītehi cūbhayaṃ;_  
_Najjo cānupariyāti,_  
_nānāpupphadumāyutā._  

</Paragraph>

</Division>
<Division number="530" book="ja2" bookNo="23" page="198">

<Paragraph number="1852" type="verses" book="ja2">
_Vittī hi maṃ vindati sūta disvā,_  
_Pucchāmi taṃ mātali devasārathi;_  
_Ayaṃ nu macco kimakāsi sādhuṃ,_  
_Yo modatī saggapatto vimāne”._  

</Paragraph>

</Division>
<Division number="531" book="ja2" bookNo="23" page="198">

<Paragraph number="1853" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ puññakammānaṃ,_  
_jānaṃ akkhāsijānato._  

</Paragraph>

</Division>
<Division number="532" book="ja2" bookNo="23" page="198">

<Paragraph number="1854" type="verses" book="ja2">
_“Mithilāyaṃ gahapati,_  
_esa dānapatī ahu;_  
_Ārāme udapāne ca,_  
_papā saṅkamanāni ca;_  
_Arahante sītibhūte,_  
_sakkaccaṃ paṭipādayi._  

</Paragraph>

</Division>
<Division number="533" book="ja2" bookNo="23" page="198">

<Paragraph number="1855" type="verses" book="ja2">
_Cīvaraṃ piṇḍapātañca,_  
_paccayaṃ sayanāsanaṃ;_  
_Adāsi ujubhūtesu,_  
_vippasannena cetasā._  

</Paragraph>

</Division>
<Division number="534" book="ja2" bookNo="23" page="198">

<Paragraph number="1856" type="verses" book="ja2">
_Cātuddasiṃ pañcadasiṃ,_  
_yā ca pakkhassa aṭṭhamī;_  
_Pāṭihāriyapakkhañca,_  
_aṭṭhaṅgasusamāhitaṃ._  

</Paragraph>

</Division>
<Division number="535" book="ja2" bookNo="23" page="198">

<Paragraph number="1857" type="verses" book="ja2">
_Uposathaṃ upavasī,_  
_sadā sīlesu saṃvuto;_  
_Saṃyamā saṃvibhāgā ca,_  
_so vimānasmi modati”._  

</Paragraph>

</Division>
<Division number="536" book="ja2" bookNo="23" page="198">

<Paragraph number="1858" type="verses" book="ja2">
_“Pabhāsati midaṃ byamhaṃ,_  
_phalikāsu sunimmitaṃ;_  
_Nārīvaragaṇākiṇṇaṃ,_  
_kūṭāgāravarocitaṃ._  

</Paragraph>

</Division>
<Division number="537" book="ja2" bookNo="23" page="199">

<Paragraph number="1859" type="verses" book="ja2">
_Upetaṃ annapānehi,_  
_naccagītehi cūbhayaṃ;_  
_Najjo cānupariyāti,_  
_nānāpupphadumāyutā._  

</Paragraph>

</Division>
<Division number="538" book="ja2" bookNo="23" page="199">

<Paragraph number="1860" type="verses" book="ja2">
_Rājāyatanā kapitthā ca,_  
_ambā sālā ca jambuyo;_  
_Tindukā ca piyālā ca,_  
_dumā niccaphalā bahū._  

</Paragraph>

</Division>
<Division number="539" book="ja2" bookNo="23" page="199">

<Paragraph number="1861" type="verses" book="ja2">
_Vittī hi maṃ vindati sūta disvā,_  
_Pucchāmi taṃ mātali devasārathi;_  
_Ayaṃ nu macco kimakāsi sādhuṃ,_  
_Yo modatī saggapatto vimāne”._  

</Paragraph>

</Division>
<Division number="540" book="ja2" bookNo="23" page="199">

<Paragraph number="1862" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ puññakammānaṃ,_  
_jānaṃ akkhāsijānato._  

</Paragraph>

</Division>
<Division number="541" book="ja2" bookNo="23" page="199">

<Paragraph number="1863" type="verses" book="ja2">
_“Mithilāyaṃ gahapati,_  
_esa dānapatī ahu;_  
_Ārāme udapāne ca,_  
_papā saṅkamanāni ca;_  
_Arahante sītibhūte,_  
_sakkaccaṃ paṭipādayi._  

</Paragraph>

</Division>
<Division number="542" book="ja2" bookNo="23" page="199">

<Paragraph number="1864" type="verses" book="ja2">
_Cīvaraṃ piṇḍapātañca,_  
_paccayaṃ sayanāsanaṃ;_  
_Adāsi ujubhūtesu,_  
_vippasannena cetasā._  

</Paragraph>

</Division>
<Division number="543" book="ja2" bookNo="23" page="199">

<Paragraph number="1865" type="verses" book="ja2">
_Cātuddasiṃ pañcadasiṃ,_  
_yā ca pakkhassa aṭṭhamī;_  
_Pāṭihāriyapakkhañca,_  
_aṭṭhaṅgasusamāhitaṃ._  

</Paragraph>

</Division>
<Division number="544" book="ja2" bookNo="23" page="199">

<Paragraph number="1866" type="verses" book="ja2">
_Uposathaṃ upavasī,_  
_sadā sīlesu saṃvuto;_  
_Saṃyamā saṃvibhāgā ca,_  
_so vimānasmi modati”._  

</Paragraph>

</Division>
<Division number="545" book="ja2" bookNo="23" page="199">

<Paragraph number="1867" type="verses" book="ja2">
_“Pabhāsati midaṃ byamhaṃ,_  
_veḷuriyāsu nimmitaṃ;_  
_Upetaṃ bhūmibhāgehi,_  
_vibhattaṃ bhāgaso mitaṃ._  

</Paragraph>

</Division>
<Division number="546" book="ja2" bookNo="23" page="199">

<Paragraph number="1868" type="verses" book="ja2">
_Āḷambarā mudiṅgā ca,_  
_naccagītā suvāditā;_  
_Dibyā saddā niccharanti,_  
_savanīyā manoramā._  

</Paragraph>

</Division>
<Division number="547" book="ja2" bookNo="23" page="199">

<Paragraph number="1869" type="verses" book="ja2">
_Nāhaṃ evaṃgataṃ jātu,_  
_evaṃsuruciraṃ pure;_  
_Saddaṃ samabhijānāmi,_  
_diṭṭhaṃ vā yadi vā sutaṃ._  

</Paragraph>

</Division>
<Division number="548" book="ja2" bookNo="23" page="200">

<Paragraph number="1870" type="verses" book="ja2">
_Vittī hi maṃ vindati sūta disvā,_  
_Pucchāmi taṃ mātali devasārathi;_  
_Ayaṃ nu macco kimakāsi sādhuṃ,_  
_Yo modatī saggapatto vimāne”._  

</Paragraph>

</Division>
<Division number="549" book="ja2" bookNo="23" page="200">

<Paragraph number="1871" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ puññakammānaṃ,_  
_jānaṃ akkhāsijānato._  

</Paragraph>

</Division>
<Division number="550" book="ja2" bookNo="23" page="200">

<Paragraph number="1872" type="verses" book="ja2">
_“Bārāṇasiyaṃ gahapati,_  
_esa dānapatī ahu;_  
_Ārāme udapāne ca,_  
_papā saṅkamanāni ca;_  
_Arahante sītibhūte,_  
_sakkaccaṃ paṭipādayi._  

</Paragraph>

</Division>
<Division number="551" book="ja2" bookNo="23" page="200">

<Paragraph number="1873" type="verses" book="ja2">
_Cīvaraṃ piṇḍapātañca,_  
_paccayaṃ sayanāsanaṃ;_  
_Adāsi ujubhūtesu,_  
_vippasannena cetasā._  

</Paragraph>

</Division>
<Division number="552" book="ja2" bookNo="23" page="200">

<Paragraph number="1874" type="verses" book="ja2">
_Cātuddasiṃ pañcadasiṃ,_  
_yā ca pakkhassa aṭṭhamī;_  
_Pāṭihāriyapakkhañca,_  
_aṭṭhaṅgasusamāhitaṃ._  

</Paragraph>

</Division>
<Division number="553" book="ja2" bookNo="23" page="200">

<Paragraph number="1875" type="verses" book="ja2">
_Uposathaṃ upavasī,_  
_sadā sīlesu saṃvuto;_  
_Saṃyamā saṃvibhāgā ca,_  
_so vimānasmi modati”._  

</Paragraph>

</Division>
<Division number="554" book="ja2" bookNo="23" page="200">

<Paragraph number="1876" type="verses" book="ja2">
_“Yathā udayamādicco,_  
_hoti lohitako mahā;_  
_Tathūpamaṃ idaṃ byamhaṃ,_  
_jātarūpassa nimmitaṃ._  

</Paragraph>

</Division>
<Division number="555" book="ja2" bookNo="23" page="200">

<Paragraph number="1877" type="verses" book="ja2">
_Vittī hi maṃ vindati sūta disvā,_  
_Pucchāmi taṃ mātali devasārathi;_  
_Ayaṃ nu macco kimakāsi sādhuṃ,_  
_Yo modatī saggapatto vimāne”._  

</Paragraph>

</Division>
<Division number="556" book="ja2" bookNo="23" page="200">

<Paragraph number="1878" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ puññakammānaṃ,_  
_jānaṃ akkhāsijānato._  

</Paragraph>

</Division>
<Division number="557" book="ja2" bookNo="23" page="200">

<Paragraph number="1879" type="verses" book="ja2">
_“Sāvatthiyaṃ gahapati,_  
_esa dānapatī ahu;_  
_Ārāme udapāne ca,_  
_papā saṅkamanāni ca;_  
_Arahante sītibhūte,_  
_sakkaccaṃ paṭipādayi._  

</Paragraph>

</Division>
<Division number="558" book="ja2" bookNo="23" page="200">

<Paragraph number="1880" type="verses" book="ja2">
_Cīvaraṃ piṇḍapātañca,_  
_paccayaṃ sayanāsanaṃ;_  
_Adāsi ujubhūtesu,_  
_vippasannena cetasā._  

</Paragraph>

</Division>
<Division number="559" book="ja2" bookNo="23" page="201">

<Paragraph number="1881" type="verses" book="ja2">
_Cātuddasiṃ pañcadasiṃ,_  
_yā ca pakkhassa aṭṭhamī;_  
_Pāṭihāriyapakkhañca,_  
_aṭṭhaṅgasusamāhitaṃ._  

</Paragraph>

</Division>
<Division number="560" book="ja2" bookNo="23" page="201">

<Paragraph number="1882" type="verses" book="ja2">
_Uposathaṃ upavasī,_  
_sadā sīlesu saṃvuto;_  
_Saṃyamā saṃvibhāgā ca,_  
_so vimānasmi modati”._  

</Paragraph>

</Division>
<Division number="561" book="ja2" bookNo="23" page="201">

<Paragraph number="1883" type="verses" book="ja2">
_“Vehāyasāme bahukā,_  
_jātarūpassa nimmitā;_  
_Daddallamānā ābhenti,_  
_vijjuvabbhaghanantare._  

</Paragraph>

<Paragraph number="1884" type="verses" book="ja2">
_( )_  

</Paragraph>

</Division>
<Division number="562" book="ja2" bookNo="23" page="201">

<Paragraph number="1885" type="verses" book="ja2">
_Vittī hi maṃ vindati sūta disvā,_  
_Pucchāmi taṃ mātali devasārathi;_  
_Ime nu maccā kimakaṃsu sādhuṃ,_  
_Ye modare saggapattā vimāne”._  

</Paragraph>

</Division>
<Division number="563" book="ja2" bookNo="23" page="201">

<Paragraph number="1886" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ puññakammānaṃ,_  
_jānaṃ akkhāsijānato._  

</Paragraph>

</Division>
<Division number="564" book="ja2" bookNo="23" page="201">

<Paragraph number="1887" type="verses" book="ja2">
_“Saddhāya suniviṭṭhāya,_  
_saddhamme suppavedite;_  
_Akaṃsu satthu vacanaṃ,_  
_sammāsambuddhasāsane;_  
_Tesaṃ etāni ṭhānāni,_  
_yāni tvaṃ rāja passasi._  

</Paragraph>

</Division>
<Division number="565" book="ja2" bookNo="23" page="201">

<Paragraph number="1888" type="verses" book="ja2">
_Viditāni te mahārāja,_  
_āvāsaṃ pāpakamminaṃ;_  
_Atho kalyāṇakammānaṃ,_  
_ṭhānāni viditāni te;_  
_Uyyāhi dāni rājīsi,_  
_devarājassa santike”._  

</Paragraph>

</Division>
<Division number="566" book="ja2" bookNo="23" page="201">

<Paragraph number="1889" type="verses" book="ja2">
_Sahassayuttaṃ hayavāhiṃ,_  
_dibbayānamadhiṭṭhito;_  
_Yāyamāno mahārājā,_  
_addā sīdantare nage;_  
_Disvānāmantayī sūtaṃ,_  
_“ime ke nāma pabbatā”._  

</Paragraph>

</Division>
<Division number="567" book="ja2" bookNo="23" page="201">

<Paragraph number="1890" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ puññakammānaṃ,_  
_jānaṃ akkhāsijānato._  

</Paragraph>

</Division>
<Division number="568" book="ja2" bookNo="23" page="201">

<Paragraph number="1891" type="verses" book="ja2">
_“Sudassano karavīko,_  
_īsadharo yugandharo;_  
_Nemindharo vinatako,_  
_assakaṇṇo girī brahā._  

</Paragraph>

</Division>
<Division number="569" book="ja2" bookNo="23" page="202">

<Paragraph number="1892" type="verses" book="ja2">
_Ete sīdantare nagā,_  
_anupubbasamuggatā;_  
_Mahārājānamāvāsā,_  
_yāni tvaṃ rāja passasi”._  

</Paragraph>

</Division>
<Division number="570" book="ja2" bookNo="23" page="202">

<Paragraph number="1893" type="verses" book="ja2">
_“Anekarūpaṃ ruciraṃ,_  
_nānācitraṃ pakāsati;_  
_Ākiṇṇaṃ indasadisehi,_  
_byaggheheva surakkhitaṃ._  

</Paragraph>

</Division>
<Division number="571" book="ja2" bookNo="23" page="202">

<Paragraph number="1894" type="verses" book="ja2">
_Vittī hi maṃ vindati sūta disvā,_  
_Pucchāmi taṃ mātali devasārathi;_  
_Imaṃ nu dvāraṃ kimabhaññamāhu,_  
_Manorama dissati dūratova”._  

</Paragraph>

</Division>
<Division number="572" book="ja2" bookNo="23" page="202">

<Paragraph number="1895" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ puññakammānaṃ,_  
_jānaṃ akkhāsijānato._  

</Paragraph>

</Division>
<Division number="573" book="ja2" bookNo="23" page="202">

<Paragraph number="1896" type="verses" book="ja2">
_“Citrakūṭoti yaṃ āhu,_  
_devarājapavesanaṃ;_  
_Sudassanassa girino,_  
_dvārañhetaṃ pakāsati._  

</Paragraph>

</Division>
<Division number="574" book="ja2" bookNo="23" page="202">

<Paragraph number="1897" type="verses" book="ja2">
_Anekarūpaṃ ruciraṃ,_  
_nānācitraṃ pakāsati;_  
_Ākiṇṇaṃ indasadisehi,_  
_byaggheheva surakkhitaṃ;_  
_Pavisetena rājīsi,_  
_arajaṃ bhūmimakkama”._  

</Paragraph>

</Division>
<Division number="575" book="ja2" bookNo="23" page="202">

<Paragraph number="1898" type="verses" book="ja2">
_Sahassayuttaṃ hayavāhiṃ,_  
_dibbayānamadhiṭṭhito;_  
_Yāyamāno mahārājā,_  
_addā devasabhaṃ idaṃ._  

</Paragraph>

</Division>
<Division number="576" book="ja2" bookNo="23" page="202">

<Paragraph number="1899" type="verses" book="ja2">
_“Yathā sarade ākāse,_  
_nīlobhāso padissati;_  
_Tathūpamaṃ idaṃ byamhaṃ,_  
_veḷuriyāsu nimmitaṃ._  

</Paragraph>

</Division>
<Division number="577" book="ja2" bookNo="23" page="202">

<Paragraph number="1900" type="verses" book="ja2">
_Vittī hi maṃ vindati sūta disvā,_  
_Pucchāmi taṃ mātali devasārathi;_  
_Imaṃ nu byamhaṃ kimabhaññamāhu,_  
_Manorama dissati dūratova”._  

</Paragraph>

</Division>
<Division number="578" book="ja2" bookNo="23" page="202">

<Paragraph number="1901" type="verses" book="ja2">
_Tassa puṭṭho viyākāsi,_  
_mātali devasārathi;_  
_Vipākaṃ puññakammānaṃ,_  
_jānaṃ akkhāsijānato._  

</Paragraph>

</Division>
<Division number="579" book="ja2" bookNo="23" page="203">

<Paragraph number="1902" type="verses" book="ja2">
_“Sudhammā iti yaṃ āhu,_  
_passesā dissate sabhā;_  
_Veḷuriyārucirā citrā,_  
_dhārayanti sunimmitā._  

</Paragraph>

</Division>
<Division number="580" book="ja2" bookNo="23" page="203">

<Paragraph number="1903" type="verses" book="ja2">
_Aṭṭhaṃsā sukatā thambhā,_  
_sabbe veḷuriyāmayā;_  
_Yattha devā tāvatiṃsā,_  
_sabbe indapurohitā._  

</Paragraph>

</Division>
<Division number="581" book="ja2" bookNo="23" page="203">

<Paragraph number="1904" type="verses" book="ja2">
_Atthaṃ devamanussānaṃ,_  
_cintayantā samacchare;_  
_Pavisetena rājīsi,_  
_devānaṃ anumodanaṃ”._  

</Paragraph>

</Division>
<Division number="582" book="ja2" bookNo="23" page="203">

<Paragraph number="1905" type="verses" book="ja2">
_Taṃ devā paṭinandiṃsu,_  
_disvā rājānamāgataṃ;_  
_“Svāgataṃ te mahārāja,_  
_atho te adurāgataṃ;_  
_Nisīda dāni rājīsi,_  
_devarājassa santike”._  

</Paragraph>

</Division>
<Division number="583" book="ja2" bookNo="23" page="203">

<Paragraph number="1906" type="verses" book="ja2">
_Sakkopi paṭinandittha,_  
_vedehaṃ mithilaggahaṃ;_  
_Nimantayittha kāmehi,_  
_āsanena ca vāsavo._  

</Paragraph>

</Division>
<Division number="584" book="ja2" bookNo="23" page="203">

<Paragraph number="1907" type="verses" book="ja2">
_“Sādhu khosi anuppatto,_  
_āvāsaṃ vasavattinaṃ;_  
_Vasa devesu rājīsi,_  
_sabbakāmasamiddhisu;_  
_Tāvatiṃsesu devesu,_  
_bhuñja kāme amānuse”._  

</Paragraph>

</Division>
<Division number="585" book="ja2" bookNo="23" page="203">

<Paragraph number="1908" type="verses" book="ja2">
_“Yathā yācitakaṃ yānaṃ,_  
_yathā yācitakaṃ dhanaṃ;_  
_Evaṃsampadamevetaṃ,_  
_yaṃ parato dānapaccayā._  

</Paragraph>

</Division>
<Division number="586" book="ja2" bookNo="23" page="203">

<Paragraph number="1909" type="verses" book="ja2">
_Na cāhametamicchāmi,_  
_yaṃ parato dānapaccayā;_  
_Sayaṃkatāni puññāni,_  
_taṃ me āveṇikaṃ dhanaṃ._  

</Paragraph>

</Division>
<Division number="587" book="ja2" bookNo="23" page="203">

<Paragraph number="1910" type="verses" book="ja2">
_Sohaṃ gantvā manussesu,_  
_kāhāmi kusalaṃ bahuṃ;_  
_Dānena samacariyāya,_  
_saṃyamena damena ca;_  
_Yaṃ katvā sukhito hoti,_  
_na ca pacchānutappati”._  

</Paragraph>

</Division>
<Division number="588" book="ja2" bookNo="23" page="203">

<Paragraph number="1911" type="verses" book="ja2">
_“Bahūpakāro no bhavaṃ,_  
_mātali devasārathi;_  
_Yo me kalyāṇakammānaṃ,_  
_pāpānaṃ paṭidassayi”._  

</Paragraph>

</Division>
<Division number="589" book="ja2" bookNo="23" page="203">

<Paragraph number="1912" type="verses" book="ja2">
_Idaṃ vatvā nimirājā,_  
_vedeho mithilaggaho;_  
_Puthuyaññaṃ yajitvāna,_  
_saṃyamaṃ ajjhupāgamīti._  


</Paragraph>
</Division>

<Paragraph number="1913" type="center" book="ja2">
Nimijātakaṃ catutthaṃ.
</Paragraph>