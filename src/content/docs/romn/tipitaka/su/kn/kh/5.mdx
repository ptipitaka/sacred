---
title: "5 Maṅgalasutta"
tableOfContents: false
sidebar:
  order: 6
type: "tipitaka"
basket: "su"
book: "kh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="kh" bookNo="18" page="8">

<Paragraph number="31" book="kh">
Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavantaṃ gāthāya ajjhabhāsi—
</Paragraph>

</Division>
<Division number="2" book="kh" bookNo="18" page="3">

<Paragraph number="32" type="verses" book="kh">
_“Bahū devā manussā ca,_  
_maṅgalāni acintayuṃ;_  
_Ākaṅkhamānā sotthānaṃ,_  
_brūhi maṅgalamuttamaṃ”._  

</Paragraph>

</Division>
<Division number="3" book="kh" bookNo="18" page="3">

<Paragraph number="33" type="verses" book="kh">
_“Asevanā ca bālānaṃ,_  
_paṇḍitānañca sevanā;_  
_Pūjā ca pūjaneyyānaṃ,_  
_etaṃ maṅgalamuttamaṃ._  

</Paragraph>

</Division>
<Division number="4" book="kh" bookNo="18" page="4">

<Paragraph number="34" type="verses" book="kh">
_Patirūpadesavāso ca,_  
_pubbe ca katapuññatā;_  
_Attasammāpaṇidhi ca,_  
_etaṃ maṅgalamuttamaṃ._  

</Paragraph>

</Division>
<Division number="5" book="kh" bookNo="18" page="4">

<Paragraph number="35" type="verses" book="kh">
_Bāhusaccañca sippañca,_  
_vinayo ca susikkhito;_  
_Subhāsitā ca yā vācā,_  
_etaṃ maṅgalamuttamaṃ._  

</Paragraph>

</Division>
<Division number="6" book="kh" bookNo="18" page="4">

<Paragraph number="36" type="verses" book="kh">
_Mātāpituupaṭṭhānaṃ,_  
_puttadārassa saṅgaho;_  
_Anākulā ca kammantā,_  
_etaṃ maṅgalamuttamaṃ._  

</Paragraph>

</Division>
<Division number="7" book="kh" bookNo="18" page="4">

<Paragraph number="37" type="verses" book="kh">
_Dānañca dhammacariyā ca,_  
_ñātakānañca saṅgaho;_  
_Anavajjāni kammāni,_  
_etaṃ maṅgalamuttamaṃ._  

</Paragraph>

</Division>
<Division number="8" book="kh" bookNo="18" page="4">

<Paragraph number="38" type="verses" book="kh">
_Āratī viratī pāpā,_  
_majjapānā ca saṃyamo;_  
_Appamādo ca dhammesu,_  
_etaṃ maṅgalamuttamaṃ._  

</Paragraph>

</Division>
<Division number="9" book="kh" bookNo="18" page="4">

<Paragraph number="39" type="verses" book="kh">
_Gāravo ca nivāto ca,_  
_santuṭṭhi ca kataññutā;_  
_Kālena dhammassavanaṃ,_  
_etaṃ maṅgalamuttamaṃ._  

</Paragraph>

</Division>
<Division number="10" book="kh" bookNo="18" page="4">

<Paragraph number="40" type="verses" book="kh">
_Khantī ca sovacassatā,_  
_samaṇānañca dassanaṃ;_  
_Kālena dhammasākacchā,_  
_etaṃ maṅgalamuttamaṃ._  

</Paragraph>

</Division>
<Division number="11" book="kh" bookNo="18" page="4">

<Paragraph number="41" type="verses" book="kh">
_Tapo ca brahmacariyañca,_  
_ariyasaccāna dassanaṃ;_  
_Nibbānasacchikiriyā ca,_  
_etaṃ maṅgalamuttamaṃ._  

</Paragraph>

</Division>
<Division number="12" book="kh" bookNo="18" page="4">

<Paragraph number="42" type="verses" book="kh">
_Phuṭṭhassa lokadhammehi,_  
_cittaṃ yassa na kampati;_  
_Asokaṃ virajaṃ khemaṃ,_  
_etaṃ maṅgalamuttamaṃ._  

</Paragraph>

</Division>
<Division number="13" book="kh" bookNo="18" page="4">

<Paragraph number="43" type="verses" book="kh">
_Etādisāni katvāna,_  
_Sabbattha maparājitā;_  
_Sabbattha sotthiṃ gacchanti,_  
_Taṃ tesaṃ maṅgalamuttaman”ti._  


</Paragraph>
</Division>

<Paragraph number="44" type="center" book="kh">
Maṅgalasuttaṃ.
</Paragraph>