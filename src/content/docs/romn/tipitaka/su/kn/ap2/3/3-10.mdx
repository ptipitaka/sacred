---
title: "3.10 Yasodharāpamukhaaṭṭhārasabhikkhunīsahassaapadāna"
tableOfContents: false
sidebar:
  order: 2
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="426" book="ap2">

<Paragraph number="1139" type="verses" book="ap2">
_Aṭṭhārasasahassāni,_  
_bhikkhunī sakyasambhavā;_  
_Yasodharāpamukhāni,_  
_sambuddhaṃ upasaṅkamuṃ._  

</Paragraph>

</Division>
<Division number="427" book="ap2">

<Paragraph number="1140" type="verses" book="ap2">
_Aṭṭhārasasahassāni,_  
_sabbā honti mahiddhikā;_  
_Vandantī munino pāde,_  
_ārocenti yathābalaṃ._  

</Paragraph>

</Division>
<Division number="428" book="ap2">

<Paragraph number="1141" type="verses" book="ap2">
_“Jāti khīṇā jarā byādhi,_  
_maraṇañca mahāmuni;_  
_Anāsavaṃ padaṃ santaṃ,_  
_amataṃ yāma nāyaka._  

</Paragraph>

</Division>
<Division number="429" book="ap2">

<Paragraph number="1142" type="verses" book="ap2">
_Khalitañce pure atthi,_  
_sabbāsampi mahāmuni;_  
_Aparādhamajānantī,_  
_khama amhaṃ vināyaka”._  

</Paragraph>

</Division>
<Division number="430" book="ap2">

<Paragraph number="1143" type="verses" book="ap2">
_“Iddhiñcāpi nidassetha,_  
_mama sāsanakārikā;_  
_Parisānañca sabbāsaṃ,_  
_kaṅkhaṃ chindatha yāvatā”._  

</Paragraph>

</Division>
<Division number="431" book="ap2">

<Paragraph number="1144" type="verses" book="ap2">
_“Yasodharā mahāvīra,_  
_manāpā piyadassanā;_  
_Sabbā tuyhaṃ mahāvīra,_  
_agārasmiṃ pajāpati._  

</Paragraph>

</Division>
<Division number="432" book="ap2">

<Paragraph number="1145" type="verses" book="ap2">
_Thīnaṃ satasahassānaṃ,_  
_navutīnaṃ chaduttari;_  
_Agāre te mayaṃ vīra,_  
_pāmokkhā sabbā issarā._  

</Paragraph>

</Division>
<Division number="433" book="ap2">

<Paragraph number="1146" type="verses" book="ap2">
_Rūpācāraguṇūpetā,_  
_yobbanaṭṭhā piyaṃvadā;_  
_Sabbā no apacāyanti,_  
_devatā viya mānusā._  

</Paragraph>

</Division>
<Division number="434" book="ap2">

<Paragraph number="1147" type="verses" book="ap2">
_Aṭṭhārasasahassāni,_  
_sabbā sākiyasambhavā;_  
_Yasodharāsahassāni,_  
_pāmokkhā issarā tadā._  

</Paragraph>

</Division>
<Division number="435" book="ap2">

<Paragraph number="1148" type="verses" book="ap2">
_Kāmadhātumatikkamma,_  
_saṇṭhitā rūpadhātuyā;_  
_Rūpena sadisā natthi,_  
_sahassānaṃ mahāmuni”._  

</Paragraph>

</Division>
<Division number="436" book="ap2">

<Paragraph number="1149" type="verses" book="ap2">
_Sambuddhaṃ abhivādetvā,_  
_iddhiṃ dassaṃsu satthuno;_  
_Nekā nānāvidhākārā,_  
_mahāiddhīpi dassayuṃ._  

</Paragraph>

</Division>
<Division number="437" book="ap2">

<Paragraph number="1150" type="verses" book="ap2">
_Cakkavāḷasamaṃ kāyaṃ,_  
_sīsaṃ uttarato kuru;_  
_Ubho pakkhā duve dīpā,_  
_jambudīpaṃ sarīrato._  

</Paragraph>

</Division>
<Division number="438" book="ap2">

<Paragraph number="1151" type="verses" book="ap2">
_Dakkhiṇañca saraṃ piñchaṃ,_  
_nānāsākhā tu pattakā;_  
_Candañca sūriyañcakkhi,_  
_merupabbatato sikhaṃ._  

</Paragraph>

</Division>
<Division number="439" book="ap2">

<Paragraph number="1152" type="verses" book="ap2">
_Cakkavāḷagiriṃ tuṇḍaṃ,_  
_jamburukkhaṃ samūlakaṃ;_  
_Bījamānā upāgantvā,_  
_vandantī lokanāyakaṃ._  

</Paragraph>

</Division>
<Division number="440" book="ap2">

<Paragraph number="1153" type="verses" book="ap2">
_Hatthivaṇṇaṃ tathevassaṃ,_  
_pabbataṃ jaladhiṃ tathā;_  
_Candañca sūriyaṃ meruṃ,_  
_sakkavaṇṇañca dassayuṃ._  

</Paragraph>

</Division>
<Division number="441" book="ap2">

<Paragraph number="1154" type="verses" book="ap2">
_“Yasodharā mayaṃ vīra,_  
_pāde vandāma cakkhuma;_  
_Tava cirapabhāvena,_  
_nipphannā naranāyaka._  

</Paragraph>

</Division>
<Division number="442" book="ap2">

<Paragraph number="1155" type="verses" book="ap2">
_Iddhīsu ca vasī homa,_  
_dibbāya sotadhātuyā;_  
_Cetopariyañāṇassa,_  
_vasī homa mahāmune._  

</Paragraph>

</Division>
<Division number="443" book="ap2">

<Paragraph number="1156" type="verses" book="ap2">
_Pubbenivāsaṃ jānāmi,_  
_dibbacakkhu visodhitaṃ;_  
_Sabbāsavā parikkhīṇā,_  
_natthi dāni punabbhavo._  

</Paragraph>

</Division>
<Division number="444" book="ap2">

<Paragraph number="1157" type="verses" book="ap2">
_Atthadhammaniruttīsu,_  
_paṭibhāne tatheva ca;_  
_Ñāṇaṃ amhaṃ mahāvīra,_  
_uppannaṃ tava santike._  

</Paragraph>

</Division>
<Division number="445" book="ap2">

<Paragraph number="1158" type="verses" book="ap2">
_Pubbānaṃ lokanāthānaṃ,_  
_saṅgamaṃ no nidassitaṃ;_  
_Adhikārā bahū amhaṃ,_  
_tuyhatthāya mahāmune._  

</Paragraph>

</Division>
<Division number="446" book="ap2">

<Paragraph number="1159" type="verses" book="ap2">
_Yaṃ amhaṃ pūritaṃ kammaṃ,_  
_kusalaṃ sarase mune;_  
_Tuyhatthāya mahāvīra,_  
_puññānupacitāni no._  

</Paragraph>

</Division>
<Division number="447" book="ap2">

<Paragraph number="1160" type="verses" book="ap2">
_Abhabbaṭṭhāne vajjetvā,_  
_vārayimha anācaraṃ;_  
_Tuyhatthāya mahāvīra,_  
_cattāni jīvitāni no._  

</Paragraph>

</Division>
<Division number="448" book="ap2">

<Paragraph number="1161" type="verses" book="ap2">
_Nekakoṭisahassāni,_  
_bhariyatthāyadāsi no;_  
_Na tattha vimanā homa,_  
_tuyhatthāya mahāmune._  

</Paragraph>

</Division>
<Division number="449" book="ap2">

<Paragraph number="1162" type="verses" book="ap2">
_Nekakoṭisahassāni,_  
_upakārāyadāsi no;_  
_Na tattha vimanā homa,_  
_tuyhatthāya mahāmune._  

</Paragraph>

</Division>
<Division number="450" book="ap2">

<Paragraph number="1163" type="verses" book="ap2">
_Nekakoṭisahassāni,_  
_bhojanatthāyadāsi no;_  
_Na tattha vimanā homa,_  
_tuyhatthāya mahāmune._  

</Paragraph>

</Division>
<Division number="451" book="ap2">

<Paragraph number="1164" type="verses" book="ap2">
_Nekakoṭisahassāni,_  
_jīvitāni cajimhase;_  
_Bhayamokkhaṃ karissāma,_  
_jīvitāni cajimhase._  

</Paragraph>

</Division>
<Division number="452" book="ap2">

<Paragraph number="1165" type="verses" book="ap2">
_Aṅgagate alaṅkāre,_  
_vatthe nānāvidhe bahū;_  
_Itthibhaṇḍe na gūhāma,_  
_tuyhatthāya mahāmune._  

</Paragraph>

</Division>
<Division number="453" book="ap2">

<Paragraph number="1166" type="verses" book="ap2">
_Dhanadhaññapariccāgaṃ,_  
_gāmāni nigamāni ca;_  
_Khettaṃ puttā ca dhītā ca,_  
_pariccattā mahāmune._  

</Paragraph>

</Division>
<Division number="454" book="ap2">

<Paragraph number="1167" type="verses" book="ap2">
_Hatthī assā gavā cāpi,_  
_dāsiyo paricārikā;_  
_Tuyhatthāya mahāvīra,_  
_pariccattaṃ asaṅkhiyaṃ._  

</Paragraph>

</Division>
<Division number="455" book="ap2">

<Paragraph number="1168" type="verses" book="ap2">
_Yaṃ amhe paṭimantesi,_  
_‘dānaṃ dassāma yācake’;_  
_Vimanaṃ no na passāma,_  
_dadato dānamuttamaṃ._  

</Paragraph>

</Division>
<Division number="456" book="ap2">

<Paragraph number="1169" type="verses" book="ap2">
_Nānāvidhaṃ bahuṃ dukkhaṃ,_  
_saṃsāre ca bahubbidhe;_  
_Tuyhatthāya mahāvīra,_  
_anubhuttaṃ asaṅkhiyaṃ._  

</Paragraph>

</Division>
<Division number="457" book="ap2">

<Paragraph number="1170" type="verses" book="ap2">
_Sukhappattānumodāma,_  
_na ca dukkhesu dummanā;_  
_Sabbattha tulitā homa,_  
_tuyhatthāya mahāmune._  

</Paragraph>

</Division>
<Division number="458" book="ap2">

<Paragraph number="1171" type="verses" book="ap2">
_Anumaggena sambuddho,_  
_yaṃ dhammaṃ abhinīhari;_  
_Anubhotvā sukhaṃ dukkhaṃ,_  
_patto bodhiṃ mahāmune._  

</Paragraph>

</Division>
<Division number="459" book="ap2">

<Paragraph number="1172" type="verses" book="ap2">
_Brahmadevañca sambuddhaṃ,_  
_gotamaṃ lokanāyakaṃ;_  
_Aññesaṃ lokanāthānaṃ,_  
_saṅgamaṃ tehi no bahū._  

</Paragraph>

</Division>
<Division number="460" book="ap2">

<Paragraph number="1173" type="verses" book="ap2">
_Adhikāraṃ bahuṃ amhe,_  
_tuyhatthāya mahāmune;_  
_Gavesato buddhadhamme,_  
_mayaṃ te paricārikā._  

</Paragraph>

</Division>
<Division number="461" book="ap2">

<Paragraph number="1174" type="verses" book="ap2">
_Kappe ca satasahasse,_  
_caturo ca asaṅkhiye;_  
_Dīpaṅkaro mahāvīro,_  
_uppajji lokanāyako._  

</Paragraph>

</Division>
<Division number="462" book="ap2">

<Paragraph number="1175" type="verses" book="ap2">
_Paccantadesavisaye,_  
_nimantetvā tathāgataṃ;_  
_Tassa āgamanaṃ maggaṃ,_  
_sodhenti tuṭṭhamānasā._  

</Paragraph>

</Division>
<Division number="463" book="ap2">

<Paragraph number="1176" type="verses" book="ap2">
_Tena kālena so āsi,_  
_sumedho nāma brāhmaṇo;_  
_Maggañca paṭiyādesi,_  
_āyato sabbadassino._  

</Paragraph>

</Division>
<Division number="464" book="ap2">

<Paragraph number="1177" type="verses" book="ap2">
_Tena kālena ahumha,_  
_sabbā brāhmaṇasambhavā;_  
_Thalūdajāni pupphāni,_  
_āharimha samāgamaṃ._  

</Paragraph>

</Division>
<Division number="465" book="ap2">

<Paragraph number="1178" type="verses" book="ap2">
_Tasmiṃ so samaye buddho,_  
_dīpaṅkaro mahāyaso;_  
_Viyākāsi mahāvīro,_  
_isimuggatamānasaṃ._  

</Paragraph>

</Division>
<Division number="466" book="ap2">

<Paragraph number="1179" type="verses" book="ap2">
_Calatī ravatī puthavī,_  
_saṅkampati sadevake;_  
_Tassa kammaṃ pakittente,_  
_isimuggatamānasaṃ._  

</Paragraph>

</Division>
<Division number="467" book="ap2">

<Paragraph number="1180" type="verses" book="ap2">
_Devakaññā manussā ca,_  
_mayañcāpi sadevakā;_  
_Nānāpūjanīyaṃ bhaṇḍaṃ,_  
_pūjayitvāna patthayuṃ._  

</Paragraph>

</Division>
<Division number="468" book="ap2">

<Paragraph number="1181" type="verses" book="ap2">
_Tesaṃ buddho viyākāsi,_  
_jotidīpa sanāmako;_  
_‘Ajja ye patthitā atthi,_  
_te bhavissanti sammukhā’._  

</Paragraph>

</Division>
<Division number="469" book="ap2">

<Paragraph number="1182" type="verses" book="ap2">
_Aparimeyye ito kappe,_  
_yaṃ no buddho viyākari;_  
_Taṃ vācamanumodentā,_  
_evaṃkārī ahumha no._  

</Paragraph>

</Division>
<Division number="470" book="ap2">

<Paragraph number="1183" type="verses" book="ap2">
_Tassa kammassa sukatassa,_  
_tassa cittaṃ pasādayuṃ;_  
_Devamānusikaṃ yoniṃ,_  
_anubhotvā asaṅkhiyaṃ._  

</Paragraph>

</Division>
<Division number="471" book="ap2">

<Paragraph number="1184" type="verses" book="ap2">
_Sukhadukkhenubhotvāna,_  
_devesu mānusesu ca;_  
_Pacchime bhave sampatte,_  
_jātāmha sākiye kule._  

</Paragraph>

</Division>
<Division number="472" book="ap2">

<Paragraph number="1185" type="verses" book="ap2">
_Rūpavatī bhogavatī,_  
_yasasīlavatī tato;_  
_Sabbaṅgasampadā homa,_  
_kulesu abhisakkatā._  

</Paragraph>

</Division>
<Division number="473" book="ap2">

<Paragraph number="1186" type="verses" book="ap2">
_Lābhaṃ silokaṃ sakkāraṃ,_  
_lokadhammasamāgamaṃ;_  
_Cittañca dukkhitaṃ natthi,_  
_vasāma akutobhayā._  

</Paragraph>

</Division>
<Division number="474" book="ap2">

<Paragraph number="1187" type="verses" book="ap2">
_Vuttañhetaṃ bhagavatā,_  
_‘rañño antepure tadā;_  
_Khattiyānaṃ pure vīra,_  
_upakārañca niddisi._  

</Paragraph>

</Division>
<Division number="475" book="ap2">

<Paragraph number="1188" type="verses" book="ap2">
_Upakārā ca yā nārī,_  
_yā ca nārī sukhe dukhe;_  
_Atthakkhāyī ca yā nārī,_  
_yā ca nārīnukampikā._  

</Paragraph>

</Division>
<Division number="476" book="ap2">

<Paragraph number="1189" type="verses" book="ap2">
_Dhammaṃ care sucaritaṃ,_  
_na naṃ duccaritaṃ care;_  
_Dhammacārī sukhaṃ seti,_  
_asmiṃ loke paramhi ca’._  

</Paragraph>

</Division>
<Division number="477" book="ap2">

<Paragraph number="1190" type="verses" book="ap2">
_Agāraṃ vijahitvāna,_  
_pabbajimhanagāriyaṃ;_  
_Aḍḍhamāse asampatte,_  
_catusaccaṃ phusimha no._  

</Paragraph>

</Division>
<Division number="478" book="ap2">

<Paragraph number="1191" type="verses" book="ap2">
_Cīvaraṃ piṇḍapātañca,_  
_paccayaṃ sayanāsanaṃ;_  
_Upanenti bahū amhe,_  
_sāgarasseva ūmiyo._  

</Paragraph>

</Division>
<Division number="479" book="ap2">

<Paragraph number="1192" type="verses" book="ap2">
_Kilesā jhāpitā amhaṃ,_  
_bhavā sabbe samūhatā;_  
_Nāgīva bandhanaṃ chetvā,_  
_viharāma anāsavā._  

</Paragraph>

</Division>
<Division number="480" book="ap2">

<Paragraph number="1193" type="verses" book="ap2">
_Svāgataṃ vata no āsi,_  
_mama buddhassa santike;_  
_Tisso vijjā anuppattā,_  
_kataṃ buddhassa sāsanaṃ._  

</Paragraph>

</Division>
<Division number="481" book="ap2">

<Paragraph number="1194" type="verses" book="ap2">
_Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ._  

</Paragraph>

</Division>
<Division number="482" book="ap2">

<Paragraph number="1195" type="verses" book="ap2">
_Evaṃ bahuvidhaṃ dukkhaṃ,_  
_sampattī ca bahubbidhā;_  
_Visuddhabhāvaṃ sampattā,_  
_labhāma sabbasampadā._  

</Paragraph>

</Division>
<Division number="483" book="ap2">

<Paragraph number="1196" type="verses" book="ap2">
_Yā dadanti sakattānaṃ,_  
_puññatthāya mahesino;_  
_Sahāyasampadā honti,_  
_nibbānapadamasaṅkhataṃ._  

</Paragraph>

</Division>
<Division number="484" book="ap2">

<Paragraph number="1197" type="verses" book="ap2">
_Parikkhīṇaṃ atītañca,_  
_paccuppannaṃ anāgataṃ;_  
_Sabbakammampi no khīṇaṃ,_  
_pāde vandāma cakkhuma”._  

</Paragraph>

</Division>
<Division number="485" book="ap2">

<Paragraph number="1198" type="verses" book="ap2">
_“Nibbānāya vadantīnaṃ,_  
_Kiṃ vo vakkhāma uttari;_  
_Santasaṅkhatadosañhi,_  
_Pappotha amataṃ padaṃ”. (1126)_  

</Paragraph>

<Paragraph number="1199" book="ap2">
Itthaṃ sudaṃ yasodharāpamukhāni aṭṭhārasabhikkhunīsahassāni bhagavato sammukhā imā gāthāyo abhāsitthāti.

</Paragraph>
</Division>

<Paragraph number="1200" type="center" book="ap2">
Yasodharāpamukhaaṭṭhārasabhikkhunīsahassāpadānaṃ dasamaṃ.



</Paragraph>

<Paragraph number="1201" type="center" book="ap2">
Kuṇḍalakesīvaggo tatiyo.



</Paragraph>

<Paragraph number="1202" type="center" book="ap2">
Tassuddānaṃ


</Paragraph>

<Paragraph number="1203" type="verses" book="ap2">
_Kuṇḍalā gotamī ceva,_  
_dhammadinnā ca sakulā;_  
_Varanandā ca soṇā ca,_  
_kāpilānī yasodharā._  

</Paragraph>

<Paragraph number="1204" type="verses" book="ap2">
_Dasasahassabhikkhunī,_  
_aṭṭhārasasahassakā;_  
_Gāthāsatāni cattāri,_  
_cha ca sattatimeva ca._
</Paragraph>