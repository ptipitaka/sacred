---
title: "1.10 Udakadāyikātherīapadāna"
tableOfContents: false
sidebar:
  order: 2
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="116" book="ap2">

<Paragraph number="136" type="verses" book="ap2">
_“Nagare bandhumatiyā,_  
_ahosiṃ udahārikā;_  
_Udahārena jīvāmi,_  
_tena posemi dārake._  

</Paragraph>

</Division>
<Division number="117" book="ap2">

<Paragraph number="137" type="verses" book="ap2">
_Deyyadhammo ca me natthi,_  
_puññakkhette anuttare;_  
_Koṭṭhakaṃ upasaṅkamma,_  
_udakaṃ paṭṭhapesahaṃ._  

</Paragraph>

</Division>
<Division number="118" book="ap2">

<Paragraph number="138" type="verses" book="ap2">
_Tena kammena sukatena,_  
_tāvatiṃsamagacchahaṃ;_  
_Tattha me sukataṃ byamhaṃ,_  
_udahārena nimmitaṃ._  

</Paragraph>

</Division>
<Division number="119" book="ap2">

<Paragraph number="139" type="verses" book="ap2">
_Accharānaṃ sahassassa,_  
_ahañhi pavarā tadā;_  
_Dasaṭṭhānehi tā sabbā,_  
_abhibhomi sadā ahaṃ._  

</Paragraph>

</Division>
<Division number="120" book="ap2">

<Paragraph number="140" type="verses" book="ap2">
_Paññāsaṃ devarājūnaṃ,_  
_mahesittamakārayiṃ;_  
_Vīsaticakkavattīnaṃ,_  
_mahesittamakārayiṃ._  

</Paragraph>

</Division>
<Division number="121" book="ap2">

<Paragraph number="141" type="verses" book="ap2">
_Duve bhave saṃsarāmi,_  
_devatte atha mānuse;_  
_Duggatiṃ nābhijānāmi,_  
_dakadānassidaṃ phalaṃ._  

</Paragraph>

</Division>
<Division number="122" book="ap2">

<Paragraph number="142" type="verses" book="ap2">
_Pabbatagge dumagge vā,_  
_antalikkhe ca bhūmiyaṃ;_  
_Yadā udakamicchāmi,_  
_khippaṃ paṭilabhāmahaṃ._  

</Paragraph>

</Division>
<Division number="123" book="ap2">

<Paragraph number="143" type="verses" book="ap2">
_Avuṭṭhikā disā natthi,_  
_santattā kuthitāpi ca;_  
_Mama saṅkappamaññāya,_  
_mahāmegho pavassati._  

</Paragraph>

</Division>
<Division number="124" book="ap2">

<Paragraph number="144" type="verses" book="ap2">
_Kadāci nīyamānāya,_  
_ñātisaṅghena me tadā;_  
_Yadā icchāmahaṃ vassaṃ,_  
_mahāmegho ajāyatha._  

</Paragraph>

</Division>
<Division number="125" book="ap2">

<Paragraph number="145" type="verses" book="ap2">
_Uṇhaṃ vā pariḷāho vā,_  
_sarīre me na vijjati;_  
_Kāye ca me rajo natthi,_  
_dakadānassidaṃ phalaṃ._  

</Paragraph>

</Division>
<Division number="126" book="ap2">

<Paragraph number="146" type="verses" book="ap2">
_Visuddhamanasā ajja,_  
_apetamanapāpikā;_  
_Sabbāsavaparikkhīṇā,_  
_natthi dāni punabbhavo._  

</Paragraph>

</Division>
<Division number="127" book="ap2">

<Paragraph number="147" type="verses" book="ap2">
_Ekanavutito kappe,_  
_yaṃ dakaṃ adadiṃ tadā;_  
_Duggatiṃ nābhijānāmi,_  
_dakadānassidaṃ phalaṃ._  

</Paragraph>

</Division>
<Division number="128" book="ap2">

<Paragraph number="148" type="verses" book="ap2">
_Kilesā jhāpitā mayhaṃ,_  
_ …pe… _  
_viharāmi anāsavā._  

</Paragraph>

</Division>
<Division number="129" book="ap2">

<Paragraph number="149" type="verses" book="ap2">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="130" book="ap2">

<Paragraph number="150" type="verses" book="ap2">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="151" book="ap2">
Itthaṃ sudaṃ udakadāyikā bhikkhunī imā gāthāyo abhāsitthāti.

</Paragraph>
</Division>

<Paragraph number="152" type="center" book="ap2">
Udakadāyikātheriyāpadānaṃ dasamaṃ.



</Paragraph>

<Paragraph number="153" type="center" book="ap2">
Sumedhāvaggo paṭhamo.



</Paragraph>

<Paragraph number="154" type="center" book="ap2">
Tassuddānaṃ


</Paragraph>

<Paragraph number="155" type="verses" book="ap2">
_Sumedhā mekhalādāyī,_  
_maṇḍapaṃ saṅkamaṃ dadā;_  
_Naḷamālī piṇḍadadā,_  
_kaṭacchu uppalappadā._  

</Paragraph>

<Paragraph number="156" type="verses" book="ap2">
_Dīpadā dakadā ceva,_  
_gāthāyo gaṇitā iha;_  
_Ekagāthāsatañceva,_  
_tiṃsati ca taduttari._
</Paragraph>