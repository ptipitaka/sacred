---
title: "3.8 Yasodharātherīapadāna"
tableOfContents: false
sidebar:
  order: 9
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="314" book="ap2">

<Paragraph number="1022" type="verses" book="ap2">
_Ekasmiṃ samaye ramme,_  
_iddhe rājagahe pure;_  
_Pabbhāramhi varekamhi,_  
_vasante naranāyake._  

</Paragraph>

</Division>
<Division number="315" book="ap2">

<Paragraph number="1023" type="verses" book="ap2">
_Vasantiyā tamhi nagare,_  
_ramme bhikkhunupassaye;_  
_Yasodharābhikkhuniyā,_  
_evaṃ āsi vitakkitaṃ._  

</Paragraph>

</Division>
<Division number="316" book="ap2">

<Paragraph number="1024" type="verses" book="ap2">
_“Suddhodano mahārājā,_  
_gotamī ca pajāpatī;_  
_Abhiññātā mahātherā,_  
_theriyo ca mahiddhikā._  

</Paragraph>

</Division>
<Division number="317" book="ap2">

<Paragraph number="1025" type="verses" book="ap2">
_Santiṃ gatāva āsuṃ te,_  
_dīpaccīva nirāsavā;_  
_Lokanāthe dharanteva,_  
_ahampi ca sivaṃ padaṃ._  

</Paragraph>

</Division>
<Division number="318" book="ap2">

<Paragraph number="1026" type="verses" book="ap2">
_Gamissāmī”ti cintetvā,_  
_passantī āyumattano;_  
_Passitvā āyusaṅkhāraṃ,_  
_tadaheva khayaṃ gataṃ._  

</Paragraph>

</Division>
<Division number="319" book="ap2">

<Paragraph number="1027" type="verses" book="ap2">
_Pattacīvaramādāya,_  
_nikkhamitvā sakassamā;_  
_Purakkhatā bhikkhunībhi,_  
_satehi sahassehi sā._  

</Paragraph>

</Division>
<Division number="320" book="ap2">

<Paragraph number="1028" type="verses" book="ap2">
_Mahiddhikā mahāpaññā,_  
_sambuddhaṃ upasaṅkami;_  
_Sambuddhaṃ abhivādetvā,_  
_satthuno cakkalakkhaṇe;_  
_Nisinnā ekamantamhi,_  
_idaṃ vacanamabravi._  

</Paragraph>

</Division>
<Division number="321" book="ap2">

<Paragraph number="1029" type="verses" book="ap2">
_“Aṭṭhasattativassāhaṃ,_  
_pacchimo vattate vayo;_  
_Pabbhāramhi anuppattā,_  
_ārocemi mahāmuni._  

</Paragraph>

</Division>
<Division number="322" book="ap2">

<Paragraph number="1030" type="verses" book="ap2">
_Paripakko vayo mayhaṃ,_  
_parittaṃ mama jīvitaṃ;_  
_Pahāya vo gamissāmi,_  
_kataṃ me saraṇamattano._  

</Paragraph>

</Division>
<Division number="323" book="ap2">

<Paragraph number="1031" type="verses" book="ap2">
_Vayamhi pacchime kāle,_  
_maraṇaṃ uparuddhati;_  
_Ajjarattiṃ mahāvīra,_  
_pāpuṇissāmi nibbutiṃ._  

</Paragraph>

</Division>
<Division number="324" book="ap2">

<Paragraph number="1032" type="verses" book="ap2">
_Natthi jāti jarā byādhi,_  
_maraṇañca mahāmune;_  
_Ajarāmaraṇaṃ puraṃ,_  
_gamissāmi asaṅkhataṃ._  

</Paragraph>

</Division>
<Division number="325" book="ap2">

<Paragraph number="1033" type="verses" book="ap2">
_Yāvatā parisā nāma,_  
_samupāsanti satthuno;_  
_Aparādhamajānantī,_  
_khamantaṃ sammukhā mune._  

</Paragraph>

</Division>
<Division number="326" book="ap2">

<Paragraph number="1034" type="verses" book="ap2">
_Saṃsaritvā ca saṃsāre,_  
_khalitañce mamaṃ tayi;_  
_Ārocemi mahāvīra,_  
_aparādhaṃ khamassu me”._  

</Paragraph>

</Division>
<Division number="327" book="ap2">

<Paragraph number="1035" type="verses" book="ap2">
_Sutvāna vacanaṃ tassā,_  
_munindo idamabravi;_  
_“Kimuttaraṃ te vakkhāmi,_  
_nibbānāya vajantiyā._  

</Paragraph>

</Division>
<Division number="328" book="ap2">

<Paragraph number="1036" type="verses" book="ap2">
_Iddhiñcāpi nidassehi,_  
_mama sāsanakārike;_  
_Parisānañca sabbāsaṃ,_  
_kaṅkhaṃ chindassu yāvatā”._  

</Paragraph>

</Division>
<Division number="329" book="ap2">

<Paragraph number="1037" type="verses" book="ap2">
_Sutvā taṃ munino vācaṃ,_  
_bhikkhunī sā yasodharā;_  
_Vanditvā munirājaṃ taṃ,_  
_idaṃ vacanamabravi._  

</Paragraph>

</Division>
<Division number="330" book="ap2">

<Paragraph number="1038" type="verses" book="ap2">
_“Yasodharā ahaṃ vīra,_  
_agāre te pajāpati;_  
_Sākiyamhi kule jātā,_  
_itthiaṅge patiṭṭhitā._  

</Paragraph>

</Division>
<Division number="331" book="ap2">

<Paragraph number="1039" type="verses" book="ap2">
_Thīnaṃ satasahassānaṃ,_  
_navutīnaṃ chaduttari;_  
_Agāre te ahaṃ vīra,_  
_pāmokkhā sabbā issarā._  

</Paragraph>

</Division>
<Division number="332" book="ap2">

<Paragraph number="1040" type="verses" book="ap2">
_Rūpācāraguṇūpetā,_  
_yobbanaṭṭhā piyaṃvadā;_  
_Sabbā maṃ apacāyanti,_  
_devatā viya mānusā._  

</Paragraph>

</Division>
<Division number="333" book="ap2">

<Paragraph number="1041" type="verses" book="ap2">
_Kaññāsatasahassapamukhā,_  
_Sakyaputtanivesane;_  
_Samānasukhadukkhatā,_  
_Devatā viya nandane._  

</Paragraph>

</Division>
<Division number="334" book="ap2">

<Paragraph number="1042" type="verses" book="ap2">
_Kāmadhātumatikkamma,_  
_saṇṭhitā rūpadhātuyā;_  
_Rūpena sadisā natthi,_  
_ṭhapetvā lokanāyakaṃ”._  

</Paragraph>

</Division>
<Division number="335" book="ap2">

<Paragraph number="1043" type="verses" book="ap2">
_Sambuddhaṃ abhivādetvā,_  
_iddhiṃ dassesi satthuno;_  
_Nekā nānāvidhākārā,_  
_mahāiddhīpi dassayī._  

</Paragraph>

</Division>
<Division number="336" book="ap2">

<Paragraph number="1044" type="verses" book="ap2">
_Cakkavāḷasamaṃ kāyaṃ,_  
_sīsaṃ uttarato kuru;_  
_Ubho pakkhā duve dīpā,_  
_jambudīpaṃ sarīrato._  

</Paragraph>

</Division>
<Division number="337" book="ap2">

<Paragraph number="1045" type="verses" book="ap2">
_Dakkhiṇañca saraṃ piñchaṃ,_  
_nānāsākhā tu pattakā;_  
_Candañca sūriyañcakkhi,_  
_merupabbatato sikhaṃ._  

</Paragraph>

</Division>
<Division number="338" book="ap2">

<Paragraph number="1046" type="verses" book="ap2">
_Cakkavāḷagiriṃ tuṇḍaṃ,_  
_jamburukkhaṃ samūlakaṃ;_  
_Bījamānā upāgantvā,_  
_vandantī lokanāyakaṃ._  

</Paragraph>

</Division>
<Division number="339" book="ap2">

<Paragraph number="1047" type="verses" book="ap2">
_Hatthivaṇṇaṃ tathevassaṃ,_  
_pabbataṃ jaladhiṃ tathā;_  
_Candimaṃ sūriyaṃ meruṃ,_  
_sakkavaṇṇañca dassayi._  

</Paragraph>

</Division>
<Division number="340" book="ap2">

<Paragraph number="1048" type="verses" book="ap2">
_“Yasodharā ahaṃ vīra,_  
_pāde vandāmi cakkhuma”;_  
_Sahassalokadhātūnaṃ,_  
_phullapadmena chādayi._  

</Paragraph>

</Division>
<Division number="341" book="ap2">

<Paragraph number="1049" type="verses" book="ap2">
_Brahmavaṇṇañca māpetvā,_  
_dhammaṃ desesi suññataṃ;_  
_“Yasodharā ahaṃ vīra,_  
_pāde vandāmi cakkhuma._  

</Paragraph>

</Division>
<Division number="342" book="ap2">

<Paragraph number="1050" type="verses" book="ap2">
_Iddhīsu ca vasī homi,_  
_dibbāya sotadhātuyā;_  
_Cetopariyañāṇassa,_  
_vasī homi mahāmuni._  

</Paragraph>

</Division>
<Division number="343" book="ap2">

<Paragraph number="1051" type="verses" book="ap2">
_Pubbenivāsaṃ jānāmi,_  
_dibbacakkhu visodhitaṃ;_  
_Sabbāsavā parikkhīṇā,_  
_natthi dāni punabbhavo._  

</Paragraph>

</Division>
<Division number="344" book="ap2">

<Paragraph number="1052" type="verses" book="ap2">
_Atthadhammaniruttīsu,_  
_paṭibhāne tatheva ca;_  
_Ñāṇaṃ mayhaṃ mahāvīra,_  
_uppannaṃ tava santike._  

</Paragraph>

</Division>
<Division number="345" book="ap2">

<Paragraph number="1053" type="verses" book="ap2">
_Pubbānaṃ lokanāthānaṃ,_  
_saṅgamaṃ te nidassitaṃ;_  
_Adhikāraṃ bahuṃ mayhaṃ,_  
_tuyhatthāya mahāmune._  

</Paragraph>

</Division>
<Division number="346" book="ap2">

<Paragraph number="1054" type="verses" book="ap2">
_Yaṃ mayhaṃ pūritaṃ kammaṃ,_  
_Kusalaṃ sarase mune;_  
_Tuyhatthāya mahāvīra,_  
_Puññaṃ upacitaṃ mayā._  

</Paragraph>

</Division>
<Division number="347" book="ap2">

<Paragraph number="1055" type="verses" book="ap2">
_Abhabbaṭṭhāne vajjetvā,_  
_vārayitvā anācaraṃ;_  
_Tuyhatthāya mahāvīra,_  
_sañcattaṃ jīvitaṃ mayā._  

</Paragraph>

</Division>
<Division number="348" book="ap2">

<Paragraph number="1056" type="verses" book="ap2">
_Nekakoṭisahassāni,_  
_bhariyatthāyadāsi maṃ;_  
_Na tattha vimanā homi,_  
_tuyhatthāya mahāmuni._  

</Paragraph>

</Division>
<Division number="349" book="ap2">

<Paragraph number="1057" type="verses" book="ap2">
_Nekakoṭisahassāni,_  
_upakārāyadāsi maṃ;_  
_Na tattha vimanā homi,_  
_tuyhatthāya mahāmuni._  

</Paragraph>

</Division>
<Division number="350" book="ap2">

<Paragraph number="1058" type="verses" book="ap2">
_Nekakoṭisahassāni,_  
_bhojanatthāyadāsi maṃ;_  
_Na tattha vimanā homi,_  
_tuyhatthāya mahāmuni._  

</Paragraph>

</Division>
<Division number="351" book="ap2">

<Paragraph number="1059" type="verses" book="ap2">
_Nekakoṭisahassāni,_  
_jīvitāni pariccajiṃ;_  
_Bhayamokkhaṃ karissanti,_  
_dadāmi mama jīvitaṃ._  

</Paragraph>

</Division>
<Division number="352" book="ap2">

<Paragraph number="1060" type="verses" book="ap2">
_Aṅgagate alaṅkāre,_  
_vatthe nānāvidhe bahū;_  
_Itthimaṇḍe na gūhāmi,_  
_tuyhatthāya mahāmuni._  

</Paragraph>

</Division>
<Division number="353" book="ap2">

<Paragraph number="1061" type="verses" book="ap2">
_Dhanadhaññapariccāgaṃ,_  
_gāmāni nigamāni ca;_  
_Khettaṃ puttā ca dhītā ca,_  
_pariccattā mahāmuni._  

</Paragraph>

</Division>
<Division number="354" book="ap2">

<Paragraph number="1062" type="verses" book="ap2">
_Hatthī assā gavā cāpi,_  
_dāsiyo paricārikā;_  
_Tuyhatthāya mahāvīra,_  
_pariccattā asaṅkhiyā._  

</Paragraph>

</Division>
<Division number="355" book="ap2">

<Paragraph number="1063" type="verses" book="ap2">
_Yaṃ mayhaṃ paṭimantesi,_  
_dānaṃ dassāmi yācake;_  
_Vimanaṃ me na passāmi,_  
_dadato dānamuttamaṃ._  

</Paragraph>

</Division>
<Division number="356" book="ap2">

<Paragraph number="1064" type="verses" book="ap2">
_Nānāvidhaṃ bahuṃ dukkhaṃ,_  
_saṃsāre ca bahubbidhe;_  
_Tuyhatthāya mahāvīra,_  
_anubhuttaṃ asaṅkhiyaṃ._  

</Paragraph>

</Division>
<Division number="357" book="ap2">

<Paragraph number="1065" type="verses" book="ap2">
_Sukhappattānumodāmi,_  
_na ca dukkhesu dummanā;_  
_Sabbattha tulitā homi,_  
_tuyhatthāya mahāmuni._  

</Paragraph>

</Division>
<Division number="358" book="ap2">

<Paragraph number="1066" type="verses" book="ap2">
_Anumaggena sambuddho,_  
_yaṃ dhammaṃ abhinīhari;_  
_Anubhotvā sukhaṃ dukkhaṃ,_  
_patto bodhiṃ mahāmuni._  

</Paragraph>

</Division>
<Division number="359" book="ap2">

<Paragraph number="1067" type="verses" book="ap2">
_Brahmadevañca sambuddhaṃ,_  
_gotamaṃ lokanāyakaṃ;_  
_Aññesaṃ lokanāthānaṃ,_  
_saṅgamaṃ te bahuṃ mayā._  

</Paragraph>

</Division>
<Division number="360" book="ap2">

<Paragraph number="1068" type="verses" book="ap2">
_Adhikāraṃ bahuṃ mayhaṃ,_  
_tuyhatthāya mahāmuni;_  
_Gavesato buddhadhamme,_  
_ahaṃ te paricārikā._  

</Paragraph>

</Division>
<Division number="361" book="ap2">

<Paragraph number="1069" type="verses" book="ap2">
_Kappe ca satasahasse,_  
_caturo ca asaṅkhiye;_  
_Dīpaṅkaro mahāvīro,_  
_uppajji lokanāyako._  

</Paragraph>

</Division>
<Division number="362" book="ap2">

<Paragraph number="1070" type="verses" book="ap2">
_Paccantadesavisaye,_  
_nimantetvā tathāgataṃ;_  
_Tassa āgamanaṃ maggaṃ,_  
_sodhenti tuṭṭhamānasā._  

</Paragraph>

</Division>
<Division number="363" book="ap2">

<Paragraph number="1071" type="verses" book="ap2">
_Tena kālena so āsi,_  
_sumedho nāma brāhmaṇo;_  
_Maggañca paṭiyādesi,_  
_āyato sabbadassino._  

</Paragraph>

</Division>
<Division number="364" book="ap2">

<Paragraph number="1072" type="verses" book="ap2">
_Tena kālenahaṃ āsiṃ,_  
_kaññā brāhmaṇasambhavā;_  
_Sumittā nāma nāmena,_  
_upagacchiṃ samāgamaṃ._  

</Paragraph>

</Division>
<Division number="365" book="ap2">

<Paragraph number="1073" type="verses" book="ap2">
_Aṭṭha uppalahatthāni,_  
_pūjanatthāya satthuno;_  
_Ādāya janasammajjhe,_  
_addasaṃ isimuggataṃ._  

</Paragraph>

</Division>
<Division number="366" book="ap2">

<Paragraph number="1074" type="verses" book="ap2">
_Cirānugataṃ dayitaṃ,_  
_atikkantaṃ manoharaṃ;_  
_Disvā tadā amaññissaṃ,_  
_saphalaṃ jīvitaṃ mama._  

</Paragraph>

</Division>
<Division number="367" book="ap2">

<Paragraph number="1075" type="verses" book="ap2">
_Parakkamaṃ taṃ saphalaṃ,_  
_addasaṃ isino tadā;_  
_Pubbakammena sambuddhe,_  
_cittañcāpi pasīdi me._  

</Paragraph>

</Division>
<Division number="368" book="ap2">

<Paragraph number="1076" type="verses" book="ap2">
_Bhiyyo cittaṃ pasādesiṃ,_  
_ise uggatamānase;_  
_Deyyaṃ aññaṃ na passāmi,_  
_demi pupphāni te isi._  

</Paragraph>

</Division>
<Division number="369" book="ap2">

<Paragraph number="1077" type="verses" book="ap2">
_‘Pañca hatthā tava hontu,_  
_tayo hontu mamaṃ ise;_  
_Tena saddhiṃ samā hontu,_  
_bodhatthāya tavaṃ ise’._  


</Paragraph>
</Division>

<Paragraph number="1078" type="center" book="ap2">
Catutthaṃ bhāṇavāraṃ.


</Paragraph>

<Division number="370" book="ap2">

<Paragraph number="1079" type="verses" book="ap2">
_Isi gahetvā pupphāni,_  
_āgacchantaṃ mahāyasaṃ;_  
_Pūjesi janasammajjhe,_  
_bodhatthāya mahāisi._  

</Paragraph>

</Division>
<Division number="371" book="ap2">

<Paragraph number="1080" type="verses" book="ap2">
_Passitvā janasammajjhe,_  
_dīpaṅkaro mahāmuni;_  
_Viyākāsi mahāvīro,_  
_isi muggatamānasaṃ._  

</Paragraph>

</Division>
<Division number="372" book="ap2">

<Paragraph number="1081" type="verses" book="ap2">
_Aparimeyye ito kappe,_  
_dīpaṅkaro mahāmuni;_  
_Mama kammaṃ viyākāsi,_  
_ujubhāvaṃ mahāmuni._  

</Paragraph>

</Division>
<Division number="373" book="ap2">

<Paragraph number="1082" type="verses" book="ap2">
_‘Samacittā samakammā,_  
_samakārī bhavissati;_  
_Piyā hessati kammena,_  
_tuyhatthāya mahāisi._  

</Paragraph>

</Division>
<Division number="374" book="ap2">

<Paragraph number="1083" type="verses" book="ap2">
_Sudassanā supiyā ca,_  
_manāpā piyavādinī;_  
_Tassa dhammesu dāyādā,_  
_viharissati iddhikā._  

</Paragraph>

</Division>
<Division number="375" book="ap2">

<Paragraph number="1084" type="verses" book="ap2">
_Yathāpi bhaṇḍasāmuggaṃ,_  
_anurakkhati sāmino;_  
_Evaṃ kusaladhammānaṃ,_  
_anurakkhissate ayaṃ._  

</Paragraph>

</Division>
<Division number="376" book="ap2">

<Paragraph number="1085" type="verses" book="ap2">
_Tassa te anukampantī,_  
_pūrayissati pāramī;_  
_Sīhova pañjaraṃ bhetvā,_  
_pāpuṇissati bodhiyaṃ’._  

</Paragraph>

</Division>
<Division number="377" book="ap2">

<Paragraph number="1086" type="verses" book="ap2">
_Aparimeyye ito kappe,_  
_yaṃ maṃ buddho viyākarī;_  
_Taṃ vācaṃ anumodentī,_  
_evaṃkārī bhaviṃ ahaṃ._  

</Paragraph>

</Division>
<Division number="378" book="ap2">

<Paragraph number="1087" type="verses" book="ap2">
_Tassa kammassa sukatassa,_  
_tattha cittaṃ pasādayiṃ;_  
_Devamanussakaṃ yoniṃ,_  
_anubhotvā asaṅkhiyaṃ._  

</Paragraph>

</Division>
<Division number="379" book="ap2">

<Paragraph number="1088" type="verses" book="ap2">
_Sukhadukkhenubhotvāhaṃ,_  
_devesu mānusesu ca;_  
_Pacchime bhave sampatte,_  
_ajāyiṃ sākiye kule._  

</Paragraph>

</Division>
<Division number="380" book="ap2">

<Paragraph number="1089" type="verses" book="ap2">
_Rūpavatī bhogavatī,_  
_yasasīlavatī tato;_  
_Sabbaṅgasampadā homi,_  
_kulesu abhisakkatā._  

</Paragraph>

</Division>
<Division number="381" book="ap2">

<Paragraph number="1090" type="verses" book="ap2">
_Lābhaṃ silokaṃ sakkāraṃ,_  
_lokadhammasamāgamaṃ;_  
_Cittañca dukkhitaṃ natthi,_  
_vasāmi akutobhayā._  

</Paragraph>

</Division>
<Division number="382" book="ap2">

<Paragraph number="1091" type="verses" book="ap2">
_Vuttañhetaṃ bhagavatā,_  
_‘rañño antepure tadā;_  
_Khattiyānaṃ pure vīra,_  
_upakārañca niddisi._  

</Paragraph>

</Division>
<Division number="383" book="ap2">

<Paragraph number="1092" type="verses" book="ap2">
_Upakārā ca yā nārī,_  
_yā ca nārī sukhe dukhe;_  
_Atthakkhāyī ca yā nārī,_  
_yā ca nārīnukampikā’._  

</Paragraph>

</Division>
<Division number="384" book="ap2">

<Paragraph number="1093" type="verses" book="ap2">
_Pañcakoṭisatā buddhā,_  
_navakoṭisatāni ca;_  
_Etesaṃ devadevānaṃ,_  
_mahādānaṃ pavattayiṃ._  

</Paragraph>

</Division>
<Division number="385" book="ap2">

<Paragraph number="1094" type="verses" book="ap2">
_Adhikāraṃ mahā mayhaṃ,_  
_dhammarāja suṇohi me;_  
_Ekādasakoṭisatā,_  
_buddhā dvādasa koṭiyo._  

</Paragraph>

</Division>
<Division number="386" book="ap2">

<Paragraph number="1095" type="verses" book="ap2">
_Etesaṃ devadevānaṃ,_  
_mahādānaṃ pavattayiṃ;_  
_Adhikāraṃ mahā mayhaṃ,_  
_dhammarāja suṇohi me._  

</Paragraph>

</Division>
<Division number="387" book="ap2">

<Paragraph number="1096" type="verses" book="ap2">
_Vīsakoṭisatā buddhā,_  
_tiṃsakoṭisatāni ca;_  
_Etesaṃ devadevānaṃ,_  
_mahādānaṃ pavattayiṃ._  

</Paragraph>

</Division>
<Division number="388" book="ap2">

<Paragraph number="1097" type="verses" book="ap2">
_Adhikāraṃ mahā mayhaṃ,_  
_dhammarāja suṇohi me;_  
_Cattālīsakoṭisatā,_  
_paññāsa koṭisatāni ca._  

</Paragraph>

</Division>
<Division number="389" book="ap2">

<Paragraph number="1098" type="verses" book="ap2">
_Etesaṃ devadevānaṃ,_  
_mahādānaṃ pavattayiṃ;_  
_Adhikāraṃ mahā mayhaṃ,_  
_dhammarāja suṇohi me._  

</Paragraph>

</Division>
<Division number="390" book="ap2">

<Paragraph number="1099" type="verses" book="ap2">
_Saṭṭhikoṭisatā buddhā,_  
_sattatikoṭisatāni ca;_  
_Etesaṃ devadevānaṃ,_  
_mahādānaṃ pavattayiṃ._  

</Paragraph>

</Division>
<Division number="391" book="ap2">

<Paragraph number="1100" type="verses" book="ap2">
_Adhikāraṃ mahā mayhaṃ,_  
_dhammarāja suṇohi me;_  
_Asītikoṭisatā buddhā,_  
_navutikoṭisatāni ca._  

</Paragraph>

</Division>
<Division number="392" book="ap2">

<Paragraph number="1101" type="verses" book="ap2">
_Etesaṃ devadevānaṃ,_  
_mahādānaṃ pavattayiṃ;_  
_Adhikāraṃ mahā mayhaṃ,_  
_dhammarāja suṇohi me._  

</Paragraph>

</Division>
<Division number="393" book="ap2">

<Paragraph number="1102" type="verses" book="ap2">
_Koṭisatasahassāni,_  
_honti lokagganāyakā;_  
_Etesaṃ devadevānaṃ,_  
_mahādānaṃ pavattayiṃ._  

</Paragraph>

</Division>
<Division number="394" book="ap2">

<Paragraph number="1103" type="verses" book="ap2">
_Adhikāraṃ mahā mayhaṃ,_  
_dhammarāja suṇohi me;_  
_Navakoṭisahassāni,_  
_apare lokanāyakā._  

</Paragraph>

</Division>
<Division number="395" book="ap2">

<Paragraph number="1104" type="verses" book="ap2">
_Etesaṃ devadevānaṃ,_  
_mahādānaṃ pavattayiṃ;_  
_Adhikāraṃ mahā mayhaṃ,_  
_dhammarāja suṇohi me._  

</Paragraph>

</Division>
<Division number="396" book="ap2">

<Paragraph number="1105" type="verses" book="ap2">
_Koṭisatasahassāni,_  
_pañcāsītimahesinaṃ;_  
_Pañcāsītikoṭisatā,_  
_sattatiṃsā ca koṭiyo._  

</Paragraph>

</Division>
<Division number="397" book="ap2">

<Paragraph number="1106" type="verses" book="ap2">
_Etesaṃ devadevānaṃ,_  
_mahādānaṃ pavattayiṃ;_  
_Adhikāraṃ mahā mayhaṃ,_  
_dhammarāja suṇohi me._  

</Paragraph>

</Division>
<Division number="398" book="ap2">

<Paragraph number="1107" type="verses" book="ap2">
_Paccekabuddhā vītarāgā,_  
_aṭṭhaṭṭhamakakoṭiyo;_  
_Adhikāraṃ mahā mayhaṃ,_  
_dhammarāja suṇohi me._  

</Paragraph>

</Division>
<Division number="399" book="ap2">

<Paragraph number="1108" type="verses" book="ap2">
_Khīṇāsavā vītamalā,_  
_asaṅkhiyā buddhasāvakā;_  
_Adhikāraṃ mahā mayhaṃ,_  
_dhammarāja suṇohi me._  

</Paragraph>

</Division>
<Division number="400" book="ap2">

<Paragraph number="1109" type="verses" book="ap2">
_Evaṃ dhamme suciṇṇānaṃ,_  
_sadā dhammassa cārinaṃ;_  
_Dhammacārī sukhaṃ seti,_  
_asmiṃ loke paramhi ca._  

</Paragraph>

</Division>
<Division number="401" book="ap2">

<Paragraph number="1110" type="verses" book="ap2">
_Dhammaṃ care sucaritaṃ,_  
_na naṃ duccaritaṃ care;_  
_Dhammacārī sukhaṃ seti,_  
_asmiṃ loke paramhi ca._  

</Paragraph>

</Division>
<Division number="402" book="ap2">

<Paragraph number="1111" type="verses" book="ap2">
_Nibbinditvāna saṃsāre,_  
_pabbajiṃ anagāriyaṃ;_  
_Sahassaparivārena,_  
_pabbajitvā akiñcanā._  

</Paragraph>

</Division>
<Division number="403" book="ap2">

<Paragraph number="1112" type="verses" book="ap2">
_Agāraṃ vijahitvāna,_  
_pabbajiṃ anagāriyaṃ;_  
_Aḍḍhamāse asampatte,_  
_catusaccamapāpuṇiṃ._  

</Paragraph>

</Division>
<Division number="404" book="ap2">

<Paragraph number="1113" type="verses" book="ap2">
_Cīvaraṃ piṇḍapātañca,_  
_paccayaṃ sayanāsanaṃ;_  
_Upanenti bahū janā,_  
_sāgareyeva ūmiyo._  

</Paragraph>

</Division>
<Division number="405" book="ap2">

<Paragraph number="1114" type="verses" book="ap2">
_Kilesā jhāpitā mayhaṃ,_  
_ …pe… _  
_viharāmi anāsavā._  

</Paragraph>

</Division>
<Division number="406" book="ap2">

<Paragraph number="1115" type="verses" book="ap2">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="407" book="ap2">

<Paragraph number="1116" type="verses" book="ap2">
_Paṭisambhidā catasso,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="408" book="ap2">

<Paragraph number="1117" type="verses" book="ap2">
_Evaṃ bahuvidhaṃ dukkhaṃ,_  
_sampattī ca bahubbidhā;_  
_Visuddhibhāvaṃ sampattā,_  
_labhāmi sabbasampadā._  

</Paragraph>

</Division>
<Division number="409" book="ap2">

<Paragraph number="1118" type="verses" book="ap2">
_Yā dadāti sakattānaṃ,_  
_puññatthāya mahesino;_  
_Sahāyasampadā honti,_  
_nibbānapadamasaṅkhataṃ._  

</Paragraph>

</Division>
<Division number="410" book="ap2">

<Paragraph number="1119" type="verses" book="ap2">
_Parikkhīṇaṃ atītañca,_  
_Paccuppannaṃ anāgataṃ;_  
_Sabbakammaṃ mamaṃ khīṇaṃ,_  
_Pāde vandāmi cakkhuma”._  

</Paragraph>

<Paragraph number="1120" book="ap2">
Itthaṃ sudaṃ yasodharā bhikkhunī bhagavato sammukhā imā gāthāyo abhāsitthāti.

</Paragraph>
</Division>

<Paragraph number="1121" type="center" book="ap2">
Yasodharātheriyāpadānaṃ aṭṭhamaṃ.
</Paragraph>