---
title: "3.7 Bhaddākāpilānītherīapadāna"
tableOfContents: false
sidebar:
  order: 8
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="244" book="ap2" bookNo="20" page="162">

<Paragraph number="950" type="verses" book="ap2">
_“Padumuttaro nāma jino,_  
_sabbadhammāna pāragū;_  
_Ito satasahassamhi,_  
_kappe uppajji nāyako._  

</Paragraph>

</Division>
<Division number="245" book="ap2" bookNo="20" page="162">

<Paragraph number="951" type="verses" book="ap2">
_Tadāhu haṃsavatiyaṃ,_  
_videho nāma nāmato;_  
_Seṭṭhī pahūtaratano,_  
_tassa jāyā ahosahaṃ._  

</Paragraph>

</Division>
<Division number="246" book="ap2" bookNo="20" page="162">

<Paragraph number="952" type="verses" book="ap2">
_Kadāci so narādiccaṃ,_  
_Upecca saparijjano;_  
_Dhammamassosi buddhassa,_  
_Sabbadukkhabhayappahaṃ._  

</Paragraph>

</Division>
<Division number="247" book="ap2" bookNo="20" page="163">

<Paragraph number="953" type="verses" book="ap2">
_Sāvakaṃ dhutavādānaṃ,_  
_aggaṃ kittesi nāyako;_  
_Sutvā sattāhikaṃ dānaṃ,_  
_datvā buddhassa tādino._  

</Paragraph>

</Division>
<Division number="248" book="ap2" bookNo="20" page="163">

<Paragraph number="954" type="verses" book="ap2">
_Nipacca sirasā pāde,_  
_taṃ ṭhānamabhipatthayiṃ;_  
_Sa hāsayanto parisaṃ,_  
_tadā hi narapuṅgavo._  

</Paragraph>

</Division>
<Division number="249" book="ap2" bookNo="20" page="163">

<Paragraph number="955" type="verses" book="ap2">
_Seṭṭhino anukampāya,_  
_imā gāthā abhāsatha;_  
_‘Lacchase patthitaṃ ṭhānaṃ,_  
_nibbuto hohi puttaka._  

</Paragraph>

</Division>
<Division number="250" book="ap2" bookNo="20" page="163">

<Paragraph number="956" type="verses" book="ap2">
_Satasahassito kappe,_  
_okkākakulasambhavo;_  
_Gotamo nāma gottena,_  
_satthā loke bhavissati._  

</Paragraph>

</Division>
<Division number="251" book="ap2" bookNo="20" page="163">

<Paragraph number="957" type="verses" book="ap2">
_Tassa dhammesu dāyādo,_  
_oraso dhammanimmito;_  
_Kassapo nāma gottena,_  
_hessati satthu sāvako’._  

</Paragraph>

</Division>
<Division number="252" book="ap2" bookNo="20" page="163">

<Paragraph number="958" type="verses" book="ap2">
_Taṃ sutvā mudito hutvā,_  
_yāvajīvaṃ tadā jinaṃ;_  
_Mettacitto paricari,_  
_paccayehi vināyakaṃ._  

</Paragraph>

</Division>
<Division number="253" book="ap2" bookNo="20" page="163">

<Paragraph number="959" type="verses" book="ap2">
_Sāsanaṃ jotayitvāna,_  
_so madditvā kutitthiye;_  
_Veneyyaṃ vinayitvā ca,_  
_nibbuto so sasāvako._  

</Paragraph>

</Division>
<Division number="254" book="ap2" bookNo="20" page="163">

<Paragraph number="960" type="verses" book="ap2">
_Nibbute tamhi lokagge,_  
_pūjanatthāya satthuno;_  
_Ñātimitte samānetvā,_  
_saha tehi akārayi._  

</Paragraph>

</Division>
<Division number="255" book="ap2" bookNo="20" page="163">

<Paragraph number="961" type="verses" book="ap2">
_Sattayojanikaṃ thūpaṃ,_  
_ubbiddhaṃ ratanāmayaṃ;_  
_Jalantaṃ sataraṃsiṃva,_  
_sālarājaṃva phullitaṃ._  

</Paragraph>

</Division>
<Division number="256" book="ap2" bookNo="20" page="163">

<Paragraph number="962" type="verses" book="ap2">
_Sattasatasahassāni,_  
_pātiyo tattha kārayi;_  
_Naḷaggī viya jotantī,_  
_rataneheva sattahi._  

</Paragraph>

</Division>
<Division number="257" book="ap2" bookNo="20" page="163">

<Paragraph number="963" type="verses" book="ap2">
_Gandhatelena pūretvā,_  
_dīpānujjalayī tahiṃ;_  
_Pūjanatthāya mahesissa,_  
_sabbabhūtānukampino._  

</Paragraph>

</Division>
<Division number="258" book="ap2" bookNo="20" page="163">

<Paragraph number="964" type="verses" book="ap2">
_Sattasatasahassāni,_  
_puṇṇakumbhāni kārayi;_  
_Rataneheva puṇṇāni,_  
_pūjanatthāya mahesino._  

</Paragraph>

</Division>
<Division number="259" book="ap2" bookNo="20" page="164">

<Paragraph number="965" type="verses" book="ap2">
_Majjhe aṭṭhaṭṭhakumbhīnaṃ,_  
_ussitā kañcanagghiyo;_  
_Atirocanti vaṇṇena,_  
_saradeva divākaro._  

</Paragraph>

</Division>
<Division number="260" book="ap2" bookNo="20" page="164">

<Paragraph number="966" type="verses" book="ap2">
_Catudvāresu sobhanti,_  
_toraṇā ratanāmayā;_  
_Ussitā phalakā rammā,_  
_sobhanti ratanāmayā._  

</Paragraph>

</Division>
<Division number="261" book="ap2" bookNo="20" page="164">

<Paragraph number="967" type="verses" book="ap2">
_Virocanti parikkhittā,_  
_avaṭaṃsā sunimmitā;_  
_Ussitāni paṭākāni,_  
_ratanāni virocare._  

</Paragraph>

</Division>
<Division number="262" book="ap2" bookNo="20" page="164">

<Paragraph number="968" type="verses" book="ap2">
_Surattaṃ sukataṃ cittaṃ,_  
_cetiyaṃ ratanāmayaṃ;_  
_Atirocati vaṇṇena,_  
_sasañjhova divākaro._  

</Paragraph>

</Division>
<Division number="263" book="ap2" bookNo="20" page="164">

<Paragraph number="969" type="verses" book="ap2">
_Thūpassa vediyo tisso,_  
_haritālena pūrayi;_  
_Ekaṃ manosilāyekaṃ,_  
_añjanena ca ekikaṃ._  

</Paragraph>

</Division>
<Division number="264" book="ap2" bookNo="20" page="164">

<Paragraph number="970" type="verses" book="ap2">
_Pūjaṃ etādisaṃ rammaṃ,_  
_kāretvā varavādino;_  
_Adāsi dānaṃ saṃghassa,_  
_yāvajīvaṃ yathābalaṃ._  

</Paragraph>

</Division>
<Division number="265" book="ap2" bookNo="20" page="164">

<Paragraph number="971" type="verses" book="ap2">
_Sahāva seṭṭhinā tena,_  
_tāni puññāni sabbaso;_  
_Yāvajīvaṃ karitvāna,_  
_sahāva sugatiṃ gatā._  

</Paragraph>

</Division>
<Division number="266" book="ap2" bookNo="20" page="164">

<Paragraph number="972" type="verses" book="ap2">
_Sampattiyonubhotvāna,_  
_devatte atha mānuse;_  
_Chāyā viya sarīrena,_  
_saha teneva saṃsariṃ._  

</Paragraph>

</Division>
<Division number="267" book="ap2" bookNo="20" page="164">

<Paragraph number="973" type="verses" book="ap2">
_Ekanavutito kappe,_  
_vipassī nāma nāyako;_  
_Uppajji cārudassano,_  
_sabbadhammavipassako._  

</Paragraph>

</Division>
<Division number="268" book="ap2" bookNo="20" page="164">

<Paragraph number="974" type="verses" book="ap2">
_Tadāyaṃ bandhumatiyaṃ,_  
_brāhmaṇo sādhusammato;_  
_Aḍḍho santo guṇenāpi,_  
_dhanena ca suduggato._  

</Paragraph>

</Division>
<Division number="269" book="ap2" bookNo="20" page="164">

<Paragraph number="975" type="verses" book="ap2">
_Tadāpi tassāhaṃ āsiṃ,_  
_brāhmaṇī samacetasā;_  
_Kadāci so dijavaro,_  
_saṅgamesi mahāmuniṃ._  

</Paragraph>

</Division>
<Division number="270" book="ap2" bookNo="20" page="164">

<Paragraph number="976" type="verses" book="ap2">
_Nisinnaṃ janakāyamhi,_  
_desentaṃ amataṃ padaṃ;_  
_Sutvā dhammaṃ pamudito,_  
_adāsi ekasāṭakaṃ._  

</Paragraph>

</Division>
<Division number="271" book="ap2" bookNo="20" page="164">

<Paragraph number="977" type="verses" book="ap2">
_Gharamekena vatthena,_  
_Gantvānetaṃ sa mabravi;_  
_‘Anumoda mahāpuññaṃ,_  
_Dinnaṃ buddhassa sāṭakaṃ’._  

</Paragraph>

</Division>
<Division number="272" book="ap2" bookNo="20" page="165">

<Paragraph number="978" type="verses" book="ap2">
_Tadāhaṃ añjaliṃ katvā,_  
_anumodiṃ supīṇitā;_  
_‘Sudinno sāṭako sāmi,_  
_buddhaseṭṭhassa tādino’._  

</Paragraph>

</Division>
<Division number="273" book="ap2" bookNo="20" page="165">

<Paragraph number="979" type="verses" book="ap2">
_Sukhito sajjito hutvā,_  
_saṃsaranto bhavābhave;_  
_Bārāṇasipure ramme,_  
_rājā āsi mahīpati._  

</Paragraph>

</Division>
<Division number="274" book="ap2" bookNo="20" page="165">

<Paragraph number="980" type="verses" book="ap2">
_Tadā tassa mahesīhaṃ,_  
_itthigumbassa uttamā;_  
_Tassāti dayitā āsiṃ,_  
_pubbasnehena bhattuno._  

</Paragraph>

</Division>
<Division number="275" book="ap2" bookNo="20" page="165">

<Paragraph number="981" type="verses" book="ap2">
_Piṇḍāya vicarante te,_  
_aṭṭha paccekanāyake;_  
_Disvā pamudito hutvā,_  
_datvā piṇḍaṃ mahārahaṃ._  

</Paragraph>

</Division>
<Division number="276" book="ap2" bookNo="20" page="165">

<Paragraph number="982" type="verses" book="ap2">
_Puno nimantayitvāna,_  
_katvā ratanamaṇḍapaṃ;_  
_Kammārehi kataṃ pattaṃ,_  
_sovaṇṇaṃ vata tattakaṃ._  

</Paragraph>

</Division>
<Division number="277" book="ap2" bookNo="20" page="165">

<Paragraph number="983" type="verses" book="ap2">
_Samānetvāna te sabbe,_  
_tesaṃ dānamadāsi so;_  
_Soṇṇāsane paviṭṭhānaṃ,_  
_pasanno sehi pāṇibhi._  

</Paragraph>

</Division>
<Division number="278" book="ap2" bookNo="20" page="165">

<Paragraph number="984" type="verses" book="ap2">
_Tampi dānaṃ sahādāsiṃ,_  
_kāsirājenahaṃ tadā;_  
_Punāhaṃ bārāṇasiyaṃ,_  
_jātā kāsikagāmake._  

</Paragraph>

</Division>
<Division number="279" book="ap2" bookNo="20" page="165">

<Paragraph number="985" type="verses" book="ap2">
_Kuṭumbikakule phīte,_  
_sukhito so sabhātuko;_  
_Jeṭṭhassa bhātuno jāyā,_  
_ahosiṃ supatibbatā._  

</Paragraph>

</Division>
<Division number="280" book="ap2" bookNo="20" page="165">

<Paragraph number="986" type="verses" book="ap2">
_Paccekabuddhaṃ disvāna,_  
_kaniyassa mama bhattuno;_  
_Bhāgannaṃ tassa datvāna,_  
_āgate tamhi pāvadiṃ._  

</Paragraph>

</Division>
<Division number="281" book="ap2" bookNo="20" page="165">

<Paragraph number="987" type="verses" book="ap2">
_Nābhinandittha so dānaṃ,_  
_tato tassa adāsahaṃ;_  
_Ukhā āniya taṃ annaṃ,_  
_puno tasseva so adā._  

</Paragraph>

</Division>
<Division number="282" book="ap2" bookNo="20" page="165">

<Paragraph number="988" type="verses" book="ap2">
_Tadannaṃ chaḍḍayitvāna,_  
_duṭṭhā buddhassahaṃ tadā;_  
_Pattaṃ kalalapuṇṇaṃ taṃ,_  
_adāsiṃ tassa tādino._  

</Paragraph>

</Division>
<Division number="283" book="ap2" bookNo="20" page="165">

<Paragraph number="989" type="verses" book="ap2">
_Dāne ca gahaṇe ceva,_  
_apace padusepi ca;_  
_Samacittamukhaṃ disvā,_  
_tadāhaṃ saṃvijiṃ bhusaṃ._  

</Paragraph>

</Division>
<Division number="284" book="ap2" bookNo="20" page="165">

<Paragraph number="990" type="verses" book="ap2">
_Puno pattaṃ gahetvāna,_  
_sodhayitvā sugandhinā;_  
_Pasannacittā pūretvā,_  
_saghataṃ sakkaraṃ adaṃ._  

</Paragraph>

</Division>
<Division number="285" book="ap2" bookNo="20" page="166">

<Paragraph number="991" type="verses" book="ap2">
_Yattha yatthūpapajjāmi,_  
_surūpā homi dānato;_  
_Buddhassa apakārena,_  
_duggandhā vadanena ca._  

</Paragraph>

</Division>
<Division number="286" book="ap2" bookNo="20" page="166">

<Paragraph number="992" type="verses" book="ap2">
_Puna kassapavīrassa,_  
_nidhāyantamhi cetiye;_  
_Sovaṇṇaṃ iṭṭhakaṃ varaṃ,_  
_adāsiṃ muditā ahaṃ._  

</Paragraph>

</Division>
<Division number="287" book="ap2" bookNo="20" page="166">

<Paragraph number="993" type="verses" book="ap2">
_Catujjātena gandhena,_  
_nicayitvā tamiṭṭhakaṃ;_  
_Muttā duggandhadosamhā,_  
_sabbaṅgasusamāgatā._  

</Paragraph>

</Division>
<Division number="288" book="ap2" bookNo="20" page="166">

<Paragraph number="994" type="verses" book="ap2">
_Sattapātisahassāni,_  
_rataneheva sattahi;_  
_Kāretvā ghatapūrāni,_  
_vaṭṭīni ca sahassaso._  

</Paragraph>

</Division>
<Division number="289" book="ap2" bookNo="20" page="166">

<Paragraph number="995" type="verses" book="ap2">
_Pakkhipitvā padīpetvā,_  
_ṭhapayiṃ sattapantiyo;_  
_Pūjanatthaṃ lokanāthassa,_  
_vippasannena cetasā._  

</Paragraph>

</Division>
<Division number="290" book="ap2" bookNo="20" page="166">

<Paragraph number="996" type="verses" book="ap2">
_Tadāpi tamhi puññamhi,_  
_bhāginīhaṃ visesato;_  
_Puna kāsīsu sañjāto,_  
_sumitto iti vissuto._  

</Paragraph>

</Division>
<Division number="291" book="ap2" bookNo="20" page="166">

<Paragraph number="997" type="verses" book="ap2">
_Tassāhaṃ bhariyā āsiṃ,_  
_sukhitā sajjitā piyā;_  
_Tadā paccekamunino,_  
_adāsiṃ ghanaveṭhanaṃ._  

</Paragraph>

</Division>
<Division number="292" book="ap2" bookNo="20" page="166">

<Paragraph number="998" type="verses" book="ap2">
_Tassāpi bhāginī āsiṃ,_  
_moditvā dānamuttamaṃ;_  
_Punāpi kāsiraṭṭhamhi,_  
_jāto koliyajātiyā._  

</Paragraph>

</Division>
<Division number="293" book="ap2" bookNo="20" page="166">

<Paragraph number="999" type="verses" book="ap2">
_Tadā koliyaputtānaṃ,_  
_satehi saha pañcahi;_  
_Pañcapaccekabuddhānaṃ,_  
_satāni samupaṭṭhahi._  

</Paragraph>

</Division>
<Division number="294" book="ap2" bookNo="20" page="166">

<Paragraph number="1000" type="verses" book="ap2">
_Temāsaṃ tappayitvāna,_  
_adāsi ca ticīvaraṃ;_  
_Jāyā tassa tadā āsiṃ,_  
_puññakammapathānugā._  

</Paragraph>

</Division>
<Division number="295" book="ap2" bookNo="20" page="166">

<Paragraph number="1001" type="verses" book="ap2">
_Tato cuto ahu rājā,_  
_nando nāma mahāyaso;_  
_Tassāpi mahesī āsiṃ,_  
_sabbakāmasamiddhinī._  

</Paragraph>

</Division>
<Division number="296" book="ap2" bookNo="20" page="166">

<Paragraph number="1002" type="verses" book="ap2">
_Tadā rājā bhavitvāna,_  
_brahmadatto mahīpati;_  
_Padumavatīputtānaṃ,_  
_paccekamuninaṃ tadā._  

</Paragraph>

</Division>
<Division number="297" book="ap2" bookNo="20" page="166">

<Paragraph number="1003" type="verses" book="ap2">
_Satāni pañcanūnāni,_  
_yāvajīvaṃ upaṭṭhahiṃ;_  
_Rājuyyāne nivāsetvā,_  
_nibbutāni ca pūjayiṃ._  

</Paragraph>

</Division>
<Division number="298" book="ap2" bookNo="20" page="167">

<Paragraph number="1004" type="verses" book="ap2">
_Cetiyāni ca kāretvā,_  
_pabbajitvā ubho mayaṃ;_  
_Bhāvetvā appamaññāyo,_  
_brahmalokaṃ agamhase._  

</Paragraph>

</Division>
<Division number="299" book="ap2" bookNo="20" page="167">

<Paragraph number="1005" type="verses" book="ap2">
_Tato cuto mahātitthe,_  
_sujāto pipphalāyano;_  
_Mātā sumanadevīti,_  
_kosigotto dijo pitā._  

</Paragraph>

</Division>
<Division number="300" book="ap2" bookNo="20" page="167">

<Paragraph number="1006" type="verses" book="ap2">
_Ahaṃ madde janapade,_  
_sākalāya puruttame;_  
_Kappilassa dijassāsiṃ,_  
_dhītā mātā sucīmati._  

</Paragraph>

</Division>
<Division number="301" book="ap2" bookNo="20" page="167">

<Paragraph number="1007" type="verses" book="ap2">
_Ghanakañcanabimbena,_  
_nimminitvāna maṃ pitā;_  
_Adā kassapadhīrassa,_  
_kāmehi vajjitassamaṃ._  

</Paragraph>

</Division>
<Division number="302" book="ap2" bookNo="20" page="167">

<Paragraph number="1008" type="verses" book="ap2">
_Kadāci so kāruṇiko,_  
_gantvā kammantapekkhako;_  
_Kākādikehi khajjante,_  
_pāṇe disvāna saṃviji._  

</Paragraph>

</Division>
<Division number="303" book="ap2" bookNo="20" page="167">

<Paragraph number="1009" type="verses" book="ap2">
_Gharevāhaṃ tile jāte,_  
_disvānātapatāpane;_  
_Kimī kākehi khajjante,_  
_saṃvegamalabhiṃ tadā._  

</Paragraph>

</Division>
<Division number="304" book="ap2" bookNo="20" page="167">

<Paragraph number="1010" type="verses" book="ap2">
_Tadā so pabbajī dhīro,_  
_ahaṃ tamanupabbajiṃ;_  
_Pañcavassāni nivasiṃ,_  
_paribbājavate ahaṃ._  

</Paragraph>

</Division>
<Division number="305" book="ap2" bookNo="20" page="167">

<Paragraph number="1011" type="verses" book="ap2">
_Yadā pabbajitā āsi,_  
_gotamī jinaposikā;_  
_Tadāhaṃ tamupagantvā,_  
_buddhena anusāsitā._  

</Paragraph>

</Division>
<Division number="306" book="ap2" bookNo="20" page="167">

<Paragraph number="1012" type="verses" book="ap2">
_Na cireneva kālena,_  
_arahattamapāpuṇiṃ;_  
_Aho kalyāṇamittattaṃ,_  
_kassapassa sirīmato._  

</Paragraph>

</Division>
<Division number="307" book="ap2" bookNo="20" page="167">

<Paragraph number="1013" type="verses" book="ap2">
_Suto buddhassa dāyādo,_  
_kassapo susamāhito;_  
_Pubbenivāsaṃ yo vedi,_  
_saggāpāyañca passati._  

</Paragraph>

</Division>
<Division number="308" book="ap2" bookNo="20" page="167">

<Paragraph number="1014" type="verses" book="ap2">
_Atho jātikkhayaṃ patto,_  
_abhiññāvosito muni;_  
_Etāhi tīhi vijjāhi,_  
_tevijjo hoti brāhmaṇo._  

</Paragraph>

</Division>
<Division number="309" book="ap2" bookNo="20" page="223">

<Paragraph number="1015" type="verses" book="ap2">
_Tatheva bhaddākāpilānī,_  
_tevijjā maccuhāyinī;_  
_Dhāreti antimaṃ dehaṃ,_  
_jitvā māraṃ savāhanaṃ._  

</Paragraph>

</Division>
<Division number="310" book="ap2" bookNo="20" page="223">

<Paragraph number="1016" type="verses" book="ap2">
_Disvā ādīnavaṃ loke,_  
_ubho pabbajitā mayaṃ;_  
_Tyamha khīṇāsavā dantā,_  
_sītibhūtāmha nibbutā._  

</Paragraph>

</Division>
<Division number="311" book="ap2" bookNo="20" page="223">

<Paragraph number="1017" type="verses" book="ap2">
_Kilesā jhāpitā mayhaṃ,_  
_ …pe… _  
_viharāmi anāsavā._  

</Paragraph>

</Division>
<Division number="312" book="ap2" bookNo="20" page="223">

<Paragraph number="1018" type="verses" book="ap2">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="313" book="ap2" bookNo="20" page="223">

<Paragraph number="1019" type="verses" book="ap2">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="1020" book="ap2">
Itthaṃ sudaṃ bhaddākāpilānī bhikkhunī imā gāthāyo abhāsitthāti.

</Paragraph>
</Division>

<Paragraph number="1021" type="center" book="ap2">
Bhaddākāpilānītheriyāpadānaṃ sattamaṃ.
</Paragraph>