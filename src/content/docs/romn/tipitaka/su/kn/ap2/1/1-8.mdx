---
title: "1.8 Sattuppalamālikātherīapadāna"
tableOfContents: false
sidebar:
  order: 9
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="71" book="ap2" bookNo="20" page="7">

<Paragraph number="87" type="verses" book="ap2">
_“Nagare aruṇavatiyā,_  
_aruṇo nāma khattiyo;_  
_Tassa rañño ahuṃ bhariyā,_  
_vāritaṃ vārayāmahaṃ._  

</Paragraph>

</Division>
<Division number="72" book="ap2" bookNo="20" page="7">

<Paragraph number="88" type="verses" book="ap2">
_Satta mālā gahetvāna,_  
_uppalā devagandhikā;_  
_Nisajja pāsādavare,_  
_evaṃ cintesi tāvade._  

</Paragraph>

</Division>
<Division number="73" book="ap2" bookNo="20" page="7">

<Paragraph number="89" type="verses" book="ap2">
_‘Kiṃ me imāhi mālāhi,_  
_sirasāropitāhi me;_  
_Varaṃ me buddhaseṭṭhassa,_  
_ñāṇamhi abhiropitaṃ’._  

</Paragraph>

</Division>
<Division number="74" book="ap2" bookNo="20" page="7">

<Paragraph number="90" type="verses" book="ap2">
_Sambuddhaṃ paṭimānentī,_  
_dvārāsanne nisīdahaṃ;_  
_‘Yadā ehiti sambuddho,_  
_pūjayissaṃ mahāmuniṃ’._  

</Paragraph>

</Division>
<Division number="75" book="ap2" bookNo="20" page="7">

<Paragraph number="91" type="verses" book="ap2">
_Kakudho vilasantova,_  
_migarājāva kesarī;_  
_Bhikkhusaṃghena sahito,_  
_āgacchi vīthiyā jino._  

</Paragraph>

</Division>
<Division number="76" book="ap2" bookNo="20" page="7">

<Paragraph number="92" type="verses" book="ap2">
_Buddhassa raṃsiṃ disvāna,_  
_haṭṭhā saṃviggamānasā;_  
_Dvāraṃ avāpuritvāna,_  
_buddhaseṭṭhamapūjayiṃ._  

</Paragraph>

</Division>
<Division number="77" book="ap2" bookNo="20" page="7">

<Paragraph number="93" type="verses" book="ap2">
_Satta uppalapupphāni,_  
_parikiṇṇāni ambare;_  
_Chadiṃ karonto buddhassa,_  
_matthake dhārayanti te._  

</Paragraph>

</Division>
<Division number="78" book="ap2" bookNo="20" page="8">

<Paragraph number="94" type="verses" book="ap2">
_Udaggacittā sumanā,_  
_vedajātā katañjalī;_  
_Tattha cittaṃ pasādetvā,_  
_tāvatiṃsamagacchahaṃ._  

</Paragraph>

</Division>
<Division number="79" book="ap2" bookNo="20" page="8">

<Paragraph number="95" type="verses" book="ap2">
_Mahānelassa chādanaṃ,_  
_dhārenti mama muddhani;_  
_Dibbagandhaṃ pavāyāmi,_  
_sattuppalassidaṃ phalaṃ._  

</Paragraph>

</Division>
<Division number="80" book="ap2" bookNo="20" page="8">

<Paragraph number="96" type="verses" book="ap2">
_Kadāci nīyamānāya,_  
_ñātisaṅghena me tadā;_  
_Yāvatā parisā mayhaṃ,_  
_mahānelaṃ dharīyati._  

</Paragraph>

</Division>
<Division number="81" book="ap2" bookNo="20" page="8">

<Paragraph number="97" type="verses" book="ap2">
_Sattatidevarājūnaṃ,_  
_mahesittamakārayiṃ;_  
_Sabbattha issarā hutvā,_  
_saṃsarāmi bhavābhave._  

</Paragraph>

</Division>
<Division number="82" book="ap2" bookNo="20" page="8">

<Paragraph number="98" type="verses" book="ap2">
_Tesaṭṭhi cakkavattīnaṃ,_  
_mahesittamakārayiṃ;_  
_Sabbe mamanuvattanti,_  
_ādeyyavacanā ahuṃ._  

</Paragraph>

</Division>
<Division number="83" book="ap2" bookNo="20" page="8">

<Paragraph number="99" type="verses" book="ap2">
_Uppalasseva me vaṇṇo,_  
_gandho ceva pavāyati;_  
_Dubbaṇṇiyaṃ na jānāmi,_  
_buddhapūjāyidaṃ phalaṃ._  

</Paragraph>

</Division>
<Division number="84" book="ap2" bookNo="20" page="8">

<Paragraph number="100" type="verses" book="ap2">
_Iddhipādesu kusalā,_  
_bojjhaṅgabhāvanāratā;_  
_Abhiññāpāramippattā,_  
_buddhapūjāyidaṃ phalaṃ._  

</Paragraph>

</Division>
<Division number="85" book="ap2" bookNo="20" page="8">

<Paragraph number="101" type="verses" book="ap2">
_Satipaṭṭhānakusalā,_  
_samādhijhānagocarā;_  
_Sammappadhānamanuyuttā,_  
_buddhapūjāyidaṃ phalaṃ._  

</Paragraph>

</Division>
<Division number="86" book="ap2" bookNo="20" page="8">

<Paragraph number="102" type="verses" book="ap2">
_Vīriyaṃ me dhuradhorayhaṃ,_  
_yogakkhemādhivāhanaṃ;_  
_Sabbāsavā parikkhīṇā,_  
_natthi dāni punabbhavo._  

</Paragraph>

</Division>
<Division number="87" book="ap2" bookNo="20" page="8">

<Paragraph number="103" type="verses" book="ap2">
_Ekatiṃse ito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  

</Paragraph>

</Division>
<Division number="88" book="ap2" bookNo="20" page="8">

<Paragraph number="104" type="verses" book="ap2">
_Kilesā jhāpitā mayhaṃ,_  
_ …pe… _  
_viharāmi anāsavā._  

</Paragraph>

</Division>
<Division number="89" book="ap2" bookNo="20" page="9">

<Paragraph number="105" type="verses" book="ap2">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="90" book="ap2" bookNo="20" page="9">

<Paragraph number="106" type="verses" book="ap2">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="107" book="ap2">
Itthaṃ sudaṃ sattuppalamālikā bhikkhunī imā gāthāyo abhāsitthāti.

</Paragraph>
</Division>

<Paragraph number="108" type="center" book="ap2">
Sattuppalamālikātheriyāpadānaṃ aṭṭhamaṃ.
</Paragraph>