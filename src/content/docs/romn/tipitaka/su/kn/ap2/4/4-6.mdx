---
title: "4.6 Abhirūpanandātherīapadāna"
tableOfContents: false
sidebar:
  order: 7
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="143" book="ap2" bookNo="20" page="124">

<Paragraph number="1357" type="verses" book="ap2">
_“Ekanavutito kappe,_  
_vipassī nāma nāyako;_  
_Uppajji cārudassano,_  
_sabbadhammesu cakkhumā._  

</Paragraph>

</Division>
<Division number="144" book="ap2" bookNo="20" page="124">

<Paragraph number="1358" type="verses" book="ap2">
_Tadāhaṃ bandhumatiyaṃ,_  
_iddhe phīte mahākule;_  
_Jātā surūpā dayitā,_  
_pūjanīyā janassa ca._  

</Paragraph>

</Division>
<Division number="145" book="ap2" bookNo="20" page="124">

<Paragraph number="1359" type="verses" book="ap2">
_Upagantvā mahāvīraṃ,_  
_vipassiṃ lokanāyakaṃ;_  
_Dhammaṃ suṇitvā saraṇaṃ,_  
_upesiṃ naranāyakaṃ._  

</Paragraph>

</Division>
<Division number="146" book="ap2" bookNo="20" page="124">

<Paragraph number="1360" type="verses" book="ap2">
_Sīlesu saṃvutā hutvā,_  
_nibbute ca naruttame;_  
_Dhātuthūpassa upari,_  
_soṇṇacchattamapūjayiṃ._  

</Paragraph>

</Division>
<Division number="147" book="ap2" bookNo="20" page="124">

<Paragraph number="1361" type="verses" book="ap2">
_Muttacāgā sīlavatī,_  
_yāvajīvaṃ tato cutā;_  
_Jahitvā mānusaṃ dehaṃ,_  
_tāvatiṃsūpagā ahaṃ._  

</Paragraph>

</Division>
<Division number="148" book="ap2" bookNo="20" page="124">

<Paragraph number="1362" type="verses" book="ap2">
_Tadā dasahi ṭhānehi,_  
_adhibhotvāna sesake;_  
_Rūpasaddehi gandhehi,_  
_rasehi phusanehi ca._  

</Paragraph>

</Division>
<Division number="149" book="ap2" bookNo="20" page="124">

<Paragraph number="1363" type="verses" book="ap2">
_Āyunāpi ca vaṇṇena,_  
_sukhena yasasāpi ca;_  
_Tathevādhipateyyena,_  
_adhigayha virocahaṃ._  

</Paragraph>

</Division>
<Division number="150" book="ap2" bookNo="20" page="125">

<Paragraph number="1364" type="verses" book="ap2">
_Pacchime ca bhave dāni,_  
_jātāhaṃ kapilavhaye;_  
_Dhītā khemakasakkassa,_  
_nandā nāmāti vissutā._  

</Paragraph>

</Division>
<Division number="151" book="ap2" bookNo="20" page="125">

<Paragraph number="1365" type="verses" book="ap2">
_Abhirūpasampadampi,_  
_ahu me kantisūcakaṃ;_  
_Yadāhaṃ yobbanappattā,_  
_rūpalāvaññabhūsitā._  

</Paragraph>

</Division>
<Division number="152" book="ap2" bookNo="20" page="125">

<Paragraph number="1366" type="verses" book="ap2">
_Tadā mamatthe sakyānaṃ,_  
_vivādo sumahā ahu;_  
_Pabbājesi tato tāto,_  
_‘mā sakyā vinassiṃsu’ti._  

</Paragraph>

</Division>
<Division number="153" book="ap2" bookNo="20" page="125">

<Paragraph number="1367" type="verses" book="ap2">
_Pabbajitvā tathāgataṃ,_  
_rūpadessiṃ naruttamaṃ;_  
_Sutvāna nopagacchāmi,_  
_mama rūpena gabbitā._  

</Paragraph>

</Division>
<Division number="154" book="ap2" bookNo="20" page="125">

<Paragraph number="1368" type="verses" book="ap2">
_Ovādampi na gacchāmi,_  
_buddhadassanabhīrutā;_  
_Tadā jino upāyena,_  
_upanetvā sasantikaṃ._  

</Paragraph>

</Division>
<Division number="155" book="ap2" bookNo="20" page="125">

<Paragraph number="1369" type="verses" book="ap2">
_Tissitthiyo nidassesi,_  
_iddhiyā maggakovido;_  
_Accharārūpasadisaṃ,_  
_taruṇiṃ jaritaṃ mataṃ._  

</Paragraph>

</Division>
<Division number="156" book="ap2" bookNo="20" page="125">

<Paragraph number="1370" type="verses" book="ap2">
_Tāyo disvā susaṃviggā,_  
_virattāse kaḷevare;_  
_Aṭṭhāsiṃ bhavanibbindā,_  
_tadā maṃ āha nāyako._  

</Paragraph>

</Division>
<Division number="157" book="ap2" bookNo="20" page="125">

<Paragraph number="1371" type="verses" book="ap2">
_‘Āturaṃ asuciṃ pūtiṃ,_  
_passa nande samussayaṃ;_  
_Uggharantaṃ paggharantaṃ,_  
_bālānaṃ abhinanditaṃ._  

</Paragraph>

</Division>
<Division number="158" book="ap2" bookNo="20" page="125">

<Paragraph number="1372" type="verses" book="ap2">
_Asubhāya cittaṃ bhāvehi,_  
_ekaggaṃ susamāhitaṃ;_  
_Yathā idaṃ tathā etaṃ,_  
_yathā etaṃ tathā idaṃ._  

</Paragraph>

</Division>
<Division number="159" book="ap2" bookNo="20" page="125">

<Paragraph number="1373" type="verses" book="ap2">
_Evametaṃ avekkhantī,_  
_rattindivamatanditā;_  
_Tato sakāya paññāya,_  
_abhinibbijjha vacchasi’._  

</Paragraph>

</Division>
<Division number="160" book="ap2" bookNo="20" page="125">

<Paragraph number="1374" type="verses" book="ap2">
_Tassā me appamattāya,_  
_vicarantiyā yoniso;_  
_Yathābhūtaṃ ayaṃ kāyo,_  
_diṭṭho santarabāhiro._  

</Paragraph>

</Division>
<Division number="161" book="ap2" bookNo="20" page="125">

<Paragraph number="1375" type="verses" book="ap2">
_Atha nibbindahaṃ kāye,_  
_ajjhattañca virajjahaṃ;_  
_Appamattā visaṃyuttā,_  
_upasantāmhi nibbutā._  

</Paragraph>

</Division>
<Division number="162" book="ap2" bookNo="20" page="126">

<Paragraph number="1376" type="verses" book="ap2">
_Iddhīsu ca vasī homi,_  
_dibbāya sotadhātuyā;_  
_Cetopariyañāṇassa,_  
_vasī homi mahāmune._  

</Paragraph>

</Division>
<Division number="163" book="ap2" bookNo="20" page="126">

<Paragraph number="1377" type="verses" book="ap2">
_Pubbenivāsaṃ jānāmi,_  
_dibbacakkhu visodhitaṃ;_  
_Sabbāsavā parikkhīṇā,_  
_natthi dāni punabbhavo._  

</Paragraph>

</Division>
<Division number="164" book="ap2" bookNo="20" page="126">

<Paragraph number="1378" type="verses" book="ap2">
_Atthadhammaniruttīsu,_  
_paṭibhāne tatheva ca;_  
_Ñāṇaṃ mama mahāvīra,_  
_uppannaṃ tava santike._  

</Paragraph>

</Division>
<Division number="165" book="ap2" bookNo="20" page="126">

<Paragraph number="1379" type="verses" book="ap2">
_Kilesā jhāpitā mayhaṃ,_  
_ …pe… _  
_viharāmi anāsavā._  

</Paragraph>

</Division>
<Division number="166" book="ap2" bookNo="20" page="126">

<Paragraph number="1380" type="verses" book="ap2">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="167" book="ap2" bookNo="20" page="126">

<Paragraph number="1381" type="verses" book="ap2">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="1382" book="ap2">
Itthaṃ sudaṃ abhirūpanandā bhikkhunī imā gāthāyo abhāsitthāti.

</Paragraph>
</Division>

<Paragraph number="1383" type="center" book="ap2">
Abhirūpanandātheriyāpadānaṃ chaṭṭhaṃ.
</Paragraph>