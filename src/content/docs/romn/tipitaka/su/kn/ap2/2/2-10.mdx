---
title: "2.10 Paṭācārātherīapadāna"
tableOfContents: false
sidebar:
  order: 2
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="468" book="ap2">

<Paragraph number="644" type="verses" book="ap2">
_“Padumuttaro nāma jino,_  
_sabbadhammāna pāragū;_  
_Ito satasahassamhi,_  
_kappe uppajji nāyako._  

</Paragraph>

</Division>
<Division number="469" book="ap2">

<Paragraph number="645" type="verses" book="ap2">
_Tadāhaṃ haṃsavatiyaṃ,_  
_jātā seṭṭhikule ahuṃ;_  
_Nānāratanapajjote,_  
_mahāsukhasamappitā._  

</Paragraph>

</Division>
<Division number="470" book="ap2">

<Paragraph number="646" type="verses" book="ap2">
_Upetvā taṃ mahāvīraṃ,_  
_assosiṃ dhammadesanaṃ;_  
_Tato jātapasādāhaṃ,_  
_upesiṃ saraṇaṃ jinaṃ._  

</Paragraph>

</Division>
<Division number="471" book="ap2">

<Paragraph number="647" type="verses" book="ap2">
_Tato vinayadhārīnaṃ,_  
_aggaṃ vaṇṇesi nāyako;_  
_Bhikkhuniṃ lajjiniṃ tādiṃ,_  
_kappākappavisāradaṃ._  

</Paragraph>

</Division>
<Division number="472" book="ap2">

<Paragraph number="648" type="verses" book="ap2">
_Tadā muditacittāhaṃ,_  
_taṃ ṭhānamabhikaṅkhinī;_  
_Nimantetvā dasabalaṃ,_  
_sasaṃghaṃ lokanāyakaṃ._  

</Paragraph>

</Division>
<Division number="473" book="ap2">

<Paragraph number="649" type="verses" book="ap2">
_Bhojayitvāna sattāhaṃ,_  
_daditvāva ticīvaraṃ;_  
_Nipacca sirasā pāde,_  
_idaṃ vacanamabraviṃ._  

</Paragraph>

</Division>
<Division number="474" book="ap2">

<Paragraph number="650" type="verses" book="ap2">
_‘Yā tayā vaṇṇitā vīra,_  
_ito aṭṭhamake muni;_  
_Tādisāhaṃ bhavissāmi,_  
_yadi sijjhati nāyaka’._  

</Paragraph>

</Division>
<Division number="475" book="ap2">

<Paragraph number="651" type="verses" book="ap2">
_Tadā avoca maṃ satthā,_  
_‘bhadde mā bhāyi assasa;_  
_Anāgatamhi addhāne,_  
_lacchase taṃ manorathaṃ._  

</Paragraph>

</Division>
<Division number="476" book="ap2">

<Paragraph number="652" type="verses" book="ap2">
_Satasahassito kappe,_  
_okkākakulasambhavo;_  
_Gotamo nāma gottena,_  
_satthā loke bhavissati._  

</Paragraph>

</Division>
<Division number="477" book="ap2">

<Paragraph number="653" type="verses" book="ap2">
_Tassa dhammesu dāyādā,_  
_orasā dhammanimmitā;_  
_Paṭācārāti nāmena,_  
_hessati satthu sāvikā’._  

</Paragraph>

</Division>
<Division number="478" book="ap2">

<Paragraph number="654" type="verses" book="ap2">
_Tadāhaṃ muditā hutvā,_  
_yāvajīvaṃ tadā jinaṃ;_  
_Mettacittā paricariṃ,_  
_sasaṃghaṃ lokanāyakaṃ._  

</Paragraph>

</Division>
<Division number="479" book="ap2">

<Paragraph number="655" type="verses" book="ap2">
_Tena kammena sukatena,_  
_cetanāpaṇidhīhi ca;_  
_Jahitvā mānusaṃ dehaṃ,_  
_tāvatiṃsamagacchahaṃ._  

</Paragraph>

</Division>
<Division number="480" book="ap2">

<Paragraph number="656" type="verses" book="ap2">
_Imamhi bhaddake kappe,_  
_brahmabandhu mahāyaso;_  
_Kassapo nāma gottena,_  
_uppajji vadataṃ varo._  

</Paragraph>

</Division>
<Division number="481" book="ap2">

<Paragraph number="657" type="verses" book="ap2">
_Upaṭṭhāko mahesissa,_  
_tadā āsi narissaro;_  
_Kāsirājā kikī nāma,_  
_bārāṇasipuruttame._  

</Paragraph>

</Division>
<Division number="482" book="ap2">

<Paragraph number="658" type="verses" book="ap2">
_Tassāsiṃ tatiyā dhītā,_  
_bhikkhunī iti vissutā;_  
_Dhammaṃ sutvā jinaggassa,_  
_pabbajjaṃ samarocayiṃ._  

</Paragraph>

</Division>
<Division number="483" book="ap2">

<Paragraph number="659" type="verses" book="ap2">
_Anujāni na no tāto,_  
_agāreva tadā mayaṃ;_  
_Vīsavassasahassāni,_  
_vicarimha atanditā._  

</Paragraph>

</Division>
<Division number="484" book="ap2">

<Paragraph number="660" type="verses" book="ap2">
_Komāribrahmacariyaṃ,_  
_rājakaññā sukhedhitā;_  
_Buddhopaṭṭhānaniratā,_  
_muditā sattadhītaro._  

</Paragraph>

</Division>
<Division number="485" book="ap2">

<Paragraph number="661" type="verses" book="ap2">
_Samaṇī samaṇaguttā ca,_  
_bhikkhunī bhikkhudāyikā;_  
_Dhammā ceva sudhammā ca,_  
_sattamī saṃghadāyikā._  

</Paragraph>

</Division>
<Division number="486" book="ap2">

<Paragraph number="662" type="verses" book="ap2">
_Ahaṃ uppalavaṇṇā ca,_  
_khemā bhaddā ca bhikkhunī;_  
_Kisāgotamī dhammadinnā,_  
_visākhā hoti sattamī._  

</Paragraph>

</Division>
<Division number="487" book="ap2">

<Paragraph number="663" type="verses" book="ap2">
_Tehi kammehi sukatehi,_  
_cetanāpaṇidhīhi ca;_  
_Jahitvā mānusaṃ dehaṃ,_  
_tāvatiṃsamagacchahaṃ._  

</Paragraph>

</Division>
<Division number="488" book="ap2">

<Paragraph number="664" type="verses" book="ap2">
_Pacchime ca bhave dāni,_  
_jātā seṭṭhikule ahaṃ;_  
_Sāvatthiyaṃ puravare,_  
_iddhe phīte mahaddhane._  

</Paragraph>

</Division>
<Division number="489" book="ap2">

<Paragraph number="665" type="verses" book="ap2">
_Yadā ca yobbanūpetā,_  
_vitakkavasagā ahaṃ;_  
_Naraṃ jārapatiṃ disvā,_  
_tena saddhiṃ agacchahaṃ._  

</Paragraph>

</Division>
<Division number="490" book="ap2">

<Paragraph number="666" type="verses" book="ap2">
_Ekaputtapasūtāhaṃ,_  
_dutiyo kucchiyā mamaṃ;_  
_Tadāhaṃ mātāpitaro,_  
_okkhāmīti sunicchitā._  

</Paragraph>

</Division>
<Division number="491" book="ap2">

<Paragraph number="667" type="verses" book="ap2">
_Nārocesiṃ patiṃ mayhaṃ,_  
_tadā tamhi pavāsite;_  
_Ekikā niggatā gehā,_  
_gantuṃ sāvatthimuttamaṃ._  

</Paragraph>

</Division>
<Division number="492" book="ap2">

<Paragraph number="668" type="verses" book="ap2">
_Tato me sāmi āgantvā,_  
_sambhāvesi pathe mamaṃ;_  
_Tadā me kammajā vātā,_  
_uppannā atidāruṇā._  

</Paragraph>

</Division>
<Division number="493" book="ap2">

<Paragraph number="669" type="verses" book="ap2">
_Uṭṭhito ca mahāmegho,_  
_pasūtisamaye mama;_  
_Dabbatthāya tadā gantvā,_  
_sāmi sappena mārito._  

</Paragraph>

</Division>
<Division number="494" book="ap2">

<Paragraph number="670" type="verses" book="ap2">
_Tadā vijātadukkhena,_  
_anāthā kapaṇā ahaṃ;_  
_Kunnadiṃ pūritaṃ disvā,_  
_gacchantī sakulālayaṃ._  

</Paragraph>

</Division>
<Division number="495" book="ap2">

<Paragraph number="671" type="verses" book="ap2">
_Bālaṃ ādāya atariṃ,_  
_pārakūle ca ekakaṃ;_  
_Sāyetvā bālakaṃ puttaṃ,_  
_itaraṃ taraṇāyahaṃ._  

</Paragraph>

</Division>
<Division number="496" book="ap2">

<Paragraph number="672" type="verses" book="ap2">
_Nivattā ukkuso hāsi,_  
_taruṇaṃ vilapantakaṃ;_  
_Itarañca vahī soto,_  
_sāhaṃ sokasamappitā._  

</Paragraph>

</Division>
<Division number="497" book="ap2">

<Paragraph number="673" type="verses" book="ap2">
_Sāvatthinagaraṃ gantvā,_  
_assosiṃ sajane mate;_  
_Tadā avocaṃ sokaṭṭā,_  
_mahāsokasamappitā._  

</Paragraph>

</Division>
<Division number="498" book="ap2">

<Paragraph number="674" type="verses" book="ap2">
_‘Ubho puttā kālaṅkatā,_  
_panthe mayhaṃ patī mato;_  
_Mātā pitā ca bhātā ca,_  
_ekacitamhi ḍayhare’._  

</Paragraph>

</Division>
<Division number="499" book="ap2">

<Paragraph number="675" type="verses" book="ap2">
_Tadā kisā ca paṇḍu ca,_  
_anāthā dīnamānasā;_  
_Ito tato bhamantīhaṃ,_  
_addasaṃ narasārathiṃ._  

</Paragraph>

</Division>
<Division number="500" book="ap2">

<Paragraph number="676" type="verses" book="ap2">
_Tato avoca maṃ satthā,_  
_‘putte mā soci assasa;_  
_Attānaṃ te gavesassu,_  
_kiṃ niratthaṃ vihaññasi._  

</Paragraph>

</Division>
<Division number="501" book="ap2">

<Paragraph number="677" type="verses" book="ap2">
_Na santi puttā tāṇāya,_  
_na ñātī napi bandhavā;_  
_Antakenādhipannassa,_  
_natthi ñātīsu tāṇatā’._  

</Paragraph>

</Division>
<Division number="502" book="ap2">

<Paragraph number="678" type="verses" book="ap2">
_Taṃ sutvā munino vākyaṃ,_  
_paṭhamaṃ phalamajjhagaṃ;_  
_Pabbajitvāna naciraṃ,_  
_arahattamapāpuṇiṃ._  

</Paragraph>

</Division>
<Division number="503" book="ap2">

<Paragraph number="679" type="verses" book="ap2">
_Iddhīsu ca vasī homi,_  
_dibbāya sotadhātuyā;_  
_Paracittāni jānāmi,_  
_satthusāsanakārikā._  

</Paragraph>

</Division>
<Division number="504" book="ap2">

<Paragraph number="680" type="verses" book="ap2">
_Pubbenivāsaṃ jānāmi,_  
_dibbacakkhu visodhitaṃ;_  
_Khepetvā āsave sabbe,_  
_visuddhāsiṃ sunimmalā._  

</Paragraph>

</Division>
<Division number="505" book="ap2">

<Paragraph number="681" type="verses" book="ap2">
_Tatohaṃ vinayaṃ sabbaṃ,_  
_santike sabbadassino;_  
_Uggahiṃ sabbavitthāraṃ,_  
_byāhariñca yathātathaṃ._  

</Paragraph>

</Division>
<Division number="506" book="ap2">

<Paragraph number="682" type="verses" book="ap2">
_Jino tasmiṃ guṇe tuṭṭho,_  
_etadagge ṭhapesi maṃ;_  
_‘Aggā vinayadhārīnaṃ,_  
_paṭācārāva ekikā’._  

</Paragraph>

</Division>
<Division number="507" book="ap2">

<Paragraph number="683" type="verses" book="ap2">
_Pariciṇṇo mayā satthā,_  
_kataṃ buddhassa sāsanaṃ;_  
_Ohito garuko bhāro,_  
_bhavanetti samūhatā._  

</Paragraph>

</Division>
<Division number="508" book="ap2">

<Paragraph number="684" type="verses" book="ap2">
_Yassatthāya pabbajitā,_  
_agārasmānagāriyaṃ;_  
_So me attho anuppatto,_  
_sabbasaṃyojanakkhayo._  

</Paragraph>

</Division>
<Division number="509" book="ap2">

<Paragraph number="685" type="verses" book="ap2">
_Kilesā jhāpitā mayhaṃ,_  
_ …pe… _  
_viharāmi anāsavā._  

</Paragraph>

</Division>
<Division number="510" book="ap2">

<Paragraph number="686" type="verses" book="ap2">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="511" book="ap2">

<Paragraph number="687" type="verses" book="ap2">
_Paṭisambhidā catasso,_  
_ …pe… _  
_kataṃ buddhassa sāsanaṃ”. (641)_  

</Paragraph>

<Paragraph number="688" book="ap2">
Itthaṃ sudaṃ paṭācārā bhikkhunī imā gāthāyo abhāsitthāti.

</Paragraph>
</Division>

<Paragraph number="689" type="center" book="ap2">
Paṭācārātheriyāpadānaṃ dasamaṃ.



</Paragraph>

<Paragraph number="690" type="center" book="ap2">
Ekūposathikavaggo dutiyo.



</Paragraph>

<Paragraph number="691" type="center" book="ap2">
Tassuddānaṃ


</Paragraph>

<Paragraph number="692" type="verses" book="ap2">
_Ekūposathikā ceva,_  
_saḷalā cātha modakā;_  
_Ekāsanā pañcadīpā,_  
_naḷamālī ca gotamī._  

</Paragraph>

<Paragraph number="693" type="verses" book="ap2">
_Khemā uppalavaṇṇā ca,_  
_paṭācārā ca bhikkhunī;_  
_Gāthā satāni pañceva,_  
_nava cāpi taduttari._
</Paragraph>