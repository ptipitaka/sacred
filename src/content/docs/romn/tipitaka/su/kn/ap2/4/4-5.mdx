---
title: "4.5 Sukkātherīapadāna"
tableOfContents: false
sidebar:
  order: 6
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="111" book="ap2" bookNo="20" page="122">

<Paragraph number="1323" type="verses" book="ap2">
_“Ekanavutito kappe,_  
_vipassī nāma nāyako;_  
_Uppajji cārudassano,_  
_sabbadhammavipassako._  

</Paragraph>

</Division>
<Division number="112" book="ap2" bookNo="20" page="122">

<Paragraph number="1324" type="verses" book="ap2">
_Tadāhaṃ bandhumatiyaṃ,_  
_jātā aññatare kule;_  
_Dhammaṃ sutvāna munino,_  
_pabbajiṃ anagāriyaṃ._  

</Paragraph>

</Division>
<Division number="113" book="ap2" bookNo="20" page="122">

<Paragraph number="1325" type="verses" book="ap2">
_Bahussutā dhammadharā,_  
_paṭibhānavatī tathā;_  
_Vicittakathikā cāpi,_  
_jinasāsanakārikā._  

</Paragraph>

</Division>
<Division number="114" book="ap2" bookNo="20" page="122">

<Paragraph number="1326" type="verses" book="ap2">
_Tadā dhammakathaṃ katvā,_  
_hitāya janataṃ bahuṃ;_  
_Tato cutāhaṃ tusitaṃ,_  
_upapannā yasassinī._  

</Paragraph>

</Division>
<Division number="115" book="ap2" bookNo="20" page="122">

<Paragraph number="1327" type="verses" book="ap2">
_Ekattiṃse ito kappe,_  
_sikhī viya sikhī jino;_  
_Tapanto yasasā loke,_  
_uppajji vadataṃ varo._  

</Paragraph>

</Division>
<Division number="116" book="ap2" bookNo="20" page="122">

<Paragraph number="1328" type="verses" book="ap2">
_Tadāpi pabbajitvāna,_  
_buddhasāsanakovidā;_  
_Jotetvā jinavākyāni,_  
_tatopi tidivaṃ gatā._  

</Paragraph>

</Division>
<Division number="117" book="ap2" bookNo="20" page="122">

<Paragraph number="1329" type="verses" book="ap2">
_Ekattiṃseva kappamhi,_  
_vessabhū nāma nāyako;_  
_Uppajjittha mahāñāṇī,_  
_tadāpi ca tathevahaṃ._  

</Paragraph>

</Division>
<Division number="118" book="ap2" bookNo="20" page="122">

<Paragraph number="1330" type="verses" book="ap2">
_Pabbajitvā dhammadharā,_  
_jotayiṃ jinasāsanaṃ;_  
_Gantvā marupuraṃ rammaṃ,_  
_anubhosiṃ mahāsukhaṃ._  

</Paragraph>

</Division>
<Division number="119" book="ap2" bookNo="20" page="122">

<Paragraph number="1331" type="verses" book="ap2">
_Imamhi bhaddake kappe,_  
_kakusandho jinuttamo;_  
_Uppajji narasaraṇo,_  
_tadāpi ca tathevahaṃ._  

</Paragraph>

</Division>
<Division number="120" book="ap2" bookNo="20" page="122">

<Paragraph number="1332" type="verses" book="ap2">
_Pabbajitvā munimataṃ,_  
_jotayitvā yathāyukaṃ;_  
_Tato cutāhaṃ tidivaṃ,_  
_agaṃ sabhavanaṃ yathā._  

</Paragraph>

</Division>
<Division number="121" book="ap2" bookNo="20" page="122">

<Paragraph number="1333" type="verses" book="ap2">
_Imasmiṃyeva kappamhi,_  
_koṇāgamananāyako;_  
_Uppajji lokasaraṇo,_  
_araṇo amataṅgato._  

</Paragraph>

</Division>
<Division number="122" book="ap2" bookNo="20" page="122">

<Paragraph number="1334" type="verses" book="ap2">
_Tadāpi pabbajitvāna,_  
_sāsane tassa tādino;_  
_Bahussutā dhammadharā,_  
_jotayiṃ jinasāsanaṃ._  

</Paragraph>

</Division>
<Division number="123" book="ap2" bookNo="20" page="123">

<Paragraph number="1335" type="verses" book="ap2">
_Imasmiṃyeva kappamhi,_  
_kassapo munimuttamo;_  
_Uppajji lokasaraṇo,_  
_araṇo maraṇantagū._  

</Paragraph>

</Division>
<Division number="124" book="ap2" bookNo="20" page="123">

<Paragraph number="1336" type="verses" book="ap2">
_Tassāpi naravīrassa,_  
_pabbajitvāna sāsane;_  
_Pariyāpuṭasaddhammā,_  
_paripucchā visāradā._  

</Paragraph>

</Division>
<Division number="125" book="ap2" bookNo="20" page="123">

<Paragraph number="1337" type="verses" book="ap2">
_Susīlā lajjinī ceva,_  
_tīsu sikkhāsu kovidā;_  
_Bahuṃ dhammakathaṃ katvā,_  
_yāvajīvaṃ mahāmune._  

</Paragraph>

</Division>
<Division number="126" book="ap2" bookNo="20" page="123">

<Paragraph number="1338" type="verses" book="ap2">
_Tena kammavipākena,_  
_cetanāpaṇidhīhi ca;_  
_Jahitvā mānusaṃ dehaṃ,_  
_tāvatiṃsamagacchahaṃ._  

</Paragraph>

</Division>
<Division number="127" book="ap2" bookNo="20" page="153">

<Paragraph number="1339" type="verses" book="ap2">
_Pacchime ca bhave dāni,_  
_giribbajapuruttame;_  
_Jātā seṭṭhikule phīte,_  
_mahāratanasañcaye._  

</Paragraph>

</Division>
<Division number="128" book="ap2" bookNo="20" page="153">

<Paragraph number="1340" type="verses" book="ap2">
_Yadā bhikkhusahassena,_  
_parivuto lokanāyako;_  
_Upāgami rājagahaṃ,_  
_sahassakkhena vaṇṇito._  

</Paragraph>

</Division>
<Division number="129" book="ap2" bookNo="20" page="153">

<Paragraph number="1341" type="verses" book="ap2">
_Danto dantehi saha purāṇajaṭilehi,_  
_Vippamutto vippamuttehi;_  
_Siṅgīnikkhasavaṇṇo,_  
_Rājagahaṃ pāvisi bhagavā._  

</Paragraph>

</Division>
<Division number="130" book="ap2" bookNo="20" page="153">

<Paragraph number="1342" type="verses" book="ap2">
_Disvā buddhānubhāvaṃ taṃ,_  
_sutvāva guṇasañcayaṃ;_  
_Buddhe cittaṃ pasādetvā,_  
_pūjayiṃ taṃ yathābalaṃ._  

</Paragraph>

</Division>
<Division number="131" book="ap2" bookNo="20" page="123">

<Paragraph number="1343" type="verses" book="ap2">
_Aparena ca kālena,_  
_dhammadinnāya santike;_  
_Agārā nikkhamitvāna,_  
_pabbajiṃ anagāriyaṃ._  

</Paragraph>

</Division>
<Division number="132" book="ap2" bookNo="20" page="123">

<Paragraph number="1344" type="verses" book="ap2">
_Kesesu chijjamānesu,_  
_kilese jhāpayiṃ ahaṃ;_  
_Uggahiṃ sāsanaṃ sabbaṃ,_  
_pabbajitvā cirenahaṃ._  

</Paragraph>

</Division>
<Division number="133" book="ap2" bookNo="20" page="123">

<Paragraph number="1345" type="verses" book="ap2">
_Tato dhammamadesesiṃ,_  
_mahājanasamāgame;_  
_Dhamme desiyamānamhi,_  
_dhammābhisamayo ahu._  

</Paragraph>

</Division>
<Division number="134" book="ap2" bookNo="20" page="123">

<Paragraph number="1346" type="verses" book="ap2">
_Nekapāṇasahassānaṃ,_  
_taṃ viditvātivimhito;_  
_Abhippasanno me yakkho,_  
_bhamitvāna giribbajaṃ._  

</Paragraph>

</Division>
<Division number="135" book="ap2" bookNo="20" page="123">

<Paragraph number="1347" type="verses" book="ap2">
_Kiṃ me katā rājagahe manussā,_  
_Madhuṃ pītāva acchare;_  
_Ye sukkaṃ na upāsanti,_  
_Desentiṃ amataṃ padaṃ._  

</Paragraph>

</Division>
<Division number="136" book="ap2" bookNo="20" page="124">

<Paragraph number="1348" type="verses" book="ap2">
_Tañca appaṭivānīyaṃ,_  
_asecanakamojavaṃ;_  
_Pivanti maññe sappaññā,_  
_valāhakamivaddhagū._  

</Paragraph>

</Division>
<Division number="137" book="ap2" bookNo="20" page="124">

<Paragraph number="1349" type="verses" book="ap2">
_Iddhīsu ca vasī homi,_  
_dibbāya sotadhātuyā;_  
_Cetopariyañāṇassa,_  
_vasī homi mahāmune._  

</Paragraph>

</Division>
<Division number="138" book="ap2" bookNo="20" page="124">

<Paragraph number="1350" type="verses" book="ap2">
_Pubbenivāsaṃ jānāmi,_  
_dibbacakkhu visodhitaṃ;_  
_Sabbāsavā parikkhīṇā,_  
_natthi dāni punabbhavo._  

</Paragraph>

</Division>
<Division number="139" book="ap2" bookNo="20" page="124">

<Paragraph number="1351" type="verses" book="ap2">
_Atthadhammaniruttīsu,_  
_paṭibhāne tatheva ca;_  
_Ñāṇaṃ mama mahāvīra,_  
_uppannaṃ tava santike._  

</Paragraph>

</Division>
<Division number="140" book="ap2" bookNo="20" page="124">

<Paragraph number="1352" type="verses" book="ap2">
_Kilesā jhāpitā mayhaṃ,_  
_ …pe… _  
_viharāmi anāsavā._  

</Paragraph>

</Division>
<Division number="141" book="ap2" bookNo="20" page="124">

<Paragraph number="1353" type="verses" book="ap2">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="142" book="ap2" bookNo="20" page="124">

<Paragraph number="1354" type="verses" book="ap2">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="1355" book="ap2">
Itthaṃ sudaṃ sukkā bhikkhunī imā gāthāyo abhāsitthāti.

</Paragraph>
</Division>

<Paragraph number="1356" type="center" book="ap2">
Sukkātheriyāpadānaṃ pañcamaṃ.

  
Pañcamaṃ bhāṇavāraṃ.
</Paragraph>