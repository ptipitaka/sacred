---
title: "1.4.6 Vihāravimānavatthu"
tableOfContents: false
sidebar:
  order: 9
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="729" book="vv" bookNo="19" page="60">

<Paragraph number="577" type="verses" book="vv">
_“Abhikkantena vaṇṇena,_  
_ …pe… _  
_osadhī viya tārakā._  

</Paragraph>

</Division>
<Division number="730" book="vv" bookNo="19" page="60">

<Paragraph number="578" type="verses" book="vv">
_Tassā te naccamānāya,_  
_aṅgamaṅgehi sabbaso;_  
_Dibbā saddā niccharanti,_  
_savanīyā manoramā._  

</Paragraph>

</Division>
<Division number="731" book="vv" bookNo="19" page="60">

<Paragraph number="579" type="verses" book="vv">
_Tassā te naccamānāya,_  
_aṅgamaṅgehi sabbaso;_  
_Dibbā gandhā pavāyanti,_  
_sucigandhā manoramā._  

</Paragraph>

</Division>
<Division number="732" book="vv" bookNo="19" page="60">

<Paragraph number="580" type="verses" book="vv">
_Vivattamānā kāyena,_  
_yā veṇīsu piḷandhanā;_  
_Tesaṃ suyyati nigghoso,_  
_tūriye pañcaṅgike yathā._  

</Paragraph>

</Division>
<Division number="733" book="vv" bookNo="19" page="60">

<Paragraph number="581" type="verses" book="vv">
_Vaṭaṃsakā vātadhutā,_  
_vātena sampakampitā;_  
_Tesaṃ suyyati nigghoso,_  
_tūriye pañcaṅgike yathā._  

</Paragraph>

</Division>
<Division number="734" book="vv" bookNo="19" page="60">

<Paragraph number="582" type="verses" book="vv">
_Yāpi te sirasmiṃ mālā,_  
_sucigandhā manoramā;_  
_Vāti gandho disā sabbā,_  
_rukkho mañjūsako yathā._  

</Paragraph>

</Division>
<Division number="735" book="vv" bookNo="19" page="60">

<Paragraph number="583" type="verses" book="vv">
_Ghāyase taṃ sucigandhaṃ,_  
_rūpaṃ passasi amānusaṃ;_  
_Devate pucchitācikkha,_  
_kissa kammassidaṃ phalan”ti._  

</Paragraph>

</Division>
<Division number="736" book="vv" bookNo="19" page="61">

<Paragraph number="584" type="verses" book="vv">
_“Sāvatthiyaṃ mayhaṃ sakhī bhadante,_  
_Saṃghassa kāresi mahāvihāraṃ;_  
_Tatthappasannā ahamānumodiṃ,_  
_Disvā agārañca piyañca metaṃ._  

</Paragraph>

</Division>
<Division number="737" book="vv" bookNo="19" page="61">

<Paragraph number="585" type="verses" book="vv">
_Tāyeva me suddhanumodanāya,_  
_Laddhaṃ vimānabbhutadassaneyyaṃ;_  
_Samantato soḷasayojanāni,_  
_Vehāyasaṃ gacchati iddhiyā mama._  

</Paragraph>

</Division>
<Division number="738" book="vv" bookNo="19" page="61">

<Paragraph number="586" type="verses" book="vv">
_Kūṭāgārā nivesā me,_  
_vibhattā bhāgaso mitā;_  
_Daddallamānā ābhanti,_  
_samantā satayojanaṃ._  

</Paragraph>

</Division>
<Division number="739" book="vv" bookNo="19" page="61">

<Paragraph number="587" type="verses" book="vv">
_Pokkharañño ca me ettha,_  
_puthulomanisevitā;_  
_Acchodakā vippasannā,_  
_soṇṇavālukasanthatā._  

</Paragraph>

</Division>
<Division number="740" book="vv" bookNo="19" page="61">

<Paragraph number="588" type="verses" book="vv">
_Nānāpadumasañchannā,_  
_puṇḍarīkasamotatā;_  
_Surabhī sampavāyanti,_  
_manuññā māluteritā._  

</Paragraph>

</Division>
<Division number="741" book="vv" bookNo="19" page="61">

<Paragraph number="589" type="verses" book="vv">
_Jambuyo panasā tālā,_  
_nāḷikeravanāni ca;_  
_Antonivesane jātā,_  
_nānārukkhā aropimā._  

</Paragraph>

</Division>
<Division number="742" book="vv" bookNo="19" page="61">

<Paragraph number="590" type="verses" book="vv">
_Nānātūriyasaṅghuṭṭhaṃ,_  
_accharāgaṇaghositaṃ;_  
_Yopi maṃ supine passe,_  
_sopi vitto siyā naro._  

</Paragraph>

</Division>
<Division number="743" book="vv" bookNo="19" page="61">

<Paragraph number="591" type="verses" book="vv">
_Etādisaṃ abbhutadassaneyyaṃ,_  
_Vimānaṃ sabbasopabhaṃ;_  
_Mama kammehi nibbattaṃ,_  
_Alaṃ puññāni kātave”ti._  

</Paragraph>

</Division>
<Division number="744" book="vv" bookNo="19" page="61">

<Paragraph number="592" type="verses" book="vv">
_“Tāyeva te suddhanumodanāya,_  
_Laddhaṃ vimānabbhutadassaneyyaṃ;_  
_Yā ceva sā dānamadāsi nārī,_  
_Tassā gatiṃ brūhi kuhiṃ uppannā sā”ti._  

</Paragraph>

</Division>
<Division number="745" book="vv" bookNo="19" page="61">

<Paragraph number="593" type="verses" book="vv">
_“Yā sā ahu mayhaṃ sakhī bhadante,_  
_Saṃghassa kāresi mahāvihāraṃ;_  
_Viññātadhammā sā adāsi dānaṃ,_  
_Uppannā nimmānaratīsu devesu._  

</Paragraph>

</Division>
<Division number="746" book="vv" bookNo="19" page="62">

<Paragraph number="594" type="verses" book="vv">
_Pajāpatī tassa sunimmitassa,_  
_Acintiyā kammavipākā tassā;_  
_Yametaṃ pucchasi kuhiṃ uppannā sāti,_  
_Taṃ te viyākāsiṃ anaññathā ahaṃ._  

</Paragraph>

</Division>
<Division number="747" book="vv" bookNo="19" page="62">

<Paragraph number="595" type="verses" book="vv">
_Tenahaññepi samādapetha,_  
_Saṃghassa dānāni dadātha vittā;_  
_Dhammañca suṇātha pasannamānasā,_  
_Sudullabho laddho manussalābho._  

</Paragraph>

</Division>
<Division number="748" book="vv" bookNo="19" page="62">

<Paragraph number="596" type="verses" book="vv">
_Yaṃ maggaṃ maggādhipatī adesayi,_  
_Brahmassaro kañcanasannibhattaco;_  
_Saṃghassa dānāni dadātha vittā,_  
_Mahapphalā yattha bhavanti dakkhiṇā._  

</Paragraph>

</Division>
<Division number="749" book="vv" bookNo="19" page="62">

<Paragraph number="597" type="verses" book="vv">
_Ye puggalā aṭṭha sataṃ pasatthā,_  
_Cattāri etāni yugāni honti;_  
_Te dakkhiṇeyyā sugatassa sāvakā,_  
_Etesu dinnāni mahapphalāni._  

</Paragraph>

</Division>
<Division number="750" book="vv" bookNo="19" page="62">

<Paragraph number="598" type="verses" book="vv">
_Cattāro ca paṭipannā,_  
_cattāro ca phale ṭhitā;_  
_Esa saṃgho ujubhūto,_  
_paññāsīlasamāhito._  

</Paragraph>

</Division>
<Division number="751" book="vv" bookNo="19" page="62">

<Paragraph number="599" type="verses" book="vv">
_Yajamānānaṃ manussānaṃ,_  
_puññapekkhāna pāṇinaṃ;_  
_Karotaṃ opadhikaṃ puññaṃ,_  
_saṃghe dinnaṃ mahapphalaṃ._  

</Paragraph>

</Division>
<Division number="752" book="vv" bookNo="19" page="62">

<Paragraph number="600" type="verses" book="vv">
_Eso hi saṃgho vipulo mahaggato,_  
_Esappameyyo udadhīva sāgaro;_  
_Etehi seṭṭhā naravīrasāvakā,_  
_Pabhaṅkarā dhammamudīrayanti._  

</Paragraph>

</Division>
<Division number="753" book="vv" bookNo="19" page="62">

<Paragraph number="601" type="verses" book="vv">
_Tesaṃ sudinnaṃ suhutaṃ suyiṭṭhaṃ,_  
_Ye saṃghamuddissa dadanti dānaṃ;_  
_Sā dakkhiṇā saṃghagatā patiṭṭhitā,_  
_Mahapphalā lokavidūna vaṇṇitā._  

</Paragraph>

</Division>
<Division number="754" book="vv" bookNo="19" page="63">

<Paragraph number="602" type="verses" book="vv">
_Etādisaṃ yaññamanussarantā,_  
_Ye vedajātā vicaranti loke;_  
_Vineyya maccheramalaṃ samūlaṃ,_  
_Aninditā saggamupenti ṭhānan”ti._  


</Paragraph>
</Division>

<Paragraph number="603" type="center" book="vv">
Vihāravimānaṃ chaṭṭhaṃ.

  
Bhāṇavāraṃ dutiyaṃ.
</Paragraph>