---
title: "1.1.15 Uttarāvimānavatthu"
tableOfContents: false
sidebar:
  order: 7
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="124" book="vv">

<Paragraph number="139" type="verses" book="vv">
_“Abhikkantena vaṇṇena,_  
_yā tvaṃ tiṭṭhasi devate;_  
_Obhāsentī disā sabbā,_  
_osadhī viya tārakā._  

</Paragraph>

</Division>
<Division number="125" book="vv">

<Paragraph number="140" type="verses" book="vv">
_Kena tetādiso vaṇṇo,_  
_kena te idha mijjhati;_  
_Uppajjanti ca te bhogā,_  
_ye keci manaso piyā._  

</Paragraph>

</Division>
<Division number="126" book="vv">

<Paragraph number="141" type="verses" book="vv">
_Pucchāmi taṃ devi mahānubhāve,_  
_Manussabhūtā kimakāsi puññaṃ;_  
_Kenāsi evaṃ jalitānubhāvā,_  
_Vaṇṇo ca te sabbadisā pabhāsatī”ti._  

</Paragraph>

</Division>
<Division number="127" book="vv">

<Paragraph number="142" type="verses" book="vv">
_Sā devatā attamanā,_  
_moggallānena pucchitā;_  
_Pañhaṃ puṭṭhā viyākāsi,_  
_yassa kammassidaṃ phalaṃ._  

</Paragraph>

</Division>
<Division number="128" book="vv">

<Paragraph number="143" type="verses" book="vv">
_“Issā ca maccheramatho paḷāso,_  
_Nāhosi mayhaṃ gharamāvasantiyā;_  
_Akkodhanā bhattu vasānuvattinī,_  
_Uposathe niccahamappamattā._  

</Paragraph>

</Division>
<Division number="129" book="vv">

<Paragraph number="144" type="verses" book="vv">
_Cātuddasiṃ pañcadasiṃ,_  
_yā ca pakkhassa aṭṭhamī;_  
_Pāṭihāriyapakkhañca,_  
_aṭṭhaṅgasusamāgataṃ._  

</Paragraph>

</Division>
<Division number="130" book="vv">

<Paragraph number="145" type="verses" book="vv">
_Uposathaṃ upavasissaṃ,_  
_sadā sīlesu saṃvutā;_  
_Saññamā saṃvibhāgā ca,_  
_vimānaṃ āvasāmahaṃ._  

</Paragraph>

</Division>
<Division number="131" book="vv">

<Paragraph number="146" type="verses" book="vv">
_Pāṇātipātā viratā,_  
_musāvādā ca saññatā;_  
_Theyyā ca aticārā ca,_  
_majjapānā ca ārakā._  

</Paragraph>

</Division>
<Division number="132" book="vv">

<Paragraph number="147" type="verses" book="vv">
_Pañcasikkhāpade ratā,_  
_ariyasaccāna kovidā;_  
_Upāsikā cakkhumato,_  
_gotamassa yasassino._  

</Paragraph>

</Division>
<Division number="133" book="vv">

<Paragraph number="148" type="verses" book="vv">
_Sāhaṃ sakena sīlena,_  
_yasasā ca yasassinī;_  
_Anubhomi sakaṃ puññaṃ,_  
_sukhitā camhināmayā._  

</Paragraph>

</Division>
<Division number="134" book="vv">

<Paragraph number="149" type="verses" book="vv">
_Tena metādiso vaṇṇo,_  
_tena me idha mijjhati;_  
_Uppajjanti ca me bhogā,_  
_ye keci manaso piyā._  

</Paragraph>

</Division>
<Division number="135" book="vv">

<Paragraph number="150" type="verses" book="vv">
_Akkhāmi te bhikkhu mahānubhāva,_  
_Manussabhūtā yamahaṃ akāsiṃ;_  
_Tenamhi evaṃ jalitānubhāvā,_  
_Vaṇṇo ca me sabbadisā pabhāsatīti._  

</Paragraph>

</Division>
<Division number="136" book="vv">

<Paragraph number="151" book="vv">
Mama ca, bhante, vacanena bhagavato pāde sirasā vandeyyāsi—  ‘uttarā nāma, bhante, upāsikā bhagavato pāde sirasā vandatī’ti. Anacchariyaṃ kho panetaṃ, bhante, yaṃ maṃ bhagavā aññatarasmiṃ sāmaññaphale byākareyya, taṃ bhagavā sakadāgāmiphale byākāsī”ti.

</Paragraph>
</Division>

<Paragraph number="152" type="center" book="vv">
Uttarāvimānaṃ pannarasamaṃ.
</Paragraph>