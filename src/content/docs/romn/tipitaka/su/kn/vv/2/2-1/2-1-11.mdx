---
title: "2.1.11 Dutiyanāgavimānavatthu"
tableOfContents: false
sidebar:
  order: 3
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="968" book="vv" bookNo="19" page="86">

<Paragraph number="811" type="verses" book="vv">
_“Mahantaṃ nāgaṃ abhiruyha,_  
_Sabbasetaṃ gajuttamaṃ;_  
_Vanā vanaṃ anupariyāsi,_  
_Nārīgaṇapurakkhato;_  
_Obhāsento disā sabbā,_  
_Osadhī viya tārakā._  


(969–970.)
</Paragraph>

<Paragraph number="812" type="verses" book="vv">
_Kena tetādiso vaṇṇo,_  
_ …pe… _  
_Vaṇṇo ca te sabbadisā pabhāsatī”ti._  

</Paragraph>

</Division>
<Division number="971" book="vv" bookNo="19" page="86">

<Paragraph number="813" type="verses" book="vv">
_So devaputto attamano,_  
_vaṅgīseneva pucchito;_  
_Pañhaṃ puṭṭho viyākāsi,_  
_yassa kammassidaṃ phalaṃ._  

</Paragraph>

</Division>
<Division number="972" book="vv" bookNo="19" page="86">

<Paragraph number="814" type="verses" book="vv">
_“Ahaṃ manussesu manussabhūto,_  
_Upāsako cakkhumato ahosiṃ;_  
_Pāṇātipātā virato ahosiṃ,_  
_Loke adinnaṃ parivajjayissaṃ._  

</Paragraph>

</Division>
<Division number="973" book="vv" bookNo="19" page="86">

<Paragraph number="815" type="verses" book="vv">
_Amajjapo no ca musā abhāṇiṃ,_  
_Sakena dārena ca tuṭṭho ahosiṃ;_  
_Annañca pānañca pasannacitto,_  
_Sakkacca dānaṃ vipulaṃ adāsiṃ._  


(974–975.)
</Paragraph>

<Paragraph number="816" type="verses" book="vv">
_Tena metādiso vaṇṇo,_  
_ …pe… _  
_vaṇṇo ca me sabbadisā pabhāsatī”ti._  


</Paragraph>
</Division>

<Paragraph number="817" type="center" book="vv">
Dutiyanāgavimānaṃ ekādasamaṃ.
</Paragraph>