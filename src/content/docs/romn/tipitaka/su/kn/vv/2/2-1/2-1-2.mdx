---
title: "2.1.2 Revatīvimānavatthu"
tableOfContents: false
sidebar:
  order: 7
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="861" book="vv">

<Paragraph number="705" type="verses" book="vv">
_“Cirappavāsiṃ purisaṃ,_  
_dūrato sotthimāgataṃ;_  
_Ñātimittā suhajjā ca,_  
_abhinandanti āgataṃ._  

</Paragraph>

</Division>
<Division number="862" book="vv">

<Paragraph number="706" type="verses" book="vv">
_Tatheva katapuññampi,_  
_asmā lokā paraṃ gataṃ;_  
_Puññāni paṭigaṇhanti,_  
_piyaṃ ñātīva āgataṃ”._  

</Paragraph>

</Division>
<Division number="863" book="vv">

<Paragraph number="707" type="verses" book="vv">
_“Uṭṭhehi revate supāpadhamme,_  
_Apārutadvāre adānasīle;_  
_Nessāma taṃ yattha thunanti duggatā,_  
_Samappitā nerayikā dukkhenā”ti._  

</Paragraph>

</Division>
<Division number="864" book="vv">

<Paragraph number="708" type="verses" book="vv">
_Icceva vatvāna yamassa dūtā,_  
_Te dve yakkhā lohitakkhā brahantā;_  
_Paccekabāhāsu gahetvā revataṃ,_  
_Pakkāmayuṃ devagaṇassa santike._  

</Paragraph>

</Division>
<Division number="865" book="vv">

<Paragraph number="709" type="verses" book="vv">
_“Ādiccavaṇṇaṃ ruciraṃ pabhassaraṃ,_  
_Byamhaṃ subhaṃ kañcanajālachannaṃ;_  
_Kassetamākiṇṇajanaṃ vimānaṃ,_  
_Suriyassa raṃsīriva jotamānaṃ._  

</Paragraph>

</Division>
<Division number="866" book="vv">

<Paragraph number="710" type="verses" book="vv">
_Nārīgaṇā candanasāralittā,_  
_Ubhato vimānaṃ upasobhayanti;_  
_Taṃ dissati suriyasamānavaṇṇaṃ,_  
_Ko modati saggapatto vimāne”ti._  

</Paragraph>

</Division>
<Division number="867" book="vv">

<Paragraph number="711" type="verses" book="vv">
_“Bārāṇasiyaṃ nandiyo nāmāsi,_  
_Upāsako amaccharī dānapati vadaññū;_  
_Tassetamākiṇṇajanaṃ vimānaṃ,_  
_Suriyassa raṃsīriva jotamānaṃ._  

</Paragraph>

</Division>
<Division number="868" book="vv">

<Paragraph number="712" type="verses" book="vv">
_Nārīgaṇā candanasāralittā,_  
_Ubhato vimānaṃ upasobhayanti;_  
_Taṃ dissati suriyasamānavaṇṇaṃ,_  
_So modati saggapatto vimāne”ti._  

</Paragraph>

</Division>
<Division number="869" book="vv">

<Paragraph number="713" type="verses" book="vv">
_“Nandiyassāhaṃ bhariyā,_  
_Agārinī sabbakulassa issarā;_  
_Bhattu vimāne ramissāmi dānahaṃ,_  
_Na patthaye nirayaṃ dassanāyā”ti._  

</Paragraph>

</Division>
<Division number="870" book="vv">

<Paragraph number="714" type="verses" book="vv">
_“Eso te nirayo supāpadhamme,_  
_Puññaṃ tayā akataṃ jīvaloke;_  
_Na hi maccharī rosako pāpadhammo,_  
_Saggūpagānaṃ labhati sahabyatan”ti._  

</Paragraph>

</Division>
<Division number="871" book="vv">

<Paragraph number="715" type="verses" book="vv">
_“Kiṃ nu gūthañca muttañca,_  
_asucī paṭidissati;_  
_Duggandhaṃ kimidaṃ mīḷhaṃ,_  
_kimetaṃ upavāyatī”ti._  

</Paragraph>

</Division>
<Division number="872" book="vv">

<Paragraph number="716" type="verses" book="vv">
_“Esa saṃsavako nāma,_  
_gambhīro sataporiso;_  
_Yattha vassasahassāni,_  
_tuvaṃ paccasi revate”ti._  

</Paragraph>

</Division>
<Division number="873" book="vv">

<Paragraph number="717" type="verses" book="vv">
_“Kiṃ nu kāyena vācāya,_  
_manasā dukkaṭaṃ kataṃ;_  
_Kena saṃsavako laddho,_  
_gambhīro sataporiso”ti._  

</Paragraph>

</Division>
<Division number="874" book="vv">

<Paragraph number="718" type="verses" book="vv">
_“Samaṇe brāhmaṇe cāpi,_  
_aññe vāpi vanibbake;_  
_Musāvādena vañcesi,_  
_taṃ pāpaṃ pakataṃ tayā._  

</Paragraph>

</Division>
<Division number="875" book="vv">

<Paragraph number="719" type="verses" book="vv">
_Tena saṃsavako laddho,_  
_gambhīro sataporiso;_  
_Tattha vassasahassāni,_  
_tuvaṃ paccasi revate._  

</Paragraph>

</Division>
<Division number="876" book="vv">

<Paragraph number="720" type="verses" book="vv">
_Hatthepi chindanti athopi pāde,_  
_Kaṇṇepi chindanti athopi nāsaṃ;_  
_Athopi kākoḷagaṇā samecca,_  
_Saṅgamma khādanti viphandamānan”ti._  

</Paragraph>

</Division>
<Division number="877" book="vv">

<Paragraph number="721" type="verses" book="vv">
_“Sādhu kho maṃ paṭinetha,_  
_kāhāmi kusalaṃ bahuṃ;_  
_Dānena samacariyāya,_  
_saṃyamena damena ca;_  
_Yaṃ katvā sukhitā honti,_  
_na ca pacchānutappare”ti._  

</Paragraph>

</Division>
<Division number="878" book="vv">

<Paragraph number="722" type="verses" book="vv">
_“Pure tuvaṃ pamajjitvā,_  
_idāni paridevasi;_  
_Sayaṃ katānaṃ kammānaṃ,_  
_vipākaṃ anubhossasī”ti._  

</Paragraph>

</Division>
<Division number="879" book="vv">

<Paragraph number="723" type="verses" book="vv">
_“Ko devalokato manussalokaṃ,_  
_Gantvāna puṭṭho me evaṃ vadeyya;_  
_‘Nikkhittadaṇḍesu dadātha dānaṃ,_  
_Acchādanaṃ seyyamathannapānaṃ;_  
_Na hi maccharī rosako pāpadhammo,_  
_Saggūpagānaṃ labhati sahabyataṃ’._  

</Paragraph>

</Division>
<Division number="880" book="vv">

<Paragraph number="724" type="verses" book="vv">
_Sāhaṃ nūna ito gantvā,_  
_yoniṃ laddhāna mānusiṃ;_  
_Vadaññū sīlasampannā,_  
_kāhāmi kusalaṃ bahuṃ;_  
_Dānena samacariyāya,_  
_saṃyamena damena ca._  

</Paragraph>

</Division>
<Division number="881" book="vv">

<Paragraph number="725" type="verses" book="vv">
_Ārāmāni ca ropissaṃ,_  
_dugge saṅkamanāni ca;_  
_Papañca udapānañca,_  
_vippasannena cetasā._  

</Paragraph>

</Division>
<Division number="882" book="vv">

<Paragraph number="726" type="verses" book="vv">
_Cātuddasiṃ pañcadasiṃ,_  
_yā ca pakkhassa aṭṭhamī;_  
_Pāṭihāriyapakkhañca,_  
_aṭṭhaṅgasusamāgataṃ._  

</Paragraph>

</Division>
<Division number="883" book="vv">

<Paragraph number="727" type="verses" book="vv">
_Uposathaṃ upavasissaṃ,_  
_sadā sīlesu saṃvutā;_  
_Na ca dāne pamajjissaṃ,_  
_sāmaṃ diṭṭhamidaṃ mayā”ti._  

</Paragraph>

</Division>
<Division number="884" book="vv">

<Paragraph number="728" type="verses" book="vv">
_Iccevaṃ vippalapantiṃ,_  
_phandamānaṃ tato tato;_  
_Khipiṃsu niraye ghore,_  
_uddhampādaṃ avaṃsiraṃ._  

</Paragraph>

</Division>
<Division number="885" book="vv">

<Paragraph number="729" type="verses" book="vv">
_“Ahaṃ pure maccharinī ahosiṃ,_  
_Paribhāsikā samaṇabrāhmaṇānaṃ;_  
_Vitathena ca sāmikaṃ vañcayitvā,_  
_Paccāmahaṃ niraye ghorarūpe”ti._  


</Paragraph>
</Division>

<Paragraph number="730" type="center" book="vv">
Revatīvimānaṃ dutiyaṃ.
</Paragraph>