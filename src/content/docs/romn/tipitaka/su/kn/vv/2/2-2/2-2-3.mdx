---
title: "2.2.3 Phaladāyakavimānavatthu"
tableOfContents: false
sidebar:
  order: 4
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1060" book="vv" bookNo="19" page="97">

<Paragraph number="908" type="verses" book="vv">
_“Uccamidaṃ maṇithūṇaṃ vimānaṃ,_  
_Samantato soḷasa yojanāni;_  
_Kūṭāgārā sattasatā uḷārā,_  
_Veḷuriyathambhā rucakatthatā subhā._  

</Paragraph>

</Division>
<Division number="1061" book="vv" bookNo="19" page="97">

<Paragraph number="909" type="verses" book="vv">
_Tatthacchasi pivasi khādasi ca,_  
_Dibbā ca vīṇā pavadanti vagguṃ;_  
_Aṭṭhaṭṭhakā sikkhitā sādhurūpā,_  
_Dibbā ca kaññā tidasacarā uḷārā;_  
_Naccanti gāyanti pamodayanti._  

</Paragraph>

</Division>
<Division number="1062" book="vv" bookNo="19" page="97">

<Paragraph number="910" type="verses" book="vv">
_Deviddhipattosi mahānubhāvo,_  
_Manussabhūto kimakāsi puññaṃ;_  
_Kenāsi evaṃ jalitānubhāvo,_  
_Vaṇṇo ca te sabbadisā pabhāsatī”ti._  

</Paragraph>

</Division>
<Division number="1063" book="vv" bookNo="19" page="97">

<Paragraph number="911" type="verses" book="vv">
_So devaputto attamano,_  
_ …pe… _  
_Yassa kammassidaṃ phalaṃ._  

</Paragraph>

</Division>
<Division number="1064" book="vv" bookNo="19" page="97">

<Paragraph number="912" type="verses" book="vv">
_“Phaladāyī phalaṃ vipulaṃ labhati,_  
_Dadamujugatesu pasannamānaso;_  
_So hi pamodati saggagato tidive,_  
_Anubhoti ca puññaphalaṃ vipulaṃ._  

</Paragraph>

</Division>
<Division number="1065" book="vv" bookNo="19" page="97">

<Paragraph number="913" type="verses" book="vv">
_Tavevāhaṃ mahāmuni,_  
_Adāsiṃ caturo phale._  

</Paragraph>

</Division>
<Division number="1066" book="vv" bookNo="19" page="97">

<Paragraph number="914" type="verses" book="vv">
_Tasmā hi phalaṃ alameva dātuṃ,_  
_Niccaṃ manussena sukhatthikena;_  
_Dibbāni vā patthayatā sukhāni,_  
_Manussasobhaggatamicchatā vā._  


(1067–1068.)
</Paragraph>

<Paragraph number="915" type="verses" book="vv">
_Tena metādiso vaṇṇo,_  
_ …pe… _  
_Vaṇṇo ca me sabbadisā pabhāsatī”ti._  


</Paragraph>
</Division>

<Paragraph number="916" type="center" book="vv">
Phaladāyakavimānaṃ tatiyaṃ.
</Paragraph>