---
title: "2.3.6 Gopālavimānavatthu"
tableOfContents: false
sidebar:
  order: 8
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1159" book="vv" bookNo="19" page="107">

<Paragraph number="1008" type="verses" book="vv">
_“Disvāna devaṃ paṭipucchi bhikkhu,_  
_Ucce vimānamhi ciraṭṭhitike;_  
_Āmuttahatthābharaṇaṃ yasassiṃ,_  
_Dibbe vimānamhi yathāpi candimā._  

</Paragraph>

</Division>
<Division number="1160" book="vv" bookNo="19" page="108">

<Paragraph number="1009" type="verses" book="vv">
_Alaṅkato malyadharo suvattho,_  
_Sukuṇḍalī kappitakesamassu;_  
_Āmuttahatthābharaṇo yasassī,_  
_Dibbe vimānamhi yathāpi candimā._  

</Paragraph>

</Division>
<Division number="1161" book="vv" bookNo="19" page="108">

<Paragraph number="1010" type="verses" book="vv">
_Dibbā ca vīṇā pavadanti vagguṃ,_  
_Aṭṭhaṭṭhakā sikkhitā sādhurūpā;_  
_Dibbā ca kaññā tidasacarā uḷārā,_  
_Naccanti gāyanti pamodayanti._  

</Paragraph>

</Division>
<Division number="1162" book="vv" bookNo="19" page="108">

<Paragraph number="1011" type="verses" book="vv">
_Deviddhipattosi mahānubhāvo,_  
_Manussabhūto kimakāsi puññaṃ;_  
_Kenāsi evaṃ jalitānubhāvo,_  
_Vaṇṇo ca te sabbadisā pabhāsatī”ti._  

</Paragraph>

</Division>
<Division number="1163" book="vv" bookNo="19" page="108">

<Paragraph number="1012" type="verses" book="vv">
_So devaputto attamano,_  
_ …pe… _  
_yassa kammassidaṃ phalaṃ._  

</Paragraph>

</Division>
<Division number="1164" book="vv" bookNo="19" page="108">

<Paragraph number="1013" type="verses" book="vv">
_“Ahaṃ manussesu manussabhūto,_  
_Saṅgamma rakkhissaṃ paresaṃ dhenuyo;_  
_Tato ca āgā samaṇo mamantike,_  
_Gāvo ca māse agamaṃsu khādituṃ._  

</Paragraph>

</Division>
<Division number="1165" book="vv" bookNo="19" page="108">

<Paragraph number="1014" type="verses" book="vv">
_Dvayajja kiccaṃ ubhayañca kāriyaṃ,_  
_Iccevahaṃ bhante tadā vicintayiṃ;_  
_Tato ca saññaṃ paṭiladdha yoniso,_  
_Dadāmi bhanteti khipiṃ anantakaṃ._  

</Paragraph>

</Division>
<Division number="1166" book="vv" bookNo="19" page="108">

<Paragraph number="1015" type="verses" book="vv">
_So māsakhettaṃ turito avāsariṃ,_  
_Purā ayaṃ bhañjati yassidaṃ dhanaṃ;_  
_Tato ca kaṇho urago mahāviso,_  
_Aḍaṃsi pāde turitassa me sato._  

</Paragraph>

</Division>
<Division number="1167" book="vv" bookNo="19" page="109">

<Paragraph number="1016" type="verses" book="vv">
_Svāhaṃ aṭṭomhi dukkhena pīḷito,_  
_Bhikkhu ca taṃ sāmaṃ muñcitvānantakaṃ;_  
_Ahāsi kummāsaṃ mamānukampayā,_  
_Tato cuto kālakatomhi devatā._  

</Paragraph>

</Division>
<Division number="1168" book="vv" bookNo="19" page="109">

<Paragraph number="1017" type="verses" book="vv">
_Tadeva kammaṃ kusalaṃ kataṃ mayā,_  
_Sukhañca kammaṃ anubhomi attanā;_  
_Tayā hi bhante anukampito bhusaṃ,_  
_Kataññutāya abhivādayāmi taṃ._  

</Paragraph>

</Division>
<Division number="1169" book="vv" bookNo="19" page="109">

<Paragraph number="1018" type="verses" book="vv">
_Sadevake loke samārake ca,_  
_Añño muni natthi tayānukampako;_  
_Tayā hi bhante anukampito bhusaṃ,_  
_Kataññutāya abhivādayāmi taṃ._  

</Paragraph>

</Division>
<Division number="1170" book="vv" bookNo="19" page="109">

<Paragraph number="1019" type="verses" book="vv">
_Imasmiṃ loke parasmiṃ vā pana,_  
_Añño munī natthi tayānukampako;_  
_Tayā hi bhante anukampito bhusaṃ,_  
_Kataññutāya abhivādayāmi tan”ti._  


</Paragraph>
</Division>

<Paragraph number="1020" type="center" book="vv">
Gopālavimānaṃ chaṭṭhaṃ.
</Paragraph>