---
title: "2.3.5 Ambavimānavatthu"
tableOfContents: false
sidebar:
  order: 7
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1146" book="vv">

<Paragraph number="995" type="verses" book="vv">
_“Uccamidaṃ maṇithūṇaṃ vimānaṃ,_  
_Samantato dvādasa yojanāni;_  
_Kūṭāgārā sattasatā uḷārā,_  
_Veḷuriyathambhā rucakatthatā subhā._  

</Paragraph>

</Division>
<Division number="1147" book="vv">

<Paragraph number="996" type="verses" book="vv">
_Tatthacchasi pivasi khādasi ca,_  
_Dibbā ca vīṇā pavadanti vagguṃ;_  
_Dibbā rasā kāmaguṇettha pañca,_  
_Nāriyo ca naccanti suvaṇṇachannā._  


(1148–1149.)
</Paragraph>

<Paragraph number="997" type="verses" book="vv">
_Kena tetādiso vaṇṇo,_  
_ …pe… _  
_Vaṇṇo ca te sabbadisā pabhāsatī”ti._  

</Paragraph>

</Division>
<Division number="1150" book="vv">

<Paragraph number="998" type="verses" book="vv">
_So devaputto attamano,_  
_ …pe… _  
_yassa kammassidaṃ phalaṃ._  

</Paragraph>

</Division>
<Division number="1151" book="vv">

<Paragraph number="999" type="verses" book="vv">
_“Gimhānaṃ pacchime māse,_  
_patapante divaṅkare;_  
_Paresaṃ bhatako poso,_  
_ambārāmamasiñcati._  

</Paragraph>

</Division>
<Division number="1152" book="vv">

<Paragraph number="1000" type="verses" book="vv">
_Atha tenāgamā bhikkhu,_  
_sāriputtoti vissuto;_  
_Kilantarūpo kāyena,_  
_akilantova cetasā._  

</Paragraph>

</Division>
<Division number="1153" book="vv">

<Paragraph number="1001" type="verses" book="vv">
_Tañca disvāna āyantaṃ,_  
_Avocaṃ ambasiñcako;_  
_Sādhu taṃ bhante nhāpeyyaṃ,_  
_Yaṃ mamassa sukhāvahaṃ._  

</Paragraph>

</Division>
<Division number="1154" book="vv">

<Paragraph number="1002" type="verses" book="vv">
_Tassa me anukampāya,_  
_nikkhipi pattacīvaraṃ;_  
_Nisīdi rukkhamūlasmiṃ,_  
_chāyāya ekacīvaro._  

</Paragraph>

</Division>
<Division number="1155" book="vv">

<Paragraph number="1003" type="verses" book="vv">
_Tañca acchena vārinā,_  
_pasannamānaso naro;_  
_Nhāpayī rukkhamūlasmiṃ,_  
_chāyāya ekacīvaraṃ._  

</Paragraph>

</Division>
<Division number="1156" book="vv">

<Paragraph number="1004" type="verses" book="vv">
_Ambo ca sitto samaṇo ca nhāpito,_  
_Mayā ca puññaṃ pasutaṃ anappakaṃ;_  
_Iti so pītiyā kāyaṃ,_  
_Sabbaṃ pharati attano._  

</Paragraph>

</Division>
<Division number="1157" book="vv">

<Paragraph number="1005" type="verses" book="vv">
_Tadeva ettakaṃ kammaṃ,_  
_akāsiṃ tāya jātiyā;_  
_Pahāya mānusaṃ dehaṃ,_  
_upapannomhi nandanaṃ._  

</Paragraph>

</Division>
<Division number="1158" book="vv">

<Paragraph number="1006" type="verses" book="vv">
_Nandane ca vane ramme,_  
_nānādijagaṇāyute;_  
_Ramāmi naccagītehi,_  
_accharāhi purakkhato”ti._  


</Paragraph>
</Division>

<Paragraph number="1007" type="center" book="vv">
Ambavimānaṃ pañcamaṃ.
</Paragraph>