---
title: "2.2.1 Paṭhamaagāriyavimānavatthu"
tableOfContents: false
sidebar:
  order: 1
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1048" book="vv" bookNo="19" page="95">

<Paragraph number="896" type="verses" book="vv">
_“Yathā vanaṃ cittalataṃ pabhāsati,_  
_Uyyānaseṭṭhaṃ tidasānamuttamaṃ;_  
_Tathūpamaṃ tuyhamidaṃ vimānaṃ,_  
_Obhāsayaṃ tiṭṭhati antalikkhe._  

</Paragraph>

</Division>
<Division number="1049" book="vv" bookNo="19" page="95">

<Paragraph number="897" type="verses" book="vv">
_Deviddhipattosi mahānubhāvo,_  
_Manussabhūto kimakāsi puññaṃ;_  
_Kenāsi evaṃ jalitānubhāvo,_  
_Vaṇṇo ca te sabbadisā pabhāsatī”ti._  

</Paragraph>

</Division>
<Division number="1050" book="vv" bookNo="19" page="96">

<Paragraph number="898" type="verses" book="vv">
_So devaputto attamano,_  
_moggallānena pucchito;_  
_Pañhaṃ puṭṭho viyākāsi,_  
_yassa kammassidaṃ phalaṃ._  

</Paragraph>

</Division>
<Division number="1051" book="vv" bookNo="19" page="96">

<Paragraph number="899" type="verses" book="vv">
_“Ahañca bhariyā ca manussaloke,_  
_Opānabhūtā gharamāvasimha;_  
_Annañca pānañca pasannacittā,_  
_Sakkacca dānaṃ vipulaṃ adamha._  


(1052–1053.)
</Paragraph>

<Paragraph number="900" type="verses" book="vv">
_Tena metādiso vaṇṇo,_  
_ …pe… _  
_Vaṇṇo ca me sabbadisā pabhāsatī”ti._  


</Paragraph>
</Division>

<Paragraph number="901" type="center" book="vv">
Paṭhamaagāriyavimānaṃ paṭhamaṃ.
</Paragraph>