---
title: "3.4.3 Pañcāyatanakammanibbattapañha"
tableOfContents: false
sidebar:
  order: 4
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="65" book="mi" bookNo="28">

<Paragraph number="323" book="mi">
Rājā āha—  “bhante nāgasena, yānimāni pañcāyatanāni, kiṃ nu tāni nānākammehi nibbattāni, udāhu ekena kammenā”ti? “Nānākammehi, mahārāja, nibbattāni, na ekena kammenā”ti.
</Paragraph>

<Paragraph number="324" book="mi">
“Opammaṃ karohī”ti. “Taṃ kiṃ maññasi, mahārāja, ekasmiṃ khette nānābījāni vappeyyuṃ, tesaṃ nānābījānaṃ nānāphalāni nibbatteyyun”ti? “Āma, bhante, nibbatteyyun”ti. “Evameva kho, mahārāja, yāni yāni pañcāyatanāni, tāni tāni nānākammehi nibbattāni, na ekena kammenā”ti.
</Paragraph>

<Paragraph number="325" book="mi">
“Kallosi, bhante nāgasenā”ti.

</Paragraph>
</Division>

<Paragraph number="326" type="center" book="mi">
Pañcāyatanakammanibbattapañho tatiyo.
</Paragraph>