---
title: "7.5.10 Ajagaraṅgapañha"
tableOfContents: false
sidebar:
  order: 2
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="274" book="mi" bookNo="28">

<Paragraph number="1928" book="mi">
“Bhante nāgasena, ‘ajagarassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, ajagaro mahatimahākāyo bahūpi divase ūnūdaro dīnataro kucchipūraṃ āhāraṃ na labhati, aparipuṇṇo yeva yāvadeva sarīrayāpanamattakena yāpeti; evameva kho, mahārāja, yogino yogāvacarassa bhikkhācariyappasutassa parapiṇḍamupagatassa paradinnappāṭikaṅkhissa sayaṅgāhappaṭiviratassa dullabhaṃ udaraparipūraṃ āhāraṃ, api ca atthavasikena kulaputtena cattāro pañca ālope abhuñjitvā avasesaṃ udakena paripūretabbaṃ. Idaṃ, mahārāja, ajagarassa ekaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā—
</Paragraph>

<Paragraph number="1929" type="verses" book="mi">
_‘Allaṃ sukkhaṃ vā bhuñjanto,_  
_Na bāḷhaṃ suhito siyā;_  
_Ūnūdaro mitāhāro,_  
_Sato bhikkhu paribbaje._  

</Paragraph>

<Paragraph number="1930" type="verses" book="mi">
_Cattāro pañca ālope,_  
_abhutvā udakaṃ pive;_  
_Alaṃ phāsu vihārāya,_  
_pahitattassa bhikkhuno’”ti._  


</Paragraph>
</Division>

<Paragraph number="1931" type="center" book="mi">
Ajagaraṅgapañho dasamo.



</Paragraph>

<Paragraph number="1932" type="center" book="mi">
Sīhavaggo pañcamo.



</Paragraph>

<Paragraph number="1933" type="center" book="mi">
Tassuddānaṃ


</Paragraph>

<Paragraph number="1934" type="verses" book="mi">
_Kesarī cakkavāko ca,_  
_peṇāhi gharakapotako;_  
_Ulūko satapatto ca,_  
_vagguli ca jalūpikā;_  
_Sappo ajagaro ceva,_  
_vaggo tena pavuccatīti._
</Paragraph>