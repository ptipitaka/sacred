---
title: "4.1.4 Aṭṭhapaññāpaṭilābhakāraṇa"
tableOfContents: false
sidebar:
  order: 4
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="117" book="mi" bookNo="28">

<Paragraph number="540" book="mi">
“Bhante nāgasena, aṭṭhahi kāraṇehi buddhi pariṇamati paripākaṃ gacchati. Katamehi aṭṭhahi? Vayapariṇāmena buddhi pariṇamati paripākaṃ gacchati, yasapariṇāmena buddhi pariṇamati paripākaṃ gacchati, paripucchāya buddhi pariṇamati paripākaṃ gacchati, titthasaṃvāsena buddhi pariṇamati paripākaṃ gacchati, yoniso manasikārena buddhi pariṇamati paripākaṃ gacchati, sākacchāya buddhi pariṇamati paripākaṃ gacchati, snehūpasevanena buddhi pariṇamati paripākaṃ gacchati, patirūpadesavāsena buddhi pariṇamati paripākaṃ gacchati. Bhavatīha—
</Paragraph>

<Paragraph number="541" type="verses" book="mi">
_‘Vayena yasapucchāhi,_  
_titthavāsena yoniso;_  
_Sākacchā snehasaṃsevā,_  
_patirūpavasena ca._  

</Paragraph>

<Paragraph number="542" type="verses" book="mi">
_Etāni aṭṭha ṭhānāni,_  
_buddhivisadakāraṇā;_  
_Yesaṃ etāni sambhonti,_  
_tesaṃ buddhi pabhijjatī’”ti._  


</Paragraph>
</Division>

<Paragraph number="543" type="center" book="mi">
Aṭṭha paññāpaṭilābhakāraṇāni.
</Paragraph>