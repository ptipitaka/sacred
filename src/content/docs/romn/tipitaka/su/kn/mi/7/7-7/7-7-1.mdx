---
title: "7.7.1 Kumbhaṅgapañha"
tableOfContents: false
sidebar:
  order: 1
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="285" book="mi" bookNo="28">

<Paragraph number="1986" book="mi">
“Bhante nāgasena, ‘kumbhassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, kumbho sampuṇṇo na saṇati; evameva kho, mahārāja, yoginā yogāvacarena āgame adhigame pariyattiyaṃ sāmaññe pāramiṃ patvā na saṇitabbaṃ, na tena māno karaṇīyo, na dabbo dassetabbo, nihatamānena nihatadabbena bhavitabbaṃ, ujukena amukharena avikatthinā. Idaṃ, mahārāja, kumbhassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena suttanipāte—
</Paragraph>

<Paragraph number="1987" type="verses" book="mi">
_‘Yadūnakaṃ taṃ saṇati,_  
_Yaṃ pūraṃ santameva taṃ;_  
_Aḍḍhakumbhūpamo bālo,_  
_Rahado pūrova paṇḍito’”ti._  


</Paragraph>
</Division>

<Paragraph number="1988" type="center" book="mi">
Kumbhaṅgapañho paṭhamo.
</Paragraph>