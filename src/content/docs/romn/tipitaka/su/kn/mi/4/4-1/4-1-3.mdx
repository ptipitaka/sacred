---
title: "4.1.3 Navaguyhamantavidhaṃsaka"
tableOfContents: false
sidebar:
  order: 3
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="116" book="mi" bookNo="28">

<Paragraph number="535" book="mi">
“Bhante nāgasena, navime puggalā mantitaṃ guyhaṃ vivaranti na dhārenti. Katame nava? Rāgacarito dosacarito mohacarito bhīruko āmisagaruko itthī soṇḍo paṇḍako dārako”ti.
</Paragraph>

<Paragraph number="536" book="mi">
Thero āha—  “tesaṃ ko doso”ti? “Rāgacarito, bhante nāgasena, rāgavasena mantitaṃ guyhaṃ vivarati na dhāreti, dosacarito, bhante, dosavasena mantitaṃ guyhaṃ vivarati na dhāreti, mūḷho mohavasena mantitaṃ guyhaṃ vivarati na dhāreti, bhīruko bhayavasena mantitaṃ guyhaṃ vivarati na dhāreti, āmisagaruko āmisahetu mantitaṃ guyhaṃ vivarati na dhāreti, itthī paññāya ittaratāya mantitaṃ guyhaṃ vivarati na dhāreti, soṇḍiko surālolatāya mantitaṃ guyhaṃ vivarati na dhāreti, paṇḍako anekaṃsikatāya mantitaṃ guyhaṃ vivarati na dhāreti, dārako capalatāya mantitaṃ guyhaṃ vivarati na dhāreti. Bhavatīha—
</Paragraph>

<Paragraph number="537" type="verses" book="mi">
_‘Ratto duṭṭho ca mūḷho ca,_  
_bhīru āmisagaruko;_  
_Itthī soṇḍo paṇḍako ca,_  
_navamo bhavati dārako._  

</Paragraph>

<Paragraph number="538" type="verses" book="mi">
_Navete puggalā loke,_  
_ittarā calitā calā;_  
_Etehi mantitaṃ guyhaṃ,_  
_khippaṃ bhavati pākaṭan’”ti._  


</Paragraph>
</Division>

<Paragraph number="539" type="center" book="mi">
Nava guyhamantavidhaṃsakā puggalā.
</Paragraph>