---
title: "7.2.1 Lābulataṅgapañha"
tableOfContents: false
sidebar:
  order: 1
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="235" book="mi" bookNo="28">

<Paragraph number="1707" book="mi">
“Bhante nāgasena, ‘lābulatāya ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, lābulatā tiṇe vā kaṭṭhe vā latāya vā soṇḍikāhi ālambitvā tassūpari vaḍḍhati; evameva kho, mahārāja, yoginā yogāvacarena arahatte abhivaḍḍhitukāmena manasā ārammaṇaṃ ālambitvā arahatte abhivaḍḍhitabbaṃ. Idaṃ, mahārāja, lābulatāya ekaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā—
</Paragraph>

<Paragraph number="1708" type="verses" book="mi">
_‘Yathā lābulatā nāma,_  
_tiṇe kaṭṭhe latāya vā;_  
_Ālambitvā soṇḍikāhi,_  
_tato vaḍḍhati uppari._  

</Paragraph>

<Paragraph number="1709" type="verses" book="mi">
_Tatheva buddhaputtena,_  
_Arahattaphalakāminā;_  
_Ārammaṇaṃ ālambitvā,_  
_Vaḍḍhitabbaṃ asekkhaphale’”ti._  


</Paragraph>
</Division>

<Paragraph number="1710" type="center" book="mi">
Lābulataṅgapañho paṭhamo.
</Paragraph>