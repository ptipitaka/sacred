---
title: "3.2.4 Paṭisandahanapuggalavediyanapañha"
tableOfContents: false
sidebar:
  order: 4
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="43" book="mi" bookNo="28">

<Paragraph number="197" book="mi">
Rājā āha—  “bhante nāgasena, yo na paṭisandahati, vedeti so kiñci dukkhaṃ vedanan”ti? Thero āha—  “kiñci vedeti, kiñci na vedetī”ti. “Kiṃ vedeti, kiṃ na vedetī”ti? “Kāyikaṃ, mahārāja, vedanaṃ vedeti, cetasikaṃ vedanaṃ na vedetī”ti. “Kathaṃ, bhante, kāyikaṃ vedanaṃ vedeti, kathaṃ cetasikaṃ vedanaṃ na vedetī”ti? “Yo hetu yo paccayo kāyikāya dukkhavedanāya uppattiyā, tassa hetussa tassa paccayassa anuparamā kāyikaṃ dukkhavedanaṃ vedeti, yo hetu yo paccayo cetasikāya dukkhavedanāya uppattiyā, tassa hetussa tassa paccayassa uparamā cetasikaṃ dukkhavedanaṃ na vedeti. Bhāsitampetaṃ, mahārāja, bhagavatā—  ‘so ekaṃ vedanaṃ vedeti kāyikaṃ na cetasikan’”ti.
</Paragraph>

<Paragraph number="198" book="mi">
“Bhante nāgasena, yo dukkhaṃ vedanaṃ vedeti, kasmā so na parinibbāyatī”ti? “Natthi, mahārāja, arahato anunayo vā paṭigho vā, na ca arahanto apakkaṃ pātenti paripākaṃ āgamenti paṇḍitā. Bhāsitampetaṃ, mahārāja, therena sāriputtena dhammasenāpatinā—
</Paragraph>

<Paragraph number="199" type="verses" book="mi">
_‘Nābhinandāmi maraṇaṃ,_  
_nābhinandāmi jīvitaṃ;_  
_Kālañca paṭikaṅkhāmi,_  
_nibbisaṃ bhatako yathā._  

</Paragraph>

<Paragraph number="200" type="verses" book="mi">
_Nābhinandāmi maraṇaṃ,_  
_nābhinandāmi jīvitaṃ;_  
_Kālañca paṭikaṅkhāmi,_  
_sampajāno patissato’”ti._  

</Paragraph>

<Paragraph number="201" book="mi">
“Kallosi, bhante nāgasenā”ti.

</Paragraph>
</Division>

<Paragraph number="202" type="center" book="mi">
Paṭisandahanapuggalavediyanapañho catuttho.
</Paragraph>