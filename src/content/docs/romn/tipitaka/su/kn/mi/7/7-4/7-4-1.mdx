---
title: "7.4.1 Upacikaṅgapañha"
tableOfContents: false
sidebar:
  order: 1
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="255" book="mi" bookNo="28">

<Paragraph number="1836" book="mi">
“Bhante nāgasena, ‘upacikāya ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, upacikā upari chadanaṃ katvā attānaṃ pidahitvā gocarāya carati; evameva kho, mahārāja, yoginā yogāvacarena sīlasaṃvarachadanaṃ katvā mānasaṃ pidahitvā piṇḍāya caritabbaṃ, sīlasaṃvarachadanena kho, mahārāja, yogī yogāvacaro sabbabhayasamatikkanto hoti. Idaṃ, mahārāja, upacikāya ekaṃ aṅgaṃ gahetabbaṃ. Bhāsitampetaṃ, mahārāja, therena upasenena vaṅgantaputtena—
</Paragraph>

<Paragraph number="1837" type="verses" book="mi">
_‘Sīlasaṃvarachadanaṃ,_  
_yogī katvāna mānasaṃ;_  
_Anupalitto lokena,_  
_bhayā ca parimuccatī’”ti._  


</Paragraph>
</Division>

<Paragraph number="1838" type="center" book="mi">
Upacikaṅgapañho paṭhamo.
</Paragraph>