---
title: "3.5.9 Uppajjatijānanapañha"
tableOfContents: false
sidebar:
  order: 10
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="81" book="mi">

<Paragraph number="387" book="mi">
Rājā āha—  “bhante nāgasena, yo uppajjati, jānāti so ‘uppajjissāmī’”ti? “Āma, mahārāja, yo uppajjati jānāti so ‘uppajjissāmī’”ti.
</Paragraph>

<Paragraph number="388" book="mi">
“Opammaṃ karohī”ti. “Yathā, mahārāja, kassako gahapatiko bījāni pathaviyaṃ nikkhipitvā sammā deve vassante jānāti ‘dhaññaṃ nibbattissatī’”ti? “Āma, bhante, jāneyyā”ti. “Evameva kho, mahārāja, yo uppajjati, jānāti so ‘uppajjissāmī’”ti.
</Paragraph>

<Paragraph number="389" book="mi">
“Kallosi, bhante nāgasenā”ti.

</Paragraph>
</Division>

<Paragraph number="390" type="center" book="mi">
Uppajjatijānanapañho navamo.
</Paragraph>