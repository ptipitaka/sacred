---
title: "7.2.4 Sālakalyāṇikaṅgapañha"
tableOfContents: false
sidebar:
  order: 5
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="238" book="mi">

<Paragraph number="1720" book="mi">
“Bhante nāgasena, ‘sālakalyāṇikāya ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, sālakalyāṇikā nāma antopathaviyaṃyeva abhivaḍḍhati hatthasatampi bhiyyopi; evameva kho, mahārāja, yoginā yogāvacarena cattāri sāmaññaphalāni catasso paṭisambhidā chaḷabhiññāyo kevalañca samaṇadhammaṃ suññāgāreyeva paripūrayitabbaṃ. Idaṃ, mahārāja, sālakalyāṇikāya ekaṃ aṅgaṃ gahetabbaṃ. Bhāsitampetaṃ, mahārāja, therena rāhulena—
</Paragraph>

<Paragraph number="1721" type="verses" book="mi">
_‘Sālakalyāṇikā nāma,_  
_pādapo dharaṇīruho;_  
_Antopathaviyaṃyeva,_  
_satahatthopi vaḍḍhati._  

</Paragraph>

<Paragraph number="1722" type="verses" book="mi">
_Yathā kālamhi sampatte,_  
_paripākena so dumo;_  
_Uggañchitvāna ekāhaṃ,_  
_satahatthopi vaḍḍhati._  

</Paragraph>

<Paragraph number="1723" type="verses" book="mi">
_Evamevāhaṃ mahāvīra,_  
_sālakalyāṇikā viya;_  
_Abbhantare suññāgāre,_  
_dhammato abhivaḍḍhayin’”ti._  


</Paragraph>
</Division>

<Paragraph number="1724" type="center" book="mi">
Sālakalyāṇikaṅgapañho catuttho.
</Paragraph>