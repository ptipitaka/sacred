---
title: "7.1.10 Makkaṭaṅgapañha"
tableOfContents: false
sidebar:
  order: 2
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="234" book="mi" bookNo="28">

<Paragraph number="1700" book="mi">
“Bhante nāgasena, ‘makkaṭassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, makkaṭo vāsamupagacchanto tathārūpe okāse mahatimahārukkhe pavivitte sabbaṭṭhakasākhe bhīruttāṇe vāsamupagacchati; evameva kho, mahārāja, yoginā yogāvacarena lajjiṃ pesalaṃ sīlavantaṃ kalyāṇadhammaṃ bahussutaṃ dhammadharaṃ vinayadharaṃ piyaṃ garubhāvanīyaṃ vattāraṃ vacanakkhamaṃ ovādakaṃ viññāpakaṃ sandassakaṃ samādapakaṃ samuttejakaṃ sampahaṃsakaṃ evarūpaṃ kalyāṇamittaṃ ācariyaṃ nissāya viharitabbaṃ. Idaṃ, mahārāja, makkaṭassa paṭhamaṃ aṅgaṃ gahetabbaṃ.
</Paragraph>

<Paragraph number="1701" book="mi">
Puna caparaṃ, mahārāja, makkaṭo rukkheyeva carati tiṭṭhati nisīdati, yadi niddaṃ okkamati, tattheva rattiṃ vāsamanubhavati; evameva kho, mahārāja, yoginā yogāvacarena pavanābhimukhena bhavitabbaṃ, pavaneyeva ṭhānacaṅkamanisajjāsayanaṃ niddaṃ okkamitabbaṃ, tattheva satipaṭṭhānamanubhavitabbaṃ. Idaṃ, mahārāja, makkaṭassa dutiyaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā—
</Paragraph>

<Paragraph number="1702" type="verses" book="mi">
_‘Caṅkamantopi tiṭṭhanto,_  
_nisajjāsayanena vā;_  
_Pavane sobhate bhikkhu,_  
_pavanantaṃva vaṇṇitan’”ti._  


</Paragraph>
</Division>

<Paragraph number="1703" type="center" book="mi">
Makkaṭaṅgapañho dasamo.



</Paragraph>

<Paragraph number="1704" type="center" book="mi">
Gadrabhavaggo paṭhamo.



</Paragraph>

<Paragraph number="1705" type="center" book="mi">
Tassuddānaṃ


</Paragraph>

<Paragraph number="1706" type="verses" book="mi">
_Gadrabho ceva kukkuṭo,_  
_kalando dīpini dīpiko;_  
_Kummo vaṃso ca cāpo ca,_  
_vāyaso atha makkaṭoti._
</Paragraph>