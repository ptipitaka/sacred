---
title: "7.4.4 Vicchikaṅgapañha"
tableOfContents: false
sidebar:
  order: 5
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="258" book="mi">

<Paragraph number="1846" book="mi">
“Bhante nāgasena, ‘vicchikassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, vicchiko naṅgulāvudho naṅgulaṃ ussāpetvā carati; evameva kho, mahārāja, yoginā yogāvacarena ñāṇāvudhena bhavitabbaṃ, ñāṇaṃ ussāpetvā viharitabbaṃ. Idaṃ, mahārāja, vicchikassa ekaṃ aṅgaṃ gahetabbaṃ. Bhāsitampetaṃ, mahārāja, therena upasenena vaṅgantaputtena—
</Paragraph>

<Paragraph number="1847" type="verses" book="mi">
_‘Ñāṇakhaggaṃ gahetvāna,_  
_viharanto vipassako;_  
_Parimuccati sabbabhayā,_  
_duppasaho ca so bhave’”ti._  


</Paragraph>
</Division>

<Paragraph number="1848" type="center" book="mi">
Vicchikaṅgapañho catuttho.
</Paragraph>