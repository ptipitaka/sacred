---
title: "7.6.1 Panthamakkaṭakaṅgapañha"
tableOfContents: false
sidebar:
  order: 1
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="275" book="mi" bookNo="28">

<Paragraph number="1935" book="mi">
“Bhante nāgasena, ‘panthamakkaṭakassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, panthamakkaṭako panthe makkaṭajālavitānaṃ katvā yadi tattha jālake laggati kimi vā makkhikā vā paṭaṅgo vā, taṃ gahetvā bhakkhayati; evameva kho, mahārāja, yoginā yogāvacarena chasu dvāresu satipaṭṭhānajālavitānaṃ katvā yadi tattha kilesamakkhikā bajjhanti, tattheva ghātetabbā. Idaṃ, mahārāja, panthamakkaṭakassa ekaṃ aṅgaṃ gahetabbaṃ. Bhāsitampetaṃ, mahārāja, therena anuruddhena—
</Paragraph>

<Paragraph number="1936" type="verses" book="mi">
_‘Cittaṃ niyame chasu dvāresu,_  
_Satipaṭṭhānavaruttame;_  
_Kilesā tattha laggā ce,_  
_Hantabbā te vipassinā’”ti._  


</Paragraph>
</Division>

<Paragraph number="1937" type="center" book="mi">
Panthamakkaṭakaṅgapañho paṭhamo.
</Paragraph>