---
title: "26.40 Devahitabrāhmaṇavatthu"
tableOfContents: false
sidebar:
  order: 35
type: "tipitaka"
basket: "su"
book: "dh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="424" book="dh" bookNo="18">

<Paragraph number="452" type="verses" book="dh">
_Pubbenivāsaṃ yo vedi,_  
_saggāpāyañca passati;_  
_Atho jātikkhayaṃ patto,_  
_abhiññāvosito muni;_  
_Sabbavositavosānaṃ,_  
_tamahaṃ brūmi brāhmaṇaṃ._  


</Paragraph>
</Division>

<Paragraph number="453" type="center" book="dh">
Brāhmaṇavaggo chabbīsatimo.


</Paragraph>

<Paragraph number="454" book="dh">
Ettāvatā sabbapaṭhame yamakavagge cuddasa vatthūni, appamādavagge nava, cittavagge nava, pupphavagge dvādasa, bālavagge pannarasa, paṇḍitavagge ekādasa, arahantavagge dasa, sahassavagge cuddasa, pāpavagge dvādasa, daṇḍavagge ekādasa, jarāvagge nava, attavagge dasa, lokavagge ekādasa, buddhavagge nava, sukhavagge aṭṭha, piyavagge nava, kodhavagge aṭṭha, malavagge dvādasa, dhammaṭṭhavagge dasa, maggavagge dvādasa, pakiṇṇakavagge nava, nirayavagge nava, nāgavagge aṭṭha, taṇhāvagge dvādasa, bhikkhuvagge dvādasa, brāhmaṇavagge cattālīsāti pañcādhikāni tīṇi vatthusatāni.
</Paragraph>

<Paragraph number="455" type="verses" book="dh">
_Satevīsacatussatā,_  
_catusaccavibhāvinā;_  
_Satattayañca vatthūnaṃ,_  
_pañcādhikaṃ samuṭṭhitāti._  


</Paragraph>

<Paragraph number="456" type="center" book="dh">
Dhammapade vaggānamuddānaṃ


</Paragraph>

<Paragraph number="457" type="verses" book="dh">
_Yamakappamādo cittaṃ,_  
_pupphaṃ bālena paṇḍito;_  
_Arahanto sahassañca,_  
_pāpaṃ daṇḍena te dasa._  

</Paragraph>

<Paragraph number="458" type="verses" book="dh">
_Jarā attā ca loko ca,_  
_buddho sukhaṃ piyena ca;_  
_Kodho malañca dhammaṭṭho,_  
_maggavaggena vīsati._  

</Paragraph>

<Paragraph number="459" type="verses" book="dh">
_Pakiṇṇaṃ nirayo nāgo,_  
_taṇhā bhikkhu ca brāhmaṇo;_  
_Ete chabbīsati vaggā,_  
_desitādiccabandhunā._  


</Paragraph>

<Paragraph number="460" type="center" book="dh">
Gāthānamuddānaṃ


</Paragraph>

<Paragraph number="461" type="verses" book="dh">
_Yamake vīsati gāthā,_  
_appamādamhi dvādasa;_  
_Ekādasa cittavagge,_  
_pupphavaggamhi soḷasa._  

</Paragraph>

<Paragraph number="462" type="verses" book="dh">
_Bāle ca soḷasa gāthā,_  
_paṇḍitamhi catuddasa;_  
_Arahante dasa gāthā,_  
_sahasse honti soḷasa._  

</Paragraph>

<Paragraph number="463" type="verses" book="dh">
_Terasa pāpavaggamhi,_  
_daṇḍamhi dasa satta ca;_  
_Ekādasa jarā vagge,_  
_attavaggamhi tā dasa._  

</Paragraph>

<Paragraph number="464" type="verses" book="dh">
_Dvādasa lokavaggamhi,_  
_buddhavaggamhi ṭhārasa;_  
_Sukhe ca piyavagge ca,_  
_gāthāyo honti dvādasa._  

</Paragraph>

<Paragraph number="465" type="verses" book="dh">
_Cuddasa kodhavaggamhi,_  
_malavaggekavīsati;_  
_Sattarasa ca dhammaṭṭhe,_  
_maggavagge sattarasa._  

</Paragraph>

<Paragraph number="466" type="verses" book="dh">
_Pakiṇṇe soḷasa gāthā,_  
_niraye nāge ca cuddasa;_  
_Chabbīsa taṇhāvaggamhi,_  
_tevīsa bhikkhuvaggikā._  

</Paragraph>

<Paragraph number="467" type="verses" book="dh">
_Ekatālīsagāthāyo,_  
_brāhmaṇe vaggamuttame;_  
_Gāthāsatāni cattāri,_  
_tevīsa ca punāpare;_  
_Dhammapade nipātamhi,_  
_desitādiccabandhunāti._  


</Paragraph>

<Paragraph number="468" type="center" book="dh">
Dhammapadapāḷi samattā.
</Paragraph>