---
title: "15.1.1 Aññāsikoṇḍaññattheragāthā"
tableOfContents: false
sidebar:
  order: 1
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="673" book="th1" bookNo="19" page="317">

<Paragraph number="1004" type="verses" book="th1">
_“Esa bhiyyo pasīdāmi,_  
_sutvā dhammaṃ mahārasaṃ;_  
_Virāgo desito dhammo,_  
_anupādāya sabbaso”._  

</Paragraph>

</Division>
<Division number="674" book="th1" bookNo="19" page="317">

<Paragraph number="1005" type="verses" book="th1">
_“Bahūni loke citrāni,_  
_asmiṃ pathavimaṇḍale;_  
_Mathenti maññe saṅkappaṃ,_  
_subhaṃ rāgūpasaṃhitaṃ._  

</Paragraph>

</Division>
<Division number="675" book="th1" bookNo="19" page="317">

<Paragraph number="1006" type="verses" book="th1">
_Rajamuhatañca vātena,_  
_yathā meghopasammaye;_  
_Evaṃ sammanti saṅkappā,_  
_yadā paññāya passati._  

</Paragraph>

</Division>
<Division number="676" book="th1" bookNo="19" page="317">

<Paragraph number="1007" type="verses" book="th1">
_Sabbe saṅkhārā aniccāti,_  
_yadā paññāya passati;_  
_Atha nibbindati dukkhe,_  
_esa maggo visuddhiyā._  

</Paragraph>

</Division>
<Division number="677" book="th1" bookNo="19" page="317">

<Paragraph number="1008" type="verses" book="th1">
_Sabbe saṅkhārā dukkhāti,_  
_yadā paññāya passati;_  
_Atha nibbindati dukkhe,_  
_esa maggo visuddhiyā._  

</Paragraph>

</Division>
<Division number="678" book="th1" bookNo="19" page="317">

<Paragraph number="1009" type="verses" book="th1">
_Sabbe dhammā anattāti,_  
_yadā paññāya passati;_  
_Atha nibbindati dukkhe,_  
_esa maggo visuddhiyā._  

</Paragraph>

</Division>
<Division number="679" book="th1" bookNo="19" page="317">

<Paragraph number="1010" type="verses" book="th1">
_Buddhānubuddho yo thero,_  
_koṇḍañño tibbanikkamo;_  
_Pahīnajātimaraṇo,_  
_brahmacariyassa kevalī._  

</Paragraph>

</Division>
<Division number="680" book="th1" bookNo="19" page="317">

<Paragraph number="1011" type="verses" book="th1">
_Oghapāso daḷhakhilo,_  
_Pabbato duppadālayo;_  
_Chetvā khilañca pāsañca,_  
_Selaṃ bhetvāna dubbhidaṃ;_  
_Tiṇṇo pāraṅgato jhāyī,_  
_Mutto so mārabandhanā._  

</Paragraph>

</Division>
<Division number="681" book="th1" bookNo="19" page="317">

<Paragraph number="1012" type="verses" book="th1">
_Uddhato capalo bhikkhu,_  
_mitte āgamma pāpake;_  
_Saṃsīdati mahoghasmiṃ,_  
_ūmiyā paṭikujjito._  

</Paragraph>

</Division>
<Division number="682" book="th1" bookNo="19" page="317">

<Paragraph number="1013" type="verses" book="th1">
_Anuddhato acapalo,_  
_nipako saṃvutindriyo;_  
_Kalyāṇamitto medhāvī,_  
_dukkhassantakaro siyā._  

</Paragraph>

</Division>
<Division number="683" book="th1" bookNo="19" page="317">

<Paragraph number="1014" type="verses" book="th1">
_Kālapabbaṅgasaṅkāso,_  
_kiso dhamanisanthato;_  
_Mattaññū annapānasmiṃ,_  
_adīnamanaso naro._  

</Paragraph>

</Division>
<Division number="684" book="th1" bookNo="19" page="317">

<Paragraph number="1015" type="verses" book="th1">
_Phuṭṭho ḍaṃsehi makasehi,_  
_araññasmiṃ brahāvane;_  
_Nāgo saṅgāmasīseva,_  
_sato tatrādhivāsaye._  

</Paragraph>

</Division>
<Division number="685" book="th1" bookNo="19" page="318">

<Paragraph number="1016" type="verses" book="th1">
_Nābhinandāmi maraṇaṃ,_  
_ …pe… _  
_nibbisaṃ bhatako yathā._  

</Paragraph>

</Division>
<Division number="686" book="th1" bookNo="19" page="318">

<Paragraph number="1017" type="verses" book="th1">
_Nābhinandāmi maraṇaṃ,_  
_ …pe… _  
_sampajāno patissato._  

</Paragraph>

</Division>
<Division number="687" book="th1" bookNo="19" page="318">

<Paragraph number="1018" type="verses" book="th1">
_Pariciṇṇo mayā satthā,_  
_ …pe… _  
_bhavanetti samūhatā._  

</Paragraph>

</Division>
<Division number="688" book="th1" bookNo="19" page="318">

<Paragraph number="1019" type="verses" book="th1">
_Yassa catthāya pabbajito,_  
_agārasmānagāriyaṃ;_  
_So me attho anuppatto,_  
_kiṃ me saddhivihārinā”ti._  


</Paragraph>
</Division>

<Paragraph number="1020" type="center" book="th1">
…  Aññāsikoṇḍañño thero… .
</Paragraph>