---
title: "21.1.1 Vaṅgīsattheragāthā"
tableOfContents: false
sidebar:
  order: 1
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1218" book="th1">

<Paragraph number="1585" type="verses" book="th1">
_“Nikkhantaṃ vata maṃ santaṃ,_  
_agārasmānagāriyaṃ;_  
_Vitakkā upadhāvanti,_  
_pagabbhā kaṇhato ime._  

</Paragraph>

</Division>
<Division number="1219" book="th1">

<Paragraph number="1586" type="verses" book="th1">
_Uggaputtā mahissāsā,_  
_sikkhitā daḷhadhammino;_  
_Samantā parikireyyuṃ,_  
_sahassaṃ apalāyinaṃ._  

</Paragraph>

</Division>
<Division number="1220" book="th1">

<Paragraph number="1587" type="verses" book="th1">
_Sacepi ettakā bhiyyo,_  
_āgamissanti itthiyo;_  
_Neva maṃ byādhayissanti,_  
_dhamme samhi patiṭṭhito._  

</Paragraph>

</Division>
<Division number="1221" book="th1">

<Paragraph number="1588" type="verses" book="th1">
_Sakkhī hi me sutaṃ etaṃ,_  
_buddhassādiccabandhuno;_  
_Nibbānagamanaṃ maggaṃ,_  
_tattha me nirato mano._  

</Paragraph>

</Division>
<Division number="1222" book="th1">

<Paragraph number="1589" type="verses" book="th1">
_Evañce maṃ viharantaṃ,_  
_pāpima upagacchasi;_  
_Tathā maccu karissāmi,_  
_na me maggampi dakkhasi._  

</Paragraph>

</Division>
<Division number="1223" book="th1">

<Paragraph number="1590" type="verses" book="th1">
_Aratiñca ratiñca pahāya,_  
_Sabbaso gehasitañca vitakkaṃ;_  
_Vanathaṃ na kareyya kuhiñci,_  
_Nibbanatho avanatho sa bhikkhu._  

</Paragraph>

</Division>
<Division number="1224" book="th1">

<Paragraph number="1591" type="verses" book="th1">
_Yamidha pathaviñca vehāsaṃ,_  
_Rūpagataṃ jagatogadhaṃ kiñci;_  
_Parijīyati sabbamaniccaṃ,_  
_Evaṃ samecca caranti mutattā._  

</Paragraph>

</Division>
<Division number="1225" book="th1">

<Paragraph number="1592" type="verses" book="th1">
_Upadhīsu janā gadhitāse,_  
_Diṭṭhasute paṭighe ca mute ca;_  
_Ettha vinodaya chandamanejo,_  
_Yo hettha na limpati muni tamāhu._  

</Paragraph>

</Division>
<Division number="1226" book="th1">

<Paragraph number="1593" type="verses" book="th1">
_Atha saṭṭhisitā savitakkā,_  
_Puthujjanatāya adhammā niviṭṭhā;_  
_Na ca vaggagatassa kuhiñci,_  
_No pana duṭṭhullagāhī sa bhikkhu._  

</Paragraph>

</Division>
<Division number="1227" book="th1">

<Paragraph number="1594" type="verses" book="th1">
_Dabbo cirarattasamāhito,_  
_Akuhako nipako apihālu;_  
_Santaṃ padaṃ ajjhagamā muni,_  
_Paṭicca parinibbuto kaṅkhati kālaṃ._  

</Paragraph>

</Division>
<Division number="1228" book="th1">

<Paragraph number="1595" type="verses" book="th1">
_Mānaṃ pajahassu gotama,_  
_Mānapathañca jahassu asesaṃ;_  
_Mānapathamhi sa mucchito,_  
_Vippaṭisārīhuvā cirarattaṃ._  

</Paragraph>

</Division>
<Division number="1229" book="th1">

<Paragraph number="1596" type="verses" book="th1">
_Makkhena makkhitā pajā,_  
_Mānahatā nirayaṃ papatanti;_  
_Socanti janā cirarattaṃ,_  
_Mānahatā nirayaṃ upapannā._  

</Paragraph>

</Division>
<Division number="1230" book="th1">

<Paragraph number="1597" type="verses" book="th1">
_Na hi socati bhikkhu kadāci,_  
_Maggajino sammā paṭipanno;_  
_Kittiñca sukhañcānubhoti,_  
_Dhammadasoti tamāhu tathattaṃ._  

</Paragraph>

</Division>
<Division number="1231" book="th1">

<Paragraph number="1598" type="verses" book="th1">
_Tasmā akhilo idha padhānavā,_  
_Nīvaraṇāni pahāya visuddho;_  
_Mānañca pahāya asesaṃ,_  
_Vijjāyantakaro samitāvī”._  

</Paragraph>

</Division>
<Division number="1232" book="th1">

<Paragraph number="1599" type="verses" book="th1">
_“Kāmarāgena ḍayhāmi,_  
_cittaṃ me pariḍayhati;_  
_Sādhu nibbāpanaṃ brūhi,_  
_anukampāya gotama”._  

</Paragraph>

</Division>
<Division number="1233" book="th1">

<Paragraph number="1600" type="verses" book="th1">
_“Saññāya vipariyesā,_  
_cittaṃ te pariḍayhati;_  
_Nimittaṃ parivajjehi,_  
_subhaṃ rāgūpasaṃhitaṃ. ( )_  

</Paragraph>

</Division>
<Division number="1234" book="th1">

<Paragraph number="1601" type="verses" book="th1">
_Asubhāya cittaṃ bhāvehi,_  
_ekaggaṃ susamāhitaṃ;_  
_Sati kāyagatā tyatthu,_  
_nibbidābahulo bhava._  

</Paragraph>

</Division>
<Division number="1235" book="th1">

<Paragraph number="1602" type="verses" book="th1">
_Animittañca bhāvehi,_  
_mānānusayamujjaha;_  
_Tato mānābhisamayā,_  
_upasanto carissasi”._  

</Paragraph>

</Division>
<Division number="1236" book="th1">

<Paragraph number="1603" type="verses" book="th1">
_“Tameva vācaṃ bhāseyya,_  
_yāyattānaṃ na tāpaye;_  
_Pare ca na vihiṃseyya,_  
_sā ve vācā subhāsitā._  

</Paragraph>

</Division>
<Division number="1237" book="th1">

<Paragraph number="1604" type="verses" book="th1">
_Piyavācameva bhāseyya,_  
_yā vācā paṭinanditā;_  
_Yaṃ anādāya pāpāni,_  
_paresaṃ bhāsate piyaṃ._  

</Paragraph>

</Division>
<Division number="1238" book="th1">

<Paragraph number="1605" type="verses" book="th1">
_Saccaṃ ve amatā vācā,_  
_esa dhammo sanantano;_  
_Sacce atthe ca dhamme ca,_  
_āhu santo patiṭṭhitā._  

</Paragraph>

</Division>
<Division number="1239" book="th1">

<Paragraph number="1606" type="verses" book="th1">
_Yaṃ buddho bhāsati vācaṃ,_  
_khemaṃ nibbānapattiyā;_  
_Dukkhassantakiriyāya,_  
_sā ve vācānamuttamā”._  

</Paragraph>

</Division>
<Division number="1240" book="th1">

<Paragraph number="1607" type="verses" book="th1">
_“Gambhīrapañño medhāvī,_  
_maggāmaggassa kovido;_  
_Sāriputto mahāpañño,_  
_dhammaṃ deseti bhikkhunaṃ._  

</Paragraph>

</Division>
<Division number="1241" book="th1">

<Paragraph number="1608" type="verses" book="th1">
_Saṃkhittenapi deseti,_  
_vitthārenapi bhāsati;_  
_Sālikāyiva nigghoso,_  
_paṭibhānaṃ udiyyati._  

</Paragraph>

</Division>
<Division number="1242" book="th1">

<Paragraph number="1609" type="verses" book="th1">
_Tassa taṃ desayantassa,_  
_suṇanti madhuraṃ giraṃ;_  
_Sarena rajanīyena,_  
_savanīyena vaggunā;_  
_Udaggacittā muditā,_  
_sotaṃ odhenti bhikkhavo”._  

</Paragraph>

</Division>
<Division number="1243" book="th1">

<Paragraph number="1610" type="verses" book="th1">
_“Ajja pannarase visuddhiyā,_  
_Bhikkhū pañcasatā samāgatā;_  
_Saṃyojanabandhanacchidā,_  
_Anīghā khīṇapunabbhavā isī._  

</Paragraph>

</Division>
<Division number="1244" book="th1">

<Paragraph number="1611" type="verses" book="th1">
_Cakkavattī yathā rājā,_  
_amaccaparivārito;_  
_Samantā anupariyeti,_  
_sāgarantaṃ mahiṃ imaṃ._  

</Paragraph>

</Division>
<Division number="1245" book="th1">

<Paragraph number="1612" type="verses" book="th1">
_Evaṃ vijitasaṅgāmaṃ,_  
_satthavāhaṃ anuttaraṃ;_  
_Sāvakā payirupāsanti,_  
_tevijjā maccuhāyino._  

</Paragraph>

</Division>
<Division number="1246" book="th1">

<Paragraph number="1613" type="verses" book="th1">
_Sabbe bhagavato puttā,_  
_palāpettha na vijjati;_  
_Taṇhāsallassa hantāraṃ,_  
_vande ādiccabandhunaṃ._  

</Paragraph>

</Division>
<Division number="1247" book="th1">

<Paragraph number="1614" type="verses" book="th1">
_Parosahassaṃ bhikkhūnaṃ,_  
_sugataṃ payirupāsati;_  
_Desentaṃ virajaṃ dhammaṃ,_  
_nibbānaṃ akutobhayaṃ._  

</Paragraph>

</Division>
<Division number="1248" book="th1">

<Paragraph number="1615" type="verses" book="th1">
_Suṇanti dhammaṃ vimalaṃ,_  
_sammāsambuddhadesitaṃ;_  
_Sobhati vata sambuddho,_  
_bhikkhusaṃghapurakkhato._  

</Paragraph>

</Division>
<Division number="1249" book="th1">

<Paragraph number="1616" type="verses" book="th1">
_‘Nāganāmo’si bhagavā,_  
_isīnaṃ isisattamo;_  
_Mahāmeghova hutvāna,_  
_sāvake abhivassasi._  

</Paragraph>

</Division>
<Division number="1250" book="th1">

<Paragraph number="1617" type="verses" book="th1">
_Divā vihārā nikkhamma,_  
_satthudassanakamyatā;_  
_Sāvako te mahāvīra,_  
_pāde vandati vaṅgiso”._  

</Paragraph>

</Division>
<Division number="1251" book="th1">

<Paragraph number="1618" type="verses" book="th1">
_“Ummaggapathaṃ mārassa,_  
_Abhibhuyya carati pabhijja khīlāni;_  
_Taṃ passatha bandhapamuñcakaraṃ,_  
_Asitaṃva bhāgaso pavibhajja._  

</Paragraph>

</Division>
<Division number="1252" book="th1">

<Paragraph number="1619" type="verses" book="th1">
_Oghassa hi nitaraṇatthaṃ,_  
_Anekavihitaṃ maggaṃ akkhāsi;_  
_Tasmiñca amate akkhāte,_  
_Dhammadasā ṭhitā asaṃhīrā._  

</Paragraph>

</Division>
<Division number="1253" book="th1">

<Paragraph number="1620" type="verses" book="th1">
_Pajjotakaro ativijjha,_  
_Sabbaṭhitīnaṃ atikkamamaddasa;_  
_Ñatvā ca sacchikatvā ca,_  
_Aggaṃ so desayi dasaddhānaṃ._  

</Paragraph>

</Division>
<Division number="1254" book="th1">

<Paragraph number="1621" type="verses" book="th1">
_Evaṃ sudesite dhamme,_  
_Ko pamādo vijānataṃ dhammaṃ;_  
_Tasmā hi tassa bhagavato sāsane,_  
_Appamatto sadā namassamanusikkhe”._  

</Paragraph>

</Division>
<Division number="1255" book="th1">

<Paragraph number="1622" type="verses" book="th1">
_“Buddhānubuddho yo thero,_  
_koṇḍañño tibbanikkamo;_  
_Lābhī sukhavihārānaṃ,_  
_vivekānaṃ abhiṇhaso._  

</Paragraph>

</Division>
<Division number="1256" book="th1">

<Paragraph number="1623" type="verses" book="th1">
_Yaṃ sāvakena pattabbaṃ,_  
_satthu sāsanakārinā;_  
_Sabbassa taṃ anuppattaṃ,_  
_appamattassa sikkhato._  

</Paragraph>

</Division>
<Division number="1257" book="th1">

<Paragraph number="1624" type="verses" book="th1">
_Mahānubhāvo tevijjo,_  
_cetopariyakovido;_  
_Koṇḍañño buddhadāyādo,_  
_pāde vandati satthuno”._  

</Paragraph>

</Division>
<Division number="1258" book="th1">

<Paragraph number="1625" type="verses" book="th1">
_“Nagassa passe āsīnaṃ,_  
_muniṃ dukkhassa pāraguṃ;_  
_Sāvakā payirupāsanti,_  
_tevijjā maccuhāyino._  

</Paragraph>

</Division>
<Division number="1259" book="th1">

<Paragraph number="1626" type="verses" book="th1">
_Cetasā anupariyeti,_  
_moggallāno mahiddhiko;_  
_Cittaṃ nesaṃ samanvesaṃ,_  
_vippamuttaṃ nirūpadhiṃ._  

</Paragraph>

</Division>
<Division number="1260" book="th1">

<Paragraph number="1627" type="verses" book="th1">
_Evaṃ sabbaṅgasampannaṃ,_  
_muniṃ dukkhassa pāraguṃ;_  
_Anekākārasampannaṃ,_  
_payirupāsanti gotamaṃ”._  

</Paragraph>

</Division>
<Division number="1261" book="th1">

<Paragraph number="1628" type="verses" book="th1">
_“Cando yathā vigatavalāhake nabhe,_  
_Virocati vītamalova bhāṇumā;_  
_Evampi aṅgīrasa tvaṃ mahāmuni,_  
_Atirocasi yasasā sabbalokaṃ”._  

</Paragraph>

</Division>
<Division number="1262" book="th1">

<Paragraph number="1629" type="verses" book="th1">
_“Kāveyyamattā vicarimha pubbe,_  
_Gāmā gāmaṃ purā puraṃ;_  
_Athaddasāma sambuddhaṃ,_  
_Sabbadhammāna pāraguṃ._  

</Paragraph>

</Division>
<Division number="1263" book="th1">

<Paragraph number="1630" type="verses" book="th1">
_So me dhammamadesesi,_  
_muni dukkhassa pāragū;_  
_Dhammaṃ sutvā pasīdimha,_  
_saddhā no udapajjatha._  

</Paragraph>

</Division>
<Division number="1264" book="th1">

<Paragraph number="1631" type="verses" book="th1">
_Tassāhaṃ vacanaṃ sutvā,_  
_khandhe āyatanāni ca;_  
_Dhātuyo ca viditvāna,_  
_pabbajiṃ anagāriyaṃ._  

</Paragraph>

</Division>
<Division number="1265" book="th1">

<Paragraph number="1632" type="verses" book="th1">
_Bahūnaṃ vata atthāya,_  
_uppajjanti tathāgatā;_  
_Itthīnaṃ purisānañca,_  
_ye te sāsanakārakā._  

</Paragraph>

</Division>
<Division number="1266" book="th1">

<Paragraph number="1633" type="verses" book="th1">
_Tesaṃ kho vata atthāya,_  
_bodhimajjhagamā muni;_  
_Bhikkhūnaṃ bhikkhunīnañca,_  
_ye nirāmagataddasā._  

</Paragraph>

</Division>
<Division number="1267" book="th1">

<Paragraph number="1634" type="verses" book="th1">
_Sudesitā cakkhumatā,_  
_buddhenādiccabandhunā;_  
_Cattāri ariyasaccāni,_  
_anukampāya pāṇinaṃ._  

</Paragraph>

</Division>
<Division number="1268" book="th1">

<Paragraph number="1635" type="verses" book="th1">
_Dukkhaṃ dukkhasamuppādaṃ,_  
_Dukkhassa ca atikkamaṃ;_  
_Ariyaṃ caṭṭhaṅgikaṃ maggaṃ,_  
_Dukkhūpasamagāminaṃ._  

</Paragraph>

</Division>
<Division number="1269" book="th1">

<Paragraph number="1636" type="verses" book="th1">
_Evamete tathā vuttā,_  
_diṭṭhā me te yathā tathā;_  
_Sadattho me anuppatto,_  
_kataṃ buddhassa sāsanaṃ._  

</Paragraph>

</Division>
<Division number="1270" book="th1">

<Paragraph number="1637" type="verses" book="th1">
_Svāgataṃ vata me āsi,_  
_mama buddhassa santike;_  
_Suvibhattesu dhammesu,_  
_yaṃ seṭṭhaṃ tadupāgamiṃ._  

</Paragraph>

</Division>
<Division number="1271" book="th1">

<Paragraph number="1638" type="verses" book="th1">
_Abhiññāpāramippatto,_  
_sotadhātu visodhitā;_  
_Tevijjo iddhipattomhi,_  
_cetopariyakovido”._  

</Paragraph>

</Division>
<Division number="1272" book="th1">

<Paragraph number="1639" type="verses" book="th1">
_“Pucchāmi satthāramanomapaññaṃ,_  
_Diṭṭheva dhamme yo vicikicchānaṃ chettā;_  
_Aggāḷave kālamakāsi bhikkhu,_  
_Ñāto yasassī abhinibbutatto._  

</Paragraph>

</Division>
<Division number="1273" book="th1">

<Paragraph number="1640" type="verses" book="th1">
_Nigrodhakappo iti tassa nāmaṃ,_  
_Tayā kataṃ bhagavā brāhmaṇassa;_  
_So taṃ namassaṃ acari mutyapekho,_  
_Āraddhavīriyo daḷhadhammadassī._  

</Paragraph>

</Division>
<Division number="1274" book="th1">

<Paragraph number="1641" type="verses" book="th1">
_Taṃ sāvakaṃ sakka mayampi sabbe,_  
_Aññātumicchāma samantacakkhu;_  
_Samavaṭṭhitā no savanāya sotā,_  
_Tuvaṃ no satthā tvamanuttarosi._  

</Paragraph>

</Division>
<Division number="1275" book="th1">

<Paragraph number="1642" type="verses" book="th1">
_Chinda no vicikicchaṃ brūhi metaṃ,_  
_Parinibbutaṃ vedaya bhūripañña;_  
_Majjheva no bhāsa samantacakkhu,_  
_Sakkova devāna sahassanetto._  

</Paragraph>

</Division>
<Division number="1276" book="th1">

<Paragraph number="1643" type="verses" book="th1">
_Ye keci ganthā idha mohamaggā,_  
_Aññāṇapakkhā vicikicchaṭhānā;_  
_Tathāgataṃ patvā na te bhavanti,_  
_Cakkhuñhi etaṃ paramaṃ narānaṃ._  

</Paragraph>

</Division>
<Division number="1277" book="th1">

<Paragraph number="1644" type="verses" book="th1">
_No ce hi jātu puriso kilese,_  
_Vāto yathā abbhaghanaṃ vihāne;_  
_Tamovassa nivuto sabbaloko,_  
_Jotimantopi na pabhāseyyuṃ._  

</Paragraph>

</Division>
<Division number="1278" book="th1">

<Paragraph number="1645" type="verses" book="th1">
_Dhīrā ca pajjotakarā bhavanti,_  
_Taṃ taṃ ahaṃ vīra tatheva maññe;_  
_Vipassinaṃ jānamupāgamimha,_  
_Parisāsu no āvikarohi kappaṃ._  

</Paragraph>

</Division>
<Division number="1279" book="th1">

<Paragraph number="1646" type="verses" book="th1">
_Khippaṃ giraṃ eraya vaggu vagguṃ,_  
_Haṃsova paggayha saṇikaṃ nikūja;_  
_Bindussarena suvikappitena,_  
_Sabbeva te ujjugatā suṇoma._  

</Paragraph>

</Division>
<Division number="1280" book="th1">

<Paragraph number="1647" type="verses" book="th1">
_Pahīnajātimaraṇaṃ asesaṃ,_  
_Niggayha dhonaṃ vadessāmi dhammaṃ;_  
_Na kāmakāro hi puthujjanānaṃ,_  
_Saṅkheyyakāro ca tathāgatānaṃ._  

</Paragraph>

</Division>
<Division number="1281" book="th1">

<Paragraph number="1648" type="verses" book="th1">
_Sampannaveyyākaraṇaṃ tavedaṃ,_  
_Samujjupaññassa samuggahītaṃ;_  
_Ayamañjali pacchimo suppaṇāmito,_  
_Mā mohayī jānamanomapañña._  

</Paragraph>

</Division>
<Division number="1282" book="th1">

<Paragraph number="1649" type="verses" book="th1">
_Paroparaṃ ariyadhammaṃ viditvā,_  
_Mā mohayī jānamanomavīriya;_  
_Vāriṃ yathā ghammani ghammatatto,_  
_Vācābhikaṅkhāmi sutaṃ pavassa._  

</Paragraph>

</Division>
<Division number="1283" book="th1">

<Paragraph number="1650" type="verses" book="th1">
_Yadatthikaṃ brahmacariyaṃ acarī,_  
_Kappāyano kaccissataṃ amoghaṃ;_  
_Nibbāyi so ādu saupādiseso,_  
_Yathā vimutto ahu taṃ suṇoma”._  

</Paragraph>

</Division>
<Division number="1284" book="th1">

<Paragraph number="1651" type="verses" book="th1">
_“Acchecchi taṇhaṃ idha nāmarūpe, __(iti bhagavā)___  
_Kaṇhassa sotaṃ dīgharattānusayitaṃ;_  
_Atāri jātiṃ maraṇaṃ asesaṃ,_  
_Iccabravi bhagavā pañcaseṭṭho”._  

</Paragraph>

</Division>
<Division number="1285" book="th1">

<Paragraph number="1652" type="verses" book="th1">
_“Esa sutvā pasīdāmi,_  
_vaco te isisattama;_  
_Amoghaṃ kira me puṭṭhaṃ,_  
_na maṃ vañcesi brāhmaṇo._  

</Paragraph>

</Division>
<Division number="1286" book="th1">

<Paragraph number="1653" type="verses" book="th1">
_Yathā vādī tathā kārī,_  
_ahu buddhassa sāvako;_  
_Acchecchi maccuno jālaṃ,_  
_tataṃ māyāvino daḷhaṃ._  

</Paragraph>

</Division>
<Division number="1287" book="th1">

<Paragraph number="1654" type="verses" book="th1">
_Addasa bhagavā ādiṃ,_  
_upādānassa kappiyo;_  
_Accagā vata kappāno,_  
_maccudheyyaṃ suduttaraṃ._  

</Paragraph>

</Division>
<Division number="1288" book="th1">

<Paragraph number="1655" type="verses" book="th1">
_Taṃ devadevaṃ vandāmi,_  
_puttaṃ te dvipaduttama;_  
_Anujātaṃ mahāvīraṃ,_  
_nāgaṃ nāgassa orasan”ti._  

</Paragraph>

<Paragraph number="1656" book="th1">
Itthaṃ sudaṃ āyasmā vaṅgīso thero gāthāyo abhāsitthāti.

</Paragraph>
</Division>

<Paragraph number="1657" type="center" book="th1">
Mahānipāto niṭṭhito.



</Paragraph>

<Paragraph number="1658" type="center" book="th1">
Tatruddānaṃ


</Paragraph>

<Paragraph number="1659" type="verses" book="th1">
_Sattatimhi nipātamhi,_  
_vaṅgīso paṭibhāṇavā;_  
_Ekova thero natthañño,_  
_gāthāyo ekasattatīti._  


</Paragraph>

<Paragraph number="1660" type="center" book="th1">
Niṭṭhitā theragāthāyo.



</Paragraph>

<Paragraph number="1661" type="center" book="th1">
Tatruddānaṃ


</Paragraph>

<Paragraph number="1662" type="verses" book="th1">
_Sahassaṃ honti tā gāthā,_  
_tīṇi saṭṭhisatāni ca;_  
_Therā ca dve satā saṭṭhi,_  
_cattāro ca pakāsitā._  

</Paragraph>

<Paragraph number="1663" type="verses" book="th1">
_Sīhanādaṃ naditvāna,_  
_buddhaputtā anāsavā;_  
_Khemantaṃ pāpuṇitvāna,_  
_aggikhandhāva nibbutāti._  


</Paragraph>

<Paragraph number="1664" type="center" book="th1">
Theragāthāpāḷi niṭṭhitā.
</Paragraph>