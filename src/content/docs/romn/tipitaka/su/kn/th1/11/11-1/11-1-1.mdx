---
title: "11.1.1 Saṅkiccattheragāthā"
tableOfContents: false
sidebar:
  order: 1
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="597" book="th1" bookNo="19" page="307">

<Paragraph number="910" type="verses" book="th1">
_“Kiṃ tavattho vane tāta,_  
_ujjuhānova pāvuse;_  
_Verambhā ramaṇīyā te,_  
_paviveko hi jhāyinaṃ”._  

</Paragraph>

</Division>
<Division number="598" book="th1" bookNo="19" page="307">

<Paragraph number="911" type="verses" book="th1">
_“Yathā abbhāni verambho,_  
_vāto nudati pāvuse;_  
_Saññā me abhikiranti,_  
_vivekapaṭisaññutā._  

</Paragraph>

</Division>
<Division number="599" book="th1" bookNo="19" page="307">

<Paragraph number="912" type="verses" book="th1">
_Apaṇḍaro aṇḍasambhavo,_  
_Sīvathikāya niketacāriko;_  
_Uppādayateva me satiṃ,_  
_Sandehasmiṃ virāganissitaṃ._  

</Paragraph>

</Division>
<Division number="600" book="th1" bookNo="19" page="307">

<Paragraph number="913" type="verses" book="th1">
_Yañca aññe na rakkhanti,_  
_yo ca aññe na rakkhati;_  
_Sa ve bhikkhu sukhaṃ seti,_  
_kāmesu anapekkhavā._  

</Paragraph>

</Division>
<Division number="601" book="th1" bookNo="19" page="307">

<Paragraph number="914" type="verses" book="th1">
_Acchodikā puthusilā,_  
_gonaṅgulamigāyutā;_  
_Ambusevālasañchannā,_  
_te selā ramayanti maṃ._  

</Paragraph>

</Division>
<Division number="602" book="th1" bookNo="19" page="307">

<Paragraph number="915" type="verses" book="th1">
_Vasitaṃ me araññesu,_  
_kandarāsu guhāsu ca;_  
_Senāsanesu pantesu,_  
_vāḷamiganisevite._  

</Paragraph>

</Division>
<Division number="603" book="th1" bookNo="19" page="307">

<Paragraph number="916" type="verses" book="th1">
_‘Ime haññantu vajjhantu,_  
_dukkhaṃ pappontu pāṇino’;_  
_Saṅkappaṃ nābhijānāmi,_  
_anariyaṃ dosasaṃhitaṃ._  

</Paragraph>

</Division>
<Division number="604" book="th1" bookNo="19" page="307">

<Paragraph number="917" type="verses" book="th1">
_Pariciṇṇo mayā satthā,_  
_kataṃ buddhassa sāsanaṃ;_  
_Ohito garuko bhāro,_  
_bhavanetti samūhatā._  

</Paragraph>

</Division>
<Division number="605" book="th1" bookNo="19" page="307">

<Paragraph number="918" type="verses" book="th1">
_Yassa catthāya pabbajito,_  
_agārasmānagāriyaṃ;_  
_So me attho anuppatto,_  
_sabbasaṃyojanakkhayo._  

</Paragraph>

</Division>
<Division number="606" book="th1" bookNo="19" page="307">

<Paragraph number="919" type="verses" book="th1">
_Nābhinandāmi maraṇaṃ,_  
_nābhinandāmi jīvitaṃ;_  
_Kālañca paṭikaṅkhāmi,_  
_nibbisaṃ bhatako yathā._  

</Paragraph>

</Division>
<Division number="607" book="th1" bookNo="19" page="308">

<Paragraph number="920" type="verses" book="th1">
_Nābhinandāmi maraṇaṃ,_  
_nābhinandāmi jīvitaṃ;_  
_Kālañca paṭikaṅkhāmi,_  
_sampajāno patissato”ti._  


</Paragraph>
</Division>

<Paragraph number="921" type="center" book="th1">
…  Saṅkicco thero… .



</Paragraph>

<Paragraph number="922" type="center" book="th1">
Ekādasakanipāto niṭṭhito.



</Paragraph>

<Paragraph number="923" type="center" book="th1">
Tatruddānaṃ


</Paragraph>

<Paragraph number="924" type="verses" book="th1">
_Saṅkiccathero ekova,_  
_katakicco anāsavo;_  
_Ekādasanipātamhi,_  
_gāthā ekādaseva cāti._
</Paragraph>