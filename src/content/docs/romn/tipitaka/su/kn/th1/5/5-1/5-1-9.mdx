---
title: "5.1.9 Vijitasenattheragāthā"
tableOfContents: false
sidebar:
  order: 12
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="355" book="th1">

<Paragraph number="615" type="verses" book="th1">
_“Olaggessāmi te citta,_  
_āṇidvāreva hatthinaṃ;_  
_Na taṃ pāpe niyojessaṃ,_  
_kāmajāla sarīraja._  

</Paragraph>

</Division>
<Division number="356" book="th1">

<Paragraph number="616" type="verses" book="th1">
_Tvaṃ olaggo na gacchasi,_  
_Dvāravivaraṃ gajova alabhanto;_  
_Na ca cittakali punappunaṃ,_  
_Pasakka pāparato carissasi._  

</Paragraph>

</Division>
<Division number="357" book="th1">

<Paragraph number="617" type="verses" book="th1">
_Yathā kuñjaraṃ adantaṃ,_  
_Navaggahamaṅkusaggaho;_  
_Balavā āvatteti akāmaṃ,_  
_Evaṃ āvattayissaṃ taṃ._  

</Paragraph>

</Division>
<Division number="358" book="th1">

<Paragraph number="618" type="verses" book="th1">
_Yathā varahayadamakusalo,_  
_Sārathi pavaro dameti ājaññaṃ;_  
_Evaṃ damayissaṃ taṃ,_  
_Patiṭṭhito pañcasu balesu._  

</Paragraph>

</Division>
<Division number="359" book="th1">

<Paragraph number="619" type="verses" book="th1">
_Satiyā taṃ nibandhissaṃ,_  
_Payutto te damessāmi;_  
_Vīriyadhuraniggahito,_  
_Na yito dūraṃ gamissase cittā”ti._  


</Paragraph>
</Division>

<Paragraph number="620" type="center" book="th1">
…  Vijitaseno thero… .
</Paragraph>