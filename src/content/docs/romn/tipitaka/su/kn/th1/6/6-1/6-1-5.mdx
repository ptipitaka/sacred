---
title: "6.1.5 Mālukyaputtattheragāthā"
tableOfContents: false
sidebar:
  order: 10
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="399" book="th1" bookNo="19" page="284">

<Paragraph number="671" type="verses" book="th1">
_“Manujassa pamattacārino,_  
_Taṇhā vaḍḍhati māluvā viya;_  
_So plavatī hurā huraṃ,_  
_Phalamicchaṃva vanasmi vānaro._  

</Paragraph>

</Division>
<Division number="400" book="th1" bookNo="19" page="284">

<Paragraph number="672" type="verses" book="th1">
_Yaṃ esā sahate jammī,_  
_taṇhā loke visattikā;_  
_Sokā tassa pavaḍḍhanti,_  
_abhivaṭṭhaṃva bīraṇaṃ._  

</Paragraph>

</Division>
<Division number="401" book="th1" bookNo="19" page="284">

<Paragraph number="673" type="verses" book="th1">
_Yo cetaṃ sahate jammiṃ,_  
_taṇhaṃ loke duraccayaṃ;_  
_Sokā tamhā papatanti,_  
_udabindūva pokkharā._  

</Paragraph>

</Division>
<Division number="402" book="th1" bookNo="19" page="284">

<Paragraph number="674" type="verses" book="th1">
_Taṃ vo vadāmi bhaddaṃ vo,_  
_yāvantettha samāgatā;_  
_Taṇhāya mūlaṃ khaṇatha,_  
_usīratthova bīraṇaṃ;_  
_Mā vo naḷaṃva sotova,_  
_māro bhañji punappunaṃ._  

</Paragraph>

</Division>
<Division number="403" book="th1" bookNo="19" page="284">

<Paragraph number="675" type="verses" book="th1">
_Karotha buddhavacanaṃ,_  
_khaṇo vo mā upaccagā;_  
_Khaṇātītā hi socanti,_  
_nirayamhi samappitā._  

</Paragraph>

</Division>
<Division number="404" book="th1" bookNo="19" page="284">

<Paragraph number="676" type="verses" book="th1">
_Pamādo rajo pamādo,_  
_pamādānupatito rajo;_  
_Appamādena vijjāya,_  
_abbahe sallamattano”ti._  


</Paragraph>
</Division>

<Paragraph number="677" type="center" book="th1">
…  Mālukyaputto thero… .
</Paragraph>