---
title: "16.1.5 Mālukyaputtattheragāthā"
tableOfContents: false
sidebar:
  order: 6
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="794" book="th1" bookNo="19" page="328">

<Paragraph number="1134" type="verses" book="th1">
_“Rūpaṃ disvā sati muṭṭhā,_  
_Piyaṃ nimittaṃ manasi karoto;_  
_Sārattacitto vedeti,_  
_Tañca ajjhosa tiṭṭhati._  

</Paragraph>

</Division>
<Division number="795" book="th1" bookNo="19" page="328">

<Paragraph number="1135" type="verses" book="th1">
_Tassa vaḍḍhanti vedanā,_  
_anekā rūpasambhavā;_  
_Abhijjhā ca vihesā ca,_  
_cittamassūpahaññati;_  
_Evamācinato dukkhaṃ,_  
_ārā nibbāna vuccati._  

</Paragraph>

</Division>
<Division number="796" book="th1" bookNo="19" page="328">

<Paragraph number="1136" type="verses" book="th1">
_Saddaṃ sutvā sati muṭṭhā,_  
_Piyaṃ nimittaṃ manasi karoto;_  
_Sārattacitto vedeti,_  
_Tañca ajjhosa tiṭṭhati._  

</Paragraph>

</Division>
<Division number="797" book="th1" bookNo="19" page="328">

<Paragraph number="1137" type="verses" book="th1">
_Tassa vaḍḍhanti vedanā,_  
_anekā saddasambhavā;_  
_Abhijjhā ca vihesā ca,_  
_cittamassūpahaññati;_  
_Evamācinato dukkhaṃ,_  
_ārā nibbāna vuccati._  

</Paragraph>

</Division>
<Division number="798" book="th1" bookNo="19" page="328">

<Paragraph number="1138" type="verses" book="th1">
_Gandhaṃ ghatvā sati muṭṭhā,_  
_Piyaṃ nimittaṃ manasi karoto;_  
_Sārattacitto vedeti,_  
_Tañca ajjhosa tiṭṭhati._  

</Paragraph>

</Division>
<Division number="799" book="th1" bookNo="19" page="328">

<Paragraph number="1139" type="verses" book="th1">
_Tassa vaḍḍhanti vedanā,_  
_anekā gandhasambhavā;_  
_Abhijjhā ca vihesā ca,_  
_cittamassūpahaññati;_  
_Evamācinato dukkhaṃ,_  
_ārā nibbāna vuccati._  

</Paragraph>

</Division>
<Division number="800" book="th1" bookNo="19" page="328">

<Paragraph number="1140" type="verses" book="th1">
_Rasaṃ bhotvā sati muṭṭhā,_  
_Piyaṃ nimittaṃ manasi karoto;_  
_Sārattacitto vedeti,_  
_Tañca ajjhosa tiṭṭhati._  

</Paragraph>

</Division>
<Division number="801" book="th1" bookNo="19" page="328">

<Paragraph number="1141" type="verses" book="th1">
_Tassa vaḍḍhanti vedanā,_  
_anekā rasasambhavā;_  
_Abhijjhā ca vihesā ca,_  
_cittamassūpahaññati;_  
_Evamācinato dukkhaṃ,_  
_ārā nibbāna vuccati._  

</Paragraph>

</Division>
<Division number="802" book="th1" bookNo="19" page="328">

<Paragraph number="1142" type="verses" book="th1">
_Phassaṃ phussa sati muṭṭhā,_  
_Piyaṃ nimittaṃ manasi karoto;_  
_Sārattacitto vedeti,_  
_Tañca ajjhosa tiṭṭhati._  

</Paragraph>

</Division>
<Division number="803" book="th1" bookNo="19" page="328">

<Paragraph number="1143" type="verses" book="th1">
_Tassa vaḍḍhanti vedanā,_  
_anekā phassasambhavā;_  
_Abhijjhā ca vihesā ca,_  
_cittamassūpahaññati;_  
_Evamācinato dukkhaṃ,_  
_ārā nibbāna vuccati._  

</Paragraph>

</Division>
<Division number="804" book="th1" bookNo="19" page="328">

<Paragraph number="1144" type="verses" book="th1">
_Dhammaṃ ñatvā sati muṭṭhā,_  
_Piyaṃ nimittaṃ manasi karoto;_  
_Sārattacitto vedeti,_  
_Tañca ajjhosa tiṭṭhati._  

</Paragraph>

</Division>
<Division number="805" book="th1" bookNo="19" page="329">

<Paragraph number="1145" type="verses" book="th1">
_Tassa vaḍḍhanti vedanā,_  
_anekā dhammasambhavā;_  
_Abhijjhā ca vihesā ca,_  
_cittamassūpahaññati;_  
_Evamācinato dukkhaṃ,_  
_ārā nibbāna vuccati._  

</Paragraph>

</Division>
<Division number="806" book="th1" bookNo="19" page="329">

<Paragraph number="1146" type="verses" book="th1">
_Na so rajjati rūpesu,_  
_rūpaṃ disvā patissato;_  
_Virattacitto vedeti,_  
_tañca nājjhosa tiṭṭhati._  

</Paragraph>

</Division>
<Division number="807" book="th1" bookNo="19" page="329">

<Paragraph number="1147" type="verses" book="th1">
_Yathāssa passato rūpaṃ,_  
_sevato cāpi vedanaṃ;_  
_Khīyati nopacīyati,_  
_evaṃ so caratī sato;_  
_Evaṃ apacinato dukkhaṃ,_  
_santike nibbāna vuccati._  

</Paragraph>

</Division>
<Division number="808" book="th1" bookNo="19" page="329">

<Paragraph number="1148" type="verses" book="th1">
_Na so rajjati saddesu,_  
_saddaṃ sutvā patissato;_  
_Virattacitto vedeti,_  
_tañca nājjhosa tiṭṭhati._  

</Paragraph>

</Division>
<Division number="809" book="th1" bookNo="19" page="329">

<Paragraph number="1149" type="verses" book="th1">
_Yathāssa suṇato saddaṃ,_  
_sevato cāpi vedanaṃ;_  
_Khīyati nopacīyati,_  
_evaṃ so caratī sato;_  
_Evaṃ apacinato dukkhaṃ,_  
_santike nibbāna vuccati._  

</Paragraph>

</Division>
<Division number="810" book="th1" bookNo="19" page="329">

<Paragraph number="1150" type="verses" book="th1">
_Na so rajjati gandhesu,_  
_gandhaṃ ghatvā patissato;_  
_Virattacitto vedeti,_  
_tañca nājjhosa tiṭṭhati._  

</Paragraph>

</Division>
<Division number="811" book="th1" bookNo="19" page="329">

<Paragraph number="1151" type="verses" book="th1">
_Yathāssa ghāyato gandhaṃ,_  
_sevato cāpi vedanaṃ;_  
_Khīyati nopacīyati,_  
_evaṃ so caratī sato;_  
_Evaṃ apacinato dukkhaṃ,_  
_santike nibbāna vuccati._  

</Paragraph>

</Division>
<Division number="812" book="th1" bookNo="19" page="329">

<Paragraph number="1152" type="verses" book="th1">
_Na so rajjati rasesu,_  
_rasaṃ bhotvā patissato;_  
_Virattacitto vedeti,_  
_tañca nājjhosa tiṭṭhati._  

</Paragraph>

</Division>
<Division number="813" book="th1" bookNo="19" page="329">

<Paragraph number="1153" type="verses" book="th1">
_Yathāssa sāyarato rasaṃ,_  
_sevato cāpi vedanaṃ;_  
_Khīyati nopacīyati,_  
_evaṃ so caratī sato;_  
_Evaṃ apacinato dukkhaṃ,_  
_santike nibbāna vuccati._  

</Paragraph>

</Division>
<Division number="814" book="th1" bookNo="19" page="329">

<Paragraph number="1154" type="verses" book="th1">
_Na so rajjati phassesu,_  
_phassaṃ phussa patissato;_  
_Virattacitto vedeti,_  
_tañca nājjhosa tiṭṭhati._  

</Paragraph>

</Division>
<Division number="815" book="th1" bookNo="19" page="329">

<Paragraph number="1155" type="verses" book="th1">
_Yathāssa phusato phassaṃ,_  
_sevato cāpi vedanaṃ;_  
_Khīyati nopacīyati,_  
_evaṃ so caratī sato;_  
_Evaṃ apacinato dukkhaṃ,_  
_santike nibbāna vuccati._  

</Paragraph>

</Division>
<Division number="816" book="th1" bookNo="19" page="329">

<Paragraph number="1156" type="verses" book="th1">
_Na so rajjati dhammesu,_  
_dhammaṃ ñatvā patissato;_  
_Virattacitto vedeti,_  
_tañca nājjhosa tiṭṭhati._  

</Paragraph>

</Division>
<Division number="817" book="th1" bookNo="19" page="330">

<Paragraph number="1157" type="verses" book="th1">
_Yathāssa vijānato dhammaṃ,_  
_sevato cāpi vedanaṃ;_  
_Khīyati nopacīyati,_  
_evaṃ so caratī sato;_  
_Evaṃ apacinato dukkhaṃ,_  
_santike nibbāna vuccati”._  


</Paragraph>
</Division>

<Paragraph number="1158" type="center" book="th1">
…  Mālukyaputto thero… .
</Paragraph>