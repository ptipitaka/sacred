---
title: "8.1.1 Mahākaccāyanattheragāthā"
tableOfContents: false
sidebar:
  order: 1
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="494" book="th1">

<Paragraph number="787" type="verses" book="th1">
_“Kammaṃ bahukaṃ na kāraye,_  
_Parivajjeyya janaṃ na uyyame;_  
_So ussukko rasānugiddho,_  
_Atthaṃ riñcati yo sukhādhivāho._  

</Paragraph>

</Division>
<Division number="495" book="th1">

<Paragraph number="788" type="verses" book="th1">
_Paṅkoti hi naṃ avedayuṃ,_  
_Yāyaṃ vandanapūjanā kulesu;_  
_Sukhumaṃ sallaṃ durubbahaṃ,_  
_Sakkāro kāpurisena dujjaho._  

</Paragraph>

</Division>
<Division number="496" book="th1">

<Paragraph number="789" type="verses" book="th1">
_Na parassupanidhāya,_  
_kammaṃ maccassa pāpakaṃ;_  
_Attanā taṃ na seveyya,_  
_kammabandhū hi mātiyā._  

</Paragraph>

</Division>
<Division number="497" book="th1">

<Paragraph number="790" type="verses" book="th1">
_Na pare vacanā coro,_  
_na pare vacanā muni;_  
_Attā ca naṃ yathāvedi,_  
_devāpi naṃ tathā vidū._  

</Paragraph>

</Division>
<Division number="498" book="th1">

<Paragraph number="791" type="verses" book="th1">
_Pare ca na vijānanti,_  
_mayamettha yamāmase;_  
_Ye ca tattha vijānanti,_  
_tato sammanti medhagā._  

</Paragraph>

</Division>
<Division number="499" book="th1">

<Paragraph number="792" type="verses" book="th1">
_Jīvate vāpi sappañño,_  
_api vittaparikkhayo;_  
_Paññāya ca alābhena,_  
_vittavāpi na jīvati._  

</Paragraph>

</Division>
<Division number="500" book="th1">

<Paragraph number="793" type="verses" book="th1">
_Sabbaṃ suṇāti sotena,_  
_sabbaṃ passati cakkhunā;_  
_Na ca diṭṭhaṃ sutaṃ dhīro,_  
_sabbaṃ ujjhitumarahati._  

</Paragraph>

</Division>
<Division number="501" book="th1">

<Paragraph number="794" type="verses" book="th1">
_Cakkhumāssa yathā andho,_  
_sotavā badhiro yathā;_  
_Paññavāssa yathā mūgo,_  
_balavā dubbaloriva;_  
_Atha atthe samuppanne,_  
_sayetha matasāyikan”ti._  


</Paragraph>
</Division>

<Paragraph number="795" type="center" book="th1">
…  Mahākaccāyano thero… .
</Paragraph>