---
title: "40.2 Selattheraapadāna"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="208" book="ap1" bookNo="20" page="370">

<Paragraph number="4507" type="verses" book="ap1">
_“Nagare haṃsavatiyā,_  
_vīthisāmī ahosahaṃ;_  
_Mama ñātī samānetvā,_  
_idaṃ vacanamabraviṃ._  

</Paragraph>

</Division>
<Division number="209" book="ap1" bookNo="20" page="370">

<Paragraph number="4508" type="verses" book="ap1">
_‘Buddho loke samuppanno,_  
_puññakkhetto anuttaro;_  
_Āsi so sabbalokassa,_  
_āhutīnaṃ paṭiggaho._  

</Paragraph>

</Division>
<Division number="210" book="ap1" bookNo="20" page="370">

<Paragraph number="4509" type="verses" book="ap1">
_Khattiyā negamā ceva,_  
_mahāsālā ca brāhmaṇā;_  
_Pasannacittā sumanā,_  
_pūgadhammaṃ akaṃsu te._  

</Paragraph>

</Division>
<Division number="211" book="ap1" bookNo="20" page="370">

<Paragraph number="4510" type="verses" book="ap1">
_Hatthārohā anīkaṭṭhā,_  
_rathikā pattikārakā;_  
_Pasannacittā sumanā,_  
_pūgadhammaṃ akaṃsu te._  

</Paragraph>

</Division>
<Division number="212" book="ap1" bookNo="20" page="370">

<Paragraph number="4511" type="verses" book="ap1">
_Uggā ca rājaputtā ca,_  
_vesiyānā ca brāhmaṇā;_  
_Pasannacittā sumanā,_  
_pūgadhammaṃ akaṃsu te._  

</Paragraph>

</Division>
<Division number="213" book="ap1" bookNo="20" page="371">

<Paragraph number="4512" type="verses" book="ap1">
_Āḷārikā kappakā ca,_  
_nhāpakā mālakārakā;_  
_Pasannacittā sumanā,_  
_pūgadhammaṃ akaṃsu te._  

</Paragraph>

</Division>
<Division number="214" book="ap1" bookNo="20" page="371">

<Paragraph number="4513" type="verses" book="ap1">
_Rajakā pesakārā ca,_  
_cammakārā ca nhāpitā;_  
_Pasannacittā sumanā,_  
_pūgadhammaṃ akaṃsu te._  

</Paragraph>

</Division>
<Division number="215" book="ap1" bookNo="20" page="371">

<Paragraph number="4514" type="verses" book="ap1">
_Usukārā bhamakārā,_  
_cammakārā ca tacchakā;_  
_Pasannacittā sumanā,_  
_pūgadhammaṃ akaṃsu te._  

</Paragraph>

</Division>
<Division number="216" book="ap1" bookNo="20" page="371">

<Paragraph number="4515" type="verses" book="ap1">
_Kammārā soṇṇakārā ca,_  
_tipulohakarā tathā;_  
_Pasannacittā sumanā,_  
_pūgadhammaṃ akaṃsu te._  

</Paragraph>

</Division>
<Division number="217" book="ap1" bookNo="20" page="371">

<Paragraph number="4516" type="verses" book="ap1">
_Bhatakā ceṭakā ceva,_  
_dāsakammakarā bahū;_  
_Yathāsakena thāmena,_  
_pūgadhammaṃ akaṃsu te._  

</Paragraph>

</Division>
<Division number="218" book="ap1" bookNo="20" page="371">

<Paragraph number="4517" type="verses" book="ap1">
_Udahārā kaṭṭhahārā,_  
_kassakā tiṇahārakā;_  
_Yathāsakena thāmena,_  
_pūgadhammaṃ akaṃsu te._  

</Paragraph>

</Division>
<Division number="219" book="ap1" bookNo="20" page="371">

<Paragraph number="4518" type="verses" book="ap1">
_Pupphikā mālikā ceva,_  
_paṇṇikā phalahārakā;_  
_Yathāsakena thāmena,_  
_pūgadhammaṃ akaṃsu te._  

</Paragraph>

</Division>
<Division number="220" book="ap1" bookNo="20" page="371">

<Paragraph number="4519" type="verses" book="ap1">
_Gaṇikā kumbhadāsī ca,_  
_pūvikā macchikāpi ca;_  
_Yathāsakena thāmena,_  
_pūgadhammaṃ akaṃsu te._  

</Paragraph>

</Division>
<Division number="221" book="ap1" bookNo="20" page="371">

<Paragraph number="4520" type="verses" book="ap1">
_Etha sabbe samāgantvā,_  
_gaṇaṃ bandhāma ekato;_  
_Adhikāraṃ karissāma,_  
_puññakkhette anuttare’._  

</Paragraph>

</Division>
<Division number="222" book="ap1" bookNo="20" page="371">

<Paragraph number="4521" type="verses" book="ap1">
_Te me sutvāna vacanaṃ,_  
_gaṇaṃ bandhiṃsu tāvade;_  
_‘Upaṭṭhānasālaṃ sukataṃ,_  
_bhikkhusaṃghassa kārayuṃ’._  

</Paragraph>

</Division>
<Division number="223" book="ap1" bookNo="20" page="371">

<Paragraph number="4522" type="verses" book="ap1">
_Niṭṭhāpetvāna taṃ sālaṃ,_  
_udaggo tuṭṭhamānaso;_  
_Pareto tehi sabbehi,_  
_sambuddhamupasaṅkamiṃ._  

</Paragraph>

</Division>
<Division number="224" book="ap1" bookNo="20" page="371">

<Paragraph number="4523" type="verses" book="ap1">
_Upasaṅkamma sambuddhaṃ,_  
_lokanāthaṃ narāsabhaṃ;_  
_Vanditvā satthuno pāde,_  
_idaṃ vacanamabraviṃ._  

</Paragraph>

</Division>
<Division number="225" book="ap1" bookNo="20" page="371">

<Paragraph number="4524" type="verses" book="ap1">
_‘Ime tīṇi satā vīra,_  
_Purisā ekato gaṇā;_  
_Upaṭṭhānasālaṃ sukataṃ,_  
_Niyyādenti tuvaṃ muni._  

</Paragraph>

</Division>
<Division number="226" book="ap1" bookNo="20" page="372">

<Paragraph number="4525" type="verses" book="ap1">
_Bhikkhusaṃghassa purato,_  
_sampaṭicchitva cakkhumā’;_  
_Tiṇṇaṃ satānaṃ purato,_  
_imā gāthā abhāsatha._  

</Paragraph>

</Division>
<Division number="227" book="ap1" bookNo="20" page="372">

<Paragraph number="4526" type="verses" book="ap1">
_‘Tisatāpi ca jeṭṭho ca,_  
_anuvattiṃsu ekato;_  
_Sampattiñhi karitvāna,_  
_sabbe anubhavissatha._  

</Paragraph>

</Division>
<Division number="228" book="ap1" bookNo="20" page="372">

<Paragraph number="4527" type="verses" book="ap1">
_Pacchime bhave sampatte,_  
_sītibhāvamanuttaraṃ;_  
_Ajaraṃ amataṃ santaṃ,_  
_nibbānaṃ phassayissatha’._  

</Paragraph>

</Division>
<Division number="229" book="ap1" bookNo="20" page="372">

<Paragraph number="4528" type="verses" book="ap1">
_Evaṃ buddho viyākāsi,_  
_sabbaññū samaṇuttaro;_  
_Buddhassa vacanaṃ sutvā,_  
_somanassaṃ pavedayiṃ._  

</Paragraph>

</Division>
<Division number="230" book="ap1" bookNo="20" page="372">

<Paragraph number="4529" type="verses" book="ap1">
_Tiṃsa kappasahassāni,_  
_devaloke ramiṃ ahaṃ;_  
_Devādhipo pañcasataṃ,_  
_devarajjamakārayiṃ._  

</Paragraph>

</Division>
<Division number="231" book="ap1" bookNo="20" page="372">

<Paragraph number="4530" type="verses" book="ap1">
_Sahassakkhattuṃ rājā ca,_  
_cakkavattī ahosahaṃ;_  
_Devarajjaṃ karontassa,_  
_mahādevā avandisuṃ._  

</Paragraph>

</Division>
<Division number="232" book="ap1" bookNo="20" page="372">

<Paragraph number="4531" type="verses" book="ap1">
_Idha mānusake rajjaṃ,_  
_parisā honti bandhavā;_  
_Pacchime bhave sampatte,_  
_vāseṭṭho nāma brāhmaṇo._  

</Paragraph>

</Division>
<Division number="233" book="ap1" bookNo="20" page="372">

<Paragraph number="4532" type="verses" book="ap1">
_Asītikoṭi nicayo,_  
_tassa putto ahosahaṃ;_  
_Selo iti mamaṃ nāmaṃ,_  
_chaḷaṅge pāramiṃ gato._  

</Paragraph>

</Division>
<Division number="234" book="ap1" bookNo="20" page="372">

<Paragraph number="4533" type="verses" book="ap1">
_Jaṅghāvihāraṃ vicaraṃ,_  
_sasissehi purakkhato;_  
_Jaṭābhārikabharitaṃ,_  
_keṇiyaṃ nāma tāpasaṃ._  

</Paragraph>

</Division>
<Division number="235" book="ap1" bookNo="20" page="372">

<Paragraph number="4534" type="verses" book="ap1">
_Paṭiyattāhutiṃ disvā,_  
_idaṃ vacanamabraviṃ;_  
_‘Āvāho vā vivāho vā,_  
_rājā vā te nimantito’._  

</Paragraph>

</Division>
<Division number="236" book="ap1" bookNo="20" page="372">

<Paragraph number="4535" type="verses" book="ap1">
_‘Āhutiṃ yiṭṭhukāmohaṃ,_  
_brāhmaṇe devasammate;_  
_Na nimantemi rājānaṃ,_  
_āhutī me na vijjati._  

</Paragraph>

</Division>
<Division number="237" book="ap1" bookNo="20" page="372">

<Paragraph number="4536" type="verses" book="ap1">
_Na catthi mayhamāvāho,_  
_vivāho me na vijjati;_  
_Sakyānaṃ nandijanano,_  
_seṭṭho loke sadevake._  

</Paragraph>

</Division>
<Division number="238" book="ap1" bookNo="20" page="372">

<Paragraph number="4537" type="verses" book="ap1">
_Sabbalokahitatthāya,_  
_sabbasattasukhāvaho;_  
_So me nimantito ajja,_  
_tassetaṃ paṭiyādanaṃ._  

</Paragraph>

</Division>
<Division number="239" book="ap1" bookNo="20" page="373">

<Paragraph number="4538" type="verses" book="ap1">
_Timbarūsakavaṇṇābho,_  
_appameyyo anūpamo;_  
_Rūpenāsadiso buddho,_  
_svātanāya nimantito._  

</Paragraph>

</Division>
<Division number="240" book="ap1" bookNo="20" page="373">

<Paragraph number="4539" type="verses" book="ap1">
_Ukkāmukhapahaṭṭhova,_  
_khadiraṅgārasannibho;_  
_Vijjūpamo mahāvīro,_  
_so me buddho nimantito._  

</Paragraph>

</Division>
<Division number="241" book="ap1" bookNo="20" page="373">

<Paragraph number="4540" type="verses" book="ap1">
_Pabbatagge yathā acci,_  
_puṇṇamāyeva candimā;_  
_Naḷaggivaṇṇasaṅkāso,_  
_so me buddho nimantito._  

</Paragraph>

</Division>
<Division number="242" book="ap1" bookNo="20" page="373">

<Paragraph number="4541" type="verses" book="ap1">
_Asambhīto bhayātīto,_  
_bhavantakaraṇo muni;_  
_Sīhūpamo mahāvīro,_  
_so me buddho nimantito._  

</Paragraph>

</Division>
<Division number="243" book="ap1" bookNo="20" page="373">

<Paragraph number="4542" type="verses" book="ap1">
_Kusalo buddhadhammehi,_  
_apasayho parehi so;_  
_Nāgūpamo mahāvīro,_  
_so me buddho nimantito._  

</Paragraph>

</Division>
<Division number="244" book="ap1" bookNo="20" page="373">

<Paragraph number="4543" type="verses" book="ap1">
_Saddhammācārakusalo,_  
_buddhanāgo asādiso;_  
_Usabhūpamo mahāvīro,_  
_so me buddho nimantito._  

</Paragraph>

</Division>
<Division number="245" book="ap1" bookNo="20" page="373">

<Paragraph number="4544" type="verses" book="ap1">
_Anantavaṇṇo amitayaso,_  
_Vicittasabbalakkhaṇo;_  
_Sakkūpamo mahāvīro,_  
_So me buddho nimantito._  

</Paragraph>

</Division>
<Division number="246" book="ap1" bookNo="20" page="373">

<Paragraph number="4545" type="verses" book="ap1">
_Vasī gaṇī patāpī ca,_  
_tejassī ca durāsado;_  
_Brahmūpamo mahāvīro,_  
_so me buddho nimantito._  

</Paragraph>

</Division>
<Division number="247" book="ap1" bookNo="20" page="373">

<Paragraph number="4546" type="verses" book="ap1">
_Pattadhammo dasabalo,_  
_balātibalapārago;_  
_Dharaṇūpamo mahāvīro,_  
_so me buddho nimantito._  

</Paragraph>

</Division>
<Division number="248" book="ap1" bookNo="20" page="373">

<Paragraph number="4547" type="verses" book="ap1">
_Sīlavīcisamākiṇṇo,_  
_dhammaviññāṇakhobhito;_  
_Udadhūpamo mahāvīro,_  
_so me buddho nimantito._  

</Paragraph>

</Division>
<Division number="249" book="ap1" bookNo="20" page="373">

<Paragraph number="4548" type="verses" book="ap1">
_Durāsado duppasaho,_  
_acalo uggato brahā;_  
_Nerūpamo mahāvīro,_  
_so me buddho nimantito._  

</Paragraph>

</Division>
<Division number="250" book="ap1" bookNo="20" page="373">

<Paragraph number="4549" type="verses" book="ap1">
_Anantañāṇo asamasamo,_  
_Atulo aggataṃ gato;_  
_Gaganūpamo mahāvīro,_  
_So me buddho nimantito._  


</Paragraph>
</Division>

<Paragraph number="4550" type="center" book="ap1">
Pannarasamaṃ bhāṇavāraṃ.


</Paragraph>

<Division number="251" book="ap1" bookNo="20" page="373">

<Paragraph number="4551" type="verses" book="ap1">
_Patiṭṭhā bhayabhītānaṃ,_  
_tāṇo saraṇagāminaṃ;_  
_Assāsako mahāvīro,_  
_so me buddho nimantito._  

</Paragraph>

</Division>
<Division number="252" book="ap1" bookNo="20" page="374">

<Paragraph number="4552" type="verses" book="ap1">
_Āsayo buddhimantānaṃ,_  
_puññakkhettaṃ sukhesinaṃ;_  
_Ratanākaro mahāvīro,_  
_so me buddho nimantito._  

</Paragraph>

</Division>
<Division number="253" book="ap1" bookNo="20" page="374">

<Paragraph number="4553" type="verses" book="ap1">
_Assāsako vedakaro,_  
_sāmaññaphaladāyako;_  
_Meghūpamo mahāvīro,_  
_so me buddho nimantito._  

</Paragraph>

</Division>
<Division number="254" book="ap1" bookNo="20" page="374">

<Paragraph number="4554" type="verses" book="ap1">
_Lokacakkhu mahātejo,_  
_sabbatamavinodano;_  
_Sūriyūpamo mahāvīro,_  
_so me buddho nimantito._  

</Paragraph>

</Division>
<Division number="255" book="ap1" bookNo="20" page="374">

<Paragraph number="4555" type="verses" book="ap1">
_Ārammaṇavimuttīsu,_  
_sabhāvadassano muni;_  
_Candūpamo mahāvīro,_  
_so me buddho nimantito._  

</Paragraph>

</Division>
<Division number="256" book="ap1" bookNo="20" page="374">

<Paragraph number="4556" type="verses" book="ap1">
_Buddho samussito loke,_  
_lakkhaṇehi alaṅkato;_  
_Appameyyo mahāvīro,_  
_so me buddho nimantito._  

</Paragraph>

</Division>
<Division number="257" book="ap1" bookNo="20" page="374">

<Paragraph number="4557" type="verses" book="ap1">
_Yassa ñāṇaṃ appameyyaṃ,_  
_sīlaṃ yassa anūpamaṃ;_  
_Vimutti asadisā yassa,_  
_so me buddho nimantito._  

</Paragraph>

</Division>
<Division number="258" book="ap1" bookNo="20" page="374">

<Paragraph number="4558" type="verses" book="ap1">
_Yassa dhīti asadisā,_  
_thāmo yassa acintiyo;_  
_Yassa parakkamo jeṭṭho,_  
_so me buddho nimantito._  

</Paragraph>

</Division>
<Division number="259" book="ap1" bookNo="20" page="374">

<Paragraph number="4559" type="verses" book="ap1">
_Rāgo doso ca moho ca,_  
_visā sabbe samūhatā;_  
_Agadūpamo mahāvīro,_  
_so me buddho nimantito._  

</Paragraph>

</Division>
<Division number="260" book="ap1" bookNo="20" page="374">

<Paragraph number="4560" type="verses" book="ap1">
_Klesabyādhibahudukkha,_  
_sabbatamavinodano;_  
_Vejjūpamo mahāvīro,_  
_so me buddho nimantito’._  

</Paragraph>

</Division>
<Division number="261" book="ap1" bookNo="20" page="374">

<Paragraph number="4561" type="verses" book="ap1">
_Buddhoti bho yaṃ vadesi,_  
_ghosopeso sudullabho;_  
_Buddho buddhoti sutvāna,_  
_pīti me udapajjatha._  

</Paragraph>

</Division>
<Division number="262" book="ap1" bookNo="20" page="374">

<Paragraph number="4562" type="verses" book="ap1">
_Abbhantaraṃ agaṇhantaṃ,_  
_pīti me bahi nicchare;_  
_Sohaṃ pītimano santo,_  
_idaṃ vacanamabraviṃ._  

</Paragraph>

</Division>
<Division number="263" book="ap1" bookNo="20" page="374">

<Paragraph number="4563" type="verses" book="ap1">
_‘Kahaṃ nu kho so bhagavā,_  
_lokajeṭṭho narāsabho;_  
_Tattha gantvā namassissaṃ,_  
_sāmaññaphaladāyakaṃ._  

</Paragraph>

</Division>
<Division number="264" book="ap1" bookNo="20" page="374">

<Paragraph number="4564" type="verses" book="ap1">
_Paggayha dakkhiṇaṃ bāhuṃ,_  
_vedajāto katañjalī;_  
_Ācikkhi me dhammarājaṃ,_  
_sokasallavinodanaṃ’._  

</Paragraph>

</Division>
<Division number="265" book="ap1" bookNo="20" page="375">

<Paragraph number="4565" type="verses" book="ap1">
_‘Udentaṃva mahāmeghaṃ,_  
_nīlaṃ añjanasannibhaṃ;_  
_Sāgaraṃ viya dissantaṃ,_  
_passasetaṃ mahāvanaṃ._  

</Paragraph>

</Division>
<Division number="266" book="ap1" bookNo="20" page="375">

<Paragraph number="4566" type="verses" book="ap1">
_Ettha so vasate buddho,_  
_adantadamako muni;_  
_Vinayanto ca veneyye,_  
_bodhento bodhipakkhiye’._  

</Paragraph>

</Division>
<Division number="267" book="ap1" bookNo="20" page="375">

<Paragraph number="4567" type="verses" book="ap1">
_Pipāsitova udakaṃ,_  
_bhojanaṃva jighacchito;_  
_Gāvī yathā vacchagiddhā,_  
_evāhaṃ viciniṃ jinaṃ._  

</Paragraph>

</Division>
<Division number="268" book="ap1" bookNo="20" page="375">

<Paragraph number="4568" type="verses" book="ap1">
_Ācāraupacāraññū,_  
_dhammānucchavisaṃvaraṃ;_  
_Sikkhāpemi sake sisse,_  
_gacchante jinasantikaṃ._  

</Paragraph>

</Division>
<Division number="269" book="ap1" bookNo="20" page="375">

<Paragraph number="4569" type="verses" book="ap1">
_‘Durāsadā bhagavanto,_  
_sīhāva ekacārino;_  
_Pade padaṃ nikkhipantā,_  
_āgaccheyyātha māṇavā._  

</Paragraph>

</Division>
<Division number="270" book="ap1" bookNo="20" page="375">

<Paragraph number="4570" type="verses" book="ap1">
_Āsīviso yathā ghoro,_  
_migarājāva kesarī;_  
_Mattova kuñjaro dantī,_  
_evaṃ buddhā durāsadā._  

</Paragraph>

</Division>
<Division number="271" book="ap1" bookNo="20" page="375">

<Paragraph number="4571" type="verses" book="ap1">
_Ukkāsitañca khipitaṃ,_  
_ajjhupekkhiya māṇavā;_  
_Pade padaṃ nikkhipantā,_  
_upetha buddhasantikaṃ._  

</Paragraph>

</Division>
<Division number="272" book="ap1" bookNo="20" page="375">

<Paragraph number="4572" type="verses" book="ap1">
_Paṭisallānagarukā,_  
_appasaddā durāsadā;_  
_Durūpasaṅkamā buddhā,_  
_garū honti sadevake._  

</Paragraph>

</Division>
<Division number="273" book="ap1" bookNo="20" page="375">

<Paragraph number="4573" type="verses" book="ap1">
_Yadāhaṃ pañhaṃ pucchāmi,_  
_paṭisammodayāmi vā;_  
_Appasaddā tadā hotha,_  
_munibhūtāva tiṭṭhatha._  

</Paragraph>

</Division>
<Division number="274" book="ap1" bookNo="20" page="375">

<Paragraph number="4574" type="verses" book="ap1">
_Yaṃ so deseti sambuddho,_  
_khemaṃ nibbānapattiyā;_  
_Tamevatthaṃ nisāmetha,_  
_saddhammasavanaṃ sukhaṃ’._  

</Paragraph>

</Division>
<Division number="275" book="ap1" bookNo="20" page="375">

<Paragraph number="4575" type="verses" book="ap1">
_Upasaṅkamma sambuddhaṃ,_  
_sammodiṃ muninā ahaṃ;_  
_Taṃ kathaṃ vītisāretvā,_  
_lakkhaṇe upadhārayiṃ._  

</Paragraph>

</Division>
<Division number="276" book="ap1" bookNo="20" page="375">

<Paragraph number="4576" type="verses" book="ap1">
_Lakkhaṇe dve ca kaṅkhāmi,_  
_passāmi tiṃsalakkhaṇe;_  
_Kosohitavatthaguyhaṃ,_  
_iddhiyā dassayī muni._  

</Paragraph>

</Division>
<Division number="277" book="ap1" bookNo="20" page="375">

<Paragraph number="4577" type="verses" book="ap1">
_Jivhaṃ ninnāmayitvāna,_  
_kaṇṇasote ca nāsike;_  
_Paṭimasi nalāṭantaṃ,_  
_kevalaṃ chādayī jino._  

</Paragraph>

</Division>
<Division number="278" book="ap1" bookNo="20" page="376">

<Paragraph number="4578" type="verses" book="ap1">
_Tassāhaṃ lakkhaṇe disvā,_  
_paripuṇṇe sabyañjane;_  
_Buddhoti niṭṭhaṃ gantvāna,_  
_saha sissehi pabbajiṃ._  

</Paragraph>

</Division>
<Division number="279" book="ap1" bookNo="20" page="376">

<Paragraph number="4579" type="verses" book="ap1">
_Satehi tīhi sahito,_  
_pabbajiṃ anagāriyaṃ;_  
_Addhamāse asampatte,_  
_sabbe pattāmha nibbutiṃ._  

</Paragraph>

</Division>
<Division number="280" book="ap1" bookNo="20" page="376">

<Paragraph number="4580" type="verses" book="ap1">
_Ekato kammaṃ katvāna,_  
_puññakkhette anuttare;_  
_Ekato saṃsaritvāna,_  
_ekato vinivattayuṃ._  

</Paragraph>

</Division>
<Division number="281" book="ap1" bookNo="20" page="376">

<Paragraph number="4581" type="verses" book="ap1">
_Gopānasiyo datvāna,_  
_pūgadhamme vasiṃ ahaṃ;_  
_Tena kammena sukatena,_  
_aṭṭha hetū labhāmahaṃ._  

</Paragraph>

</Division>
<Division number="282" book="ap1" bookNo="20" page="376">

<Paragraph number="4582" type="verses" book="ap1">
_Disāsu pūjito homi,_  
_bhogā ca amitā mama;_  
_Patiṭṭhā homi sabbesaṃ,_  
_tāso mama na vijjati._  

</Paragraph>

</Division>
<Division number="283" book="ap1" bookNo="20" page="376">

<Paragraph number="4583" type="verses" book="ap1">
_Byādhayo me na vijjanti,_  
_dīghāyuṃ pālayāmi ca;_  
_Sukhumacchaviko homi,_  
_āvāse patthite vase._  

</Paragraph>

</Division>
<Division number="284" book="ap1" bookNo="20" page="376">

<Paragraph number="4584" type="verses" book="ap1">
_Aṭṭha gopānasī datvā,_  
_pūgadhamme vasiṃ ahaṃ;_  
_Paṭisambhidārahattañca,_  
_etaṃ me aparaṭṭhamaṃ._  

</Paragraph>

</Division>
<Division number="285" book="ap1" bookNo="20" page="376">

<Paragraph number="4585" type="verses" book="ap1">
_Sabbavositavosāno,_  
_katakicco anāsavo;_  
_Aṭṭhagopānasī nāma,_  
_tava putto mahāmuni._  

</Paragraph>

</Division>
<Division number="286" book="ap1" bookNo="20" page="376">

<Paragraph number="4586" type="verses" book="ap1">
_Pañca thambhāni datvāna,_  
_pūgadhamme vasiṃ ahaṃ;_  
_Tena kammena sukatena,_  
_pañca hetū labhāmahaṃ._  

</Paragraph>

</Division>
<Division number="287" book="ap1" bookNo="20" page="376">

<Paragraph number="4587" type="verses" book="ap1">
_Acalo homi mettāya,_  
_anūnaṅgo bhavāmahaṃ;_  
_Ādeyyavacano homi,_  
_na dhaṃsemi yathā ahaṃ._  

</Paragraph>

</Division>
<Division number="288" book="ap1" bookNo="20" page="376">

<Paragraph number="4588" type="verses" book="ap1">
_Abhantaṃ hoti me cittaṃ,_  
_akhilo homi kassaci;_  
_Tena kammena sukatena,_  
_vimalo homi sāsane._  

</Paragraph>

</Division>
<Division number="289" book="ap1" bookNo="20" page="376">

<Paragraph number="4589" type="verses" book="ap1">
_Sagāravo sappatisso,_  
_katakicco anāsavo;_  
_Sāvako te mahāvīra,_  
_bhikkhu taṃ vandate muni._  

</Paragraph>

</Division>
<Division number="290" book="ap1" bookNo="20" page="376">

<Paragraph number="4590" type="verses" book="ap1">
_Katvā sukatapallaṅkaṃ,_  
_sālāyaṃ paññapesahaṃ;_  
_Tena kammena sukatena,_  
_pañca hetū labhāmahaṃ._  

</Paragraph>

</Division>
<Division number="291" book="ap1" bookNo="20" page="377">

<Paragraph number="4591" type="verses" book="ap1">
_Ucce kule pajāyitvā,_  
_mahābhogo bhavāmahaṃ;_  
_Sabbasampattiko homi,_  
_maccheraṃ me na vijjati._  

</Paragraph>

</Division>
<Division number="292" book="ap1" bookNo="20" page="377">

<Paragraph number="4592" type="verses" book="ap1">
_Gamane patthite mayhaṃ,_  
_pallaṅko upatiṭṭhati;_  
_Saha pallaṅkaseṭṭhena,_  
_gacchāmi mama patthitaṃ._  

</Paragraph>

</Division>
<Division number="293" book="ap1" bookNo="20" page="377">

<Paragraph number="4593" type="verses" book="ap1">
_Tena pallaṅkadānena,_  
_tamaṃ sabbaṃ vinodayiṃ;_  
_Sabbābhiññābalappatto,_  
_thero vandati taṃ muni._  

</Paragraph>

</Division>
<Division number="294" book="ap1" bookNo="20" page="377">

<Paragraph number="4594" type="verses" book="ap1">
_Parakiccattakiccāni,_  
_sabbakiccāni sādhayiṃ;_  
_Tena kammena sukatena,_  
_pāvisiṃ abhayaṃ puraṃ._  

</Paragraph>

</Division>
<Division number="295" book="ap1" bookNo="20" page="377">

<Paragraph number="4595" type="verses" book="ap1">
_Pariniṭṭhitasālamhi,_  
_paribhogamadāsahaṃ;_  
_Tena kammena sukatena,_  
_seṭṭhattaṃ ajjhupāgato._  

</Paragraph>

</Division>
<Division number="296" book="ap1" bookNo="20" page="377">

<Paragraph number="4596" type="verses" book="ap1">
_Ye keci damakā loke,_  
_hatthiasse damenti ye;_  
_Karitvā kāraṇā nānā,_  
_dāruṇena damenti te._  

</Paragraph>

</Division>
<Division number="297" book="ap1" bookNo="20" page="377">

<Paragraph number="4597" type="verses" book="ap1">
_Na hevaṃ tvaṃ mahāvīra,_  
_damesi naranāriyo;_  
_Adaṇḍena asatthena,_  
_damesi uttame dame._  

</Paragraph>

</Division>
<Division number="298" book="ap1" bookNo="20" page="377">

<Paragraph number="4598" type="verses" book="ap1">
_Dānassa vaṇṇe kittento,_  
_desanākusalo muni;_  
_Ekapañhaṃ kathentova,_  
_bodhesi tisate muni._  

</Paragraph>

</Division>
<Division number="299" book="ap1" bookNo="20" page="377">

<Paragraph number="4599" type="verses" book="ap1">
_Dantā mayaṃ sārathinā,_  
_suvimuttā anāsavā;_  
_Sabbābhiññābalapattā,_  
_nibbutā upadhikkhaye._  

</Paragraph>

</Division>
<Division number="300" book="ap1" bookNo="20" page="377">

<Paragraph number="4600" type="verses" book="ap1">
_Satasahassito kappe,_  
_yaṃ dānamadadiṃ tadā;_  
_Atikkantā bhayā sabbe,_  
_sālādānassidaṃ phalaṃ._  

</Paragraph>

</Division>
<Division number="301" book="ap1" bookNo="20" page="377">

<Paragraph number="4601" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="302" book="ap1" bookNo="20" page="377">

<Paragraph number="4602" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="303" book="ap1" bookNo="20" page="377">

<Paragraph number="4603" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="4604" book="ap1">
Itthaṃ sudaṃ āyasmā selo sapariso bhagavato santike imā gāthāyo abhāsitthāti.

</Paragraph>
</Division>

<Paragraph number="4605" type="center" book="ap1">
Selattherassāpadānaṃ dutiyaṃ.
</Paragraph>