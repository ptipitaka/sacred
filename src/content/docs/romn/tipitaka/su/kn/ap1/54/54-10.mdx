---
title: "54.10 Mogharājattheraapadāna"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="327" book="ap1">

<Paragraph number="7292" type="verses" book="ap1">
_“Padumuttaro nāma jino,_  
_sabbalokavidū muni;_  
_Ito satasahassamhi,_  
_kappe uppajji cakkhumā._  

</Paragraph>

</Division>
<Division number="328" book="ap1">

<Paragraph number="7293" type="verses" book="ap1">
_Ovādako viññāpako,_  
_tārako sabbapāṇinaṃ;_  
_Desanākusalo buddho,_  
_tāresi janataṃ bahuṃ._  

</Paragraph>

</Division>
<Division number="329" book="ap1">

<Paragraph number="7294" type="verses" book="ap1">
_Anukampako kāruṇiko,_  
_hitesī sabbapāṇinaṃ;_  
_Sampatte titthiye sabbe,_  
_pañcasīle patiṭṭhapi._  

</Paragraph>

</Division>
<Division number="330" book="ap1">

<Paragraph number="7295" type="verses" book="ap1">
_Evaṃ nirākulaṃ āsi,_  
_suññataṃ titthiyehi ca;_  
_Vicittaṃ arahantehi,_  
_vasībhūtehi tādibhi._  

</Paragraph>

</Division>
<Division number="331" book="ap1">

<Paragraph number="7296" type="verses" book="ap1">
_Ratanānaṭṭhapaññāsaṃ,_  
_uggato so mahāmuni;_  
_Kañcanagghiyasaṅkāso,_  
_bāttiṃsavaralakkhaṇo._  

</Paragraph>

</Division>
<Division number="332" book="ap1">

<Paragraph number="7297" type="verses" book="ap1">
_Vassasatasahassāni,_  
_āyu vijjati tāvade;_  
_Tāvatā tiṭṭhamāno so,_  
_tāresi janataṃ bahuṃ._  

</Paragraph>

</Division>
<Division number="333" book="ap1">

<Paragraph number="7298" type="verses" book="ap1">
_Tadāhaṃ haṃsavatiyaṃ,_  
_kule aññatare ahuṃ;_  
_Parakammāyane yutto,_  
_natthi me kiñci sandhanaṃ._  

</Paragraph>

</Division>
<Division number="334" book="ap1">

<Paragraph number="7299" type="verses" book="ap1">
_Paṭikkamanasālāyaṃ,_  
_vasanto katabhūmiyaṃ;_  
_Aggiṃ ujjālayiṃ tattha,_  
_daḷhaṃ kaṇhāsi sā mahī._  

</Paragraph>

</Division>
<Division number="335" book="ap1">

<Paragraph number="7300" type="verses" book="ap1">
_Tadā parisatiṃ nātho,_  
_catusaccapakāsako;_  
_Sāvakaṃ sampakittesi,_  
_lūkhacīvaradhārakaṃ._  

</Paragraph>

</Division>
<Division number="336" book="ap1">

<Paragraph number="7301" type="verses" book="ap1">
_Tassa tamhi guṇe tuṭṭho,_  
_paṇipacca tathāgataṃ;_  
_Lūkhacīvaradhāraggaṃ,_  
_patthayiṃ ṭhānamuttamaṃ._  

</Paragraph>

</Division>
<Division number="337" book="ap1">

<Paragraph number="7302" type="verses" book="ap1">
_Tadā avoca bhagavā,_  
_sāvake padumuttaro;_  
_‘Passathetaṃ purisakaṃ,_  
_kucelaṃ tanudehakaṃ._  

</Paragraph>

</Division>
<Division number="338" book="ap1">

<Paragraph number="7303" type="verses" book="ap1">
_Pītippasannavadanaṃ,_  
_saddhādhanasamanvitaṃ;_  
_Udaggatanujaṃ haṭṭhaṃ,_  
_acalaṃ sālapiṇḍitaṃ._  

</Paragraph>

</Division>
<Division number="339" book="ap1">

<Paragraph number="7304" type="verses" book="ap1">
_Eso pattheti taṃ ṭhānaṃ,_  
_saccasenassa bhikkhuno;_  
_Lūkhacīvaradhārissa,_  
_tassa vaṇṇasitāsayo’._  

</Paragraph>

</Division>
<Division number="340" book="ap1">

<Paragraph number="7305" type="verses" book="ap1">
_Taṃ sutvā mudito hutvā,_  
_nipacca sirasā jinaṃ;_  
_Yāvajīvaṃ subhaṃ kammaṃ,_  
_karitvā jinasāsane._  

</Paragraph>

</Division>
<Division number="341" book="ap1">

<Paragraph number="7306" type="verses" book="ap1">
_Tena kammena sukatena,_  
_cetanāpaṇidhīhi ca;_  
_Jahitvā mānusaṃ dehaṃ,_  
_tāvatiṃsūpago ahaṃ._  

</Paragraph>

</Division>
<Division number="342" book="ap1">

<Paragraph number="7307" type="verses" book="ap1">
_Paṭikkamanasālāyaṃ,_  
_bhūmidāhakakammunā;_  
_Samasahassaṃ niraye,_  
_adayhiṃ vedanāṭṭito._  

</Paragraph>

</Division>
<Division number="343" book="ap1">

<Paragraph number="7308" type="verses" book="ap1">
_Tena kammāvasesena,_  
_pañca jātisatānihaṃ;_  
_Manusso kulajo hutvā,_  
_jātiyā lakkhaṇaṅkito._  

</Paragraph>

</Division>
<Division number="344" book="ap1">

<Paragraph number="7309" type="verses" book="ap1">
_Pañca jātisatāneva,_  
_kuṭṭharogasamappito;_  
_Mahādukkhaṃ anubhaviṃ,_  
_tassa kammassa vāhasā._  

</Paragraph>

</Division>
<Division number="345" book="ap1">

<Paragraph number="7310" type="verses" book="ap1">
_Imasmiṃ bhaddake kappe,_  
_upariṭṭhaṃ yasassinaṃ;_  
_Piṇḍapātena tappesiṃ,_  
_pasannamānaso ahaṃ._  

</Paragraph>

</Division>
<Division number="346" book="ap1">

<Paragraph number="7311" type="verses" book="ap1">
_Tena kammavisesena,_  
_cetanāpaṇidhīhi ca;_  
_Jahitvā mānusaṃ dehaṃ,_  
_tāvatiṃsamagacchahaṃ._  

</Paragraph>

</Division>
<Division number="347" book="ap1">

<Paragraph number="7312" type="verses" book="ap1">
_Pacchime bhave sampatte,_  
_ajāyiṃ khattiye kule;_  
_Pituno accayenāhaṃ,_  
_mahārajjasamappito._  

</Paragraph>

</Division>
<Division number="348" book="ap1">

<Paragraph number="7313" type="verses" book="ap1">
_Kuṭṭharogādhibhūtohaṃ,_  
_na ratiṃ na sukhaṃ labhe;_  
_Moghaṃ rajjaṃ sukhaṃ yasmā,_  
_mogharājā tato ahaṃ._  

</Paragraph>

</Division>
<Division number="349" book="ap1">

<Paragraph number="7314" type="verses" book="ap1">
_Kāyassa dosaṃ disvāna,_  
_pabbajiṃ anagāriyaṃ;_  
_Bāvarissa dijaggassa,_  
_sissattaṃ ajjhupāgamiṃ._  

</Paragraph>

</Division>
<Division number="350" book="ap1">

<Paragraph number="7315" type="verses" book="ap1">
_Mahatā parivārena,_  
_upecca naranāyakaṃ;_  
_Apucchiṃ nipuṇaṃ pañhaṃ,_  
_taṃ vīraṃ vādisūdanaṃ._  

</Paragraph>

</Division>
<Division number="351" book="ap1">

<Paragraph number="7316" type="verses" book="ap1">
_‘Ayaṃ loko paro loko,_  
_brahmaloko sadevako;_  
_Diṭṭhiṃ no nābhijānāmi,_  
_gotamassa yasassino._  

</Paragraph>

</Division>
<Division number="352" book="ap1">

<Paragraph number="7317" type="verses" book="ap1">
_Evābhikkantadassāviṃ,_  
_atthi pañhena āgamaṃ;_  
_Kathaṃ lokaṃ avekkhantaṃ,_  
_maccurājā na passati’._  

</Paragraph>

</Division>
<Division number="353" book="ap1">

<Paragraph number="7318" type="verses" book="ap1">
_‘Suññato lokaṃ avekkhassu,_  
_mogharāja sadā sato;_  
_Attānudiṭṭhiṃ uhacca,_  
_evaṃ maccutaro siyā._  

</Paragraph>

</Division>
<Division number="354" book="ap1">

<Paragraph number="7319" type="verses" book="ap1">
_Evaṃ lokaṃ avekkhantaṃ,_  
_maccurājā na passati’;_  
_Iti maṃ abhaṇi buddho,_  
_sabbarogatikicchako._  

</Paragraph>

</Division>
<Division number="355" book="ap1">

<Paragraph number="7320" type="verses" book="ap1">
_Saha gāthāvasānena,_  
_kesamassuvivajjito;_  
_Kāsāvavatthavasano,_  
_āsiṃ bhikkhu tathārahā._  

</Paragraph>

</Division>
<Division number="356" book="ap1">

<Paragraph number="7321" type="verses" book="ap1">
_Saṃghikesu vihāresu,_  
_na vasiṃ rogapīḷito;_  
_Mā vihāro padussīti,_  
_vātarogehi pīḷito._  

</Paragraph>

</Division>
<Division number="357" book="ap1">

<Paragraph number="7322" type="verses" book="ap1">
_Saṅkārakūṭā āhitvā,_  
_susānā rathikāhi ca;_  
_Tato saṅghāṭiṃ karitvā,_  
_dhārayiṃ lūkhacīvaraṃ._  

</Paragraph>

</Division>
<Division number="358" book="ap1">

<Paragraph number="7323" type="verses" book="ap1">
_Mahābhisakko tasmiṃ me,_  
_guṇe tuṭṭho vināyako;_  
_Lūkhacīvaradhārīnaṃ,_  
_etadagge ṭhapesi maṃ._  

</Paragraph>

</Division>
<Division number="359" book="ap1">

<Paragraph number="7324" type="verses" book="ap1">
_Puññapāpaparikkhīṇo,_  
_sabbarogavivajjito;_  
_Sikhīva anupādāno,_  
_nibbāyissamanāsavo._  

</Paragraph>

</Division>
<Division number="360" book="ap1">

<Paragraph number="7325" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="361" book="ap1">

<Paragraph number="7326" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="362" book="ap1">

<Paragraph number="7327" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”. (5937)_  

</Paragraph>

<Paragraph number="7328" book="ap1">
Itthaṃ sudaṃ āyasmā mogharājā thero imā gāthāyo abhāsitthāti.

</Paragraph>
</Division>

<Paragraph number="7329" type="center" book="ap1">
Mogharājattherassāpadānaṃ dasamaṃ.



</Paragraph>

<Paragraph number="7330" type="center" book="ap1">
Kaccāyanavaggo catupaññāsamo.



</Paragraph>

<Paragraph number="7331" type="center" book="ap1">
Tassuddānaṃ


</Paragraph>

<Paragraph number="7332" type="verses" book="ap1">
_Kaccāno vakkalī thero,_  
_mahākappinasavhayo;_  
_Dabbo kumāranāmo ca,_  
_bāhiyo koṭṭhiko vasī._  

</Paragraph>

<Paragraph number="7333" type="verses" book="ap1">
_Uruveḷakassapo rādho,_  
_mogharājā ca paṇḍito;_  
_Tīṇi gāthāsatānettha,_  
_bāsaṭṭhi ceva piṇḍitā._
</Paragraph>