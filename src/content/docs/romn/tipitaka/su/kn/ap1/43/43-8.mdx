---
title: "43.8 Sucintitattheraapadāna"
tableOfContents: false
sidebar:
  order: 9
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="107" book="ap1">

<Paragraph number="5590" type="verses" book="ap1">
_“Nagare haṃsavatiyā,_  
_ahosiṃ kassako tadā;_  
_Kasikammena jīvāmi,_  
_tena posemi dārake._  

</Paragraph>

</Division>
<Division number="108" book="ap1">

<Paragraph number="5591" type="verses" book="ap1">
_Susampannaṃ tadā khettaṃ,_  
_Dhaññaṃ me phalinaṃ ahu;_  
_Pākakāle ca sampatte,_  
_Evaṃ cintesahaṃ tadā._  

</Paragraph>

</Division>
<Division number="109" book="ap1">

<Paragraph number="5592" type="verses" book="ap1">
_Nacchannaṃ nappatirūpaṃ,_  
_jānantassa guṇāguṇaṃ;_  
_Yohaṃ saṃghe adatvāna,_  
_aggaṃ bhuñjeyya ce tadā._  

</Paragraph>

</Division>
<Division number="110" book="ap1">

<Paragraph number="5593" type="verses" book="ap1">
_Ayaṃ buddho asamasamo,_  
_dvattiṃsavaralakkhaṇo;_  
_Tato pabhāvito saṃgho,_  
_puññakkhetto anuttaro._  

</Paragraph>

</Division>
<Division number="111" book="ap1">

<Paragraph number="5594" type="verses" book="ap1">
_Tattha dassāmahaṃ dānaṃ,_  
_navasassaṃ pure pure;_  
_Evāhaṃ cintayitvāna,_  
_haṭṭho pīṇitamānaso._  

</Paragraph>

</Division>
<Division number="112" book="ap1">

<Paragraph number="5595" type="verses" book="ap1">
_Khettato dhaññamāhatvā,_  
_sambuddhaṃ upasaṅkamiṃ;_  
_Upasaṅkamma sambuddhaṃ,_  
_lokajeṭṭhaṃ narāsabhaṃ;_  
_Vanditvā satthuno pāde,_  
_idaṃ vacanamabraviṃ._  

</Paragraph>

</Division>
<Division number="113" book="ap1">

<Paragraph number="5596" type="verses" book="ap1">
_‘Navasassañca sampannaṃ,_  
_āyāgosi ca tvaṃ mune;_  
_Anukampamupādāya,_  
_adhivāsehi cakkhuma’._  

</Paragraph>

</Division>
<Division number="114" book="ap1">

<Paragraph number="5597" type="verses" book="ap1">
_Padumuttaro lokavidū,_  
_āhutīnaṃ paṭiggaho;_  
_Mama saṅkappamaññāya,_  
_idaṃ vacanamabravi._  

</Paragraph>

</Division>
<Division number="115" book="ap1">

<Paragraph number="5598" type="verses" book="ap1">
_‘Cattāro ca paṭipannā,_  
_cattāro ca phale ṭhitā;_  
_Esa saṃgho ujubhūto,_  
_paññāsīlasamāhito;_  
_Yajantānaṃ manussānaṃ,_  
_puññapekkhāna pāṇinaṃ._  

</Paragraph>

</Division>
<Division number="116" book="ap1">

<Paragraph number="5599" type="verses" book="ap1">
_Karotopadhikaṃ puññaṃ,_  
_saṃghe dinnaṃ mahapphalaṃ;_  
_Tasmiṃ saṃgheva dātabbaṃ,_  
_tava sassaṃ tathetaraṃ._  

</Paragraph>

</Division>
<Division number="117" book="ap1">

<Paragraph number="5600" type="verses" book="ap1">
_Saṃghato uddisitvāna,_  
_bhikkhū netvāna saṃgharaṃ;_  
_Paṭiyattaṃ ghare santaṃ,_  
_bhikkhusaṃghassa dehi tvaṃ’._  

</Paragraph>

</Division>
<Division number="118" book="ap1">

<Paragraph number="5601" type="verses" book="ap1">
_Saṃghato uddisitvāna,_  
_bhikkhū netvāna saṃgharaṃ;_  
_Yaṃ ghare paṭiyattaṃ me,_  
_bhikkhusaṃghassadāsahaṃ._  

</Paragraph>

</Division>
<Division number="119" book="ap1">

<Paragraph number="5602" type="verses" book="ap1">
_Tena kammena sukatena,_  
_cetanāpaṇidhīhi ca;_  
_Jahitvā mānusaṃ dehaṃ,_  
_tāvatiṃsamagacchahaṃ._  

</Paragraph>

</Division>
<Division number="120" book="ap1">

<Paragraph number="5603" type="verses" book="ap1">
_Tattha me sukataṃ byamhaṃ,_  
_sovaṇṇaṃ sappabhassaraṃ;_  
_Saṭṭhiyojanamubbedhaṃ,_  
_tiṃsayojanavitthataṃ._  


</Paragraph>
</Division>

<Paragraph number="5604" type="center" book="ap1">
Ekūnavīsatimaṃ bhāṇavāraṃ.


</Paragraph>

<Division number="121" book="ap1">

<Paragraph number="5605" type="verses" book="ap1">
_Ākiṇṇaṃ bhavanaṃ mayhaṃ,_  
_nārīgaṇasamākulaṃ;_  
_Tattha bhutvā pivitvā ca,_  
_vasāmi tidase ahaṃ._  

</Paragraph>

</Division>
<Division number="122" book="ap1">

<Paragraph number="5606" type="verses" book="ap1">
_Satānaṃ tīṇikkhattuñca,_  
_devarajjamakārayiṃ;_  
_Satānaṃ pañcakkhattuñca,_  
_cakkavattī ahosahaṃ;_  
_Padesarajjaṃ vipulaṃ,_  
_gaṇanāto asaṅkhiyaṃ._  

</Paragraph>

</Division>
<Division number="123" book="ap1">

<Paragraph number="5607" type="verses" book="ap1">
_Bhavābhave saṃsaranto,_  
_labhāmi amitaṃ dhanaṃ;_  
_Bhoge me ūnatā natthi,_  
_navasassassidaṃ phalaṃ._  

</Paragraph>

</Division>
<Division number="124" book="ap1">

<Paragraph number="5608" type="verses" book="ap1">
_Hatthiyānaṃ assayānaṃ,_  
_sivikaṃ sandamānikaṃ;_  
_Labhāmi sabbamevetaṃ,_  
_navasassassidaṃ phalaṃ._  

</Paragraph>

</Division>
<Division number="125" book="ap1">

<Paragraph number="5609" type="verses" book="ap1">
_Navavatthaṃ navaphalaṃ,_  
_navaggarasabhojanaṃ;_  
_Labhāmi sabbamevetaṃ,_  
_navasassassidaṃ phalaṃ._  

</Paragraph>

</Division>
<Division number="126" book="ap1">

<Paragraph number="5610" type="verses" book="ap1">
_Koseyyakambaliyāni,_  
_khomakappāsikāni ca;_  
_Labhāmi sabbamevetaṃ,_  
_navasassassidaṃ phalaṃ._  

</Paragraph>

</Division>
<Division number="127" book="ap1">

<Paragraph number="5611" type="verses" book="ap1">
_Dāsīgaṇaṃ dāsagaṇaṃ,_  
_nāriyo ca alaṅkatā;_  
_Labhāmi sabbamevetaṃ,_  
_navasassassidaṃ phalaṃ._  

</Paragraph>

</Division>
<Division number="128" book="ap1">

<Paragraph number="5612" type="verses" book="ap1">
_Na maṃ sītaṃ vā uṇhaṃ vā,_  
_pariḷāho na vijjati;_  
_Atho cetasikaṃ dukkhaṃ,_  
_hadaye me na vijjati._  

</Paragraph>

</Division>
<Division number="129" book="ap1">

<Paragraph number="5613" type="verses" book="ap1">
_Idaṃ khāda idaṃ bhuñja,_  
_imamhi sayane saya;_  
_Labhāmi sabbamevetaṃ,_  
_navasassassidaṃ phalaṃ._  

</Paragraph>

</Division>
<Division number="130" book="ap1">

<Paragraph number="5614" type="verses" book="ap1">
_Ayaṃ pacchimako dāni,_  
_carimo vattate bhavo;_  
_Ajjāpi deyyadhammo me,_  
_phalaṃ tosesi sabbadā._  

</Paragraph>

</Division>
<Division number="131" book="ap1">

<Paragraph number="5615" type="verses" book="ap1">
_Navasassaṃ daditvāna,_  
_saṃghe gaṇavaruttame;_  
_Aṭṭhānisaṃse anubhomi,_  
_kammānucchavike mama._  

</Paragraph>

</Division>
<Division number="132" book="ap1">

<Paragraph number="5616" type="verses" book="ap1">
_Vaṇṇavā yasavā homi,_  
_mahābhogo anītiko;_  
_Mahāpakkho sadā homi,_  
_abhejjapariso sadā._  

</Paragraph>

</Division>
<Division number="133" book="ap1">

<Paragraph number="5617" type="verses" book="ap1">
_Sabbe maṃ apacāyanti,_  
_ye keci pathavissitā;_  
_Deyyadhammā ca ye keci,_  
_pure pure labhāmahaṃ._  

</Paragraph>

</Division>
<Division number="134" book="ap1">

<Paragraph number="5618" type="verses" book="ap1">
_Bhikkhusaṃghassa vā majjhe,_  
_buddhaseṭṭhassa sammukhā;_  
_Sabbepi samatikkamma,_  
_denti mameva dāyakā._  

</Paragraph>

</Division>
<Division number="135" book="ap1">

<Paragraph number="5619" type="verses" book="ap1">
_Paṭhamaṃ navasassañhi,_  
_datvā saṃghe gaṇuttame;_  
_Imānisaṃse anubhomi,_  
_navasassassidaṃ phalaṃ._  

</Paragraph>

</Division>
<Division number="136" book="ap1">

<Paragraph number="5620" type="verses" book="ap1">
_Satasahassito kappe,_  
_yaṃ dānamadadiṃ tadā;_  
_Duggatiṃ nābhijānāmi,_  
_navasassassidaṃ phalaṃ._  

</Paragraph>

</Division>
<Division number="137" book="ap1">

<Paragraph number="5621" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="138" book="ap1">

<Paragraph number="5622" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="139" book="ap1">

<Paragraph number="5623" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="5624" book="ap1">
Itthaṃ sudaṃ āyasmā sucintito thero imā gāthāyo abhāsitthāti.

</Paragraph>
</Division>

<Paragraph number="5625" type="center" book="ap1">
Sucintitattherassāpadānaṃ aṭṭhamaṃ.
</Paragraph>