---
title: "6.10 Asanabodhiyattheraapadāna"
tableOfContents: false
sidebar:
  order: 10
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="78" book="ap1" bookNo="20" page="122">

<Paragraph number="1471" type="verses" book="ap1">
_“Jātiyā sattavassohaṃ,_  
_addasaṃ lokanāyakaṃ;_  
_Pasannacitto sumano,_  
_upagacchiṃ naruttamaṃ._  

</Paragraph>

</Division>
<Division number="79" book="ap1" bookNo="20" page="122">

<Paragraph number="1472" type="verses" book="ap1">
_Tissassāhaṃ bhagavato,_  
_lokajeṭṭhassa tādino;_  
_Haṭṭho haṭṭhena cittena,_  
_ropayiṃ bodhimuttamaṃ._  

</Paragraph>

</Division>
<Division number="80" book="ap1" bookNo="20" page="122">

<Paragraph number="1473" type="verses" book="ap1">
_Asano nāmadheyyena,_  
_dharaṇīruhapādapo;_  
_Pañcavasse paricariṃ,_  
_asanaṃ bodhimuttamaṃ._  

</Paragraph>

</Division>
<Division number="81" book="ap1" bookNo="20" page="122">

<Paragraph number="1474" type="verses" book="ap1">
_Pupphitaṃ pādapaṃ disvā,_  
_abbhutaṃ lomahaṃsanaṃ;_  
_Sakaṃ kammaṃ pakittento,_  
_buddhaseṭṭhaṃ upāgamiṃ._  

</Paragraph>

</Division>
<Division number="82" book="ap1" bookNo="20" page="122">

<Paragraph number="1475" type="verses" book="ap1">
_Tisso tadā so sambuddho,_  
_sayambhū aggapuggalo;_  
_Bhikkhusaṃghe nisīditvā,_  
_imā gāthā abhāsatha._  

</Paragraph>

</Division>
<Division number="83" book="ap1" bookNo="20" page="123">

<Paragraph number="1476" type="verses" book="ap1">
_‘Yenāyaṃ ropitā bodhi,_  
_buddhapūjā ca sakkatā;_  
_Tamahaṃ kittayissāmi,_  
_suṇātha mama bhāsato._  

</Paragraph>

</Division>
<Division number="84" book="ap1" bookNo="20" page="123">

<Paragraph number="1477" type="verses" book="ap1">
_Tiṃsakappāni devesu,_  
_devarajjaṃ karissati;_  
_Catusaṭṭhi cakkhattuṃ so,_  
_cakkavattī bhavissati._  

</Paragraph>

</Division>
<Division number="85" book="ap1" bookNo="20" page="123">

<Paragraph number="1478" type="verses" book="ap1">
_Tusitā hi cavitvāna,_  
_sukkamūlena codito;_  
_Dve sampattī anubhotvā,_  
_manussatte ramissati._  

</Paragraph>

</Division>
<Division number="86" book="ap1" bookNo="20" page="123">

<Paragraph number="1479" type="verses" book="ap1">
_Padhānapahitatto so,_  
_upasanto nirūpadhi;_  
_Sabbāsave pariññāya,_  
_nibbāyissatināsavo’._  

</Paragraph>

</Division>
<Division number="87" book="ap1" bookNo="20" page="123">

<Paragraph number="1480" type="verses" book="ap1">
_Vivekamanuyuttohaṃ,_  
_upasanto nirūpadhi;_  
_Nāgova bandhanaṃ chetvā,_  
_viharāmi anāsavo._  

</Paragraph>

</Division>
<Division number="88" book="ap1" bookNo="20" page="123">

<Paragraph number="1481" type="verses" book="ap1">
_Dvenavute ito kappe,_  
_bodhiṃ ropesahaṃ tadā;_  
_Duggatiṃ nābhijānāmi,_  
_bodhiropassidaṃ phalaṃ._  

</Paragraph>

</Division>
<Division number="89" book="ap1" bookNo="20" page="123">

<Paragraph number="1482" type="verses" book="ap1">
_Catusattatito kappe,_  
_daṇḍasenoti vissuto;_  
_Sattaratanasampanno,_  
_cakkavattī tadā ahuṃ._  

</Paragraph>

</Division>
<Division number="90" book="ap1" bookNo="20" page="123">

<Paragraph number="1483" type="verses" book="ap1">
_Tesattatimhito kappe,_  
_sattāhesuṃ mahīpatī;_  
_Samantanemināmena,_  
_rājāno cakkavattino._  

</Paragraph>

</Division>
<Division number="91" book="ap1" bookNo="20" page="123">

<Paragraph number="1484" type="verses" book="ap1">
_Paṇṇavīsatito kappe,_  
_puṇṇako nāma khattiyo;_  
_Sattaratanasampanno,_  
_cakkavattī mahabbalo._  

</Paragraph>

</Division>
<Division number="92" book="ap1" bookNo="20" page="123">

<Paragraph number="1485" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”. (1338)_  

</Paragraph>

<Paragraph number="1486" book="ap1">
Itthaṃ sudaṃ āyasmā asanabodhiyo thero imā gāthāyo abhāsitthāti.

</Paragraph>
</Division>

<Paragraph number="1487" type="center" book="ap1">
Asanabodhiyattherassāpadānaṃ dasamaṃ.



</Paragraph>

<Paragraph number="1488" type="center" book="ap1">
Bījanivaggo chaṭṭho.



</Paragraph>

<Paragraph number="1489" type="center" book="ap1">
Tassuddānaṃ


</Paragraph>

<Paragraph number="1490" type="verses" book="ap1">
_Bījanī sataraṃsī ca,_  
_sayanodakivāhiyo;_  
_Parivāro padīpañca,_  
_dhajo padumapūjako;_  
_Bodhi ca dasamo vutto,_  
_gāthā dvenavuti tathā._
</Paragraph>