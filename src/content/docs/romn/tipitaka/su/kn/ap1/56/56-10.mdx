---
title: "56.10 Upavānattheraapadāna"
tableOfContents: false
sidebar:
  order: 10
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="122" book="ap1" bookNo="20" page="439">

<Paragraph number="7810" type="verses" book="ap1">
_“Padumuttaro nāma jino,_  
_sabbadhammāna pāragū;_  
_Jalitvā aggikkhandhova,_  
_sambuddho parinibbuto._  

</Paragraph>

</Division>
<Division number="123" book="ap1" bookNo="20" page="439">

<Paragraph number="7811" type="verses" book="ap1">
_Mahājanā samāgamma,_  
_pūjayitvā tathāgataṃ;_  
_Citakaṃ katvā sugataṃ,_  
_sarīraṃ abhiropayuṃ._  

</Paragraph>

</Division>
<Division number="124" book="ap1" bookNo="20" page="439">

<Paragraph number="7812" type="verses" book="ap1">
_Sarīrakiccaṃ katvāna,_  
_dhātuṃ tattha samānayuṃ;_  
_Sadevamanussā sabbe,_  
_buddhathūpaṃ akaṃsu te._  

</Paragraph>

</Division>
<Division number="125" book="ap1" bookNo="20" page="439">

<Paragraph number="7813" type="verses" book="ap1">
_Paṭhamā kañcanamayā,_  
_dutiyā ca maṇimayā;_  
_Tatiyā rūpiyamayā,_  
_catutthī phalikāmayā._  

</Paragraph>

</Division>
<Division number="126" book="ap1" bookNo="20" page="439">

<Paragraph number="7814" type="verses" book="ap1">
_Tattha pañcamikā ceva,_  
_lohitaṅkamayā ahu;_  
_Chaṭṭhā masāragallassa,_  
_sabbaṃ ratanamayūpari._  

</Paragraph>

</Division>
<Division number="127" book="ap1" bookNo="20" page="439">

<Paragraph number="7815" type="verses" book="ap1">
_Jaṅghā maṇimayā āsi,_  
_vedikā ratanāmayā;_  
_Sabbasoṇṇamayo thūpo,_  
_uddhaṃ yojanamuggato._  

</Paragraph>

</Division>
<Division number="128" book="ap1" bookNo="20" page="439">

<Paragraph number="7816" type="verses" book="ap1">
_Devā tattha samāgantvā,_  
_ekato mantayuṃ tadā;_  
_‘Mayampi thūpaṃ kassāma,_  
_lokanāthassa tādino._  

</Paragraph>

</Division>
<Division number="129" book="ap1" bookNo="20" page="439">

<Paragraph number="7817" type="verses" book="ap1">
_Dhātu āveṇikā natthi,_  
_sarīraṃ ekapiṇḍitaṃ;_  
_Imamhi buddhathūpamhi,_  
_kassāma kañcukaṃ mayaṃ’._  

</Paragraph>

</Division>
<Division number="130" book="ap1" bookNo="20" page="439">

<Paragraph number="7818" type="verses" book="ap1">
_Devā sattahi ratnehi,_  
_aññaṃ vaḍḍhesuṃ yojanaṃ;_  
_Thūpo dviyojanubbedho,_  
_timiraṃ byapahanti so._  

</Paragraph>

</Division>
<Division number="131" book="ap1" bookNo="20" page="440">

<Paragraph number="7819" type="verses" book="ap1">
_Nāgā tattha samāgantvā,_  
_ekato mantayuṃ tadā;_  
_‘Manussā ceva devā ca,_  
_buddhathūpaṃ akaṃsu te._  

</Paragraph>

</Division>
<Division number="132" book="ap1" bookNo="20" page="440">

<Paragraph number="7820" type="verses" book="ap1">
_Mā no pamattā assumha,_  
_appamattā sadevakā;_  
_Mayampi thūpaṃ kassāma,_  
_lokanāthassa tādino’._  

</Paragraph>

</Division>
<Division number="133" book="ap1" bookNo="20" page="440">

<Paragraph number="7821" type="verses" book="ap1">
_Indanīlaṃ mahānīlaṃ,_  
_atho jotirasaṃ maṇiṃ;_  
_Ekato sannipātetvā,_  
_buddhathūpaṃ achādayuṃ._  

</Paragraph>

</Division>
<Division number="134" book="ap1" bookNo="20" page="440">

<Paragraph number="7822" type="verses" book="ap1">
_Sabbaṃ maṇimayaṃ āsi,_  
_yāvatā buddhacetiyaṃ;_  
_Tiyojanasamubbedhaṃ,_  
_ālokakaraṇaṃ tadā._  

</Paragraph>

</Division>
<Division number="135" book="ap1" bookNo="20" page="440">

<Paragraph number="7823" type="verses" book="ap1">
_Garuḷā ca samāgantvā,_  
_ekato mantayuṃ tadā;_  
_‘Manussā devanāgā ca,_  
_buddhapūjaṃ akaṃsu te._  

</Paragraph>

</Division>
<Division number="136" book="ap1" bookNo="20" page="440">

<Paragraph number="7824" type="verses" book="ap1">
_Mā no pamattā assumha,_  
_appamattā sadevakā;_  
_Mayampi thūpaṃ kassāma,_  
_lokanāthassa tādino’._  

</Paragraph>

</Division>
<Division number="137" book="ap1" bookNo="20" page="440">

<Paragraph number="7825" type="verses" book="ap1">
_Sabbaṃ maṇimayaṃ thūpaṃ,_  
_akaruṃ te ca kañcukaṃ;_  
_Yojanaṃ tepi vaḍḍhesuṃ,_  
_āyataṃ buddhacetiyaṃ._  

</Paragraph>

</Division>
<Division number="138" book="ap1" bookNo="20" page="440">

<Paragraph number="7826" type="verses" book="ap1">
_Catuyojanamubbedho,_  
_buddhathūpo virocati;_  
_Obhāseti disā sabbā,_  
_sataraṃsīva uggato._  

</Paragraph>

</Division>
<Division number="139" book="ap1" bookNo="20" page="440">

<Paragraph number="7827" type="verses" book="ap1">
_Kumbhaṇḍā ca samāgantvā,_  
_ekato mantayuṃ tadā;_  
_‘Manussā ceva devā ca,_  
_nāgā ca garuḷā tathā._  

</Paragraph>

</Division>
<Division number="140" book="ap1" bookNo="20" page="440">

<Paragraph number="7828" type="verses" book="ap1">
_Paccekaṃ buddhaseṭṭhassa,_  
_akaṃsu thūpamuttamaṃ;_  
_Mā no pamattā assumha,_  
_appamattā sadevakā._  

</Paragraph>

</Division>
<Division number="141" book="ap1" bookNo="20" page="440">

<Paragraph number="7829" type="verses" book="ap1">
_Mayampi thūpaṃ kassāma,_  
_lokanāthassa tādino;_  
_Ratanehi chādessāma,_  
_āyataṃ buddhacetiyaṃ’._  

</Paragraph>

</Division>
<Division number="142" book="ap1" bookNo="20" page="440">

<Paragraph number="7830" type="verses" book="ap1">
_Yojanaṃ tepi vaḍḍhesuṃ,_  
_āyataṃ buddhacetiyaṃ;_  
_Pañcayojanamubbedho,_  
_thūpo obhāsate tadā._  

</Paragraph>

</Division>
<Division number="143" book="ap1" bookNo="20" page="441">

<Paragraph number="7831" type="verses" book="ap1">
_Yakkhā tattha samāgantvā,_  
_ekato mantayuṃ tadā;_  
_‘Manussā devanāgā ca,_  
_garuḷā ca kumbhaṇḍakā._  

</Paragraph>

</Division>
<Division number="144" book="ap1" bookNo="20" page="441">

<Paragraph number="7832" type="verses" book="ap1">
_Paccekaṃ buddhaseṭṭhassa,_  
_akaṃsu thūpamuttamaṃ;_  
_Mā no pamattā assumha,_  
_appamattā sadevakā._  

</Paragraph>

</Division>
<Division number="145" book="ap1" bookNo="20" page="441">

<Paragraph number="7833" type="verses" book="ap1">
_Mayampi thūpaṃ kassāma,_  
_lokanāthassa tādino;_  
_Phalikā chādayissāma,_  
_āyataṃ buddhacetiyaṃ’._  

</Paragraph>

</Division>
<Division number="146" book="ap1" bookNo="20" page="441">

<Paragraph number="7834" type="verses" book="ap1">
_Yojanaṃ tepi vaḍḍhesuṃ,_  
_āyataṃ buddhacetiyaṃ;_  
_Chayojanikamubbedho,_  
_thūpo obhāsate tadā._  

</Paragraph>

</Division>
<Division number="147" book="ap1" bookNo="20" page="441">

<Paragraph number="7835" type="verses" book="ap1">
_Gandhabbā ca samāgantvā,_  
_ekato mantayuṃ tadā;_  
_‘Manujā devatā nāgā,_  
_kumbhaṇḍā guyhakā tathā._  

</Paragraph>

</Division>
<Division number="148" book="ap1" bookNo="20" page="441">

<Paragraph number="7836" type="verses" book="ap1">
_Sabbe akaṃsu buddhathūpaṃ,_  
_mayamettha akārakā;_  
_Mayampi thūpaṃ kassāma,_  
_lokanāthassa tādino’._  

</Paragraph>

</Division>
<Division number="149" book="ap1" bookNo="20" page="441">

<Paragraph number="7837" type="verses" book="ap1">
_Vediyo satta katvāna,_  
_dhajaṃ chattaṃ akaṃsu te;_  
_Sabbasoṇṇamayaṃ thūpaṃ,_  
_gandhabbā kārayuṃ tadā._  

</Paragraph>

</Division>
<Division number="150" book="ap1" bookNo="20" page="441">

<Paragraph number="7838" type="verses" book="ap1">
_Sattayojanamubbedho,_  
_thūpo obhāsate tadā;_  
_Rattindivā na ñāyanti,_  
_āloko hoti sabbadā._  

</Paragraph>

</Division>
<Division number="151" book="ap1" bookNo="20" page="441">

<Paragraph number="7839" type="verses" book="ap1">
_Abhibhonti na tassābhā,_  
_candasūrā satārakā;_  
_Samantā yojanasate,_  
_padīpopi na pajjali._  

</Paragraph>

</Division>
<Division number="152" book="ap1" bookNo="20" page="441">

<Paragraph number="7840" type="verses" book="ap1">
_Tena kālena ye keci,_  
_thūpaṃ pūjenti mānusā;_  
_Na te thūpaṃ āruhanti,_  
_ambare ukkhipanti te._  

</Paragraph>

</Division>
<Division number="153" book="ap1" bookNo="20" page="441">

<Paragraph number="7841" type="verses" book="ap1">
_Devehi ṭhapito yakkho,_  
_abhisammatanāmako;_  
_Dhajaṃ vā pupphadāmaṃ vā,_  
_abhiropeti uttariṃ._  

</Paragraph>

</Division>
<Division number="154" book="ap1" bookNo="20" page="442">

<Paragraph number="7842" type="verses" book="ap1">
_Na te passanti taṃ yakkhaṃ,_  
_dāmaṃ passanti gacchato;_  
_Evaṃ passitvā gacchantā,_  
_sabbe gacchanti suggatiṃ._  

</Paragraph>

</Division>
<Division number="155" book="ap1" bookNo="20" page="442">

<Paragraph number="7843" type="verses" book="ap1">
_Viruddhā ye pāvacane,_  
_pasannā ye ca sāsane;_  
_Pāṭihīraṃ daṭṭhukāmā,_  
_thūpaṃ pūjenti mānusā._  

</Paragraph>

</Division>
<Division number="156" book="ap1" bookNo="20" page="442">

<Paragraph number="7844" type="verses" book="ap1">
_Nagare haṃsavatiyā,_  
_ahosiṃ bhatako tadā;_  
_Āmoditaṃ janaṃ disvā,_  
_evaṃ cintesahaṃ tadā._  

</Paragraph>

</Division>
<Division number="157" book="ap1" bookNo="20" page="442">

<Paragraph number="7845" type="verses" book="ap1">
_‘Uḷāro bhagavā neso,_  
_yassa dhātughare disaṃ;_  
_Imā ca janatā tuṭṭhā,_  
_kāraṃ kubbaṃ na tappare._  

</Paragraph>

</Division>
<Division number="158" book="ap1" bookNo="20" page="442">

<Paragraph number="7846" type="verses" book="ap1">
_Ahampi kāraṃ kassāmi,_  
_lokanāthassa tādino;_  
_Tassa dhammesu dāyādo,_  
_bhavissāmi anāgate’._  

</Paragraph>

</Division>
<Division number="159" book="ap1" bookNo="20" page="442">

<Paragraph number="7847" type="verses" book="ap1">
_Sudhotaṃ rajakenāhaṃ,_  
_uttareyyaṃ paṭaṃ mama;_  
_Veḷagge ālaggetvāna,_  
_dhajaṃ ukkhipimambare._  

</Paragraph>

</Division>
<Division number="160" book="ap1" bookNo="20" page="442">

<Paragraph number="7848" type="verses" book="ap1">
_Abhisammatako gayha,_  
_ambare hāsi me dhajaṃ;_  
_Vāteritaṃ dhajaṃ disvā,_  
_bhiyyo hāsaṃ janesahaṃ._  

</Paragraph>

</Division>
<Division number="161" book="ap1" bookNo="20" page="442">

<Paragraph number="7849" type="verses" book="ap1">
_Tattha cittaṃ pasādetvā,_  
_samaṇaṃ upasaṅkamiṃ;_  
_Taṃ bhikkhuṃ abhivādetvā,_  
_vipākaṃ pucchahaṃ dhaje._  

</Paragraph>

</Division>
<Division number="162" book="ap1" bookNo="20" page="442">

<Paragraph number="7850" type="verses" book="ap1">
_So me kathesi ānandī,_  
_pītisañjananaṃ mama;_  
_‘Tassa dhajassa vipākaṃ,_  
_anubhossasi sabbadā._  

</Paragraph>

</Division>
<Division number="163" book="ap1" bookNo="20" page="442">

<Paragraph number="7851" type="verses" book="ap1">
_Hatthiassarathāpattī,_  
_senā ca caturaṅginī;_  
_Parivāressanti taṃ niccaṃ,_  
_dhajadānassidaṃ phalaṃ._  

</Paragraph>

</Division>
<Division number="164" book="ap1" bookNo="20" page="442">

<Paragraph number="7852" type="verses" book="ap1">
_Saṭṭhituriyasahassāni,_  
_bheriyo samalaṅkatā;_  
_Parivāressanti taṃ niccaṃ,_  
_dhajadānassidaṃ phalaṃ._  

</Paragraph>

</Division>
<Division number="165" book="ap1" bookNo="20" page="442">

<Paragraph number="7853" type="verses" book="ap1">
_Chaḷasītisahassāni,_  
_nāriyo samalaṅkatā;_  
_Vicittavatthābharaṇā,_  
_āmukkamaṇikuṇḍalā._  

</Paragraph>

</Division>
<Division number="166" book="ap1" bookNo="20" page="442">

<Paragraph number="7854" type="verses" book="ap1">
_Aḷārapamhā hasulā,_  
_susaññā tanumajjhimā;_  
_Parivāressanti taṃ niccaṃ,_  
_dhajadānassidaṃ phalaṃ._  

</Paragraph>

</Division>
<Division number="167" book="ap1" bookNo="20" page="443">

<Paragraph number="7855" type="verses" book="ap1">
_Tiṃsakappasahassāni,_  
_devaloke ramissasi;_  
_Asītikkhattuṃ devindo,_  
_devarajjaṃ karissasi._  

</Paragraph>

</Division>
<Division number="168" book="ap1" bookNo="20" page="443">

<Paragraph number="7856" type="verses" book="ap1">
_Sahassakkhattuṃ rājā ca,_  
_cakkavattī bhavissati;_  
_Padesarajjaṃ vipulaṃ,_  
_gaṇanāto asaṅkhiyaṃ._  

</Paragraph>

</Division>
<Division number="169" book="ap1" bookNo="20" page="443">

<Paragraph number="7857" type="verses" book="ap1">
_Kappasatasahassamhi,_  
_okkākakulasambhavo;_  
_Gotamo nāma gottena,_  
_satthā loke bhavissati._  

</Paragraph>

</Division>
<Division number="170" book="ap1" bookNo="20" page="443">

<Paragraph number="7858" type="verses" book="ap1">
_Devalokā cavitvāna,_  
_sukkamūlena codito;_  
_Puññakammena saññutto,_  
_brahmabandhu bhavissasi._  

</Paragraph>

</Division>
<Division number="171" book="ap1" bookNo="20" page="443">

<Paragraph number="7859" type="verses" book="ap1">
_Asītikoṭiṃ chaḍḍetvā,_  
_dāse kammakare bahū;_  
_Gotamassa bhagavato,_  
_sāsane pabbajissasi._  

</Paragraph>

</Division>
<Division number="172" book="ap1" bookNo="20" page="443">

<Paragraph number="7860" type="verses" book="ap1">
_Ārādhayitvā sambuddhaṃ,_  
_gotamaṃ sakyapuṅgavaṃ;_  
_Upavānoti nāmena,_  
_hessasi satthu sāvako’._  

</Paragraph>

</Division>
<Division number="173" book="ap1" bookNo="20" page="443">

<Paragraph number="7861" type="verses" book="ap1">
_Satasahasse kataṃ kammaṃ,_  
_phalaṃ dassesi me idha;_  
_Sumutto saravegova,_  
_kilese jhāpayiṃ mama._  

</Paragraph>

</Division>
<Division number="174" book="ap1" bookNo="20" page="443">

<Paragraph number="7862" type="verses" book="ap1">
_Cakkavattissa santassa,_  
_cātuddīpissarassa me;_  
_Tīṇi yojanāni sāmantā,_  
_ussīyanti dhajā sadā._  

</Paragraph>

</Division>
<Division number="175" book="ap1" bookNo="20" page="443">

<Paragraph number="7863" type="verses" book="ap1">
_Satasahassito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_dhajadānassidaṃ phalaṃ._  

</Paragraph>

</Division>
<Division number="176" book="ap1" bookNo="20" page="443">

<Paragraph number="7864" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="177" book="ap1" bookNo="20" page="443">

<Paragraph number="7865" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="178" book="ap1" bookNo="20" page="444">

<Paragraph number="7866" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="7867" book="ap1">
Itthaṃ sudaṃ āyasmā upavānatthero imā gāthāyo abhāsitthāti.

</Paragraph>
</Division>

<Paragraph number="7868" type="center" book="ap1">
Upavānattherassāpadānaṃ dasamaṃ.
</Paragraph>