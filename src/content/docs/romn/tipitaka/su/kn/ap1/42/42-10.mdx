---
title: "42.10 Mañcadāyakattheraapadāna"
tableOfContents: false
sidebar:
  order: 10
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="184" book="ap1" bookNo="20" page="444">

<Paragraph number="5451" type="verses" book="ap1">
_“Parinibbute kāruṇike,_  
_siddhatthe lokanāyake;_  
_Vitthārike pāvacane,_  
_devamānusasakkate._  

</Paragraph>

</Division>
<Division number="185" book="ap1" bookNo="20" page="444">

<Paragraph number="5452" type="verses" book="ap1">
_Caṇḍālo āsahaṃ tattha,_  
_āsandipīṭhakārako;_  
_Tena kammena jīvāmi,_  
_tena posemi dārake._  

</Paragraph>

</Division>
<Division number="186" book="ap1" bookNo="20" page="444">

<Paragraph number="5453" type="verses" book="ap1">
_Āsandiṃ sukataṃ katvā,_  
_pasanno sehi pāṇibhi;_  
_Sayamevupagantvāna,_  
_bhikkhusaṃghassadāsahaṃ._  

</Paragraph>

</Division>
<Division number="187" book="ap1" bookNo="20" page="444">

<Paragraph number="5454" type="verses" book="ap1">
_Tena kammena sukatena,_  
_cetanāpaṇidhīhi ca;_  
_Jahitvā mānusaṃ dehaṃ,_  
_tāvatiṃsamagacchahaṃ._  

</Paragraph>

</Division>
<Division number="188" book="ap1" bookNo="20" page="444">

<Paragraph number="5455" type="verses" book="ap1">
_Devalokagato santo,_  
_modāmi tidase gaṇe;_  
_Sayanāni mahagghāni,_  
_nibbattanti yadicchakaṃ._  

</Paragraph>

</Division>
<Division number="189" book="ap1" bookNo="20" page="444">

<Paragraph number="5456" type="verses" book="ap1">
_Paññāsakkhattuṃ devindo,_  
_devarajjamakārayiṃ;_  
_Asītikkhattuṃ rājā ca,_  
_cakkavattī ahosahaṃ._  

</Paragraph>

</Division>
<Division number="190" book="ap1" bookNo="20" page="445">

<Paragraph number="5457" type="verses" book="ap1">
_Padesarajjaṃ vipulaṃ,_  
_gaṇanāto asaṅkhiyaṃ;_  
_Sukhito yasavā homi,_  
_mañcadānassidaṃ phalaṃ._  

</Paragraph>

</Division>
<Division number="191" book="ap1" bookNo="20" page="445">

<Paragraph number="5458" type="verses" book="ap1">
_Devalokā cavitvāna,_  
_emi ce mānusaṃ bhavaṃ;_  
_Mahārahā susayanā,_  
_sayameva bhavanti me._  

</Paragraph>

</Division>
<Division number="192" book="ap1" bookNo="20" page="445">

<Paragraph number="5459" type="verses" book="ap1">
_Ayaṃ pacchimako mayhaṃ,_  
_carimo vattate bhavo;_  
_Ajjāpi sayane kāle,_  
_sayanaṃ upatiṭṭhati._  

</Paragraph>

</Division>
<Division number="193" book="ap1" bookNo="20" page="445">

<Paragraph number="5460" type="verses" book="ap1">
_Catunnavutito kappe,_  
_yaṃ dānamadadiṃ tadā;_  
_Duggatiṃ nābhijānāmi,_  
_mañcadānassidaṃ phalaṃ._  

</Paragraph>

</Division>
<Division number="194" book="ap1" bookNo="20" page="445">

<Paragraph number="5461" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="195" book="ap1" bookNo="20" page="445">

<Paragraph number="5462" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="196" book="ap1" bookNo="20" page="445">

<Paragraph number="5463" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”. (4460)_  

</Paragraph>

<Paragraph number="5464" book="ap1">
Itthaṃ sudaṃ āyasmā mañcadāyako thero imā gāthāyo abhāsitthāti.

</Paragraph>
</Division>

<Paragraph number="5465" type="center" book="ap1">
Mañcadāyakattherassāpadānaṃ dasamaṃ.



</Paragraph>

<Paragraph number="5466" type="center" book="ap1">
Bhaddālivaggo bācattālīsamo.



</Paragraph>

<Paragraph number="5467" type="center" book="ap1">
Tassuddānaṃ


</Paragraph>

<Paragraph number="5468" type="verses" book="ap1">
_Bhaddālī ekachatto ca,_  
_tiṇasūlo ca maṃsado;_  
_Nāgapallaviko dīpī,_  
_ucchaṅgi yāgudāyako._  

</Paragraph>

<Paragraph number="5469" type="verses" book="ap1">
_Patthodanī mañcadado,_  
_gāthāyo gaṇitā ciha;_  
_Dvesatāni ca gāthānaṃ,_  
_gāthā cekā taduttari._
</Paragraph>