---
title: "53.10 Sugandhattheraapadāna"
tableOfContents: false
sidebar:
  order: 10
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="81" book="ap1" bookNo="20" page="435">

<Paragraph number="6896" type="verses" book="ap1">
_“Imamhi bhaddake kappe,_  
_brahmabandhu mahāyaso;_  
_Kassapo nāma gottena,_  
_uppajji vadataṃ varo._  

</Paragraph>

</Division>
<Division number="82" book="ap1" bookNo="20" page="435">

<Paragraph number="6897" type="verses" book="ap1">
_Anubyañjanasampanno,_  
_bāttiṃsavaralakkhaṇo;_  
_Byāmappabhāparivuto,_  
_raṃsijālasamotthaṭo._  

</Paragraph>

</Division>
<Division number="83" book="ap1" bookNo="20" page="435">

<Paragraph number="6898" type="verses" book="ap1">
_Assāsetā yathā cando,_  
_sūriyova pabhaṅkaro;_  
_Nibbāpetā yathā megho,_  
_sāgarova guṇākaro._  

</Paragraph>

</Division>
<Division number="84" book="ap1" bookNo="20" page="436">

<Paragraph number="6899" type="verses" book="ap1">
_Dharaṇīriva sīlena,_  
_himavāva samādhinā;_  
_Ākāso viya paññāya,_  
_asaṅgo anilo yathā._  

</Paragraph>

</Division>
<Division number="85" book="ap1" bookNo="20" page="436">

<Paragraph number="6900" type="verses" book="ap1">
_Sa kadāci mahāvīro,_  
_parisāsu visārado;_  
_Saccāni sampakāseti,_  
_uddharanto mahājanaṃ._  

</Paragraph>

</Division>
<Division number="86" book="ap1" bookNo="20" page="436">

<Paragraph number="6901" type="verses" book="ap1">
_Tadā hi bārāṇasiyaṃ,_  
_seṭṭhiputto mahāyaso;_  
_Āsahaṃ dhanadhaññassa,_  
_pahūtassa bahū tadā._  

</Paragraph>

</Division>
<Division number="87" book="ap1" bookNo="20" page="436">

<Paragraph number="6902" type="verses" book="ap1">
_Jaṅghāvihāraṃ vicaraṃ,_  
_migadāyamupeccahaṃ;_  
_Addasaṃ virajaṃ buddhaṃ,_  
_desentaṃ amataṃ padaṃ._  

</Paragraph>

</Division>
<Division number="88" book="ap1" bookNo="20" page="436">

<Paragraph number="6903" type="verses" book="ap1">
_Visaṭṭhakantavacanaṃ,_  
_karavīkasamassaraṃ;_  
_Haṃsarutehi nigghosaṃ,_  
_viññāpentaṃ mahājanaṃ._  

</Paragraph>

</Division>
<Division number="89" book="ap1" bookNo="20" page="436">

<Paragraph number="6904" type="verses" book="ap1">
_Disvā devātidevaṃ taṃ,_  
_sutvāva madhuraṃ giraṃ;_  
_Pahāyanappake bhoge,_  
_pabbajiṃ anagāriyaṃ._  

</Paragraph>

</Division>
<Division number="90" book="ap1" bookNo="20" page="436">

<Paragraph number="6905" type="verses" book="ap1">
_Evaṃ pabbajito cāhaṃ,_  
_na cirena bahussuto;_  
_Ahosiṃ dhammakathiko,_  
_vicittapaṭibhānavā._  

</Paragraph>

</Division>
<Division number="91" book="ap1" bookNo="20" page="436">

<Paragraph number="6906" type="verses" book="ap1">
_Mahāparisamajjhehaṃ,_  
_haṭṭhacitto punappunaṃ;_  
_Vaṇṇayiṃ hemavaṇṇassa,_  
_vaṇṇaṃ vaṇṇavisārado._  

</Paragraph>

</Division>
<Division number="92" book="ap1" bookNo="20" page="436">

<Paragraph number="6907" type="verses" book="ap1">
_‘Esa khīṇāsavo buddho,_  
_anīgho chinnasaṃsayo;_  
_Sabbakammakkhayaṃ patto,_  
_vimuttopadhisaṅkhaye._  

</Paragraph>

</Division>
<Division number="93" book="ap1" bookNo="20" page="436">

<Paragraph number="6908" type="verses" book="ap1">
_Esa so bhagavā buddho,_  
_esa sīho anuttaro;_  
_Sadevakassa lokassa,_  
_brahmacakkappavattako._  

</Paragraph>

</Division>
<Division number="94" book="ap1" bookNo="20" page="436">

<Paragraph number="6909" type="verses" book="ap1">
_Danto dametā santo ca,_  
_sametā nibbuto isi;_  
_Nibbāpetā ca assattho,_  
_assāsetā mahājanaṃ._  

</Paragraph>

</Division>
<Division number="95" book="ap1" bookNo="20" page="436">

<Paragraph number="6910" type="verses" book="ap1">
_Vīro sūro ca vikkanto,_  
_pañño kāruṇiko vasī;_  
_Vijitāvī ca sa jino,_  
_appagabbo anālayo._  

</Paragraph>

</Division>
<Division number="96" book="ap1" bookNo="20" page="436">

<Paragraph number="6911" type="verses" book="ap1">
_Aneñjo acalo dhīmā,_  
_amoho asamo muni;_  
_Dhorayho usabho nāgo,_  
_sīho sakko garūsupi._  

</Paragraph>

</Division>
<Division number="97" book="ap1" bookNo="20" page="437">

<Paragraph number="6912" type="verses" book="ap1">
_Virāgo vimalo brahmā,_  
_vādī sūro raṇañjaho;_  
_Akhilo ca visallo ca,_  
_asamo saṃyato suci._  

</Paragraph>

</Division>
<Division number="98" book="ap1" bookNo="20" page="437">

<Paragraph number="6913" type="verses" book="ap1">
_Brāhmaṇo samaṇo nātho,_  
_bhisakko sallakattako;_  
_Yodho buddho sutāsuto,_  
_acalo mudito sito._  

</Paragraph>

</Division>
<Division number="99" book="ap1" bookNo="20" page="437">

<Paragraph number="6914" type="verses" book="ap1">
_Dhātā dhatā ca santi ca,_  
_kattā netā pakāsitā;_  
_Sampahaṃsitā bhettā ca,_  
_chettā sotā pasaṃsitā._  

</Paragraph>

</Division>
<Division number="100" book="ap1" bookNo="20" page="437">

<Paragraph number="6915" type="verses" book="ap1">
_Akhilo ca visallo ca,_  
_anīgho akathaṃkathī;_  
_Anejo virajo kattā,_  
_gandhā vattā pasaṃsitā._  

</Paragraph>

</Division>
<Division number="101" book="ap1" bookNo="20" page="437">

<Paragraph number="6916" type="verses" book="ap1">
_Tāretā atthakāretā,_  
_kāretā sampadāritā;_  
_Pāpetā sahitā kantā,_  
_hantā ātāpī tāpaso._  

</Paragraph>

</Division>
<Division number="102" book="ap1" bookNo="20" page="437">

<Paragraph number="6917" type="verses" book="ap1">
_Samacitto samasamo,_  
_asahāyo dayālayo;_  
_Accherasatto akuho,_  
_katāvī isisattamo._  

</Paragraph>

</Division>
<Division number="103" book="ap1" bookNo="20" page="437">

<Paragraph number="6918" type="verses" book="ap1">
_Nittiṇṇakaṅkho nimmāno,_  
_appameyyo anūpamo;_  
_Sabbavākyapathātīto,_  
_saccaneyyantagū jino._  

</Paragraph>

</Division>
<Division number="104" book="ap1" bookNo="20" page="437">

<Paragraph number="6919" type="verses" book="ap1">
_Sattasāravare tasmiṃ,_  
_Pasādo amatāvaho;_  
_Tasmā buddhe ca dhamme ca,_  
_Saṃghe saddhā mahatthikā’._  

</Paragraph>

</Division>
<Division number="105" book="ap1" bookNo="20" page="437">

<Paragraph number="6920" type="verses" book="ap1">
_Guṇehi evamādīhi,_  
_tilokasaraṇuttamaṃ;_  
_Vaṇṇento parisāmajjhe,_  
_akaṃ dhammakathaṃ ahaṃ._  

</Paragraph>

</Division>
<Division number="106" book="ap1" bookNo="20" page="437">

<Paragraph number="6921" type="verses" book="ap1">
_Tato cutāhaṃ tusite,_  
_anubhotvā mahāsukhaṃ;_  
_Tato cuto manussesu,_  
_jāto homi sugandhiko._  

</Paragraph>

</Division>
<Division number="107" book="ap1" bookNo="20" page="438">

<Paragraph number="6922" type="verses" book="ap1">
_Nissāso mukhagandho ca,_  
_dehagandho tatheva me;_  
_Sedagandho ca satataṃ,_  
_sabbagandhova hoti me._  

</Paragraph>

</Division>
<Division number="108" book="ap1" bookNo="20" page="438">

<Paragraph number="6923" type="verses" book="ap1">
_Mukhagandho sadā mayhaṃ,_  
_padumuppalacampako;_  
_Parisanto sadā vāti,_  
_sarīro ca tatheva me._  

</Paragraph>

</Division>
<Division number="109" book="ap1" bookNo="20" page="438">

<Paragraph number="6924" type="verses" book="ap1">
_Guṇatthavassa sabbantaṃ,_  
_Phalaṃ tu paramabbhutaṃ;_  
_Ekaggamanasā sabbe,_  
_Vaṇṇayissaṃ suṇātha me._  

</Paragraph>

</Division>
<Division number="110" book="ap1" bookNo="20" page="438">

<Paragraph number="6925" type="verses" book="ap1">
_Guṇaṃ buddhassa vatvāna,_  
_hitāya ca na sadisaṃ;_  
_Sukhito homi sabbattha,_  
_saṃgho vīrasamāyuto._  

</Paragraph>

</Division>
<Division number="111" book="ap1" bookNo="20" page="438">

<Paragraph number="6926" type="verses" book="ap1">
_Yasassī sukhito kanto,_  
_jutimā piyadassano;_  
_Vattā aparibhūto ca,_  
_niddoso paññavā tathā._  

</Paragraph>

</Division>
<Division number="112" book="ap1" bookNo="20" page="438">

<Paragraph number="6927" type="verses" book="ap1">
_Khīṇe āyusi nibbānaṃ,_  
_sulabhaṃ buddhabhattino;_  
_Tesaṃ hetuṃ pavakkhāmi,_  
_taṃ suṇātha yathātathaṃ._  

</Paragraph>

</Division>
<Division number="113" book="ap1" bookNo="20" page="438">

<Paragraph number="6928" type="verses" book="ap1">
_Santaṃ yasaṃ bhagavato,_  
_vidhinā abhivādayaṃ;_  
_Tattha tatthūpapannopi,_  
_yasassī tena homahaṃ._  

</Paragraph>

</Division>
<Division number="114" book="ap1" bookNo="20" page="438">

<Paragraph number="6929" type="verses" book="ap1">
_Dukkhassantakaraṃ buddhaṃ,_  
_dhammaṃ santamasaṅkhataṃ;_  
_Vaṇṇayaṃ sukhado āsiṃ,_  
_sattānaṃ sukhito tato._  

</Paragraph>

</Division>
<Division number="115" book="ap1" bookNo="20" page="438">

<Paragraph number="6930" type="verses" book="ap1">
_Guṇaṃ vadanto buddhassa,_  
_buddhapītisamāyuto;_  
_Sakantiṃ parakantiñca,_  
_janayiṃ tena kantimā._  

</Paragraph>

</Division>
<Division number="116" book="ap1" bookNo="20" page="438">

<Paragraph number="6931" type="verses" book="ap1">
_Jino te titthikākiṇṇe,_  
_abhibhuyya kutitthiye;_  
_Guṇaṃ vadanto jotesiṃ,_  
_nāyakaṃ jutimā tato._  

</Paragraph>

</Division>
<Division number="117" book="ap1" bookNo="20" page="438">

<Paragraph number="6932" type="verses" book="ap1">
_Piyakārī janassāpi,_  
_sambuddhassa guṇaṃ vadaṃ;_  
_Saradova sasaṅkohaṃ,_  
_tenāsiṃ piyadassano._  

</Paragraph>

</Division>
<Division number="118" book="ap1" bookNo="20" page="438">

<Paragraph number="6933" type="verses" book="ap1">
_Yathāsattivasenāhaṃ,_  
_sabbavācāhi santhaviṃ;_  
_Sugataṃ tena vāgiso,_  
_vicittapaṭibhānavā._  

</Paragraph>

</Division>
<Division number="119" book="ap1" bookNo="20" page="439">

<Paragraph number="6934" type="verses" book="ap1">
_Ye bālā vimatiṃ pattā,_  
_paribhonti mahāmuniṃ;_  
_Niggahiṃ te saddhammena,_  
_paribhūto na tenahaṃ._  

</Paragraph>

</Division>
<Division number="120" book="ap1" bookNo="20" page="439">

<Paragraph number="6935" type="verses" book="ap1">
_Buddhavaṇṇena sattānaṃ,_  
_kilese apanesahaṃ;_  
_Nikkilesamano homi,_  
_tassa kammassa vāhasā._  

</Paragraph>

</Division>
<Division number="121" book="ap1" bookNo="20" page="439">

<Paragraph number="6936" type="verses" book="ap1">
_Sotūnaṃ vuddhimajaniṃ,_  
_buddhānussatidesako;_  
_Tenāhamāsiṃ sappañño,_  
_nipuṇatthavipassako._  

</Paragraph>

</Division>
<Division number="122" book="ap1" bookNo="20" page="439">

<Paragraph number="6937" type="verses" book="ap1">
_Sabbāsavaparikkhīṇo,_  
_tiṇṇasaṃsārasāgaro;_  
_Sikhīva anupādāno,_  
_pāpuṇissāmi nibbutiṃ._  

</Paragraph>

</Division>
<Division number="123" book="ap1" bookNo="20" page="439">

<Paragraph number="6938" type="verses" book="ap1">
_Imasmiṃyeva kappasmiṃ,_  
_yamahaṃ santhaviṃ jinaṃ;_  
_Duggatiṃ nābhijānāmi,_  
_buddhavaṇṇassidaṃ phalaṃ._  

</Paragraph>

</Division>
<Division number="124" book="ap1" bookNo="20" page="439">

<Paragraph number="6939" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="125" book="ap1" bookNo="20" page="439">

<Paragraph number="6940" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="126" book="ap1" bookNo="20" page="439">

<Paragraph number="6941" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”. (5575)_  

</Paragraph>

<Paragraph number="6942" book="ap1">
Itthaṃ sudaṃ āyasmā sugandho thero imā gāthāyo abhāsitthāti.

</Paragraph>
</Division>

<Paragraph number="6943" type="center" book="ap1">
Sugandhattherassāpadānaṃ dasamaṃ.



</Paragraph>

<Paragraph number="6944" type="center" book="ap1">
Tiṇadāyakavaggo tepaññāsamo.



</Paragraph>

<Paragraph number="6945" type="center" book="ap1">
Tassuddānaṃ


</Paragraph>

<Paragraph number="6946" type="verses" book="ap1">
_Tiṇado mañcado ceva,_  
_saraṇabbhañjanappado;_  
_Supaṭo daṇḍadāyī ca,_  
_nelapūjī tatheva ca._  

</Paragraph>

<Paragraph number="6947" type="verses" book="ap1">
_Bodhisammajjako maṇḍo,_  
_sugandho dasamoti ca;_  
_Gāthāsataṃ satevīsaṃ,_  
_gaṇitañcettha sabbaso._
</Paragraph>