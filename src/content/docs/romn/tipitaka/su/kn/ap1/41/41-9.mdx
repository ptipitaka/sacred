---
title: "41.9 Jatukaṇṇittheraapadāna"
tableOfContents: false
sidebar:
  order: 9
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="276" book="ap1" bookNo="20" page="419">

<Paragraph number="5138" type="verses" book="ap1">
_“Nagare haṃsavatiyā,_  
_seṭṭhiputto ahosahaṃ;_  
_Samappito kāmaguṇe,_  
_paricāremahaṃ tadā._  

</Paragraph>

</Division>
<Division number="277" book="ap1" bookNo="20" page="419">

<Paragraph number="5139" type="verses" book="ap1">
_Tato pāsādamāruyha,_  
_mahābhoge valañjako;_  
_Tattha naccehi gītehi,_  
_paricāremahaṃ tadā._  

</Paragraph>

</Division>
<Division number="278" book="ap1" bookNo="20" page="420">

<Paragraph number="5140" type="verses" book="ap1">
_Tūriyā āhatā mayhaṃ,_  
_sammatāḷasamāhitā;_  
_Naccantā itthiyo sabbā,_  
_harantiyeva me mano._  

</Paragraph>

</Division>
<Division number="279" book="ap1" bookNo="20" page="420">

<Paragraph number="5141" type="verses" book="ap1">
_Celāpikā vāmanikā,_  
_kuñjavāsī timajjhikā;_  
_Laṅghikā sokajjhāyī ca,_  
_parivārenti maṃ sadā._  

</Paragraph>

</Division>
<Division number="280" book="ap1" bookNo="20" page="420">

<Paragraph number="5142" type="verses" book="ap1">
_Vetāḷino kumbhathūnī,_  
_naṭā ca naccakā bahū;_  
_Naṭakā nāṭakā ceva,_  
_parivārenti maṃ sadā._  

</Paragraph>

</Division>
<Division number="281" book="ap1" bookNo="20" page="420">

<Paragraph number="5143" type="verses" book="ap1">
_Kappakā nhāpakā sūdā,_  
_mālākārā supāsakā;_  
_Jallā mallā ca te sabbe,_  
_parivārenti maṃ sadā._  

</Paragraph>

</Division>
<Division number="282" book="ap1" bookNo="20" page="420">

<Paragraph number="5144" type="verses" book="ap1">
_Etesu kīḷamānesu,_  
_sikkhite katupāsane;_  
_Rattindivaṃ na jānāmi,_  
_indova tidasaṅgaṇe._  

</Paragraph>

</Division>
<Division number="283" book="ap1" bookNo="20" page="420">

<Paragraph number="5145" type="verses" book="ap1">
_Addhikā pathikā sabbe,_  
_yācakā varakā bahū;_  
_Upagacchanti te niccaṃ,_  
_bhikkhayantā mamaṃ gharaṃ._  

</Paragraph>

</Division>
<Division number="284" book="ap1" bookNo="20" page="420">

<Paragraph number="5146" type="verses" book="ap1">
_Samaṇā brāhmaṇā ceva,_  
_puññakkhettā anuttarā;_  
_Vaḍḍhayantā mamaṃ puññaṃ,_  
_āgacchanti mamaṃ gharaṃ._  

</Paragraph>

</Division>
<Division number="285" book="ap1" bookNo="20" page="420">

<Paragraph number="5147" type="verses" book="ap1">
_Paṭagā laṭukā sabbe,_  
_nigaṇṭhā pupphasāṭakā;_  
_Tedaṇḍikā ekasikhā,_  
_āgacchanti mamaṃ gharaṃ._  

</Paragraph>

</Division>
<Division number="286" book="ap1" bookNo="20" page="420">

<Paragraph number="5148" type="verses" book="ap1">
_Ājīvakā viluttāvī,_  
_godhammā devadhammikā;_  
_Rajojalladharā ete,_  
_āgacchanti mamaṃ gharaṃ._  

</Paragraph>

</Division>
<Division number="287" book="ap1" bookNo="20" page="420">

<Paragraph number="5149" type="verses" book="ap1">
_Parittakā santipattā,_  
_kodhapugganikā bahū;_  
_Tapassī vanacārī ca,_  
_āgacchanti mamaṃ gharaṃ._  

</Paragraph>

</Division>
<Division number="288" book="ap1" bookNo="20" page="420">

<Paragraph number="5150" type="verses" book="ap1">
_Oḍḍakā damiḷā ceva,_  
_sākuḷā malavāḷakā;_  
_Savarā yonakā ceva,_  
_āgacchanti mamaṃ gharaṃ._  

</Paragraph>

</Division>
<Division number="289" book="ap1" bookNo="20" page="421">

<Paragraph number="5151" type="verses" book="ap1">
_Andhakā muṇḍakā sabbe,_  
_koṭalā hanuvindakā;_  
_Ārāvacīnaraṭṭhā ca,_  
_āgacchanti mamaṃ gharaṃ._  

</Paragraph>

</Division>
<Division number="290" book="ap1" bookNo="20" page="421">

<Paragraph number="5152" type="verses" book="ap1">
_Alasandakā pallavakā,_  
_dhammarā niggamānusā;_  
_Gehikā cetaputtā ca,_  
_āgacchanti mamaṃ gharaṃ._  

</Paragraph>

</Division>
<Division number="291" book="ap1" bookNo="20" page="421">

<Paragraph number="5153" type="verses" book="ap1">
_Mādhurakā kosalakā,_  
_kaliṅgā hatthiporikā;_  
_Isiṇḍā makkalā ceva,_  
_āgacchanti mamaṃ gharaṃ._  

</Paragraph>

</Division>
<Division number="292" book="ap1" bookNo="20" page="421">

<Paragraph number="5154" type="verses" book="ap1">
_Celāvakā ārabbhā ca,_  
_oghuḷhā meghalā bahū;_  
_Khuddakā suddakā ceva,_  
_āgacchanti mamaṃ gharaṃ._  

</Paragraph>

</Division>
<Division number="293" book="ap1" bookNo="20" page="421">

<Paragraph number="5155" type="verses" book="ap1">
_Rohaṇā sindhavā ceva,_  
_citakā ekakaṇṇikā;_  
_Suraṭṭhā aparantā ca,_  
_āgacchanti mamaṃ gharaṃ._  

</Paragraph>

</Division>
<Division number="294" book="ap1" bookNo="20" page="421">

<Paragraph number="5156" type="verses" book="ap1">
_Suppārakā kumārā ca,_  
_mallasovaṇṇabhūmikā;_  
_Vajjītaṅgā ca te sabbe,_  
_āgacchanti mamaṃ gharaṃ._  

</Paragraph>

</Division>
<Division number="295" book="ap1" bookNo="20" page="421">

<Paragraph number="5157" type="verses" book="ap1">
_Naḷakārā pesakārā,_  
_cammakārā ca tacchakā;_  
_Kammārā kumbhakārā ca,_  
_āgacchanti mamaṃ gharaṃ._  

</Paragraph>

</Division>
<Division number="296" book="ap1" bookNo="20" page="421">

<Paragraph number="5158" type="verses" book="ap1">
_Maṇikārā lohakārā,_  
_soṇṇakārā ca dussikā;_  
_Tipukārā ca te sabbe,_  
_āgacchanti mamaṃ gharaṃ._  

</Paragraph>

</Division>
<Division number="297" book="ap1" bookNo="20" page="421">

<Paragraph number="5159" type="verses" book="ap1">
_Usukārā bhamakārā,_  
_pesakārā ca gandhikā;_  
_Rajakā tunnavāyā ca,_  
_āgacchanti mamaṃ gharaṃ._  

</Paragraph>

</Division>
<Division number="298" book="ap1" bookNo="20" page="421">

<Paragraph number="5160" type="verses" book="ap1">
_Telikā kaṭṭhahārā ca,_  
_udahārā ca pessikā;_  
_Sūpikā sūparakkhā ca,_  
_āgacchanti mamaṃ gharaṃ._  

</Paragraph>

</Division>
<Division number="299" book="ap1" bookNo="20" page="421">

<Paragraph number="5161" type="verses" book="ap1">
_Dovārikā anīkaṭṭhā,_  
_Bandhikā pupphachaḍḍakā;_  
_Hatthāruhā hatthipālā,_  
_Āgacchanti mamaṃ gharaṃ._  

</Paragraph>

</Division>
<Division number="300" book="ap1" bookNo="20" page="422">

<Paragraph number="5162" type="verses" book="ap1">
_Ānandassa mahārañño,_  
_mamatthassa adāsahaṃ;_  
_Sattavaṇṇena ratanena,_  
_ūnatthaṃ pūrayāmahaṃ._  

</Paragraph>

</Division>
<Division number="301" book="ap1" bookNo="20" page="422">

<Paragraph number="5163" type="verses" book="ap1">
_Ye mayā kittitā sabbe,_  
_nānāvaṇṇā bahū janā;_  
_Tesāhaṃ cittamaññāya,_  
_tappayiṃ ratanenahaṃ._  

</Paragraph>

</Division>
<Division number="302" book="ap1" bookNo="20" page="422">

<Paragraph number="5164" type="verses" book="ap1">
_Vaggūsu bhāsamānāsu,_  
_vajjamānāsu bherisu;_  
_Saṅkhesu dhamayantesu,_  
_sakagehe ramāmahaṃ._  

</Paragraph>

</Division>
<Division number="303" book="ap1" bookNo="20" page="422">

<Paragraph number="5165" type="verses" book="ap1">
_Bhagavā tamhi samaye,_  
_padumuttaranāyako;_  
_Vasīsatasahassehi,_  
_parikkhīṇāsavehi so._  

</Paragraph>

</Division>
<Division number="304" book="ap1" bookNo="20" page="422">

<Paragraph number="5166" type="verses" book="ap1">
_Bhikkhūhi sahito vīthiṃ,_  
_paṭipajjittha cakkhumā;_  
_Obhāsento disā sabbā,_  
_dīparukkhova jotati._  

</Paragraph>

</Division>
<Division number="305" book="ap1" bookNo="20" page="422">

<Paragraph number="5167" type="verses" book="ap1">
_Vajjanti bheriyo sabbā,_  
_gacchante lokanāyake;_  
_Pabhā niddhāvate tassa,_  
_sataraṃsīva uggato._  

</Paragraph>

</Division>
<Division number="306" book="ap1" bookNo="20" page="422">

<Paragraph number="5168" type="verses" book="ap1">
_Kavāṭantarikāyāpi,_  
_paviṭṭhena ca rasminā;_  
_Antogharesu vipulo,_  
_āloko āsi tāvade._  

</Paragraph>

</Division>
<Division number="307" book="ap1" bookNo="20" page="422">

<Paragraph number="5169" type="verses" book="ap1">
_Pabhaṃ disvāna buddhassa,_  
_pārisajje avocahaṃ;_  
_‘Nissaṃsayaṃ buddhaseṭṭho,_  
_imaṃ vīthimupāgato’._  

</Paragraph>

</Division>
<Division number="308" book="ap1" bookNo="20" page="422">

<Paragraph number="5170" type="verses" book="ap1">
_Khippaṃ oruyha pāsādā,_  
_agamiṃ antarāpaṇaṃ;_  
_Sambuddhaṃ abhivādetvā,_  
_idaṃ vacanamabraviṃ._  

</Paragraph>

</Division>
<Division number="309" book="ap1" bookNo="20" page="422">

<Paragraph number="5171" type="verses" book="ap1">
_‘Anukampatu me buddho,_  
_jalajuttamanāyako;_  
_Vasīsatasahassehi,_  
_adhivāsesi so muni’._  

</Paragraph>

</Division>
<Division number="310" book="ap1" bookNo="20" page="422">

<Paragraph number="5172" type="verses" book="ap1">
_Nimantetvāna sambuddhaṃ,_  
_abhinesiṃ sakaṃ gharaṃ;_  
_Tattha annena pānena,_  
_santappesiṃ mahāmuniṃ._  

</Paragraph>

</Division>
<Division number="311" book="ap1" bookNo="20" page="422">

<Paragraph number="5173" type="verses" book="ap1">
_Bhuttāviṃ kālamaññāya,_  
_buddhaseṭṭhassa tādino;_  
_Sataṅgikena tūriyena,_  
_buddhaseṭṭhaṃ upaṭṭhahiṃ._  

</Paragraph>

</Division>
<Division number="312" book="ap1" bookNo="20" page="422">

<Paragraph number="5174" type="verses" book="ap1">
_Padumuttaro lokavidū,_  
_āhutīnaṃ paṭiggaho;_  
_Antoghare nisīditvā,_  
_imā gāthā abhāsatha._  

</Paragraph>

</Division>
<Division number="313" book="ap1" bookNo="20" page="423">

<Paragraph number="5175" type="verses" book="ap1">
_‘Yo maṃ tūriyehupaṭṭhāsi,_  
_annapānañcadāsi me;_  
_Tamahaṃ kittayissāmi,_  
_suṇātha mama bhāsato._  

</Paragraph>

</Division>
<Division number="314" book="ap1" bookNo="20" page="423">

<Paragraph number="5176" type="verses" book="ap1">
_Pahūtabhakkho hutvāna,_  
_sahirañño sabhojano;_  
_Catudīpe ekarajjaṃ,_  
_kārayissatiyaṃ naro._  

</Paragraph>

</Division>
<Division number="315" book="ap1" bookNo="20" page="423">

<Paragraph number="5177" type="verses" book="ap1">
_Pañca sīle samādāya,_  
_dasakammapathe tato;_  
_Samādāya pavattento,_  
_parisaṃ sikkhāpayissati._  

</Paragraph>

</Division>
<Division number="316" book="ap1" bookNo="20" page="423">

<Paragraph number="5178" type="verses" book="ap1">
_Tūriyasatasahassāni,_  
_bheriyo samalaṅkatā;_  
_Vajjayissantimaṃ niccaṃ,_  
_upaṭṭhānassidaṃ phalaṃ._  

</Paragraph>

</Division>
<Division number="317" book="ap1" bookNo="20" page="423">

<Paragraph number="5179" type="verses" book="ap1">
_Tiṃsakappasahassāni,_  
_devaloke ramissati;_  
_Catusaṭṭhikkhattuṃ devindo,_  
_devarajjaṃ karissati._  

</Paragraph>

</Division>
<Division number="318" book="ap1" bookNo="20" page="423">

<Paragraph number="5180" type="verses" book="ap1">
_Catusaṭṭhikkhattuṃ rājā,_  
_cakkavattī bhavissati;_  
_Padesarajjaṃ vipulaṃ,_  
_gaṇanāto asaṅkhiyaṃ._  

</Paragraph>

</Division>
<Division number="319" book="ap1" bookNo="20" page="423">

<Paragraph number="5181" type="verses" book="ap1">
_Kappasatasahassamhi,_  
_okkākakulasambhavo;_  
_Gotamo nāma gottena,_  
_satthā loke bhavissati._  

</Paragraph>

</Division>
<Division number="320" book="ap1" bookNo="20" page="423">

<Paragraph number="5182" type="verses" book="ap1">
_Upapajjati yaṃ yoniṃ,_  
_devattaṃ atha mānusaṃ;_  
_Anūnabhogo hutvāna,_  
_manussattaṃ gamissati._  

</Paragraph>

</Division>
<Division number="321" book="ap1" bookNo="20" page="423">

<Paragraph number="5183" type="verses" book="ap1">
_Ajjhāyako bhavitvāna,_  
_tiṇṇaṃ vedāna pāragū;_  
_Uttamatthaṃ gavesanto,_  
_carissati mahiṃ imaṃ._  

</Paragraph>

</Division>
<Division number="322" book="ap1" bookNo="20" page="423">

<Paragraph number="5184" type="verses" book="ap1">
_So pacchā pabbajitvāna,_  
_sukkamūlena codito;_  
_Gotamassa bhagavato,_  
_sāsanebhiramissati._  

</Paragraph>

</Division>
<Division number="323" book="ap1" bookNo="20" page="423">

<Paragraph number="5185" type="verses" book="ap1">
_Ārādhayitvāna sambuddhaṃ,_  
_gotamaṃ sakyapuṅgavaṃ;_  
_Kilese jhāpayitvāna,_  
_arahāyaṃ bhavissati’._  

</Paragraph>

</Division>
<Division number="324" book="ap1" bookNo="20" page="423">

<Paragraph number="5186" type="verses" book="ap1">
_Vipine byaggharājāva,_  
_migarājāva kesarī;_  
_Abhīto viharāmajja,_  
_sakyaputtassa sāsane._  

</Paragraph>

</Division>
<Division number="325" book="ap1" bookNo="20" page="423">

<Paragraph number="5187" type="verses" book="ap1">
_Devaloke manusse vā,_  
_dalidde duggatimhi vā;_  
_Nibbattiṃ me na passāmi,_  
_upaṭṭhānassidaṃ phalaṃ._  

</Paragraph>

</Division>
<Division number="326" book="ap1" bookNo="20" page="423">

<Paragraph number="5188" type="verses" book="ap1">
_Vivekamanuyuttomhi,_  
_upasanto nirūpadhi;_  
_Nāgova bandhanaṃ chetvā,_  
_viharāmi anāsavo._  

</Paragraph>

</Division>
<Division number="327" book="ap1" bookNo="20" page="424">

<Paragraph number="5189" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="328" book="ap1" bookNo="20" page="424">

<Paragraph number="5190" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="329" book="ap1" bookNo="20" page="424">

<Paragraph number="5191" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="5192" book="ap1">
Itthaṃ sudaṃ āyasmā jatukaṇṇitthero imā gāthāyo abhāsitthāti.

</Paragraph>
</Division>

<Paragraph number="5193" type="center" book="ap1">
Jatukaṇṇittherassāpadānaṃ navamaṃ.
</Paragraph>