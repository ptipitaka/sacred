---
title: "43.5 Koraṇḍapupphiyattheraapadāna"
tableOfContents: false
sidebar:
  order: 5
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="68" book="ap1" bookNo="20" page="434">

<Paragraph number="5545" type="verses" book="ap1">
_“Vanakammiko pure āsiṃ,_  
_pitumātumatenahaṃ;_  
_Pasumārena jīvāmi,_  
_kusalaṃ me na vijjati._  

</Paragraph>

</Division>
<Division number="69" book="ap1" bookNo="20" page="434">

<Paragraph number="5546" type="verses" book="ap1">
_Mama āsayasāmantā,_  
_tisso lokagganāyako;_  
_Padāni tīṇi dassesi,_  
_anukampāya cakkhumā._  

</Paragraph>

</Division>
<Division number="70" book="ap1" bookNo="20" page="434">

<Paragraph number="5547" type="verses" book="ap1">
_Akkante ca pade disvā,_  
_tissanāmassa satthuno;_  
_Haṭṭho haṭṭhena cittena,_  
_pade cittaṃ pasādayiṃ._  

</Paragraph>

</Division>
<Division number="71" book="ap1" bookNo="20" page="434">

<Paragraph number="5548" type="verses" book="ap1">
_Koraṇḍaṃ pupphitaṃ disvā,_  
_pādapaṃ dharaṇīruhaṃ;_  
_Sakosakaṃ gahetvāna,_  
_padaseṭṭhamapūjayiṃ._  

</Paragraph>

</Division>
<Division number="72" book="ap1" bookNo="20" page="435">

<Paragraph number="5549" type="verses" book="ap1">
_Tena kammena sukatena,_  
_cetanāpaṇidhīhi ca;_  
_Jahitvā mānusaṃ dehaṃ,_  
_tāvatiṃsamagacchahaṃ._  

</Paragraph>

</Division>
<Division number="73" book="ap1" bookNo="20" page="435">

<Paragraph number="5550" type="verses" book="ap1">
_Yaṃ yaṃ yonupapajjāmi,_  
_devattaṃ atha mānusaṃ;_  
_Koraṇḍavaṇṇakoyeva,_  
_suppabhāso bhavāmahaṃ._  

</Paragraph>

</Division>
<Division number="74" book="ap1" bookNo="20" page="435">

<Paragraph number="5551" type="verses" book="ap1">
_Dvenavute ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_padapūjāyidaṃ phalaṃ._  

</Paragraph>

</Division>
<Division number="75" book="ap1" bookNo="20" page="435">

<Paragraph number="5552" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="76" book="ap1" bookNo="20" page="435">

<Paragraph number="5553" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="77" book="ap1" bookNo="20" page="435">

<Paragraph number="5554" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="5555" book="ap1">
Itthaṃ sudaṃ āyasmā koraṇḍapupphiyo thero imā gāthāyo abhāsitthāti.

</Paragraph>
</Division>

<Paragraph number="5556" type="center" book="ap1">
Koraṇḍapupphiyattherassāpadānaṃ pañcamaṃ.
</Paragraph>