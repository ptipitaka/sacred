---
title: "42.2 Ekachattiyattheraapadāna"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="32" book="ap1" bookNo="20" page="431">

<Paragraph number="5282" type="verses" book="ap1">
_“Candabhāgānadītīre,_  
_assamo sukato mama;_  
_Susuddhapulinākiṇṇo,_  
_pannasālā sumāpitā._  

</Paragraph>

</Division>
<Division number="33" book="ap1" bookNo="20" page="431">

<Paragraph number="5283" type="verses" book="ap1">
_Uttānakūlā nadikā,_  
_supatitthā manoramā;_  
_Macchakacchapasampannā,_  
_susumāranisevitā._  

</Paragraph>

</Division>
<Division number="34" book="ap1" bookNo="20" page="432">

<Paragraph number="5284" type="verses" book="ap1">
_Acchā dīpī ca mayūrā,_  
_karavīkā ca sāḷikā;_  
_Kūjanti sabbadā ete,_  
_sobhayantā mamassamaṃ._  

</Paragraph>

</Division>
<Division number="35" book="ap1" bookNo="20" page="432">

<Paragraph number="5285" type="verses" book="ap1">
_Kokilā mañjubhāṇī ca,_  
_haṃsā ca madhurassarā;_  
_Abhikūjanti te tattha,_  
_sobhayantā mamassamaṃ._  

</Paragraph>

</Division>
<Division number="36" book="ap1" bookNo="20" page="432">

<Paragraph number="5286" type="verses" book="ap1">
_Sīhā byagghā varāhā ca,_  
_accha kokataracchakā;_  
_Giriduggamhi nādenti,_  
_sobhayantā mamassamaṃ._  

</Paragraph>

</Division>
<Division number="37" book="ap1" bookNo="20" page="432">

<Paragraph number="5287" type="verses" book="ap1">
_Eṇīmigā ca sarabhā,_  
_bheraṇḍā sūkarā bahū;_  
_Giriduggamhi nādenti,_  
_sobhayantā mamassamaṃ._  

</Paragraph>

</Division>
<Division number="38" book="ap1" bookNo="20" page="432">

<Paragraph number="5288" type="verses" book="ap1">
_Uddālakā campakā ca,_  
_pāṭalī sinduvārakā;_  
_Atimuttā asokā ca,_  
_sobhayanti mamassamaṃ._  

</Paragraph>

</Division>
<Division number="39" book="ap1" bookNo="20" page="432">

<Paragraph number="5289" type="verses" book="ap1">
_Aṅkolā yūthikā ceva,_  
_sattalī bimbijālikā;_  
_Kaṇikārā ca pupphanti,_  
_sobhayantā mamassamaṃ._  

</Paragraph>

</Division>
<Division number="40" book="ap1" bookNo="20" page="432">

<Paragraph number="5290" type="verses" book="ap1">
_Nāgā sālā ca saḷalā,_  
_puṇḍarīkettha pupphitā;_  
_Dibbagandhaṃ sampavantā,_  
_sobhayanti mamassamaṃ._  

</Paragraph>

</Division>
<Division number="41" book="ap1" bookNo="20" page="432">

<Paragraph number="5291" type="verses" book="ap1">
_Ajjunā asanā cettha,_  
_mahānāmā ca pupphitā;_  
_Sālā ca kaṅgupupphā ca,_  
_sobhayanti mamassamaṃ._  

</Paragraph>

</Division>
<Division number="42" book="ap1" bookNo="20" page="432">

<Paragraph number="5292" type="verses" book="ap1">
_Ambā jambū ca tilakā,_  
_nimbā ca sālakalyāṇī;_  
_Dibbagandhaṃ sampavantā,_  
_sobhayanti mamassamaṃ._  

</Paragraph>

</Division>
<Division number="43" book="ap1" bookNo="20" page="432">

<Paragraph number="5293" type="verses" book="ap1">
_Asokā ca kapiṭṭhā ca,_  
_girimālettha pupphitā;_  
_Dibbagandhaṃ sampavantā,_  
_sobhayanti mamassamaṃ._  

</Paragraph>

</Division>
<Division number="44" book="ap1" bookNo="20" page="432">

<Paragraph number="5294" type="verses" book="ap1">
_Kadambā kadalī ceva,_  
_isimuggā ca ropitā;_  
_Dhuvaṃ phalāni dhārenti,_  
_sobhayantā mamassamaṃ._  

</Paragraph>

</Division>
<Division number="45" book="ap1" bookNo="20" page="432">

<Paragraph number="5295" type="verses" book="ap1">
_Harītakā āmalakā,_  
_ambajambuvibhītakā;_  
_Kolā bhallātakā billā,_  
_phalino mama assame._  

</Paragraph>

</Division>
<Division number="46" book="ap1" bookNo="20" page="433">

<Paragraph number="5296" type="verses" book="ap1">
_Avidūre pokkharaṇī,_  
_supatitthā manoramā;_  
_Mandālakehi sañchannā,_  
_padumuppalakehi ca._  

</Paragraph>

</Division>
<Division number="47" book="ap1" bookNo="20" page="433">

<Paragraph number="5297" type="verses" book="ap1">
_Gabbhaṃ gaṇhanti padumā,_  
_aññe pupphanti kesarī;_  
_Opattakaṇṇikā ceva,_  
_pupphanti mama assame._  

</Paragraph>

</Division>
<Division number="48" book="ap1" bookNo="20" page="433">

<Paragraph number="5298" type="verses" book="ap1">
_Pāṭhīnā pāvusā macchā,_  
_balajā muñjarohitā;_  
_Acchodakamhi vicaraṃ,_  
_sobhayanti mamassamaṃ._  

</Paragraph>

</Division>
<Division number="49" book="ap1" bookNo="20" page="433">

<Paragraph number="5299" type="verses" book="ap1">
_Nayitā ambagandhī ca,_  
_anukūle ca ketakā;_  
_Dibbagandhaṃ sampavantā,_  
_sobhayanti mamassamaṃ._  

</Paragraph>

</Division>
<Division number="50" book="ap1" bookNo="20" page="433">

<Paragraph number="5300" type="verses" book="ap1">
_Madhu bhisamhā savati,_  
_khīrasappi muḷālibhi;_  
_Dibbagandhaṃ sampavantā,_  
_sobhayanti mamassamaṃ._  

</Paragraph>

</Division>
<Division number="51" book="ap1" bookNo="20" page="433">

<Paragraph number="5301" type="verses" book="ap1">
_Pulinā sobhanā tattha,_  
_ākiṇṇā jalasevitā;_  
_Opupphā pupphitā senti,_  
_sobhayantā mamassamaṃ._  

</Paragraph>

</Division>
<Division number="52" book="ap1" bookNo="20" page="433">

<Paragraph number="5302" type="verses" book="ap1">
_Jaṭābhārena bharitā,_  
_ajinuttaravāsanā;_  
_Vākacīradharā sabbe,_  
_sobhayanti mamassamaṃ._  

</Paragraph>

</Division>
<Division number="53" book="ap1" bookNo="20" page="433">

<Paragraph number="5303" type="verses" book="ap1">
_Yugamattamapekkhantā,_  
_nipakā santavuttino;_  
_Kāmabhoge anapekkhā,_  
_vasanti mama assame._  

</Paragraph>

</Division>
<Division number="54" book="ap1" bookNo="20" page="433">

<Paragraph number="5304" type="verses" book="ap1">
_Parūḷhakacchanakhalomā,_  
_paṅkadantā rajassirā;_  
_Rajojalladharā sabbe,_  
_vasanti mama assame._  

</Paragraph>

</Division>
<Division number="55" book="ap1" bookNo="20" page="433">

<Paragraph number="5305" type="verses" book="ap1">
_Abhiññāpāramippattā,_  
_antalikkhacarā ca te;_  
_Uggacchantā nabhaṃ ete,_  
_sobhayanti mamassamaṃ._  

</Paragraph>

</Division>
<Division number="56" book="ap1" bookNo="20" page="433">

<Paragraph number="5306" type="verses" book="ap1">
_Tehi sissehi parivuto,_  
_vasāmi vipine tadā;_  
_Rattindivaṃ na jānāmi,_  
_sadā jhānasamappito._  

</Paragraph>

</Division>
<Division number="57" book="ap1" bookNo="20" page="433">

<Paragraph number="5307" type="verses" book="ap1">
_Bhagavā tamhi samaye,_  
_atthadassī mahāmuni;_  
_Tamandhakāraṃ nāsento,_  
_uppajji lokanāyako._  

</Paragraph>

</Division>
<Division number="58" book="ap1" bookNo="20" page="433">

<Paragraph number="5308" type="verses" book="ap1">
_Atha aññataro sisso,_  
_āgacchi mama santikaṃ;_  
_Mante ajjhetukāmo so,_  
_chaḷaṅgaṃ nāma lakkhaṇaṃ._  

</Paragraph>

</Division>
<Division number="59" book="ap1" bookNo="20" page="434">

<Paragraph number="5309" type="verses" book="ap1">
_Buddho loke samuppanno,_  
_atthadassī mahāmuni;_  
_Catusaccaṃ pakāsento,_  
_deseti amataṃ padaṃ._  

</Paragraph>

</Division>
<Division number="60" book="ap1" bookNo="20" page="434">

<Paragraph number="5310" type="verses" book="ap1">
_Tuṭṭhahaṭṭho pamudito,_  
_dhammantaragatāsayo;_  
_Assamā abhinikkhamma,_  
_idaṃ vacanamabraviṃ._  

</Paragraph>

</Division>
<Division number="61" book="ap1" bookNo="20" page="434">

<Paragraph number="5311" type="verses" book="ap1">
_‘Buddho loke samuppanno,_  
_dvattiṃsavaralakkhaṇo;_  
_Etha sabbe gamissāma,_  
_sammāsambuddhasantikaṃ’._  

</Paragraph>

</Division>
<Division number="62" book="ap1" bookNo="20" page="434">

<Paragraph number="5312" type="verses" book="ap1">
_Ovādapaṭikarā te,_  
_sadhamme pāramiṃ gatā;_  
_Sādhūti sampaṭicchiṃsu,_  
_uttamatthagavesakā._  

</Paragraph>

</Division>
<Division number="63" book="ap1" bookNo="20" page="434">

<Paragraph number="5313" type="verses" book="ap1">
_Jaṭābhārabharitā te,_  
_ajinuttaravāsanā;_  
_Uttamatthaṃ gavesantā,_  
_nikkhamiṃsu vanā tadā._  

</Paragraph>

</Division>
<Division number="64" book="ap1" bookNo="20" page="434">

<Paragraph number="5314" type="verses" book="ap1">
_Bhagavā tamhi samaye,_  
_atthadassī mahāyaso;_  
_Catusaccaṃ pakāsento,_  
_deseti amataṃ padaṃ._  

</Paragraph>

</Division>
<Division number="65" book="ap1" bookNo="20" page="434">

<Paragraph number="5315" type="verses" book="ap1">
_Setacchattaṃ gahetvāna,_  
_buddhaseṭṭhassa dhārayiṃ;_  
_Ekāhaṃ dhārayitvāna,_  
_buddhaseṭṭhaṃ avandahaṃ._  

</Paragraph>

</Division>
<Division number="66" book="ap1" bookNo="20" page="434">

<Paragraph number="5316" type="verses" book="ap1">
_Atthadassī tu bhagavā,_  
_lokajeṭṭho narāsabho;_  
_Bhikkhusaṃghe nisīditvā,_  
_imā gāthā abhāsatha._  

</Paragraph>

</Division>
<Division number="67" book="ap1" bookNo="20" page="434">

<Paragraph number="5317" type="verses" book="ap1">
_‘Yo me chattaṃ adhāresi,_  
_pasanno sehi pāṇibhi;_  
_Tamahaṃ kittayissāmi,_  
_suṇātha mama bhāsato._  

</Paragraph>

</Division>
<Division number="68" book="ap1" bookNo="20" page="434">

<Paragraph number="5318" type="verses" book="ap1">
_Imassa jāyamānassa,_  
_devatte atha mānuse;_  
_Dhāressati sadā chattaṃ,_  
_chattadānassidaṃ phalaṃ._  

</Paragraph>

</Division>
<Division number="69" book="ap1" bookNo="20" page="434">

<Paragraph number="5319" type="verses" book="ap1">
_Sattasattatikappāni,_  
_devaloke ramissati;_  
_Sahassakkhattuṃ rājā ca,_  
_cakkavattī bhavissati._  

</Paragraph>

</Division>
<Division number="70" book="ap1" bookNo="20" page="434">

<Paragraph number="5320" type="verses" book="ap1">
_Sattasattatikkhattuñca,_  
_devarajjaṃ karissati;_  
_Padesarajjaṃ vipulaṃ,_  
_gaṇanāto asaṅkhiyaṃ._  

</Paragraph>

</Division>
<Division number="71" book="ap1" bookNo="20" page="434">

<Paragraph number="5321" type="verses" book="ap1">
_Aṭṭhārase kappasate,_  
_gotamo sakyapuṅgavo;_  
_Tamandhakāraṃ nāsento,_  
_uppajjissati cakkhumā._  

</Paragraph>

</Division>
<Division number="72" book="ap1" bookNo="20" page="435">

<Paragraph number="5322" type="verses" book="ap1">
_Tassa dhammesu dāyādo,_  
_oraso dhammanimmito;_  
_Sabbāsave pariññāya,_  
_viharissatināsavo’._  

</Paragraph>

</Division>
<Division number="73" book="ap1" bookNo="20" page="435">

<Paragraph number="5323" type="verses" book="ap1">
_Yato ahaṃ kammamakaṃ,_  
_chattaṃ buddhassa dhārayaṃ;_  
_Etthantare na jānāmi,_  
_setacchattaṃ adhāritaṃ._  

</Paragraph>

</Division>
<Division number="74" book="ap1" bookNo="20" page="435">

<Paragraph number="5324" type="verses" book="ap1">
_Idaṃ pacchimakaṃ mayhaṃ,_  
_carimo vattate bhavo;_  
_Chattadhāraṇamajjāpi,_  
_vattate niccakālikaṃ._  

</Paragraph>

</Division>
<Division number="75" book="ap1" bookNo="20" page="435">

<Paragraph number="5325" type="verses" book="ap1">
_Aho me sukataṃ kammaṃ,_  
_atthadassissa tādino;_  
_Sabbāsavā parikkhīṇā,_  
_natthi dāni punabbhavo._  

</Paragraph>

</Division>
<Division number="76" book="ap1" bookNo="20" page="435">

<Paragraph number="5326" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="77" book="ap1" bookNo="20" page="435">

<Paragraph number="5327" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="78" book="ap1" bookNo="20" page="435">

<Paragraph number="5328" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="5329" book="ap1">
Itthaṃ sudaṃ āyasmā ekachattiyo thero imā gāthāyo abhāsitthāti;

</Paragraph>
</Division>

<Paragraph number="5330" type="center" book="ap1">
Ekachattiyattherassāpadānaṃ dutiyaṃ.
</Paragraph>