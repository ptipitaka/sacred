---
title: "1.3 Sāriputtattheraapadāna"
tableOfContents: false
sidebar:
  order: 3
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="146" type="center" book="ap1">
Atha therāpadānaṃ suṇātha—
</Paragraph>

<Division number="141" book="ap1" bookNo="20" page="16">

<Paragraph number="147" type="verses" book="ap1">
_“Himavantassa avidūre,_  
_lambako nāma pabbato;_  
_Assamo sukato mayhaṃ,_  
_paṇṇasālā sumāpitā._  

</Paragraph>

</Division>
<Division number="142" book="ap1" bookNo="20" page="16">

<Paragraph number="148" type="verses" book="ap1">
_Uttānakūlā nadikā,_  
_supatitthā manoramā;_  
_Susuddhapulinākiṇṇā,_  
_avidūre mamassamaṃ._  

</Paragraph>

</Division>
<Division number="143" book="ap1" bookNo="20" page="16">

<Paragraph number="149" type="verses" book="ap1">
_Asakkharā apabbhārā,_  
_sādu appaṭigandhikā;_  
_Sandatī nadikā tattha,_  
_sobhayantā mamassamaṃ._  

</Paragraph>

</Division>
<Division number="144" book="ap1" bookNo="20" page="16">

<Paragraph number="150" type="verses" book="ap1">
_Kumbhīlā makarā cettha,_  
_susumārā ca kacchapā;_  
_Caranti nadiyā tattha,_  
_sobhayantā mamassamaṃ._  

</Paragraph>

</Division>
<Division number="145" book="ap1" bookNo="20" page="16">

<Paragraph number="151" type="verses" book="ap1">
_Pāṭhīnā pāvusā macchā,_  
_balajā muñjarohitā;_  
_Vaggaḷā papatāyantā,_  
_sobhayanti mamassamaṃ._  

</Paragraph>

</Division>
<Division number="146" book="ap1" bookNo="20" page="17">

<Paragraph number="152" type="verses" book="ap1">
_Ubho kūlesu nadiyā,_  
_pupphino phalino dumā;_  
_Ubhato abhilambantā,_  
_sobhayanti mamassamaṃ._  

</Paragraph>

</Division>
<Division number="147" book="ap1" bookNo="20" page="17">

<Paragraph number="153" type="verses" book="ap1">
_Ambā sālā ca tilakā,_  
_pāṭalī sinduvārakā;_  
_Dibbagandhā sampavanti,_  
_pupphitā mama assame._  

</Paragraph>

</Division>
<Division number="148" book="ap1" bookNo="20" page="17">

<Paragraph number="154" type="verses" book="ap1">
_Campakā saḷalā nīpā,_  
_nāgapunnāgaketakā;_  
_Dibbagandhā sampavanti,_  
_pupphitā mama assame._  

</Paragraph>

</Division>
<Division number="149" book="ap1" bookNo="20" page="17">

<Paragraph number="155" type="verses" book="ap1">
_Atimuttā asokā ca,_  
_bhaginīmālā ca pupphitā;_  
_Aṅkolā bimbijālā ca,_  
_pupphitā mama assame._  

</Paragraph>

</Division>
<Division number="150" book="ap1" bookNo="20" page="17">

<Paragraph number="156" type="verses" book="ap1">
_Ketakā kandali ceva,_  
_godhukā tiṇasūlikā;_  
_Dibbagandhaṃ sampavantā,_  
_sobhayanti mamassamaṃ._  

</Paragraph>

</Division>
<Division number="151" book="ap1" bookNo="20" page="17">

<Paragraph number="157" type="verses" book="ap1">
_Kaṇikārā kaṇṇikā ca,_  
_asanā ajjunā bahū;_  
_Dibbagandhaṃ sampavantā,_  
_sobhayanti mamassamaṃ._  

</Paragraph>

</Division>
<Division number="152" book="ap1" bookNo="20" page="17">

<Paragraph number="158" type="verses" book="ap1">
_Punnāgā giripunnāgā,_  
_koviḷārā ca pupphitā;_  
_Dibbagandhaṃ sampavantā,_  
_sobhayanti mamassamaṃ._  

</Paragraph>

</Division>
<Division number="153" book="ap1" bookNo="20" page="17">

<Paragraph number="159" type="verses" book="ap1">
_Uddhālakā ca kuṭajā,_  
_kadambā vakulā bahū;_  
_Dibbagandhaṃ sampavantā,_  
_sobhayanti mamassamaṃ._  

</Paragraph>

</Division>
<Division number="154" book="ap1" bookNo="20" page="17">

<Paragraph number="160" type="verses" book="ap1">
_Āḷakā isimuggā ca,_  
_kadalimātuluṅgiyo;_  
_Gandhodakena saṃvaḍḍhā,_  
_phalāni dhārayanti te._  

</Paragraph>

</Division>
<Division number="155" book="ap1" bookNo="20" page="17">

<Paragraph number="161" type="verses" book="ap1">
_Aññe pupphanti padumā,_  
_aññe jāyanti kesarī;_  
_Aññe opupphā padumā,_  
_pupphitā taḷāke tadā._  

</Paragraph>

</Division>
<Division number="156" book="ap1" bookNo="20" page="17">

<Paragraph number="162" type="verses" book="ap1">
_Gabbhaṃ gaṇhanti padumā,_  
_niddhāvanti mulāḷiyo;_  
_Siṅghāṭipattamākiṇṇā,_  
_sobhanti taḷāke tadā._  

</Paragraph>

</Division>
<Division number="157" book="ap1" bookNo="20" page="17">

<Paragraph number="163" type="verses" book="ap1">
_Nayitā ambagandhī ca,_  
_uttalī bandhujīvakā;_  
_Dibbagandhā sampavanti,_  
_pupphitā taḷāke tadā._  

</Paragraph>

</Division>
<Division number="158" book="ap1" bookNo="20" page="17">

<Paragraph number="164" type="verses" book="ap1">
_Pāṭhīnā pāvusā macchā,_  
_balajā muñjarohitā;_  
_Saṅgulā maggurā ceva,_  
_vasanti taḷāke tadā._  

</Paragraph>

</Division>
<Division number="159" book="ap1" bookNo="20" page="18">

<Paragraph number="165" type="verses" book="ap1">
_Kumbhīlā susumārā ca,_  
_tantigāhā ca rakkhasā;_  
_Oguhā ajagarā ca,_  
_vasanti taḷāke tadā._  

</Paragraph>

</Division>
<Division number="160" book="ap1" bookNo="20" page="18">

<Paragraph number="166" type="verses" book="ap1">
_Pārevatā ravihaṃsā,_  
_cakkavākā nadīcarā;_  
_Kokilā sukasāḷikā,_  
_upajīvanti taṃ saraṃ._  

</Paragraph>

</Division>
<Division number="161" book="ap1" bookNo="20" page="18">

<Paragraph number="167" type="verses" book="ap1">
_Kukkutthakā kuḷīrakā,_  
_vane pokkharasātakā;_  
_Dindibhā suvapotā ca,_  
_upajīvanti taṃ saraṃ._  

</Paragraph>

</Division>
<Division number="162" book="ap1" bookNo="20" page="18">

<Paragraph number="168" type="verses" book="ap1">
_Haṃsā koñcā mayūrā ca,_  
_kokilā tambacūḷakā;_  
_Pammakā jīvaṃjīvā ca,_  
_upajīvanti taṃ saraṃ._  

</Paragraph>

</Division>
<Division number="163" book="ap1" bookNo="20" page="18">

<Paragraph number="169" type="verses" book="ap1">
_Kosikā poṭṭhasīsā ca,_  
_kurarā senakā bahū;_  
_Mahākāḷā ca sakuṇā,_  
_upajīvanti taṃ saraṃ._  

</Paragraph>

</Division>
<Division number="164" book="ap1" bookNo="20" page="18">

<Paragraph number="170" type="verses" book="ap1">
_Pasadā ca varāhā ca,_  
_camarā gaṇḍakā bahū;_  
_Rohiccā sukapotā ca,_  
_upajīvanti taṃ saraṃ._  

</Paragraph>

</Division>
<Division number="165" book="ap1" bookNo="20" page="18">

<Paragraph number="171" type="verses" book="ap1">
_Sīhabyagghā ca dīpī ca,_  
_acchakokataracchakā;_  
_Tidhā pabhinnamātaṅgā,_  
_upajīvanti taṃ saraṃ._  

</Paragraph>

</Division>
<Division number="166" book="ap1" bookNo="20" page="18">

<Paragraph number="172" type="verses" book="ap1">
_Kinnarā vānarā ceva,_  
_athopi vanakammikā;_  
_Cetā ca luddakā ceva,_  
_upajīvanti taṃ saraṃ._  

</Paragraph>

</Division>
<Division number="167" book="ap1" bookNo="20" page="18">

<Paragraph number="173" type="verses" book="ap1">
_Tindukāni piyālāni,_  
_madhuke kāsumāriyo;_  
_Dhuvaṃ phalāni dhārenti,_  
_avidūre mamassamaṃ._  

</Paragraph>

</Division>
<Division number="168" book="ap1" bookNo="20" page="18">

<Paragraph number="174" type="verses" book="ap1">
_Kosambā saḷalā nimbā,_  
_sāduphalasamāyutā;_  
_Dhuvaṃ phalāni dhārenti,_  
_avidūre mamassamaṃ._  

</Paragraph>

</Division>
<Division number="169" book="ap1" bookNo="20" page="18">

<Paragraph number="175" type="verses" book="ap1">
_Harītakā āmalakā,_  
_ambajambuvibhītakā;_  
_Kolā bhallātakā billā,_  
_phalāni dhārayanti te._  

</Paragraph>

</Division>
<Division number="170" book="ap1" bookNo="20" page="18">

<Paragraph number="176" type="verses" book="ap1">
_Āluvā ca kaḷambā ca,_  
_biḷālītakkaḷāni ca;_  
_Jīvakā sutakā ceva,_  
_bahukā mama assame._  

</Paragraph>

</Division>
<Division number="171" book="ap1" bookNo="20" page="18">

<Paragraph number="177" type="verses" book="ap1">
_Assamassāvidūramhi,_  
_taḷākāsuṃ sunimmitā;_  
_Acchodakā sītajalā,_  
_supatitthā manoramā._  

</Paragraph>

</Division>
<Division number="172" book="ap1" bookNo="20" page="19">

<Paragraph number="178" type="verses" book="ap1">
_Padumuppalasañchannā,_  
_puṇḍarīkasamāyutā;_  
_Mandālakehi sañchannā,_  
_dibbagandho pavāyati._  

</Paragraph>

</Division>
<Division number="173" book="ap1" bookNo="20" page="19">

<Paragraph number="179" type="verses" book="ap1">
_Evaṃ sabbaṅgasampanne,_  
_pupphite phalite vane;_  
_Sukate assame ramme,_  
_viharāmi ahaṃ tadā._  

</Paragraph>

</Division>
<Division number="174" book="ap1" bookNo="20" page="19">

<Paragraph number="180" type="verses" book="ap1">
_Sīlavā vatasampanno,_  
_jhāyī jhānarato sadā;_  
_Pañcābhiññābalappatto,_  
_suruci nāma tāpaso._  

</Paragraph>

</Division>
<Division number="175" book="ap1" bookNo="20" page="19">

<Paragraph number="181" type="verses" book="ap1">
_Catuvīsasahassāni,_  
_sissā mayhaṃ upaṭṭhahuṃ;_  
_Sabbeva brāhmaṇā ete,_  
_jātimanto yasassino._  

</Paragraph>

</Division>
<Division number="176" book="ap1" bookNo="20" page="19">

<Paragraph number="182" type="verses" book="ap1">
_Lakkhaṇe itihāse ca,_  
_sanighaṇṭusakeṭubhe;_  
_Padakā veyyākaraṇā,_  
_sadhamme pāramiṃ gatā._  

</Paragraph>

</Division>
<Division number="177" book="ap1" bookNo="20" page="19">

<Paragraph number="183" type="verses" book="ap1">
_Uppātesu nimittesu,_  
_lakkhaṇesu ca kovidā;_  
_Pathabyā bhūmantalikkhe,_  
_mama sissā susikkhitā._  

</Paragraph>

</Division>
<Division number="178" book="ap1" bookNo="20" page="19">

<Paragraph number="184" type="verses" book="ap1">
_Appicchā nipakā ete,_  
_appāhārā alolupā;_  
_Lābhālābhena santuṭṭhā,_  
_parivārenti maṃ sadā._  

</Paragraph>

</Division>
<Division number="179" book="ap1" bookNo="20" page="19">

<Paragraph number="185" type="verses" book="ap1">
_Jhāyī jhānaratā dhīrā,_  
_santacittā samāhitā;_  
_Ākiñcaññaṃ patthayantā,_  
_parivārenti maṃ sadā._  

</Paragraph>

</Division>
<Division number="180" book="ap1" bookNo="20" page="19">

<Paragraph number="186" type="verses" book="ap1">
_Abhiññāpāramippattā,_  
_pettike gocare ratā;_  
_Antalikkhacarā dhīrā,_  
_parivārenti maṃ sadā._  

</Paragraph>

</Division>
<Division number="181" book="ap1" bookNo="20" page="19">

<Paragraph number="187" type="verses" book="ap1">
_Saṃvutā chasu dvāresu,_  
_anejā rakkhitindriyā;_  
_Asaṃsaṭṭhā ca te dhīrā,_  
_mama sissā durāsadā._  

</Paragraph>

</Division>
<Division number="182" book="ap1" bookNo="20" page="19">

<Paragraph number="188" type="verses" book="ap1">
_Pallaṅkena nisajjāya,_  
_ṭhānacaṅkamanena ca;_  
_Vītināmenti te rattiṃ,_  
_mama sissā durāsadā._  

</Paragraph>

</Division>
<Division number="183" book="ap1" bookNo="20" page="19">

<Paragraph number="189" type="verses" book="ap1">
_Rajanīye na rajjanti,_  
_dussanīye na dussare;_  
_Mohanīye na muyhanti,_  
_mama sissā durāsadā._  

</Paragraph>

</Division>
<Division number="184" book="ap1" bookNo="20" page="19">

<Paragraph number="190" type="verses" book="ap1">
_Iddhiṃ vīmaṃsamānā te,_  
_vattanti niccakālikaṃ;_  
_Pathaviṃ te pakampenti,_  
_sārambhena durāsadā._  

</Paragraph>

</Division>
<Division number="185" book="ap1" bookNo="20" page="19">

<Paragraph number="191" type="verses" book="ap1">
_Kīḷamānā ca te sissā,_  
_kīḷanti jhānakīḷitaṃ;_  
_Jambuto phalamānenti,_  
_mama sissā durāsadā._  

</Paragraph>

</Division>
<Division number="186" book="ap1" bookNo="20" page="20">

<Paragraph number="192" type="verses" book="ap1">
_Aññe gacchanti goyānaṃ,_  
_aññe pubbavidehakaṃ;_  
_Aññe ca uttarakuruṃ,_  
_esanāya durāsadā._  

</Paragraph>

</Division>
<Division number="187" book="ap1" bookNo="20" page="20">

<Paragraph number="193" type="verses" book="ap1">
_Purato pesenti khāriṃ,_  
_pacchato ca vajanti te;_  
_Catuvīsasahassehi,_  
_chāditaṃ hoti ambaraṃ._  

</Paragraph>

</Division>
<Division number="188" book="ap1" bookNo="20" page="20">

<Paragraph number="194" type="verses" book="ap1">
_Aggipākī anaggī ca,_  
_dantodukkhalikāpi ca;_  
_Asmena koṭṭitā keci,_  
_pavattaphalabhojanā._  

</Paragraph>

</Division>
<Division number="189" book="ap1" bookNo="20" page="20">

<Paragraph number="195" type="verses" book="ap1">
_Udakorohaṇā keci,_  
_sāyaṃ pāto sucīratā;_  
_Toyābhisecanakarā,_  
_mama sissā durāsadā._  

</Paragraph>

</Division>
<Division number="190" book="ap1" bookNo="20" page="20">

<Paragraph number="196" type="verses" book="ap1">
_Parūḷhakacchanakhalomā,_  
_paṅkadantā rajassirā;_  
_Gandhitā sīlagandhena,_  
_mama sissā durāsadā._  

</Paragraph>

</Division>
<Division number="191" book="ap1" bookNo="20" page="20">

<Paragraph number="197" type="verses" book="ap1">
_Pātova sannipatitvā,_  
_jaṭilā uggatāpanā;_  
_Lābhālābhaṃ pakittetvā,_  
_gacchanti ambare tadā._  

</Paragraph>

</Division>
<Division number="192" book="ap1" bookNo="20" page="20">

<Paragraph number="198" type="verses" book="ap1">
_Etesaṃ pakkamantānaṃ,_  
_mahāsaddo pavattati;_  
_Ajinacammasaddena,_  
_muditā honti devatā._  

</Paragraph>

</Division>
<Division number="193" book="ap1" bookNo="20" page="20">

<Paragraph number="199" type="verses" book="ap1">
_Disodisaṃ pakkamanti,_  
_antalikkhacarā isī;_  
_Sake balenupatthaddhā,_  
_te gacchanti yadicchakaṃ._  

</Paragraph>

</Division>
<Division number="194" book="ap1" bookNo="20" page="20">

<Paragraph number="200" type="verses" book="ap1">
_Pathavīkampakā ete,_  
_sabbeva nabhacārino;_  
_Uggatejā duppasahā,_  
_sāgarova akhobhiyā._  

</Paragraph>

</Division>
<Division number="195" book="ap1" bookNo="20" page="20">

<Paragraph number="201" type="verses" book="ap1">
_Ṭhānacaṅkamino keci,_  
_keci nesajjikā isī;_  
_Pavattabhojanā keci,_  
_mama sissā durāsadā._  

</Paragraph>

</Division>
<Division number="196" book="ap1" bookNo="20" page="20">

<Paragraph number="202" type="verses" book="ap1">
_Mettāvihārino ete,_  
_hitesī sabbapāṇinaṃ;_  
_Anattukkaṃsakā sabbe,_  
_na te vambhenti kassaci._  

</Paragraph>

</Division>
<Division number="197" book="ap1" bookNo="20" page="20">

<Paragraph number="203" type="verses" book="ap1">
_Sīharājāvasambhītā,_  
_gajarājāva thāmavā;_  
_Durāsadā byagghāriva,_  
_āgacchanti mamantike._  

</Paragraph>

</Division>
<Division number="198" book="ap1" bookNo="20" page="20">

<Paragraph number="204" type="verses" book="ap1">
_Vijjādharā devatā ca,_  
_nāgagandhabbarakkhasā;_  
_Kumbhaṇḍā dānavā garuḷā,_  
_upajīvanti taṃ saraṃ._  

</Paragraph>

</Division>
<Division number="199" book="ap1" bookNo="20" page="21">

<Paragraph number="205" type="verses" book="ap1">
_Te jaṭākhāribharitā,_  
_ajinuttaravāsanā;_  
_Antalikkhacarā sabbe,_  
_upajīvanti taṃ saraṃ._  

</Paragraph>

</Division>
<Division number="200" book="ap1" bookNo="20" page="21">

<Paragraph number="206" type="verses" book="ap1">
_Sadānucchavikā ete,_  
_aññamaññaṃ sagāravā;_  
_Catubbīsasahassānaṃ,_  
_khipitasaddo na vijjati._  

</Paragraph>

</Division>
<Division number="201" book="ap1" bookNo="20" page="21">

<Paragraph number="207" type="verses" book="ap1">
_Pāde pādaṃ nikkhipantā,_  
_appasaddā susaṃvutā;_  
_Upasaṅkamma sabbeva,_  
_sirasā vandare mamaṃ._  

</Paragraph>

</Division>
<Division number="202" book="ap1" bookNo="20" page="21">

<Paragraph number="208" type="verses" book="ap1">
_Tehi sissehi parivuto,_  
_santehi ca tapassibhi;_  
_Vasāmi assame tattha,_  
_jhāyī jhānarato ahaṃ._  

</Paragraph>

</Division>
<Division number="203" book="ap1" bookNo="20" page="21">

<Paragraph number="209" type="verses" book="ap1">
_Isīnaṃ sīlagandhena,_  
_pupphagandhena cūbhayaṃ;_  
_Phalīnaṃ phalagandhena,_  
_gandhito hoti assamo._  

</Paragraph>

</Division>
<Division number="204" book="ap1" bookNo="20" page="21">

<Paragraph number="210" type="verses" book="ap1">
_Rattindivaṃ na jānāmi,_  
_arati me na vijjati;_  
_Sake sisse ovadanto,_  
_bhiyyo hāsaṃ labhāmahaṃ._  

</Paragraph>

</Division>
<Division number="205" book="ap1" bookNo="20" page="21">

<Paragraph number="211" type="verses" book="ap1">
_Pupphānaṃ pupphamānānaṃ,_  
_phalānañca vipaccataṃ;_  
_Dibbagandhā pavāyanti,_  
_sobhayantā mamassamaṃ._  

</Paragraph>

</Division>
<Division number="206" book="ap1" bookNo="20" page="21">

<Paragraph number="212" type="verses" book="ap1">
_Samādhimhā vuṭṭhahitvā,_  
_ātāpī nipako ahaṃ;_  
_Khāribhāraṃ gahetvāna,_  
_vanaṃ ajjhogahiṃ ahaṃ._  

</Paragraph>

</Division>
<Division number="207" book="ap1" bookNo="20" page="21">

<Paragraph number="213" type="verses" book="ap1">
_Uppāte supine cāpi,_  
_Lakkhaṇesu susikkhito;_  
_Pavattamānaṃ mantapadaṃ,_  
_Dhārayāmi ahaṃ tadā._  

</Paragraph>

</Division>
<Division number="208" book="ap1" bookNo="20" page="21">

<Paragraph number="214" type="verses" book="ap1">
_Anomadassī bhagavā,_  
_lokajeṭṭho narāsabho;_  
_Vivekakāmo sambuddho,_  
_himavantamupāgami._  

</Paragraph>

</Division>
<Division number="209" book="ap1" bookNo="20" page="21">

<Paragraph number="215" type="verses" book="ap1">
_Ajjhogāhetvā himavantaṃ,_  
_aggo kāruṇiko muni;_  
_Pallaṅkaṃ ābhujitvāna,_  
_nisīdi purisuttamo._  

</Paragraph>

</Division>
<Division number="210" book="ap1" bookNo="20" page="21">

<Paragraph number="216" type="verses" book="ap1">
_Tamaddasāhaṃ sambuddhaṃ,_  
_sappabhāsaṃ manoramaṃ;_  
_Indīvaraṃva jalitaṃ,_  
_ādittaṃva hutāsanaṃ._  

</Paragraph>

</Division>
<Division number="211" book="ap1" bookNo="20" page="21">

<Paragraph number="217" type="verses" book="ap1">
_Jalantaṃ dīparukkhaṃva,_  
_vijjutaṃ gagane yathā;_  
_Suphullaṃ sālarājaṃva,_  
_addasaṃ lokanāyakaṃ._  

</Paragraph>

</Division>
<Division number="212" book="ap1" bookNo="20" page="22">

<Paragraph number="218" type="verses" book="ap1">
_Ayaṃ nāgo mahāvīro,_  
_dukkhassantakaro muni;_  
_Imaṃ dassanamāgamma,_  
_sabbadukkhā pamuccare._  

</Paragraph>

</Division>
<Division number="213" book="ap1" bookNo="20" page="22">

<Paragraph number="219" type="verses" book="ap1">
_Disvānāhaṃ devadevaṃ,_  
_lakkhaṇaṃ upadhārayiṃ;_  
_Buddho nu kho na vā buddho,_  
_handa passāmi cakkhumaṃ._  

</Paragraph>

</Division>
<Division number="214" book="ap1" bookNo="20" page="22">

<Paragraph number="220" type="verses" book="ap1">
_Sahassārāni cakkāni,_  
_dissanti caraṇuttame;_  
_Lakkhaṇānissa disvāna,_  
_niṭṭhaṃ gacchiṃ tathāgate._  

</Paragraph>

</Division>
<Division number="215" book="ap1" bookNo="20" page="22">

<Paragraph number="221" type="verses" book="ap1">
_Sammajjaniṃ gahetvāna,_  
_sammajjitvānahaṃ tadā;_  
_Atha pupphe samānetvā,_  
_buddhaseṭṭhaṃ apūjayiṃ._  

</Paragraph>

</Division>
<Division number="216" book="ap1" bookNo="20" page="22">

<Paragraph number="222" type="verses" book="ap1">
_Pūjayitvāna taṃ buddhaṃ,_  
_oghatiṇṇamanāsavaṃ;_  
_Ekaṃsaṃ ajinaṃ katvā,_  
_namassiṃ lokanāyakaṃ._  

</Paragraph>

</Division>
<Division number="217" book="ap1" bookNo="20" page="22">

<Paragraph number="223" type="verses" book="ap1">
_Yena ñāṇena sambuddho,_  
_viharati anāsavo;_  
_Taṃ ñāṇaṃ kittayissāmi,_  
_suṇātha mama bhāsato._  

</Paragraph>

</Division>
<Division number="218" book="ap1" bookNo="20" page="22">

<Paragraph number="224" type="verses" book="ap1">
_‘Samuddharasimaṃ lokaṃ,_  
_sayambhū amitodaya;_  
_Tava dassanamāgamma,_  
_kaṅkhāsotaṃ taranti te._  

</Paragraph>

</Division>
<Division number="219" book="ap1" bookNo="20" page="22">

<Paragraph number="225" type="verses" book="ap1">
_Tuvaṃ satthā ca ketu ca,_  
_dhajo yūpo ca pāṇinaṃ;_  
_Parāyaṇo patiṭṭhā ca,_  
_dīpo ca dvipaduttamo._  

</Paragraph>

</Division>
<Division number="220" book="ap1" bookNo="20" page="22">

<Paragraph number="226" type="verses" book="ap1">
_Sakkā samudde udakaṃ,_  
_pametuṃ āḷhakena vā;_  
_Na tveva tava sabbaññu,_  
_ñāṇaṃ sakkā pametave._  

</Paragraph>

</Division>
<Division number="221" book="ap1" bookNo="20" page="22">

<Paragraph number="227" type="verses" book="ap1">
_Dhāretuṃ pathaviṃ sakkā,_  
_ṭhapetvā tulamaṇḍale;_  
_Na tveva tava sabbaññu,_  
_ñāṇaṃ sakkā dharetave._  

</Paragraph>

</Division>
<Division number="222" book="ap1" bookNo="20" page="22">

<Paragraph number="228" type="verses" book="ap1">
_Ākāso minituṃ sakkā,_  
_rajjuyā aṅgulena vā;_  
_Na tveva tava sabbaññu,_  
_ñāṇaṃ sakkā pametave._  

</Paragraph>

</Division>
<Division number="223" book="ap1" bookNo="20" page="22">

<Paragraph number="229" type="verses" book="ap1">
_Mahāsamudde udakaṃ,_  
_pathavī cākhilājaṭaṃ;_  
_Buddhañāṇaṃ upādāya,_  
_upamāto na yujjare._  

</Paragraph>

</Division>
<Division number="224" book="ap1" bookNo="20" page="22">

<Paragraph number="230" type="verses" book="ap1">
_Sadevakassa lokassa,_  
_cittaṃ yesaṃ pavattati;_  
_Antojālagatā ete,_  
_tava ñāṇamhi cakkhuma._  

</Paragraph>

</Division>
<Division number="225" book="ap1" bookNo="20" page="23">

<Paragraph number="231" type="verses" book="ap1">
_Yena ñāṇena pattosi,_  
_kevalaṃ bodhimuttamaṃ;_  
_Tena ñāṇena sabbaññu,_  
_maddasī paratitthiye’._  

</Paragraph>

</Division>
<Division number="226" book="ap1" bookNo="20" page="23">

<Paragraph number="232" type="verses" book="ap1">
_Imā gāthā thavitvāna,_  
_suruci nāma tāpaso;_  
_Ajinaṃ pattharitvāna,_  
_pathaviyaṃ nisīdi so._  

</Paragraph>

</Division>
<Division number="227" book="ap1" bookNo="20" page="23">

<Paragraph number="233" type="verses" book="ap1">
_‘Cullāsītisahassāni,_  
_ajjhogāḷho mahaṇṇave;_  
_Accuggato tāvadeva,_  
_girirājā pavuccati._  

</Paragraph>

</Division>
<Division number="228" book="ap1" bookNo="20" page="23">

<Paragraph number="234" type="verses" book="ap1">
_Tāva accuggato neru,_  
_āyato vitthato ca so;_  
_Cuṇṇito aṇubhedena,_  
_koṭisatasahassaso._  

</Paragraph>

</Division>
<Division number="229" book="ap1" bookNo="20" page="23">

<Paragraph number="235" type="verses" book="ap1">
_Lakkhe ṭhapiyamānamhi,_  
_parikkhayamagacchatha;_  
_Na tveva tava sabbaññu,_  
_ñāṇaṃ sakkā pametave._  

</Paragraph>

</Division>
<Division number="230" book="ap1" bookNo="20" page="23">

<Paragraph number="236" type="verses" book="ap1">
_Sukhumacchikena jālena,_  
_udakaṃ yo parikkhipe;_  
_Ye keci udake pāṇā,_  
_antojālagatā siyuṃ._  

</Paragraph>

</Division>
<Division number="231" book="ap1" bookNo="20" page="23">

<Paragraph number="237" type="verses" book="ap1">
_Tatheva hi mahāvīra,_  
_ye keci puthutitthiyā;_  
_Diṭṭhigahanapakkhandā,_  
_parāmāsena mohitā._  

</Paragraph>

</Division>
<Division number="232" book="ap1" bookNo="20" page="23">

<Paragraph number="238" type="verses" book="ap1">
_Tava suddhena ñāṇena,_  
_anāvaraṇadassinā;_  
_Antojālagatā ete,_  
_ñāṇaṃ te nātivattare’._  

</Paragraph>

</Division>
<Division number="233" book="ap1" bookNo="20" page="23">

<Paragraph number="239" type="verses" book="ap1">
_Bhagavā tamhi samaye,_  
_anomadassī mahāyaso;_  
_Vuṭṭhahitvā samādhimhā,_  
_disaṃ olokayī jino._  

</Paragraph>

</Division>
<Division number="234" book="ap1" bookNo="20" page="23">

<Paragraph number="240" type="verses" book="ap1">
_Anomadassimunino,_  
_Nisabho nāma sāvako;_  
_Parivuto satasahassehi,_  
_Santacittehi tādibhi._  

</Paragraph>

</Division>
<Division number="235" book="ap1" bookNo="20" page="23">

<Paragraph number="241" type="verses" book="ap1">
_Khīṇāsavehi suddhehi,_  
_chaḷabhiññehi jhāyibhi;_  
_Cittamaññāya buddhassa,_  
_upesi lokanāyakaṃ._  

</Paragraph>

</Division>
<Division number="236" book="ap1" bookNo="20" page="23">

<Paragraph number="242" type="verses" book="ap1">
_Antalikkhe ṭhitā tattha,_  
_padakkhiṇamakaṃsu te;_  
_Namassantā pañjalikā,_  
_otaruṃ buddhasantike._  

</Paragraph>

</Division>
<Division number="237" book="ap1" bookNo="20" page="23">

<Paragraph number="243" type="verses" book="ap1">
_Anomadassī bhagavā,_  
_lokajeṭṭho narāsabho;_  
_Bhikkhusaṃghe nisīditvā,_  
_sītaṃ pātukarī jino._  

</Paragraph>

</Division>
<Division number="238" book="ap1" bookNo="20" page="24">

<Paragraph number="244" type="verses" book="ap1">
_Varuṇo nāmupaṭṭhāko,_  
_anomadassissa satthuno;_  
_Ekaṃsaṃ cīvaraṃ katvā,_  
_apucchi lokanāyakaṃ._  

</Paragraph>

</Division>
<Division number="239" book="ap1" bookNo="20" page="24">

<Paragraph number="245" type="verses" book="ap1">
_‘Ko nu kho bhagavā hetu,_  
_sitakammassa satthuno;_  
_Na hi buddhā ahetūhi,_  
_sitaṃ pātukaronti te’._  

</Paragraph>

</Division>
<Division number="240" book="ap1" bookNo="20" page="24">

<Paragraph number="246" type="verses" book="ap1">
_Anomadassī bhagavā,_  
_lokajeṭṭho narāsabho;_  
_Bhikkhumajjhe nisīditvā,_  
_imaṃ gāthaṃ abhāsatha._  

</Paragraph>

</Division>
<Division number="241" book="ap1" bookNo="20" page="24">

<Paragraph number="247" type="verses" book="ap1">
_‘Yo maṃ pupphena pūjesi,_  
_ñāṇañcāpi anutthavi;_  
_Tamahaṃ kittayissāmi,_  
_suṇotha mama bhāsato’._  

</Paragraph>

</Division>
<Division number="242" book="ap1" bookNo="20" page="24">

<Paragraph number="248" type="verses" book="ap1">
_Buddhassa giramaññāya,_  
_sabbe devā samāgatā;_  
_Saddhammaṃ sotukāmā te,_  
_sambuddhamupasaṅkamuṃ._  

</Paragraph>

</Division>
<Division number="243" book="ap1" bookNo="20" page="24">

<Paragraph number="249" type="verses" book="ap1">
_Dasasu lokadhātūsu,_  
_devakāyā mahiddhikā;_  
_Saddhammaṃ sotukāmā te,_  
_sambuddhamupasaṅkamuṃ._  

</Paragraph>

</Division>
<Division number="244" book="ap1" bookNo="20" page="24">

<Paragraph number="250" type="verses" book="ap1">
_‘Hatthī assā rathā pattī,_  
_senā ca caturaṅginī;_  
_Parivāressantimaṃ niccaṃ,_  
_buddhapūjāyidaṃ phalaṃ._  

</Paragraph>

</Division>
<Division number="245" book="ap1" bookNo="20" page="24">

<Paragraph number="251" type="verses" book="ap1">
_Saṭṭhitūriyasahassāni,_  
_bheriyo samalaṅkatā;_  
_Upaṭṭhissantimaṃ niccaṃ,_  
_buddhapūjāyidaṃ phalaṃ._  

</Paragraph>

</Division>
<Division number="246" book="ap1" bookNo="20" page="24">

<Paragraph number="252" type="verses" book="ap1">
_Soḷasitthisahassāni,_  
_nāriyo samalaṅkatā;_  
_Vicittavatthābharaṇā,_  
_āmuttamaṇikuṇḍalā._  

</Paragraph>

</Division>
<Division number="247" book="ap1" bookNo="20" page="24">

<Paragraph number="253" type="verses" book="ap1">
_Aḷārapamhā hasulā,_  
_susaññā tanumajjhimā;_  
_Parivāressantimaṃ niccaṃ,_  
_buddhapūjāyidaṃ phalaṃ._  

</Paragraph>

</Division>
<Division number="248" book="ap1" bookNo="20" page="24">

<Paragraph number="254" type="verses" book="ap1">
_Kappasatasahassāni,_  
_devaloke ramissati;_  
_Sahassakkhattuṃ cakkavattī,_  
_rājā raṭṭhe bhavissati._  

</Paragraph>

</Division>
<Division number="249" book="ap1" bookNo="20" page="24">

<Paragraph number="255" type="verses" book="ap1">
_Sahassakkhattuṃ devindo,_  
_devarajjaṃ karissati;_  
_Padesarajjaṃ vipulaṃ,_  
_gaṇanāto asaṅkhiyaṃ._  

</Paragraph>

</Division>
<Division number="250" book="ap1" bookNo="20" page="24">

<Paragraph number="256" type="verses" book="ap1">
_Pacchime bhavasampatte,_  
_manussattaṃ gamissati;_  
_Brāhmaṇī sāriyā nāma,_  
_dhārayissati kucchinā._  

</Paragraph>

</Division>
<Division number="251" book="ap1" bookNo="20" page="25">

<Paragraph number="257" type="verses" book="ap1">
_Mātuyā nāmagottena,_  
_paññāyissatiyaṃ naro;_  
_Sāriputtoti nāmena,_  
_tikkhapañño bhavissati._  

</Paragraph>

</Division>
<Division number="252" book="ap1" bookNo="20" page="25">

<Paragraph number="258" type="verses" book="ap1">
_Asītikoṭī chaḍḍetvā,_  
_pabbajissatikiñcano;_  
_Gavesanto santipadaṃ,_  
_carissati mahiṃ imaṃ._  

</Paragraph>

</Division>
<Division number="253" book="ap1" bookNo="20" page="25">

<Paragraph number="259" type="verses" book="ap1">
_Apparimeyye ito kappe,_  
_okkākakulasambhavo;_  
_Gotamo nāma gottena,_  
_satthā loke bhavissati._  

</Paragraph>

</Division>
<Division number="254" book="ap1" bookNo="20" page="25">

<Paragraph number="260" type="verses" book="ap1">
_Tassa dhammesu dāyādo,_  
_oraso dhammanimmito;_  
_Sāriputtoti nāmena,_  
_hessati aggasāvako._  

</Paragraph>

</Division>
<Division number="255" book="ap1" bookNo="20" page="25">

<Paragraph number="261" type="verses" book="ap1">
_Ayaṃ bhāgīrathī gaṅgā,_  
_himavantā pabhāvitā;_  
_Mahāsamuddamappeti,_  
_tappayantī mahodadhiṃ._  

</Paragraph>

</Division>
<Division number="256" book="ap1" bookNo="20" page="25">

<Paragraph number="262" type="verses" book="ap1">
_Tathevāyaṃ sāriputto,_  
_sake tīsu visārado;_  
_Paññāya pāramiṃ gantvā,_  
_tappayissati pāṇine._  

</Paragraph>

</Division>
<Division number="257" book="ap1" bookNo="20" page="25">

<Paragraph number="263" type="verses" book="ap1">
_Himavantamupādāya,_  
_sāgarañca mahodadhiṃ;_  
_Etthantare yaṃ pulinaṃ,_  
_gaṇanāto asaṅkhiyaṃ._  

</Paragraph>

</Division>
<Division number="258" book="ap1" bookNo="20" page="25">

<Paragraph number="264" type="verses" book="ap1">
_Tampi sakkā asesena,_  
_saṅkhātuṃ gaṇanā yathā;_  
_Na tveva sāriputtassa,_  
_paññāyanto bhavissati._  

</Paragraph>

</Division>
<Division number="259" book="ap1" bookNo="20" page="25">

<Paragraph number="265" type="verses" book="ap1">
_Lakkhe ṭhapiyamānamhi,_  
_khīye gaṅgāya vālukā;_  
_Na tveva sāriputtassa,_  
_paññāyanto bhavissati._  

</Paragraph>

</Division>
<Division number="260" book="ap1" bookNo="20" page="25">

<Paragraph number="266" type="verses" book="ap1">
_Mahāsamudde ūmiyo,_  
_gaṇanāto asaṅkhiyā;_  
_Tatheva sāriputtassa,_  
_paññāyanto na hessati._  

</Paragraph>

</Division>
<Division number="261" book="ap1" bookNo="20" page="25">

<Paragraph number="267" type="verses" book="ap1">
_Ārādhayitvā sambuddhaṃ,_  
_gotamaṃ sakyapuṅgavaṃ;_  
_Paññāya pāramiṃ gantvā,_  
_hessati aggasāvako._  

</Paragraph>

</Division>
<Division number="262" book="ap1" bookNo="20" page="25">

<Paragraph number="268" type="verses" book="ap1">
_Pavattitaṃ dhammacakkaṃ,_  
_sakyaputtena tādinā;_  
_Anuvattessati sammā,_  
_vassento dhammavuṭṭhiyo._  

</Paragraph>

</Division>
<Division number="263" book="ap1" bookNo="20" page="25">

<Paragraph number="269" type="verses" book="ap1">
_Sabbametaṃ abhiññāya,_  
_gotamo sakyapuṅgavo;_  
_Bhikkhusaṃghe nisīditvā,_  
_aggaṭṭhāne ṭhapessati’._  

</Paragraph>

</Division>
<Division number="264" book="ap1" bookNo="20" page="26">

<Paragraph number="270" type="verses" book="ap1">
_Aho me sukataṃ kammaṃ,_  
_anomadassissa satthuno;_  
_Yassāhaṃ kāraṃ katvāna,_  
_sabbattha pāramiṃ gato._  

</Paragraph>

</Division>
<Division number="265" book="ap1" bookNo="20" page="26">

<Paragraph number="271" type="verses" book="ap1">
_Aparimeyye kataṃ kammaṃ,_  
_phalaṃ dassesi me idha;_  
_Sumutto saravegova,_  
_kilese jhāpayiṃ ahaṃ._  

</Paragraph>

</Division>
<Division number="266" book="ap1" bookNo="20" page="26">

<Paragraph number="272" type="verses" book="ap1">
_Asaṅkhataṃ gavesanto,_  
_nibbānaṃ acalaṃ padaṃ;_  
_Vicinaṃ titthiye sabbe,_  
_esāhaṃ saṃsariṃ bhave._  

</Paragraph>

</Division>
<Division number="267" book="ap1" bookNo="20" page="26">

<Paragraph number="273" type="verses" book="ap1">
_Yathāpi byādhito poso,_  
_pariyeseyya osadhaṃ;_  
_Vicineyya vanaṃ sabbaṃ,_  
_byādhito parimuttiyā._  

</Paragraph>

</Division>
<Division number="268" book="ap1" bookNo="20" page="26">

<Paragraph number="274" type="verses" book="ap1">
_Asaṅkhataṃ gavesanto,_  
_nibbānaṃ amataṃ padaṃ;_  
_Abbokiṇṇaṃ pañcasataṃ,_  
_pabbajiṃ isipabbajaṃ._  

</Paragraph>

</Division>
<Division number="269" book="ap1" bookNo="20" page="26">

<Paragraph number="275" type="verses" book="ap1">
_Jaṭābhārena bharito,_  
_ajinuttaranivāsano;_  
_Abhiññāpāramiṃ gantvā,_  
_brahmalokaṃ agacchihaṃ._  

</Paragraph>

</Division>
<Division number="270" book="ap1" bookNo="20" page="26">

<Paragraph number="276" type="verses" book="ap1">
_Natthi bāhirake suddhi,_  
_ṭhapetvā jinasāsanaṃ;_  
_Ye keci buddhimā sattā,_  
_sujjhanti jinasāsane._  

</Paragraph>

</Division>
<Division number="271" book="ap1" bookNo="20" page="26">

<Paragraph number="277" type="verses" book="ap1">
_Attakāramayaṃ etaṃ,_  
_nayidaṃ itihītihaṃ;_  
_Asaṅkhataṃ gavesanto,_  
_kutitthe sañcariṃ ahaṃ._  

</Paragraph>

</Division>
<Division number="272" book="ap1" bookNo="20" page="26">

<Paragraph number="278" type="verses" book="ap1">
_Yathā sāratthiko poso,_  
_kadaliṃ chetvāna phālaye;_  
_Na tattha sāraṃ vindeyya,_  
_sārena rittako hi so._  

</Paragraph>

</Division>
<Division number="273" book="ap1" bookNo="20" page="26">

<Paragraph number="279" type="verses" book="ap1">
_Tatheva titthiyā loke,_  
_nānādiṭṭhī bahujjanā;_  
_Asaṅkhatena rittāse,_  
_sārena kadalī yathā._  

</Paragraph>

</Division>
<Division number="274" book="ap1" bookNo="20" page="26">

<Paragraph number="280" type="verses" book="ap1">
_Pacchime bhavasampatte,_  
_brahmabandhu ahosahaṃ;_  
_Mahābhogaṃ chaḍḍetvāna,_  
_pabbajiṃ anagāriyaṃ”._  


</Paragraph>
</Division>

<Paragraph number="281" type="center" book="ap1">
Paṭhamabhāṇavāraṃ.


</Paragraph>

<Division number="275" book="ap1" bookNo="20" page="26">

<Paragraph number="282" type="verses" book="ap1">
_“Ajjhāyako mantadharo,_  
_tiṇṇaṃ vedāna pāragū;_  
_Brāhmaṇo sañcayo nāma,_  
_tassa mūle vasāmahaṃ._  

</Paragraph>

</Division>
<Division number="276" book="ap1" bookNo="20" page="27">

<Paragraph number="283" type="verses" book="ap1">
_Sāvako te mahāvīra,_  
_assaji nāma brāhmaṇo;_  
_Durāsado uggatejo,_  
_piṇḍāya caratī tadā._  

</Paragraph>

</Division>
<Division number="277" book="ap1" bookNo="20" page="27">

<Paragraph number="284" type="verses" book="ap1">
_Tamaddasāsiṃ sappaññaṃ,_  
_muniṃ mone samāhitaṃ;_  
_Santacittaṃ mahānāgaṃ,_  
_suphullaṃ padumaṃ yathā._  

</Paragraph>

</Division>
<Division number="278" book="ap1" bookNo="20" page="27">

<Paragraph number="285" type="verses" book="ap1">
_Disvā me cittamuppajji,_  
_sudantaṃ suddhamānasaṃ;_  
_Usabhaṃ pavaraṃ vīraṃ,_  
_arahāyaṃ bhavissati._  

</Paragraph>

</Division>
<Division number="279" book="ap1" bookNo="20" page="27">

<Paragraph number="286" type="verses" book="ap1">
_Pāsādiko iriyati,_  
_abhirūpo susaṃvuto;_  
_Uttame damathe danto,_  
_amatadassī bhavissati._  

</Paragraph>

</Division>
<Division number="280" book="ap1" bookNo="20" page="27">

<Paragraph number="287" type="verses" book="ap1">
_Yannūnāhaṃ uttamatthaṃ,_  
_puccheyyaṃ tuṭṭhamānasaṃ;_  
_So me puṭṭho kathessati,_  
_paṭipucchāmahaṃ tadā._  

</Paragraph>

</Division>
<Division number="281" book="ap1" bookNo="20" page="27">

<Paragraph number="288" type="verses" book="ap1">
_Piṇḍapātaṃ carantassa,_  
_pacchato agamāsahaṃ;_  
_Okāsaṃ paṭimānento,_  
_pucchituṃ amataṃ padaṃ._  

</Paragraph>

</Division>
<Division number="282" book="ap1" bookNo="20" page="27">

<Paragraph number="289" type="verses" book="ap1">
_Vīthintare anuppattaṃ,_  
_upagantvāna pucchahaṃ;_  
_‘Kathaṃ gottosi tvaṃ vīra,_  
_kassa sissosi mārisa’._  

</Paragraph>

</Division>
<Division number="283" book="ap1" bookNo="20" page="27">

<Paragraph number="290" type="verses" book="ap1">
_So me puṭṭho viyākāsi,_  
_asambhītova kesarī;_  
_‘Buddho loke samuppanno,_  
_tassa sissomhi āvuso’._  

</Paragraph>

</Division>
<Division number="284" book="ap1" bookNo="20" page="27">

<Paragraph number="291" type="verses" book="ap1">
_‘Kīdisaṃ te mahāvīra,_  
_anujāta mahāyasa;_  
_Buddhassa sāsanaṃ dhammaṃ,_  
_sādhu me kathayassu bho’._  

</Paragraph>

</Division>
<Division number="285" book="ap1" bookNo="20" page="27">

<Paragraph number="292" type="verses" book="ap1">
_So me puṭṭho kathī sabbaṃ,_  
_gambhīraṃ nipuṇaṃ padaṃ;_  
_Taṇhāsallassa hantāraṃ,_  
_sabbadukkhāpanūdanaṃ._  

</Paragraph>

</Division>
<Division number="286" book="ap1" bookNo="20" page="27">

<Paragraph number="293" type="verses" book="ap1">
_‘Ye dhammā hetuppabhavā,_  
_Tesaṃ hetuṃ tathāgato āha;_  
_Tesañca yo nirodho,_  
_Evaṃvādī mahāsamaṇo’._  

</Paragraph>

</Division>
<Division number="287" book="ap1" bookNo="20" page="27">

<Paragraph number="294" type="verses" book="ap1">
_Sohaṃ vissajjite pañhe,_  
_paṭhamaṃ phalamajjhagaṃ;_  
_Virajo vimalo āsiṃ,_  
_sutvāna jinasāsanaṃ._  

</Paragraph>

</Division>
<Division number="288" book="ap1" bookNo="20" page="27">

<Paragraph number="295" type="verses" book="ap1">
_Sutvāna munino vākyaṃ,_  
_passitvā dhammamuttamaṃ;_  
_Pariyogāḷhasaddhammo,_  
_imaṃ gāthamabhāsahaṃ._  

</Paragraph>

</Division>
<Division number="289" book="ap1" bookNo="20" page="28">

<Paragraph number="296" type="verses" book="ap1">
_‘Eseva dhammo yadi tāvadeva,_  
_Paccabyatha padamasokaṃ;_  
_Adiṭṭhaṃ abbhatītaṃ,_  
_Bahukehi kappanahutehi’._  

</Paragraph>

</Division>
<Division number="290" book="ap1" bookNo="20" page="28">

<Paragraph number="297" type="verses" book="ap1">
_Svāhaṃ dhammaṃ gavesanto,_  
_kutitthe sañcariṃ ahaṃ;_  
_So me attho anuppatto,_  
_kālo me nappamajjituṃ._  

</Paragraph>

</Division>
<Division number="291" book="ap1" bookNo="20" page="28">

<Paragraph number="298" type="verses" book="ap1">
_Tositohaṃ assajinā,_  
_patvāna acalaṃ padaṃ;_  
_Sahāyakaṃ gavesanto,_  
_assamaṃ agamāsahaṃ._  

</Paragraph>

</Division>
<Division number="292" book="ap1" bookNo="20" page="28">

<Paragraph number="299" type="verses" book="ap1">
_Dūratova mamaṃ disvā,_  
_sahāyo me susikkhito;_  
_Iriyāpathasampanno,_  
_idaṃ vacanamabravi._  

</Paragraph>

</Division>
<Division number="293" book="ap1" bookNo="20" page="28">

<Paragraph number="300" type="verses" book="ap1">
_‘Pasannamukhanettosi,_  
_munibhāvova dissati;_  
_Amatādhigato kacci,_  
_nibbānamaccutaṃ padaṃ._  

</Paragraph>

</Division>
<Division number="294" book="ap1" bookNo="20" page="28">

<Paragraph number="301" type="verses" book="ap1">
_Subhānurūpo āyāsi,_  
_āneñjakārito viya;_  
_Dantova dantadamatho,_  
_upasantosi brāhmaṇa’._  

</Paragraph>

</Division>
<Division number="295" book="ap1" bookNo="20" page="28">

<Paragraph number="302" type="verses" book="ap1">
_‘Amataṃ mayādhigataṃ,_  
_sokasallāpanūdanaṃ;_  
_Tvampi taṃ adhigacchesi,_  
_gacchāma buddhasantikaṃ’._  

</Paragraph>

</Division>
<Division number="296" book="ap1" bookNo="20" page="28">

<Paragraph number="303" type="verses" book="ap1">
_Sādhūti so paṭissutvā,_  
_sahāyo me susikkhito;_  
_Hatthena hatthaṃ gaṇhitvā,_  
_upagamma tavantikaṃ._  

</Paragraph>

</Division>
<Division number="297" book="ap1" bookNo="20" page="28">

<Paragraph number="304" type="verses" book="ap1">
_Ubhopi pabbajissāma,_  
_sakyaputta tavantike;_  
_Tava sāsanamāgamma,_  
_viharāma anāsavā._  

</Paragraph>

</Division>
<Division number="298" book="ap1" bookNo="20" page="28">

<Paragraph number="305" type="verses" book="ap1">
_Kolito iddhiyā seṭṭho,_  
_ahaṃ paññāya pārago;_  
_Ubhova ekato hutvā,_  
_sāsanaṃ sobhayāmase._  

</Paragraph>

</Division>
<Division number="299" book="ap1" bookNo="20" page="28">

<Paragraph number="306" type="verses" book="ap1">
_Apariyositasaṅkappo,_  
_kutitthe sañcariṃ ahaṃ;_  
_Tava dassanamāgamma,_  
_saṅkappo pūrito mama._  

</Paragraph>

</Division>
<Division number="300" book="ap1" bookNo="20" page="28">

<Paragraph number="307" type="verses" book="ap1">
_Pathaviyaṃ patiṭṭhāya,_  
_pupphanti samaye dumā;_  
_Dibbagandhā sampavanti,_  
_tosenti sabbapāṇinaṃ._  

</Paragraph>

</Division>
<Division number="301" book="ap1" bookNo="20" page="28">

<Paragraph number="308" type="verses" book="ap1">
_Tathevāhaṃ mahāvīra,_  
_sakyaputta mahāyasa;_  
_Sāsane te patiṭṭhāya,_  
_samayesāmi pupphituṃ._  

</Paragraph>

</Division>
<Division number="302" book="ap1" bookNo="20" page="29">

<Paragraph number="309" type="verses" book="ap1">
_Vimuttipupphaṃ esanto,_  
_bhavasaṃsāramocanaṃ;_  
_Vimuttipupphalābhena,_  
_tosemi sabbapāṇinaṃ._  

</Paragraph>

</Division>
<Division number="303" book="ap1" bookNo="20" page="29">

<Paragraph number="310" type="verses" book="ap1">
_Yāvatā buddhakhettamhi,_  
_ṭhapetvāna mahāmuniṃ;_  
_Paññāya sadiso natthi,_  
_tava puttassa cakkhuma._  

</Paragraph>

</Division>
<Division number="304" book="ap1" bookNo="20" page="29">

<Paragraph number="311" type="verses" book="ap1">
_Suvinītā ca te sissā,_  
_parisā ca susikkhitā;_  
_Uttame damathe dantā,_  
_parivārenti taṃ sadā._  

</Paragraph>

</Division>
<Division number="305" book="ap1" bookNo="20" page="29">

<Paragraph number="312" type="verses" book="ap1">
_Jhāyī jhānaratā dhīrā,_  
_santacittā samāhitā;_  
_Munī moneyyasampannā,_  
_parivārenti taṃ sadā._  

</Paragraph>

</Division>
<Division number="306" book="ap1" bookNo="20" page="29">

<Paragraph number="313" type="verses" book="ap1">
_Appicchā nipakā dhīrā,_  
_appāhārā alolupā;_  
_Lābhālābhena santuṭṭhā,_  
_parivārenti taṃ sadā._  

</Paragraph>

</Division>
<Division number="307" book="ap1" bookNo="20" page="29">

<Paragraph number="314" type="verses" book="ap1">
_Āraññikā dhutaratā,_  
_jhāyino lūkhacīvarā;_  
_Vivekābhiratā dhīrā,_  
_parivārenti taṃ sadā._  

</Paragraph>

</Division>
<Division number="308" book="ap1" bookNo="20" page="29">

<Paragraph number="315" type="verses" book="ap1">
_Paṭipannā phalaṭṭhā ca,_  
_sekhā phalasamaṅgino;_  
_Āsīsakā uttamatthaṃ,_  
_parivārenti taṃ sadā._  

</Paragraph>

</Division>
<Division number="309" book="ap1" bookNo="20" page="29">

<Paragraph number="316" type="verses" book="ap1">
_Sotāpannā ca vimalā,_  
_sakadāgāmino ca ye;_  
_Anāgāmī ca arahā,_  
_parivārenti taṃ sadā._  

</Paragraph>

</Division>
<Division number="310" book="ap1" bookNo="20" page="29">

<Paragraph number="317" type="verses" book="ap1">
_Satipaṭṭhānakusalā,_  
_bojjhaṅgabhāvanāratā;_  
_Sāvakā te bahū sabbe,_  
_parivārenti taṃ sadā._  

</Paragraph>

</Division>
<Division number="311" book="ap1" bookNo="20" page="29">

<Paragraph number="318" type="verses" book="ap1">
_Iddhipādesu kusalā,_  
_samādhibhāvanāratā;_  
_Sammappadhānānuyuttā,_  
_parivārenti taṃ sadā._  

</Paragraph>

</Division>
<Division number="312" book="ap1" bookNo="20" page="29">

<Paragraph number="319" type="verses" book="ap1">
_Tevijjā chaḷabhiññā ca,_  
_iddhiyā pāramiṃ gatā;_  
_Paññāya pāramiṃ pattā,_  
_parivārenti taṃ sadā._  

</Paragraph>

</Division>
<Division number="313" book="ap1" bookNo="20" page="29">

<Paragraph number="320" type="verses" book="ap1">
_Edisā te mahāvīra,_  
_tava sissā susikkhitā;_  
_Durāsadā uggatejā,_  
_parivārenti taṃ sadā._  

</Paragraph>

</Division>
<Division number="314" book="ap1" bookNo="20" page="29">

<Paragraph number="321" type="verses" book="ap1">
_Tehi sissehi parivuto,_  
_saññatehi tapassibhi;_  
_Migarājāvasambhīto,_  
_uḷurājāva sobhasi._  

</Paragraph>

</Division>
<Division number="315" book="ap1" bookNo="20" page="29">

<Paragraph number="322" type="verses" book="ap1">
_Pathaviyaṃ patiṭṭhāya,_  
_ruhanti dharaṇīruhā;_  
_Vepullataṃ pāpuṇanti,_  
_phalañca dassayanti te._  

</Paragraph>

</Division>
<Division number="316" book="ap1" bookNo="20" page="30">

<Paragraph number="323" type="verses" book="ap1">
_Pathavīsadiso tvaṃsi,_  
_sakyaputta mahāyasa;_  
_Sāsane te patiṭṭhāya,_  
_labhanti amataṃ phalaṃ._  

</Paragraph>

</Division>
<Division number="317" book="ap1" bookNo="20" page="30">

<Paragraph number="324" type="verses" book="ap1">
_Sindhu sarassatī ceva,_  
_nadiyo candabhāgikā;_  
_Gaṅgā ca yamunā ceva,_  
_sarabhū ca atho mahī._  

</Paragraph>

</Division>
<Division number="318" book="ap1" bookNo="20" page="30">

<Paragraph number="325" type="verses" book="ap1">
_Etāsaṃ sandamānānaṃ,_  
_sāgaro sampaṭicchati;_  
_Jahanti purimaṃ nāmaṃ,_  
_sāgaroteva ñāyati._  

</Paragraph>

</Division>
<Division number="319" book="ap1" bookNo="20" page="30">

<Paragraph number="326" type="verses" book="ap1">
_Tathevime catubbaṇṇā,_  
_pabbajitvā tavantike;_  
_Jahanti purimaṃ nāmaṃ,_  
_buddhaputtāti ñāyare._  

</Paragraph>

</Division>
<Division number="320" book="ap1" bookNo="20" page="30">

<Paragraph number="327" type="verses" book="ap1">
_Yathāpi cando vimalo,_  
_gacchaṃ ākāsadhātuyā;_  
_Sabbe tāragaṇe loke,_  
_ābhāya atirocati._  

</Paragraph>

</Division>
<Division number="321" book="ap1" bookNo="20" page="30">

<Paragraph number="328" type="verses" book="ap1">
_Tatheva tvaṃ mahāvīra,_  
_parivuto devamānuse;_  
_Ete sabbe atikkamma,_  
_jalasi sabbadā tuvaṃ._  

</Paragraph>

</Division>
<Division number="322" book="ap1" bookNo="20" page="30">

<Paragraph number="329" type="verses" book="ap1">
_Gambhīre uṭṭhitā ūmī,_  
_na velamativattare;_  
_Sabbā velaṃva phusanti,_  
_sañcuṇṇā vikiranti tā._  

</Paragraph>

</Division>
<Division number="323" book="ap1" bookNo="20" page="30">

<Paragraph number="330" type="verses" book="ap1">
_Tatheva titthiyā loke,_  
_nānādiṭṭhī bahujjanā;_  
_Dhammaṃ vāditukāmā te,_  
_nātivattanti taṃ muniṃ._  

</Paragraph>

</Division>
<Division number="324" book="ap1" bookNo="20" page="30">

<Paragraph number="331" type="verses" book="ap1">
_Sace ca taṃ pāpuṇanti,_  
_paṭivādehi cakkhuma;_  
_Tavantikaṃ upāgantvā,_  
_sañcuṇṇāva bhavanti te._  

</Paragraph>

</Division>
<Division number="325" book="ap1" bookNo="20" page="30">

<Paragraph number="332" type="verses" book="ap1">
_Yathāpi udake jātā,_  
_kumudā mandālakā bahū;_  
_Upalimpanti toyena,_  
_kaddamakalalena ca._  

</Paragraph>

</Division>
<Division number="326" book="ap1" bookNo="20" page="30">

<Paragraph number="333" type="verses" book="ap1">
_Tatheva bahukā sattā,_  
_loke jātā virūhare;_  
_Aṭṭitā rāgadosena,_  
_kaddame kumudaṃ yathā._  

</Paragraph>

</Division>
<Division number="327" book="ap1" bookNo="20" page="30">

<Paragraph number="334" type="verses" book="ap1">
_Yathāpi padumaṃ jalajaṃ,_  
_jalamajjhe virūhati;_  
_Na so limpati toyena,_  
_parisuddho hi kesarī._  

</Paragraph>

</Division>
<Division number="328" book="ap1" bookNo="20" page="30">

<Paragraph number="335" type="verses" book="ap1">
_Tatheva tvaṃ mahāvīra,_  
_loke jāto mahāmuni;_  
_Nopalimpasi lokena,_  
_toyena padumaṃ yathā._  

</Paragraph>

</Division>
<Division number="329" book="ap1" bookNo="20" page="30">

<Paragraph number="336" type="verses" book="ap1">
_Yathāpi rammake māse,_  
_bahū pupphanti vārijā;_  
_Nātikkamanti taṃ māsaṃ,_  
_samayo pupphanāya so._  

</Paragraph>

</Division>
<Division number="330" book="ap1" bookNo="20" page="31">

<Paragraph number="337" type="verses" book="ap1">
_Tatheva tvaṃ mahāvīra,_  
_pupphito te vimuttiyā;_  
_Sāsanaṃ nātivattanti,_  
_padumaṃ vārijaṃ yathā._  

</Paragraph>

</Division>
<Division number="331" book="ap1" bookNo="20" page="31">

<Paragraph number="338" type="verses" book="ap1">
_Supupphito sālarājā,_  
_dibbagandhaṃ pavāyati;_  
_Aññasālehi parivuto,_  
_sālarājāva sobhati._  

</Paragraph>

</Division>
<Division number="332" book="ap1" bookNo="20" page="31">

<Paragraph number="339" type="verses" book="ap1">
_Tatheva tvaṃ mahāvīra,_  
_buddhañāṇena pupphito;_  
_Bhikkhusaṃghaparivuto,_  
_sālarājāva sobhasi._  

</Paragraph>

</Division>
<Division number="333" book="ap1" bookNo="20" page="31">

<Paragraph number="340" type="verses" book="ap1">
_Yathāpi selo himavā,_  
_osadho sabbapāṇinaṃ;_  
_Nāgānaṃ asurānañca,_  
_devatānañca ālayo._  

</Paragraph>

</Division>
<Division number="334" book="ap1" bookNo="20" page="31">

<Paragraph number="341" type="verses" book="ap1">
_Tatheva tvaṃ mahāvīra,_  
_osadho viya pāṇinaṃ;_  
_Tevijjā chaḷabhiññā ca,_  
_iddhiyā pāramiṃ gatā._  

</Paragraph>

</Division>
<Division number="335" book="ap1" bookNo="20" page="31">

<Paragraph number="342" type="verses" book="ap1">
_Anusiṭṭhā mahāvīra,_  
_tayā kāruṇikena te;_  
_Ramanti dhammaratiyā,_  
_vasanti tava sāsane._  

</Paragraph>

</Division>
<Division number="336" book="ap1" bookNo="20" page="31">

<Paragraph number="343" type="verses" book="ap1">
_Migarājā yathā sīho,_  
_abhinikkhamma āsayā;_  
_Catuddisānuviloketvā,_  
_tikkhattuṃ abhinādati._  

</Paragraph>

</Division>
<Division number="337" book="ap1" bookNo="20" page="31">

<Paragraph number="344" type="verses" book="ap1">
_Sabbe migā uttasanti,_  
_migarājassa gajjato;_  
_Tathā hi jātimā eso,_  
_pasū tāseti sabbadā._  

</Paragraph>

</Division>
<Division number="338" book="ap1" bookNo="20" page="31">

<Paragraph number="345" type="verses" book="ap1">
_Gajjato te mahāvīra,_  
_vasudhā sampakampati;_  
_Bodhaneyyāvabujjhanti,_  
_tasanti mārakāyikā._  

</Paragraph>

</Division>
<Division number="339" book="ap1" bookNo="20" page="31">

<Paragraph number="346" type="verses" book="ap1">
_Tasanti titthiyā sabbe,_  
_nadato te mahāmuni;_  
_Kākā senāva vibbhantā,_  
_migaraññā yathā migā._  

</Paragraph>

</Division>
<Division number="340" book="ap1" bookNo="20" page="31">

<Paragraph number="347" type="verses" book="ap1">
_Ye keci gaṇino loke,_  
_satthāroti pavuccare;_  
_Paramparāgataṃ dhammaṃ,_  
_desenti parisāya te._  

</Paragraph>

</Division>
<Division number="341" book="ap1" bookNo="20" page="31">

<Paragraph number="348" type="verses" book="ap1">
_Na hevaṃ tvaṃ mahāvīra,_  
_dhammaṃ desesi pāṇinaṃ;_  
_Sāmaṃ saccāni bujjhitvā,_  
_kevalaṃ bodhipakkhiyaṃ._  

</Paragraph>

</Division>
<Division number="342" book="ap1" bookNo="20" page="31">

<Paragraph number="349" type="verses" book="ap1">
_Āsayānusayaṃ ñatvā,_  
_indriyānaṃ balābalaṃ;_  
_Bhabbābhabbe viditvāna,_  
_mahāmeghova gajjasi._  

</Paragraph>

</Division>
<Division number="343" book="ap1" bookNo="20" page="32">

<Paragraph number="350" type="verses" book="ap1">
_Cakkavāḷapariyantā,_  
_nisinnā parisā bhave;_  
_Nānādiṭṭhī vicinantā,_  
_vimaticchedanāya taṃ._  

</Paragraph>

</Division>
<Division number="344" book="ap1" bookNo="20" page="32">

<Paragraph number="351" type="verses" book="ap1">
_Sabbesaṃ cittamaññāya,_  
_opammakusalo muni;_  
_Ekaṃ pañhaṃ kathentova,_  
_vimatiṃ chindasi pāṇinaṃ._  

</Paragraph>

</Division>
<Division number="345" book="ap1" bookNo="20" page="32">

<Paragraph number="352" type="verses" book="ap1">
_Upatissasadiseheva,_  
_vasudhā pūritā bhave;_  
_Sabbeva te pañjalikā,_  
_kittayuṃ lokanāyakaṃ._  

</Paragraph>

</Division>
<Division number="346" book="ap1" bookNo="20" page="32">

<Paragraph number="353" type="verses" book="ap1">
_Kappaṃ vā te kittayantā,_  
_nānāvaṇṇehi kittayuṃ;_  
_Parimetuṃ na sakkeyyuṃ,_  
_appameyyo tathāgato._  

</Paragraph>

</Division>
<Division number="347" book="ap1" bookNo="20" page="32">

<Paragraph number="354" type="verses" book="ap1">
_Yathāsakena thāmena,_  
_kittito hi mayā jino;_  
_Kappakoṭīpi kittentā,_  
_evamevaṃ pakittayuṃ._  

</Paragraph>

</Division>
<Division number="348" book="ap1" bookNo="20" page="32">

<Paragraph number="355" type="verses" book="ap1">
_Sace hi koci devo vā,_  
_manusso vā susikkhito;_  
_Pametuṃ parikappeyya,_  
_vighātaṃva labheyya so._  

</Paragraph>

</Division>
<Division number="349" book="ap1" bookNo="20" page="32">

<Paragraph number="356" type="verses" book="ap1">
_Sāsane te patiṭṭhāya,_  
_sakyaputta mahāyasa;_  
_Paññāya pāramiṃ gantvā,_  
_viharāmi anāsavo._  

</Paragraph>

</Division>
<Division number="350" book="ap1" bookNo="20" page="32">

<Paragraph number="357" type="verses" book="ap1">
_Titthiye sampamaddāmi,_  
_vattemi jinasāsanaṃ;_  
_Dhammasenāpati ajja,_  
_sakyaputtassa sāsane._  

</Paragraph>

</Division>
<Division number="351" book="ap1" bookNo="20" page="32">

<Paragraph number="358" type="verses" book="ap1">
_Aparimeyye kataṃ kammaṃ,_  
_phalaṃ dassesi me idha;_  
_Sukhitto saravegova,_  
_kilese jhāpayī mama._  

</Paragraph>

</Division>
<Division number="352" book="ap1" bookNo="20" page="32">

<Paragraph number="359" type="verses" book="ap1">
_Yo koci manujo bhāraṃ,_  
_dhāreyya matthake sadā;_  
_Bhārena dukkhito assa,_  
_bhārehi bharito tathā._  

</Paragraph>

</Division>
<Division number="353" book="ap1" bookNo="20" page="32">

<Paragraph number="360" type="verses" book="ap1">
_Ḍayhamāno tīhaggīhi,_  
_bhavesu saṃsariṃ ahaṃ;_  
_Bharito bhavabhārena,_  
_giriṃ uccārito yathā._  

</Paragraph>

</Division>
<Division number="354" book="ap1" bookNo="20" page="32">

<Paragraph number="361" type="verses" book="ap1">
_Oropito ca me bhāro,_  
_bhavā ugghāṭitā mayā;_  
_Karaṇīyaṃ kataṃ sabbaṃ,_  
_sakyaputtassa sāsane._  

</Paragraph>

</Division>
<Division number="355" book="ap1" bookNo="20" page="32">

<Paragraph number="362" type="verses" book="ap1">
_Yāvatā buddhakhettamhi,_  
_ṭhapetvā sakyapuṅgavaṃ;_  
_Ahaṃ aggomhi paññāya,_  
_sadiso me na vijjati._  

</Paragraph>

</Division>
<Division number="356" book="ap1" bookNo="20" page="33">

<Paragraph number="363" type="verses" book="ap1">
_Samādhimhi sukusalo,_  
_iddhiyā pāramiṃ gato;_  
_Icchamāno cahaṃ ajja,_  
_sahassaṃ abhinimmine._  

</Paragraph>

</Division>
<Division number="357" book="ap1" bookNo="20" page="33">

<Paragraph number="364" type="verses" book="ap1">
_Anupubbavihārassa,_  
_vasībhūto mahāmuni;_  
_Kathesi sāsanaṃ mayhaṃ,_  
_nirodho sayanaṃ mama._  

</Paragraph>

</Division>
<Division number="358" book="ap1" bookNo="20" page="33">

<Paragraph number="365" type="verses" book="ap1">
_Dibbacakkhu visuddhaṃ me,_  
_samādhikusalo ahaṃ;_  
_Sammappadhānānuyutto,_  
_bojjhaṅgabhāvanārato._  

</Paragraph>

</Division>
<Division number="359" book="ap1" bookNo="20" page="33">

<Paragraph number="366" type="verses" book="ap1">
_Sāvakena hi pattabbaṃ,_  
_sabbameva kataṃ mayā;_  
_Lokanāthaṃ ṭhapetvāna,_  
_sadiso me na vijjati._  

</Paragraph>

</Division>
<Division number="360" book="ap1" bookNo="20" page="33">

<Paragraph number="367" type="verses" book="ap1">
_Samāpattīnaṃ kusalo,_  
_Jhānavimokkhāna khippapaṭilābhī;_  
_Bojjhaṅgabhāvanārato,_  
_Sāvakaguṇapāramigatosmi._  

</Paragraph>

</Division>
<Division number="361" book="ap1" bookNo="20" page="33">

<Paragraph number="368" type="verses" book="ap1">
_Sāvakaguṇenapi phussena,_  
_Buddhiyā parisuttamabhāravā;_  
_Yaṃ saddhāsaṅgahitaṃ cittaṃ,_  
_Sadā sabrahmacārīsu._  

</Paragraph>

</Division>
<Division number="362" book="ap1" bookNo="20" page="33">

<Paragraph number="369" type="verses" book="ap1">
_Uddhatavisova sappo,_  
_Chinnavisāṇova usabho;_  
_Nikkhittamānadappova,_  
_Upemi garugāravena gaṇaṃ._  

</Paragraph>

</Division>
<Division number="363" book="ap1" bookNo="20" page="33">

<Paragraph number="370" type="verses" book="ap1">
_Yadi rūpinī bhaveyya,_  
_Paññā me vasumatīpi na sameyya;_  
_Anomadassissa bhagavato,_  
_Phalametaṃ ñāṇathavanāya._  

</Paragraph>

</Division>
<Division number="364" book="ap1" bookNo="20" page="33">

<Paragraph number="371" type="verses" book="ap1">
_Pavattitaṃ dhammacakkaṃ,_  
_sakyaputtena tādinā;_  
_Anuvattemahaṃ sammā,_  
_ñāṇathavanāyidaṃ phalaṃ._  

</Paragraph>

</Division>
<Division number="365" book="ap1" bookNo="20" page="33">

<Paragraph number="372" type="verses" book="ap1">
_Mā me kadāci pāpiccho,_  
_kusīto hīnavīriyo;_  
_Appassuto anācāro,_  
_sameto ahu katthaci._  

</Paragraph>

</Division>
<Division number="366" book="ap1" bookNo="20" page="33">

<Paragraph number="373" type="verses" book="ap1">
_Bahussuto ca medhāvī,_  
_sīlesu susamāhito;_  
_Cetosamathānuyutto,_  
_api muddhani tiṭṭhatu._  

</Paragraph>

</Division>
<Division number="367" book="ap1" bookNo="20" page="33">

<Paragraph number="374" type="verses" book="ap1">
_Taṃ vo vadāmi bhaddante,_  
_yāvantettha samāgatā;_  
_Appicchā hotha santuṭṭhā,_  
_jhāyī jhānaratā sadā._  

</Paragraph>

</Division>
<Division number="368" book="ap1" bookNo="20" page="34">

<Paragraph number="375" type="verses" book="ap1">
_Yamahaṃ paṭhamaṃ disvā,_  
_virajo vimalo ahuṃ;_  
_So me ācariyo dhīro,_  
_assaji nāma sāvako._  

</Paragraph>

</Division>
<Division number="369" book="ap1" bookNo="20" page="34">

<Paragraph number="376" type="verses" book="ap1">
_Tassāhaṃ vāhasā ajja,_  
_dhammasenāpatī ahuṃ;_  
_Sabbattha pāramiṃ patvā,_  
_viharāmi anāsavo._  

</Paragraph>

</Division>
<Division number="370" book="ap1" bookNo="20" page="34">

<Paragraph number="377" type="verses" book="ap1">
_Yo me ācariyo āsi,_  
_assaji nāma sāvako;_  
_Yassaṃ disāyaṃ vasati,_  
_ussīsamhi karomahaṃ._  

</Paragraph>

</Division>
<Division number="371" book="ap1" bookNo="20" page="34">

<Paragraph number="378" type="verses" book="ap1">
_Mama kammaṃ saritvāna,_  
_gotamo sakyapuṅgavo;_  
_Bhikkhusaṃghe nisīditvā,_  
_aggaṭṭhāne ṭhapesi maṃ._  

</Paragraph>

</Division>
<Division number="372" book="ap1" bookNo="20" page="34">

<Paragraph number="379" type="verses" book="ap1">
_Kilesā jhāpitā mayhaṃ,_  
_bhavā sabbe samūhatā;_  
_Nāgova bandhanaṃ chetvā,_  
_viharāmi anāsavo._  

</Paragraph>

</Division>
<Division number="373" book="ap1" bookNo="20" page="34">

<Paragraph number="380" type="verses" book="ap1">
_Svāgataṃ vata me āsi,_  
_buddhaseṭṭhassa santike;_  
_Tisso vijjā anuppattā,_  
_kataṃ buddhassa sāsanaṃ._  

</Paragraph>

</Division>
<Division number="374" book="ap1" bookNo="20" page="34">

<Paragraph number="381" type="verses" book="ap1">
_Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  

</Paragraph>

<Paragraph number="382" book="ap1">
Itthaṃ sudaṃ āyasmā sāriputto thero imā gāthāyo abhāsitthāti.

</Paragraph>
</Division>

<Paragraph number="383" type="center" book="ap1">
Sāriputtattherassāpadānaṃ paṭhamaṃ.
</Paragraph>