---
title: "13.5 Sammukhāthavikattheraapadāna"
tableOfContents: false
sidebar:
  order: 5
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="41" book="ap1" bookNo="20" page="173">

<Paragraph number="2102" type="verses" book="ap1">
_“Jāyamāne vipassimhi,_  
_nimittaṃ byākariṃ ahaṃ;_  
_‘Nibbāpayiñca janataṃ,_  
_buddho loke bhavissati._  

</Paragraph>

</Division>
<Division number="42" book="ap1" bookNo="20" page="174">

<Paragraph number="2103" type="verses" book="ap1">
_Yasmiñca jāyamānasmiṃ,_  
_dasasahassi kampati;_  
_So dāni bhagavā satthā,_  
_dhammaṃ deseti cakkhumā._  

</Paragraph>

</Division>
<Division number="43" book="ap1" bookNo="20" page="174">

<Paragraph number="2104" type="verses" book="ap1">
_Yasmiñca jāyamānasmiṃ,_  
_āloko vipulo ahu;_  
_So dāni bhagavā satthā,_  
_dhammaṃ deseti cakkhumā._  

</Paragraph>

</Division>
<Division number="44" book="ap1" bookNo="20" page="174">

<Paragraph number="2105" type="verses" book="ap1">
_Yasmiñca jāyamānasmiṃ,_  
_saritāyo na sandayuṃ;_  
_So dāni bhagavā satthā,_  
_dhammaṃ deseti cakkhumā._  

</Paragraph>

</Division>
<Division number="45" book="ap1" bookNo="20" page="174">

<Paragraph number="2106" type="verses" book="ap1">
_Yasmiñca jāyamānasmiṃ,_  
_avīcaggi na pajjali;_  
_So dāni bhagavā satthā,_  
_dhammaṃ deseti cakkhumā._  

</Paragraph>

</Division>
<Division number="46" book="ap1" bookNo="20" page="174">

<Paragraph number="2107" type="verses" book="ap1">
_Yasmiñca jāyamānasmiṃ,_  
_pakkhisaṅgho na sañcari;_  
_So dāni bhagavā satthā,_  
_dhammaṃ deseti cakkhumā._  

</Paragraph>

</Division>
<Division number="47" book="ap1" bookNo="20" page="174">

<Paragraph number="2108" type="verses" book="ap1">
_Yasmiñca jāyamānasmiṃ,_  
_vātakkhandho na vāyati;_  
_So dāni bhagavā satthā,_  
_dhammaṃ deseti cakkhumā._  

</Paragraph>

</Division>
<Division number="48" book="ap1" bookNo="20" page="174">

<Paragraph number="2109" type="verses" book="ap1">
_Yasmiñca jāyamānasmiṃ,_  
_sabbaratanāni jotayuṃ;_  
_So dāni bhagavā satthā,_  
_dhammaṃ deseti cakkhumā._  

</Paragraph>

</Division>
<Division number="49" book="ap1" bookNo="20" page="174">

<Paragraph number="2110" type="verses" book="ap1">
_Yasmiñca jāyamānasmiṃ,_  
_sattāsuṃ padavikkamā;_  
_So dāni bhagavā satthā,_  
_dhammaṃ deseti cakkhumā._  

</Paragraph>

</Division>
<Division number="50" book="ap1" bookNo="20" page="174">

<Paragraph number="2111" type="verses" book="ap1">
_Jātamatto ca sambuddho,_  
_disā sabbā vilokayi;_  
_Vācāsabhimudīresi,_  
_esā buddhāna dhammatā’._  

</Paragraph>

</Division>
<Division number="51" book="ap1" bookNo="20" page="174">

<Paragraph number="2112" type="verses" book="ap1">
_Saṃvejayitvā janataṃ,_  
_thavitvā lokanāyakaṃ;_  
_Sambuddhaṃ abhivādetvā,_  
_pakkāmiṃ pācināmukho._  

</Paragraph>

</Division>
<Division number="52" book="ap1" bookNo="20" page="174">

<Paragraph number="2113" type="verses" book="ap1">
_Ekanavutito kappe,_  
_yaṃ buddhamabhithomayiṃ;_  
_Duggatiṃ nābhijānāmi,_  
_thomanāya idaṃ phalaṃ._  

</Paragraph>

</Division>
<Division number="53" book="ap1" bookNo="20" page="174">

<Paragraph number="2114" type="verses" book="ap1">
_Ito navutikappamhi,_  
_sammukhāthavikavhayo;_  
_Sattaratanasampanno,_  
_cakkavattī mahabbalo._  

</Paragraph>

</Division>
<Division number="54" book="ap1" bookNo="20" page="174">

<Paragraph number="2115" type="verses" book="ap1">
_Pathavīdundubhi nāma,_  
_ekūnanavutimhito;_  
_Sattaratanasampanno,_  
_cakkavattī mahabbalo._  

</Paragraph>

</Division>
<Division number="55" book="ap1" bookNo="20" page="175">

<Paragraph number="2116" type="verses" book="ap1">
_Aṭṭhāsītimhito kappe,_  
_obhāso nāma khattiyo;_  
_Sattaratanasampanno,_  
_cakkavattī mahabbalo._  

</Paragraph>

</Division>
<Division number="56" book="ap1" bookNo="20" page="175">

<Paragraph number="2117" type="verses" book="ap1">
_Sattāsītimhito kappe,_  
_saritacchedanavhayo;_  
_Sattaratanasampanno,_  
_cakkavattī mahabbalo._  

</Paragraph>

</Division>
<Division number="57" book="ap1" bookNo="20" page="175">

<Paragraph number="2118" type="verses" book="ap1">
_Agginibbāpano nāma,_  
_kappānaṃ chaḷasītiyā;_  
_Sattaratanasampanno,_  
_cakkavattī mahabbalo._  

</Paragraph>

</Division>
<Division number="58" book="ap1" bookNo="20" page="175">

<Paragraph number="2119" type="verses" book="ap1">
_Gatipacchedano nāma,_  
_kappānaṃ pañcasītiyā;_  
_Sattaratanasampanno,_  
_cakkavattī mahabbalo._  

</Paragraph>

</Division>
<Division number="59" book="ap1" bookNo="20" page="175">

<Paragraph number="2120" type="verses" book="ap1">
_Rājā vātasamo nāma,_  
_kappānaṃ cullasītiyā;_  
_Sattaratanasampanno,_  
_cakkavattī mahabbalo._  

</Paragraph>

</Division>
<Division number="60" book="ap1" bookNo="20" page="175">

<Paragraph number="2121" type="verses" book="ap1">
_Ratanapajjalo nāma,_  
_kappānaṃ teasītiyā;_  
_Sattaratanasampanno,_  
_cakkavattī mahabbalo._  

</Paragraph>

</Division>
<Division number="61" book="ap1" bookNo="20" page="175">

<Paragraph number="2122" type="verses" book="ap1">
_Padavikkamano nāma,_  
_kappānaṃ dveasītiyā;_  
_Sattaratanasampanno,_  
_cakkavattī mahabbalo._  

</Paragraph>

</Division>
<Division number="62" book="ap1" bookNo="20" page="175">

<Paragraph number="2123" type="verses" book="ap1">
_Rājā vilokano nāma,_  
_kappānaṃ ekasītiyā;_  
_Sattaratanasampanno,_  
_cakkavattī mahabbalo._  

</Paragraph>

</Division>
<Division number="63" book="ap1" bookNo="20" page="175">

<Paragraph number="2124" type="verses" book="ap1">
_Girasāroti nāmena,_  
_kappesītimhi khattiyo;_  
_Sattaratanasampanno,_  
_cakkavattī mahabbalo._  

</Paragraph>

</Division>
<Division number="64" book="ap1" bookNo="20" page="175">

<Paragraph number="2125" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="2126" book="ap1">
Itthaṃ sudaṃ āyasmā sammukhāthaviko thero imā gāthāyo abhāsitthāti.

</Paragraph>
</Division>

<Paragraph number="2127" type="center" book="ap1">
Sammukhāthavikattherassāpadānaṃ pañcamaṃ.
</Paragraph>