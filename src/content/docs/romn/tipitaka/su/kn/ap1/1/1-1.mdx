---
title: "1.1 Buddhaapadāna"
tableOfContents: false
sidebar:
  order: 1
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ap1">

<Paragraph number="2" type="verses" book="ap1">
_Tathāgataṃ jetavane vasantaṃ,_  
_Apucchi vedehamunī nataṅgo;_  
_“Sabbaññubuddhā kira nāma honti,_  
_Bhavanti te hetubhi kehi vīra”._  

</Paragraph>

</Division>
<Division number="2" book="ap1">

<Paragraph number="3" type="verses" book="ap1">
_Tadāha sabbaññuvaro mahesī,_  
_Ānandabhaddaṃ madhurassarena;_  
_“Ye pubbabuddhesu katādhikārā,_  
_Aladdhamokkhā jinasāsanesu._  

</Paragraph>

</Division>
<Division number="3" book="ap1">

<Paragraph number="4" type="verses" book="ap1">
_Teneva sambodhimukhena dhīrā,_  
_Ajjhāsayenāpi mahābalena;_  
_Paññāya tejena sutikkhapaññā,_  
_Sabbaññubhāvaṃ anupāpuṇanti._  

</Paragraph>

</Division>
<Division number="4" book="ap1">

<Paragraph number="5" type="verses" book="ap1">
_Ahampi pubbabuddhesu,_  
_buddhattamabhipatthayiṃ;_  
_Manasāyeva hutvāna,_  
_dhammarājā asaṅkhiyā._  

</Paragraph>

</Division>
<Division number="5" book="ap1">

<Paragraph number="6" type="verses" book="ap1">
_Atha buddhāpadānāni,_  
_suṇātha suddhamānasā;_  
_Tiṃsapāramisampuṇṇā,_  
_dhammarājā asaṅkhiyā._  

</Paragraph>

</Division>
<Division number="6" book="ap1">

<Paragraph number="7" type="verses" book="ap1">
_Sambodhiṃ buddhaseṭṭhānaṃ,_  
_sasaṃghe lokanāyake;_  
_Dasaṅgulī namassitvā,_  
_sirasā abhivādayiṃ._  

</Paragraph>

</Division>
<Division number="7" book="ap1">

<Paragraph number="8" type="verses" book="ap1">
_Yāvatā buddhakhettesu,_  
_ratanā vijjantisaṅkhiyā;_  
_Ākāsaṭṭhā ca bhūmaṭṭhā,_  
_manasā sabbamāhariṃ._  

</Paragraph>

</Division>
<Division number="8" book="ap1">

<Paragraph number="9" type="verses" book="ap1">
_Tattha rūpiyabhūmiyaṃ,_  
_pāsādaṃ māpayiṃ ahaṃ;_  
_Nekabhummaṃ ratanāmayaṃ,_  
_ubbiddhaṃ nabhamuggataṃ._  

</Paragraph>

</Division>
<Division number="9" book="ap1">

<Paragraph number="10" type="verses" book="ap1">
_Vicittathambhaṃ sukataṃ,_  
_suvibhattaṃ mahārahaṃ;_  
_Kanakamayasaṅghāṭaṃ,_  
_kontacchattehi maṇḍitaṃ._  

</Paragraph>

</Division>
<Division number="10" book="ap1">

<Paragraph number="11" type="verses" book="ap1">
_Paṭhamā veḷuriyā bhūmi,_  
_vimalabbhasamā subhā;_  
_Naḷinajalajākiṇṇā,_  
_varakañcanabhūmiyā._  

</Paragraph>

</Division>
<Division number="11" book="ap1">

<Paragraph number="12" type="verses" book="ap1">
_Pavāḷaṃsā pavāḷavaṇṇā,_  
_kāci lohitakā subhā;_  
_Indagopakavaṇṇābhā,_  
_bhūmi obhāsatī disā._  

</Paragraph>

</Division>
<Division number="12" book="ap1">

<Paragraph number="13" type="verses" book="ap1">
_Suvibhattā gharamukhā,_  
_niyyūhā sīhapañjarā;_  
_Caturo vedikā jālā,_  
_gandhāveḷā manoramā._  

</Paragraph>

</Division>
<Division number="13" book="ap1">

<Paragraph number="14" type="verses" book="ap1">
_Nīlā pītā lohitakā,_  
_odātā suddhakāḷakā;_  
_Kūṭāgāravarūpetā,_  
_sattaratanabhūsitā._  

</Paragraph>

</Division>
<Division number="14" book="ap1">

<Paragraph number="15" type="verses" book="ap1">
_Olokamayā padumā,_  
_vāḷavihaṅgasobhitā;_  
_Nakkhattatārakākiṇṇā,_  
_candasūrehi maṇḍitā._  

</Paragraph>

</Division>
<Division number="15" book="ap1">

<Paragraph number="16" type="verses" book="ap1">
_Hemajālena sañchannā,_  
_soṇṇakiṅkiṇikāyutā;_  
_Vātavegena kūjanti,_  
_soṇṇamālā manoramā._  

</Paragraph>

</Division>
<Division number="16" book="ap1">

<Paragraph number="17" type="verses" book="ap1">
_Mañjeṭṭhakaṃ lohitakaṃ,_  
_pītakaṃ haripiñjaraṃ;_  
_Nānāraṅgehi sampītaṃ,_  
_ussitaddhajamālinī._  

</Paragraph>

</Division>
<Division number="17" book="ap1">

<Paragraph number="18" type="verses" book="ap1">
_Na naṃ bahūnekasatā,_  
_phalikā rajatāmayā;_  
_Maṇimayā lohitaṅgā,_  
_masāragallamayā tathā;_  
_Nānāsayanavicittā,_  
_saṇhakāsikasanthatā._  

</Paragraph>

</Division>
<Division number="18" book="ap1">

<Paragraph number="19" type="verses" book="ap1">
_Kampalā dukūlā cīnā,_  
_pattuṇṇā paṇḍupāvurā;_  
_Vividhattharaṇaṃ sabbaṃ,_  
_manasā paññapesahaṃ._  

</Paragraph>

</Division>
<Division number="19" book="ap1">

<Paragraph number="20" type="verses" book="ap1">
_Tāsu tāsveva bhūmīsu,_  
_ratanakūṭalaṅkataṃ;_  
_Maṇiverocanā ukkā,_  
_dhārayantā sutiṭṭhare._  

</Paragraph>

</Division>
<Division number="20" book="ap1">

<Paragraph number="21" type="verses" book="ap1">
_Sobhanti esikā thambhā,_  
_subhā kañcanatoraṇā;_  
_Jambonadā sāramayā,_  
_atho rajatamayāpi ca._  

</Paragraph>

</Division>
<Division number="21" book="ap1">

<Paragraph number="22" type="verses" book="ap1">
_Nekā sandhī suvibhattā,_  
_kavāṭaggaḷacittitā;_  
_Ubhato puṇṇaghaṭānekā,_  
_padumuppalasaṃyutā._  

</Paragraph>

</Division>
<Division number="22" book="ap1">

<Paragraph number="23" type="verses" book="ap1">
_Atīte sabbabuddhe ca,_  
_sasaṃghe lokanāyake;_  
_Pakativaṇṇarūpena,_  
_nimminitvā sasāvake._  

</Paragraph>

</Division>
<Division number="23" book="ap1">

<Paragraph number="24" type="verses" book="ap1">
_Tena dvārena pavisitvā,_  
_sabbe buddhā sasāvakā;_  
_Sabbasoṇṇamaye pīṭhe,_  
_nisinnā ariyamaṇḍalā._  

</Paragraph>

</Division>
<Division number="24" book="ap1">

<Paragraph number="25" type="verses" book="ap1">
_Ye ca etarahi atthi,_  
_Buddhā loke anuttarā;_  
_Atīte vattamānā ca,_  
_Bhavanaṃ sabbe samāruhuṃ._  

</Paragraph>

</Division>
<Division number="25" book="ap1">

<Paragraph number="26" type="verses" book="ap1">
_Paccekabuddhenekasate,_  
_Sayambhū aparājite;_  
_Atīte vattamāne ca,_  
_Bhavanaṃ sabbe samāruhuṃ._  

</Paragraph>

</Division>
<Division number="26" book="ap1">

<Paragraph number="27" type="verses" book="ap1">
_Kapparukkhā bahū atthi,_  
_Ye dibbā ye ca mānusā;_  
_Sabbaṃ dussaṃ samāhantvā,_  
_Acchādemi ticīvaraṃ._  

</Paragraph>

</Division>
<Division number="27" book="ap1">

<Paragraph number="28" type="verses" book="ap1">
_Khajjaṃ bhojjaṃ sāyanīyaṃ,_  
_sampannaṃ pānabhojanaṃ;_  
_Maṇimaye subhe patte,_  
_sampūretvā adāsahaṃ._  

</Paragraph>

</Division>
<Division number="28" book="ap1">

<Paragraph number="29" type="verses" book="ap1">
_Dibbavatthasamā hutvā,_  
_maṭṭhā cīvarasaṃyutā;_  
_Madhurā sakkharā ceva,_  
_telā ca madhuphāṇitā._  

</Paragraph>

</Division>
<Division number="29" book="ap1">

<Paragraph number="30" type="verses" book="ap1">
_Tappitā paramannena,_  
_sabbe te ariyamaṇḍalā;_  
_Ratanagabbhaṃ pavisitvā,_  
_kesarīva guhāsayā._  

</Paragraph>

</Division>
<Division number="30" book="ap1">

<Paragraph number="31" type="verses" book="ap1">
_Mahārahamhi sayane,_  
_sīhaseyyamakappayuṃ;_  
_Sampajānā samuṭṭhāya,_  
_sayane pallaṅkamābhujuṃ._  

</Paragraph>

</Division>
<Division number="31" book="ap1">

<Paragraph number="32" type="verses" book="ap1">
_Gocaraṃ sabbabuddhānaṃ,_  
_jhānaratisamappitā;_  
_Aññe dhammāni desenti,_  
_aññe kīḷanti iddhiyā._  

</Paragraph>

</Division>
<Division number="32" book="ap1">

<Paragraph number="33" type="verses" book="ap1">
_Aññe abhiññā appenti,_  
_abhiññā vasibhāvitā;_  
_Vikubbanā vikubbanti,_  
_aññenekasahassiyo._  

</Paragraph>

</Division>
<Division number="33" book="ap1">

<Paragraph number="34" type="verses" book="ap1">
_Buddhāpi buddhe pucchanti,_  
_visayaṃ sabbaññumālayaṃ;_  
_Gambhīraṃ nipuṇaṃ ṭhānaṃ,_  
_paññāya vinibujjhare._  

</Paragraph>

</Division>
<Division number="34" book="ap1">

<Paragraph number="35" type="verses" book="ap1">
_Sāvakā buddhe pucchanti,_  
_buddhā pucchanti sāvake;_  
_Aññamaññañca pucchitvā,_  
_aññoññaṃ byākaronti te._  

</Paragraph>

</Division>
<Division number="35" book="ap1">

<Paragraph number="36" type="verses" book="ap1">
_Buddhā paccekabuddhā ca,_  
_sāvakā paricārakā;_  
_Evaṃ sakāya ratiyā,_  
_pāsādebhiramanti te._  

</Paragraph>

</Division>
<Division number="36" book="ap1">

<Paragraph number="37" type="verses" book="ap1">
_Chattā tiṭṭhantu ratanā,_  
_kañcanāveḷapantikā;_  
_Muttājālaparikkhittā,_  
_sabbe dhārentu matthake._  

</Paragraph>

</Division>
<Division number="37" book="ap1">

<Paragraph number="38" type="verses" book="ap1">
_Bhavantu ceḷavitānā,_  
_soṇṇatārakacittitā;_  
_Vicittamalyavitatā,_  
_sabbe dhārentu matthake._  

</Paragraph>

</Division>
<Division number="38" book="ap1">

<Paragraph number="39" type="verses" book="ap1">
_Vitatā malyadāmehi,_  
_gandhadāmehi sobhitā;_  
_Dussadāmaparikiṇṇā,_  
_ratanadāmabhūsitā._  

</Paragraph>

</Division>
<Division number="39" book="ap1">

<Paragraph number="40" type="verses" book="ap1">
_Pupphābhikiṇṇā sucittā,_  
_surabhigandhabhūsitā;_  
_Gandhapañcaṅgulakatā,_  
_hemacchadanachāditā._  

</Paragraph>

</Division>
<Division number="40" book="ap1">

<Paragraph number="41" type="verses" book="ap1">
_Catuddisā pokkharañño,_  
_padumuppalasanthatā;_  
_Sovaṇṇarūpā khāyantu,_  
_padmareṇurajuggatā._  

</Paragraph>

</Division>
<Division number="41" book="ap1">

<Paragraph number="42" type="verses" book="ap1">
_Pupphantu pādapā sabbe,_  
_pāsādassa samantato;_  
_Sayañca pupphā muñcitvā,_  
_gantvā bhavanamokiruṃ._  

</Paragraph>

</Division>
<Division number="42" book="ap1">

<Paragraph number="43" type="verses" book="ap1">
_Sikhino tattha naccantu,_  
_dibbahaṃsā pakūjare;_  
_Karavīkā ca gāyantu,_  
_dijasaṅghā samantato._  

</Paragraph>

</Division>
<Division number="43" book="ap1">

<Paragraph number="44" type="verses" book="ap1">
_Bheriyo sabbā vajjantu,_  
_vīṇā sabbā rasantu tā;_  
_Sabbā saṅgīti vattantu,_  
_pāsādassa samantato._  

</Paragraph>

</Division>
<Division number="44" book="ap1">

<Paragraph number="45" type="verses" book="ap1">
_Yāvatā buddhakhettamhi,_  
_cakkavāḷe tato pare;_  
_Mahantā jotisampannā,_  
_acchinnā ratanāmayā._  

</Paragraph>

</Division>
<Division number="45" book="ap1">

<Paragraph number="46" type="verses" book="ap1">
_Tiṭṭhantu soṇṇapallaṅkā,_  
_dīparukkhā jalantu te;_  
_Bhavantu ekapajjotā,_  
_dasasahassiparamparā._  

</Paragraph>

</Division>
<Division number="46" book="ap1">

<Paragraph number="47" type="verses" book="ap1">
_Gaṇikā lāsikā ceva,_  
_naccantu accharāgaṇā;_  
_Nānāraṅgā padissantu,_  
_pāsādassa samantato._  

</Paragraph>

</Division>
<Division number="47" book="ap1">

<Paragraph number="48" type="verses" book="ap1">
_Dumagge pabbatagge vā,_  
_sinerugirimuddhani;_  
_Ussāpemi dhajaṃ sabbaṃ,_  
_vicittaṃ pañcavaṇṇikaṃ._  

</Paragraph>

</Division>
<Division number="48" book="ap1">

<Paragraph number="49" type="verses" book="ap1">
_Narā nāgā ca gandhabbā,_  
_sabbe devā upentu te;_  
_Namassantā pañjalikā,_  
_pāsādaṃ parivārayuṃ._  

</Paragraph>

</Division>
<Division number="49" book="ap1">

<Paragraph number="50" type="verses" book="ap1">
_Yaṃ kiñci kusalaṃ kammaṃ,_  
_kattabbaṃ kiriyaṃ mama;_  
_Kāyena vācā manasā,_  
_tidase sukataṃ kataṃ._  

</Paragraph>

</Division>
<Division number="50" book="ap1">

<Paragraph number="51" type="verses" book="ap1">
_Ye sattā saññino atthi,_  
_ye ca sattā asaññino;_  
_Kataṃ puññaphalaṃ mayhaṃ,_  
_sabbe bhāgī bhavantu te._  

</Paragraph>

</Division>
<Division number="51" book="ap1">

<Paragraph number="52" type="verses" book="ap1">
_Yesaṃ kataṃ suviditaṃ,_  
_dinnaṃ puññaphalaṃ mayā;_  
_Ye ca tattha na jānanti,_  
_devā gantvā nivedayuṃ._  

</Paragraph>

</Division>
<Division number="52" book="ap1">

<Paragraph number="53" type="verses" book="ap1">
_Sabbalokamhi ye sattā,_  
_Jīvantāhārahetukā;_  
_Manuññaṃ bhojanaṃ sabbaṃ,_  
_Labhantu mama cetasā._  

</Paragraph>

</Division>
<Division number="53" book="ap1">

<Paragraph number="54" type="verses" book="ap1">
_Manasā dānaṃ mayā dinnaṃ,_  
_manasā pasādamāvahiṃ;_  
_Pūjitā sabbasambuddhā,_  
_paccekā jinasāvakā._  

</Paragraph>

</Division>
<Division number="54" book="ap1">

<Paragraph number="55" type="verses" book="ap1">
_Tena kammena sukatena,_  
_cetanāpaṇidhīhi ca;_  
_Jahitvā mānusaṃ dehaṃ,_  
_tāvatiṃsamagacchahaṃ._  

</Paragraph>

</Division>
<Division number="55" book="ap1">

<Paragraph number="56" type="verses" book="ap1">
_Duve bhave pajānāmi,_  
_devatte atha mānuse;_  
_Aññaṃ gatiṃ na jānāmi,_  
_manasā patthanāphalaṃ._  

</Paragraph>

</Division>
<Division number="56" book="ap1">

<Paragraph number="57" type="verses" book="ap1">
_Devānaṃ adhiko homi,_  
_bhavāmi manujādhipo;_  
_Rūpalakkhaṇasampanno,_  
_paññāya asamo bhave._  

</Paragraph>

</Division>
<Division number="57" book="ap1">

<Paragraph number="58" type="verses" book="ap1">
_Bhojanaṃ vividhaṃ seṭṭhaṃ,_  
_Ratanañca anappakaṃ;_  
_Vividhāni ca vatthāni,_  
_Nabhā khippaṃ upenti maṃ._  

</Paragraph>

</Division>
<Division number="58" book="ap1">

<Paragraph number="59" type="verses" book="ap1">
_Pathabyā pabbate ceva,_  
_ākāse udake vane;_  
_Yaṃ yaṃ hatthaṃ pasāremi,_  
_dibbā bhakkhā upenti maṃ._  

</Paragraph>

</Division>
<Division number="59" book="ap1">

<Paragraph number="60" type="verses" book="ap1">
_Pathabyā pabbate ceva,_  
_ākāse udake vane;_  
_Yaṃ yaṃ hatthaṃ pasāremi,_  
_ratanā sabbe upenti maṃ._  

</Paragraph>

</Division>
<Division number="60" book="ap1">

<Paragraph number="61" type="verses" book="ap1">
_Pathabyā pabbate ceva,_  
_ākāse udake vane;_  
_Yaṃ yaṃ hatthaṃ pasāremi,_  
_sabbe gandhā upenti maṃ._  

</Paragraph>

</Division>
<Division number="61" book="ap1">

<Paragraph number="62" type="verses" book="ap1">
_Pathabyā pabbate ceva,_  
_ākāse udake vane;_  
_Yaṃ yaṃ hatthaṃ pasāremi,_  
_sabbe yānā upenti maṃ._  

</Paragraph>

</Division>
<Division number="62" book="ap1">

<Paragraph number="63" type="verses" book="ap1">
_Pathabyā pabbate ceva,_  
_ākāse udake vane;_  
_Yaṃ yaṃ hatthaṃ pasāremi,_  
_sabbe mālā upenti maṃ._  

</Paragraph>

</Division>
<Division number="63" book="ap1">

<Paragraph number="64" type="verses" book="ap1">
_Pathabyā pabbate ceva,_  
_ākāse udake vane;_  
_Yaṃ yaṃ hatthaṃ pasāremi,_  
_alaṅkārā upenti maṃ._  

</Paragraph>

</Division>
<Division number="64" book="ap1">

<Paragraph number="65" type="verses" book="ap1">
_Pathabyā pabbate ceva,_  
_ākāse udake vane;_  
_Yaṃ yaṃ hatthaṃ pasāremi,_  
_sabbā kaññā upenti maṃ._  

</Paragraph>

</Division>
<Division number="65" book="ap1">

<Paragraph number="66" type="verses" book="ap1">
_Pathabyā pabbate ceva,_  
_ākāse udake vane;_  
_Yaṃ yaṃ hatthaṃ pasāremi,_  
_madhusakkharā upenti maṃ._  

</Paragraph>

</Division>
<Division number="66" book="ap1">

<Paragraph number="67" type="verses" book="ap1">
_Pathabyā pabbate ceva,_  
_ākāse udake vane;_  
_Yaṃ yaṃ hatthaṃ pasāremi,_  
_sabbe khajjā upenti maṃ._  

</Paragraph>

</Division>
<Division number="67" book="ap1">

<Paragraph number="68" type="verses" book="ap1">
_Adhane addhikajane,_  
_yācake ca pathāvino;_  
_Dadāmihaṃ dānavaraṃ,_  
_sambodhivarapattiyā._  

</Paragraph>

</Division>
<Division number="68" book="ap1">

<Paragraph number="69" type="verses" book="ap1">
_Nādento pabbataṃ selaṃ,_  
_gajjento bahalaṃ giriṃ;_  
_Sadevakaṃ hāsayanto,_  
_buddho loke bhavāmahaṃ._  

</Paragraph>

</Division>
<Division number="69" book="ap1">

<Paragraph number="70" type="verses" book="ap1">
_Disā dasavidhā loke,_  
_yāyato natthi antakaṃ;_  
_Tasmiñca disābhāgamhi,_  
_buddhakhettā asaṅkhiyā._  

</Paragraph>

</Division>
<Division number="70" book="ap1">

<Paragraph number="71" type="verses" book="ap1">
_Pabhā pakittitā mayhaṃ,_  
_yamakā raṃsivāhanā;_  
_Etthantare raṃsijālaṃ,_  
_āloko vipulo bhave._  

</Paragraph>

</Division>
<Division number="71" book="ap1">

<Paragraph number="72" type="verses" book="ap1">
_Ettake lokadhātumhi,_  
_sabbe passantu maṃ janā;_  
_Sabbe maṃ anuvattantu,_  
_yāva brahmanivesanaṃ._  

</Paragraph>

</Division>
<Division number="72" book="ap1">

<Paragraph number="73" type="verses" book="ap1">
_Visiṭṭhamadhunādena,_  
_amatabherimāhaniṃ;_  
_Etthantare janā sabbe,_  
_suṇantu madhuraṃ giraṃ._  

</Paragraph>

</Division>
<Division number="73" book="ap1">

<Paragraph number="74" type="verses" book="ap1">
_Dhammameghena vassante,_  
_sabbe hontu anāsavā;_  
_Yettha pacchimakā sattā,_  
_sotāpannā bhavantu te._  

</Paragraph>

</Division>
<Division number="74" book="ap1">

<Paragraph number="75" type="verses" book="ap1">
_Datvā dātabbakaṃ dānaṃ,_  
_sīlaṃ pūretvā asesato;_  
_Nekkhammapāramiṃ gantvā,_  
_patto sambodhimuttamaṃ._  

</Paragraph>

</Division>
<Division number="75" book="ap1">

<Paragraph number="76" type="verses" book="ap1">
_Paṇḍite paripucchitvā,_  
_katvā vīriyamuttamaṃ;_  
_Khantiyā pāramiṃ gantvā,_  
_patto sambodhimuttamaṃ._  

</Paragraph>

</Division>
<Division number="76" book="ap1">

<Paragraph number="77" type="verses" book="ap1">
_Katvā daḷhamadhiṭṭhānaṃ,_  
_saccapārami pūriya;_  
_Mettāya pāramiṃ gantvā,_  
_patto sambodhimuttamaṃ._  

</Paragraph>

</Division>
<Division number="77" book="ap1">

<Paragraph number="78" type="verses" book="ap1">
_Lābhālābhe sukhe dukkhe,_  
_sammāne cāvamānane;_  
_Sabbattha samako hutvā,_  
_patto sambodhimuttamaṃ._  

</Paragraph>

</Division>
<Division number="78" book="ap1">

<Paragraph number="79" type="verses" book="ap1">
_Kosajjaṃ bhayato disvā,_  
_vīriyañcāpi khemato;_  
_Āraddhavīriyā hotha,_  
_esā buddhānusāsanī._  

</Paragraph>

</Division>
<Division number="79" book="ap1">

<Paragraph number="80" type="verses" book="ap1">
_Vivādaṃ bhayato disvā,_  
_avivādañca khemato;_  
_Samaggā sakhilā hotha,_  
_esā buddhānusāsanī._  

</Paragraph>

</Division>
<Division number="80" book="ap1">

<Paragraph number="81" type="verses" book="ap1">
_Pamādaṃ bhayato disvā,_  
_appamādañca khemato;_  
_Bhāvethaṭṭhaṅgikaṃ maggaṃ,_  
_esā buddhānusāsanī._  

</Paragraph>

</Division>
<Division number="81" book="ap1">

<Paragraph number="82" type="verses" book="ap1">
_Samāgatā bahū buddhā,_  
_arahantā ca sabbaso;_  
_Sambuddhe arahante ca,_  
_vandamānā namassatha._  

</Paragraph>

</Division>
<Division number="82" book="ap1">

<Paragraph number="83" type="verses" book="ap1">
_Evaṃ acintiyā buddhā,_  
_buddhadhammā acintiyā;_  
_Acintiye pasannānaṃ,_  
_vipāko hoti acintiyo”._  

</Paragraph>

<Paragraph number="84" book="ap1">
Itthaṃ sudaṃ bhagavā attano buddhacariyaṃ sambhāvayamāno buddhāpadāniyaṃ nāma dhammapariyāyaṃ abhāsitthāti.

</Paragraph>
</Division>

<Paragraph number="85" type="center" book="ap1">
Buddhāpadānaṃ samattaṃ.
</Paragraph>