---
title: "47.10 Nimittabyākaraṇiyattheraapadāna"
tableOfContents: false
sidebar:
  order: 10
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="59" book="ap1" bookNo="20" page="434">

<Paragraph number="6046" type="verses" book="ap1">
_“Ajjhogāhetvā himavaṃ,_  
_mante vāce mahaṃ tadā;_  
_Catupaññāsasahassāni,_  
_sissā mayhaṃ upaṭṭhahuṃ._  

</Paragraph>

</Division>
<Division number="60" book="ap1" bookNo="20" page="434">

<Paragraph number="6047" type="verses" book="ap1">
_Adhitā vedagū sabbe,_  
_chaḷaṅge pāramiṃ gatā;_  
_Sakavijjāhupatthaddhā,_  
_himavante vasanti te._  

</Paragraph>

</Division>
<Division number="61" book="ap1" bookNo="20" page="434">

<Paragraph number="6048" type="verses" book="ap1">
_Cavitvā tusitā kāyā,_  
_devaputto mahāyaso;_  
_Uppajji mātukucchismiṃ,_  
_sampajāno patissato._  

</Paragraph>

</Division>
<Division number="62" book="ap1" bookNo="20" page="434">

<Paragraph number="6049" type="verses" book="ap1">
_Sambuddhe upapajjante,_  
_dasasahassi kampatha;_  
_Andhā cakkhuṃ alabhiṃsu,_  
_uppajjantamhi nāyake._  

</Paragraph>

</Division>
<Division number="63" book="ap1" bookNo="20" page="434">

<Paragraph number="6050" type="verses" book="ap1">
_Sabbākāraṃ pakampittha,_  
_kevalā vasudhā ayaṃ;_  
_Nigghosasaddaṃ sutvāna,_  
_ubbijjiṃsu mahājanā._  

</Paragraph>

</Division>
<Division number="64" book="ap1" bookNo="20" page="434">

<Paragraph number="6051" type="verses" book="ap1">
_Sabbe janā samāgamma,_  
_āgacchuṃ mama santikaṃ;_  
_‘Vasudhāyaṃ pakampittha,_  
_kiṃ vipāko bhavissati’._  

</Paragraph>

</Division>
<Division number="65" book="ap1" bookNo="20" page="434">

<Paragraph number="6052" type="verses" book="ap1">
_Avacāsiṃ tadā tesaṃ,_  
_‘mā bhetha natthi vo bhayaṃ;_  
_Vissatthā hotha sabbepi,_  
_uppādoyaṃ suvatthiko._  

</Paragraph>

</Division>
<Division number="66" book="ap1" bookNo="20" page="434">

<Paragraph number="6053" type="verses" book="ap1">
_Aṭṭhahetūhi samphussa,_  
_vasudhāyaṃ pakampati;_  
_Tathā nimittā dissanti,_  
_obhāso vipulo mahā._  

</Paragraph>

</Division>
<Division number="67" book="ap1" bookNo="20" page="434">

<Paragraph number="6054" type="verses" book="ap1">
_Asaṃsayaṃ buddhaseṭṭho,_  
_uppajjissati cakkhumā’;_  
_Saññāpetvāna janataṃ,_  
_pañca sīle kathesahaṃ._  

</Paragraph>

</Division>
<Division number="68" book="ap1" bookNo="20" page="434">

<Paragraph number="6055" type="verses" book="ap1">
_Sutvāna pañca sīlāni,_  
_buddhuppādañca dullabhaṃ;_  
_Ubbegajātā sumanā,_  
_tuṭṭhahaṭṭhā ahaṃsu te._  

</Paragraph>

</Division>
<Division number="69" book="ap1" bookNo="20" page="434">

<Paragraph number="6056" type="verses" book="ap1">
_Dvenavute ito kappe,_  
_yaṃ nimittaṃ viyākariṃ;_  
_Duggatiṃ nābhijānāmi,_  
_byākaraṇassidaṃ phalaṃ._  

</Paragraph>

</Division>
<Division number="70" book="ap1" bookNo="20" page="434">

<Paragraph number="6057" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="71" book="ap1" bookNo="20" page="434">

<Paragraph number="6058" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="72" book="ap1" bookNo="20" page="435">

<Paragraph number="6059" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”. (4843)_  

</Paragraph>

<Paragraph number="6060" book="ap1">
Itthaṃ sudaṃ āyasmā nimittabyākaraṇiyo thero imā gāthāyo abhāsitthāti.

</Paragraph>
</Division>

<Paragraph number="6061" type="center" book="ap1">
Nimittabyākaraṇiyattherassāpadānaṃ dasamaṃ.



</Paragraph>

<Paragraph number="6062" type="center" book="ap1">
Sālakusumiyavaggo sattacattālīsamo.



</Paragraph>

<Paragraph number="6063" type="center" book="ap1">
Tassuddānaṃ


</Paragraph>

<Paragraph number="6064" type="verses" book="ap1">
_Sālakusumiyo thero,_  
_pūjā nibbāpakopi ca;_  
_Setudo tālavaṇṭī ca,_  
_avaṭalabujappado._  

</Paragraph>

<Paragraph number="6065" type="verses" book="ap1">
_Pilakkhapaṭibhānī ca,_  
_veyyākaraṇiyo dijo;_  
_Dvesattati ca gāthāyo,_  
_gaṇitāyo vibhāvibhi._
</Paragraph>