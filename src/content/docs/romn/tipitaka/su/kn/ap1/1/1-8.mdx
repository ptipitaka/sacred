---
title: "1.8 Upālittheraapadāna"
tableOfContents: false
sidebar:
  order: 11
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="441" book="ap1">

<Paragraph number="458" type="verses" book="ap1">
_“Nagare haṃsavatiyā,_  
_sujāto nāma brāhmaṇo;_  
_Asītikoṭinicayo,_  
_pahūtadhanadhaññavā._  

</Paragraph>

</Division>
<Division number="442" book="ap1">

<Paragraph number="459" type="verses" book="ap1">
_Ajjhāyako mantadharo,_  
_tiṇṇaṃ vedāna pāragū;_  
_Lakkhaṇe itihāse ca,_  
_sadhamme pāramiṃ gato._  

</Paragraph>

</Division>
<Division number="443" book="ap1">

<Paragraph number="460" type="verses" book="ap1">
_Paribbājā ekasikhā,_  
_gotamā buddhasāvakā;_  
_Carakā tāpasā ceva,_  
_caranti mahiyā tadā._  

</Paragraph>

</Division>
<Division number="444" book="ap1">

<Paragraph number="461" type="verses" book="ap1">
_Tepi maṃ parivārenti,_  
_brāhmaṇo vissuto iti;_  
_Bahujjano maṃ pūjeti,_  
_nāhaṃ pūjemi kiñcanaṃ._  

</Paragraph>

</Division>
<Division number="445" book="ap1">

<Paragraph number="462" type="verses" book="ap1">
_Pūjārahaṃ na passāmi,_  
_mānatthaddho ahaṃ tadā;_  
_Buddhoti vacanaṃ natthi,_  
_tāva nuppajjate jino._  

</Paragraph>

</Division>
<Division number="446" book="ap1">

<Paragraph number="463" type="verses" book="ap1">
_Accayena ahorattaṃ,_  
_padumuttaranāmako;_  
_Sabbaṃ tamaṃ vinodetvā,_  
_loke uppajji cakkhumā._  

</Paragraph>

</Division>
<Division number="447" book="ap1">

<Paragraph number="464" type="verses" book="ap1">
_Vitthārike bāhujaññe,_  
_puthubhūte ca sāsane;_  
_Upāgami tadā buddho,_  
_nagaraṃ haṃsasavhayaṃ._  

</Paragraph>

</Division>
<Division number="448" book="ap1">

<Paragraph number="465" type="verses" book="ap1">
_Pitu atthāya so buddho,_  
_dhammaṃ desesi cakkhumā;_  
_Tena kālena parisā,_  
_samantā yojanaṃ tadā._  

</Paragraph>

</Division>
<Division number="449" book="ap1">

<Paragraph number="466" type="verses" book="ap1">
_Sammato manujānaṃ so,_  
_sunando nāma tāpaso;_  
_Yāvatā buddhaparisā,_  
_pupphehacchādayī tadā._  

</Paragraph>

</Division>
<Division number="450" book="ap1">

<Paragraph number="467" type="verses" book="ap1">
_Catusaccaṃ pakāsente,_  
_seṭṭhe ca pupphamaṇḍape;_  
_Koṭisatasahassānaṃ,_  
_dhammābhisamayo ahu._  

</Paragraph>

</Division>
<Division number="451" book="ap1">

<Paragraph number="468" type="verses" book="ap1">
_Sattarattindivaṃ buddho,_  
_vassetvā dhammavuṭṭhiyo;_  
_Aṭṭhame divase patte,_  
_sunandaṃ kittayī jino._  

</Paragraph>

</Division>
<Division number="452" book="ap1">

<Paragraph number="469" type="verses" book="ap1">
_Devaloke manusse vā,_  
_saṃsaranto ayaṃ bhave;_  
_Sabbesaṃ pavaro hutvā,_  
_bhavesu saṃsarissati._  

</Paragraph>

</Division>
<Division number="453" book="ap1">

<Paragraph number="470" type="verses" book="ap1">
_Kappasatasahassamhi,_  
_okkākakulasambhavo;_  
_Gotamo nāma gottena,_  
_satthā loke bhavissati._  

</Paragraph>

</Division>
<Division number="454" book="ap1">

<Paragraph number="471" type="verses" book="ap1">
_Tassa dhammesu dāyādo,_  
_oraso dhammanimmito;_  
_Mantāṇiputto puṇṇoti,_  
_hessati satthu sāvako._  

</Paragraph>

</Division>
<Division number="455" book="ap1">

<Paragraph number="472" type="verses" book="ap1">
_Evaṃ kittayi sambuddho,_  
_sunandaṃ tāpasaṃ tadā;_  
_Hāsayanto janaṃ sabbaṃ,_  
_dassayanto sakaṃ balaṃ._  

</Paragraph>

</Division>
<Division number="456" book="ap1">

<Paragraph number="473" type="verses" book="ap1">
_Katañjalī namassanti,_  
_sunandaṃ tāpasaṃ janā;_  
_Buddhe kāraṃ karitvāna,_  
_sodhesi gatimattano._  

</Paragraph>

</Division>
<Division number="457" book="ap1">

<Paragraph number="474" type="verses" book="ap1">
_Tattha me ahu saṅkappo,_  
_sutvāna munino vacaṃ;_  
_Ahampi kāraṃ kassāmi,_  
_yathā passāmi gotamaṃ._  

</Paragraph>

</Division>
<Division number="458" book="ap1">

<Paragraph number="475" type="verses" book="ap1">
_Evāhaṃ cintayitvāna,_  
_kiriyaṃ cintayiṃ mama;_  
_Kyāhaṃ kammaṃ ācarāmi,_  
_puññakkhette anuttare._  

</Paragraph>

</Division>
<Division number="459" book="ap1">

<Paragraph number="476" type="verses" book="ap1">
_Ayañca pāṭhiko bhikkhu,_  
_sabbapāṭhissa sāsane;_  
_Vinaye agganikkhitto,_  
_taṃ ṭhānaṃ patthaye ahaṃ._  

</Paragraph>

</Division>
<Division number="460" book="ap1">

<Paragraph number="477" type="verses" book="ap1">
_Idaṃ me amitaṃ bhogaṃ,_  
_akkhobhaṃ sāgarūpamaṃ;_  
_Tena bhogena buddhassa,_  
_ārāmaṃ māpaye ahaṃ._  

</Paragraph>

</Division>
<Division number="461" book="ap1">

<Paragraph number="478" type="verses" book="ap1">
_Sobhanaṃ nāma ārāmaṃ,_  
_nagarassa puratthato;_  
_Kiṇitvā satasahassena,_  
_saṃghārāmaṃ amāpayiṃ._  

</Paragraph>

</Division>
<Division number="462" book="ap1">

<Paragraph number="479" type="verses" book="ap1">
_Kūṭāgāre ca pāsāde,_  
_maṇḍape hammiye guhā;_  
_Caṅkame sukate katvā,_  
_saṃghārāmaṃ amāpayiṃ._  

</Paragraph>

</Division>
<Division number="463" book="ap1">

<Paragraph number="480" type="verses" book="ap1">
_Jantāgharaṃ aggisālaṃ,_  
_atho udakamāḷakaṃ;_  
_Nhānagharaṃ māpayitvā,_  
_bhikkhusaṃghassadāsahaṃ._  

</Paragraph>

</Division>
<Division number="464" book="ap1">

<Paragraph number="481" type="verses" book="ap1">
_Āsandiyo pīṭhake ca,_  
_paribhoge ca bhājane;_  
_Ārāmikañca bhesajjaṃ,_  
_sabbametaṃ adāsahaṃ._  

</Paragraph>

</Division>
<Division number="465" book="ap1">

<Paragraph number="482" type="verses" book="ap1">
_Ārakkhaṃ paṭṭhapetvāna,_  
_pākāraṃ kārayiṃ daḷhaṃ;_  
_Mā naṃ koci viheṭhesi,_  
_santacittāna tādinaṃ._  

</Paragraph>

</Division>
<Division number="466" book="ap1">

<Paragraph number="483" type="verses" book="ap1">
_Satasahassenāvāsaṃ,_  
_saṃghārāme amāpayiṃ;_  
_Vepullaṃ taṃ māpayitvā,_  
_sambuddhaṃ upanāmayiṃ._  

</Paragraph>

</Division>
<Division number="467" book="ap1">

<Paragraph number="484" type="verses" book="ap1">
_Niṭṭhāpito mayārāmo,_  
_sampaṭiccha tuvaṃ muni;_  
_Niyyādessāmi taṃ vīra,_  
_adhivāsehi cakkhuma._  

</Paragraph>

</Division>
<Division number="468" book="ap1">

<Paragraph number="485" type="verses" book="ap1">
_Padumuttaro lokavidū,_  
_āhutīnaṃ paṭiggaho;_  
_Mama saṅkappamaññāya,_  
_adhivāsesi nāyako._  

</Paragraph>

</Division>
<Division number="469" book="ap1">

<Paragraph number="486" type="verses" book="ap1">
_Adhivāsanamaññāya,_  
_sabbaññussa mahesino;_  
_Bhojanaṃ paṭiyādetvā,_  
_kālamārocayiṃ ahaṃ._  

</Paragraph>

</Division>
<Division number="470" book="ap1">

<Paragraph number="487" type="verses" book="ap1">
_Ārocitamhi kālamhi,_  
_padumuttaranāyako;_  
_Khīṇāsavasahassehi,_  
_ārāmaṃ me upāgami._  

</Paragraph>

</Division>
<Division number="471" book="ap1">

<Paragraph number="488" type="verses" book="ap1">
_Nisinnaṃ kālamaññāya,_  
_annapānena tappayiṃ;_  
_Bhuttāviṃ kālamaññāya,_  
_idaṃ vacanamabraviṃ._  

</Paragraph>

</Division>
<Division number="472" book="ap1">

<Paragraph number="489" type="verses" book="ap1">
_Kīto satasahassena,_  
_tattakeneva kārito;_  
_Sobhano nāma ārāmo,_  
_sampaṭiccha tuvaṃ muni._  

</Paragraph>

</Division>
<Division number="473" book="ap1">

<Paragraph number="490" type="verses" book="ap1">
_Iminārāmadānena,_  
_cetanāpaṇidhīhi ca;_  
_Bhave nibbattamānohaṃ,_  
_labhāmi mama patthitaṃ._  

</Paragraph>

</Division>
<Division number="474" book="ap1">

<Paragraph number="491" type="verses" book="ap1">
_Paṭiggahetvā sambuddho,_  
_saṃghārāmaṃ sumāpitaṃ;_  
_Bhikkhusaṃghe nisīditvā,_  
_idaṃ vacanamabravi._  

</Paragraph>

</Division>
<Division number="475" book="ap1">

<Paragraph number="492" type="verses" book="ap1">
_Yo so buddhassa pādāsi,_  
_saṃghārāmaṃ sumāpitaṃ;_  
_Tamahaṃ kittayissāmi,_  
_suṇātha mama bhāsato._  

</Paragraph>

</Division>
<Division number="476" book="ap1">

<Paragraph number="493" type="verses" book="ap1">
_Hatthī assā rathā pattī,_  
_senā ca caturaṅginī;_  
_Parivāressantimaṃ niccaṃ,_  
_saṃghārāmassidaṃ phalaṃ._  

</Paragraph>

</Division>
<Division number="477" book="ap1">

<Paragraph number="494" type="verses" book="ap1">
_Saṭṭhi tūrasahassāni,_  
_bheriyo samalaṅkatā;_  
_Parivāressantimaṃ niccaṃ,_  
_saṃghārāmassidaṃ phalaṃ._  

</Paragraph>

</Division>
<Division number="478" book="ap1">

<Paragraph number="495" type="verses" book="ap1">
_Chaḷasītisahassāni,_  
_nāriyo samalaṅkatā;_  
_Vicittavatthābharaṇā,_  
_āmuttamaṇikuṇḍalā._  

</Paragraph>

</Division>
<Division number="479" book="ap1">

<Paragraph number="496" type="verses" book="ap1">
_Aḷārapamhā hasulā,_  
_susaññā tanumajjhimā;_  
_Parivāressantimaṃ niccaṃ,_  
_saṃghārāmassidaṃ phalaṃ._  

</Paragraph>

</Division>
<Division number="480" book="ap1">

<Paragraph number="497" type="verses" book="ap1">
_Tiṃsakappasahassāni,_  
_devaloke ramissati;_  
_Sahassakkhattuṃ devindo,_  
_devarajjaṃ karissati._  

</Paragraph>

</Division>
<Division number="481" book="ap1">

<Paragraph number="498" type="verses" book="ap1">
_Devarājena pattabbaṃ,_  
_sabbaṃ paṭilabhissati;_  
_Anūnabhogo hutvāna,_  
_devarajjaṃ karissati._  

</Paragraph>

</Division>
<Division number="482" book="ap1">

<Paragraph number="499" type="verses" book="ap1">
_Sahassakkhattuṃ cakkavattī,_  
_rājā raṭṭhe bhavissati;_  
_Pathabyā rajjaṃ vipulaṃ,_  
_gaṇanāto asaṅkhiyaṃ._  

</Paragraph>

</Division>
<Division number="483" book="ap1">

<Paragraph number="500" type="verses" book="ap1">
_Kappasatasahassamhi,_  
_okkākakulasambhavo;_  
_Gotamo nāma gottena,_  
_satthā loke bhavissati._  

</Paragraph>

</Division>
<Division number="484" book="ap1">

<Paragraph number="501" type="verses" book="ap1">
_Tassa dhammesu dāyādo,_  
_oraso dhammanimmito;_  
_Upāli nāma nāmena,_  
_hessati satthu sāvako._  

</Paragraph>

</Division>
<Division number="485" book="ap1">

<Paragraph number="502" type="verses" book="ap1">
_Vinaye pāramiṃ patvā,_  
_ṭhānāṭhāne ca kovido;_  
_Jinasāsanaṃ dhārento,_  
_viharissatināsavo._  

</Paragraph>

</Division>
<Division number="486" book="ap1">

<Paragraph number="503" type="verses" book="ap1">
_Sabbametaṃ abhiññāya,_  
_gotamo sakyapuṅgavo;_  
_Bhikkhusaṃghe nisīditvā,_  
_etadagge ṭhapessati._  

</Paragraph>

</Division>
<Division number="487" book="ap1">

<Paragraph number="504" type="verses" book="ap1">
_Aparimeyyupādāya,_  
_patthemi tava sāsanaṃ;_  
_So me attho anuppatto,_  
_sabbasaṃyojanakkhayo._  

</Paragraph>

</Division>
<Division number="488" book="ap1">

<Paragraph number="505" type="verses" book="ap1">
_Yathā sūlāvuto poso,_  
_rājadaṇḍena tajjito;_  
_Sūle sātaṃ avindanto,_  
_parimuttiṃva icchati._  

</Paragraph>

</Division>
<Division number="489" book="ap1">

<Paragraph number="506" type="verses" book="ap1">
_Tathevāhaṃ mahāvīra,_  
_bhavadaṇḍena tajjito;_  
_Kammasūlāvuto santo,_  
_pipāsāvedanaṭṭito._  

</Paragraph>

</Division>
<Division number="490" book="ap1">

<Paragraph number="507" type="verses" book="ap1">
_Bhave sātaṃ na vindāmi,_  
_ḍayhanto tīhi aggibhi;_  
_Parimuttiṃ gavesāmi,_  
_yathāpi rājadaṇḍito._  

</Paragraph>

</Division>
<Division number="491" book="ap1">

<Paragraph number="508" type="verses" book="ap1">
_Yathā visādo puriso,_  
_visena paripīḷito;_  
_Agadaṃ so gaveseyya,_  
_visaghātāyupāyanaṃ._  

</Paragraph>

</Division>
<Division number="492" book="ap1">

<Paragraph number="509" type="verses" book="ap1">
_Gavesamāno passeyya,_  
_agadaṃ visaghātakaṃ;_  
_Taṃ pivitvā sukhī assa,_  
_visamhā parimuttiyā._  

</Paragraph>

</Division>
<Division number="493" book="ap1">

<Paragraph number="510" type="verses" book="ap1">
_Tathevāhaṃ mahāvīra,_  
_yathā visahato naro;_  
_Sampīḷito avijjāya,_  
_saddhammāgadamesahaṃ._  

</Paragraph>

</Division>
<Division number="494" book="ap1">

<Paragraph number="511" type="verses" book="ap1">
_Dhammāgadaṃ gavesanto,_  
_addakkhiṃ sakyasāsanaṃ;_  
_Aggaṃ sabbosadhānaṃ taṃ,_  
_sabbasallavinodanaṃ._  

</Paragraph>

</Division>
<Division number="495" book="ap1">

<Paragraph number="512" type="verses" book="ap1">
_Dhammosadhaṃ pivitvāna,_  
_visaṃ sabbaṃ samūhaniṃ;_  
_Ajarāmaraṃ sītibhāvaṃ,_  
_nibbānaṃ phassayiṃ ahaṃ._  

</Paragraph>

</Division>
<Division number="496" book="ap1">

<Paragraph number="513" type="verses" book="ap1">
_Yathā bhūtaṭṭito poso,_  
_bhūtaggāhena pīḷito;_  
_Bhūtavejjaṃ gaveseyya,_  
_bhūtasmā parimuttiyā._  

</Paragraph>

</Division>
<Division number="497" book="ap1">

<Paragraph number="514" type="verses" book="ap1">
_Gavesamāno passeyya,_  
_bhūtavijjāsu kovidaṃ;_  
_Tassa so vihane bhūtaṃ,_  
_samūlañca vināsaye._  

</Paragraph>

</Division>
<Division number="498" book="ap1">

<Paragraph number="515" type="verses" book="ap1">
_Tathevāhaṃ mahāvīra,_  
_tamaggāhena pīḷito;_  
_Ñāṇālokaṃ gavesāmi,_  
_tamato parimuttiyā._  

</Paragraph>

</Division>
<Division number="499" book="ap1">

<Paragraph number="516" type="verses" book="ap1">
_Athaddasaṃ sakyamuniṃ,_  
_kilesatamasodhanaṃ;_  
_So me tamaṃ vinodesi,_  
_bhūtavejjova bhūtakaṃ._  

</Paragraph>

</Division>
<Division number="500" book="ap1">

<Paragraph number="517" type="verses" book="ap1">
_Saṃsārasotaṃ sañchindiṃ,_  
_taṇhāsotaṃ nivārayiṃ;_  
_Bhavaṃ ugghāṭayiṃ sabbaṃ,_  
_bhūtavejjova mūlato._  

</Paragraph>

</Division>
<Division number="501" book="ap1">

<Paragraph number="518" type="verses" book="ap1">
_Garuḷo yathā opatati,_  
_pannagaṃ bhakkhamattano;_  
_Samantā yojanasataṃ,_  
_vikkhobheti mahāsaraṃ._  

</Paragraph>

</Division>
<Division number="502" book="ap1">

<Paragraph number="519" type="verses" book="ap1">
_Pannagaṃ so gahetvāna,_  
_adhosīsaṃ viheṭhayaṃ;_  
_Ādāya so pakkamati,_  
_yenakāmaṃ vihaṅgamo._  

</Paragraph>

</Division>
<Division number="503" book="ap1">

<Paragraph number="520" type="verses" book="ap1">
_Tathevāhaṃ mahāvīra,_  
_yathāpi garuḷo balī;_  
_Asaṅkhataṃ gavesanto,_  
_dose vikkhālayiṃ ahaṃ._  

</Paragraph>

</Division>
<Division number="504" book="ap1">

<Paragraph number="521" type="verses" book="ap1">
_Diṭṭho ahaṃ dhammavaraṃ,_  
_santipadamanuttaraṃ;_  
_Ādāya viharāmetaṃ,_  
_garuḷo pannagaṃ yathā._  

</Paragraph>

</Division>
<Division number="505" book="ap1">

<Paragraph number="522" type="verses" book="ap1">
_Āsāvatī nāma latā,_  
_jātā cittalatāvane;_  
_Tassā vassasahassena,_  
_ekaṃ nibbattate phalaṃ._  

</Paragraph>

</Division>
<Division number="506" book="ap1">

<Paragraph number="523" type="verses" book="ap1">
_Taṃ devā payirupāsanti,_  
_tāvadūraphale sati;_  
_Devānaṃ sā piyā evaṃ,_  
_āsāvatī latuttamā._  

</Paragraph>

</Division>
<Division number="507" book="ap1">

<Paragraph number="524" type="verses" book="ap1">
_Satasahassupādāya,_  
_tāhaṃ paricare muni;_  
_Sāyaṃ pātaṃ namassāmi,_  
_devā āsāvatiṃ yathā._  

</Paragraph>

</Division>
<Division number="508" book="ap1">

<Paragraph number="525" type="verses" book="ap1">
_Avañjhā pāricariyā,_  
_amoghā ca namassanā;_  
_Dūrāgatampi maṃ santaṃ,_  
_khaṇoyaṃ na virādhayi._  

</Paragraph>

</Division>
<Division number="509" book="ap1">

<Paragraph number="526" type="verses" book="ap1">
_Paṭisandhiṃ na passāmi,_  
_vicinanto bhave ahaṃ;_  
_Nirūpadhi vippamutto,_  
_upasanto carāmahaṃ._  

</Paragraph>

</Division>
<Division number="510" book="ap1">

<Paragraph number="527" type="verses" book="ap1">
_Yathāpi padumaṃ nāma,_  
_sūriyaraṃsena pupphati;_  
_Tathevāhaṃ mahāvīra,_  
_buddharaṃsena pupphito._  

</Paragraph>

</Division>
<Division number="511" book="ap1">

<Paragraph number="528" type="verses" book="ap1">
_Yathā balākayonimhi,_  
_na vijjati pumo sadā;_  
_Meghesu gajjamānesu,_  
_gabbhaṃ gaṇhanti tā sadā._  

</Paragraph>

</Division>
<Division number="512" book="ap1">

<Paragraph number="529" type="verses" book="ap1">
_Cirampi gabbhaṃ dhārenti,_  
_yāva megho na gajjati;_  
_Bhārato parimuccanti,_  
_yadā megho pavassati._  

</Paragraph>

</Division>
<Division number="513" book="ap1">

<Paragraph number="530" type="verses" book="ap1">
_Padumuttarabuddhassa,_  
_dhammameghena gajjato;_  
_Saddena dhammameghassa,_  
_dhammagabbhaṃ agaṇhahaṃ._  

</Paragraph>

</Division>
<Division number="514" book="ap1">

<Paragraph number="531" type="verses" book="ap1">
_Satasahassupādāya,_  
_puññagabbhaṃ dharemahaṃ;_  
_Nappamuccāmi bhārato,_  
_dhammamegho na gajjati._  

</Paragraph>

</Division>
<Division number="515" book="ap1">

<Paragraph number="532" type="verses" book="ap1">
_Yadā tuvaṃ sakyamuni,_  
_ramme kapilavatthave;_  
_Gajjasi dhammameghena,_  
_bhārato parimuccahaṃ._  

</Paragraph>

</Division>
<Division number="516" book="ap1">

<Paragraph number="533" type="verses" book="ap1">
_Suññataṃ animittañca,_  
_Tathāppaṇihitampi ca;_  
_Caturo ca phale sabbe,_  
_Dhammevaṃ vijanayiṃ ahaṃ._  


</Paragraph>
</Division>

<Paragraph number="534" type="center" book="ap1">
Dutiyabhāṇavāraṃ.


</Paragraph>

<Division number="517" book="ap1">

<Paragraph number="535" type="verses" book="ap1">
_Aparimeyyupādāya,_  
_patthemi tava sāsanaṃ;_  
_So me attho anuppatto,_  
_santipadamanuttaraṃ._  

</Paragraph>

</Division>
<Division number="518" book="ap1">

<Paragraph number="536" type="verses" book="ap1">
_Vinaye pāramiṃ patto,_  
_yathāpi pāṭhiko isi;_  
_Na me samasamo atthi,_  
_dhāremi sāsanaṃ ahaṃ._  

</Paragraph>

</Division>
<Division number="519" book="ap1">

<Paragraph number="537" type="verses" book="ap1">
_Vinaye khandhake cāpi,_  
_tikacchede ca pañcame;_  
_Ettha me vimati natthi,_  
_akkhare byañjanepi vā._  

</Paragraph>

</Division>
<Division number="520" book="ap1">

<Paragraph number="538" type="verses" book="ap1">
_Niggahe paṭikamme ca,_  
_ṭhānāṭhāne ca kovido;_  
_Osāraṇe vuṭṭhāpane,_  
_sabbattha pāramiṃ gato._  

</Paragraph>

</Division>
<Division number="521" book="ap1">

<Paragraph number="539" type="verses" book="ap1">
_Vinaye khandhake vāpi,_  
_nikkhipitvā padaṃ ahaṃ;_  
_Ubhato viniveṭhetvā,_  
_rasato osareyyahaṃ._  

</Paragraph>

</Division>
<Division number="522" book="ap1">

<Paragraph number="540" type="verses" book="ap1">
_Niruttiyā sukusalo,_  
_atthānatthe ca kovido;_  
_Anaññātaṃ mayā natthi,_  
_ekaggo satthu sāsane._  

</Paragraph>

</Division>
<Division number="523" book="ap1">

<Paragraph number="541" type="verses" book="ap1">
_Rūpadakkho ahaṃ ajja,_  
_sakyaputtassa sāsane;_  
_Kaṅkhaṃ sabbaṃ vinodemi,_  
_chindāmi sabbasaṃsayaṃ._  

</Paragraph>

</Division>
<Division number="524" book="ap1">

<Paragraph number="542" type="verses" book="ap1">
_Padaṃ anupadañcāpi,_  
_akkharañcāpi byañjanaṃ;_  
_Nidāne pariyosāne,_  
_sabbattha kovido ahaṃ._  

</Paragraph>

</Division>
<Division number="525" book="ap1">

<Paragraph number="543" type="verses" book="ap1">
_Yathāpi rājā balavā,_  
_niggaṇhitvā parantape;_  
_Vijinitvāna saṅgāmaṃ,_  
_nagaraṃ tattha māpaye._  

</Paragraph>

</Division>
<Division number="526" book="ap1">

<Paragraph number="544" type="verses" book="ap1">
_Pākāraṃ parikhañcāpi,_  
_esikaṃ dvārakoṭṭhakaṃ;_  
_Aṭṭālake ca vividhe,_  
_kāraye nagare bahū._  

</Paragraph>

</Division>
<Division number="527" book="ap1">

<Paragraph number="545" type="verses" book="ap1">
_Siṅghāṭakaṃ caccarañca,_  
_suvibhattantarāpaṇaṃ;_  
_Kārayeyya sabhaṃ tattha,_  
_atthānatthavinicchayaṃ._  

</Paragraph>

</Division>
<Division number="528" book="ap1">

<Paragraph number="546" type="verses" book="ap1">
_Nigghātatthaṃ amittānaṃ,_  
_chiddāchiddañca jānituṃ;_  
_Balakāyassa rakkhāya,_  
_senāpaccaṃ ṭhapeti so._  

</Paragraph>

</Division>
<Division number="529" book="ap1">

<Paragraph number="547" type="verses" book="ap1">
_Ārakkhatthāya bhaṇḍassa,_  
_nidhānakusalaṃ naraṃ;_  
_Mā me bhaṇḍaṃ vinassīti,_  
_bhaṇḍarakkhaṃ ṭhapeti so._  

</Paragraph>

</Division>
<Division number="530" book="ap1">

<Paragraph number="548" type="verses" book="ap1">
_Mamatto hoti yo rañño,_  
_vuddhiṃ yassa ca icchati;_  
_Tassādhikaraṇaṃ deti,_  
_mittassa paṭipajjituṃ._  

</Paragraph>

</Division>
<Division number="531" book="ap1">

<Paragraph number="549" type="verses" book="ap1">
_Uppātesu nimittesu,_  
_lakkhaṇesu ca kovidaṃ;_  
_Ajjhāyakaṃ mantadharaṃ,_  
_porohicce ṭhapeti so._  

</Paragraph>

</Division>
<Division number="532" book="ap1">

<Paragraph number="550" type="verses" book="ap1">
_Etehaṅgehi sampanno,_  
_khattiyoti pavuccati;_  
_Sadā rakkhanti rājānaṃ,_  
_cakkavākova dukkhitaṃ._  

</Paragraph>

</Division>
<Division number="533" book="ap1">

<Paragraph number="551" type="verses" book="ap1">
_Tatheva tvaṃ mahāvīra,_  
_hatāmittova khattiyo;_  
_Sadevakassa lokassa,_  
_dhammarājāti vuccati._  

</Paragraph>

</Division>
<Division number="534" book="ap1">

<Paragraph number="552" type="verses" book="ap1">
_Titthiye nihanitvāna,_  
_mārañcāpi sasenakaṃ;_  
_Tamandhakāraṃ vidhamitvā,_  
_dhammanagaraṃ amāpayi._  

</Paragraph>

</Division>
<Division number="535" book="ap1">

<Paragraph number="553" type="verses" book="ap1">
_Sīlaṃ pākārakaṃ tattha,_  
_ñāṇaṃ te dvārakoṭṭhakaṃ;_  
_Saddhā te esikā vīra,_  
_dvārapālo ca saṃvaro._  

</Paragraph>

</Division>
<Division number="536" book="ap1">

<Paragraph number="554" type="verses" book="ap1">
_Satipaṭṭhānamaṭṭālaṃ,_  
_paññā te caccaraṃ mune;_  
_Iddhipādañca siṅghāṭaṃ,_  
_dhammavīthi sumāpitā._  

</Paragraph>

</Division>
<Division number="537" book="ap1">

<Paragraph number="555" type="verses" book="ap1">
_Suttantaṃ abhidhammañca,_  
_vinayañcāpi kevalaṃ;_  
_Navaṅgaṃ buddhavacanaṃ,_  
_esā dhammasabhā tava._  

</Paragraph>

</Division>
<Division number="538" book="ap1">

<Paragraph number="556" type="verses" book="ap1">
_Suññataṃ animittañca,_  
_vihārañcappaṇīhitaṃ;_  
_Āneñjañca nirodho ca,_  
_esā dhammakuṭī tava._  

</Paragraph>

</Division>
<Division number="539" book="ap1">

<Paragraph number="557" type="verses" book="ap1">
_Paññāya aggo nikkhitto,_  
_paṭibhāne ca kovido;_  
_Sāriputtoti nāmena,_  
_dhammasenāpatī tava._  

</Paragraph>

</Division>
<Division number="540" book="ap1">

<Paragraph number="558" type="verses" book="ap1">
_Cutūpapātakusalo,_  
_iddhiyā pāramiṃ gato;_  
_Kolito nāma nāmena,_  
_porohicco tavaṃ mune._  

</Paragraph>

</Division>
<Division number="541" book="ap1">

<Paragraph number="559" type="verses" book="ap1">
_Porāṇakavaṃsadharo,_  
_uggatejo durāsado;_  
_Dhutavādīguṇenaggo,_  
_akkhadasso tavaṃ mune._  

</Paragraph>

</Division>
<Division number="542" book="ap1">

<Paragraph number="560" type="verses" book="ap1">
_Bahussuto dhammadharo,_  
_Sabbapāṭhī ca sāsane;_  
_Ānando nāma nāmena,_  
_Dhammārakkho tavaṃ mune._  

</Paragraph>

</Division>
<Division number="543" book="ap1">

<Paragraph number="561" type="verses" book="ap1">
_Ete sabbe atikkamma,_  
_pamesi bhagavā mamaṃ;_  
_Vinicchayaṃ me pādāsi,_  
_vinaye viññudesitaṃ._  

</Paragraph>

</Division>
<Division number="544" book="ap1">

<Paragraph number="562" type="verses" book="ap1">
_Yo koci vinaye pañhaṃ,_  
_pucchati buddhasāvako;_  
_Tattha me cintanā natthi,_  
_taññevatthaṃ kathemahaṃ._  

</Paragraph>

</Division>
<Division number="545" book="ap1">

<Paragraph number="563" type="verses" book="ap1">
_Yāvatā buddhakhettamhi,_  
_ṭhapetvā taṃ mahāmuni;_  
_Vinaye mādiso natthi,_  
_kuto bhiyyo bhavissati._  

</Paragraph>

</Division>
<Division number="546" book="ap1">

<Paragraph number="564" type="verses" book="ap1">
_Bhikkhusaṃghe nisīditvā,_  
_evaṃ gajjati gotamo;_  
_Upālissa samo natthi,_  
_vinaye khandhakesu ca._  

</Paragraph>

</Division>
<Division number="547" book="ap1">

<Paragraph number="565" type="verses" book="ap1">
_Yāvatā buddhabhaṇitaṃ,_  
_navaṅgaṃ satthusāsanaṃ;_  
_Vinayogadhaṃ taṃ sabbaṃ,_  
_vinayamūlapassino._  

</Paragraph>

</Division>
<Division number="548" book="ap1">

<Paragraph number="566" type="verses" book="ap1">
_Mama kammaṃ saritvāna,_  
_gotamo sakyapuṅgavo;_  
_Bhikkhusaṃghe nisīditvā,_  
_etadagge ṭhapesi maṃ._  

</Paragraph>

</Division>
<Division number="549" book="ap1">

<Paragraph number="567" type="verses" book="ap1">
_Satasahassupādāya,_  
_imaṃ ṭhānaṃ apatthayiṃ;_  
_So me attho anuppatto,_  
_vinaye pāramiṃ gato._  

</Paragraph>

</Division>
<Division number="550" book="ap1">

<Paragraph number="568" type="verses" book="ap1">
_Sakyānaṃ nandijanano,_  
_kappako āsahaṃ pure;_  
_Vijahitvāna taṃ jātiṃ,_  
_putto jāto mahesino._  

</Paragraph>

</Division>
<Division number="551" book="ap1">

<Paragraph number="569" type="verses" book="ap1">
_Ito dutiyake kappe,_  
_Añjaso nāma khattiyo;_  
_Anantatejo amitayaso,_  
_Bhūmipālo mahaddhano._  

</Paragraph>

</Division>
<Division number="552" book="ap1">

<Paragraph number="570" type="verses" book="ap1">
_Tassa rañño ahaṃ putto,_  
_candano nāma khattiyo;_  
_Jātimadenupatthaddho,_  
_yasabhogamadena ca._  

</Paragraph>

</Division>
<Division number="553" book="ap1">

<Paragraph number="571" type="verses" book="ap1">
_Nāgasatasahassāni,_  
_sabbālaṅkārabhūsitā;_  
_Tidhāpabhinnā mātaṅgā,_  
_parivārenti maṃ sadā._  

</Paragraph>

</Division>
<Division number="554" book="ap1">

<Paragraph number="572" type="verses" book="ap1">
_Sabalehi paretohaṃ,_  
_uyyānaṃ gantukāmako;_  
_Āruyha sirikaṃ nāgaṃ,_  
_nagarā nikkhamiṃ tadā._  

</Paragraph>

</Division>
<Division number="555" book="ap1">

<Paragraph number="573" type="verses" book="ap1">
_Caraṇena ca sampanno,_  
_guttadvāro susaṃvuto;_  
_Devalo nāma sambuddho,_  
_āgacchi purato mama._  

</Paragraph>

</Division>
<Division number="556" book="ap1">

<Paragraph number="574" type="verses" book="ap1">
_Pesetvā sirikaṃ nāgaṃ,_  
_buddhaṃ āsādayiṃ tadā;_  
_Tato sañjātakopo so,_  
_nāgo nuddharate padaṃ._  

</Paragraph>

</Division>
<Division number="557" book="ap1">

<Paragraph number="575" type="verses" book="ap1">
_Nāgaṃ duṭṭhamanaṃ disvā,_  
_buddhe kodhaṃ akāsahaṃ;_  
_Vihesayitvā sambuddhaṃ,_  
_uyyānaṃ agamāsahaṃ._  

</Paragraph>

</Division>
<Division number="558" book="ap1">

<Paragraph number="576" type="verses" book="ap1">
_Sātaṃ tattha na vindāmi,_  
_siro pajjalito yathā;_  
_Pariḷāhena ḍayhāmi,_  
_macchova baḷisādako._  

</Paragraph>

</Division>
<Division number="559" book="ap1">

<Paragraph number="577" type="verses" book="ap1">
_Sasāgarantā pathavī,_  
_ādittā viya hoti me;_  
_Pitu santikupāgamma,_  
_idaṃ vacanamabraviṃ._  

</Paragraph>

</Division>
<Division number="560" book="ap1">

<Paragraph number="578" type="verses" book="ap1">
_Āsīvisaṃva kupitaṃ,_  
_aggikkhandhaṃva āgataṃ;_  
_Mattaṃva kuñjaraṃ dantiṃ,_  
_yaṃ sayambhumasādayiṃ._  

</Paragraph>

</Division>
<Division number="561" book="ap1">

<Paragraph number="579" type="verses" book="ap1">
_Āsādito mayā buddho,_  
_ghoro uggatapo jino;_  
_Purā sabbe vinassāma,_  
_khamāpessāma taṃ muniṃ._  

</Paragraph>

</Division>
<Division number="562" book="ap1">

<Paragraph number="580" type="verses" book="ap1">
_No ce taṃ nijjhāpessāma,_  
_attadantaṃ samāhitaṃ;_  
_Orena sattadivasā,_  
_raṭṭhaṃ me vidhamissati._  

</Paragraph>

</Division>
<Division number="563" book="ap1">

<Paragraph number="581" type="verses" book="ap1">
_Sumekhalo kosiyo ca,_  
_siggavo cāpi sattako;_  
_Āsādayitvā isayo,_  
_duggatā te saraṭṭhakā._  

</Paragraph>

</Division>
<Division number="564" book="ap1">

<Paragraph number="582" type="verses" book="ap1">
_Yadā kuppanti isayo,_  
_saññatā brahmacārino;_  
_Sadevakaṃ vināsenti,_  
_sasāgaraṃ sapabbataṃ._  

</Paragraph>

</Division>
<Division number="565" book="ap1">

<Paragraph number="583" type="verses" book="ap1">
_Tiyojanasahassamhi,_  
_purise sannipātayiṃ;_  
_Accayaṃ desanatthāya,_  
_sayambhuṃ upasaṅkamiṃ._  

</Paragraph>

</Division>
<Division number="566" book="ap1">

<Paragraph number="584" type="verses" book="ap1">
_Allavatthā allasirā,_  
_sabbeva pañjalīkatā;_  
_Buddhassa pāde nipatitvā,_  
_idaṃ vacanamabravuṃ._  

</Paragraph>

</Division>
<Division number="567" book="ap1">

<Paragraph number="585" type="verses" book="ap1">
_Khamassu tvaṃ mahāvīra,_  
_abhiyācati taṃ jano;_  
_Pariḷāhaṃ vinodehi,_  
_mā no raṭṭhaṃ vināsaya._  

</Paragraph>

</Division>
<Division number="568" book="ap1">

<Paragraph number="586" type="verses" book="ap1">
_Sadevamānusā sabbe,_  
_sadānavā sarakkhasā;_  
_Ayomayena kūṭena,_  
_siraṃ bhindeyyu me sadā._  

</Paragraph>

</Division>
<Division number="569" book="ap1">

<Paragraph number="587" type="verses" book="ap1">
_Dake aggi na saṇṭhāti,_  
_bījaṃ sele na rūhati;_  
_Agade kimi na saṇṭhāti,_  
_kopo buddhe na jāyati._  

</Paragraph>

</Division>
<Division number="570" book="ap1">

<Paragraph number="588" type="verses" book="ap1">
_Yathā ca bhūmi acalā,_  
_appameyyo ca sāgaro;_  
_Anantako ca ākāso,_  
_evaṃ buddhā akhobhiyā._  

</Paragraph>

</Division>
<Division number="571" book="ap1">

<Paragraph number="589" type="verses" book="ap1">
_Sadā khantā mahāvīrā,_  
_khamitā ca tapassino;_  
_Khantānaṃ khamitānañca,_  
_gamanaṃ taṃ na vijjati._  

</Paragraph>

</Division>
<Division number="572" book="ap1">

<Paragraph number="590" type="verses" book="ap1">
_Idaṃ vatvāna sambuddho,_  
_pariḷāhaṃ vinodayaṃ;_  
_Mahājanassa purato,_  
_nabhaṃ abbhuggami tadā._  

</Paragraph>

</Division>
<Division number="573" book="ap1">

<Paragraph number="591" type="verses" book="ap1">
_Tena kammenahaṃ vīra,_  
_hīnattaṃ ajjhupāgato;_  
_Samatikkamma taṃ jātiṃ,_  
_pāvisiṃ abhayaṃ puraṃ._  

</Paragraph>

</Division>
<Division number="574" book="ap1">

<Paragraph number="592" type="verses" book="ap1">
_Tadāpi maṃ mahāvīra,_  
_ḍayhamānaṃ susaṇṭhitaṃ;_  
_Pariḷāhaṃ vinodesi,_  
_sayambhuñca khamāpayiṃ._  

</Paragraph>

</Division>
<Division number="575" book="ap1">

<Paragraph number="593" type="verses" book="ap1">
_Ajjāpi maṃ mahāvīra,_  
_ḍayhamānaṃ tihaggibhi;_  
_Nibbāpesi tayo aggī,_  
_sītibhāvañca pāpayī._  

</Paragraph>

</Division>
<Division number="576" book="ap1">

<Paragraph number="594" type="verses" book="ap1">
_Yesaṃ sotāvadhānatthi,_  
_suṇātha mama bhāsato;_  
_Atthaṃ tumhaṃ pavakkhāmi,_  
_yathā diṭṭhaṃ padaṃ mama._  

</Paragraph>

</Division>
<Division number="577" book="ap1">

<Paragraph number="595" type="verses" book="ap1">
_Sayambhuṃ taṃ vimānetvā,_  
_santacittaṃ samāhitaṃ;_  
_Tena kammenahaṃ ajja,_  
_jātomhi nīcayoniyaṃ._  

</Paragraph>

</Division>
<Division number="578" book="ap1">

<Paragraph number="596" type="verses" book="ap1">
_Mā vo khaṇaṃ virādhetha,_  
_khaṇātītā hi socare;_  
_Sadatthe vāyameyyātha,_  
_khaṇo vo paṭipādito._  

</Paragraph>

</Division>
<Division number="579" book="ap1">

<Paragraph number="597" type="verses" book="ap1">
_Ekaccānañca vamanaṃ,_  
_ekaccānaṃ virecanaṃ;_  
_Visaṃ halāhalaṃ eke,_  
_ekaccānañca osadhaṃ._  

</Paragraph>

</Division>
<Division number="580" book="ap1">

<Paragraph number="598" type="verses" book="ap1">
_Vamanaṃ paṭipannānaṃ,_  
_phalaṭṭhānaṃ virecanaṃ;_  
_Osadhaṃ phalalābhīnaṃ,_  
_puññakkhettaṃ gavesinaṃ._  

</Paragraph>

</Division>
<Division number="581" book="ap1">

<Paragraph number="599" type="verses" book="ap1">
_Sāsanena viruddhānaṃ,_  
_visaṃ halāhalaṃ yathā;_  
_Āsīviso diṭṭhaviso,_  
_evaṃ jhāpeti taṃ naraṃ._  

</Paragraph>

</Division>
<Division number="582" book="ap1">

<Paragraph number="600" type="verses" book="ap1">
_Sakiṃ pītaṃ halāhalaṃ,_  
_uparundhati jīvitaṃ;_  
_Sāsanena virujjhitvā,_  
_kappakoṭimhi ḍayhati._  

</Paragraph>

</Division>
<Division number="583" book="ap1">

<Paragraph number="601" type="verses" book="ap1">
_Khantiyā avihiṃsāya,_  
_mettacittavatāya ca;_  
_Sadevakaṃ so tāreti,_  
_tasmā vo avirodhiyā._  

</Paragraph>

</Division>
<Division number="584" book="ap1">

<Paragraph number="602" type="verses" book="ap1">
_Lābhālābhe na sajjanti,_  
_sammānanavimānane;_  
_Pathavīsadisā buddhā,_  
_tasmā te na virodhiyā._  

</Paragraph>

</Division>
<Division number="585" book="ap1">

<Paragraph number="603" type="verses" book="ap1">
_Devadatte ca vadhake,_  
_core aṅgulimālake;_  
_Rāhule dhanapāle ca,_  
_sabbesaṃ samako muni._  

</Paragraph>

</Division>
<Division number="586" book="ap1">

<Paragraph number="604" type="verses" book="ap1">
_Etesaṃ paṭigho natthi,_  
_rāgomesaṃ na vijjati;_  
_Sabbesaṃ samako buddho,_  
_vadhakassorasassa ca._  

</Paragraph>

</Division>
<Division number="587" book="ap1">

<Paragraph number="605" type="verses" book="ap1">
_Panthe disvāna kāsāvaṃ,_  
_chaḍḍitaṃ mīḷhamakkhitaṃ;_  
_Sirasmiṃ añjaliṃ katvā,_  
_vanditabbaṃ isiddhajaṃ._  

</Paragraph>

</Division>
<Division number="588" book="ap1">

<Paragraph number="606" type="verses" book="ap1">
_Abbhatītā ca ye buddhā,_  
_vattamānā anāgatā;_  
_Dhajenānena sujjhanti,_  
_tasmā ete namassiyā._  

</Paragraph>

</Division>
<Division number="589" book="ap1">

<Paragraph number="607" type="verses" book="ap1">
_Satthukappaṃ suvinayaṃ,_  
_dhāremi hadayenahaṃ;_  
_Namassamāno vinayaṃ,_  
_viharissāmi sabbadā._  

</Paragraph>

</Division>
<Division number="590" book="ap1">

<Paragraph number="608" type="verses" book="ap1">
_Vinayo āsayo mayhaṃ,_  
_vinayo ṭhānacaṅkamaṃ;_  
_Kappemi vinaye vāsaṃ,_  
_vinayo mama gocaro._  

</Paragraph>

</Division>
<Division number="591" book="ap1">

<Paragraph number="609" type="verses" book="ap1">
_Vinaye pāramippatto,_  
_samathe cāpi kovido;_  
_Upāli taṃ mahāvīra,_  
_pāde vandati satthuno._  

</Paragraph>

</Division>
<Division number="592" book="ap1">

<Paragraph number="610" type="verses" book="ap1">
_So ahaṃ vicarissāmi,_  
_gāmā gāmaṃ purā puraṃ;_  
_Namassamāno sambuddhaṃ,_  
_dhammassa ca sudhammataṃ._  

</Paragraph>

</Division>
<Division number="593" book="ap1">

<Paragraph number="611" type="verses" book="ap1">
_Kilesā jhāpitā mayhaṃ,_  
_bhavā sabbe samūhatā;_  
_Sabbāsavā parikkhīṇā,_  
_natthi dāni punabbhavo._  

</Paragraph>

</Division>
<Division number="594" book="ap1">

<Paragraph number="612" type="verses" book="ap1">
_Svāgataṃ vata me āsi,_  
_buddhaseṭṭhassa santike;_  
_Tisso vijjā anuppattā,_  
_kataṃ buddhassa sāsanaṃ._  

</Paragraph>

</Division>
<Division number="595" book="ap1">

<Paragraph number="613" type="verses" book="ap1">
_Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  

</Paragraph>

<Paragraph number="614" book="ap1">
Itthaṃ sudaṃ āyasmā upāli thero imā gāthāyo abhāsitthāti.

</Paragraph>
</Division>

<Paragraph number="615" type="center" book="ap1">
Upālittherassāpadānaṃ chaṭṭhaṃ.
</Paragraph>