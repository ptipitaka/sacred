---
title: "40.9 Sabbadāyakattheraapadāna"
tableOfContents: false
sidebar:
  order: 9
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="456" book="ap1" bookNo="20" page="390">

<Paragraph number="4770" type="verses" book="ap1">
_“Mahāsamuddaṃ ogayha,_  
_bhavanaṃ me sunimmitaṃ;_  
_Sunimmitā pokkharaṇī,_  
_cakkavākapakūjitā._  

</Paragraph>

</Division>
<Division number="457" book="ap1" bookNo="20" page="390">

<Paragraph number="4771" type="verses" book="ap1">
_Mandālakehi sañchannā,_  
_padumuppalakehi ca;_  
_Nadī ca sandate tattha,_  
_supatitthā manoramā._  

</Paragraph>

</Division>
<Division number="458" book="ap1" bookNo="20" page="391">

<Paragraph number="4772" type="verses" book="ap1">
_Macchakacchapasañchannā,_  
_nānādijasamotthatā;_  
_Mayūrakoñcābhirudā,_  
_kokilādīhi vagguhi._  

</Paragraph>

</Division>
<Division number="459" book="ap1" bookNo="20" page="391">

<Paragraph number="4773" type="verses" book="ap1">
_Pārevatā ravihaṃsā ca,_  
_cakkavākā nadīcarā;_  
_Dindibhā sāḷikā cettha,_  
_pampakā jīvajīvakā._  

</Paragraph>

</Division>
<Division number="460" book="ap1" bookNo="20" page="391">

<Paragraph number="4774" type="verses" book="ap1">
_Haṃsā koñcāpi naditā,_  
_kosiyā piṅgalā bahū;_  
_Sattaratanasampannā,_  
_maṇimuttikavālukā._  

</Paragraph>

</Division>
<Division number="461" book="ap1" bookNo="20" page="391">

<Paragraph number="4775" type="verses" book="ap1">
_Sabbasoṇṇamayā rukkhā,_  
_nānāgandhasameritā;_  
_Ujjotenti divārattiṃ,_  
_bhavanaṃ sabbakālikaṃ._  

</Paragraph>

</Division>
<Division number="462" book="ap1" bookNo="20" page="391">

<Paragraph number="4776" type="verses" book="ap1">
_Saṭṭhi tūriyasahassāni,_  
_sāyaṃ pāto pavajjare;_  
_Soḷasitthisahassāni,_  
_parivārenti maṃ sadā._  

</Paragraph>

</Division>
<Division number="463" book="ap1" bookNo="20" page="391">

<Paragraph number="4777" type="verses" book="ap1">
_Abhinikkhamma bhavanā,_  
_sumedhaṃ lokanāyakaṃ;_  
_Pasannacitto sumano,_  
_vandayiṃ taṃ mahāyasaṃ._  

</Paragraph>

</Division>
<Division number="464" book="ap1" bookNo="20" page="391">

<Paragraph number="4778" type="verses" book="ap1">
_Sambuddhaṃ abhivādetvā,_  
_sasaṃghaṃ taṃ nimantayiṃ;_  
_Adhivāsesi so dhīro,_  
_sumedho lokanāyako._  

</Paragraph>

</Division>
<Division number="465" book="ap1" bookNo="20" page="391">

<Paragraph number="4779" type="verses" book="ap1">
_Mama dhammakathaṃ katvā,_  
_uyyojesi mahāmuni;_  
_Sambuddhaṃ abhivādetvā,_  
_bhavanaṃ me upāgamiṃ._  

</Paragraph>

</Division>
<Division number="466" book="ap1" bookNo="20" page="391">

<Paragraph number="4780" type="verses" book="ap1">
_Āmantayiṃ parijanaṃ,_  
_‘sabbe sannipatātha vo;_  
_Pubbaṇhasamayaṃ buddho,_  
_bhavanaṃ āgamissati._  

</Paragraph>

</Division>
<Division number="467" book="ap1" bookNo="20" page="391">

<Paragraph number="4781" type="verses" book="ap1">
_Lābhā amhaṃ suladdhaṃ no,_  
_ye vasāma tavantike;_  
_Mayampi buddhaseṭṭhassa,_  
_pūjaṃ kassāma satthuno’._  

</Paragraph>

</Division>
<Division number="468" book="ap1" bookNo="20" page="391">

<Paragraph number="4782" type="verses" book="ap1">
_Annapānaṃ paṭṭhapetvā,_  
_kālaṃ ārocayiṃ ahaṃ;_  
_Vasīsatasahassehi,_  
_upesi lokanāyako._  

</Paragraph>

</Division>
<Division number="469" book="ap1" bookNo="20" page="391">

<Paragraph number="4783" type="verses" book="ap1">
_Pañcaṅgikehi tūriyehi,_  
_paccuggamanamakāsahaṃ;_  
_Sabbasoṇṇamaye pīṭhe,_  
_nisīdi purisuttamo._  

</Paragraph>

</Division>
<Division number="470" book="ap1" bookNo="20" page="391">

<Paragraph number="4784" type="verses" book="ap1">
_Uparicchadanaṃ āsi,_  
_sabbasoṇṇamayaṃ tadā;_  
_Bījaniyo pavāyanti,_  
_bhikkhusaṃghassa antare._  

</Paragraph>

</Division>
<Division number="471" book="ap1" bookNo="20" page="392">

<Paragraph number="4785" type="verses" book="ap1">
_Pahūtenannapānena,_  
_bhikkhusaṃghamatappayiṃ;_  
_Paccekadussayugaḷe,_  
_bhikkhusaṃghassadāsahaṃ._  

</Paragraph>

</Division>
<Division number="472" book="ap1" bookNo="20" page="392">

<Paragraph number="4786" type="verses" book="ap1">
_Yaṃ vadanti sumedhoti,_  
_lokāhutipaṭiggahaṃ;_  
_Bhikkhusaṃghe nisīditvā,_  
_imā gāthā abhāsatha._  

</Paragraph>

</Division>
<Division number="473" book="ap1" bookNo="20" page="392">

<Paragraph number="4787" type="verses" book="ap1">
_‘Yo me annena pānena,_  
_sabbe ime ca tappayiṃ;_  
_Tamahaṃ kittayissāmi,_  
_suṇātha mama bhāsato._  

</Paragraph>

</Division>
<Division number="474" book="ap1" bookNo="20" page="392">

<Paragraph number="4788" type="verses" book="ap1">
_Aṭṭhārase kappasate,_  
_devaloke ramissati;_  
_Sahassakkhattuṃ rājā ca,_  
_cakkavattī bhavissati._  

</Paragraph>

</Division>
<Division number="475" book="ap1" bookNo="20" page="392">

<Paragraph number="4789" type="verses" book="ap1">
_Upapajjati yaṃ yoniṃ,_  
_devattaṃ atha mānusaṃ;_  
_Sabbadā sabbasovaṇṇaṃ,_  
_chadanaṃ dhārayissati._  

</Paragraph>

</Division>
<Division number="476" book="ap1" bookNo="20" page="392">

<Paragraph number="4790" type="verses" book="ap1">
_Tiṃsakappasahassamhi,_  
_okkākakulasambhavo;_  
_Gotamo nāma gottena,_  
_satthā loke bhavissati._  

</Paragraph>

</Division>
<Division number="477" book="ap1" bookNo="20" page="392">

<Paragraph number="4791" type="verses" book="ap1">
_Tassa dhammesu dāyādo,_  
_oraso dhammanimmito;_  
_Sabbāsave pariññāya,_  
_nibbāyissatināsavo._  

</Paragraph>

</Division>
<Division number="478" book="ap1" bookNo="20" page="392">

<Paragraph number="4792" type="verses" book="ap1">
_Bhikkhusaṃghe nisīditvā,_  
_sīhanādaṃ nadissati;_  
_Citake chattaṃ dhārenti,_  
_heṭṭhā chattamhi ḍayhatha’._  

</Paragraph>

</Division>
<Division number="479" book="ap1" bookNo="20" page="392">

<Paragraph number="4793" type="verses" book="ap1">
_Sāmaññaṃ me anuppattaṃ,_  
_kilesā jhāpitā mayā;_  
_Maṇḍape rukkhamūle vā,_  
_santāpo me na vijjati._  

</Paragraph>

</Division>
<Division number="480" book="ap1" bookNo="20" page="392">

<Paragraph number="4794" type="verses" book="ap1">
_Tiṃsakappasahassamhi,_  
_yaṃ dānamadadiṃ tadā;_  
_Duggatiṃ nābhijānāmi,_  
_sabbadānassidaṃ phalaṃ._  

</Paragraph>

</Division>
<Division number="481" book="ap1" bookNo="20" page="392">

<Paragraph number="4795" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="482" book="ap1" bookNo="20" page="392">

<Paragraph number="4796" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="483" book="ap1" bookNo="20" page="392">

<Paragraph number="4797" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="4798" book="ap1">
Itthaṃ sudaṃ āyasmā sabbadāyako thero imā gāthāyo abhāsitthāti.

</Paragraph>
</Division>

<Paragraph number="4799" type="center" book="ap1">
Sabbadāyakattherassāpadānaṃ navamaṃ.
</Paragraph>