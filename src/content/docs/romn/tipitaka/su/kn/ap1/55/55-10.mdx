---
title: "55.10 Cūḷasugandhattheraapadāna"
tableOfContents: false
sidebar:
  order: 10
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="272" book="ap1" bookNo="20" page="419">

<Paragraph number="7624" type="verses" book="ap1">
_“Imamhi bhaddake kappe,_  
_brahmabandhu mahāyaso;_  
_Kassapo nāma gottena,_  
_uppajji vadataṃ varo._  

</Paragraph>

</Division>
<Division number="273" book="ap1" bookNo="20" page="419">

<Paragraph number="7625" type="verses" book="ap1">
_Anubyañjanasampanno,_  
_bāttiṃsavaralakkhaṇo;_  
_Byāmappabhāparivuto,_  
_raṃsijālasamotthaṭo._  

</Paragraph>

</Division>
<Division number="274" book="ap1" bookNo="20" page="419">

<Paragraph number="7626" type="verses" book="ap1">
_Assāsetā yathā cando,_  
_sūriyova pabhaṅkaro;_  
_Nibbāpetā yathā megho,_  
_sāgarova guṇākaro._  

</Paragraph>

</Division>
<Division number="275" book="ap1" bookNo="20" page="419">

<Paragraph number="7627" type="verses" book="ap1">
_Dharaṇīriva sīlena,_  
_himavāva samādhinā;_  
_Ākāso viya paññāya,_  
_asaṅgo anilo yathā._  

</Paragraph>

</Division>
<Division number="276" book="ap1" bookNo="20" page="419">

<Paragraph number="7628" type="verses" book="ap1">
_Tadāhaṃ bārāṇasiyaṃ,_  
_upapanno mahākule;_  
_Pahūtadhanadhaññasmiṃ,_  
_nānāratanasañcaye._  

</Paragraph>

</Division>
<Division number="277" book="ap1" bookNo="20" page="419">

<Paragraph number="7629" type="verses" book="ap1">
_Mahatā parivārena,_  
_nisinnaṃ lokanāyakaṃ;_  
_Upecca dhammamassosiṃ,_  
_amataṃva manoharaṃ._  

</Paragraph>

</Division>
<Division number="278" book="ap1" bookNo="20" page="420">

<Paragraph number="7630" type="verses" book="ap1">
_Dvattiṃsalakkhaṇadharo,_  
_sanakkhattova candimā;_  
_Anubyañjanasampanno,_  
_sālarājāva phullito._  

</Paragraph>

</Division>
<Division number="279" book="ap1" bookNo="20" page="420">

<Paragraph number="7631" type="verses" book="ap1">
_Raṃsijālaparikkhitto,_  
_dittova kanakācalo;_  
_Byāmappabhāparivuto,_  
_sataraṃsī divākaro._  

</Paragraph>

</Division>
<Division number="280" book="ap1" bookNo="20" page="420">

<Paragraph number="7632" type="verses" book="ap1">
_Soṇṇānano jinavaro,_  
_samaṇīva siluccayo;_  
_Karuṇā puṇṇahadayo,_  
_guṇena viya sāgaro._  

</Paragraph>

</Division>
<Division number="281" book="ap1" bookNo="20" page="420">

<Paragraph number="7633" type="verses" book="ap1">
_Lokavissutakitti ca,_  
_sinerūva naguttamo;_  
_Yasasā vitthato vīro,_  
_ākāsasadiso muni._  

</Paragraph>

</Division>
<Division number="282" book="ap1" bookNo="20" page="420">

<Paragraph number="7634" type="verses" book="ap1">
_Asaṅgacitto sabbattha,_  
_anilo viya nāyako;_  
_Patiṭṭhā sabbabhūtānaṃ,_  
_mahīva munisattamo._  

</Paragraph>

</Division>
<Division number="283" book="ap1" bookNo="20" page="420">

<Paragraph number="7635" type="verses" book="ap1">
_Anupalitto lokena,_  
_toyena padumaṃ yathā;_  
_Kuvādagacchadahano,_  
_aggikhandhova sobhasi._  

</Paragraph>

</Division>
<Division number="284" book="ap1" bookNo="20" page="420">

<Paragraph number="7636" type="verses" book="ap1">
_Agadho viya sabbattha,_  
_kilesavisanāsako;_  
_Gandhamādanaselova,_  
_guṇagandhavibhūsito._  

</Paragraph>

</Division>
<Division number="285" book="ap1" bookNo="20" page="420">

<Paragraph number="7637" type="verses" book="ap1">
_Guṇānaṃ ākaro vīro,_  
_ratanānaṃva sāgaro;_  
_Sindhūva vanarājīnaṃ,_  
_kilesamalahārako._  

</Paragraph>

</Division>
<Division number="286" book="ap1" bookNo="20" page="420">

<Paragraph number="7638" type="verses" book="ap1">
_Vijayīva mahāyodho,_  
_mārasenāvamaddano;_  
_Cakkavattīva so rājā,_  
_bojjhaṅgaratanissaro._  

</Paragraph>

</Division>
<Division number="287" book="ap1" bookNo="20" page="420">

<Paragraph number="7639" type="verses" book="ap1">
_Mahābhisakkasaṅkāso,_  
_dosabyādhitikicchako;_  
_Sallakatto yathā vejjo,_  
_diṭṭhigaṇḍaviphālako._  

</Paragraph>

</Division>
<Division number="288" book="ap1" bookNo="20" page="420">

<Paragraph number="7640" type="verses" book="ap1">
_So tadā lokapajjoto,_  
_sanarāmarasakkato;_  
_Parisāsu narādicco,_  
_dhammaṃ desayate jino._  

</Paragraph>

</Division>
<Division number="289" book="ap1" bookNo="20" page="421">

<Paragraph number="7641" type="verses" book="ap1">
_‘Dānaṃ datvā mahābhogo,_  
_sīlena sugatūpago;_  
_Bhāvanāya ca nibbāti’,_  
_iccevamanusāsatha._  

</Paragraph>

</Division>
<Division number="290" book="ap1" bookNo="20" page="421">

<Paragraph number="7642" type="verses" book="ap1">
_Desanaṃ taṃ mahassādaṃ,_  
_ādimajjhantasobhanaṃ;_  
_Suṇanti parisā sabbā,_  
_amataṃva mahārasaṃ._  

</Paragraph>

</Division>
<Division number="291" book="ap1" bookNo="20" page="421">

<Paragraph number="7643" type="verses" book="ap1">
_Sutvā sumadhuraṃ dhammaṃ,_  
_pasanno jinasāsane;_  
_Sugataṃ saraṇaṃ gantvā,_  
_yāvajīvaṃ namassahaṃ._  

</Paragraph>

</Division>
<Division number="292" book="ap1" bookNo="20" page="421">

<Paragraph number="7644" type="verses" book="ap1">
_Munino gandhakuṭiyā,_  
_opuñjesiṃ tadā mahiṃ;_  
_Catujjātena gandhena,_  
_māse aṭṭha dinesvahaṃ._  

</Paragraph>

</Division>
<Division number="293" book="ap1" bookNo="20" page="421">

<Paragraph number="7645" type="verses" book="ap1">
_Paṇidhāya sugandhattaṃ,_  
_sarīravissagandhino;_  
_Tadā jino viyākāsi,_  
_sugandhatanulābhitaṃ._  

</Paragraph>

</Division>
<Division number="294" book="ap1" bookNo="20" page="421">

<Paragraph number="7646" type="verses" book="ap1">
_‘Yo yaṃ gandhakuṭibhūmiṃ,_  
_gandhenopuñjate sakiṃ;_  
_Tena kammavipākena,_  
_upapanno tahiṃ tahiṃ._  

</Paragraph>

</Division>
<Division number="295" book="ap1" bookNo="20" page="421">

<Paragraph number="7647" type="verses" book="ap1">
_Sugandhadeho sabbattha,_  
_bhavissati ayaṃ naro;_  
_Guṇagandhayutto hutvā,_  
_nibbāyissatināsavo’._  

</Paragraph>

</Division>
<Division number="296" book="ap1" bookNo="20" page="421">

<Paragraph number="7648" type="verses" book="ap1">
_Tena kammena sukatena,_  
_cetanāpaṇidhīhi ca;_  
_Jahitvā mānusaṃ dehaṃ,_  
_tāvatiṃsamagacchahaṃ._  

</Paragraph>

</Division>
<Division number="297" book="ap1" bookNo="20" page="421">

<Paragraph number="7649" type="verses" book="ap1">
_Pacchime ca bhave dāni,_  
_jāto vippakule ahaṃ;_  
_Gabbhaṃ me vasato mātā,_  
_dehenāsi sugandhitā._  

</Paragraph>

</Division>
<Division number="298" book="ap1" bookNo="20" page="421">

<Paragraph number="7650" type="verses" book="ap1">
_Yadā ca mātukucchimhā,_  
_nikkhamāmi tadā purī;_  
_Sāvatthisabbagandhehi,_  
_vāsitā viya vāyatha._  

</Paragraph>

</Division>
<Division number="299" book="ap1" bookNo="20" page="421">

<Paragraph number="7651" type="verses" book="ap1">
_Pupphavassañca surabhi,_  
_dibbagandhaṃ manoramaṃ;_  
_Dhūpāni ca mahagghāni,_  
_upavāyiṃsu tāvade._  

</Paragraph>

</Division>
<Division number="300" book="ap1" bookNo="20" page="422">

<Paragraph number="7652" type="verses" book="ap1">
_Devā ca sabbagandhehi,_  
_dhūpapupphehi taṃ gharaṃ;_  
_Vāsayiṃsu sugandhena,_  
_yasmiṃ jāto ahaṃ ghare._  

</Paragraph>

</Division>
<Division number="301" book="ap1" bookNo="20" page="422">

<Paragraph number="7653" type="verses" book="ap1">
_Yadā ca taruṇo bhaddo,_  
_paṭhame yobbane ṭhito;_  
_Tadā selaṃ saparisaṃ,_  
_vinetvā narasārathi._  

</Paragraph>

</Division>
<Division number="302" book="ap1" bookNo="20" page="422">

<Paragraph number="7654" type="verses" book="ap1">
_Tehi sabbehi parivuto,_  
_sāvatthipuramāgato;_  
_Tadā buddhānubhāvaṃ taṃ,_  
_disvā pabbajito ahaṃ._  

</Paragraph>

</Division>
<Division number="303" book="ap1" bookNo="20" page="422">

<Paragraph number="7655" type="verses" book="ap1">
_Sīlaṃ samādhipaññañca,_  
_vimuttiñca anuttaraṃ;_  
_Bhāvetvā caturo dhamme,_  
_pāpuṇiṃ āsavakkhayaṃ._  

</Paragraph>

</Division>
<Division number="304" book="ap1" bookNo="20" page="422">

<Paragraph number="7656" type="verses" book="ap1">
_Yadā pabbajito cāhaṃ,_  
_yadā ca arahā ahuṃ;_  
_Nibbāyissaṃ yadā cāhaṃ,_  
_gandhavasso tadā ahu._  

</Paragraph>

</Division>
<Division number="305" book="ap1" bookNo="20" page="422">

<Paragraph number="7657" type="verses" book="ap1">
_Sarīragandho ca sadātiseti me,_  
_Mahārahaṃ candanacampakuppalaṃ;_  
_Tatheva gandhe itare ca sabbaso,_  
_Pasayha vāyāmi tato tahiṃ tahiṃ._  

</Paragraph>

</Division>
<Division number="306" book="ap1" bookNo="20" page="422">

<Paragraph number="7658" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="307" book="ap1" bookNo="20" page="422">

<Paragraph number="7659" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="308" book="ap1" bookNo="20" page="422">

<Paragraph number="7660" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”. (6245)_  

</Paragraph>

<Paragraph number="7661" book="ap1">
Itthaṃ sudaṃ āyasmā cūḷasugandho thero imā gāthāyo abhāsitthāti.

</Paragraph>
</Division>

<Paragraph number="7662" type="center" book="ap1">
Cūḷasugandhattherassāpadānaṃ dasamaṃ.



</Paragraph>

<Paragraph number="7663" type="center" book="ap1">
Bhaddiyavaggo pañcapaññāsamo.



</Paragraph>

<Paragraph number="7664" type="center" book="ap1">
Tassuddānaṃ


</Paragraph>

<Paragraph number="7665" type="verses" book="ap1">
_Bhaddiyo revato thero,_  
_mahālābhī ca sīvali;_  
_Vaṅgīso nandako ceva,_  
_kāḷudāyī tathābhayo._  

</Paragraph>

<Paragraph number="7666" type="verses" book="ap1">
_Lomaso vanavaccho ca,_  
_sugandho ceva dasamo;_  
_Tīṇi gāthāsatā tattha,_  
_soḷasā ca taduttari._  


</Paragraph>

<Paragraph number="7667" type="center" book="ap1">
Atha vagguddānaṃ


</Paragraph>

<Paragraph number="7668" type="verses" book="ap1">
_Kaṇikāravhayo vaggo,_  
_phalado tiṇadāyako;_  
_Kaccāno bhaddiyo vaggo,_  
_gāthāyo gaṇitā cimā._  

</Paragraph>

<Paragraph number="7669" type="verses" book="ap1">
_Navagāthāsatānīha,_  
_caturāsītiyeva ca;_  
_Sapaññāsaṃ pañcasataṃ,_  
_apadānā pakāsitā._  

</Paragraph>

<Paragraph number="7670" type="verses" book="ap1">
_Saha udānagāthāhi,_  
_chasahassāni hontimā;_  
_Dvesatāni ca gāthānaṃ,_  
_aṭṭhārasa taduttari._
</Paragraph>