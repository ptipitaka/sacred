---
title: "41.5 Upasivattheraapadāna"
tableOfContents: false
sidebar:
  order: 6
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="100" book="ap1">

<Paragraph number="4954" type="verses" book="ap1">
_“Himavantassāvidūre,_  
_anomo nāma pabbato;_  
_Assamo sukato mayhaṃ,_  
_paṇṇasālā sumāpitā._  

</Paragraph>

</Division>
<Division number="101" book="ap1">

<Paragraph number="4955" type="verses" book="ap1">
_Nadī ca sandatī tattha,_  
_supatitthā manoramā;_  
_Anūpatitthe jāyanti,_  
_padumuppalakā bahū._  

</Paragraph>

</Division>
<Division number="102" book="ap1">

<Paragraph number="4956" type="verses" book="ap1">
_Pāṭhīnā pāvusā macchā,_  
_balajā muñjarohitā;_  
_Macchakacchapasañchannā,_  
_nadikā sandate tadā._  

</Paragraph>

</Division>
<Division number="103" book="ap1">

<Paragraph number="4957" type="verses" book="ap1">
_Timirā pupphitā tattha,_  
_asokā khuddamālakā;_  
_Punnāgā giripunnāgā,_  
_sampavanti mamassamaṃ._  

</Paragraph>

</Division>
<Division number="104" book="ap1">

<Paragraph number="4958" type="verses" book="ap1">
_Kuṭajā pupphitā tattha,_  
_tiṇasūlavanāni ca;_  
_Sālā ca saḷalā tattha,_  
_campakā pupphitā bahū._  

</Paragraph>

</Division>
<Division number="105" book="ap1">

<Paragraph number="4959" type="verses" book="ap1">
_Ajjunā atimuttā ca,_  
_mahānāmā ca pupphitā;_  
_Asanā madhugandhī ca,_  
_pupphitā te mamassame._  

</Paragraph>

</Division>
<Division number="106" book="ap1">

<Paragraph number="4960" type="verses" book="ap1">
_Uddālakā pāṭalikā,_  
_yūthikā ca piyaṅgukā;_  
_Bimbijālakasañchannā,_  
_samantā aḍḍhayojanaṃ._  

</Paragraph>

</Division>
<Division number="107" book="ap1">

<Paragraph number="4961" type="verses" book="ap1">
_Mātaggārā sattaliyo,_  
_pāṭalī sinduvārakā;_  
_Aṅkolakā bahū tattha,_  
_tālakuṭṭhi ca pupphitā;_  
_Seleyyakā bahū tattha,_  
_pupphitā mama assame._  

</Paragraph>

</Division>
<Division number="108" book="ap1">

<Paragraph number="4962" type="verses" book="ap1">
_Etesu pupphajātesu,_  
_sobhanti pādapā bahū;_  
_Samantā tena gandhena,_  
_vāyate mama assamo._  

</Paragraph>

</Division>
<Division number="109" book="ap1">

<Paragraph number="4963" type="verses" book="ap1">
_Harītakā āmalakā,_  
_ambajambuvibhītakā;_  
_Kolā bhallātakā billā,_  
_phārusakaphalāni ca._  

</Paragraph>

</Division>
<Division number="110" book="ap1">

<Paragraph number="4964" type="verses" book="ap1">
_Tindukā ca piyālā ca,_  
_madhukā kāsumārayo;_  
_Labujā panasā tattha,_  
_kadalī badarīphalā._  

</Paragraph>

</Division>
<Division number="111" book="ap1">

<Paragraph number="4965" type="verses" book="ap1">
_Ambāṭakā bahū tattha,_  
_vallikāraphalāni ca;_  
_Bījapūrasapāriyo,_  
_phalitā mama assame._  

</Paragraph>

</Division>
<Division number="112" book="ap1">

<Paragraph number="4966" type="verses" book="ap1">
_Āḷakā isimuggā ca,_  
_tato modaphalā bahū;_  
_Avaṭā pakkabharitā,_  
_pilakkhudumbarāni ca._  

</Paragraph>

</Division>
<Division number="113" book="ap1">

<Paragraph number="4967" type="verses" book="ap1">
_Pipphalī marīcā tattha,_  
_nigrodhā ca kapitthanā;_  
_Udumbarakā bahavo,_  
_kaṇḍupaṇṇā ca hariyo._  

</Paragraph>

</Division>
<Division number="114" book="ap1">

<Paragraph number="4968" type="verses" book="ap1">
_Ete caññe ca bahavo,_  
_phalitā assame mama;_  
_Puppharukkhāpi bahavo,_  
_pupphitā mama assame._  

</Paragraph>

</Division>
<Division number="115" book="ap1">

<Paragraph number="4969" type="verses" book="ap1">
_Āluvā ca kaḷambā ca,_  
_biḷālī takkalāni ca;_  
_Ālakā tālakā ceva,_  
_vijjanti assame mama._  

</Paragraph>

</Division>
<Division number="116" book="ap1">

<Paragraph number="4970" type="verses" book="ap1">
_Assamassāvidūre me,_  
_mahājātassaro ahu;_  
_Acchodako sītajalo,_  
_supatittho manoramo._  

</Paragraph>

</Division>
<Division number="117" book="ap1">

<Paragraph number="4971" type="verses" book="ap1">
_Padumuppalā bahū tattha,_  
_puṇḍarīkasamāyutā;_  
_Mandālakehi sañchannā,_  
_nānāgandhasameritā._  

</Paragraph>

</Division>
<Division number="118" book="ap1">

<Paragraph number="4972" type="verses" book="ap1">
_Gabbhaṃ gaṇhanti padumā,_  
_aññe pupphanti kesarī;_  
_Opupphapattā tiṭṭhanti,_  
_padumākaṇṇikā bahū._  

</Paragraph>

</Division>
<Division number="119" book="ap1">

<Paragraph number="4973" type="verses" book="ap1">
_Madhu bhisamhā savati,_  
_khīraṃ sappi mulāḷibhi;_  
_Samantā tena gandhena,_  
_nānāgandhasameritā._  

</Paragraph>

</Division>
<Division number="120" book="ap1">

<Paragraph number="4974" type="verses" book="ap1">
_Kumudā ambagandhi ca,_  
_nayitā dissare bahū;_  
_Jātassarassānukūlaṃ,_  
_ketakā pupphitā bahū._  

</Paragraph>

</Division>
<Division number="121" book="ap1">

<Paragraph number="4975" type="verses" book="ap1">
_Suphullā bandhujīvā ca,_  
_setavārī sugandhikā;_  
_Kumbhilā susumārā ca,_  
_gahakā tattha jāyare._  

</Paragraph>

</Division>
<Division number="122" book="ap1">

<Paragraph number="4976" type="verses" book="ap1">
_Uggāhakā ajagarā,_  
_tattha jātassare bahū;_  
_Pāṭhīnā pāvusā macchā,_  
_balajā muñjarohitā._  

</Paragraph>

</Division>
<Division number="123" book="ap1">

<Paragraph number="4977" type="verses" book="ap1">
_Macchakacchapasañchannā,_  
_atho papaṭakāhi ca;_  
_Pārevatā ravihaṃsā,_  
_kukutthā ca nadīcarā._  

</Paragraph>

</Division>
<Division number="124" book="ap1">

<Paragraph number="4978" type="verses" book="ap1">
_Dindibhā cakkavākā ca,_  
_pampakā jīvajīvakā;_  
_Kalandakā ukkusā ca,_  
_senakā uddharā bahū._  

</Paragraph>

</Division>
<Division number="125" book="ap1">

<Paragraph number="4979" type="verses" book="ap1">
_Koṭṭhakā sukapotā ca,_  
_tuliyā camarā bahū;_  
_Kāreniyo ca tilakā,_  
_upajīvanti taṃ saraṃ._  

</Paragraph>

</Division>
<Division number="126" book="ap1">

<Paragraph number="4980" type="verses" book="ap1">
_Sīhā byagghā ca dīpī ca,_  
_acchakokataracchakā;_  
_Vānarā kinnarā ceva,_  
_dissanti mama assame._  

</Paragraph>

</Division>
<Division number="127" book="ap1">

<Paragraph number="4981" type="verses" book="ap1">
_Tāni gandhāni ghāyanto,_  
_bhakkhayanto phalānahaṃ;_  
_Gandhodakaṃ pivanto ca,_  
_vasāmi mama assame._  

</Paragraph>

</Division>
<Division number="128" book="ap1">

<Paragraph number="4982" type="verses" book="ap1">
_Eṇīmigā varāhā ca,_  
_pasadā khuddarūpakā;_  
_Aggikā jotikā ceva,_  
_vasanti mama assame._  

</Paragraph>

</Division>
<Division number="129" book="ap1">

<Paragraph number="4983" type="verses" book="ap1">
_Haṃsā koñcā mayūrā ca,_  
_sālikāpi ca kokilā;_  
_Majjārikā bahū tattha,_  
_kosikā poṭṭhasīsakā._  

</Paragraph>

</Division>
<Division number="130" book="ap1">

<Paragraph number="4984" type="verses" book="ap1">
_Pisācā dānavā ceva,_  
_kumbhaṇḍā rakkhasā bahū;_  
_Garuḷā pannagā ceva,_  
_vasanti mama assame._  

</Paragraph>

</Division>
<Division number="131" book="ap1">

<Paragraph number="4985" type="verses" book="ap1">
_Mahānubhāvā isayo,_  
_santacittā samāhitā;_  
_Kamaṇḍaludharā sabbe,_  
_ajinuttaravāsanā;_  
_Jaṭābhārabharitāva,_  
_vasanti mama assame._  

</Paragraph>

</Division>
<Division number="132" book="ap1">

<Paragraph number="4986" type="verses" book="ap1">
_Yugamattañca pekkhantā,_  
_nipakā santavuttino;_  
_Lābhālābhena santuṭṭhā,_  
_vasanti mama assame._  

</Paragraph>

</Division>
<Division number="133" book="ap1">

<Paragraph number="4987" type="verses" book="ap1">
_Vākacīraṃ dhunantā te,_  
_phoṭentājinacammakaṃ;_  
_Sabalehi upatthaddhā,_  
_gacchanti ambare tadā._  

</Paragraph>

</Division>
<Division number="134" book="ap1">

<Paragraph number="4988" type="verses" book="ap1">
_Na te dakaṃ āharanti,_  
_kaṭṭhaṃ vā aggidārukaṃ;_  
_Sayañca upasampannā,_  
_pāṭihīrassidaṃ phalaṃ._  

</Paragraph>

</Division>
<Division number="135" book="ap1">

<Paragraph number="4989" type="verses" book="ap1">
_Lohadoṇiṃ gahetvāna,_  
_vanamajjhe vasanti te;_  
_Kuñjarāva mahānāgā,_  
_asambhītāva kesarī._  

</Paragraph>

</Division>
<Division number="136" book="ap1">

<Paragraph number="4990" type="verses" book="ap1">
_Aññe gacchanti goyānaṃ,_  
_aññe pubbavidehakaṃ;_  
_Aññe ca uttarakuruṃ,_  
_sakaṃ balamavassitā._  

</Paragraph>

</Division>
<Division number="137" book="ap1">

<Paragraph number="4991" type="verses" book="ap1">
_Tato piṇḍaṃ āharitvā,_  
_paribhuñjanti ekato;_  
_Sabbesaṃ pakkamantānaṃ,_  
_uggatejāna tādinaṃ._  

</Paragraph>

</Division>
<Division number="138" book="ap1">

<Paragraph number="4992" type="verses" book="ap1">
_Ajinacammasaddena,_  
_vanaṃ saddāyate tadā;_  
_Edisā te mahāvīra,_  
_sissā uggatapā mama._  

</Paragraph>

</Division>
<Division number="139" book="ap1">

<Paragraph number="4993" type="verses" book="ap1">
_Parivuto ahaṃ tehi,_  
_vasāmi mama assame;_  
_Tositā sakakammena,_  
_vinītāpi samāgatā._  

</Paragraph>

</Division>
<Division number="140" book="ap1">

<Paragraph number="4994" type="verses" book="ap1">
_Ārādhayiṃsu maṃ ete,_  
_sakakammābhilāsino;_  
_Sīlavanto ca nipakā,_  
_appamaññāsu kovidā._  

</Paragraph>

</Division>
<Division number="141" book="ap1">

<Paragraph number="4995" type="verses" book="ap1">
_Padumuttaro lokavidū,_  
_āhutīnaṃ paṭiggaho;_  
_Samayaṃ saṃviditvāna,_  
_upagacchi vināyako._  

</Paragraph>

</Division>
<Division number="142" book="ap1">

<Paragraph number="4996" type="verses" book="ap1">
_Upagantvāna sambuddho,_  
_ātāpī nipako muni;_  
_Pattaṃ paggayha sambuddho,_  
_bhikkhāya mamupāgami._  

</Paragraph>

</Division>
<Division number="143" book="ap1">

<Paragraph number="4997" type="verses" book="ap1">
_Upāgataṃ mahāvīraṃ,_  
_jalajuttamanāyakaṃ;_  
_Tiṇasantharaṃ paññāpetvā,_  
_sālapupphehi okiriṃ._  

</Paragraph>

</Division>
<Division number="144" book="ap1">

<Paragraph number="4998" type="verses" book="ap1">
_Nisādetvāna sambuddhaṃ,_  
_haṭṭho saṃviggamānaso;_  
_Khippaṃ pabbatamāruyha,_  
_agaḷuṃ aggahiṃ ahaṃ._  

</Paragraph>

</Division>
<Division number="145" book="ap1">

<Paragraph number="4999" type="verses" book="ap1">
_Kumbhamattaṃ gahetvāna,_  
_panasaṃ devagandhikaṃ;_  
_Khandhe āropayitvāna,_  
_upagacchiṃ vināyakaṃ._  

</Paragraph>

</Division>
<Division number="146" book="ap1">

<Paragraph number="5000" type="verses" book="ap1">
_Phalaṃ buddhassa datvāna,_  
_agaḷuṃ anulimpahaṃ;_  
_Pasannacitto sumano,_  
_buddhaseṭṭhaṃ avandihaṃ._  

</Paragraph>

</Division>
<Division number="147" book="ap1">

<Paragraph number="5001" type="verses" book="ap1">
_Padumuttaro lokavidū,_  
_āhutīnaṃ paṭiggaho;_  
_Isimajjhe nisīditvā,_  
_imā gāthā abhāsatha._  

</Paragraph>

</Division>
<Division number="148" book="ap1">

<Paragraph number="5002" type="verses" book="ap1">
_‘Yo me phalañca agaḷuṃ,_  
_āsanañca adāsi me;_  
_Tamahaṃ kittayissāmi,_  
_suṇātha mama bhāsato._  

</Paragraph>

</Division>
<Division number="149" book="ap1">

<Paragraph number="5003" type="verses" book="ap1">
_Gāme vā yadi vāraññe,_  
_pabbhāresu guhāsu vā;_  
_Imassa cittamaññāya,_  
_nibbattissati bhojanaṃ._  

</Paragraph>

</Division>
<Division number="150" book="ap1">

<Paragraph number="5004" type="verses" book="ap1">
_Devaloke manusse vā,_  
_upapanno ayaṃ naro;_  
_Bhojanehi ca vatthehi,_  
_parisaṃ tappayissati._  

</Paragraph>

</Division>
<Division number="151" book="ap1">

<Paragraph number="5005" type="verses" book="ap1">
_Upapajjati yaṃ yoniṃ,_  
_devattaṃ atha mānusaṃ;_  
_Akkhobhabhogo hutvāna,_  
_saṃsarissatiyaṃ naro._  

</Paragraph>

</Division>
<Division number="152" book="ap1">

<Paragraph number="5006" type="verses" book="ap1">
_Tiṃsakappasahassāni,_  
_devaloke ramissati;_  
_Sahassakkhattuṃ rājā ca,_  
_cakkavattī bhavissati._  

</Paragraph>

</Division>
<Division number="153" book="ap1">

<Paragraph number="5007" type="verses" book="ap1">
_Ekasattatikkhattuñca,_  
_devarajjaṃ karissati;_  
_Padesarajjaṃ vipulaṃ,_  
_gaṇanāto asaṅkhiyaṃ._  

</Paragraph>

</Division>
<Division number="154" book="ap1">

<Paragraph number="5008" type="verses" book="ap1">
_Kappasatasahassamhi,_  
_okkākakulasambhavo;_  
_Gotamo nāma gottena,_  
_satthā loke bhavissati._  

</Paragraph>

</Division>
<Division number="155" book="ap1">

<Paragraph number="5009" type="verses" book="ap1">
_Tassa dhammesu dāyādo,_  
_oraso dhammanimmito; ( )_  
_Sabbāsave pariññāya,_  
_viharissatināsavo’._  

</Paragraph>

</Division>
<Division number="156" book="ap1">

<Paragraph number="5010" type="verses" book="ap1">
_Suladdhalābho laddho me,_  
_yohaṃ addakkhiṃ nāyakaṃ;_  
_Tisso vijjā anuppattā,_  
_kataṃ buddhassa sāsanaṃ._  

</Paragraph>

</Division>
<Division number="157" book="ap1">

<Paragraph number="5011" type="verses" book="ap1">
_Gāme vā yadi vāraññe,_  
_pabbhāresu guhāsu vā;_  
_Mama saṅkappamaññāya,_  
_bhojanaṃ hoti me sadā._  

</Paragraph>

</Division>
<Division number="158" book="ap1">

<Paragraph number="5012" type="verses" book="ap1">
_Kilesā jhāpitā mayhaṃ,_  
_ …pe… _  
_viharāmi anāsavo._  

</Paragraph>

</Division>
<Division number="159" book="ap1">

<Paragraph number="5013" type="verses" book="ap1">
_Svāgataṃ vata me āsi,_  
_ …pe… _  
_kataṃ buddhassa sāsanaṃ._  

</Paragraph>

</Division>
<Division number="160" book="ap1">

<Paragraph number="5014" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="5015" book="ap1">
Itthaṃ sudaṃ āyasmā upasivo thero imā gāthāyo abhāsitthāti.

</Paragraph>
</Division>

<Paragraph number="5016" type="center" book="ap1">
Upasivattherassāpadānaṃ pañcamaṃ.
</Paragraph>