---
title: "20.10 Yūthikapupphiyattheraapadāna"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="53" book="ap1">

<Paragraph number="2736" type="verses" book="ap1">
_“Padumuttaro nāma jino,_  
_āhutīnaṃ paṭiggaho;_  
_Pavanā nikkhamitvāna,_  
_vihāraṃ yāti cakkhumā._  

</Paragraph>

</Division>
<Division number="54" book="ap1">

<Paragraph number="2737" type="verses" book="ap1">
_Ubho hatthehi paggayha,_  
_yūthikaṃ pupphamuttamaṃ;_  
_Buddhassa abhiropayiṃ,_  
_mettacittassa tādino._  

</Paragraph>

</Division>
<Division number="55" book="ap1">

<Paragraph number="2738" type="verses" book="ap1">
_Tena cittappasādena,_  
_anubhotvāna sampadā;_  
_Kappānaṃ satasahassaṃ,_  
_duggatiṃ nupapajjahaṃ._  

</Paragraph>

</Division>
<Division number="56" book="ap1">

<Paragraph number="2739" type="verses" book="ap1">
_Ito paññāsakappesu,_  
_eko āsiṃ janādhipo;_  
_Samittanandano nāma,_  
_cakkavattī mahabbalo._  

</Paragraph>

</Division>
<Division number="57" book="ap1">

<Paragraph number="2740" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”. (2265)_  

</Paragraph>

<Paragraph number="2741" book="ap1">
Itthaṃ sudaṃ āyasmā yūthikapupphiyo thero imā gāthāyo abhāsitthāti.

</Paragraph>
</Division>

<Paragraph number="2742" type="center" book="ap1">
Yūthikapupphiyattherassāpadānaṃ dasamaṃ.

  
<Emphasis>Tamālapupphiyavaggo vīsatimo.</Emphasis>



</Paragraph>

<Paragraph number="2743" type="center" book="ap1">
Tassuddānaṃ


</Paragraph>

<Paragraph number="2744" type="verses" book="ap1">
_Tamālatiṇasanthāro,_  
_khaṇḍaphulli asokiyo;_  
_Aṅkolakī kisalayo,_  
_tinduko nelapupphiyo;_  
_Kiṃkaṇiko yūthiko ca,_  
_gāthā paññāsa aṭṭha cāti._  


</Paragraph>

<Paragraph number="2745" type="center" book="ap1">
Atha vagguddānaṃ


</Paragraph>

<Paragraph number="2746" type="verses" book="ap1">
_Bhikkhādāyī parivāro,_  
_sereyyo sobhito tathā;_  
_Chattañca bandhujīvī ca,_  
_supāricariyopi ca._  

</Paragraph>

<Paragraph number="2747" type="verses" book="ap1">
_Kumudo kuṭajo ceva,_  
_tamāli dasamo kato;_  
_Chasatāni ca gāthāni,_  
_chasaṭṭhi ca tatuttari._  


</Paragraph>

<Paragraph number="2748" type="center" book="ap1">
Bhikkhāvaggadasakaṃ.



</Paragraph>

<Paragraph number="2749" type="center" book="ap1">
Dutiyasatakaṃ samattaṃ.
</Paragraph>