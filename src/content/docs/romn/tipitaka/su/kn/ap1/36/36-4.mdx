---
title: "36.4 Sakosakakoraṇḍadāyakattheraapadāna"
tableOfContents: false
sidebar:
  order: 5
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="ap1">

<Paragraph number="3989" type="verses" book="ap1">
_“Akkantañca padaṃ disvā,_  
_sikhino lokabandhuno;_  
_Ekaṃsaṃ ajinaṃ katvā,_  
_padaseṭṭhaṃ avandahaṃ._  

</Paragraph>

</Division>
<Division number="15" book="ap1">

<Paragraph number="3990" type="verses" book="ap1">
_Koraṇḍaṃ pupphitaṃ disvā,_  
_pādapaṃ dharaṇīruhaṃ;_  
_Sakosakaṃ gahetvāna,_  
_padacakkaṃ apūjayiṃ._  

</Paragraph>

</Division>
<Division number="16" book="ap1">

<Paragraph number="3991" type="verses" book="ap1">
_Ekattiṃse ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_padapūjāyidaṃ phalaṃ._  

</Paragraph>

</Division>
<Division number="17" book="ap1">

<Paragraph number="3992" type="verses" book="ap1">
_Paṭisambhidā catasso,_  
_ …pe… _  
_kataṃ buddhassa sāsanaṃ”._  

</Paragraph>

<Paragraph number="3993" book="ap1">
Itthaṃ sudaṃ āyasmā sakosakakoraṇḍadāyako thero imā gāthāyo abhāsitthāti.

</Paragraph>
</Division>

<Paragraph number="3994" type="center" book="ap1">
Sakosakakoraṇḍadāyakattherassāpadānaṃ catutthaṃ.
</Paragraph>