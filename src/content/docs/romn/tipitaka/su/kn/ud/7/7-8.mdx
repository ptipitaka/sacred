---
title: "7.8 Kaccānasutta"
tableOfContents: false
sidebar:
  order: 9
type: "tipitaka"
basket: "su"
book: "ud"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="68" book="ud" bookNo="18" page="174">

<Paragraph number="639" book="ud">
Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā mahākaccāno bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya kāyagatāya satiyā ajjhattaṃ parimukhaṃ sūpaṭṭhitāya.
</Paragraph>

<Paragraph number="640" book="ud">
Addasā kho bhagavā āyasmantaṃ mahākaccānaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya kāyagatāya satiyā ajjhattaṃ parimukhaṃ sūpaṭṭhitāya.
</Paragraph>

<Paragraph number="641" book="ud">
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—
</Paragraph>

<Paragraph number="642" type="verses" book="ud">
_“Yassa siyā sabbadā sati,_  
_Satataṃ kāyagatā upaṭṭhitā;_  
_No cassa no ca me siyā,_  
_Na bhavissati na ca me bhavissati;_  
_Anupubbavihāri tattha so,_  
_Kāleneva tare visattikan”ti. (81)_  


</Paragraph>
</Division>

<Paragraph number="643" type="center" book="ud">
Aṭṭhamaṃ.
</Paragraph>