---
title: "2.3 Daṇḍasutta"
tableOfContents: false
sidebar:
  order: 4
type: "tipitaka"
basket: "su"
book: "ud"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="13" book="ud" bookNo="18" page="89">

<Paragraph number="85" book="ud">
Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulā kumārakā antarā ca sāvatthiṃ antarā ca jetavanaṃ ahiṃ daṇḍena hananti. Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Addasā kho bhagavā sambahule kumārake antarā ca sāvatthiṃ antarā ca jetavanaṃ ahiṃ daṇḍena hanante.
</Paragraph>

<Paragraph number="86" book="ud">
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—
</Paragraph>

<Paragraph number="87" type="verses" book="ud">
_“Sukhakāmāni bhūtāni,_  
_yo daṇḍena vihiṃsati;_  
_Attano sukhamesāno,_  
_pecca so na labhate sukhaṃ. (15)_  

</Paragraph>

<Paragraph number="88" type="verses" book="ud">
_Sukhakāmāni bhūtāni,_  
_yo daṇḍena na hiṃsati;_  
_Attano sukhamesāno,_  
_pecca so labhate sukhan”ti. (16)_  


</Paragraph>
</Division>

<Paragraph number="89" type="center" book="ud">
Tatiyaṃ.
</Paragraph>