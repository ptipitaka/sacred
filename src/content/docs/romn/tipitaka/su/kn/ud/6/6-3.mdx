---
title: "6.3 Paccavekkhaṇasutta"
tableOfContents: false
sidebar:
  order: 4
type: "tipitaka"
basket: "su"
book: "ud"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="53" book="ud" bookNo="18" page="157">

<Paragraph number="486" book="ud">
Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhagavā attano aneke pāpake akusale dhamme pahīne paccavekkhamāno nisinno hoti, aneke ca kusale dhamme bhāvanāpāripūriṃ gate.
</Paragraph>

<Paragraph number="487" book="ud">
Atha kho bhagavā attano aneke pāpake akusale dhamme pahīne viditvā aneke ca kusale dhamme bhāvanāpāripūriṃ gate tāyaṃ velāyaṃ imaṃ udānaṃ udānesi—
</Paragraph>

<Paragraph number="488" type="verses" book="ud">
_“Ahu pubbe tadā nāhu,_  
_nāhu pubbe tadā ahu;_  
_Na cāhu na ca bhavissati,_  
_na cetarahi vijjatī”ti. (64)_  


</Paragraph>
</Division>

<Paragraph number="489" type="center" book="ud">
Tatiyaṃ.
</Paragraph>