---
title: "4.10 Sāriputtaupasamasutta"
tableOfContents: false
sidebar:
  order: 2
type: "tipitaka"
basket: "su"
book: "ud"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="40" book="ud">

<Paragraph number="343" book="ud">
Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā sāriputto bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya attano upasamaṃ paccavekkhamāno.
</Paragraph>

<Paragraph number="344" book="ud">
Addasā kho bhagavā āyasmantaṃ sāriputtaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya attano upasamaṃ paccavekkhamānaṃ.
</Paragraph>

<Paragraph number="345" book="ud">
Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—
</Paragraph>

<Paragraph number="346" type="verses" book="ud">
_“Upasantasantacittassa,_  
_netticchinnassa bhikkhuno;_  
_Vikkhīṇo jātisaṃsāro,_  
_mutto so mārabandhanā”ti. (50)_  


</Paragraph>
</Division>

<Paragraph number="347" type="center" book="ud">
Dasamaṃ.



</Paragraph>

<Paragraph number="348" type="center" book="ud">
Meghiyavaggo catuttho.



</Paragraph>

<Paragraph number="349" type="center" book="ud">
Tassuddānaṃ


</Paragraph>

<Paragraph number="350" type="verses" book="ud">
_Meghiyo uddhatā gopālo,_  
_yakkho nāgena pañcamaṃ;_  
_Piṇḍolo sāriputto ca,_  
_sundarī bhavati aṭṭhamaṃ;_  
_Upaseno vaṅgantaputto,_  
_sāriputto ca te dasāti._
</Paragraph>