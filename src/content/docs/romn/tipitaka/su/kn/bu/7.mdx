---
title: "7 Revatabuddhavaṃsa"
tableOfContents: false
sidebar:
  order: 28
type: "tipitaka"
basket: "su"
book: "bu"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="bu" bookNo="21" page="379">

<Paragraph number="411" type="verses" book="bu">
_Sumanassa aparena,_  
_revato nāma nāyako;_  
_Anūpamo asadiso,_  
_atulo uttamo jino._  

</Paragraph>

</Division>
<Division number="2" book="bu" bookNo="21" page="380">

<Paragraph number="412" type="verses" book="bu">
_Sopi dhammaṃ pakāsesi,_  
_brahmunā abhiyācito;_  
_Khandhadhātuvavatthānaṃ,_  
_appavattaṃ bhavābhave._  

</Paragraph>

</Division>
<Division number="3" book="bu" bookNo="21" page="380">

<Paragraph number="413" type="verses" book="bu">
_Tassābhisamayā tīṇi,_  
_ahesuṃ dhammadesane;_  
_Gaṇanāya na vattabbo,_  
_paṭhamābhisamayo ahu._  

</Paragraph>

</Division>
<Division number="4" book="bu" bookNo="21" page="380">

<Paragraph number="414" type="verses" book="bu">
_Yadā arindamaṃ rājaṃ,_  
_vinesi revato muni;_  
_Tadā koṭisahassānaṃ,_  
_dutiyābhisamayo ahu._  

</Paragraph>

</Division>
<Division number="5" book="bu" bookNo="21" page="380">

<Paragraph number="415" type="verses" book="bu">
_Sattāhaṃ paṭisallānā,_  
_vuṭṭhahitvā narāsabho;_  
_Koṭisataṃ naramarūnaṃ,_  
_vinesi uttame phale._  

</Paragraph>

</Division>
<Division number="6" book="bu" bookNo="21" page="380">

<Paragraph number="416" type="verses" book="bu">
_Sannipātā tayo āsuṃ,_  
_revatassa mahesino;_  
_Khīṇāsavānaṃ vimalānaṃ,_  
_suvimuttāna tādinaṃ._  

</Paragraph>

</Division>
<Division number="7" book="bu" bookNo="21" page="380">

<Paragraph number="417" type="verses" book="bu">
_Atikkantā gaṇanapathaṃ,_  
_paṭhamaṃ ye samāgatā;_  
_Koṭisatasahassānaṃ,_  
_dutiyo āsi samāgamo._  

</Paragraph>

</Division>
<Division number="8" book="bu" bookNo="21" page="380">

<Paragraph number="418" type="verses" book="bu">
_Yopi paññāya asamo,_  
_tassa cakkānuvattako;_  
_So tadā byādhito āsi,_  
_patto jīvitasaṃsayaṃ._  

</Paragraph>

</Division>
<Division number="9" book="bu" bookNo="21" page="380">

<Paragraph number="419" type="verses" book="bu">
_Tassa gilānapucchāya,_  
_ye tadā upagatā munī;_  
_Koṭisahassā arahanto,_  
_tatiyo āsi samāgamo._  

</Paragraph>

</Division>
<Division number="10" book="bu" bookNo="21" page="380">

<Paragraph number="420" type="verses" book="bu">
_Ahaṃ tena samayena,_  
_atidevo nāma brāhmaṇo;_  
_Upagantvā revataṃ buddhaṃ,_  
_saraṇaṃ tassa gañchahaṃ._  

</Paragraph>

</Division>
<Division number="11" book="bu" bookNo="21" page="380">

<Paragraph number="421" type="verses" book="bu">
_Tassa sīlaṃ samādhiñca,_  
_paññāguṇamanuttamaṃ;_  
_Thomayitvā yathāthāmaṃ,_  
_uttarīyamadāsahaṃ._  

</Paragraph>

</Division>
<Division number="12" book="bu" bookNo="21" page="380">

<Paragraph number="422" type="verses" book="bu">
_Sopi maṃ buddho byākāsi,_  
_revato lokanāyako;_  
_“Aparimeyyito kappe,_  
_ayaṃ buddho bhavissati._  

</Paragraph>

</Division>
<Division number="13" book="bu" bookNo="21" page="380">

<Paragraph number="423" type="verses" book="bu">
_‘Padhānaṃ padahitvāna,_  
_ …pe… _  
_hessāma sammukhā imaṃ’._  

</Paragraph>

</Division>
<Division number="14" book="bu" bookNo="21" page="380">

<Paragraph number="424" type="verses" book="bu">
_Tassāpi vacanaṃ sutvā,_  
_bhiyyo cittaṃ pasādayiṃ;_  
_Uttariṃ vatamadhiṭṭhāsiṃ,_  
_dasapāramipūriyā._  

</Paragraph>

</Division>
<Division number="15" book="bu" bookNo="21" page="380">

<Paragraph number="425" type="verses" book="bu">
_Tadāpi taṃ buddhadhammaṃ,_  
_saritvā anubrūhayiṃ;_  
_Āharissāmi taṃ dhammaṃ,_  
_yaṃ mayhaṃ abhipatthitaṃ._  

</Paragraph>

</Division>
<Division number="16" book="bu" bookNo="21" page="381">

<Paragraph number="426" type="verses" book="bu">
_Nagaraṃ sudhaññavatī nāma,_  
_Vipulo nāma khattiyo;_  
_Vipulā nāma janikā,_  
_Revatassa mahesino._  

</Paragraph>

</Division>
<Division number="17" book="bu" bookNo="21" page="381">

<Paragraph number="427" type="verses" book="bu">
_Cha ca vassasahassāni,_  
_agāraṃ ajjha so vasi;_  
_Sudassano ratanagghi,_  
_āveḷo ca vibhūsito;_  
_Puññakammābhinibbattā,_  
_tayo pāsādamuttamā._  

</Paragraph>

</Division>
<Division number="18" book="bu" bookNo="21" page="381">

<Paragraph number="428" type="verses" book="bu">
_Tettiṃsa ca sahassāni,_  
_nāriyo samalaṅkatā;_  
_Sudassanā nāma nārī,_  
_varuṇo nāma atrajo._  

</Paragraph>

</Division>
<Division number="19" book="bu" bookNo="21" page="377">

<Paragraph number="429" type="verses" book="bu">
_Nimitte caturo disvā,_  
_rathayānena nikkhami;_  
_Anūnasattamāsāni,_  
_padhānaṃ padahī jino._  

</Paragraph>

</Division>
<Division number="20" book="bu" bookNo="21" page="377">

<Paragraph number="430" type="verses" book="bu">
_Brahmunā yācito santo,_  
_revato lokanāyako;_  
_Vatti cakkaṃ mahāvīro,_  
_varuṇārāme sirīghare._  

</Paragraph>

</Division>
<Division number="21" book="bu" bookNo="21" page="375">

<Paragraph number="431" type="verses" book="bu">
_Varuṇo brahmadevo ca,_  
_ahesuṃ aggasāvakā;_  
_Sambhavo nāmupaṭṭhāko,_  
_revatassa mahesino._  

</Paragraph>

</Division>
<Division number="22" book="bu" bookNo="21" page="375">

<Paragraph number="432" type="verses" book="bu">
_Bhaddā ceva subhaddā ca,_  
_ahesuṃ aggasāvikā;_  
_Sopi buddho asamasamo,_  
_nāgamūle abujjhatha._  

</Paragraph>

</Division>
<Division number="23" book="bu" bookNo="21" page="375">

<Paragraph number="433" type="verses" book="bu">
_Padumo kuñjaro ceva,_  
_ahesuṃ aggupaṭṭhakā;_  
_Sirīmā ceva yasavatī,_  
_ahesuṃ aggupaṭṭhikā._  

</Paragraph>

</Division>
<Division number="24" book="bu" bookNo="21" page="375">

<Paragraph number="434" type="verses" book="bu">
_Uccattanena so buddho,_  
_asītihatthamuggato;_  
_Obhāseti disā sabbā,_  
_indaketuva uggato._  

</Paragraph>

</Division>
<Division number="25" book="bu" bookNo="21" page="373">

<Paragraph number="435" type="verses" book="bu">
_Tassa sarīre nibbattā,_  
_pabhāmālā anuttarā;_  
_Divā vā yadi vā rattiṃ,_  
_samantā pharati yojanaṃ._  

</Paragraph>

</Division>
<Division number="26" book="bu" bookNo="21" page="373">

<Paragraph number="436" type="verses" book="bu">
_Saṭṭhivassasahassāni,_  
_āyu vijjati tāvade;_  
_Tāvatā tiṭṭhamāno so,_  
_tāresi janataṃ bahuṃ._  

</Paragraph>

</Division>
<Division number="27" book="bu" bookNo="21" page="373">

<Paragraph number="437" type="verses" book="bu">
_Dassayitvā buddhabalaṃ,_  
_amataṃ loke pakāsayaṃ;_  
_Nibbāyi anupādāno,_  
_yathaggupādānasaṅkhayā._  

</Paragraph>

</Division>
<Division number="28" book="bu" bookNo="21" page="371">

<Paragraph number="438" type="verses" book="bu">
_So ca kāyo ratananibho,_  
_so ca dhammo asādiso;_  
_Sabbaṃ tamantarahitaṃ,_  
_nanu rittā sabbasaṅkhārā._  

</Paragraph>

</Division>
<Division number="29" book="bu" bookNo="21" page="371">

<Paragraph number="439" type="verses" book="bu">
_Revato yasadharo buddho,_  
_Nibbuto so mahāpure;_  
_Dhātuvitthārikaṃ āsi,_  
_Tesu tesu padesato”ti. (432)_  


</Paragraph>
</Division>

<Paragraph number="440" type="center" book="bu">
Revatassa bhagavato vaṃso pañcamo.
</Paragraph>