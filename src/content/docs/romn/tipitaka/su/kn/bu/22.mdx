---
title: "22 Sikhībuddhavaṃsa"
tableOfContents: false
sidebar:
  order: 16
type: "tipitaka"
basket: "su"
book: "bu"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="bu" bookNo="21" page="351">

<Paragraph number="866" type="verses" book="bu">
_“Vipassissa aparena,_  
_sambuddho dvipaduttamo;_  
_Sikhivhayo āsi jino,_  
_asamo appaṭipuggalo._  

</Paragraph>

</Division>
<Division number="2" book="bu" bookNo="21" page="351">

<Paragraph number="867" type="verses" book="bu">
_Mārasenaṃ pamadditvā,_  
_patto sambodhimuttamaṃ;_  
_Dhammacakkaṃ pavattesi,_  
_anukampāya pāṇinaṃ._  

</Paragraph>

</Division>
<Division number="3" book="bu" bookNo="21" page="351">

<Paragraph number="868" type="verses" book="bu">
_Dhammacakkaṃ pavattente,_  
_sikhimhi jinapuṅgave;_  
_Koṭisatasahassānaṃ,_  
_paṭhamābhisamayo ahu._  

</Paragraph>

</Division>
<Division number="4" book="bu" bookNo="21" page="351">

<Paragraph number="869" type="verses" book="bu">
_Aparampi dhammaṃ desente,_  
_gaṇaseṭṭhe naruttame;_  
_Navutikoṭisahassānaṃ,_  
_dutiyābhisamayo ahu._  

</Paragraph>

</Division>
<Division number="5" book="bu" bookNo="21" page="351">

<Paragraph number="870" type="verses" book="bu">
_Yamakapāṭihāriyañca,_  
_dassayante sadevake;_  
_Asītikoṭisahassānaṃ,_  
_tatiyābhisamayo ahu._  

</Paragraph>

</Division>
<Division number="6" book="bu" bookNo="21" page="351">

<Paragraph number="871" type="verses" book="bu">
_Sannipātā tayo āsuṃ,_  
_sikhissāpi mahesino;_  
_Khīṇāsavānaṃ vimalānaṃ,_  
_santacittāna tādinaṃ._  

</Paragraph>

</Division>
<Division number="7" book="bu" bookNo="21" page="351">

<Paragraph number="872" type="verses" book="bu">
_Bhikkhusatasahassānaṃ,_  
_paṭhamo āsi samāgamo;_  
_Asītibhikkhusahassānaṃ,_  
_dutiyo āsi samāgamo._  

</Paragraph>

</Division>
<Division number="8" book="bu" bookNo="21" page="351">

<Paragraph number="873" type="verses" book="bu">
_Sattatibhikkhusahassānaṃ,_  
_tatiyo āsi samāgamo;_  
_Anupalitto padumaṃva,_  
_toyamhi sampavaḍḍhitaṃ._  

</Paragraph>

</Division>
<Division number="9" book="bu" bookNo="21" page="351">

<Paragraph number="874" type="verses" book="bu">
_Ahaṃ tena samayena,_  
_Arindamo nāma khattiyo;_  
_Sambuddhappamukhaṃ saṃghaṃ,_  
_Annapānena tappayiṃ._  

</Paragraph>

</Division>
<Division number="10" book="bu" bookNo="21" page="352">

<Paragraph number="875" type="verses" book="bu">
_Bahuṃ dussavaraṃ datvā,_  
_dussakoṭiṃ anappakaṃ;_  
_Alaṅkataṃ hatthiyānaṃ,_  
_sambuddhassa adāsahaṃ._  

</Paragraph>

</Division>
<Division number="11" book="bu" bookNo="21" page="352">

<Paragraph number="876" type="verses" book="bu">
_Hatthiyānaṃ nimminitvā,_  
_kappiyaṃ upanāmayiṃ;_  
_Pūrayiṃ mānasaṃ mayhaṃ,_  
_niccaṃ daḷhamupaṭṭhitaṃ._  

</Paragraph>

</Division>
<Division number="12" book="bu" bookNo="21" page="352">

<Paragraph number="877" type="verses" book="bu">
_Sopi maṃ buddho byākāsi,_  
_sikhī lokagganāyako;_  
_‘Ekatiṃse ito kappe,_  
_ayaṃ buddho bhavissati._  

</Paragraph>

</Division>
<Division number="13" book="bu" bookNo="21" page="352">

<Paragraph number="878" type="verses" book="bu">
_Ahu kapilavhayā rammā,_  
_ …pe… _  
_hessāma sammukhā imaṃ’._  

</Paragraph>

</Division>
<Division number="14" book="bu" bookNo="21" page="352">

<Paragraph number="879" type="verses" book="bu">
_Tassāhaṃ vacanaṃ sutvā,_  
_bhiyyo cittaṃ pasādayiṃ;_  
_Uttariṃ vatamadhiṭṭhāsiṃ,_  
_dasapāramipūriyā._  

</Paragraph>

</Division>
<Division number="15" book="bu" bookNo="21" page="352">

<Paragraph number="880" type="verses" book="bu">
_Nagaraṃ aruṇavatī nāma,_  
_Aruṇo nāma khattiyo;_  
_Pabhāvatī nāma janikā,_  
_Sikhissāpi mahesino._  

</Paragraph>

</Division>
<Division number="16" book="bu" bookNo="21" page="352">

<Paragraph number="881" type="verses" book="bu">
_Sattavassasahassāni,_  
_agāraṃ ajjha so vasi;_  
_Sucandako giri vasabho,_  
_tayo pāsādamuttamā._  

</Paragraph>

</Division>
<Division number="17" book="bu" bookNo="21" page="352">

<Paragraph number="882" type="verses" book="bu">
_Catuvīsasahassāni,_  
_nāriyo samalaṅkatā;_  
_Sabbakāmā nāma nārī,_  
_atulo nāma atrajo._  

</Paragraph>

</Division>
<Division number="18" book="bu" bookNo="21" page="352">

<Paragraph number="883" type="verses" book="bu">
_Nimitte caturo disvā,_  
_hatthiyānena nikkhami;_  
_Aṭṭhamāsaṃ padhānacāraṃ,_  
_acarī purisuttamo._  

</Paragraph>

</Division>
<Division number="19" book="bu" bookNo="21" page="352">

<Paragraph number="884" type="verses" book="bu">
_Brahmunā yācito santo,_  
_sikhī lokagganāyako;_  
_Vatti cakkaṃ mahāvīro,_  
_migadāye naruttamo._  

</Paragraph>

</Division>
<Division number="20" book="bu" bookNo="21" page="352">

<Paragraph number="885" type="verses" book="bu">
_Abhibhū sambhavo ceva,_  
_ahesuṃ aggasāvakā;_  
_Khemaṅkaro nāmupaṭṭhāko,_  
_sikhissāpi mahesino._  

</Paragraph>

</Division>
<Division number="21" book="bu" bookNo="21" page="352">

<Paragraph number="886" type="verses" book="bu">
_Sakhilā ca padumā ca,_  
_ahesuṃ aggasāvikā;_  
_Bodhi tassa bhagavato,_  
_puṇḍarīkoti vuccati._  

</Paragraph>

</Division>
<Division number="22" book="bu" bookNo="21" page="352">

<Paragraph number="887" type="verses" book="bu">
_Sirivaḍḍho ca nando ca,_  
_ahesuṃ aggupaṭṭhakā;_  
_Cittā ceva suguttā ca,_  
_ahesuṃ aggupaṭṭhikā._  

</Paragraph>

</Division>
<Division number="23" book="bu" bookNo="21" page="353">

<Paragraph number="888" type="verses" book="bu">
_Uccattanena so buddho,_  
_sattatihatthamuggato;_  
_Kañcanagghiyasaṅkāso,_  
_dvattiṃsavaralakkhaṇo._  

</Paragraph>

</Division>
<Division number="24" book="bu" bookNo="21" page="353">

<Paragraph number="889" type="verses" book="bu">
_Tassāpi byāmappabhā kāyā,_  
_divārattiṃ nirantaraṃ;_  
_Disodisaṃ niccharanti,_  
_tīṇiyojanaso pabhā._  

</Paragraph>

</Division>
<Division number="25" book="bu" bookNo="21" page="350">

<Paragraph number="890" type="verses" book="bu">
_Sattativassasahassāni,_  
_āyu tassa mahesino;_  
_Tāvatā tiṭṭhamāno so,_  
_tāresi janataṃ bahuṃ._  

</Paragraph>

</Division>
<Division number="26" book="bu" bookNo="21" page="345">

<Paragraph number="891" type="verses" book="bu">
_Dhammameghaṃ pavassetvā,_  
_temayitvā sadevake;_  
_Khemantaṃ pāpayitvāna,_  
_nibbuto so sasāvako._  

</Paragraph>

</Division>
<Division number="27" book="bu" bookNo="21" page="343">

<Paragraph number="892" type="verses" book="bu">
_Anubyañjanasampannaṃ,_  
_dvattiṃsavaralakkhaṇaṃ;_  
_Sabbaṃ tamantarahitaṃ,_  
_nanu rittā sabbasaṅkhārā._  

</Paragraph>

</Division>
<Division number="28" book="bu" bookNo="21" page="340">

<Paragraph number="893" type="verses" book="bu">
_Sikhī munivaro buddho,_  
_Assārāmamhi nibbuto;_  
_Tatthevassa thūpavaro,_  
_Tīṇiyojanamuggato”ti. (871)_  


</Paragraph>
</Division>

<Paragraph number="894" type="center" book="bu">
Sikhissa bhagavato vaṃso vīsatimo.
</Paragraph>