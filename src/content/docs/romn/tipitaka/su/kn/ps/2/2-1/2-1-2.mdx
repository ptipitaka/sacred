---
title: "2.1.2 Dhammuddhaccavāraniddesa"
tableOfContents: false
sidebar:
  order: 2
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="6" book="ps">

<Paragraph number="1365" book="ps">
Kathaṃ <Emphasis>dhammuddhaccaviggahitaṃ mānasaṃ hoti?</Emphasis> Aniccato manasikaroto obhāso uppajjati, obhāso dhammoti obhāsaṃ āvajjati, tato vikkhepo uddhaccaṃ. Tena uddhaccena viggahitamānaso aniccato upaṭṭhānaṃ yathābhūtaṃ nappajānāti, dukkhato upaṭṭhānaṃ yathābhūtaṃ nappajānāti, anattato upaṭṭhānaṃ yathābhūtaṃ nappajānāti. Tena vuccati—  “dhammuddhaccaviggahitamānaso hoti so samayo, yaṃ taṃ cittaṃ ajjhattameva santiṭṭhati sannisīdati ekodi hoti samādhiyati. <Emphasis>Tassa maggo sañjāyatī”</Emphasis>ti kathaṃ maggo sañjāyati …pe…  evaṃ maggo sañjāyati, evaṃ saññojanāni pahīyanti, anusayā byantīhonti.
</Paragraph>

<Paragraph number="1366" book="ps">
Aniccato manasikaroto ñāṇaṃ uppajjati, pīti uppajjati, passaddhi uppajjati, sukhaṃ uppajjati, adhimokkho uppajjati, paggaho uppajjati, upaṭṭhānaṃ uppajjati, upekkhā uppajjati, nikanti uppajjati, “nikanti dhammo”ti nikantiṃ āvajjati. Tato vikkhepo uddhaccaṃ. Tena uddhaccena viggahitamānaso aniccato upaṭṭhānaṃ yathābhūtaṃ nappajānāti, dukkhato upaṭṭhānaṃ yathābhūtaṃ nappajānāti, anattato upaṭṭhānaṃ yathābhūtaṃ nappajānāti. Tena vuccati—  “dhammuddhaccaviggahitamānaso hoti so samayo, yaṃ taṃ cittaṃ ajjhattameva santiṭṭhati sannisīdati ekodi hoti samādhiyati. <Emphasis>Tassa maggo sañjāyatī</Emphasis>”ti. Kathaṃ maggo sañjāyati …pe…  evaṃ maggo sañjāyati, evaṃ saññojanāni pahīyanti, anusayā byantīhonti.
</Paragraph>

<Paragraph number="1367" book="ps">
Dukkhato manasikaroto …pe…  anattato manasikaroto obhāso uppajjati …pe…  ñāṇaṃ uppajjati, pīti uppajjati, passaddhi uppajjati, sukhaṃ uppajjati, adhimokkho uppajjati, paggaho uppajjati, upaṭṭhānaṃ uppajjati, upekkhā uppajjati, nikanti uppajjati, “nikanti dhammo”ti nikantiṃ āvajjati. Tato vikkhepo uddhaccaṃ. Tena uddhaccena viggahitamānaso anattato upaṭṭhānaṃ, aniccato upaṭṭhānaṃ, dukkhato upaṭṭhānaṃ yathābhūtaṃ nappajānāti. Tena vuccati—  “dhammuddhaccaviggahitamānaso …pe…  evaṃ saññojanāni pahīyanti, anusayā byantīhonti”.
</Paragraph>

<Paragraph number="1368" book="ps">
Rūpaṃ aniccato manasikaroto …pe…  rūpaṃ dukkhato manasikaroto…  rūpaṃ anattato manasikaroto…  vedanaṃ …pe…  saññaṃ…  saṅkhāre…  viññāṇaṃ…  cakkhuṃ …pe…  jarāmaraṇaṃ aniccato manasikaroto …pe…  jarāmaraṇaṃ dukkhato manasikaroto, jarāmaraṇaṃ anattato manasikaroto obhāso uppajjati …pe…  ñāṇaṃ uppajjati, pīti uppajjati, passaddhi uppajjati, sukhaṃ uppajjati, adhimokkho uppajjati, paggaho uppajjati, upaṭṭhānaṃ uppajjati, upekkhā uppajjati, nikanti uppajjati, “nikanti dhammo”ti nikantiṃ āvajjati. Tato vikkhepo uddhaccaṃ. Tena uddhaccena viggahitamānaso. Jarāmaraṇaṃ anattato upaṭṭhānaṃ yathābhūtaṃ nappajānāti. Jarāmaraṇaṃ aniccato upaṭṭhānaṃ yathābhūtaṃ nappajānāti, jarāmaraṇaṃ dukkhato upaṭṭhānaṃ yathābhūtaṃ nappajānāti. Tena vuccati—  “dhammuddhaccaviggahitamānaso hoti. So samayo, yaṃ taṃ cittaṃ ajjhattameva santiṭṭhati sannisīdati ekodi hoti samādhiyati. <Emphasis>Tassa maggo sañjāyatī</Emphasis>”ti. Kathaṃ maggo sañjāyati …pe…  evaṃ maggo sañjāyati. Evaṃ saññojanāni pahīyanti, anusayā byantīhonti. Evaṃ dhammuddhaccaviggahitaṃ mānasaṃ hoti.
</Paragraph>

</Division>
<Division number="7" book="ps">

<Paragraph number="1369" type="verses" book="ps">
_Obhāse ceva ñāṇe ca,_  
_pītiyā ca vikampati;_  
_Passaddhiyā sukhe ceva,_  
_yehi cittaṃ pavedhati._  

</Paragraph>

<Paragraph number="1370" type="verses" book="ps">
_Adhimokkhe ca paggāhe,_  
_upaṭṭhāne ca kampati;_  
_Upekkhāvajjanāya ceva,_  
_upekkhāya ca nikantiyā._  

</Paragraph>

<Paragraph number="1371" type="verses" book="ps">
_Imāni dasa ṭhānāni,_  
_paññā yassa pariccitā;_  
_Dhammuddhaccakusalo hoti,_  
_na ca sammoha gacchati._  

</Paragraph>

<Paragraph number="1372" type="verses" book="ps">
_Vikkhipati ceva kilissati ca,_  
_Cavati cittabhāvanā;_  
_Vikkhipati na kilissati,_  
_Bhāvanā parihāyati._  

</Paragraph>

<Paragraph number="1373" type="verses" book="ps">
_Vikkhipati na kilissati,_  
_Bhāvanā na parihāyati;_  
_Na ca vikkhipate cittaṃ na kilissati,_  
_Na cavati cittabhāvanā._  

</Paragraph>

<Paragraph number="1374" book="ps">
Imehi catūhi ṭhānehi cittassa saṅkhepavikkhepaviggahitaṃ dasa ṭhāne sampajānātīti.

</Paragraph>
</Division>

<Paragraph number="1375" type="center" book="ps">
Yuganaddhakathā niṭṭhitā.
</Paragraph>