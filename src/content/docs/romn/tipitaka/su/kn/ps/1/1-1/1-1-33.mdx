---
title: "1.1.33 Araṇavihārañāṇaniddesa"
tableOfContents: false
sidebar:
  order: 18
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="ps">
* Ñāṇakathā
</Paragraph>


<Division number="82" book="ps" bookNo="26" page="93">

<Paragraph number="558" book="ps">
Kathaṃ dassanādhipateyyaṃ santo ca vihārādhigamo paṇītādhimuttatā paññā araṇavihāre ñāṇaṃ?
</Paragraph>

<Paragraph number="559" book="ps">
<Emphasis>Dassanādhipateyyan</Emphasis>ti aniccānupassanā dassanādhipateyyaṃ, dukkhānupassanā dassanādhipateyyaṃ, anattānupassanā dassanādhipateyyaṃ, rūpe aniccānupassanā dassanādhipateyyaṃ, rūpe dukkhānupassanā dassanādhipateyyaṃ, rūpe anattānupassanā dassanādhipateyyaṃ; vedanāya …pe…  saññāya…  saṅkhāresu…  viññāṇe…  cakkhusmiṃ …pe…  jarāmaraṇe aniccānupassanā dassanādhipateyyaṃ, jarāmaraṇe dukkhānupassanā dassanādhipateyyaṃ, jarāmaraṇe anattānupassanā dassanādhipateyyaṃ.
</Paragraph>

<Paragraph number="560" book="ps">
<Emphasis>Santo ca vihārādhigamo</Emphasis>ti suññato vihāro santo vihārādhigamo. Animitto vihāro santo vihārādhigamo. Appaṇihito vihāro santo vihārādhigamo.
</Paragraph>

<Paragraph number="561" book="ps">
<Emphasis>Paṇītādhimuttatā</Emphasis>ti suññate adhimuttatā paṇītādhimuttatā. Animitte adhimuttatā paṇītādhimuttatā. Appaṇihite adhimuttatā paṇītādhimuttatā.
</Paragraph>

<Paragraph number="562" book="ps">
<Emphasis>Araṇavihāro</Emphasis>ti paṭhamaṃ jhānaṃ araṇavihāro. Dutiyaṃ jhānaṃ araṇavihāro. Tatiyaṃ jhānaṃ araṇavihāro. Catutthaṃ jhānaṃ araṇavihāro. Ākāsānañcāyatanasamāpatti araṇavihāro …pe…  nevasaññānāsaññāyatanasamāpatti araṇavihāro.
</Paragraph>

<Paragraph number="563" book="ps">
<Emphasis>Araṇavihāro</Emphasis>ti kenaṭṭhena araṇavihāro? Paṭhamena jhānena nīvaraṇe haratīti—  araṇavihāro. Dutiyena jhānena vitakkavicāre haratīti—  araṇavihāro. Tatiyena jhānena pītiṃ haratīti—  araṇavihāro. Catutthena jhānena sukhadukkhe haratīti—  araṇavihāro. Ākāsānañcāyatanasamāpattiyā rūpasaññaṃ paṭighasaññaṃ nānattasaññaṃ haratīti—  araṇavihāro. Viññāṇañcāyatanasamāpattiyā ākāsānañcāyatanasaññaṃ haratīti—  araṇavihāro. Ākiñcaññāyatanasamāpattiyā viññāṇañcāyatanasaññaṃ haratīti—  araṇavihāro. Nevasaññānāsaññāyatanasamāpattiyā ākiñcaññāyatanasaññaṃ haratīti—  araṇavihāro. Ayaṃ araṇavihāro. Taṃ ñātaṭṭhena ñāṇaṃ, pajānanaṭṭhena paññā. Tena vuccati—  “dassanādhipateyyaṃ santo ca vihārādhigamo paṇītādhimuttatā paññā araṇavihāre ñāṇaṃ”.

</Paragraph>
</Division>

<Paragraph number="564" type="center" book="ps">
Araṇavihārañāṇaniddeso tettiṃsatimo.
</Paragraph>