---
title: "1.1.11 Maggañāṇaniddesa"
tableOfContents: false
sidebar:
  order: 3
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="ps">
* Ñāṇakathā
</Paragraph>


<Division number="61" book="ps">

<Paragraph number="433" book="ps">
Kathaṃ dubhato vuṭṭhānavivaṭṭane paññā magge ñāṇaṃ? Sotāpattimaggakkhaṇe dassanaṭṭhena sammādiṭṭhi micchādiṭṭhiyā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Tena vuccati—  “dubhato vuṭṭhānavivaṭṭane paññā magge ñāṇaṃ”. Abhiniropanaṭṭhena sammāsaṅkappo micchāsaṅkappā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Tena vuccati—  “dubhato vuṭṭhānavivaṭṭane paññā magge ñāṇaṃ”.
</Paragraph>

<Paragraph number="434" book="ps">
Pariggahaṭṭhena sammāvācā micchāvācāya vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Tena vuccati—  “dubhato vuṭṭhānavivaṭṭane paññā magge ñāṇaṃ”.
</Paragraph>

<Paragraph number="435" book="ps">
Samuṭṭhānaṭṭhena sammākammanto micchākammantā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Tena vuccati—  “dubhato vuṭṭhānavivaṭṭane paññā magge ñāṇaṃ”.
</Paragraph>

<Paragraph number="436" book="ps">
Vodānaṭṭhena sammāājīvo micchāājīvā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Tena vuccati—  “dubhato vuṭṭhānavivaṭṭane paññā magge ñāṇaṃ”.
</Paragraph>

<Paragraph number="437" book="ps">
Paggahaṭṭhena sammāvāyāmo micchāvāyāmā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Tena vuccati—  “dubhato vuṭṭhānavivaṭṭane paññā magge ñāṇaṃ”.
</Paragraph>

<Paragraph number="438" book="ps">
Upaṭṭhānaṭṭhena sammāsati micchāsatiyā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Tena vuccati—  “dubhato vuṭṭhānavivaṭṭane paññā magge ñāṇaṃ”.
</Paragraph>

<Paragraph number="439" book="ps">
Avikkhepaṭṭhena sammāsamādhi micchāsamādhito vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Tena vuccati—  “dubhato vuṭṭhānavivaṭṭane paññā magge ñāṇaṃ”.
</Paragraph>

<Paragraph number="440" book="ps">
Sakadāgāmimaggakkhaṇe dassanaṭṭhena sammādiṭṭhi …pe…  avikkhepaṭṭhena sammāsamādhi oḷārikā kāmarāgasaññojanā paṭighasaññojanā oḷārikā kāmarāgānusayā paṭighānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Tena vuccati—  “dubhato vuṭṭhānavivaṭṭane paññā magge ñāṇaṃ”.
</Paragraph>

<Paragraph number="441" book="ps">
Anāgāmimaggakkhaṇe dassanaṭṭhena sammādiṭṭhi …pe…  avikkhepaṭṭhena sammāsamādhi anusahagatā kāmarāgasaññojanā paṭighasaññojanā anusahagatā kāmarāgānusayā paṭighānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Tena vuccati—  “dubhato vuṭṭhānavivaṭṭane paññā magge ñāṇaṃ”.
</Paragraph>

<Paragraph number="442" book="ps">
Arahattamaggakkhaṇe dassanaṭṭhena sammādiṭṭhi …pe…  avikkhepaṭṭhena sammāsamādhi rūparāgā arūparāgā mānā uddhaccā avijjāya mānānusayā bhavarāgānusayā avijjānusayā vuṭṭhāti, tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti. Tena vuccati—  “dubhato vuṭṭhānavivaṭṭane paññā magge ñāṇaṃ”.
</Paragraph>

</Division>
<Division number="62" book="ps">

<Paragraph number="443" type="verses" book="ps">
_Ajātaṃ jhāpeti jātena,_  
_jhānaṃ tena pavuccati;_  
_Jhānavimokkhe kusalatā,_  
_nānādiṭṭhīsu na kampati._  

</Paragraph>

<Paragraph number="444" type="verses" book="ps">
_Samādahitvā yathā ce vipassati,_  
_Vipassamāno tathā ce samādahe;_  
_Vipassanā ca samatho tadā ahu,_  
_Samānabhāgā yuganaddhā vattare._  

</Paragraph>

<Paragraph number="445" type="verses" book="ps">
_Dukkhā saṅkhārā sukho,_  
_nirodho iti dassanaṃ;_  
_Dubhato vuṭṭhitā paññā,_  
_phasseti amataṃ padaṃ._  

</Paragraph>

<Paragraph number="446" type="verses" book="ps">
_Vimokkhacariyaṃ jānāti,_  
_Nānattekattakovido;_  
_Dvinnaṃ ñāṇānaṃ kusalatā,_  
_Nānādiṭṭhīsu na kampatīti._  

</Paragraph>

<Paragraph number="447" book="ps">
Taṃ ñātaṭṭhena ñāṇaṃ, pajānanaṭṭhena paññā. Tena vuccati—  “dubhato vuṭṭhānavivaṭṭane paññā magge ñāṇaṃ”.

</Paragraph>
</Division>

<Paragraph number="448" type="center" book="ps">
Maggañāṇaniddeso ekādasamo.
</Paragraph>