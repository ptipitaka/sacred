---
title: "1.3.3.2 Dutiyacchakka"
tableOfContents: false
sidebar:
  order: 2
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="155" book="ps" bookNo="26" page="164">

<Paragraph number="873" book="ps">
Nimittaṃ āvajjato assāse cittaṃ vikampati—  samādhissa paripantho. Assāsaṃ āvajjato nimitte cittaṃ vikampati—  samādhissa paripantho. Nimittaṃ āvajjato passāse cittaṃ vikampati—  samādhissa paripantho. Passāsaṃ āvajjato nimitte cittaṃ vikampati—  samādhissa paripantho. Assāsaṃ āvajjato passāse cittaṃ vikampati—  samādhissa paripantho. Passāsaṃ āvajjato assāse cittaṃ vikampati—  samādhissa paripantho.
</Paragraph>

<Paragraph number="874" type="verses" book="ps">
_Nimittaṃ āvajjamānassa,_  
_assāse vikkhipate mano;_  
_Assāsaṃ āvajjamānassa,_  
_nimitte cittaṃ vikampati._  

</Paragraph>

<Paragraph number="875" type="verses" book="ps">
_Nimittaṃ āvajjamānassa,_  
_passāse vikkhipate mano;_  
_Passāsaṃ āvajjamānassa,_  
_nimitte cittaṃ vikampati._  

</Paragraph>

<Paragraph number="876" type="verses" book="ps">
_Assāsaṃ āvajjamānassa,_  
_passāse vikkhipate mano;_  
_Passāsaṃ āvajjamānassa,_  
_assāse cittaṃ vikampati._  

</Paragraph>

<Paragraph number="877" type="verses" book="ps">
_Cha ete upakkilesā,_  
_Ānāpānassatisamādhissa;_  
_Yehi vikkhippamānassa,_  
_No ca cittaṃ vimuccati;_  
_Vimokkhaṃ appajānantā,_  
_Te honti parapattiyāti._
</Paragraph>
</Division>