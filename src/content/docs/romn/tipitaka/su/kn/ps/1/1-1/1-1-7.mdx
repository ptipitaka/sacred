---
title: "1.1.7 Bhaṅgānupassanāñāṇaniddesa"
tableOfContents: false
sidebar:
  order: 43
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="ps">
* Ñāṇakathā
</Paragraph>


<Division number="51" book="ps">

<Paragraph number="366" book="ps">
Kathaṃ ārammaṇaṃ paṭisaṅkhā bhaṅgānupassane paññā vipassane ñāṇaṃ? Rūpārammaṇatā cittaṃ uppajjitvā bhijjati. Taṃ ārammaṇaṃ paṭisaṅkhā tassa cittassa bhaṅgaṃ anupassati.
</Paragraph>

<Paragraph number="367" book="ps">
<Emphasis>Anupassatī</Emphasis>ti, kathaṃ anupassati? Aniccato anupassati, no niccato. Dukkhato anupassati, no sukhato. Anattato anupassati, no attato. Nibbindati, no nandati, virajjati, no rajjati. Nirodheti, no samudeti. Paṭinissajjati, no ādiyati.
</Paragraph>

</Division>
<Division number="52" book="ps">

<Paragraph number="368" book="ps">
Aniccato anupassanto niccasaññaṃ pajahati. Dukkhato anupassanto sukhasaññaṃ pajahati. Anattato anupassanto attasaññaṃ pajahati. Nibbindanto nandiṃ pajahati. Virajjanto rāgaṃ pajahati. Nirodhento samudayaṃ pajahati. Paṭinissajjanto ādānaṃ pajahati.
</Paragraph>

<Paragraph number="369" book="ps">
Vedanārammaṇatā …pe…  saññārammaṇatā…  saṅkhārārammaṇatā…  viññāṇārammaṇatā…  cakkhu …pe…  jarāmaraṇārammaṇatā cittaṃ uppajjitvā bhijjati. Taṃ ārammaṇaṃ paṭisaṅkhā tassa cittassa bhaṅgaṃ anupassati. Anupassatīti, kathaṃ anupassati? Aniccato anupassati, no niccato. Dukkhato anupassati, no sukhato. Anattato anupassati, no attato. Nibbindati, no nandati. Virajjati, no rajjati. Nirodheti, no samudeti. Paṭinissajjati, no ādiyati.
</Paragraph>

<Paragraph number="370" book="ps">
Aniccato anupassanto niccasaññaṃ pajahati. Dukkhato anupassanto sukhasaññaṃ pajahati. Anattato anupassanto attasaññaṃ pajahati. Nibbindanto nandiṃ pajahati. Virajjanto rāgaṃ pajahati. Nirodhento samudayaṃ pajahati. Paṭinissajjanto ādānaṃ pajahati.
</Paragraph>

<Paragraph number="371" type="verses" book="ps">
_Vatthusaṅkamanā ceva,_  
_paññāya ca vivaṭṭanā;_  
_Āvajjanā balañceva,_  
_paṭisaṅkhā vipassanā._  

</Paragraph>

<Paragraph number="372" type="verses" book="ps">
_Ārammaṇaanvayena,_  
_ubho ekavavatthanā;_  
_Nirodhe adhimuttatā,_  
_vayalakkhaṇavipassanā._  

</Paragraph>

<Paragraph number="373" type="verses" book="ps">
_Ārammaṇañca paṭisaṅkhā,_  
_bhaṅgañca anupassati;_  
_Suññato ca upaṭṭhānaṃ,_  
_adhipaññā vipassanā._  

</Paragraph>

<Paragraph number="374" type="verses" book="ps">
_Kusalo tīsu anupassanāsu,_  
_Catasso ca vipassanāsu;_  
_Tayo upaṭṭhāne kusalatā,_  
_Nānādiṭṭhīsu na kampatīti._  

</Paragraph>

<Paragraph number="375" book="ps">
Taṃ ñātaṭṭhena ñāṇaṃ, pajānanaṭṭhena paññā. Tena vuccati—  “ārammaṇaṃ paṭisaṅkhā bhaṅgānupassane paññā vipassane ñāṇaṃ”.

</Paragraph>
</Division>

<Paragraph number="376" type="center" book="ps">
Bhaṅgānupassanāñāṇaniddeso sattamo.
</Paragraph>