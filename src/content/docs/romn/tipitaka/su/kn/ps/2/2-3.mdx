---
title: "2.3 Bojjhaṅgakathā"
tableOfContents: false
sidebar:
  order: 4
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="17" book="ps">

<Paragraph number="1416" book="ps">
Sāvatthinidānaṃ. “Sattime, bhikkhave, bojjhaṅgā. Katame satta? Satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo—  ime kho, bhikkhave, satta bojjhaṅgā”.


</Paragraph>

<Paragraph number="1417" book="ps">
<Emphasis>Bojjhaṅgā</Emphasis>ti kenaṭṭhena bojjhaṅgā? Bodhāya saṃvattantīti—  bojjhaṅgā. Bujjhantīti—  bojjhaṅgā. Anubujjhantīti—  bojjhaṅgā. Paṭibujjhantīti—  bojjhaṅgā. Sambujjhantīti—  bojjhaṅgā. (1)


</Paragraph>

<Paragraph number="1418" book="ps">
Bujjhanaṭṭhena bojjhaṅgā, anubujjhanaṭṭhena bojjhaṅgā, paṭibujjhanaṭṭhena bojjhaṅgā, sambujjhanaṭṭhena bojjhaṅgā. (2)


</Paragraph>

<Paragraph number="1419" book="ps">
Bodhentīti—  bojjhaṅgā. Anubodhentīti—  bojjhaṅgā. Paṭibodhentīti—  bojjhaṅgā. Sambodhentīti—  bojjhaṅgā. (3)


</Paragraph>

<Paragraph number="1420" book="ps">
Bodhanaṭṭhena bojjhaṅgā, anubodhanaṭṭhena bojjhaṅgā, paṭibodhanaṭṭhena bojjhaṅgā, sambodhanaṭṭhena bojjhaṅgā. (4)


</Paragraph>

<Paragraph number="1421" book="ps">
Bodhipakkhiyaṭṭhena bojjhaṅgā, anubodhipakkhiyaṭṭhena bojjhaṅgā, paṭibodhipakkhiyaṭṭhena bojjhaṅgā, sambodhipakkhiyaṭṭhena bojjhaṅgā. (5) (Pañcamacatukkaṃ)


</Paragraph>

<Paragraph number="1422" book="ps">
Buddhilabhanaṭṭhena bojjhaṅgā, buddhipaṭilabhanaṭṭhena bojjhaṅgā, buddhiropanaṭṭhena bojjhaṅgā, buddhiabhiropanaṭṭhena bojjhaṅgā, buddhipāpanaṭṭhena bojjhaṅgā, buddhisampāpanaṭṭhena bojjhaṅgā. (Chakkaṃ)

</Paragraph>
</Division>

<TableOfContents book="ps" section="2.3">
* [2.3.1 Mūlamūlakādidasaka](2-3/2-3-1)
* [2.3.2 Suttantaniddesa](2-3/2-3-2)
</TableOfContents>