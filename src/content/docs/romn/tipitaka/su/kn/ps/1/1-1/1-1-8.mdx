---
title: "1.1.8 Ādīnavañāṇaniddesa"
tableOfContents: false
sidebar:
  order: 47
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="ps">
* Ñāṇakathā
</Paragraph>


<Division number="53" book="ps">

<Paragraph number="377" book="ps">
Kathaṃ bhayatupaṭṭhāne paññā ādīnave ñāṇaṃ? Uppādo bhayanti—  bhayatupaṭṭhāne paññā ādīnave ñāṇaṃ. Pavattaṃ bhayanti—  bhayatupaṭṭhāne paññā ādīnave ñāṇaṃ. Nimittaṃ bhayanti …pe…  āyūhanā bhayanti …pe…  paṭisandhi bhayanti…  gati bhayanti…  nibbatti bhayanti…  upapatti bhayanti…  jāti bhayanti…  jarā bhayanti…  byādhi bhayanti…  maraṇaṃ bhayanti…  soko bhayanti…  paridevo bhayanti…  upāyāso bhayanti—  bhayatupaṭṭhāne paññā ādīnave ñāṇaṃ.
</Paragraph>

<Paragraph number="378" book="ps">
Anuppādo khemanti—  santipade ñāṇaṃ. Appavattaṃ khemanti—  santipade ñāṇaṃ …pe…  anupāyāso khemanti—  santipade ñāṇaṃ.
</Paragraph>

<Paragraph number="379" book="ps">
Uppādo bhayaṃ, anuppādo khemanti—  santipade ñāṇaṃ. Pavattaṃ bhayaṃ, appavattaṃ khemanti—  santipade ñāṇaṃ …pe…  upāyāso bhayaṃ, anupāyāso khemanti—  santipade ñāṇaṃ.
</Paragraph>

<Paragraph number="380" book="ps">
Uppādo dukkhanti—  bhayatupaṭṭhāne paññā ādīnave ñāṇaṃ. Pavattaṃ dukkhanti—  bhayatupaṭṭhāne paññā ādīnave ñāṇaṃ …pe…  upāyāso dukkhanti—  bhayatupaṭṭhāne paññā ādīnave ñāṇaṃ.
</Paragraph>

<Paragraph number="381" book="ps">
Anuppādo sukhanti—  santipade ñāṇaṃ. Appavattaṃ sukhanti—  santipade ñāṇaṃ …pe…  anupāyāso sukhanti—  santipade ñāṇaṃ.
</Paragraph>

<Paragraph number="382" book="ps">
Uppādo dukkhaṃ, anuppādo sukhanti—  santipade ñāṇaṃ. Pavattaṃ dukkhaṃ, appavattaṃ sukhanti—  santipade ñāṇaṃ …pe…  upāyāso dukkhaṃ, anupāyāso sukhanti—  santipade ñāṇaṃ.
</Paragraph>

<Paragraph number="383" book="ps">
Uppādo sāmisanti—  bhayatupaṭṭhāne paññā ādīnave ñāṇaṃ. Pavattaṃ sāmisanti—  bhayatupaṭṭhāne paññā ādīnave ñāṇaṃ …pe…  upāyāso sāmisanti—  bhayatupaṭṭhāne paññā ādīnave ñāṇaṃ.
</Paragraph>

<Paragraph number="384" book="ps">
Anuppādo nirāmisanti—  santipade ñāṇaṃ. Appavattaṃ nirāmisanti—  santipade ñāṇaṃ …pe…  anupāyāso nirāmisanti—  santipade ñāṇaṃ.
</Paragraph>

<Paragraph number="385" book="ps">
Uppādo sāmisaṃ, anuppādo nirāmisanti—  santipade ñāṇaṃ. Pavattaṃ sāmisaṃ, appavattaṃ nirāmisanti—  santipade ñāṇaṃ …pe…  upāyāso sāmisaṃ, anupāyāso nirāmisanti—  santipade ñāṇaṃ.
</Paragraph>

<Paragraph number="386" book="ps">
Uppādo saṅkhārāti—  bhayatupaṭṭhāne paññā ādīnave ñāṇaṃ. Pavattaṃ saṅkhārāti—  bhayatupaṭṭhāne paññā ādīnave ñāṇaṃ …pe…  upāyāso saṅkhārāti—  bhayatupaṭṭhāne paññā ādīnave ñāṇaṃ.
</Paragraph>

<Paragraph number="387" book="ps">
Anuppādo nibbānanti—  santipade ñāṇaṃ. Appavattaṃ nibbānanti—  santipade ñāṇaṃ …pe…  anupāyāso nibbānanti—  santipade ñāṇaṃ.
</Paragraph>

<Paragraph number="388" book="ps">
Uppādo saṅkhārā, anuppādo nibbānanti—  santipade ñāṇaṃ. Pavattaṃ saṅkhārā, appavattaṃ nibbānanti—  santipade ñāṇaṃ …pe…  upāyāso saṅkhārā, anupāyāso nibbānanti—  santipade ñāṇaṃ.
</Paragraph>

<Paragraph number="389" type="verses" book="ps">
_Uppādañca pavattañca,_  
_nimittaṃ dukkhanti passati;_  
_Āyūhanaṃ paṭisandhiṃ,_  
_ñāṇaṃ ādīnave idaṃ._  

</Paragraph>

<Paragraph number="390" type="verses" book="ps">
_Anuppādaṃ appavattaṃ,_  
_Animittaṃ sukhanti ca;_  
_Anāyūhanaṃ appaṭisandhiṃ,_  
_Ñāṇaṃ santipade idaṃ._  

</Paragraph>

<Paragraph number="391" type="verses" book="ps">
_Idaṃ ādīnave ñāṇaṃ,_  
_Pañcaṭhānesu jāyati;_  
_Pañcaṭhāne santipade,_  
_Dasa ñāṇe pajānāti;_  
_Dvinnaṃ ñāṇānaṃ kusalatā,_  
_Nānādiṭṭhīsu na kampatīti._  

</Paragraph>

<Paragraph number="392" book="ps">
Taṃ ñātaṭṭhena ñāṇaṃ, pajānanaṭṭhena paññā. Tena vuccati—  “bhayatupaṭṭhāne paññā ādīnave ñāṇaṃ”.

</Paragraph>
</Division>

<Paragraph number="393" type="center" book="ps">
Ādīnavañāṇaniddeso aṭṭhamo.
</Paragraph>