---
title: "2.6.2 Satipaṭṭhānavāra"
tableOfContents: false
sidebar:
  order: 2
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="31" book="ps">

<Paragraph number="1578" book="ps">
“‘Ayaṃ kāye kāyānupassanā’ti me, bhikkhave, pubbe ananussutesu dhammesu cakkhuṃ udapādi …pe…  āloko udapādi. Sā kho panāyaṃ kāye kāyānupassanā bhāvetabbāti me, bhikkhave …pe…  bhāvitāti me, bhikkhave, pubbe ananussutesu dhammesu cakkhuṃ udapādi …pe…  āloko udapādi”.
</Paragraph>

<Paragraph number="1579" book="ps">
“Ayaṃ vedanāsu …pe…  ayaṃ citte …pe…  ayaṃ dhammesu dhammānupassanāti me, bhikkhave, pubbe ananussutesu dhammesu cakkhuṃ udapādi …pe…  āloko udapādi. Sā kho panāyaṃ dhammesu dhammānupassanā bhāvetabbāti …pe…  bhāvitāti me, bhikkhave, pubbe ananussutesu dhammesu cakkhuṃ udapādi …pe…  āloko udapādi”.
</Paragraph>

<Paragraph number="1580" book="ps">
“‘<Emphasis>Ayaṃ kāye kāyānupassanā</Emphasis>’ti pubbe ananussutesu dhammesu cakkhuṃ udapādi …pe…  āloko udapādi …pe…  sā kho panāyaṃ kāye kāyānupassanā bhāvetabbāti …pe…  bhāvitāti pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi”.
</Paragraph>

<Paragraph number="1581" book="ps">
Cakkhuṃ udapādīti—  kenaṭṭhena? Ñāṇaṃ udapādīti—  kenaṭṭhena? Paññā udapādīti—  kenaṭṭhena? Vijjā udapādīti—  kenaṭṭhena? Āloko udapādīti—  kenaṭṭhena? <Emphasis>Cakkhuṃ udapādī</Emphasis>ti—  dassanaṭṭhena. <Emphasis>Ñāṇaṃ udapādī</Emphasis>ti—  ñātaṭṭhena. <Emphasis>Paññā udapādī</Emphasis>ti—  pajānanaṭṭhena. <Emphasis>Vijjā udapādī</Emphasis>ti—  paṭivedhaṭṭhena. <Emphasis>Āloko udapādī</Emphasis>ti—  obhāsaṭṭhena.
</Paragraph>

<Paragraph number="1582" book="ps">
Cakkhuṃ dhammo, ñāṇaṃ dhammo, paññā dhammo, vijjā dhammo, āloko dhammo. Ime pañca dhammā dhammapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati—  “dhammesu ñāṇaṃ dhammapaṭisambhidā”.
</Paragraph>

<Paragraph number="1583" book="ps">
Dassanaṭṭho attho, ñātaṭṭho attho, pajānanaṭṭho attho, paṭivedhaṭṭho attho, obhāsaṭṭho attho. Ime pañca atthā atthapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati—  “atthesu ñāṇaṃ atthapaṭisambhidā”.
</Paragraph>

<Paragraph number="1584" book="ps">
Pañca dhamme sandassetuṃ byañjananiruttābhilāpā, pañca atthe sandassetuṃ byañjananiruttābhilāpā. Imā dasa niruttiyo niruttipaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati—  “niruttīsu ñāṇaṃ niruttipaṭisambhidā”.
</Paragraph>

<Paragraph number="1585" book="ps">
Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni. Imāni vīsati ñāṇāni paṭibhānapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati—  “paṭibhānesu ñāṇaṃ paṭibhānapaṭisambhidā”.
</Paragraph>

<Paragraph number="1586" book="ps">
Kāye kāyānupassanāsatipaṭṭhāne pannarasa dhammā, pannarasa atthā, tiṃsa niruttiyo, saṭṭhi ñāṇāni.
</Paragraph>

<Paragraph number="1587" book="ps">
“<Emphasis>Ayaṃ vedanāsu</Emphasis> …pe…  <Emphasis>ayaṃ citte</Emphasis> …pe…  <Emphasis>ayaṃ dhammesu dhammānupassanā</Emphasis>ti pubbe ananussutesu dhammesu cakkhuṃ udapādi …pe…  āloko udapādi …pe…  sā kho panāyaṃ dhammesu dhammānupassanā bhāvetabbāti …pe…  bhāvitāti pubbe ananussutesu dhammesu cakkhuṃ udapādi …pe…  āloko udapādi …pe… ”.
</Paragraph>

<Paragraph number="1588" book="ps">
Dhammesu dhammānupassanā satipaṭṭhāne pannarasa dhammā, pannarasa atthā, tiṃsa niruttiyo, saṭṭhi ñāṇāni.
</Paragraph>

<Paragraph number="1589" book="ps">
Catūsu satipaṭṭhānesu saṭṭhi dhammā, saṭṭhi atthā, vīsatisataniruttiyo, cattālīsañca dve ca ñāṇasatāni.
</Paragraph>
</Division>