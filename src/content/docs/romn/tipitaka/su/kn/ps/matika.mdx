---
title: "Mātikā"
tableOfContents: false
sidebar:
  order: 5
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ps">

<Paragraph number="2" book="ps">
Sotāvadhāne paññā sutamaye ñāṇaṃ.
</Paragraph>

</Division>
<Division number="2" book="ps">

<Paragraph number="3" book="ps">
Sutvāna saṃvare paññā sīlamaye ñāṇaṃ.
</Paragraph>

</Division>
<Division number="3" book="ps">

<Paragraph number="4" book="ps">
Saṃvaritvā samādahane paññā samādhibhāvanāmaye ñāṇaṃ.
</Paragraph>

</Division>
<Division number="4" book="ps">

<Paragraph number="5" book="ps">
Paccayapariggahe paññā dhammaṭṭhitiñāṇaṃ.
</Paragraph>

</Division>
<Division number="5" book="ps">

<Paragraph number="6" book="ps">
Atītānāgatapaccuppannānaṃ dhammānaṃ saṅkhipitvā vavatthāne paññā sammasane ñāṇaṃ.
</Paragraph>

</Division>
<Division number="6" book="ps">

<Paragraph number="7" book="ps">
Paccuppannānaṃ dhammānaṃ vipariṇāmānupassane paññā udayabbayānupassane ñāṇaṃ.
</Paragraph>

</Division>
<Division number="7" book="ps">

<Paragraph number="8" book="ps">
Ārammaṇaṃ paṭisaṅkhā bhaṅgānupassane paññā vipassane ñāṇaṃ.
</Paragraph>

</Division>
<Division number="8" book="ps">

<Paragraph number="9" book="ps">
Bhayatupaṭṭhāne paññā ādīnave ñāṇaṃ.
</Paragraph>

</Division>
<Division number="9" book="ps">

<Paragraph number="10" book="ps">
Muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṃ.
</Paragraph>

</Division>
<Division number="10" book="ps">

<Paragraph number="11" book="ps">
Bahiddhā vuṭṭhānavivaṭṭane paññā gotrabhuñāṇaṃ.
</Paragraph>

</Division>
<Division number="11" book="ps">

<Paragraph number="12" book="ps">
Dubhato vuṭṭhānavivaṭṭane paññā magge ñāṇaṃ.
</Paragraph>

</Division>
<Division number="12" book="ps">

<Paragraph number="13" book="ps">
Payogappaṭippassaddhi paññā phale ñāṇaṃ.
</Paragraph>

</Division>
<Division number="13" book="ps">

<Paragraph number="14" book="ps">
Chinnavaṭumānupassane paññā vimuttiñāṇaṃ.
</Paragraph>

</Division>
<Division number="14" book="ps">

<Paragraph number="15" book="ps">
Tadā samudāgate dhamme passane paññā paccavekkhaṇe ñāṇaṃ.
</Paragraph>

</Division>
<Division number="15" book="ps">

<Paragraph number="16" book="ps">
Ajjhattavavatthāne paññā vatthunānatte ñāṇaṃ.
</Paragraph>

</Division>
<Division number="16" book="ps">

<Paragraph number="17" book="ps">
Bahiddhāvavatthāne paññā gocaranānatte ñāṇaṃ.
</Paragraph>

</Division>
<Division number="17" book="ps">

<Paragraph number="18" book="ps">
Cariyāvavatthāne paññā cariyānānatte ñāṇaṃ.
</Paragraph>

</Division>
<Division number="18" book="ps">

<Paragraph number="19" book="ps">
Catudhammavavatthāne paññā bhūminānatte ñāṇaṃ.
</Paragraph>

</Division>
<Division number="19" book="ps">

<Paragraph number="20" book="ps">
Navadhammavavatthāne paññā dhammanānatte ñāṇaṃ.
</Paragraph>

</Division>
<Division number="20" book="ps">

<Paragraph number="21" book="ps">
Abhiññāpaññā ñātaṭṭhe ñāṇaṃ.
</Paragraph>

</Division>
<Division number="21" book="ps">

<Paragraph number="22" book="ps">
Pariññāpaññā tīraṇaṭṭhe ñāṇaṃ.
</Paragraph>

</Division>
<Division number="22" book="ps">

<Paragraph number="23" book="ps">
Pahāne paññā pariccāgaṭṭhe ñāṇaṃ.
</Paragraph>

</Division>
<Division number="23" book="ps">

<Paragraph number="24" book="ps">
Bhāvanāpaññā ekarasaṭṭhe ñāṇaṃ.
</Paragraph>

</Division>
<Division number="24" book="ps">

<Paragraph number="25" book="ps">
Sacchikiriyāpaññā phassanaṭṭhe ñāṇaṃ.
</Paragraph>

</Division>
<Division number="25" book="ps">

<Paragraph number="26" book="ps">
Atthanānatte paññā atthapaṭisambhide ñāṇaṃ.
</Paragraph>

</Division>
<Division number="26" book="ps">

<Paragraph number="27" book="ps">
Dhammanānatte paññā dhammapaṭisambhide ñāṇaṃ.
</Paragraph>

</Division>
<Division number="27" book="ps">

<Paragraph number="28" book="ps">
Niruttinānatte paññā niruttipaṭisambhide ñāṇaṃ.
</Paragraph>

</Division>
<Division number="28" book="ps">

<Paragraph number="29" book="ps">
Paṭibhānanānatte paññā paṭibhānapaṭisambhide ñāṇaṃ.
</Paragraph>

</Division>
<Division number="29" book="ps">

<Paragraph number="30" book="ps">
Vihāranānatte paññā vihāraṭṭhe ñāṇaṃ.
</Paragraph>

</Division>
<Division number="30" book="ps">

<Paragraph number="31" book="ps">
Samāpattinānatte paññā samāpattaṭṭhe ñāṇaṃ.
</Paragraph>

</Division>
<Division number="31" book="ps">

<Paragraph number="32" book="ps">
Vihārasamāpattinānatte paññā vihārasamāpattaṭṭhe ñāṇaṃ.
</Paragraph>

</Division>
<Division number="32" book="ps">

<Paragraph number="33" book="ps">
Avikkhepaparisuddhattā āsavasamucchede paññā ānantarikasamādhimhi ñāṇaṃ.
</Paragraph>

</Division>
<Division number="33" book="ps">

<Paragraph number="34" book="ps">
Dassanādhipateyyaṃ santo ca vihārādhigamo paṇītādhimuttatā paññā araṇavihāre ñāṇaṃ.
</Paragraph>

</Division>
<Division number="34" book="ps">

<Paragraph number="35" book="ps">
Dvīhi balehi samannāgatattā tayo ca saṅkhārānaṃ paṭippassaddhiyā soḷasahi ñāṇacariyāhi navahi samādhicariyāhi vasibhāvatā paññā nirodhasamāpattiyā ñāṇaṃ.
</Paragraph>

</Division>
<Division number="35" book="ps">

<Paragraph number="36" book="ps">
Sampajānassa pavattapariyādāne paññā parinibbāne ñāṇaṃ.
</Paragraph>

</Division>
<Division number="36" book="ps">

<Paragraph number="37" book="ps">
Sabbadhammānaṃ sammā samucchede nirodhe ca anupaṭṭhānatā paññā samasīsaṭṭhe ñāṇaṃ.
</Paragraph>

</Division>
<Division number="37" book="ps">

<Paragraph number="38" book="ps">
Puthunānattatejapariyādāne paññā sallekhaṭṭhe ñāṇaṃ.
</Paragraph>

</Division>
<Division number="38" book="ps">

<Paragraph number="39" book="ps">
Asallīnattapahitattapaggahaṭṭhe paññā vīriyārambhe ñāṇaṃ.
</Paragraph>

</Division>
<Division number="39" book="ps">

<Paragraph number="40" book="ps">
Nānādhammappakāsanatā paññā atthasandassane ñāṇaṃ.
</Paragraph>

</Division>
<Division number="40" book="ps">

<Paragraph number="41" book="ps">
Sabbadhammānaṃ ekasaṅgahatānānattekattapaṭivedhe paññā dassanavisuddhiñāṇaṃ.
</Paragraph>

</Division>
<Division number="41" book="ps">

<Paragraph number="42" book="ps">
Viditattā paññā khantiñāṇaṃ.
</Paragraph>

</Division>
<Division number="42" book="ps">

<Paragraph number="43" book="ps">
Phuṭṭhattā paññā pariyogāhaṇe ñāṇaṃ.
</Paragraph>

</Division>
<Division number="43" book="ps">

<Paragraph number="44" book="ps">
Samodahane paññā padesavihāre ñāṇaṃ.
</Paragraph>

</Division>
<Division number="44" book="ps">

<Paragraph number="45" book="ps">
Adhipatattā paññā saññāvivaṭṭe ñāṇaṃ.
</Paragraph>

</Division>
<Division number="45" book="ps">

<Paragraph number="46" book="ps">
Nānatte paññā cetovivaṭṭe ñāṇaṃ.
</Paragraph>

</Division>
<Division number="46" book="ps">

<Paragraph number="47" book="ps">
Adhiṭṭhāne paññā cittavivaṭṭe ñāṇaṃ.
</Paragraph>

</Division>
<Division number="47" book="ps">

<Paragraph number="48" book="ps">
Suññate paññā ñāṇavivaṭṭe ñāṇaṃ.
</Paragraph>

</Division>
<Division number="48" book="ps">

<Paragraph number="49" book="ps">
Vosagge paññā vimokkhavivaṭṭe ñāṇaṃ.
</Paragraph>

</Division>
<Division number="49" book="ps">

<Paragraph number="50" book="ps">
Tathaṭṭhe paññā saccavivaṭṭe ñāṇaṃ.
</Paragraph>

</Division>
<Division number="50" book="ps">

<Paragraph number="51" book="ps">
Kāyampi cittampi ekavavatthānatā sukhasaññañca lahusaññañca adhiṭṭhānavasena ijjhanaṭṭhe paññā iddhividhe ñāṇaṃ.
</Paragraph>

</Division>
<Division number="51" book="ps">

<Paragraph number="52" book="ps">
Vitakkavipphāravasena nānattekattasaddanimittānaṃ pariyogāhaṇe paññā sotadhātuvisuddhiñāṇaṃ.
</Paragraph>

</Division>
<Division number="52" book="ps">

<Paragraph number="53" book="ps">
Tiṇṇannaṃ cittānaṃ vipphārattā indriyānaṃ pasādavasena nānattekattaviññāṇacariyā pariyogāhaṇe paññā cetopariyañāṇaṃ.
</Paragraph>

</Division>
<Division number="53" book="ps">

<Paragraph number="54" book="ps">
Paccayappavattānaṃ dhammānaṃ nānattekattakammavipphāravasena pariyogāhaṇe paññā pubbenivāsānussatiñāṇaṃ.
</Paragraph>

</Division>
<Division number="54" book="ps">

<Paragraph number="55" book="ps">
Obhāsavasena nānattekattarūpanimittānaṃ dassanaṭṭhe paññā dibbacakkhuñāṇaṃ.
</Paragraph>

</Division>
<Division number="55" book="ps">

<Paragraph number="56" book="ps">
Catusaṭṭhiyā ākārehi tiṇṇannaṃ indriyānaṃ vasibhāvatā paññā āsavānaṃ khaye ñāṇaṃ.
</Paragraph>

</Division>
<Division number="56" book="ps">

<Paragraph number="57" book="ps">
Pariññaṭṭhe paññā dukkhe ñāṇaṃ.
</Paragraph>

</Division>
<Division number="57" book="ps">

<Paragraph number="58" book="ps">
Pahānaṭṭhe paññā samudaye ñāṇaṃ.
</Paragraph>

</Division>
<Division number="58" book="ps">

<Paragraph number="59" book="ps">
Sacchikiriyaṭṭhe paññā nirodhe ñāṇaṃ.
</Paragraph>

</Division>
<Division number="59" book="ps">

<Paragraph number="60" book="ps">
Bhāvanaṭṭhe paññā magge ñāṇaṃ.
</Paragraph>

</Division>
<Division number="60" book="ps">

<Paragraph number="61" book="ps">
Dukkhe ñāṇaṃ.
</Paragraph>

</Division>
<Division number="61" book="ps">

<Paragraph number="62" book="ps">
Dukkhasamudaye ñāṇaṃ.
</Paragraph>

</Division>
<Division number="62" book="ps">

<Paragraph number="63" book="ps">
Dukkhanirodhe ñāṇaṃ.
</Paragraph>

</Division>
<Division number="63" book="ps">

<Paragraph number="64" book="ps">
Dukkhanirodhagāminiyā paṭipadāya ñāṇaṃ.
</Paragraph>

</Division>
<Division number="64" book="ps">

<Paragraph number="65" book="ps">
Atthapaṭisambhide ñāṇaṃ.
</Paragraph>

</Division>
<Division number="65" book="ps">

<Paragraph number="66" book="ps">
Dhammapaṭisambhide ñāṇaṃ.
</Paragraph>

</Division>
<Division number="66" book="ps">

<Paragraph number="67" book="ps">
Niruttipaṭisambhide ñāṇaṃ.
</Paragraph>

</Division>
<Division number="67" book="ps">

<Paragraph number="68" book="ps">
Paṭibhānapaṭisambhide ñāṇaṃ.
</Paragraph>

</Division>
<Division number="68" book="ps">

<Paragraph number="69" book="ps">
Indriyaparopariyattañāṇaṃ.
</Paragraph>

</Division>
<Division number="69" book="ps">

<Paragraph number="70" book="ps">
Sattānaṃ āsayānusaye ñāṇaṃ.
</Paragraph>

</Division>
<Division number="70" book="ps">

<Paragraph number="71" book="ps">
Yamakapāṭihīre ñāṇaṃ.
</Paragraph>

</Division>
<Division number="71" book="ps">

<Paragraph number="72" book="ps">
Mahākaruṇāsamāpattiyā ñāṇaṃ.
</Paragraph>

</Division>
<Division number="72" book="ps">

<Paragraph number="73" book="ps">
Sabbaññutaññāṇaṃ.
</Paragraph>

</Division>
<Division number="73" book="ps">

<Paragraph number="74" book="ps">
Anāvaraṇañāṇaṃ.
</Paragraph>

<Paragraph number="75" book="ps">
Imāni tesattati ñāṇāni. Imesaṃ tesattatiyā ñāṇānaṃ sattasaṭṭhi ñāṇāni sāvakasādhāraṇāni; cha ñāṇāni asādhāraṇāni sāvakehi.

</Paragraph>
</Division>

<Paragraph number="76" type="center" book="ps">
Mātikā niṭṭhitā.
</Paragraph>