---
title: "1.1.40 Dassanavisuddhiñāṇaniddesa"
tableOfContents: false
sidebar:
  order: 26
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="ps">
* Ñāṇakathā
</Paragraph>


<Division number="91" book="ps" bookNo="26" page="102">

<Paragraph number="598" book="ps">
Kathaṃ sabbadhammānaṃ ekasaṅgahatānānattekattapaṭivedhe paññā dassanavisuddhiñāṇaṃ? <Emphasis>Sabbadhammānan</Emphasis>ti pañcakkhandhā …pe…  apariyāpannā dhammā.
</Paragraph>

<Paragraph number="599" book="ps">
<Emphasis>Ekasaṅgahatā</Emphasis>ti dvādasahi ākārehi sabbe dhammā ekasaṅgahitā. Tathaṭṭhena, anattaṭṭhena, saccaṭṭhena, paṭivedhaṭṭhena, abhijānanaṭṭhena, parijānanaṭṭhena, dhammaṭṭhena, dhātuṭṭhena, ñātaṭṭhena, sacchikiriyaṭṭhena, phusanaṭṭhena, abhisamayaṭṭhena—  imehi dvādasahi ākārehi sabbe dhammā ekasaṅgahitā.
</Paragraph>

<Paragraph number="600" book="ps">
<Emphasis>Nānattekattan</Emphasis>ti kāmacchando nānattaṃ, nekkhammaṃ ekattaṃ …pe…  sabbakilesā nānattaṃ, arahattamaggo ekattaṃ.
</Paragraph>

<Paragraph number="601" book="ps">
<Emphasis>Paṭivedhe</Emphasis>ti dukkhasaccaṃ pariññāpaṭivedhaṃ paṭivijjhati. Samudayasaccaṃ pahānapaṭivedhaṃ paṭivijjhati. Nirodhasaccaṃ sacchikiriyāpaṭivedhaṃ paṭivijjhati. Maggasaccaṃ bhāvanāpaṭivedhaṃ paṭivijjhati.
</Paragraph>

<Paragraph number="602" book="ps">
<Emphasis>Dassanavisuddhī</Emphasis>ti sotāpattimaggakkhaṇe dassanaṃ visujjhati; sotāpattiphalakkhaṇe dassanaṃ visuddhaṃ. Sakadāgāmimaggakkhaṇe dassanaṃ visujjhati; sakadāgāmiphalakkhaṇe dassanaṃ visuddhaṃ. Anāgāmimaggakkhaṇe dassanaṃ visujjhati; anāgāmiphalakkhaṇe dassanaṃ visuddhaṃ. Arahattamaggakkhaṇe dassanaṃ visujjhati; arahattaphalakkhaṇe dassanaṃ visuddhaṃ. Taṃ ñātaṭṭhena ñāṇaṃ, pajānanaṭṭhena paññā. Tena vuccati—  “sabbadhammānaṃ ekasaṅgahatānānattekattapaṭivedhe paññā dassanavisuddhiñāṇaṃ”.

</Paragraph>
</Division>

<Paragraph number="603" type="center" book="ps">
Dassanavisuddhiñāṇaniddeso cattālīsamo.
</Paragraph>