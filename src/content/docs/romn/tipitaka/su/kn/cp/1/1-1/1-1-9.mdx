---
title: "1.1.9 Vessantaracariya"
tableOfContents: false
sidebar:
  order: 10
type: "tipitaka"
basket: "su"
book: "cp"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="67" book="cp" bookNo="21" page="391">

<Paragraph number="76" type="verses" book="cp">
_“Yā me ahosi janikā,_  
_phussatī nāma khattiyā;_  
_Sā atītāsu jātīsu,_  
_sakkassa mahesī piyā._  

</Paragraph>

</Division>
<Division number="68" book="cp" bookNo="21" page="391">

<Paragraph number="77" type="verses" book="cp">
_Tassā āyukkhayaṃ ñatvā,_  
_devindo etadabravi;_  
_‘Dadāmi te dasa vare,_  
_varabhadde yadicchasi’._  

</Paragraph>

</Division>
<Division number="69" book="cp" bookNo="21" page="391">

<Paragraph number="78" type="verses" book="cp">
_Evaṃ vuttā ca sā devī,_  
_sakkaṃ punidamabravi;_  
_‘Kiṃ nu me aparādhatthi,_  
_kiṃ nu dessā ahaṃ tava;_  
_Rammā cāvesi maṃ ṭhānā,_  
_vātova dharaṇīruhaṃ’._  

</Paragraph>

</Division>
<Division number="70" book="cp" bookNo="21" page="392">

<Paragraph number="79" type="verses" book="cp">
_Evaṃ vutto ca so sakko,_  
_puna tassidamabravi;_  
_‘Na ceva te kataṃ pāpaṃ,_  
_na ca me tvaṃsi appiyā._  

</Paragraph>

</Division>
<Division number="71" book="cp" bookNo="21" page="392">

<Paragraph number="80" type="verses" book="cp">
_Ettakaṃyeva te āyu,_  
_cavanakālo bhavissati;_  
_Paṭiggaṇha mayā dinne,_  
_vare dasa varuttame’._  

</Paragraph>

</Division>
<Division number="72" book="cp" bookNo="21" page="392">

<Paragraph number="81" type="verses" book="cp">
_Sakkena sā dinnavarā,_  
_tuṭṭhahaṭṭhā pamoditā;_  
_Mamaṃ abbhantaraṃ katvā,_  
_phussatī dasa vare varī._  

</Paragraph>

</Division>
<Division number="73" book="cp" bookNo="21" page="392">

<Paragraph number="82" type="verses" book="cp">
_Tato cutā sā phussatī,_  
_khattiye upapajjatha;_  
_Jetuttaramhi nagare,_  
_sañjayena samāgami._  

</Paragraph>

</Division>
<Division number="74" book="cp" bookNo="21" page="392">

<Paragraph number="83" type="verses" book="cp">
_Yadāhaṃ phussatiyā kucchiṃ,_  
_okkanto piyamātuyā;_  
_Mama tejena me mātā,_  
_sadā dānaratā ahu._  

</Paragraph>

</Division>
<Division number="75" book="cp" bookNo="21" page="392">

<Paragraph number="84" type="verses" book="cp">
_Adhane āture jiṇṇe,_  
_yācake addhike jane;_  
_Samaṇe brāhmaṇe khīṇe,_  
_deti dānaṃ akiñcane._  

</Paragraph>

</Division>
<Division number="76" book="cp" bookNo="21" page="392">

<Paragraph number="85" type="verses" book="cp">
_Dasa māse dhārayitvāna,_  
_karonte puraṃ padakkhiṇaṃ;_  
_Vessānaṃ vīthiyā majjhe,_  
_janesi phussatī mamaṃ._  

</Paragraph>

</Division>
<Division number="77" book="cp" bookNo="21" page="392">

<Paragraph number="86" type="verses" book="cp">
_Na mayhaṃ mattikaṃ nāmaṃ,_  
_napi pettikasambhavaṃ;_  
_Jātettha vessavīthiyā,_  
_tasmā vessantaro ahu._  

</Paragraph>

</Division>
<Division number="78" book="cp" bookNo="21" page="392">

<Paragraph number="87" type="verses" book="cp">
_Yadāhaṃ dārako homi,_  
_jātiyā aṭṭhavassiko;_  
_Tadā nisajja pāsāde,_  
_dānaṃ dātuṃ vicintayiṃ._  

</Paragraph>

</Division>
<Division number="79" book="cp" bookNo="21" page="392">

<Paragraph number="88" type="verses" book="cp">
_‘Hadayaṃ dadeyyaṃ cakkhuṃ,_  
_maṃsampi rudhirampi ca;_  
_Dadeyyaṃ kāyaṃ sāvetvā,_  
_yadi koci yācaye mamaṃ’._  

</Paragraph>

</Division>
<Division number="80" book="cp" bookNo="21" page="392">

<Paragraph number="89" type="verses" book="cp">
_Sabhāvaṃ cintayantassa,_  
_akampitamasaṇṭhitaṃ;_  
_Akampi tattha pathavī,_  
_sineruvanavaṭaṃsakā._  

</Paragraph>

</Division>
<Division number="81" book="cp" bookNo="21" page="392">

<Paragraph number="90" type="verses" book="cp">
_Anvaddhamāse pannarase,_  
_puṇṇamāse uposathe;_  
_Paccayaṃ nāgamāruyha,_  
_dānaṃ dātuṃ upāgamiṃ._  

</Paragraph>

</Division>
<Division number="82" book="cp" bookNo="21" page="392">

<Paragraph number="91" type="verses" book="cp">
_Kaliṅgaraṭṭhavisayā,_  
_brāhmaṇā upagañchu maṃ;_  
_Ayācuṃ maṃ hatthināgaṃ,_  
_dhaññaṃ maṅgalasammataṃ._  

</Paragraph>

</Division>
<Division number="83" book="cp" bookNo="21" page="393">

<Paragraph number="92" type="verses" book="cp">
_‘Avuṭṭhiko janapado,_  
_dubbhikkho chātako mahā;_  
_Dadāhi pavaraṃ nāgaṃ,_  
_sabbasetaṃ gajuttamaṃ’._  

</Paragraph>

</Division>
<Division number="84" book="cp" bookNo="21" page="393">

<Paragraph number="93" type="verses" book="cp">
_Dadāmi na vikampāmi,_  
_yaṃ maṃ yācanti brāhmaṇā;_  
_Santaṃ nappatigūhāmi,_  
_dāne me ramate mano._  

</Paragraph>

</Division>
<Division number="85" book="cp" bookNo="21" page="393">

<Paragraph number="94" type="verses" book="cp">
_Na me yācakamanuppatte,_  
_paṭikkhepo anucchavo;_  
_Mā me bhijji samādānaṃ,_  
_dassāmi vipulaṃ gajaṃ._  

</Paragraph>

</Division>
<Division number="86" book="cp" bookNo="21" page="393">

<Paragraph number="95" type="verses" book="cp">
_Nāgaṃ gahetvā soṇḍāya,_  
_bhiṅgāre ratanāmaye;_  
_Jalaṃ hatthe ākiritvā,_  
_brāhmaṇānaṃ adaṃ gajaṃ._  

</Paragraph>

</Division>
<Division number="87" book="cp" bookNo="21" page="393">

<Paragraph number="96" type="verses" book="cp">
_Punāparaṃ dadantassa,_  
_sabbasetaṃ gajuttamaṃ;_  
_Tadāpi pathavī kampi,_  
_sineruvanavaṭaṃsakā._  

</Paragraph>

</Division>
<Division number="88" book="cp" bookNo="21" page="393">

<Paragraph number="97" type="verses" book="cp">
_Tassa nāgassa dānena,_  
_sivayo kuddhā samāgatā;_  
_Pabbājesuṃ sakā raṭṭhā,_  
_‘vaṅkaṃ gacchatu pabbataṃ’._  

</Paragraph>

</Division>
<Division number="89" book="cp" bookNo="21" page="393">

<Paragraph number="98" type="verses" book="cp">
_Tesaṃ nicchubhamānānaṃ,_  
_akampitamasaṇṭhitaṃ;_  
_Mahādānaṃ pavattetuṃ,_  
_ekaṃ varamayācisaṃ._  

</Paragraph>

</Division>
<Division number="90" book="cp" bookNo="21" page="393">

<Paragraph number="99" type="verses" book="cp">
_Yācitā sivayo sabbe,_  
_ekaṃ varamadaṃsu me;_  
_Sāvayitvā kaṇṇabheriṃ,_  
_mahādānaṃ dadāmahaṃ._  

</Paragraph>

</Division>
<Division number="91" book="cp" bookNo="21" page="393">

<Paragraph number="100" type="verses" book="cp">
_Athettha vattatī saddo,_  
_tumulo bheravo mahā;_  
_Dānenimaṃ nīharanti,_  
_puna dānaṃ dadātayaṃ._  

</Paragraph>

</Division>
<Division number="92" book="cp" bookNo="21" page="393">

<Paragraph number="101" type="verses" book="cp">
_Hatthiṃ asse rathe datvā,_  
_dāsiṃ dāsaṃ gavaṃ dhanaṃ;_  
_Mahādānaṃ daditvāna,_  
_nagarā nikkhamiṃ tadā._  

</Paragraph>

</Division>
<Division number="93" book="cp" bookNo="21" page="393">

<Paragraph number="102" type="verses" book="cp">
_Nikkhamitvāna nagarā,_  
_nivattitvā vilokite;_  
_Tadāpi pathavī kampi,_  
_sineruvanavaṭaṃsakā._  

</Paragraph>

</Division>
<Division number="94" book="cp" bookNo="21" page="393">

<Paragraph number="103" type="verses" book="cp">
_Catuvāhiṃ rathaṃ datvā,_  
_ṭhatvā cātummahāpathe;_  
_Ekākiyo adutiyo,_  
_maddideviṃ idamabraviṃ._  

</Paragraph>

</Division>
<Division number="95" book="cp" bookNo="21" page="393">

<Paragraph number="104" type="verses" book="cp">
_‘Tvaṃ maddi kaṇhaṃ gaṇhāhi,_  
_lahukā esā kaniṭṭhikā;_  
_Ahaṃ jāliṃ gahessāmi,_  
_garuko bhātiko hi so’._  

</Paragraph>

</Division>
<Division number="96" book="cp" bookNo="21" page="394">

<Paragraph number="105" type="verses" book="cp">
_Padumaṃ puṇḍarīkaṃva,_  
_maddī kaṇhājinaggahī;_  
_Ahaṃ suvaṇṇabimbaṃva,_  
_jāliṃ khattiyamaggahiṃ._  

</Paragraph>

</Division>
<Division number="97" book="cp" bookNo="21" page="394">

<Paragraph number="106" type="verses" book="cp">
_Abhijātā sukhumālā,_  
_khattiyā caturo janā;_  
_Visamaṃ samaṃ akkamantā,_  
_vaṅkaṃ gacchāma pabbataṃ._  

</Paragraph>

</Division>
<Division number="98" book="cp" bookNo="21" page="394">

<Paragraph number="107" type="verses" book="cp">
_Ye keci manujā enti,_  
_anumagge paṭippathe;_  
_Maggante paṭipucchāma,_  
_‘kuhiṃ vaṅkantapabbato’._  

</Paragraph>

</Division>
<Division number="99" book="cp" bookNo="21" page="394">

<Paragraph number="108" type="verses" book="cp">
_Te tattha amhe passitvā,_  
_karuṇaṃ giramudīrayuṃ;_  
_Dukkhante paṭivedenti,_  
_dūre vaṅkantapabbato._  

</Paragraph>

</Division>
<Division number="100" book="cp" bookNo="21" page="394">

<Paragraph number="109" type="verses" book="cp">
_Yadi passanti pavane,_  
_dārakā phaline dume;_  
_Tesaṃ phalānaṃ hetumhi,_  
_uparodanti dārakā._  

</Paragraph>

</Division>
<Division number="101" book="cp" bookNo="21" page="394">

<Paragraph number="110" type="verses" book="cp">
_Rodante dārake disvā,_  
_ubbiddhā vipulā dumā;_  
_Sayamevoṇamitvāna,_  
_upagacchanti dārake._  

</Paragraph>

</Division>
<Division number="102" book="cp" bookNo="21" page="394">

<Paragraph number="111" type="verses" book="cp">
_Idaṃ acchariyaṃ disvā,_  
_abbhutaṃ lomahaṃsanaṃ;_  
_Sāhukāraṃ pavattesi,_  
_maddī sabbaṅgasobhanā._  

</Paragraph>

</Division>
<Division number="103" book="cp" bookNo="21" page="394">

<Paragraph number="112" type="verses" book="cp">
_Accheraṃ vata lokasmiṃ,_  
_abbhutaṃ lomahaṃsanaṃ;_  
_Vessantarassa tejena,_  
_sayamevoṇatā dumā._  

</Paragraph>

</Division>
<Division number="104" book="cp" bookNo="21" page="394">

<Paragraph number="113" type="verses" book="cp">
_Saṅkhipiṃsu pathaṃ yakkhā,_  
_anukampāya dārake;_  
_Nikkhantadivaseneva,_  
_cetaraṭṭhamupāgamuṃ._  

</Paragraph>

</Division>
<Division number="105" book="cp" bookNo="21" page="394">

<Paragraph number="114" type="verses" book="cp">
_Saṭṭhirājasahassāni,_  
_tadā vasanti mātule;_  
_Sabbe pañjalikā hutvā,_  
_rodamānā upāgamuṃ._  

</Paragraph>

</Division>
<Division number="106" book="cp" bookNo="21" page="394">

<Paragraph number="115" type="verses" book="cp">
_Tattha vattetvā sallāpaṃ,_  
_cetehi cetaputtehi;_  
_Te tato nikkhamitvāna,_  
_vaṅkaṃ agamu pabbataṃ._  

</Paragraph>

</Division>
<Division number="107" book="cp" bookNo="21" page="394">

<Paragraph number="116" type="verses" book="cp">
_Āmantayitvā devindo,_  
_vissakammaṃ mahiddhikaṃ;_  
_Assamaṃ sukataṃ rammaṃ,_  
_paṇṇasālaṃ sumāpaya._  

</Paragraph>

</Division>
<Division number="108" book="cp" bookNo="21" page="394">

<Paragraph number="117" type="verses" book="cp">
_Sakkassa vacanaṃ sutvā,_  
_vissakammo mahiddhiko;_  
_Assamaṃ sukataṃ rammaṃ,_  
_paṇṇasālaṃ sumāpayi._  

</Paragraph>

</Division>
<Division number="109" book="cp" bookNo="21" page="395">

<Paragraph number="118" type="verses" book="cp">
_Ajjhogāhetvā pavanaṃ,_  
_appasaddaṃ nirākulaṃ;_  
_Caturo janā mayaṃ tattha,_  
_vasāma pabbatantare._  

</Paragraph>

</Division>
<Division number="110" book="cp" bookNo="21" page="395">

<Paragraph number="119" type="verses" book="cp">
_Ahañca maddidevī ca,_  
_jālī kaṇhājinā cubho;_  
_Aññamaññaṃ sokanudā,_  
_vasāma assame tadā._  

</Paragraph>

</Division>
<Division number="111" book="cp" bookNo="21" page="395">

<Paragraph number="120" type="verses" book="cp">
_Dārake anurakkhanto,_  
_asuñño homi assame;_  
_Maddī phalaṃ āharitvā,_  
_poseti sā tayo jane._  

</Paragraph>

</Division>
<Division number="112" book="cp" bookNo="21" page="395">

<Paragraph number="121" type="verses" book="cp">
_Pavane vasamānassa,_  
_addhiko maṃ upāgami;_  
_Āyāci puttake mayhaṃ,_  
_jāliṃ kaṇhājinaṃ cubho._  

</Paragraph>

</Division>
<Division number="113" book="cp" bookNo="21" page="395">

<Paragraph number="122" type="verses" book="cp">
_Yācakaṃ upagataṃ disvā,_  
_hāso me upapajjatha;_  
_Ubho putte gahetvāna,_  
_adāsiṃ brāhmaṇe tadā._  

</Paragraph>

</Division>
<Division number="114" book="cp" bookNo="21" page="395">

<Paragraph number="123" type="verses" book="cp">
_Sake putte cajantassa,_  
_jūjake brāhmaṇe yadā;_  
_Tadāpi pathavī kampi,_  
_sineruvanavaṭaṃsakā._  

</Paragraph>

</Division>
<Division number="115" book="cp" bookNo="21" page="395">

<Paragraph number="124" type="verses" book="cp">
_Punadeva sakko oruyha,_  
_hutvā brāhmaṇasannibho;_  
_Āyāci maṃ maddideviṃ,_  
_sīlavantiṃ patibbataṃ._  

</Paragraph>

</Division>
<Division number="116" book="cp" bookNo="21" page="395">

<Paragraph number="125" type="verses" book="cp">
_Maddiṃ hatthe gahetvāna,_  
_udakañjali pūriya;_  
_Pasannamanasaṅkappo,_  
_tassa maddiṃ adāsahaṃ._  

</Paragraph>

</Division>
<Division number="117" book="cp" bookNo="21" page="395">

<Paragraph number="126" type="verses" book="cp">
_Maddiyā dīyamānāya,_  
_gagane devā pamoditā;_  
_Tadāpi pathavī kampi,_  
_sineruvanavaṭaṃsakā._  

</Paragraph>

</Division>
<Division number="118" book="cp" bookNo="21" page="395">

<Paragraph number="127" type="verses" book="cp">
_Jāliṃ kaṇhājinaṃ dhītaṃ,_  
_maddideviṃ patibbataṃ;_  
_Cajamāno na cintesiṃ,_  
_bodhiyāyeva kāraṇā._  

</Paragraph>

</Division>
<Division number="119" book="cp" bookNo="21" page="395">

<Paragraph number="128" type="verses" book="cp">
_Na me dessā ubho puttā,_  
_maddidevī na dessiyā;_  
_Sabbaññutaṃ piyaṃ mayhaṃ,_  
_tasmā piye adāsahaṃ._  

</Paragraph>

</Division>
<Division number="120" book="cp" bookNo="21" page="395">

<Paragraph number="129" type="verses" book="cp">
_Punāparaṃ brahāraññe,_  
_mātāpitusamāgame;_  
_Karuṇaṃ paridevante,_  
_sallapante sukhaṃ dukhaṃ._  

</Paragraph>

</Division>
<Division number="121" book="cp" bookNo="21" page="395">

<Paragraph number="130" type="verses" book="cp">
_Hirottappena garunā,_  
_ubhinnaṃ upasaṅkami;_  
_Tadāpi pathavī kampi,_  
_sineruvanavaṭaṃsakā._  

</Paragraph>

</Division>
<Division number="122" book="cp" bookNo="21" page="396">

<Paragraph number="131" type="verses" book="cp">
_Punāparaṃ brahāraññā,_  
_nikkhamitvā sañātibhi;_  
_Pavisāmi puraṃ rammaṃ,_  
_jetuttaraṃ puruttamaṃ._  

</Paragraph>

</Division>
<Division number="123" book="cp" bookNo="21" page="396">

<Paragraph number="132" type="verses" book="cp">
_Ratanāni satta vassiṃsu,_  
_mahāmegho pavassatha;_  
_Tadāpi pathavī kampi,_  
_sineruvanavaṭaṃsakā._  

</Paragraph>

</Division>
<Division number="124" book="cp" bookNo="21" page="396">

<Paragraph number="133" type="verses" book="cp">
_Acetanāyaṃ pathavī,_  
_aviññāya sukhaṃ dukhaṃ;_  
_Sāpi dānabalā mayhaṃ,_  
_sattakkhattuṃ pakampathā”ti._  


</Paragraph>
</Division>

<Paragraph number="134" type="center" book="cp">
Vessantaracariyaṃ navamaṃ.
</Paragraph>