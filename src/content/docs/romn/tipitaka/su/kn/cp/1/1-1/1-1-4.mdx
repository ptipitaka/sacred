---
title: "1.1.4 Mahāsudassanacariya"
tableOfContents: false
sidebar:
  order: 5
type: "tipitaka"
basket: "su"
book: "cp"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="28" book="cp" bookNo="21" page="387">

<Paragraph number="32" type="verses" book="cp">
_“Kusāvatimhi nagare,_  
_yadā āsiṃ mahīpati;_  
_Mahāsudassano nāma,_  
_cakkavattī mahabbalo._  

</Paragraph>

</Division>
<Division number="29" book="cp" bookNo="21" page="388">

<Paragraph number="33" type="verses" book="cp">
_Tatthāhaṃ divase tikkhattuṃ,_  
_ghosāpemi tahiṃ tahiṃ;_  
_‘Ko kiṃ icchati pattheti,_  
_kassa kiṃ dīyatū dhanaṃ._  

</Paragraph>

</Division>
<Division number="30" book="cp" bookNo="21" page="388">

<Paragraph number="34" type="verses" book="cp">
_Ko chātako ko tasito,_  
_ko mālaṃ ko vilepanaṃ;_  
_Nānārattāni vatthāni,_  
_ko naggo paridahissati._  

</Paragraph>

</Division>
<Division number="31" book="cp" bookNo="21" page="388">

<Paragraph number="35" type="verses" book="cp">
_Ko pathe chattamādeti,_  
_kopāhanā mudū subhā’;_  
_Iti sāyañca pāto ca,_  
_ghosāpemi tahiṃ tahiṃ._  

</Paragraph>

</Division>
<Division number="32" book="cp" bookNo="21" page="388">

<Paragraph number="36" type="verses" book="cp">
_Na taṃ dasasu ṭhānesu,_  
_napi ṭhānasatesu vā;_  
_Anekasataṭhānesu,_  
_paṭiyattaṃ yācake dhanaṃ._  

</Paragraph>

</Division>
<Division number="33" book="cp" bookNo="21" page="388">

<Paragraph number="37" type="verses" book="cp">
_Divā vā yadi vā rattiṃ,_  
_yadi eti vanibbako;_  
_Laddhā yadicchakaṃ bhogaṃ,_  
_pūrahatthova gacchati._  

</Paragraph>

</Division>
<Division number="34" book="cp" bookNo="21" page="388">

<Paragraph number="38" type="verses" book="cp">
_Evarūpaṃ mahādānaṃ,_  
_Adāsiṃ yāvajīvikaṃ;_  
_Napāhaṃ dessaṃ dhanaṃ dammi,_  
_Napi natthi nicayo mayi._  

</Paragraph>

</Division>
<Division number="35" book="cp" bookNo="21" page="388">

<Paragraph number="39" type="verses" book="cp">
_Yathāpi āturo nāma,_  
_rogato parimuttiyā;_  
_Dhanena vejjaṃ tappetvā,_  
_rogato parimuccati._  

</Paragraph>

</Division>
<Division number="36" book="cp" bookNo="21" page="388">

<Paragraph number="40" type="verses" book="cp">
_Tathevāhaṃ jānamāno,_  
_paripūretumasesato;_  
_Ūnamanaṃ pūrayituṃ,_  
_demi dānaṃ vanibbake;_  
_Nirālayo apaccāso,_  
_sambodhimanupattiyā”ti._  


</Paragraph>
</Division>

<Paragraph number="41" type="center" book="cp">
Mahāsudassanacariyaṃ catutthaṃ.
</Paragraph>