---
title: "3.2 Nayasaṅkhepa"
tableOfContents: false
sidebar:
  order: 2
type: "tipitaka"
basket: "su"
book: "ne"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="41" type="verses" book="ne">
_Taṇhañca avijjampi ca,_  
_Samathena vipassanāya yo neti;_  
_Saccehi yojayitvā,_  
_Ayaṃ nayo <Emphasis>nandiyāvaṭṭo</Emphasis>._  

</Paragraph>

<Paragraph number="42" type="verses" book="ne">
_Yo akusale samūlehi,_  
_Neti kusale ca kusalamūlehi;_  
_Bhūtaṃ tathaṃ avitathaṃ,_  
_<Emphasis>Tipukkhalaṃ</Emphasis> taṃ nayaṃ āhu._  

</Paragraph>

<Paragraph number="43" type="verses" book="ne">
_Yo neti vipallāsehi,_  
_Kilese indriyehi saddhamme;_  
_Etaṃ nayaṃ nayavidū,_  
_<Emphasis>Sīhavikkīḷitaṃ</Emphasis> āhu._  

</Paragraph>

<Paragraph number="44" type="verses" book="ne">
_Veyyākaraṇesu hi ye,_  
_Kusalākusalā tahiṃ tahiṃ vuttā;_  
_Manasā volokayate,_  
_Taṃ khu <Emphasis>disālocanaṃ</Emphasis> āhu._  

</Paragraph>

<Paragraph number="45" type="verses" book="ne">
_Oloketvā disalocanena,_  
_Ukkhipiya yaṃ samāneti;_  
_Sabbe kusalākusale,_  
_Ayaṃ nayo <Emphasis>aṅkuso</Emphasis> nāma._  

</Paragraph>

<Paragraph number="46" type="verses" book="ne">
_Soḷasa hārā paṭhamaṃ,_  
_Disalocanato disā viloketvā;_  
_Saṅkhipiya aṅkusena hi,_  
_Nayehi tīhi niddise suttaṃ._
</Paragraph>