---
title: "3.1.9 Taṇhāsutta"
tableOfContents: false
sidebar:
  order: 10
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="58" book="it">

<Paragraph number="373" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="374" book="it">
“Tisso imā, bhikkhave, taṇhā. Katamā tisso? Kāmataṇhā, bhavataṇhā, vibhavataṇhā—  imā kho, bhikkhave, tisso taṇhā”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="375" type="verses" book="it">
_“Taṇhāyogena saṃyuttā,_  
_rattacittā bhavābhave;_  
_Te yogayuttā mārassa,_  
_ayogakkhemino janā;_  
_Sattā gacchanti saṃsāraṃ,_  
_jātīmaraṇagāmino._  

</Paragraph>

<Paragraph number="376" type="verses" book="it">
_Ye ca taṇhaṃ pahantvāna,_  
_vītataṇhā bhavābhave;_  
_Te ve pāraṅgatā loke,_  
_ye pattā āsavakkhayan”ti._  

</Paragraph>

<Paragraph number="377" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="378" type="center" book="it">
Navamaṃ.
</Paragraph>