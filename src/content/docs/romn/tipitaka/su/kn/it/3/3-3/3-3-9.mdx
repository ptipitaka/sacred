---
title: "3.3.9 Dhātusosaṃsandanasutta"
tableOfContents: false
sidebar:
  order: 10
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="78" book="it">

<Paragraph number="515" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="516" book="it">
“Dhātuso, bhikkhave, sattā sattehi saddhiṃ saṃsandanti samenti. Hīnādhimuttikā sattā hīnādhimuttikehi sattehi saddhiṃ saṃsandanti samenti, kalyāṇādhimuttikā sattā kalyāṇādhimuttikehi sattehi saddhiṃ saṃsandanti samenti.
</Paragraph>

<Paragraph number="517" book="it">
Atītampi, bhikkhave, addhānaṃ dhātusova sattā sattehi saddhiṃ saṃsandiṃsu samiṃsu. Hīnādhimuttikā sattā hīnādhimuttikehi sattehi saddhiṃ saṃsandiṃsu samiṃsu, kalyāṇādhimuttikā sattā kalyāṇādhimuttikehi sattehi saddhiṃ saṃsandiṃsu samiṃsu.
</Paragraph>

<Paragraph number="518" book="it">
Anāgatampi, bhikkhave, addhānaṃ dhātusova sattā sattehi saddhiṃ saṃsandissanti samessanti. Hīnādhimuttikā sattā hīnādhimuttikehi sattehi saddhiṃ saṃsandissanti samessanti, kalyāṇādhimuttikā sattā kalyāṇādhimuttikehi sattehi saddhiṃ saṃsandissanti samessanti.
</Paragraph>

<Paragraph number="519" book="it">
Etarahipi, bhikkhave, paccuppannaṃ addhānaṃ dhātusova sattā sattehi saddhiṃ saṃsandanti samenti. Hīnādhimuttikā sattā hīnādhimuttikehi sattehi saddhiṃ saṃsandanti samenti, kalyāṇādhimuttikā sattā kalyāṇādhimuttikehi sattehi saddhiṃ saṃsandanti samentī”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="520" type="verses" book="it">
_“Saṃsaggā vanatho jāto,_  
_asaṃsaggena chijjati;_  
_Parittaṃ dārumāruyha,_  
_yathā sīde mahaṇṇave._  

</Paragraph>

<Paragraph number="521" type="verses" book="it">
_Evaṃ kusītamāgamma,_  
_sādhujīvīpi sīdati;_  
_Tasmā taṃ parivajjeyya,_  
_kusītaṃ hīnavīriyaṃ._  

</Paragraph>

<Paragraph number="522" type="verses" book="it">
_Pavivittehi ariyehi,_  
_pahitattehi jhāyibhi;_  
_Niccaṃ āraddhaviriyehi,_  
_paṇḍitehi sahāvase”ti._  

</Paragraph>

<Paragraph number="523" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="524" type="center" book="it">
Navamaṃ.
</Paragraph>