---
title: "3.2.10 Dutiyarāgasutta"
tableOfContents: false
sidebar:
  order: 2
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="69" book="it" bookNo="18" page="234">

<Paragraph number="440" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="441" book="it">
“Yassa kassaci, bhikkhave, bhikkhussa vā bhikkhuniyā vā rāgo appahīno, doso appahīno, moho appahīno—  ayaṃ vuccati, bhikkhave, ‘atiṇṇo samuddaṃ saūmiṃ savīciṃ sāvaṭṭaṃ sagahaṃ sarakkhasaṃ’. Yassa kassaci, bhikkhave, bhikkhussa vā bhikkhuniyā vā rāgo pahīno, doso pahīno, moho pahīno—  ayaṃ vuccati, bhikkhave, ‘atari samuddaṃ saūmiṃ savīciṃ sāvaṭṭaṃ sagahaṃ sarakkhasaṃ, tiṇṇo pāraṅgato thale tiṭṭhati brāhmaṇo’”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="442" type="verses" book="it">
_“Yassa rāgo ca doso ca,_  
_Avijjā ca virājitā;_  
_Somaṃ samuddaṃ sagahaṃ sarakkhasaṃ,_  
_Saūmibhayaṃ duttaraṃ accatāri._  

</Paragraph>

<Paragraph number="443" type="verses" book="it">
_Saṅgātigo maccujaho nirūpadhi,_  
_Pahāsi dukkhaṃ apunabbhavāya;_  
_Atthaṅgato so na pamāṇameti,_  
_Amohayi maccurājanti brūmī”ti._  

</Paragraph>

<Paragraph number="444" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="445" type="center" book="it">
Dasamaṃ.



</Paragraph>

<Paragraph number="446" type="center" book="it">
Dutiyo vaggo.



</Paragraph>

<Paragraph number="447" type="center" book="it">
Tassuddānaṃ


</Paragraph>

<Paragraph number="448" type="verses" book="it">
_Puññaṃ cakkhu atha indriyāni,_  
_Addhā ca caritaṃ duve soci;_  
_Muno atha rāgaduve,_  
_Puna vaggamāhu dutiyamuttamanti._
</Paragraph>