---
title: "3.1.6 Dutiyaesanāsutta"
tableOfContents: false
sidebar:
  order: 7
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="55" book="it">

<Paragraph number="356" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="357" book="it">
“Tisso imā, bhikkhave, esanā. Katamā tisso? Kāmesanā, bhavesanā, brahmacariyesanā—  imā kho, bhikkhave, tisso esanā”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="358" type="verses" book="it">
_“Kāmesanā bhavesanā,_  
_brahmacariyesanā saha;_  
_Iti saccaparāmāso,_  
_diṭṭhiṭṭhānā samussayā._  

</Paragraph>

<Paragraph number="359" type="verses" book="it">
_Sabbarāgavirattassa,_  
_taṇhakkhayavimuttino;_  
_Esanā paṭinissaṭṭhā,_  
_diṭṭhiṭṭhānā samūhatā;_  
_Esanānaṃ khayā bhikkhu,_  
_nirāso akathaṃkathī”ti._  

</Paragraph>

<Paragraph number="360" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="361" type="center" book="it">
Chaṭṭhaṃ.
</Paragraph>