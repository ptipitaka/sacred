---
title: "1.2.4 Avijjānīvaraṇasutta"
tableOfContents: false
sidebar:
  order: 5
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="it">

<Paragraph number="71" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="72" book="it">
“Nāhaṃ, bhikkhave, aññaṃ ekanīvaraṇampi samanupassāmi yena nīvaraṇena nivutā pajā dīgharattaṃ sandhāvanti saṃsaranti yathayidaṃ, bhikkhave, avijjānīvaraṇaṃ. Avijjānīvaraṇena hi, bhikkhave, nivutā pajā dīgharattaṃ sandhāvanti saṃsarantī”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="73" type="verses" book="it">
_“Natthañño ekadhammopi,_  
_yenevaṃ nivutā pajā;_  
_Saṃsaranti ahorattaṃ,_  
_yathā mohena āvutā._  

</Paragraph>

<Paragraph number="74" type="verses" book="it">
_Ye ca mohaṃ pahantvāna,_  
_tamokhandhaṃ padālayuṃ;_  
_Na te puna saṃsaranti,_  
_hetu tesaṃ na vijjatī”ti._  

</Paragraph>

<Paragraph number="75" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="76" type="center" book="it">
Catutthaṃ.
</Paragraph>