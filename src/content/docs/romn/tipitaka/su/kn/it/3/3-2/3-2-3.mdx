---
title: "3.2.3 Indriyasutta"
tableOfContents: false
sidebar:
  order: 4
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="62" book="it">

<Paragraph number="399" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="400" book="it">
“Tīṇimāni, bhikkhave, indriyāni. Katamāni tīṇi? Anaññātaññassāmītindriyaṃ, aññindriyaṃ, aññātāvindriyaṃ—  imāni kho, bhikkhave, tīṇi indriyānī”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="401" type="verses" book="it">
_“Sekhassa sikkhamānassa,_  
_ujumaggānusārino;_  
_Khayasmiṃ paṭhamaṃ ñāṇaṃ,_  
_tato aññā anantarā._  

</Paragraph>

<Paragraph number="402" type="verses" book="it">
_Tato aññā vimuttassa,_  
_ñāṇaṃ ve hoti tādino;_  
_Akuppā me vimuttīti,_  
_bhavasaṃyojanakkhayā._  

</Paragraph>

<Paragraph number="403" type="verses" book="it">
_Sa ve indriyasampanno,_  
_santo santipade rato;_  
_Dhāreti antimaṃ dehaṃ,_  
_jetvā māraṃ savāhinin”ti._  

</Paragraph>

<Paragraph number="404" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="405" type="center" book="it">
Tatiyaṃ.
</Paragraph>