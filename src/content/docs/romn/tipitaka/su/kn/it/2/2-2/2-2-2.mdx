---
title: "2.2.2 Desanāsutta"
tableOfContents: false
sidebar:
  order: 5
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39" book="it">

<Paragraph number="245" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="246" book="it">
“Tathāgatassa, bhikkhave, arahato sammāsambuddhassa dve dhammadesanā pariyāyena bhavanti. Katamā dve? ‘Pāpaṃ pāpakato passathā’ti—  ayaṃ paṭhamā dhammadesanā; ‘pāpaṃ pāpakato disvā tattha nibbindatha virajjatha vimuccathā’ti—  ayaṃ dutiyā dhammadesanā. Tathāgatassa, bhikkhave, arahato sammāsambuddhassa imā dve dhammadesanā pariyāyena bhavantī”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="247" type="verses" book="it">
_“Tathāgatassa buddhassa,_  
_sabbabhūtānukampino;_  
_Pariyāyavacanaṃ passa,_  
_dve ca dhammā pakāsitā._  

</Paragraph>

<Paragraph number="248" type="verses" book="it">
_Pāpakaṃ passatha cetaṃ,_  
_tattha cāpi virajjatha;_  
_Tato virattacittāse,_  
_dukkhassantaṃ karissathā”ti._  

</Paragraph>

<Paragraph number="249" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="250" type="center" book="it">
Dutiyaṃ.
</Paragraph>