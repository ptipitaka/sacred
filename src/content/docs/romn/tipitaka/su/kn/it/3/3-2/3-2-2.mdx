---
title: "3.2.2 Cakkhusutta"
tableOfContents: false
sidebar:
  order: 3
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="61" book="it" bookNo="18" page="231">

<Paragraph number="393" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="394" book="it">
“Tīṇimāni, bhikkhave, cakkhūni. Katamāni tīṇi? Maṃsacakkhu, dibbacakkhu, paññācakkhu—  imāni kho, bhikkhave, tīṇi cakkhūnī”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="395" type="verses" book="it">
_“Maṃsacakkhu dibbacakkhu,_  
_paññācakkhu anuttaraṃ;_  
_Etāni tīṇi cakkhūni,_  
_akkhāsi purisuttamo._  

</Paragraph>

<Paragraph number="396" type="verses" book="it">
_Maṃsacakkhussa uppādo,_  
_maggo dibbassa cakkhuno;_  
_Yato ñāṇaṃ udapādi,_  
_paññācakkhu anuttaraṃ;_  
_Yassa cakkhussa paṭilābhā,_  
_sabbadukkhā pamuccatī”ti._  

</Paragraph>

<Paragraph number="397" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="398" type="center" book="it">
Dutiyaṃ.
</Paragraph>