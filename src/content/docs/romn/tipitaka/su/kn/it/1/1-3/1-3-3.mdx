---
title: "1.3.3 Ubhayatthasutta"
tableOfContents: false
sidebar:
  order: 3
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="23" book="it" bookNo="18" page="206">

<Paragraph number="128" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="129" book="it">
“Ekadhammo, bhikkhave, bhāvito bahulīkato ubho atthe samadhigayha tiṭṭhati—  diṭṭhadhammikañceva atthaṃ samparāyikañca. Katamo ekadhammo? Appamādo kusalesu dhammesu. Ayaṃ kho, bhikkhave, ekadhammo bhāvito bahulīkato ubho atthe samadhigayha tiṭṭhati—  diṭṭhadhammikañceva atthaṃ samparāyikañcā”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="130" type="verses" book="it">
_“Appamādaṃ pasaṃsanti,_  
_puññakiriyāsu paṇḍitā;_  
_Appamatto ubho atthe,_  
_adhigaṇhāti paṇḍito._  

</Paragraph>

<Paragraph number="131" type="verses" book="it">
_Diṭṭhe dhamme ca yo attho,_  
_yo cattho samparāyiko;_  
_Atthābhisamayā dhīro,_  
_paṇḍitoti pavuccatī”ti._  

</Paragraph>

<Paragraph number="132" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="133" type="center" book="it">
Tatiyaṃ.
</Paragraph>