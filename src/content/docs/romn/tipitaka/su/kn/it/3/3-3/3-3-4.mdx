---
title: "3.3.4 Santatarasutta"
tableOfContents: false
sidebar:
  order: 5
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="73" book="it">

<Paragraph number="471" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="472" book="it">
“Rūpehi, bhikkhave, arūpā santatarā, arūpehi nirodho santataro”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="473" type="verses" book="it">
_“Ye ca rūpūpagā sattā,_  
_ye ca arūpaṭṭhāyino;_  
_Nirodhaṃ appajānantā,_  
_āgantāro punabbhavaṃ._  

</Paragraph>

<Paragraph number="474" type="verses" book="it">
_Ye ca rūpe pariññāya,_  
_arūpesu asaṇṭhitā;_  
_Nirodhe ye vimuccanti,_  
_te janā maccuhāyino._  

</Paragraph>

<Paragraph number="475" type="verses" book="it">
_Kāyena amatadhātuṃ,_  
_phusayitvā nirūpadhiṃ;_  
_Upadhippaṭinissaggaṃ,_  
_sacchikatvā anāsavo;_  
_Deseti sammāsambuddho,_  
_asokaṃ virajaṃ padan”ti._  

</Paragraph>

<Paragraph number="476" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="477" type="center" book="it">
Catutthaṃ.
</Paragraph>