---
title: "3.5.7 Kāmayogasutta"
tableOfContents: false
sidebar:
  order: 8
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="96" book="it" bookNo="18" page="259">

<Paragraph number="685" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="686" book="it">
“Kāmayogayutto, bhikkhave, bhavayogayutto āgāmī hoti āgantā itthattaṃ. Kāmayogavisaṃyutto, bhikkhave, bhavayogayutto anāgāmī hoti anāgantā itthattaṃ. Kāmayogavisaṃyutto, bhikkhave, bhavayogavisaṃyutto arahā hoti, khīṇāsavo”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="687" type="verses" book="it">
_“Kāmayogena saṃyuttā,_  
_bhavayogena cūbhayaṃ;_  
_Sattā gacchanti saṃsāraṃ,_  
_jātimaraṇagāmino._  

</Paragraph>

<Paragraph number="688" type="verses" book="it">
_Ye ca kāme pahantvāna,_  
_appattā āsavakkhayaṃ;_  
_Bhavayogena saṃyuttā,_  
_anāgāmīti vuccare._  

</Paragraph>

<Paragraph number="689" type="verses" book="it">
_Ye ca kho chinnasaṃsayā,_  
_khīṇamānapunabbhavā;_  
_Te ve pāraṅgatā loke,_  
_ye pattā āsavakkhayan”ti._  

</Paragraph>

<Paragraph number="690" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="691" type="center" book="it">
Sattamaṃ.



</Paragraph>

<Paragraph number="692" type="center" book="it">
Tatiyabhāṇavāraṃ.
</Paragraph>