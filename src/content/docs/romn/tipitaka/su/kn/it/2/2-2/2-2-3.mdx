---
title: "2.2.3 Vijjāsutta"
tableOfContents: false
sidebar:
  order: 6
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="40" book="it" bookNo="18" page="218">

<Paragraph number="251" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="252" book="it">
“Avijjā, bhikkhave, pubbaṅgamā akusalānaṃ dhammānaṃ samāpattiyā anvadeva ahirikaṃ anottappaṃ; vijjā ca kho, bhikkhave, pubbaṅgamā kusalānaṃ dhammānaṃ samāpattiyā anvadeva hirottappan”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="253" type="verses" book="it">
_“Yā kācimā duggatiyo,_  
_asmiṃ loke paramhi ca;_  
_Avijjāmūlikā sabbā,_  
_icchālobhasamussayā._  

</Paragraph>

<Paragraph number="254" type="verses" book="it">
_Yato ca hoti pāpiccho,_  
_ahirīko anādaro;_  
_Tato pāpaṃ pasavati,_  
_apāyaṃ tena gacchati._  

</Paragraph>

<Paragraph number="255" type="verses" book="it">
_Tasmā chandañca lobhañca,_  
_avijjañca virājayaṃ;_  
_Vijjaṃ uppādayaṃ bhikkhu,_  
_sabbā duggatiyo jahe”ti._  

</Paragraph>

<Paragraph number="256" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="257" type="center" book="it">
Tatiyaṃ.



</Paragraph>

<Paragraph number="258" type="center" book="it">
Paṭhamabhāṇavāro.
</Paragraph>