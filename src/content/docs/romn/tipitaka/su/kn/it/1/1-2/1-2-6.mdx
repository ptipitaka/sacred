---
title: "1.2.6 Paṭhamasekhasutta"
tableOfContents: false
sidebar:
  order: 7
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="16" book="it" bookNo="18" page="201">

<Paragraph number="83" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="84" book="it">
“Sekhassa, bhikkhave, bhikkhuno appattamānasassa anuttaraṃ yogakkhemaṃ patthayamānassa viharato ajjhattikaṃ aṅganti karitvā nāññaṃ ekaṅgampi samanupassāmi yaṃ evaṃ bahūpakāraṃ yathayidaṃ, bhikkhave, yoniso manasikāro. Yoniso, bhikkhave, bhikkhu manasi karonto akusalaṃ pajahati, kusalaṃ bhāvetī”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="85" type="verses" book="it">
_“Yonisomanasikāro,_  
_dhammo sekhassa bhikkhuno;_  
_Natthañño evaṃ bahukāro,_  
_uttamatthassa pattiyā;_  
_Yoniso padahaṃ bhikkhu,_  
_khayaṃ dukkhassa pāpuṇe”ti._  

</Paragraph>

<Paragraph number="86" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="87" type="center" book="it">
Chaṭṭhaṃ.
</Paragraph>