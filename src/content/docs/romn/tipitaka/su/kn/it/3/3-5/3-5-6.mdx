---
title: "3.5.6 Kāmūpapattisutta"
tableOfContents: false
sidebar:
  order: 7
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="95" book="it" bookNo="18" page="258">

<Paragraph number="677" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="678" book="it">
“Tisso imā, bhikkhave, kāmūpapattiyo. Katamā tisso? Paccupaṭṭhitakāmā, nimmānaratino, paranimmitavasavattino—  imā kho, bhikkhave, tisso kāmūpapattiyo”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="679" type="verses" book="it">
_“Paccupaṭṭhitakāmā ca,_  
_ye devā vasavattino;_  
_Nimmānaratino devā,_  
_ye caññe kāmabhogino;_  
_Itthabhāvaññathābhāvaṃ,_  
_saṃsāraṃ nātivattare._  

</Paragraph>

<Paragraph number="680" type="verses" book="it">
_Etamādīnavaṃ ñatvā,_  
_kāmabhogesu paṇḍito;_  
_Sabbe pariccaje kāme,_  
_ye dibbā ye ca mānusā._  

</Paragraph>

<Paragraph number="681" type="verses" book="it">
_Piyarūpasātagadhitaṃ,_  
_chetvā sotaṃ duraccayaṃ;_  
_Asesaṃ parinibbanti,_  
_asesaṃ dukkhamaccaguṃ._  

</Paragraph>

<Paragraph number="682" type="verses" book="it">
_Ariyaddasā vedaguno,_  
_sammadaññāya paṇḍitā;_  
_Jātikkhayamabhiññāya,_  
_nāgacchanti punabbhavan”ti._  

</Paragraph>

<Paragraph number="683" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="684" type="center" book="it">
Chaṭṭhaṃ.
</Paragraph>