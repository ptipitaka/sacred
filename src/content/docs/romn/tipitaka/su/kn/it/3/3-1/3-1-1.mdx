---
title: "3.1.1 Mūlasutta"
tableOfContents: false
sidebar:
  order: 1
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="50" book="it">

<Paragraph number="327" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="328" book="it">
“Tīṇimāni, bhikkhave, akusalamūlāni. Katamāni tīṇi? Lobho akusalamūlaṃ, doso akusalamūlaṃ, moho akusalamūlaṃ—  imāni kho, bhikkhave, tīṇi akusalamūlānī”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="329" type="verses" book="it">
_“Lobho doso ca moho ca,_  
_purisaṃ pāpacetasaṃ;_  
_Hiṃsanti attasambhūtā,_  
_tacasāraṃva samphalan”ti._  

</Paragraph>

<Paragraph number="330" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="331" type="center" book="it">
Paṭhamaṃ.
</Paragraph>