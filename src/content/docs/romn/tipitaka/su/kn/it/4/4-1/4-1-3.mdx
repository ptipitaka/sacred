---
title: "4.1.3 Āsavakkhayasutta"
tableOfContents: false
sidebar:
  order: 7
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="102" book="it" bookNo="18" page="265">

<Paragraph number="741" book="it">
Vuttañhetaṃ bhagavatā vuttamarahatāti me sutaṃ—
</Paragraph>

<Paragraph number="742" book="it">
“Jānatohaṃ, bhikkhave, passato āsavānaṃ khayaṃ vadāmi, no ajānato no apassato. Kiñca, bhikkhave, jānato, kiṃ passato āsavānaṃ khayo hoti? Idaṃ dukkhanti, bhikkhave, jānato passato āsavānaṃ khayo hoti. Ayaṃ dukkhasamudayoti, bhikkhave, jānato passato āsavānaṃ khayo hoti. Ayaṃ dukkhanirodhoti, bhikkhave, jānato passato āsavānaṃ khayo hoti. Ayaṃ dukkhanirodhagāminī paṭipadāti, bhikkhave, jānato passato āsavānaṃ khayo hoti. Evaṃ kho, bhikkhave, jānato evaṃ passato āsavānaṃ khayo hotī”ti. Etamatthaṃ bhagavā avoca. Tatthetaṃ iti vuccati—
</Paragraph>

<Paragraph number="743" type="verses" book="it">
_“Sekhassa sikkhamānassa,_  
_ujumaggānusārino;_  
_Khayasmiṃ paṭhamaṃ ñāṇaṃ,_  
_tato aññā anantarā._  

</Paragraph>

<Paragraph number="744" type="verses" book="it">
_Tato aññā vimuttassa,_  
_vimuttiñāṇamuttamaṃ;_  
_Uppajjati khaye ñāṇaṃ,_  
_khīṇā saṃyojanā iti._  

</Paragraph>

<Paragraph number="745" type="verses" book="it">
_Na tvevidaṃ kusītena,_  
_bālenamavijānatā;_  
_Nibbānaṃ adhigantabbaṃ,_  
_sabbaganthappamocanan”ti._  

</Paragraph>

<Paragraph number="746" book="it">
Ayampi attho vutto bhagavatā, iti me sutanti.

</Paragraph>
</Division>

<Paragraph number="747" type="center" book="it">
Tatiyaṃ.
</Paragraph>