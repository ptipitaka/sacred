---
title: "Pārāyanatthutigāthā"
tableOfContents: false
sidebar:
  order: 18
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="1333" book="sn">
Idamavoca bhagavā magadhesu viharanto pāsāṇake cetiye, paricārakasoḷasānaṃ brāhmaṇānaṃ ajjhiṭṭho puṭṭho puṭṭho pañhaṃ byākāsi. Ekamekassa cepi pañhassa atthamaññāya dhammamaññāya dhammānudhammaṃ paṭipajjeyya, gaccheyyeva jarāmaraṇassa pāraṃ. Pāraṅgamanīyā ime dhammāti, tasmā imassa dhammapariyāyassa pārāyananteva adhivacanaṃ.
</Paragraph>

<Division number="1131" book="sn" bookNo="18" page="449">

<Paragraph number="1334" type="verses" book="sn">
_Ajito tissametteyyo,_  
_puṇṇako atha mettagū;_  
_Dhotako upasīvo ca,_  
_nando ca atha hemako. (1)_  

</Paragraph>

</Division>
<Division number="1132" book="sn" bookNo="18" page="449">

<Paragraph number="1335" type="verses" book="sn">
_Todeyya-kappā dubhayo,_  
_jatukaṇṇī ca paṇḍito;_  
_Bhadrāvudho udayo ca,_  
_posālo cāpi brāhmaṇo;_  
_Mogharājā ca medhāvī,_  
_piṅgiyo ca mahāisi. (2)_  

</Paragraph>

</Division>
<Division number="1133" book="sn" bookNo="18" page="449">

<Paragraph number="1336" type="verses" book="sn">
_Ete buddhaṃ upāgacchuṃ,_  
_sampannacaraṇaṃ isiṃ;_  
_Pucchantā nipuṇe pañhe,_  
_buddhaseṭṭhaṃ upāgamuṃ. (3)_  

</Paragraph>

</Division>
<Division number="1134" book="sn" bookNo="18" page="449">

<Paragraph number="1337" type="verses" book="sn">
_Tesaṃ buddho pabyākāsi,_  
_pañhe puṭṭho yathātathaṃ;_  
_Pañhānaṃ veyyākaraṇena,_  
_tosesi brāhmaṇe muni. (4)_  

</Paragraph>

</Division>
<Division number="1135" book="sn" bookNo="18" page="449">

<Paragraph number="1338" type="verses" book="sn">
_Te tositā cakkhumatā,_  
_buddhenādiccabandhunā;_  
_Brahmacariyamacariṃsu,_  
_varapaññassa santike. (5)_  

</Paragraph>

</Division>
<Division number="1136" book="sn" bookNo="18" page="449">

<Paragraph number="1339" type="verses" book="sn">
_Ekamekassa pañhassa,_  
_yathā buddhena desitaṃ;_  
_Tathā yo paṭipajjeyya,_  
_gacche pāraṃ apārato. (6)_  

</Paragraph>

</Division>
<Division number="1137" book="sn" bookNo="18" page="449">

<Paragraph number="1340" type="verses" book="sn">
_Apārā pāraṃ gaccheyya,_  
_bhāvento maggamuttamaṃ;_  
_Maggo so pāraṃ gamanāya,_  
_tasmā pārāyanaṃ iti. (7)_
</Paragraph>
</Division>