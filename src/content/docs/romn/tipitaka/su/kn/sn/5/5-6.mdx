---
title: "5.6 Upasīvamāṇavapucchā"
tableOfContents: false
sidebar:
  order: 13
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1076" book="sn" bookNo="18" page="439">

<Paragraph number="1263" type="verses" book="sn">
_“Eko ahaṃ sakka mahantamoghaṃ, __(iccāyasmā upasīvo)___  
_Anissito no visahāmi tārituṃ;_  
_Ārammaṇaṃ brūhi samantacakkhu,_  
_Yaṃ nissito oghamimaṃ tareyyaṃ”. (1)_  

</Paragraph>

</Division>
<Division number="1077" book="sn" bookNo="18" page="440">

<Paragraph number="1264" type="verses" book="sn">
_“Ākiñcaññaṃ pekkhamāno satimā, __(upasīvāti bhagavā)___  
_Natthīti nissāya tarassu oghaṃ;_  
_Kāme pahāya virato kathāhi,_  
_Taṇhakkhayaṃ nattamahābhipassa”. (2)_  

</Paragraph>

</Division>
<Division number="1078" book="sn" bookNo="18" page="440">

<Paragraph number="1265" type="verses" book="sn">
_“Sabbesu kāmesu yo vītarāgo, __(iccāyasmā upasīvo)___  
_Ākiñcaññaṃ nissito hitvā maññaṃ;_  
_Saññāvimokkhe parame vimutto,_  
_Tiṭṭhe nu so tattha anānuyāyī”. (3)_  

</Paragraph>

</Division>
<Division number="1079" book="sn" bookNo="18" page="440">

<Paragraph number="1266" type="verses" book="sn">
_“Sabbesu kāmesu yo vītarāgo, __(upasīvāti bhagavā)___  
_Ākiñcaññaṃ nissito hitvā maññaṃ;_  
_Saññāvimokkhe parame vimutto,_  
_Tiṭṭheyya so tattha anānuyāyī”. (4)_  

</Paragraph>

</Division>
<Division number="1080" book="sn" bookNo="18" page="440">

<Paragraph number="1267" type="verses" book="sn">
_“Tiṭṭhe ce so tattha anānuyāyī,_  
_Pūgampi vassānaṃ samantacakkhu;_  
_Tattheva so sītisiyā vimutto,_  
_Cavetha viññāṇaṃ tathāvidhassa”. (5)_  

</Paragraph>

</Division>
<Division number="1081" book="sn" bookNo="18" page="440">

<Paragraph number="1268" type="verses" book="sn">
_“Accī yathā vātavegena khittā, __(upasīvāti bhagavā)___  
_Atthaṃ paleti na upeti saṅkhaṃ;_  
_Evaṃ munī nāmakāyā vimutto,_  
_Atthaṃ paleti na upeti saṅkhaṃ”. (6)_  

</Paragraph>

</Division>
<Division number="1082" book="sn" bookNo="18" page="440">

<Paragraph number="1269" type="verses" book="sn">
_“Atthaṅgato so uda vā so natthi,_  
_Udāhu ve sassatiyā arogo;_  
_Taṃ me munī sādhu viyākarohi,_  
_Tathā hi te vidito esa dhammo”. (7)_  

</Paragraph>

</Division>
<Division number="1083" book="sn" bookNo="18" page="441">

<Paragraph number="1270" type="verses" book="sn">
_“Atthaṅgatassa na pamāṇamatthi, __(upasīvāti bhagavā)___  
_Yena naṃ vajjuṃ taṃ tassa natthi;_  
_Sabbesu dhammesu samohatesu,_  
_Samūhatā vādapathāpi sabbe”ti. (8)_  


</Paragraph>
</Division>

<Paragraph number="1271" type="center" book="sn">
Upasīvamāṇavapucchā chaṭṭhī.
</Paragraph>