---
title: "2.7 Brāhmaṇadhammikasutta"
tableOfContents: false
sidebar:
  order: 12
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="334" book="sn">
Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho sambahulā kosalakā brāhmaṇamahāsālā jiṇṇā vuḍḍhā mahallakā addhagatā vayoanuppattā yena bhagavā tenupasaṅkamiṃsu; upasaṅkamitvā bhagavatā saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te brāhmaṇamahāsālā bhagavantaṃ etadavocuṃ—  “sandissanti nu kho, bho gotama, etarahi brāhmaṇā porāṇānaṃ brāhmaṇānaṃ brāhmaṇadhamme”ti? “Na kho, brāhmaṇā, sandissanti etarahi brāhmaṇā porāṇānaṃ brāhmaṇānaṃ brāhmaṇadhamme”ti. “Sādhu no bhavaṃ gotamo porāṇānaṃ brāhmaṇānaṃ brāhmaṇadhammaṃ bhāsatu, sace bhoto gotamassa agarū”ti. “Tena hi, brāhmaṇā, suṇātha, sādhukaṃ manasi karotha, bhāsissāmī”ti. “Evaṃ, bho”ti kho te brāhmaṇamahāsālā bhagavato paccassosuṃ. Bhagavā etadavoca—
</Paragraph>

<Division number="287" book="sn">

<Paragraph number="335" type="verses" book="sn">
_“Isayo pubbakā āsuṃ,_  
_saññatattā tapassino;_  
_Pañca kāmaguṇe hitvā,_  
_attadatthamacārisuṃ. (1)_  

</Paragraph>

</Division>
<Division number="288" book="sn">

<Paragraph number="336" type="verses" book="sn">
_Na pasū brāhmaṇānāsuṃ,_  
_na hiraññaṃ na dhāniyaṃ;_  
_Sajjhāyadhanadhaññāsuṃ,_  
_brahmaṃ nidhimapālayuṃ. (2)_  

</Paragraph>

</Division>
<Division number="289" book="sn">

<Paragraph number="337" type="verses" book="sn">
_Yaṃ nesaṃ pakataṃ āsi,_  
_dvārabhattaṃ upaṭṭhitaṃ;_  
_Saddhāpakatamesānaṃ,_  
_dātave tadamaññisuṃ. (3)_  

</Paragraph>

</Division>
<Division number="290" book="sn">

<Paragraph number="338" type="verses" book="sn">
_Nānārattehi vatthehi,_  
_sayanehāvasathehi ca;_  
_Phītā janapadā raṭṭhā,_  
_te namassiṃsu brāhmaṇe. (4)_  

</Paragraph>

</Division>
<Division number="291" book="sn">

<Paragraph number="339" type="verses" book="sn">
_Avajjhā brāhmaṇā āsuṃ,_  
_ajeyyā dhammarakkhitā;_  
_Na ne koci nivāresi,_  
_kuladvāresu sabbaso. (5)_  

</Paragraph>

</Division>
<Division number="292" book="sn">

<Paragraph number="340" type="verses" book="sn">
_Aṭṭhacattālīsaṃ vassāni, __(komāra)___  
_Brahmacariyaṃ cariṃsu te;_  
_Vijjācaraṇapariyeṭṭhiṃ,_  
_Acaruṃ brāhmaṇā pure. (6)_  

</Paragraph>

</Division>
<Division number="293" book="sn">

<Paragraph number="341" type="verses" book="sn">
_Na brāhmaṇā aññamagamuṃ,_  
_napi bhariyaṃ kiṇiṃsu te;_  
_Sampiyeneva saṃvāsaṃ,_  
_saṅgantvā samarocayuṃ. (7)_  

</Paragraph>

</Division>
<Division number="294" book="sn">

<Paragraph number="342" type="verses" book="sn">
_Aññatra tamhā samayā,_  
_utuveramaṇiṃ pati;_  
_Antarā methunaṃ dhammaṃ,_  
_nāssu gacchanti brāhmaṇā. (8)_  

</Paragraph>

</Division>
<Division number="295" book="sn">

<Paragraph number="343" type="verses" book="sn">
_Brahmacariyañca sīlañca,_  
_ajjavaṃ maddavaṃ tapaṃ;_  
_Soraccaṃ avihiṃsañca,_  
_khantiñcāpi avaṇṇayuṃ. (9)_  

</Paragraph>

</Division>
<Division number="296" book="sn">

<Paragraph number="344" type="verses" book="sn">
_Yo nesaṃ paramo āsi,_  
_Brahmā daḷhaparakkamo;_  
_Sa vāpi methunaṃ dhammaṃ,_  
_Supinantepi nāgamā. (10)_  

</Paragraph>

</Division>
<Division number="297" book="sn">

<Paragraph number="345" type="verses" book="sn">
_Tassa vattamanusikkhantā,_  
_Idheke viññujātikā;_  
_Brahmacariyañca sīlañca,_  
_Khantiñcāpi avaṇṇayuṃ. (11)_  

</Paragraph>

</Division>
<Division number="298" book="sn">

<Paragraph number="346" type="verses" book="sn">
_Taṇḍulaṃ sayanaṃ vatthaṃ,_  
_Sappitelañca yāciya;_  
_Dhammena samodhānetvā,_  
_Tato yaññamakappayuṃ. (12)_  

</Paragraph>

</Division>
<Division number="299" book="sn">

<Paragraph number="347" type="verses" book="sn">
_Upaṭṭhitasmiṃ yaññasmiṃ,_  
_Nāssu gāvo haniṃsu te;_  
_Yathā mātā pitā bhātā,_  
_Aññe vāpi ca ñātakā;_  
_Gāvo no paramā mittā,_  
_Yāsu jāyanti osadhā. (13)_  

</Paragraph>

</Division>
<Division number="300" book="sn">

<Paragraph number="348" type="verses" book="sn">
_Annadā baladā cetā,_  
_Vaṇṇadā sukhadā tathā;_  
_Etamatthavasaṃ ñatvā,_  
_Nāssu gāvo haniṃsu te. (14)_  

</Paragraph>

</Division>
<Division number="301" book="sn">

<Paragraph number="349" type="verses" book="sn">
_Sukhumālā mahākāyā,_  
_Vaṇṇavanto yasassino;_  
_Brāhmaṇā sehi dhammehi,_  
_Kiccākiccesu ussukā;_  
_Yāva loke avattiṃsu,_  
_Sukhamedhitthayaṃ pajā. (15)_  

</Paragraph>

</Division>
<Division number="302" book="sn">

<Paragraph number="350" type="verses" book="sn">
_Tesaṃ āsi vipallāso,_  
_Disvāna aṇuto aṇuṃ;_  
_Rājino ca viyākāraṃ,_  
_Nāriyo samalaṅkatā. (16)_  

</Paragraph>

</Division>
<Division number="303" book="sn">

<Paragraph number="351" type="verses" book="sn">
_Rathe cājaññasaṃyutte,_  
_Sukate cittasibbane;_  
_Nivesane nivese ca,_  
_Vibhatte bhāgaso mite. (17)_  

</Paragraph>

</Division>
<Division number="304" book="sn">

<Paragraph number="352" type="verses" book="sn">
_Gomaṇḍalaparibyūḷhaṃ,_  
_Nārīvaragaṇāyutaṃ;_  
_Uḷāraṃ mānusaṃ bhogaṃ,_  
_Abhijjhāyiṃsu brāhmaṇā. (18)_  

</Paragraph>

</Division>
<Division number="305" book="sn">

<Paragraph number="353" type="verses" book="sn">
_Te tattha mante ganthetvā,_  
_Okkākaṃ tadupāgamuṃ;_  
_Pahūtadhanadhaññosi,_  
_Yajassu bahu te vittaṃ;_  
_Yajassu bahu te dhanaṃ. (19)_  

</Paragraph>

</Division>
<Division number="306" book="sn">

<Paragraph number="354" type="verses" book="sn">
_Tato ca rājā saññatto,_  
_Brāhmaṇehi rathesabho;_  
_Assamedhaṃ purisamedhaṃ,_  
_Sammāpāsaṃ vājapeyyaṃ niraggaḷaṃ;_  
_Ete yāge yajitvāna,_  
_Brāhmaṇānamadā dhanaṃ. (20)_  

</Paragraph>

</Division>
<Division number="307" book="sn">

<Paragraph number="355" type="verses" book="sn">
_Gāvo sayanañca vatthañca,_  
_Nāriyo samalaṅkatā;_  
_Rathe cājaññasaṃyutte,_  
_Sukate cittasibbane. (21)_  

</Paragraph>

</Division>
<Division number="308" book="sn">

<Paragraph number="356" type="verses" book="sn">
_Nivesanāni rammāni,_  
_Suvibhattāni bhāgaso;_  
_Nānādhaññassa pūretvā,_  
_Brāhmaṇānamadā dhanaṃ. (22)_  

</Paragraph>

</Division>
<Division number="309" book="sn">

<Paragraph number="357" type="verses" book="sn">
_Te ca tattha dhanaṃ laddhā,_  
_Sannidhiṃ samarocayuṃ;_  
_Tesaṃ icchāvatiṇṇānaṃ,_  
_Bhiyyo taṇhā pavaḍḍhatha;_  
_Te tattha mante ganthetvā,_  
_Okkākaṃ puna mupāgamuṃ. (23)_  

</Paragraph>

</Division>
<Division number="310" book="sn">

<Paragraph number="358" type="verses" book="sn">
_Yathā āpo ca pathavī ca,_  
_Hiraññaṃ dhanadhāniyaṃ;_  
_Evaṃ gāvo manussānaṃ,_  
_Parikkhāro so hi pāṇinaṃ;_  
_Yajassu bahu te vittaṃ,_  
_Yajassu bahu te dhanaṃ. (24)_  

</Paragraph>

</Division>
<Division number="311" book="sn">

<Paragraph number="359" type="verses" book="sn">
_Tato ca rājā saññatto,_  
_Brāhmaṇehi rathesabho;_  
_Nekā satasahassiyo,_  
_Gāvo yaññe aghātayi. (25)_  

</Paragraph>

</Division>
<Division number="312" book="sn">

<Paragraph number="360" type="verses" book="sn">
_Na pādā na visāṇena,_  
_Nāssu hiṃsanti kenaci;_  
_Gāvo eḷakasamānā,_  
_Soratā kumbhadūhanā;_  
_Tā visāṇe gahetvāna,_  
_Rājā satthena ghātayi. (26)_  

</Paragraph>

</Division>
<Division number="313" book="sn">

<Paragraph number="361" type="verses" book="sn">
_Tato devā pitaro ca,_  
_Indo asurarakkhasā;_  
_Adhammo iti pakkanduṃ,_  
_Yaṃ satthaṃ nipatī gave. (27)_  

</Paragraph>

</Division>
<Division number="314" book="sn">

<Paragraph number="362" type="verses" book="sn">
_Tayo rogā pure āsuṃ,_  
_Icchā anasanaṃ jarā;_  
_Pasūnañca samārambhā,_  
_Aṭṭhānavutimāgamuṃ. (28)_  

</Paragraph>

</Division>
<Division number="315" book="sn">

<Paragraph number="363" type="verses" book="sn">
_Eso adhammo daṇḍānaṃ,_  
_Okkanto purāṇo ahu;_  
_Adūsikāyo haññanti,_  
_Dhammā dhaṃsanti yājakā. (29)_  

</Paragraph>

</Division>
<Division number="316" book="sn">

<Paragraph number="364" type="verses" book="sn">
_Evameso aṇudhammo,_  
_Porāṇo viññugarahito;_  
_Yattha edisakaṃ passati,_  
_Yājakaṃ garahatī jano. (30)_  

</Paragraph>

</Division>
<Division number="317" book="sn">

<Paragraph number="365" type="verses" book="sn">
_Evaṃ dhamme viyāpanne,_  
_Vibhinnā suddavessikā;_  
_Puthū vibhinnā khattiyā,_  
_Patiṃ bhariyāvamaññatha. (31)_  

</Paragraph>

</Division>
<Division number="318" book="sn">

<Paragraph number="366" type="verses" book="sn">
_Khattiyā brahmabandhū ca,_  
_Ye caññe gottarakkhitā;_  
_Jātivādaṃ nirākatvā,_  
_Kāmānaṃ vasamanvagun”ti. (32)_  

</Paragraph>

<Paragraph number="367" book="sn">
Evaṃ vutte, te brāhmaṇamahāsālā bhagavantaṃ etadavocuṃ—  “abhikkantaṃ, bho gotama …pe…  upāsake no bhavaṃ gotamo dhāretu ajjatagge pāṇupete saraṇaṃ gate”ti.

</Paragraph>
</Division>

<Paragraph number="368" type="center" book="sn">
Brāhmaṇadhammikasuttaṃ sattamaṃ.
</Paragraph>