---
title: "1.8 Mettasutta"
tableOfContents: false
sidebar:
  order: 11
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="143" book="sn" bookNo="18" page="300">

<Paragraph number="165" type="verses" book="sn">
_“Karaṇīyamatthakusalena,_  
_Yanta santaṃ padaṃ abhisamecca;_  
_Sakko ujū ca suhujū ca,_  
_Sūvaco cassa mudu anatimānī. (1)_  

</Paragraph>

</Division>
<Division number="144" book="sn" bookNo="18" page="300">

<Paragraph number="166" type="verses" book="sn">
_Santussako ca subharo ca,_  
_Appakicco ca sallahukavutti;_  
_Santindriyo ca nipako ca,_  
_Appagabbho kulesvananugiddho. (2)_  

</Paragraph>

</Division>
<Division number="145" book="sn" bookNo="18" page="301">

<Paragraph number="167" type="verses" book="sn">
_Na ca khuddamācare kiñci,_  
_Yena viññū pare upavadeyyuṃ;_  
_Sukhino va khemino hontu,_  
_Sabbasattā bhavantu sukhitattā. (3)_  

</Paragraph>

</Division>
<Division number="146" book="sn" bookNo="18" page="301">

<Paragraph number="168" type="verses" book="sn">
_Ye keci pāṇabhūtatthi,_  
_Tasā vā thāvarā vanavasesā;_  
_Dīghā vā ye va mahantā,_  
_Majjhimā rassakā aṇukathūlā. (4)_  

</Paragraph>

</Division>
<Division number="147" book="sn" bookNo="18" page="301">

<Paragraph number="169" type="verses" book="sn">
_Diṭṭhā vā ye va adiṭṭhā,_  
_Ye va dūre vasanti avidūre;_  
_Bhūtā va sambhavesī va,_  
_Sabbasattā bhavantu sukhitattā. (5)_  

</Paragraph>

</Division>
<Division number="148" book="sn" bookNo="18" page="301">

<Paragraph number="170" type="verses" book="sn">
_Na paro paraṃ nikubbetha,_  
_Nātimaññetha katthaci na kañci;_  
_Byārosanā paṭighasañña,_  
_Nāññamaññassa dukkhamiccheyya. (6)_  

</Paragraph>

</Division>
<Division number="149" book="sn" bookNo="18" page="301">

<Paragraph number="171" type="verses" book="sn">
_Mātā yathā niyaṃputta-_  
_Māyusā ekaputtamanurakkhe;_  
_Evampi sabbabhūtesu,_  
_Mānasaṃ bhāvaye aparimāṇaṃ. (7)_  

</Paragraph>

</Division>
<Division number="150" book="sn" bookNo="18" page="301">

<Paragraph number="172" type="verses" book="sn">
_Mettañca sabbalokasmi,_  
_Mānasaṃ bhāvaye aparimāṇaṃ;_  
_Uddhaṃ adho ca tiriyañca,_  
_Asambādhaṃ averamasapattaṃ. (8)_  

</Paragraph>

</Division>
<Division number="151" book="sn" bookNo="18" page="302">

<Paragraph number="173" type="verses" book="sn">
_Tiṭṭhaṃ caraṃ nisinno va,_  
_Sayāno yāvatāssa vitamiddho;_  
_Etaṃ satiṃ adhiṭṭheyya,_  
_Brahmametaṃ vihāramidhamāhu. (9)_  

</Paragraph>

</Division>
<Division number="152" book="sn" bookNo="18" page="302">

<Paragraph number="174" type="verses" book="sn">
_Diṭṭhiñca anupaggamma,_  
_Sīlavā dassanena sampanno;_  
_Kāmesu vinaya gedhaṃ,_  
_Na hi jātuggabbhaseyya punaretī”ti. (10)_  


</Paragraph>
</Division>

<Paragraph number="175" type="center" book="sn">
Mettasuttaṃ aṭṭhamaṃ.
</Paragraph>