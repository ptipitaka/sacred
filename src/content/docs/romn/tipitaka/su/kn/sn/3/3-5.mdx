---
title: "3.5 Māghasutta"
tableOfContents: false
sidebar:
  order: 8
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="568" book="sn">
Evaṃ me sutaṃ—  ekaṃ samayaṃ bhagavā rājagahe viharati gijjhakūṭe pabbate. Atha kho māgho māṇavo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho māgho māṇavo bhagavantaṃ etadavoca—
</Paragraph>

<Paragraph number="569" book="sn">
“Ahañhi, bho gotama, dāyako dānapati vadaññū yācayogo; dhammena bhoge pariyesāmi; dhammena bhoge pariyesitvā dhammaladdhehi bhogehi dhammādhigatehi ekassapi dadāmi dvinnampi tiṇṇampi catunnampi pañcannampi channampi sattannampi aṭṭhannampi navannampi dasannampi dadāmi, vīsāyapi tiṃsāyapi cattālīsāyapi paññāsāyapi dadāmi, satassapi dadāmi, bhiyyopi dadāmi. Kaccāhaṃ, bho gotama, evaṃ dadanto evaṃ yajanto bahuṃ puññaṃ pasavāmī”ti?
</Paragraph>

<Paragraph number="570" book="sn">
“Taggha tvaṃ, māṇava, evaṃ dadanto evaṃ yajanto bahuṃ puññaṃ pasavasi. Yo kho, māṇava, dāyako dānapati vadaññū yācayogo; dhammena bhoge pariyesati; dhammena bhoge pariyesitvā dhammaladdhehi bhogehi dhammādhigatehi ekassapi dadāti …pe…  satassapi dadāti, bhiyyopi dadāti, bahuṃ so puññaṃ pasavatī”ti. Atha kho māgho māṇavo bhagavantaṃ gāthāya ajjhabhāsi—
</Paragraph>

<Division number="492" book="sn">

<Paragraph number="571" type="verses" book="sn">
_“Pucchāmahaṃ gotamaṃ vadaññuṃ, __(iti māgho māṇavo)___  
_Kāsāyavāsiṃ agahaṃ carantaṃ;_  
_Yo yācayogo dānapati gahaṭṭho,_  
_Puññatthiko yajati puññapekkho;_  
_Dadaṃ paresaṃ idha annapānaṃ,_  
_Kathaṃ hutaṃ yajamānassa sujjhe”. (1)_  

</Paragraph>

</Division>
<Division number="493" book="sn">

<Paragraph number="572" type="verses" book="sn">
_“Yo yācayogo dānapati gahaṭṭho, __(māghāti bhagavā)___  
_Puññatthiko yajati puññapekkho;_  
_Dadaṃ paresaṃ idha annapānaṃ,_  
_Ārādhaye dakkhiṇeyyebhi tādi”. (2)_  

</Paragraph>

</Division>
<Division number="494" book="sn">

<Paragraph number="573" type="verses" book="sn">
_“Yo yācayogo dānapati gahaṭṭho, __(iti māgho māṇavo)___  
_Puññatthiko yajati puññapekkho;_  
_Dadaṃ paresaṃ idha annapānaṃ,_  
_Akkhāhi me bhagavā dakkhiṇeyye”. (3)_  

</Paragraph>

</Division>
<Division number="495" book="sn">

<Paragraph number="574" type="verses" book="sn">
_“Ye ve asattā vicaranti loke,_  
_Akiñcanā kevalino yatattā;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (4)_  

</Paragraph>

</Division>
<Division number="496" book="sn">

<Paragraph number="575" type="verses" book="sn">
_Ye sabbasaṃyojanabandhanacchidā,_  
_Dantā vimuttā anīghā nirāsā;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (5)_  

</Paragraph>

</Division>
<Division number="497" book="sn">

<Paragraph number="576" type="verses" book="sn">
_Ye sabbasaṃyojanavippamuttā,_  
_Dantā vimuttā anīghā nirāsā;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (6)_  

</Paragraph>

</Division>
<Division number="498" book="sn">

<Paragraph number="577" type="verses" book="sn">
_Rāgañca dosañca pahāya mohaṃ,_  
_Khīṇāsavā vūsitabrahmacariyā;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (7)_  

</Paragraph>

</Division>
<Division number="499" book="sn">

<Paragraph number="578" type="verses" book="sn">
_Yesu na māyā vasati na māno,_  
_Khīṇāsavā vūsitabrahmacariyā;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (8)_  

</Paragraph>

</Division>
<Division number="500" book="sn">

<Paragraph number="579" type="verses" book="sn">
_Ye vītalobhā amamā nirāsā,_  
_Khīṇāsavā vūsitabrahmacariyā;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (9)_  

</Paragraph>

</Division>
<Division number="501" book="sn">

<Paragraph number="580" type="verses" book="sn">
_Ye ve na taṇhāsu upātipannā,_  
_Vitareyya oghaṃ amamā caranti;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (10)_  

</Paragraph>

</Division>
<Division number="502" book="sn">

<Paragraph number="581" type="verses" book="sn">
_Yesaṃ taṇhā natthi kuhiñci loke,_  
_Bhavābhavāya idha vā huraṃ vā;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (11)_  

</Paragraph>

</Division>
<Division number="503" book="sn">

<Paragraph number="582" type="verses" book="sn">
_Ye kāme hitvā agahā caranti,_  
_Susaññatattā tasaraṃva ujjuṃ;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (12)_  

</Paragraph>

</Division>
<Division number="504" book="sn">

<Paragraph number="583" type="verses" book="sn">
_Ye vītarāgā susamāhitindriyā,_  
_Candova rāhuggahaṇā pamuttā;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (13)_  

</Paragraph>

</Division>
<Division number="505" book="sn">

<Paragraph number="584" type="verses" book="sn">
_Samitāvino vītarāgā akopā,_  
_Yesaṃ gatī natthidha vippahāya;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (14)_  

</Paragraph>

</Division>
<Division number="506" book="sn">

<Paragraph number="585" type="verses" book="sn">
_Jahitvā jātimaraṇaṃ asesaṃ,_  
_Kathaṃkathiṃ sabbamupātivattā;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (15)_  

</Paragraph>

</Division>
<Division number="507" book="sn">

<Paragraph number="586" type="verses" book="sn">
_Ye attadīpā vicaranti loke,_  
_Akiñcanā sabbadhi vippamuttā;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (16)_  

</Paragraph>

</Division>
<Division number="508" book="sn">

<Paragraph number="587" type="verses" book="sn">
_Ye hettha jānanti yathā tathā idaṃ,_  
_Ayamantimā natthi punabbhavoti;_  
_Kālena tesu habyaṃ pavecche,_  
_Yo brāhmaṇo puññapekkho yajetha. (17)_  

</Paragraph>

</Division>
<Division number="509" book="sn">

<Paragraph number="588" type="verses" book="sn">
_Yo vedagū jhānarato satīmā,_  
_Sambodhipatto saraṇaṃ bahūnaṃ;_  
_Kālena tamhi habyaṃ pavecche,_  
_Yo brāhmaṇo puññapekkho yajetha”. (18)_  

</Paragraph>

</Division>
<Division number="510" book="sn">

<Paragraph number="589" type="verses" book="sn">
_“Addhā amoghā mama pucchanā ahu, __(iti māgho māṇavo)___  
_Akkhāsi me bhagavā dakkhiṇeyye;_  
_Tvañhettha jānāsi yathā tathā idaṃ,_  
_Tathā hi te vidito esa dhammo. (19)_  

</Paragraph>

</Division>
<Division number="511" book="sn">

<Paragraph number="590" type="verses" book="sn">
_Yo yācayogo dānapati gahaṭṭho,_  
_Puññatthiko yajati puññapekkho;_  
_Dadaṃ paresaṃ idha annapānaṃ,_  
_Akkhāhi me bhagavā yaññasampadaṃ”. (20)_  

</Paragraph>

</Division>
<Division number="512" book="sn">

<Paragraph number="591" type="verses" book="sn">
_“Yajassu yajamāno māghāti bhagavā,_  
_Sabbattha ca vippasādehi cittaṃ;_  
_Ārammaṇaṃ yajamānassa yañño,_  
_Ettha patiṭṭhāya jahāti dosaṃ. (21)_  

</Paragraph>

</Division>
<Division number="513" book="sn">

<Paragraph number="592" type="verses" book="sn">
_So vītarāgo pavineyya dosaṃ,_  
_Mettaṃ cittaṃ bhāvayamappamāṇaṃ;_  
_Rattindivaṃ satatamappamatto,_  
_Sabbā disā pharati appamaññaṃ”. (22)_  

</Paragraph>

</Division>
<Division number="514" book="sn">

<Paragraph number="593" type="verses" book="sn">
_“Ko sujjhati muccati bajjhatī ca,_  
_Kenattanā gacchati brahmalokaṃ;_  
_Ajānato me muni brūhi puṭṭho,_  
_Bhagavā hi me sakkhi brahmajjadiṭṭho;_  
_Tuvañhi no brahmasamosi saccaṃ,_  
_Kathaṃ upapajjati brahmalokaṃ jutima”. (23)_  

</Paragraph>

</Division>
<Division number="515" book="sn">

<Paragraph number="594" type="verses" book="sn">
_“Yo yajati tividhaṃ yaññasampadaṃ, __(māghāti bhagavā)___  
_Ārādhaye dakkhiṇeyyebhi tādi;_  
_Evaṃ yajitvā sammā yācayogo,_  
_Upapajjati brahmalokanti brūmī”ti. (24)_  

</Paragraph>

<Paragraph number="595" book="sn">
Evaṃ vutte, māgho māṇavo bhagavantaṃ etadavoca—  “abhikkantaṃ, bho gotama …pe…  ajjatagge pāṇupetaṃ saraṇaṃ gatan”ti.

</Paragraph>
</Division>

<Paragraph number="596" type="center" book="sn">
Māghasuttaṃ pañcamaṃ.
</Paragraph>