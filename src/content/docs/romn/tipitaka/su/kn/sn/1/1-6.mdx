---
title: "1.6 Parābhavasutta"
tableOfContents: false
sidebar:
  order: 9
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="106" book="sn">
Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavantaṃ gāthāya ajjhabhāsi—
</Paragraph>

<Division number="91" book="sn">

<Paragraph number="107" type="verses" book="sn">
_“Parābhavantaṃ purisaṃ,_  
_mayaṃ pucchāma gotama;_  
_Bhavantaṃ puṭṭhumāgamma,_  
_kiṃ parābhavato mukhaṃ”. (1)_  

</Paragraph>

</Division>
<Division number="92" book="sn">

<Paragraph number="108" type="verses" book="sn">
_“Suvijāno bhavaṃ hoti,_  
_suvijāno parābhavo;_  
_Dhammakāmo bhavaṃ hoti,_  
_dhammadessī parābhavo”. (2)_  

</Paragraph>

</Division>
<Division number="93" book="sn">

<Paragraph number="109" type="verses" book="sn">
_“Iti hetaṃ vijānāma,_  
_paṭhamo so parābhavo;_  
_Dutiyaṃ bhagavā brūhi,_  
_kiṃ parābhavato mukhaṃ”. (3)_  

</Paragraph>

</Division>
<Division number="94" book="sn">

<Paragraph number="110" type="verses" book="sn">
_“Asantassa piyā honti,_  
_sante na kurute piyaṃ;_  
_Asataṃ dhammaṃ roceti,_  
_taṃ parābhavato mukhaṃ”. (4)_  

</Paragraph>

</Division>
<Division number="95" book="sn">

<Paragraph number="111" type="verses" book="sn">
_“Iti hetaṃ vijānāma,_  
_dutiyo so parābhavo;_  
_Tatiyaṃ bhagavā brūhi,_  
_kiṃ parābhavato mukhaṃ”. (5)_  

</Paragraph>

</Division>
<Division number="96" book="sn">

<Paragraph number="112" type="verses" book="sn">
_“Niddāsīlī sabhāsīlī,_  
_anuṭṭhātā ca yo naro;_  
_Alaso kodhapaññāṇo,_  
_taṃ parābhavato mukhaṃ”. (6)_  

</Paragraph>

</Division>
<Division number="97" book="sn">

<Paragraph number="113" type="verses" book="sn">
_“Iti hetaṃ vijānāma,_  
_tatiyo so parābhavo;_  
_Catutthaṃ bhagavā brūhi,_  
_kiṃ parābhavato mukhaṃ”. (7)_  

</Paragraph>

</Division>
<Division number="98" book="sn">

<Paragraph number="114" type="verses" book="sn">
_“Yo mātaraṃ pitaraṃ vā,_  
_jiṇṇakaṃ gatayobbanaṃ;_  
_Pahu santo na bharati,_  
_taṃ parābhavato mukhaṃ”. (8)_  

</Paragraph>

</Division>
<Division number="99" book="sn">

<Paragraph number="115" type="verses" book="sn">
_“Iti hetaṃ vijānāma,_  
_catuttho so parābhavo;_  
_Pañcamaṃ bhagavā brūhi,_  
_kiṃ parābhavato mukhaṃ”. (9)_  

</Paragraph>

</Division>
<Division number="100" book="sn">

<Paragraph number="116" type="verses" book="sn">
_“Yo brāhmaṇaṃ samaṇaṃ vā,_  
_Aññaṃ vāpi vanibbakaṃ;_  
_Musāvādena vañceti,_  
_Taṃ parābhavato mukhaṃ”. (10)_  

</Paragraph>

</Division>
<Division number="101" book="sn">

<Paragraph number="117" type="verses" book="sn">
_“Iti hetaṃ vijānāma,_  
_Pañcamo so parābhavo;_  
_Chaṭṭhamaṃ bhagavā brūhi,_  
_Kiṃ parābhavato mukhaṃ”. (11)_  

</Paragraph>

</Division>
<Division number="102" book="sn">

<Paragraph number="118" type="verses" book="sn">
_“Pahūtavitto puriso,_  
_Sahirañño sabhojano;_  
_Eko bhuñjati sādūni,_  
_Taṃ parābhavato mukhaṃ”. (12)_  

</Paragraph>

</Division>
<Division number="103" book="sn">

<Paragraph number="119" type="verses" book="sn">
_“Iti hetaṃ vijānāma,_  
_Chaṭṭhamo so parābhavo;_  
_Sattamaṃ bhagavā brūhi,_  
_Kiṃ parābhavato mukhaṃ”. (13)_  

</Paragraph>

</Division>
<Division number="104" book="sn">

<Paragraph number="120" type="verses" book="sn">
_“Jātitthaddho dhanatthaddho,_  
_Gottatthaddho ca yo naro;_  
_Saññātiṃ atimaññeti,_  
_Taṃ parābhavato mukhaṃ”. (14)_  

</Paragraph>

</Division>
<Division number="105" book="sn">

<Paragraph number="121" type="verses" book="sn">
_“Iti hetaṃ vijānāma,_  
_Sattamo so parābhavo;_  
_Aṭṭhamaṃ bhagavā brūhi,_  
_Kiṃ parābhavato mukhaṃ”. (15)_  

</Paragraph>

</Division>
<Division number="106" book="sn">

<Paragraph number="122" type="verses" book="sn">
_“Itthidhutto surādhutto,_  
_Akkhadhutto ca yo naro;_  
_Laddhaṃ laddhaṃ vināseti,_  
_Taṃ parābhavato mukhaṃ”. (16)_  

</Paragraph>

</Division>
<Division number="107" book="sn">

<Paragraph number="123" type="verses" book="sn">
_“Iti hetaṃ vijānāma,_  
_Aṭṭhamo so parābhavo;_  
_Navamaṃ bhagavā brūhi,_  
_Kiṃ parābhavato mukhaṃ”. (17)_  

</Paragraph>

</Division>
<Division number="108" book="sn">

<Paragraph number="124" type="verses" book="sn">
_“Sehi dārehi asantuṭṭho,_  
_Vesiyāsu padussati;_  
_Dussati paradāresu,_  
_Taṃ parābhavato mukhaṃ”. (18)_  

</Paragraph>

</Division>
<Division number="109" book="sn">

<Paragraph number="125" type="verses" book="sn">
_“Iti hetaṃ vijānāma,_  
_Navamo so parābhavo;_  
_Dasamaṃ bhagavā brūhi,_  
_Kiṃ parābhavato mukhaṃ”. (19)_  

</Paragraph>

</Division>
<Division number="110" book="sn">

<Paragraph number="126" type="verses" book="sn">
_“Atītayobbano poso,_  
_Āneti timbarutthaniṃ;_  
_Tassā issā na supati,_  
_Taṃ parābhavato mukhaṃ”. (20)_  

</Paragraph>

</Division>
<Division number="111" book="sn">

<Paragraph number="127" type="verses" book="sn">
_“Iti hetaṃ vijānāma,_  
_Dasamo so parābhavo;_  
_Ekādasamaṃ bhagavā brūhi,_  
_Kiṃ parābhavato mukhaṃ”. (21)_  

</Paragraph>

</Division>
<Division number="112" book="sn">

<Paragraph number="128" type="verses" book="sn">
_“Itthiṃ soṇḍiṃ vikiraṇiṃ,_  
_Purisaṃ vāpi tādisaṃ;_  
_Issariyasmiṃ ṭhapeti,_  
_Taṃ parābhavato mukhaṃ”. (22)_  

</Paragraph>

</Division>
<Division number="113" book="sn">

<Paragraph number="129" type="verses" book="sn">
_“Iti hetaṃ vijānāma,_  
_Ekādasamo so parābhavo;_  
_Dvādasamaṃ bhagavā brūhi,_  
_Kiṃ parābhavato mukhaṃ”. (23)_  

</Paragraph>

</Division>
<Division number="114" book="sn">

<Paragraph number="130" type="verses" book="sn">
_“Appabhogo mahātaṇho,_  
_Khattiye jāyate kule;_  
_So ca rajjaṃ patthayati,_  
_Taṃ parābhavato mukhaṃ. (24)_  

</Paragraph>

</Division>
<Division number="115" book="sn">

<Paragraph number="131" type="verses" book="sn">
_Ete parābhave loke,_  
_Paṇḍito samavekkhiya;_  
_Ariyo dassanasampanno,_  
_Sa lokaṃ bhajate sivan”ti. (25)_  


</Paragraph>
</Division>

<Paragraph number="132" type="center" book="sn">
Parābhavasuttaṃ chaṭṭhaṃ.
</Paragraph>