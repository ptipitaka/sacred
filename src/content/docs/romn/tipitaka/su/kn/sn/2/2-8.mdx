---
title: "2.8 Dhamma (nāvā) sutta"
tableOfContents: false
sidebar:
  order: 13
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="sn">
* Dhamma (nāvā) sutta
</Paragraph>

<Division number="319" book="sn">

<Paragraph number="369" type="verses" book="sn">
_Yasmā hi dhammaṃ puriso vijaññā,_  
_Indaṃva naṃ devatā pūjayeyya;_  
_So pūjito tasmi pasannacitto,_  
_Bahussuto pātukaroti dhammaṃ. (1)_  

</Paragraph>

</Division>
<Division number="320" book="sn">

<Paragraph number="370" type="verses" book="sn">
_Tadaṭṭhikatvāna nisamma dhīro,_  
_Dhammānudhammaṃ paṭipajjamāno;_  
_Viññū vibhāvī nipuṇo ca hoti,_  
_Yo tādisaṃ bhajati appamatto. (2)_  

</Paragraph>

</Division>
<Division number="321" book="sn">

<Paragraph number="371" type="verses" book="sn">
_Khuddañca bālaṃ upasevamāno,_  
_Anāgatatthañca usūyakañca;_  
_Idheva dhammaṃ avibhāvayitvā,_  
_Avitiṇṇakaṅkho maraṇaṃ upeti. (3)_  

</Paragraph>

</Division>
<Division number="322" book="sn">

<Paragraph number="372" type="verses" book="sn">
_Yathā naro āpagamotaritvā,_  
_Mahodakaṃ salilaṃ sīghasotaṃ;_  
_So vuyhamāno anusotagāmī,_  
_Kiṃ so pare sakkhati tārayetuṃ. (4)_  

</Paragraph>

</Division>
<Division number="323" book="sn">

<Paragraph number="373" type="verses" book="sn">
_Tatheva dhammaṃ avibhāvayitvā,_  
_Bahussutānaṃ anisāmayatthaṃ;_  
_Sayaṃ ajānaṃ avitiṇṇakaṅkho,_  
_Kiṃ so pare sakkhati nijjhapetuṃ. (5)_  

</Paragraph>

</Division>
<Division number="324" book="sn">

<Paragraph number="374" type="verses" book="sn">
_Yathāpi nāvaṃ daḷhamāruhitvā,_  
_Phiyena rittena samaṅgibhūto;_  
_So tāraye tattha bahūpi aññe,_  
_Tatrūpayaññū kusalo mutīmā. (6)_  

</Paragraph>

</Division>
<Division number="325" book="sn">

<Paragraph number="375" type="verses" book="sn">
_Evampi yo vedagu bhāvitatto,_  
_Bahussuto hoti avedhadhammo;_  
_So kho pare nijjhapaye pajānaṃ,_  
_Sotāvadhānūpanisūpapanne. (7)_  

</Paragraph>

</Division>
<Division number="326" book="sn">

<Paragraph number="376" type="verses" book="sn">
_Tasmā have sappurisaṃ bhajetha,_  
_Medhāvinañceva bahussutañca;_  
_Aññāya atthaṃ paṭipajjamāno,_  
_Viññātadhammo sa sukhaṃ labhethāti. (8)_  


</Paragraph>
</Division>

<Paragraph number="377" type="center" book="sn">
Nāvāsuttaṃ aṭṭhamaṃ.
</Paragraph>