---
title: "5.16 Piṅgiyamāṇavapucchā"
tableOfContents: false
sidebar:
  order: 8
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1127" book="sn" bookNo="18" page="448">

<Paragraph number="1328" type="verses" book="sn">
_“Jiṇṇohamasmi abalo vītavaṇṇo, __(iccāyasmā piṅgiyo)___  
_Nettā na suddhā savanaṃ na phāsu;_  
_Māhaṃ nassaṃ momuho antarāva,_  
_Ācikkha dhammaṃ yamahaṃ vijaññaṃ;_  
_Jātijarāya idha vippahānaṃ”. (1)_  

</Paragraph>

</Division>
<Division number="1128" book="sn" bookNo="18" page="448">

<Paragraph number="1329" type="verses" book="sn">
_“Disvāna rūpesu vihaññamāne, __(piṅgiyāti bhagavā)___  
_Ruppanti rūpesu janā pamattā;_  
_Tasmā tuvaṃ piṅgiya appamatto,_  
_Jahassu rūpaṃ apunabbhavāya”. (2)_  

</Paragraph>

</Division>
<Division number="1129" book="sn" bookNo="18" page="448">

<Paragraph number="1330" type="verses" book="sn">
_“Disā catasso vidisā catasso,_  
_Uddhaṃ adho dasa disā imāyo;_  
_Na tuyhaṃ adiṭṭhaṃ asutaṃ amutaṃ,_  
_Atho aviññātaṃ kiñcanamatthi loke;_  
_Ācikkha dhammaṃ yamahaṃ vijaññaṃ,_  
_Jātijarāya idha vippahānaṃ”. (3)_  

</Paragraph>

</Division>
<Division number="1130" book="sn" bookNo="18" page="448">

<Paragraph number="1331" type="verses" book="sn">
_“Taṇhādhipanne manuje pekkhamāno, __(piṅgiyāti bhagavā)___  
_Santāpajāte jarasā parete;_  
_Tasmā tuvaṃ piṅgiya appamatto,_  
_Jahassu taṇhaṃ apunabbhavāyā”ti. (4)_  


</Paragraph>
</Division>

<Paragraph number="1332" type="center" book="sn">
Piṅgiyamāṇavapucchā soḷasamā.
</Paragraph>