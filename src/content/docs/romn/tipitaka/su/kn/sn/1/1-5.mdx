---
title: "1.5 Cundasutta"
tableOfContents: false
sidebar:
  order: 8
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="83" book="sn" bookNo="18" page="293">

<Paragraph number="97" type="verses" book="sn">
_“Pucchāmi muniṃ pahūtapaññaṃ, __(iti cundo kammāraputto)___  
_Buddhaṃ dhammassāmiṃ vītataṇhaṃ;_  
_Dvipaduttamaṃ sārathīnaṃ pavaraṃ,_  
_Kati loke samaṇā tadiṅgha brūhi”. (1)_  

</Paragraph>

</Division>
<Division number="84" book="sn" bookNo="18" page="293">

<Paragraph number="98" type="verses" book="sn">
_“Caturo samaṇā na pañcamatthi, __(cundāti bhagavā)___  
_Te te āvikaromi sakkhipuṭṭho;_  
_Maggajino maggadesako ca,_  
_Magge jīvati yo ca maggadūsī”. (2)_  

</Paragraph>

</Division>
<Division number="85" book="sn" bookNo="18" page="294">

<Paragraph number="99" type="verses" book="sn">
_“Kaṃ maggajinaṃ vadanti buddhā, __(iti cundo kammāraputto)___  
_Maggakkhāyī kathaṃ atulyo hoti;_  
_Magge jīvati me brūhi puṭṭho,_  
_Atha me āvikarohi maggadūsiṃ”. (3)_  

</Paragraph>

</Division>
<Division number="86" book="sn" bookNo="18" page="294">

<Paragraph number="100" type="verses" book="sn">
_“Yo tiṇṇakathaṃkatho visallo,_  
_Nibbānābhirato anānugiddho;_  
_Lokassa sadevakassa netā,_  
_Tādiṃ maggajinaṃ vadanti buddhā. (4)_  

</Paragraph>

</Division>
<Division number="87" book="sn" bookNo="18" page="294">

<Paragraph number="101" type="verses" book="sn">
_Paramaṃ paramanti yodha ñatvā,_  
_Akkhāti vibhajate idheva dhammaṃ;_  
_Taṃ kaṅkhachidaṃ muniṃ anejaṃ,_  
_Dutiyaṃ bhikkhunamāhu maggadesiṃ. (5)_  

</Paragraph>

</Division>
<Division number="88" book="sn" bookNo="18" page="294">

<Paragraph number="102" type="verses" book="sn">
_Yo dhammapade sudesite,_  
_Magge jīvati saññato satīmā;_  
_Anavajjapadāni sevamāno,_  
_Tatiyaṃ bhikkhunamāhu maggajīviṃ. (6)_  

</Paragraph>

</Division>
<Division number="89" book="sn" bookNo="18" page="294">

<Paragraph number="103" type="verses" book="sn">
_Chadanaṃ katvāna subbatānaṃ,_  
_Pakkhandī kuladūsako pagabbho;_  
_Māyāvī asaññato palāpo,_  
_Patirūpena caraṃ sa maggadūsī. (7)_  

</Paragraph>

</Division>
<Division number="90" book="sn" bookNo="18" page="294">

<Paragraph number="104" type="verses" book="sn">
_Ete ca paṭivijjhi yo gahaṭṭho,_  
_Sutavā ariyasāvako sapañño;_  
_Sabbe netādisāti ñatvā,_  
_Iti disvā na hāpeti tassa saddhā;_  
_Kathaṃ hi duṭṭhena asampaduṭṭhaṃ,_  
_Suddhaṃ asuddhena samaṃ kareyyā”ti. (8)_  


</Paragraph>
</Division>

<Paragraph number="105" type="center" book="sn">
Cundasuttaṃ pañcamaṃ.
</Paragraph>