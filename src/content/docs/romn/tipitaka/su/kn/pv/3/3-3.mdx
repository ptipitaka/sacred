---
title: "3.3 Rathakārapetivatthu"
tableOfContents: false
sidebar:
  order: 4
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="439" book="pv" bookNo="19" page="171">

<Paragraph number="474" type="verses" book="pv">
_“Veḷuriyathambhaṃ ruciraṃ pabhassaraṃ,_  
_Vimānamāruyha anekacittaṃ;_  
_Tatthacchasi devi mahānubhāve,_  
_Pathaddhani pannaraseva cando._  

</Paragraph>

</Division>
<Division number="440" book="pv" bookNo="19" page="171">

<Paragraph number="475" type="verses" book="pv">
_Vaṇṇo ca te kanakassa sannibho,_  
_Uttattarūpo bhusa dassaneyyo;_  
_Pallaṅkaseṭṭhe atule nisinnā,_  
_Ekā tuvaṃ natthi ca tuyha sāmiko._  

</Paragraph>

</Division>
<Division number="441" book="pv" bookNo="19" page="171">

<Paragraph number="476" type="verses" book="pv">
_Imā ca te pokkharaṇī samantā,_  
_Pahūtamalyā bahupuṇḍarīkā;_  
_Suvaṇṇacuṇṇehi samantamotthatā,_  
_Na tattha paṅko paṇako ca vijjati._  

</Paragraph>

</Division>
<Division number="442" book="pv" bookNo="19" page="172">

<Paragraph number="477" type="verses" book="pv">
_Haṃsā cime dassanīyā manoramā,_  
_Udakasmimanupariyanti sabbadā;_  
_Samayya vaggūpanadanti sabbe,_  
_Bindussarā dundubhīnaṃva ghoso._  

</Paragraph>

</Division>
<Division number="443" book="pv" bookNo="19" page="172">

<Paragraph number="478" type="verses" book="pv">
_Daddallamānā yasasā yasassinī,_  
_Nāvāya ca tvaṃ avalamba tiṭṭhasi;_  
_Āḷārapamhe hasite piyaṃvade,_  
_Sabbaṅgakalyāṇi bhusaṃ virocasi._  

</Paragraph>

</Division>
<Division number="444" book="pv" bookNo="19" page="172">

<Paragraph number="479" type="verses" book="pv">
_Idaṃ vimānaṃ virajaṃ same ṭhitaṃ,_  
_Uyyānavantaṃ ratinandivaḍḍhanaṃ;_  
_Icchāmahaṃ nāri anomadassane,_  
_Tayā saha nandane idha moditun”ti._  

</Paragraph>

</Division>
<Division number="445" book="pv" bookNo="19" page="172">

<Paragraph number="480" type="verses" book="pv">
_“Karohi kammaṃ idha vedanīyaṃ,_  
_Cittañca te idha nihitaṃ bhavatu;_  
_Katvāna kammaṃ idha vedanīyaṃ,_  
_Evaṃ mamaṃ lacchasi kāmakāminin”ti._  

</Paragraph>

</Division>
<Division number="446" book="pv" bookNo="19" page="172">

<Paragraph number="481" type="verses" book="pv">
_“Sādhū”ti so tassā paṭissuṇitvā,_  
_Akāsi kammaṃ tahiṃ vedanīyaṃ;_  
_Katvāna kammaṃ tahiṃ vedanīyaṃ,_  
_Upapajji so māṇavo tassā sahabyatanti._  


</Paragraph>
</Division>

<Paragraph number="482" type="center" book="pv">
Rathakārapetivatthu tatiyaṃ.

  
Bhāṇavāraṃ dutiyaṃ.
</Paragraph>