---
title: "1.12 Uragapetavatthu"
tableOfContents: false
sidebar:
  order: 4
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="85" book="pv">

<Paragraph number="97" type="verses" book="pv">
_“Uragova tacaṃ jiṇṇaṃ,_  
_hitvā gacchati saṃ tanuṃ;_  
_Evaṃ sarīre nibbhoge,_  
_pete kālaṅkate sati._  

</Paragraph>

</Division>
<Division number="86" book="pv">

<Paragraph number="98" type="verses" book="pv">
_Ḍayhamāno na jānāti,_  
_ñātīnaṃ paridevitaṃ;_  
_Tasmā etaṃ na rodāmi,_  
_gato so tassa yā gati”._  

</Paragraph>

</Division>
<Division number="87" book="pv">

<Paragraph number="99" type="verses" book="pv">
_“Anabbhito tato āgā,_  
_nānuññāto ito gato;_  
_Yathāgato tathā gato,_  
_tattha kā paridevanā._  

</Paragraph>

</Division>
<Division number="88" book="pv">

<Paragraph number="100" type="verses" book="pv">
_Ḍayhamāno na jānāti,_  
_ñātīnaṃ paridevitaṃ;_  
_Tasmā etaṃ na rodāmi,_  
_gato so tassa yā gati”._  

</Paragraph>

</Division>
<Division number="89" book="pv">

<Paragraph number="101" type="verses" book="pv">
_“Sace rode kisā assaṃ,_  
_tattha me kiṃ phalaṃ siyā;_  
_Ñātimittasuhajjānaṃ,_  
_bhiyyo no aratī siyā._  

</Paragraph>

</Division>
<Division number="90" book="pv">

<Paragraph number="102" type="verses" book="pv">
_Ḍayhamāno na jānāti,_  
_ñātīnaṃ paridevitaṃ;_  
_Tasmā etaṃ na rodāmi,_  
_gato so tassa yā gati”._  

</Paragraph>

</Division>
<Division number="91" book="pv">

<Paragraph number="103" type="verses" book="pv">
_“Yathāpi dārako candaṃ,_  
_gacchantamanurodati;_  
_Evaṃ sampadamevetaṃ,_  
_yo petamanusocati._  

</Paragraph>

</Division>
<Division number="92" book="pv">

<Paragraph number="104" type="verses" book="pv">
_Ḍayhamāno na jānāti,_  
_ñātīnaṃ paridevitaṃ;_  
_Tasmā etaṃ na rodāmi,_  
_gato so tassa yā gati”._  

</Paragraph>

</Division>
<Division number="93" book="pv">

<Paragraph number="105" type="verses" book="pv">
_“Yathāpi brahme udakumbho,_  
_bhinno appaṭisandhiyo;_  
_Evaṃ sampadamevetaṃ,_  
_yo petamanusocati._  

</Paragraph>

</Division>
<Division number="94" book="pv">

<Paragraph number="106" type="verses" book="pv">
_Ḍayhamāno na jānāti,_  
_ñātīnaṃ paridevitaṃ;_  
_Tasmā etaṃ na rodāmi,_  
_gato so tassa yā gatī”ti._  


</Paragraph>
</Division>

<Paragraph number="107" type="center" book="pv">
Uragapetavatthu dvādasamaṃ.



</Paragraph>

<Paragraph number="108" type="center" book="pv">
Uragavaggo paṭhamo.



</Paragraph>

<Paragraph number="109" type="center" book="pv">
Tassuddānaṃ


</Paragraph>

<Paragraph number="110" type="verses" book="pv">
_Khettañca sūkaraṃ pūti,_  
_piṭṭhaṃ cāpi tirokuṭṭaṃ;_  
_Pañcāpi sattaputtañca,_  
_goṇaṃ pesakārakañca;_  
_Tathā khallāṭiyaṃ nāgaṃ,_  
_dvādasaṃ uragañcevāti._
</Paragraph>