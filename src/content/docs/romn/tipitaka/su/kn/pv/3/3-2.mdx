---
title: "3.2 Sāṇavāsītherapetavatthu"
tableOfContents: false
sidebar:
  order: 3
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="408" book="pv" bookNo="19" page="168">

<Paragraph number="442" type="verses" book="pv">
_Kuṇḍināgariyo thero,_  
_sāṇavāsinivāsiko;_  
_Poṭṭhapādoti nāmena,_  
_samaṇo bhāvitindriyo._  

</Paragraph>

</Division>
<Division number="409" book="pv" bookNo="19" page="169">

<Paragraph number="443" type="verses" book="pv">
_Tassa mātā pitā bhātā,_  
_duggatā yamalokikā;_  
_Pāpakammaṃ karitvāna,_  
_petalokaṃ ito gatā._  

</Paragraph>

</Division>
<Division number="410" book="pv" bookNo="19" page="169">

<Paragraph number="444" type="verses" book="pv">
_Te duggatā sūcikaṭṭā,_  
_kilantā naggino kisā;_  
_Uttasantā mahattāsā,_  
_na dassenti kurūrino._  

</Paragraph>

</Division>
<Division number="411" book="pv" bookNo="19" page="169">

<Paragraph number="445" type="verses" book="pv">
_Tassa bhātā vitaritvā,_  
_naggo ekapathekako;_  
_Catukuṇḍiko bhavitvāna,_  
_therassa dassayītumaṃ._  

</Paragraph>

</Division>
<Division number="412" book="pv" bookNo="19" page="169">

<Paragraph number="446" type="verses" book="pv">
_Thero cāmanasikatvā,_  
_tuṇhībhūto atikkami;_  
_So ca viññāpayī theraṃ,_  
_“bhātā petagato ahaṃ._  

</Paragraph>

</Division>
<Division number="413" book="pv" bookNo="19" page="169">

<Paragraph number="447" type="verses" book="pv">
_Mātā pitā ca te bhante,_  
_duggatā yamalokikā;_  
_Pāpakammaṃ karitvāna,_  
_petalokaṃ ito gatā._  

</Paragraph>

</Division>
<Division number="414" book="pv" bookNo="19" page="169">

<Paragraph number="448" type="verses" book="pv">
_Te duggatā sūcikaṭṭā,_  
_kilantā naggino kisā;_  
_Uttasantā mahattāsā,_  
_na dassenti kurūrino._  

</Paragraph>

</Division>
<Division number="415" book="pv" bookNo="19" page="169">

<Paragraph number="449" type="verses" book="pv">
_Anukampassu kāruṇiko,_  
_datvā anvādisāhi no;_  
_Tava dinnena dānena,_  
_yāpessanti kurūrino”ti._  

</Paragraph>

</Division>
<Division number="416" book="pv" bookNo="19" page="169">

<Paragraph number="450" type="verses" book="pv">
_Thero caritvā piṇḍāya,_  
_bhikkhū aññe ca dvādasa;_  
_Ekajjhaṃ sannipatiṃsu,_  
_bhattavissaggakāraṇā._  

</Paragraph>

</Division>
<Division number="417" book="pv" bookNo="19" page="169">

<Paragraph number="451" type="verses" book="pv">
_Thero sabbeva te āha,_  
_“yathāladdhaṃ dadātha me;_  
_Saṃghabhattaṃ karissāmi,_  
_anukampāya ñātinaṃ”._  

</Paragraph>

</Division>
<Division number="418" book="pv" bookNo="19" page="169">

<Paragraph number="452" type="verses" book="pv">
_Niyyādayiṃsu therassa,_  
_thero saṃghaṃ nimantayi;_  
_Datvā anvādisi thero,_  
_mātu pitu ca bhātuno;_  
_“Idaṃ me ñātīnaṃ hotu,_  
_sukhitā hontu ñātayo”._  

</Paragraph>

</Division>
<Division number="419" book="pv" bookNo="19" page="169">

<Paragraph number="453" type="verses" book="pv">
_Samanantarānuddiṭṭhe,_  
_bhojanaṃ udapajjatha;_  
_Suciṃ paṇītaṃ sampannaṃ,_  
_anekarasabyañjanaṃ._  

</Paragraph>

</Division>
<Division number="420" book="pv" bookNo="19" page="169">

<Paragraph number="454" type="verses" book="pv">
_Tato uddassayī bhātā,_  
_vaṇṇavā balavā sukhī;_  
_“Pahūtaṃ bhojanaṃ bhante,_  
_passa naggāmhase mayaṃ;_  
_Tathā bhante parakkama,_  
_yathā vatthaṃ labhāmase”ti._  

</Paragraph>

</Division>
<Division number="421" book="pv" bookNo="19" page="170">

<Paragraph number="455" type="verses" book="pv">
_Thero saṅkārakūṭamhā,_  
_uccinitvāna nantake;_  
_Pilotikaṃ paṭaṃ katvā,_  
_saṃghe cātuddise adā._  

</Paragraph>

</Division>
<Division number="422" book="pv" bookNo="19" page="170">

<Paragraph number="456" type="verses" book="pv">
_Datvā anvādisī thero,_  
_mātu pitu ca bhātuno;_  
_“Idaṃ me ñātīnaṃ hotu,_  
_sukhitā hontu ñātayo”._  

</Paragraph>

</Division>
<Division number="423" book="pv" bookNo="19" page="170">

<Paragraph number="457" type="verses" book="pv">
_Samanantarānuddiṭṭhe,_  
_vatthāni udapajjisuṃ;_  
_Tato suvatthavasano,_  
_therassa dassayītumaṃ._  

</Paragraph>

</Division>
<Division number="424" book="pv" bookNo="19" page="170">

<Paragraph number="458" type="verses" book="pv">
_“Yāvatā nandarājassa,_  
_vijitasmiṃ paṭicchadā;_  
_Tato bahutarā bhante,_  
_vatthānacchādanāni no._  

</Paragraph>

</Division>
<Division number="425" book="pv" bookNo="19" page="170">

<Paragraph number="459" type="verses" book="pv">
_Koseyyakambalīyāni,_  
_khoma kappāsikāni ca;_  
_Vipulā ca mahagghā ca,_  
_tepākāsevalambare._  

</Paragraph>

</Division>
<Division number="426" book="pv" bookNo="19" page="170">

<Paragraph number="460" type="verses" book="pv">
_Te mayaṃ paridahāma,_  
_yaṃ yaṃ hi manaso piyaṃ;_  
_Tathā bhante parakkama,_  
_yathā gehaṃ labhāmase”ti._  

</Paragraph>

</Division>
<Division number="427" book="pv" bookNo="19" page="170">

<Paragraph number="461" type="verses" book="pv">
_Thero paṇṇakuṭiṃ katvā,_  
_saṃghe cātuddise adā;_  
_Datvā anvādisī thero,_  
_mātu pitu ca bhātuno;_  
_“Idaṃ me ñātīnaṃ hotu,_  
_sukhitā hontu ñātayo”._  

</Paragraph>

</Division>
<Division number="428" book="pv" bookNo="19" page="170">

<Paragraph number="462" type="verses" book="pv">
_Samanantarānuddiṭṭhe,_  
_gharāni udapajjisuṃ;_  
_Kūṭāgāranivesanā,_  
_vibhattā bhāgaso mitā._  

</Paragraph>

</Division>
<Division number="429" book="pv" bookNo="19" page="170">

<Paragraph number="463" type="verses" book="pv">
_“Na manussesu īdisā,_  
_yādisā no gharā idha;_  
_Api dibbesu yādisā,_  
_tādisā no gharā idha._  

</Paragraph>

</Division>
<Division number="430" book="pv" bookNo="19" page="170">

<Paragraph number="464" type="verses" book="pv">
_Daddallamānā ābhenti,_  
_Samantā caturo disā;_  
_Tathā bhante parakkama,_  
_Yathā pānīyaṃ labhāmase”ti._  

</Paragraph>

</Division>
<Division number="431" book="pv" bookNo="19" page="170">

<Paragraph number="465" type="verses" book="pv">
_Thero karaṇaṃ pūretvā,_  
_saṃghe cātuddise adā;_  
_Datvā anvādisī thero,_  
_mātu pitu ca bhātuno;_  
_“Idaṃ me ñātīnaṃ hotu,_  
_sukhitā hontu ñātayo”._  

</Paragraph>

</Division>
<Division number="432" book="pv" bookNo="19" page="170">

<Paragraph number="466" type="verses" book="pv">
_Samanantarānuddiṭṭhe,_  
_pānīyaṃ udapajjatha;_  
_Gambhīrā caturassā ca,_  
_pokkharañño sunimmitā._  

</Paragraph>

</Division>
<Division number="433" book="pv" bookNo="19" page="171">

<Paragraph number="467" type="verses" book="pv">
_Sītodikā suppatitthā,_  
_sītā appaṭigandhiyā;_  
_Padumuppalasañchannā,_  
_vārikiñjakkhapūritā._  

</Paragraph>

</Division>
<Division number="434" book="pv" bookNo="19" page="171">

<Paragraph number="468" type="verses" book="pv">
_Tattha nhatvā pivitvā ca,_  
_therassa paṭidassayuṃ;_  
_“Pahūtaṃ pānīyaṃ bhante,_  
_pādā dukkhā phalanti no”._  

</Paragraph>

</Division>
<Division number="435" book="pv" bookNo="19" page="171">

<Paragraph number="469" type="verses" book="pv">
_“Āhiṇḍamānā khañjāma,_  
_sakkhare kusakaṇṭake;_  
_‘Tathā bhante parakkama,_  
_yathā yānaṃ labhāmase’”ti._  

</Paragraph>

</Division>
<Division number="436" book="pv" bookNo="19" page="171">

<Paragraph number="470" type="verses" book="pv">
_Thero sipāṭikaṃ laddhā,_  
_saṃghe cātuddise adā;_  
_Datvā anvādisī thero,_  
_mātu pitu ca bhātuno;_  
_“Idaṃ me ñātīnaṃ hotu,_  
_sukhitā hontu ñātayo”._  

</Paragraph>

</Division>
<Division number="437" book="pv" bookNo="19" page="171">

<Paragraph number="471" type="verses" book="pv">
_Samanantarānuddiṭṭhe,_  
_petā rathena māgamuṃ;_  
_“Anukampitamha bhadante,_  
_bhattenacchādanena ca._  

</Paragraph>

</Division>
<Division number="438" book="pv" bookNo="19" page="171">

<Paragraph number="472" type="verses" book="pv">
_Gharena pānīyadānena,_  
_yānadānena cūbhayaṃ;_  
_Muniṃ kāruṇikaṃ loke,_  
_bhante vanditumāgatā”ti._  


</Paragraph>
</Division>

<Paragraph number="473" type="center" book="pv">
Sāṇavāsītherapetavatthu dutiyaṃ.
</Paragraph>