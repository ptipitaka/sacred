---
title: "2.11 Suttapetavatthu"
tableOfContents: false
sidebar:
  order: 3
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="341" book="pv" bookNo="19" page="162">

<Paragraph number="368" type="verses" book="pv">
_“Ahaṃ pure pabbajitassa bhikkhuno,_  
_Suttaṃ adāsiṃ upasaṅkamma yācitā;_  
_Tassa vipāko vipulaphalūpalabbhati,_  
_Bahukā ca me uppajjare vatthakoṭiyo._  

</Paragraph>

</Division>
<Division number="342" book="pv" bookNo="19" page="162">

<Paragraph number="369" type="verses" book="pv">
_Pupphābhikiṇṇaṃ ramitaṃ vimānaṃ,_  
_Anekacittaṃ naranārisevitaṃ;_  
_Sāhaṃ bhuñjāmi ca pārupāmi ca,_  
_Pahūtavittā na ca tāva khīyati._  

</Paragraph>

</Division>
<Division number="343" book="pv" bookNo="19" page="162">

<Paragraph number="370" type="verses" book="pv">
_Tasseva kammassa vipākamanvayā,_  
_Sukhañca sātañca idhūpalabbhati;_  
_Sāhaṃ gantvā punadeva mānusaṃ,_  
_Kāhāmi puññāni nayayyaputta man”ti._  

</Paragraph>

</Division>
<Division number="344" book="pv" bookNo="19" page="162">

<Paragraph number="371" type="verses" book="pv">
_“Satta tuvaṃ vassasatā idhāgatā,_  
_Jiṇṇā ca vuḍḍhā ca tahiṃ bhavissasi;_  
_Sabbeva te kālakatā ca ñātakā,_  
_Kiṃ tattha gantvāna ito karissasī”ti._  

</Paragraph>

</Division>
<Division number="345" book="pv" bookNo="19" page="162">

<Paragraph number="372" type="verses" book="pv">
_“Satteva vassāni idhāgatāya me,_  
_Dibbañca sukhañca samappitāya;_  
_Sāhaṃ gantvāna punadeva mānusaṃ,_  
_Kāhāmi puññāni nayayyaputta man”ti._  

</Paragraph>

</Division>
<Division number="346" book="pv" bookNo="19" page="162">

<Paragraph number="373" type="verses" book="pv">
_So taṃ gahetvāna pasayha bāhāyaṃ,_  
_Paccānayitvāna theriṃ sudubbalaṃ;_  
_“Vajjesi aññampi janaṃ idhāgataṃ,_  
_‘Karotha puññāni sukhūpalabbhati’._  

</Paragraph>

</Division>
<Division number="347" book="pv" bookNo="19" page="163">

<Paragraph number="374" type="verses" book="pv">
_Diṭṭhā mayā akatena sādhunā,_  
_Petā vihaññanti tatheva manussā;_  
_Kammañca katvā sukhavedanīyaṃ,_  
_Devā manussā ca sukhe ṭhitā pajā”ti._  


</Paragraph>
</Division>

<Paragraph number="375" type="center" book="pv">
Suttapetavatthu ekādasamaṃ.
</Paragraph>