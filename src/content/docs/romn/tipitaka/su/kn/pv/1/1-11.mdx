---
title: "1.11 Nāgapetavatthu"
tableOfContents: false
sidebar:
  order: 3
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="73" book="pv">

<Paragraph number="84" type="verses" book="pv">
_“Puratova setena paleti hatthinā,_  
_Majjhe pana assatarīrathena;_  
_Pacchā ca kaññā sivikāya nīyati,_  
_Obhāsayantī dasa sabbaso disā._  

</Paragraph>

</Division>
<Division number="74" book="pv">

<Paragraph number="85" type="verses" book="pv">
_Tumhe pana muggarahatthapāṇino,_  
_Rudammukhā chinnapabhinnagattā;_  
_Manussabhūtā kimakattha pāpaṃ,_  
_Yenaññamaññassa pivātha lohitan”ti._  

</Paragraph>

</Division>
<Division number="75" book="pv">

<Paragraph number="86" type="verses" book="pv">
_“Puratova yo gacchati kuñjarena,_  
_Setena nāgena catukkamena;_  
_Amhāka putto ahu jeṭṭhako so,_  
_Dānāni datvāna sukhī pamodati._  

</Paragraph>

</Division>
<Division number="76" book="pv">

<Paragraph number="87" type="verses" book="pv">
_Yo so majjhe assatarīrathena,_  
_Catubbhi yuttena suvaggitena;_  
_Amhāka putto ahu majjhimo so,_  
_Amaccharī dānavatī virocati._  

</Paragraph>

</Division>
<Division number="77" book="pv">

<Paragraph number="88" type="verses" book="pv">
_Yā sā ca pacchā sivikāya nīyati,_  
_Nārī sapaññā migamandalocanā;_  
_Amhāka dhītā ahu sā kaniṭṭhikā,_  
_Bhāgaḍḍhabhāgena sukhī pamodati._  

</Paragraph>

</Division>
<Division number="78" book="pv">

<Paragraph number="89" type="verses" book="pv">
_Ete ca dānāni adaṃsu pubbe,_  
_Pasannacittā samaṇabrāhmaṇānaṃ;_  
_Mayaṃ pana maccharino ahumha,_  
_Paribhāsakā samaṇabrāhmaṇānaṃ;_  
_Ete ca datvā paricārayanti,_  
_Mayañca sussāma naḷova chinno”ti._  

</Paragraph>

</Division>
<Division number="79" book="pv">

<Paragraph number="90" type="verses" book="pv">
_“Kiṃ tumhākaṃ bhojanaṃ kiṃ sayānaṃ,_  
_Kathañca yāpetha supāpadhammino;_  
_Pahūtabhogesu anappakesu,_  
_Sukhaṃ virādhāya dukkhajja pattā”ti._  

</Paragraph>

</Division>
<Division number="80" book="pv">

<Paragraph number="91" type="verses" book="pv">
_“Aññamaññaṃ vadhitvāna,_  
_pivāma pubbalohitaṃ;_  
_Bahuṃ pitvā na dhātā homa,_  
_nacchādimhase mayaṃ._  

</Paragraph>

</Division>
<Division number="81" book="pv">

<Paragraph number="92" type="verses" book="pv">
_Icceva maccā paridevayanti,_  
_Adāyakā pecca yamassa ṭhāyino;_  
_Ye te vidicca adhigamma bhoge,_  
_Na bhuñjare nāpi karonti puññaṃ._  

</Paragraph>

</Division>
<Division number="82" book="pv">

<Paragraph number="93" type="verses" book="pv">
_Te khuppipāsūpagatā parattha,_  
_Pacchā ciraṃ jhāyare ḍayhamānā;_  
_Kammāni katvāna dukhudrāni,_  
_Anubhonti dukkhaṃ kaṭukapphalāni._  

</Paragraph>

</Division>
<Division number="83" book="pv">

<Paragraph number="94" type="verses" book="pv">
_Ittaraṃ hi dhanaṃ dhaññaṃ,_  
_ittaraṃ idha jīvitaṃ;_  
_Ittaraṃ ittarato ñatvā,_  
_dīpaṃ kayirātha paṇḍito._  

</Paragraph>

</Division>
<Division number="84" book="pv">

<Paragraph number="95" type="verses" book="pv">
_Ye te evaṃ pajānanti,_  
_narā dhammassa kovidā;_  
_Te dāne nappamajjanti,_  
_sutvā arahataṃ vaco”ti._  


</Paragraph>
</Division>

<Paragraph number="96" type="center" book="pv">
Nāgapetavatthu ekādasamaṃ.
</Paragraph>