---
title: "4.16 Saṭṭhikūṭapetavatthu"
tableOfContents: false
sidebar:
  order: 8
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="806" book="pv">

<Paragraph number="869" type="verses" book="pv">
_“Kiṃ nu ummattarūpova,_  
_Migo bhantova dhāvasi;_  
_Nissaṃsayaṃ pāpakammanto,_  
_Kiṃ nu saddāyase tuvan”ti._  

</Paragraph>

</Division>
<Division number="807" book="pv">

<Paragraph number="870" type="verses" book="pv">
_“Ahaṃ bhadante petomhi,_  
_duggato yamalokiko;_  
_Pāpakammaṃ karitvāna,_  
_petalokaṃ ito gato._  

</Paragraph>

</Division>
<Division number="808" book="pv">

<Paragraph number="871" type="verses" book="pv">
_Saṭṭhi kūṭasahassāni,_  
_paripuṇṇāni sabbaso;_  
_Sīse mayhaṃ nipatanti,_  
_te bhindanti ca matthakan”ti._  

</Paragraph>

</Division>
<Division number="809" book="pv">

<Paragraph number="872" type="verses" book="pv">
_“Kiṃ nu kāyena vācāya,_  
_manasā dukkaṭaṃ kataṃ;_  
_Kissa kammavipākena,_  
_idaṃ dukkhaṃ nigacchasi._  

</Paragraph>

</Division>
<Division number="810" book="pv">

<Paragraph number="873" type="verses" book="pv">
_Saṭṭhi kūṭasahassāni,_  
_paripuṇṇāni sabbaso;_  
_Sīse tuyhaṃ nipatanti,_  
_te bhindanti ca matthakan”ti._  

</Paragraph>

</Division>
<Division number="811" book="pv">

<Paragraph number="874" type="verses" book="pv">
_“Athaddasāsiṃ sambuddhaṃ,_  
_sunettaṃ bhāvitindriyaṃ;_  
_Nisinnaṃ rukkhamūlasmiṃ,_  
_jhāyantaṃ akutobhayaṃ._  

</Paragraph>

</Division>
<Division number="812" book="pv">

<Paragraph number="875" type="verses" book="pv">
_Sālittakappahārena,_  
_bhindissaṃ tassa matthakaṃ;_  
_Tassa kammavipākena,_  
_idaṃ dukkhaṃ nigacchisaṃ._  

</Paragraph>

</Division>
<Division number="813" book="pv">

<Paragraph number="876" type="verses" book="pv">
_Saṭṭhi kūṭasahassāni,_  
_Paripuṇṇāni sabbaso;_  
_Sīse mayhaṃ nipatanti,_  
_Te bhindanti ca matthakan”ti._  

</Paragraph>

</Division>
<Division number="814" book="pv">

<Paragraph number="877" type="verses" book="pv">
_“Dhammena te kāpurisa,_  
_saṭṭhikūṭasahassāni;_  
_Paripuṇṇāni sabbaso,_  
_sīse tuyhaṃ nipatanti;_  
_Te bhindanti ca matthakan”ti._  


</Paragraph>
</Division>

<Paragraph number="878" type="center" book="pv">
Saṭṭhikūṭapetavatthu soḷasamaṃ.



</Paragraph>

<Paragraph number="879" type="center" book="pv">
Mahāvaggo catuttho.



</Paragraph>

<Paragraph number="880" type="center" book="pv">
Tassuddānaṃ


</Paragraph>

<Paragraph number="881" type="verses" book="pv">
_Ambasakkaro serīsako,_  
_piṅgalo revati ucchu;_  
_Dve kumārā duve gūthā,_  
_gaṇapāṭaliambavanaṃ._  

</Paragraph>

<Paragraph number="882" type="verses" book="pv">
_Akkharukkhabhogasaṃharā,_  
_seṭṭhiputtasaṭṭhikūṭā;_  
_Iti soḷasavatthūni,_  
_vaggo tena pavuccati._  


</Paragraph>

<Paragraph number="883" type="center" book="pv">
Atha vagguddānaṃ


</Paragraph>

<Paragraph number="884" type="verses" book="pv">
_Urago uparivaggo,_  
_cūḷamahāti catudhā;_  
_Vatthūni ekapaññāsaṃ,_  
_catudhā bhāṇavārato._  


</Paragraph>

<Paragraph number="885" type="center" book="pv">
Petavatthupāḷi niṭṭhitā.
</Paragraph>