---
title: "2.9 Aṅkurapetavatthu"
tableOfContents: false
sidebar:
  order: 13
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="257" book="pv">

<Paragraph number="281" type="verses" book="pv">
_“Yassa atthāya gacchāma,_  
_kambojaṃ dhanahārakā;_  
_Ayaṃ kāmadado yakkho,_  
_imaṃ yakkhaṃ nayāmase._  

</Paragraph>

</Division>
<Division number="258" book="pv">

<Paragraph number="282" type="verses" book="pv">
_Imaṃ yakkhaṃ gahetvāna,_  
_Sādhukena pasayha vā;_  
_Yānaṃ āropayitvāna,_  
_Khippaṃ gacchāma dvārakan”ti._  

</Paragraph>

</Division>
<Division number="259" book="pv">

<Paragraph number="283" type="verses" book="pv">
_“Yassa rukkhassa chāyāya,_  
_nisīdeyya sayeyya vā;_  
_Na tassa sākhaṃ bhañjeyya,_  
_mittadubbho hi pāpako”ti._  

</Paragraph>

</Division>
<Division number="260" book="pv">

<Paragraph number="284" type="verses" book="pv">
_“Yassa rukkhassa chāyāya,_  
_nisīdeyya sayeyya vā;_  
_Khandhampi tassa chindeyya,_  
_attho ce tādiso siyā”ti._  

</Paragraph>

</Division>
<Division number="261" book="pv">

<Paragraph number="285" type="verses" book="pv">
_“Yassa rukkhassa chāyāya,_  
_nisīdeyya sayeyya vā;_  
_Na tassa pattaṃ bhindeyya,_  
_mittadubbho hi pāpako”ti._  

</Paragraph>

</Division>
<Division number="262" book="pv">

<Paragraph number="286" type="verses" book="pv">
_“Yassa rukkhassa chāyāya,_  
_nisīdeyya sayeyya vā;_  
_Samūlampi taṃ abbuhe,_  
_attho ce tādiso siyā”ti._  

</Paragraph>

</Division>
<Division number="263" book="pv">

<Paragraph number="287" type="verses" book="pv">
_“Yassekarattimpi ghare vaseyya,_  
_Yatthannapānaṃ puriso labhetha;_  
_Na tassa pāpaṃ manasāpi cintaye,_  
_Kataññutā sappurisehi vaṇṇitā._  

</Paragraph>

</Division>
<Division number="264" book="pv">

<Paragraph number="288" type="verses" book="pv">
_Yassekarattimpi ghare vaseyya,_  
_Annena pānena upaṭṭhito siyā;_  
_Na tassa pāpaṃ manasāpi cintaye,_  
_Adubbhapāṇī dahate mittadubbhiṃ._  

</Paragraph>

</Division>
<Division number="265" book="pv">

<Paragraph number="289" type="verses" book="pv">
_Yo pubbe katakalyāṇo,_  
_pacchā pāpena hiṃsati;_  
_Allapāṇihato poso,_  
_na so bhadrāni passatī”ti._  

</Paragraph>

</Division>
<Division number="266" book="pv">

<Paragraph number="290" type="verses" book="pv">
_“Nāhaṃ devena vā manussena vā,_  
_Issariyena vāhaṃ suppasayho;_  
_Yakkhohamasmi paramiddhipatto,_  
_Dūraṅgamo vaṇṇabalūpapanno”ti._  

</Paragraph>

</Division>
<Division number="267" book="pv">

<Paragraph number="291" type="verses" book="pv">
_“Pāṇi te sabbaso vaṇṇo,_  
_pañcadhāro madhussavo;_  
_Nānārasā paggharanti,_  
_maññehaṃ taṃ purindadan”ti._  

</Paragraph>

</Division>
<Division number="268" book="pv">

<Paragraph number="292" type="verses" book="pv">
_“Nāmhi devo na gandhabbo,_  
_nāpi sakko purindado;_  
_Petaṃ maṃ aṅkura jānāhi,_  
_roruvamhā idhāgatan”ti._  

</Paragraph>

</Division>
<Division number="269" book="pv">

<Paragraph number="293" type="verses" book="pv">
_“Kiṃsīlo kiṃsamācāro,_  
_roruvasmiṃ pure tuvaṃ;_  
_Kena te brahmacariyena,_  
_puññaṃ pāṇimhi ijjhatī”ti._  

</Paragraph>

</Division>
<Division number="270" book="pv">

<Paragraph number="294" type="verses" book="pv">
_“Tunnavāyo pure āsiṃ,_  
_roruvasmiṃ tadā ahaṃ;_  
_Sukicchavutti kapaṇo,_  
_na me vijjati dātave._  

</Paragraph>

</Division>
<Division number="271" book="pv">

<Paragraph number="295" type="verses" book="pv">
_Nivesanañca me āsi,_  
_asayhassa upantike;_  
_Saddhassa dānapatino,_  
_katapuññassa lajjino._  

</Paragraph>

</Division>
<Division number="272" book="pv">

<Paragraph number="296" type="verses" book="pv">
_Tattha yācanakāyanti,_  
_nānāgottā vanibbakā;_  
_Te ca maṃ tattha pucchanti,_  
_asayhassa nivesanaṃ._  

</Paragraph>

</Division>
<Division number="273" book="pv">

<Paragraph number="297" type="verses" book="pv">
_Kattha gacchāma bhaddaṃ vo,_  
_kattha dānaṃ padīyati;_  
_Tesāhaṃ puṭṭho akkhāmi,_  
_asayhassa nivesanaṃ._  

</Paragraph>

</Division>
<Division number="274" book="pv">

<Paragraph number="298" type="verses" book="pv">
_Paggayha dakkhiṇaṃ bāhuṃ,_  
_ettha gacchatha bhaddaṃ vo;_  
_Ettha dānaṃ padīyati,_  
_asayhassa nivesane._  

</Paragraph>

</Division>
<Division number="275" book="pv">

<Paragraph number="299" type="verses" book="pv">
_Tena pāṇi kāmadado,_  
_tena pāṇi madhussavo;_  
_Tena me brahmacariyena,_  
_puññaṃ pāṇimhi ijjhatī”ti._  

</Paragraph>

</Division>
<Division number="276" book="pv">

<Paragraph number="300" type="verses" book="pv">
_“Na kira tvaṃ adā dānaṃ,_  
_Sakapāṇīhi kassaci;_  
_Parassa dānaṃ anumodamāno,_  
_Pāṇiṃ paggayha pāvadi._  

</Paragraph>

</Division>
<Division number="277" book="pv">

<Paragraph number="301" type="verses" book="pv">
_Tena pāṇi kāmadado,_  
_tena pāṇi madhussavo;_  
_Tena te brahmacariyena,_  
_puññaṃ pāṇimhi ijjhati._  

</Paragraph>

</Division>
<Division number="278" book="pv">

<Paragraph number="302" type="verses" book="pv">
_Yo so dānamadā bhante,_  
_pasanno sakapāṇibhi;_  
_So hitvā mānusaṃ dehaṃ,_  
_kiṃ nu so disataṃ gato”ti._  

</Paragraph>

</Division>
<Division number="279" book="pv">

<Paragraph number="303" type="verses" book="pv">
_“Nāhaṃ pajānāmi asayhasāhino,_  
_Aṅgīrasassa gatiṃ āgatiṃ vā;_  
_Sutañca me vessavaṇassa santike,_  
_Sakkassa sahabyataṃ gato asayho”ti._  

</Paragraph>

</Division>
<Division number="280" book="pv">

<Paragraph number="304" type="verses" book="pv">
_“Alameva kātuṃ kalyāṇaṃ,_  
_dānaṃ dātuṃ yathārahaṃ;_  
_Pāṇiṃ kāmadadaṃ disvā,_  
_ko puññaṃ na karissati._  

</Paragraph>

</Division>
<Division number="281" book="pv">

<Paragraph number="305" type="verses" book="pv">
_So hi nūna ito gantvā,_  
_anuppatvāna dvārakaṃ;_  
_Dānaṃ paṭṭhapayissāmi,_  
_yaṃ mamassa sukhāvahaṃ._  

</Paragraph>

</Division>
<Division number="282" book="pv">

<Paragraph number="306" type="verses" book="pv">
_Dassāmannañca pānañca,_  
_vatthasenāsanāni ca;_  
_Papañca udapānañca,_  
_dugge saṅkamanāni cā”ti._  

</Paragraph>

</Division>
<Division number="283" book="pv">

<Paragraph number="307" type="verses" book="pv">
_“Kena te aṅgulī kuṇā,_  
_mukhañca kuṇalīkataṃ;_  
_Akkhīni ca paggharanti,_  
_kiṃ pāpaṃ pakataṃ tayā”ti._  

</Paragraph>

</Division>
<Division number="284" book="pv">

<Paragraph number="308" type="verses" book="pv">
_“Aṅgīrasassa gahapatino,_  
_Saddhassa gharamesino;_  
_Tassāhaṃ dānavissagge,_  
_Dāne adhikato ahuṃ._  

</Paragraph>

</Division>
<Division number="285" book="pv">

<Paragraph number="309" type="verses" book="pv">
_Tattha yācanake disvā,_  
_āgate bhojanatthike;_  
_Ekamantaṃ apakkamma,_  
_akāsiṃ kuṇaliṃ mukhaṃ._  

</Paragraph>

</Division>
<Division number="286" book="pv">

<Paragraph number="310" type="verses" book="pv">
_Tena me aṅgulī kuṇā,_  
_mukhañca kuṇalīkataṃ;_  
_Akkhīni me paggharanti,_  
_taṃ pāpaṃ pakataṃ mayā”ti._  

</Paragraph>

</Division>
<Division number="287" book="pv">

<Paragraph number="311" type="verses" book="pv">
_“Dhammena te kāpurisa,_  
_mukhañca kuṇalīkataṃ;_  
_Akkhīni ca paggharanti,_  
_yaṃ taṃ parassa dānassa;_  
_Akāsi kuṇaliṃ mukhaṃ._  

</Paragraph>

</Division>
<Division number="288" book="pv">

<Paragraph number="312" type="verses" book="pv">
_Kathaṃ hi dānaṃ dadamāno,_  
_kareyya parapattiyaṃ;_  
_Annaṃ pānaṃ khādanīyaṃ,_  
_vatthasenāsanāni ca._  

</Paragraph>

</Division>
<Division number="289" book="pv">

<Paragraph number="313" type="verses" book="pv">
_So hi nūna ito gantvā,_  
_anuppatvāna dvārakaṃ;_  
_Dānaṃ paṭṭhapayissāmi,_  
_yaṃ mamassa sukhāvahaṃ._  

</Paragraph>

</Division>
<Division number="290" book="pv">

<Paragraph number="314" type="verses" book="pv">
_Dassāmannañca pānañca,_  
_vatthasenāsanāni ca;_  
_Papañca udapānañca,_  
_dugge saṅkamanāni cā”ti._  

</Paragraph>

</Division>
<Division number="291" book="pv">

<Paragraph number="315" type="verses" book="pv">
_Tato hi so nivattitvā,_  
_anuppatvāna dvārakaṃ;_  
_Dānaṃ paṭṭhapayi aṅkuro,_  
_yaṃtumassa sukhāvahaṃ._  

</Paragraph>

</Division>
<Division number="292" book="pv">

<Paragraph number="316" type="verses" book="pv">
_Adā annañca pānañca,_  
_vatthasenāsanāni ca;_  
_Papañca udapānañca,_  
_vippasannena cetasā._  

</Paragraph>

</Division>
<Division number="293" book="pv">

<Paragraph number="317" type="verses" book="pv">
_Ko chāto ko ca tasito,_  
_ko vatthaṃ paridahissati;_  
_Kassa santāni yoggāni,_  
_ito yojentu vāhanaṃ._  

</Paragraph>

</Division>
<Division number="294" book="pv">

<Paragraph number="318" type="verses" book="pv">
_Ko chatticchati gandhañca,_  
_ko mālaṃ ko upāhanaṃ;_  
_Itissu tattha ghosenti,_  
_kappakā sūdamāgadhā;_  
_Sadā sāyañca pāto ca,_  
_aṅkurassa nivesane._  

</Paragraph>

</Division>
<Division number="295" book="pv">

<Paragraph number="319" type="verses" book="pv">
_“‘Sukhaṃ supati aṅkuro’,_  
_iti jānāti maṃ jano;_  
_Dukkhaṃ supāmi sindhaka,_  
_yaṃ na passāmi yācake._  

</Paragraph>

</Division>
<Division number="296" book="pv">

<Paragraph number="320" type="verses" book="pv">
_‘Sukhaṃ supati aṅkuro’,_  
_iti jānāti maṃ jano;_  
_Dukkhaṃ sindhaka supāmi,_  
_appake su vanibbake”ti._  

</Paragraph>

</Division>
<Division number="297" book="pv">

<Paragraph number="321" type="verses" book="pv">
_“Sakko ce te varaṃ dajjā,_  
_tāvatiṃsānamissaro;_  
_Kissa sabbassa lokassa,_  
_varamāno varaṃ vare”ti._  

</Paragraph>

</Division>
<Division number="298" book="pv">

<Paragraph number="322" type="verses" book="pv">
_“Sakko ce me varaṃ dajjā,_  
_tāvatiṃsānamissaro;_  
_Kāluṭṭhitassa me sato,_  
_sūriyuggamanaṃ pati;_  
_Dibbā bhakkhā pātubhaveyyuṃ,_  
_sīlavanto ca yācakā._  

</Paragraph>

</Division>
<Division number="299" book="pv">

<Paragraph number="323" type="verses" book="pv">
_Dadato me na khīyetha,_  
_datvā nānutapeyyahaṃ;_  
_Dadaṃ cittaṃ pasādeyyaṃ,_  
_etaṃ sakkaṃ varaṃ vare”ti._  

</Paragraph>

</Division>
<Division number="300" book="pv">

<Paragraph number="324" type="verses" book="pv">
_“Na sabbavittāni pare pavecche,_  
_Dadeyya dānañca dhanañca rakkhe;_  
_Tasmā hi dānā dhanameva seyyo,_  
_Atippadānena kulā na honti._  

</Paragraph>

</Division>
<Division number="301" book="pv">

<Paragraph number="325" type="verses" book="pv">
_Adānamatidānañca,_  
_Nappasaṃsanti paṇḍitā;_  
_Tasmā hi dānā dhanameva seyyo,_  
_Samena vatteyya sa dhīradhammo”ti._  

</Paragraph>

</Division>
<Division number="302" book="pv">

<Paragraph number="326" type="verses" book="pv">
_“Aho vata re ahameva dajjaṃ,_  
_Santo ca maṃ sappurisā bhajeyyuṃ;_  
_Meghova ninnāni paripūrayanto,_  
_Santappaye sabbavanibbakānaṃ._  

</Paragraph>

</Division>
<Division number="303" book="pv">

<Paragraph number="327" type="verses" book="pv">
_Yassa yācanake disvā,_  
_mukhavaṇṇo pasīdati;_  
_Datvā attamano hoti,_  
_taṃ gharaṃ vasato sukhaṃ._  

</Paragraph>

</Division>
<Division number="304" book="pv">

<Paragraph number="328" type="verses" book="pv">
_Yassa yācanake disvā,_  
_mukhavaṇṇo pasīdati;_  
_Datvā attamano hoti,_  
_esā yaññassa sampadā._  

</Paragraph>

</Division>
<Division number="305" book="pv">

<Paragraph number="329" type="verses" book="pv">
_Pubbeva dānā sumano,_  
_dadaṃ cittaṃ pasādaye;_  
_Datvā attamano hoti,_  
_esā yaññassa sampadā”ti._  

</Paragraph>

</Division>
<Division number="306" book="pv">

<Paragraph number="330" type="verses" book="pv">
_Saṭṭhi vāhasahassāni,_  
_aṅkurassa nivesane;_  
_Bhojanaṃ dīyate niccaṃ,_  
_puññapekkhassa jantuno._  

</Paragraph>

</Division>
<Division number="307" book="pv">

<Paragraph number="331" type="verses" book="pv">
_Tisahassāni sūdāni hi,_  
_āmuttamaṇikuṇḍalā;_  
_Aṅkuraṃ upajīvanti,_  
_dāne yaññassa vāvaṭā._  

</Paragraph>

</Division>
<Division number="308" book="pv">

<Paragraph number="332" type="verses" book="pv">
_Saṭṭhi purisasahassāni,_  
_āmuttamaṇikuṇḍalā;_  
_Aṅkurassa mahādāne,_  
_kaṭṭhaṃ phālenti māṇavā._  

</Paragraph>

</Division>
<Division number="309" book="pv">

<Paragraph number="333" type="verses" book="pv">
_Soḷasitthisahassāni,_  
_sabbālaṅkārabhūsitā;_  
_Aṅkurassa mahādāne,_  
_vidhā piṇḍenti nāriyo._  

</Paragraph>

</Division>
<Division number="310" book="pv">

<Paragraph number="334" type="verses" book="pv">
_Soḷasitthisahassāni,_  
_sabbālaṅkārabhūsitā;_  
_Aṅkurassa mahādāne,_  
_dabbigāhā upaṭṭhitā._  

</Paragraph>

</Division>
<Division number="311" book="pv">

<Paragraph number="335" type="verses" book="pv">
_Bahuṃ bahūnaṃ pādāsi,_  
_ciraṃ pādāsi khattiyo;_  
_Sakkaccañca sahatthā ca,_  
_cittīkatvā punappunaṃ._  

</Paragraph>

</Division>
<Division number="312" book="pv">

<Paragraph number="336" type="verses" book="pv">
_Bahū māse ca pakkhe ca,_  
_utusaṃvaccharāni ca;_  
_Mahādānaṃ pavattesi,_  
_aṅkuro dīghamantaraṃ._  

</Paragraph>

</Division>
<Division number="313" book="pv">

<Paragraph number="337" type="verses" book="pv">
_Evaṃ datvā yajitvā ca,_  
_aṅkuro dīghamantaraṃ;_  
_So hitvā mānusaṃ dehaṃ,_  
_tāvatiṃsūpago ahu._  

</Paragraph>

</Division>
<Division number="314" book="pv">

<Paragraph number="338" type="verses" book="pv">
_Kaṭacchubhikkhaṃ datvāna,_  
_anuruddhassa indako;_  
_So hitvā mānusaṃ dehaṃ,_  
_tāvatiṃsūpago ahu._  

</Paragraph>

</Division>
<Division number="315" book="pv">

<Paragraph number="339" type="verses" book="pv">
_Dasahi ṭhānehi aṅkuraṃ,_  
_indako atirocati;_  
_Rūpe sadde rase gandhe,_  
_phoṭṭhabbe ca manorame._  

</Paragraph>

</Division>
<Division number="316" book="pv">

<Paragraph number="340" type="verses" book="pv">
_Āyunā yasasā ceva,_  
_vaṇṇena ca sukhena ca;_  
_Ādhipaccena aṅkuraṃ,_  
_indako atirocati._  

</Paragraph>

<Paragraph number="341" book="pv">
( )
</Paragraph>

</Division>
<Division number="317" book="pv">

<Paragraph number="342" type="verses" book="pv">
_Tāvatiṃse yadā buddho,_  
_silāyaṃ paṇḍukambale;_  
_Pāricchattakamūlamhi,_  
_vihāsi purisuttamo._  

</Paragraph>

</Division>
<Division number="318" book="pv">

<Paragraph number="343" type="verses" book="pv">
_Dasasu lokadhātūsu,_  
_sannipatitvāna devatā;_  
_Payirupāsanti sambuddhaṃ,_  
_vasantaṃ nagamuddhani._  

</Paragraph>

</Division>
<Division number="319" book="pv">

<Paragraph number="344" type="verses" book="pv">
_Na koci devo vaṇṇena,_  
_sambuddhaṃ atirocati;_  
_Sabbe deve atikkamma,_  
_sambuddhova virocati._  

</Paragraph>

</Division>
<Division number="320" book="pv">

<Paragraph number="345" type="verses" book="pv">
_Yojanāni dasa dve ca,_  
_aṅkuroyaṃ tadā ahu;_  
_Avidūreva buddhassa,_  
_indako atirocati._  

</Paragraph>

</Division>
<Division number="321" book="pv">

<Paragraph number="346" type="verses" book="pv">
_Oloketvāna sambuddho,_  
_Aṅkurañcāpi indakaṃ;_  
_Dakkhiṇeyyaṃ sambhāvento,_  
_Idaṃ vacanamabravi._  

</Paragraph>

</Division>
<Division number="322" book="pv">

<Paragraph number="347" type="verses" book="pv">
_“Mahādānaṃ tayā dinnaṃ,_  
_aṅkura dīghamantaraṃ;_  
_Atidūre nisinnosi,_  
_āgaccha mama santike”ti._  

</Paragraph>

</Division>
<Division number="323" book="pv">

<Paragraph number="348" type="verses" book="pv">
_Codito bhāvitattena,_  
_aṅkuro idamabravi;_  
_“Kiṃ mayhaṃ tena dānena,_  
_dakkhiṇeyyena suññataṃ._  

</Paragraph>

</Division>
<Division number="324" book="pv">

<Paragraph number="349" type="verses" book="pv">
_Ayaṃ so indako yakkho,_  
_dajjā dānaṃ parittakaṃ;_  
_Atirocati amhehi,_  
_cando tāragaṇe yathā”ti._  

</Paragraph>

</Division>
<Division number="325" book="pv">

<Paragraph number="350" type="verses" book="pv">
_“Ujjaṅgale yathā khette,_  
_bījaṃ bahumpi ropitaṃ;_  
_Na vipulaphalaṃ hoti,_  
_napi toseti kassakaṃ._  

</Paragraph>

</Division>
<Division number="326" book="pv">

<Paragraph number="351" type="verses" book="pv">
_Tatheva dānaṃ bahukaṃ,_  
_dussīlesu patiṭṭhitaṃ;_  
_Na vipulaphalaṃ hoti,_  
_napi toseti dāyakaṃ._  

</Paragraph>

</Division>
<Division number="327" book="pv">

<Paragraph number="352" type="verses" book="pv">
_Yathāpi bhaddake khette,_  
_bījaṃ appampi ropitaṃ;_  
_Sammā dhāraṃ pavecchante,_  
_phalaṃ toseti kassakaṃ._  

</Paragraph>

</Division>
<Division number="328" book="pv">

<Paragraph number="353" type="verses" book="pv">
_Tatheva sīlavantesu,_  
_guṇavantesu tādisu;_  
_Appakampi kataṃ kāraṃ,_  
_puññaṃ hoti mahapphalan”ti._  

</Paragraph>

</Division>
<Division number="329" book="pv">

<Paragraph number="354" type="verses" book="pv">
_Viceyya dānaṃ dātabbaṃ,_  
_yattha dinnaṃ mahapphalaṃ;_  
_Viceyya dānaṃ datvāna,_  
_saggaṃ gacchanti dāyakā._  

</Paragraph>

</Division>
<Division number="330" book="pv">

<Paragraph number="355" type="verses" book="pv">
_Viceyya dānaṃ sugatappasatthaṃ,_  
_Ye dakkhiṇeyyā idha jīvaloke;_  
_Etesu dinnāni mahapphalāni,_  
_Bījāni vuttāni yathā sukhetteti._  


</Paragraph>
</Division>

<Paragraph number="356" type="center" book="pv">
Aṅkurapetavatthu navamaṃ.
</Paragraph>