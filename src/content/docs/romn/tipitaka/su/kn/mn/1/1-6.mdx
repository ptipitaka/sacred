---
title: "1.6 Jarāsuttaniddesa"
tableOfContents: false
sidebar:
  order: 13
type: "tipitaka"
basket: "su"
book: "mn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="415" type="center" book="mn">
Atha jarāsuttaniddesaṃ vakkhati—
</Paragraph>

<Division number="39" book="mn" bookNo="24" page="90">

<Paragraph number="416" type="verses" book="mn">
_<Emphasis>Appaṃ vata jīvitaṃ idaṃ,</Emphasis>_  
_<Emphasis>Oraṃ vassasatāpi miyyati;</Emphasis>_  
_<Emphasis>Yo cepi aticca jīvati,</Emphasis>_  
_<Emphasis>Atha kho so jarasāpi miyyati.</Emphasis>_  

</Paragraph>

<Paragraph number="417" book="mn">
<Emphasis>Appaṃ vata jīvitaṃ idan</Emphasis>ti. <Emphasis>Jīvitan</Emphasis>ti āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ. Api ca dvīhi kāraṇehi appakaṃ jīvitaṃ thokaṃ jīvitaṃ—  ṭhitiparittatāya vā appakaṃ jīvitaṃ, sarasaparittatāya vā appakaṃ jīvitaṃ. Kathaṃ ṭhitiparittatāya vā appakaṃ jīvitaṃ? Atīte cittakkhaṇe jīvittha, na jīvati na jīvissati; anāgate cittakkhaṇe jīvissati, na jīvati na jīvittha; paccuppanne cittakkhaṇe jīvati, na jīvittha na jīvissati.
</Paragraph>

<Paragraph number="418" type="verses" book="mn">
_“Jīvitaṃ attabhāvo ca,_  
_sukhadukkhā ca kevalā;_  
_Ekacittasamāyuttā,_  
_lahuso vattate khaṇo._  

</Paragraph>

<Paragraph number="419" type="verses" book="mn">
_Cullāsītisahassāni,_  
_kappā tiṭṭhanti ye marū;_  
_Na tveva tepi jīvanti,_  
_dvīhi cittehi saṃyutā._  

</Paragraph>

<Paragraph number="420" type="verses" book="mn">
_Ye niruddhā marantassa,_  
_tiṭṭhamānassa vā idha;_  
_Sabbepi sadisā khandhā,_  
_gatā appaṭisandhikā._  

</Paragraph>

<Paragraph number="421" type="verses" book="mn">
_Anantarā ca ye bhaggā,_  
_ye ca bhaggā anāgatā;_  
_Tadantare niruddhānaṃ,_  
_vesamaṃ natthi lakkhaṇe._  

</Paragraph>

<Paragraph number="422" type="verses" book="mn">
_Anibbattena na jāto,_  
_paccuppannena jīvati;_  
_Cittabhaggā mato loko,_  
_paññatti paramatthiyā._  

</Paragraph>

<Paragraph number="423" type="verses" book="mn">
_Yathā ninnā pavattanti,_  
_chandena pariṇāmitā;_  
_Acchinnadhārā vattanti,_  
_saḷāyatanapaccayā._  

</Paragraph>

<Paragraph number="424" type="verses" book="mn">
_Anidhānagatā bhaggā,_  
_puñjo natthi anāgate;_  
_Nibbattā ye ca tiṭṭhanti,_  
_āragge sāsapūpamā._  

</Paragraph>

<Paragraph number="425" type="verses" book="mn">
_Nibbattānañca dhammānaṃ,_  
_bhaṅgo nesaṃ purakkhato;_  
_Palokadhammā tiṭṭhanti,_  
_purāṇehi amissitā._  

</Paragraph>

<Paragraph number="426" type="verses" book="mn">
_Adassanato āyanti,_  
_bhaṅgā gacchantyadassanaṃ;_  
_Vijjuppādova ākāse,_  
_uppajjanti vayanti cā”ti._  

</Paragraph>

<Paragraph number="427" book="mn">
Evaṃ ṭhitiparittatāya appakaṃ jīvitaṃ.
</Paragraph>

<Paragraph number="428" book="mn">
Kathaṃ sarasaparittatāya appakaṃ jīvitaṃ? Assāsūpanibaddhaṃ jīvitaṃ, passāsūpanibaddhaṃ jīvitaṃ, assāsapassāsūpanibaddhaṃ jīvitaṃ, mahābhūtūpanibaddhaṃ jīvitaṃ, kabaḷīkārāhārūpanibaddhaṃ jīvitaṃ, usmūpanibaddhaṃ jīvitaṃ, viññāṇūpanibaddhaṃ jīvitaṃ. Mūlampi imesaṃ dubbalaṃ, pubbahetūpi imesaṃ dubbalā, ye paccayā tepi dubbalā, yepi pabhāvikā tepi dubbalā, sahabhūpi imesaṃ dubbalā, sampayogāpi imesaṃ dubbalā, sahajāpi imesaṃ dubbalā, yāpi payojikā sāpi dubbalā. Aññamaññaṃ ime niccadubbalā, aññamaññaṃ anavaṭṭhitā ime. Aññamaññaṃ paripātayanti ime, aññamaññassa hi natthi tāyitā, na cāpi ṭhapenti aññamaññaṃ ime. Yopi nibbattako so na vijjati.
</Paragraph>

<Paragraph number="429" type="verses" book="mn">
_“Na ca kenaci koci hāyati,_  
_Gandhabbā ca ime hi sabbaso;_  
_Purimehi pabhāvikā ime,_  
_Yepi pabhāvikā te pure matā;_  
_Purimāpi ca pacchimāpi ca,_  
_Aññamaññaṃ na kadāci maddasaṃsū”ti._  

</Paragraph>

<Paragraph number="430" book="mn">
Evaṃ sarasaparittatāya appakaṃ jīvitaṃ.
</Paragraph>

<Paragraph number="431" book="mn">
Api ca cātumahārājikānaṃ devānaṃ jīvitaṃ upādāya manussānaṃ appakaṃ jīvitaṃ parittaṃ jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ anaddhanīyaṃ jīvitaṃ naciraṭṭhitikaṃ jīvitaṃ. Tāvatiṃsānaṃ devānaṃ …pe…  yāmānaṃ devānaṃ…  tusitānaṃ devānaṃ…  nimmānaratīnaṃ devānaṃ…  paranimmitavasavattīnaṃ devānaṃ…  brahmakāyikānaṃ devānaṃ jīvitaṃ upādāya manussānaṃ appakaṃ jīvitaṃ parittaṃ jīvitaṃ thokaṃ jīvitaṃ khaṇikaṃ jīvitaṃ lahukaṃ jīvitaṃ ittaraṃ jīvitaṃ anaddhanīyaṃ jīvitaṃ naciraṭṭhitikaṃ jīvitaṃ. Vuttañhetaṃ bhagavatā—  “appamidaṃ, bhikkhave, manussānaṃ āyu, gamaniyo samparāyo, mantāya boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yo, bhikkhave, ciraṃ jīvati, so vassasataṃ appaṃ vā bhiyyo.
</Paragraph>

<Paragraph number="432" type="verses" book="mn">
_Appamāyu manussānaṃ,_  
_hīḷeyya naṃ suporiso;_  
_Careyyādittasīsova,_  
_natthi maccussanāgamo._  

</Paragraph>

<Paragraph number="433" type="verses" book="mn">
_Accayanti ahorattā,_  
_jīvitaṃ uparujjhati;_  
_Āyu khiyyati maccānaṃ,_  
_kunnadīnaṃva odakan”ti._  

</Paragraph>

<Paragraph number="434" book="mn">
Appaṃ vata jīvitaṃ idaṃ.
</Paragraph>

<Paragraph number="435" book="mn">
<Emphasis>Oraṃ vassasatāpi miyyatī</Emphasis>ti. Kalalakālepi cavati marati antaradhāyati vippalujjati, abbudakālepi cavati marati antaradhāyati vippalujjati, pesikālepi cavati marati antaradhāyati vippalujjati, ghanakālepi cavati marati antaradhāyati vippalujjati, pasākhakālepi cavati marati antaradhāyati vippalujjati, jātamattopi cavati marati antaradhāyati vippalujjati, sūtigharepi cavati marati antaradhāyati vippalujjati, addhamāsikopi cavati marati antaradhāyati vippalujjati, māsikopi cavati marati antaradhāyati vippalujjati, dvemāsikopi…  temāsikopi…  catumāsikopi…  pañcamāsikopi cavati marati antaradhāyati vippalujjati, chamāsikopi…  sattamāsikopi…  aṭṭhamāsikopi…  navamāsikopi…  dasamāsikopi…  saṃvaccharikopi cavati marati antaradhāyati vippalujjati, dvevassikopi…  tivassikopi…  catuvassikopi…  pañcavassikopi…  chavassikopi…  sattavassikopi…  aṭṭhavassikopi…  navavassikopi…  dasavassikopi…  vīsativassikopi…  tiṃsavassikopi…  cattārīsavassikopi…  paññāsavassikopi…  saṭṭhivassikopi…  sattativassikopi…  asītivassikopi…  navutivassikopi cavati marati antaradhāyati vippalujjatīti—  oraṃ vassasatāpi miyyati.
</Paragraph>

<Paragraph number="436" book="mn">
<Emphasis>Yo cepi aticca jīvatī</Emphasis>ti. Yo vassasataṃ atikkamitvā jīvati so ekaṃ vā vassaṃ jīvati, dve vā vassāni jīvati, tīṇi vā vassāni jīvati, cattāri vā vassāni jīvati, pañca vā vassāni jīvati …pe…  dasa vā vassāni jīvati, vīsati vā vassāni jīvati, tiṃsaṃ vā vassāni jīvati, cattārīsaṃ vā vassāni jīvatīti—  yo cepi aticca jīvati. <Emphasis>Atha kho so jarasāpi miyyatī</Emphasis>ti. Yadā jiṇṇo hoti vuddho mahallako addhagato vayoanuppatto khaṇḍadanto palitakeso vilūnaṃ khalitasiro valinaṃ tilakāhatagatto vaṅko bhoggo daṇḍaparāyano, so jarāyapi cavati marati antaradhāyati vippalujjati, natthi maraṇamhā mokkho.
</Paragraph>

<Paragraph number="437" type="verses" book="mn">
_“Phalānamiva pakkānaṃ,_  
_pāto patanato bhayaṃ;_  
_Evaṃ jātāna maccānaṃ,_  
_niccaṃ maraṇato bhayaṃ._  

</Paragraph>

<Paragraph number="438" type="verses" book="mn">
_Yathāpi kumbhakārassa,_  
_kataṃ mattikabhājanaṃ;_  
_Sabbaṃ bhedanapariyantaṃ,_  
_evaṃ maccāna jīvitaṃ._  

</Paragraph>

<Paragraph number="439" type="verses" book="mn">
_Daharā ca mahantā ca,_  
_ye bālā ye ca paṇḍitā;_  
_Sabbe maccuvasaṃ yanti,_  
_sabbe maccuparāyanā._  

</Paragraph>

<Paragraph number="440" type="verses" book="mn">
_Tesaṃ maccuparetānaṃ,_  
_gacchataṃ paralokato;_  
_Na pitā tāyate puttaṃ,_  
_ñātī vā pana ñātake._  

</Paragraph>

<Paragraph number="441" type="verses" book="mn">
_Pekkhataññeva ñātīnaṃ,_  
_passa lālappataṃ puthu;_  
_Ekamekova maccānaṃ,_  
_govajjho viya niyyati;_  
_Evamabbhāhato loko,_  
_maccunā ca jarāya cā”ti._  

</Paragraph>

<Paragraph number="442" book="mn">
Atha kho so jarasāpi miyyati.
</Paragraph>

<Paragraph number="443" book="mn">
Tenāha bhagavā—
</Paragraph>

<Paragraph number="444" type="verses" book="mn">
_“Appaṃ vata jīvitaṃ idaṃ,_  
_Oraṃ vassasatāpi miyyati;_  
_Yo cepi aticca jīvati,_  
_Atha kho so jarasāpi miyyatī”ti._  

</Paragraph>

</Division>
<Division number="40" book="mn" bookNo="24" page="94">

<Paragraph number="445" type="verses" book="mn">
_<Emphasis>Socanti janā mamāyite,</Emphasis>_  
_<Emphasis>Na hi santi niccā pariggahā;</Emphasis>_  
_<Emphasis>Vinābhāvaṃ santamevidaṃ,</Emphasis>_  
_<Emphasis>Iti disvā nāgāramāvase.</Emphasis>_  

</Paragraph>

<Paragraph number="446" book="mn">
<Emphasis>Socanti janā mamāyite</Emphasis>ti. <Emphasis>Janā</Emphasis>ti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca. <Emphasis>Mamattā</Emphasis>ti dve mamattā—  taṇhāmamattañca diṭṭhimamattañca …pe…  idaṃ taṇhāmamattaṃ …pe…  idaṃ diṭṭhimamattaṃ. Mamāyitaṃ vatthuṃ acchedasaṅkinopi socanti, acchijjantepi socanti, acchinnepi socanti. Mamāyitaṃ vatthuṃ vipariṇāmasaṅkinopi socanti, vipariṇāmantepi socanti, vipariṇatepi socanti kilamanti paridevanti urattāḷiṃ kandanti sammohaṃ āpajjantīti—  socanti janā mamāyite.
</Paragraph>

<Paragraph number="447" book="mn">
<Emphasis>Na hi santi niccā pariggahā</Emphasis>ti. Dve pariggahā—  taṇhāpariggaho ca diṭṭhipariggaho ca …pe…  ayaṃ taṇhāpariggaho …pe…  ayaṃ diṭṭhipariggaho. Taṇhāpariggaho anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammo. Diṭṭhipariggahopi anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammo. Vuttañhetaṃ bhagavatā—  “passatha no tumhe, bhikkhave, taṃ pariggahaṃ yvāyaṃ pariggaho nicco dhuvo sassato avipariṇāmadhammo sassatisamaṃ tatheva tiṭṭheyyā”ti? “No hetaṃ, bhante”. “Sādhu, bhikkhave. Ahampi kho taṃ, bhikkhave, pariggahaṃ na samanupassāmi, yvāyaṃ pariggaho nicco dhuvo sassato avipariṇāmadhammo sassatisamaṃ tatheva tiṭṭheyyā”ti. Pariggahā niccā dhuvā sassatā avipariṇāmadhammā natthi na santi na saṃvijjanti na labbhantīti—  na hi santi niccā pariggahā.
</Paragraph>

<Paragraph number="448" book="mn">
<Emphasis>Vinābhāvaṃ santamevidan</Emphasis>ti. Nānābhāve vinābhāve aññathābhāve sante saṃvijjamāne upalabbhiyamāne. Vuttañhetaṃ bhagavatā —  “alaṃ, ānanda. Mā soci mā paridevi. Nanu etaṃ, ānanda, mayā paṭikacceva akkhātaṃ—  ‘sabbeheva piyehi manāpehi nānābhāvo vinābhāvo aññathābhāvo. Taṃ kutettha, ānanda, labbhā—  yaṃ taṃ jātaṃ bhūtaṃ saṅkhataṃ palokadhammaṃ taṃ vata mā palujjī’ti. Netaṃ ṭhānaṃ vijjati. Purimānaṃ purimānaṃ khandhānaṃ dhātūnaṃ āyatanānaṃ vipariṇāmaññathābhāvā pacchimā pacchimā khandhā ca dhātuyo ca āyatanāni ca pavattantī”ti—  vinābhāvaṃ santamevidaṃ.
</Paragraph>

<Paragraph number="449" book="mn">
<Emphasis>Iti disvā nāgāramāvase</Emphasis>ti. <Emphasis>Itī</Emphasis>ti padasandhi padasaṃsaggo padapāripūrī akkharasamavāyo byañjanasiliṭṭhatā padānupubbatā metaṃ. <Emphasis>Itī</Emphasis>ti iti disvā passitvā tulayitvā tīrayitvā vibhāvayitvā vibhūtaṃ katvā mamattesūti—  iti disvā. <Emphasis>Nāgāramāvase</Emphasis>ti sabbaṃ gharāvāsapalibodhaṃ chinditvā puttadārapalibodhaṃ chinditvā ñātipalibodhaṃ chinditvā mittāmaccapalibodhaṃ chinditvā sannidhipalibodhaṃ chinditvā kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajitvā akiñcanabhāvaṃ upagantvā eko careyya vihareyya iriyeyya vatteyya pāleyya yapeyya yāpeyyāti—  iti disvā nāgāramāvase.
</Paragraph>

<Paragraph number="450" book="mn">
Tenāha bhagavā—
</Paragraph>

<Paragraph number="451" type="verses" book="mn">
_“Socanti janā mamāyite,_  
_Na hi santi niccā pariggahā;_  
_Vinābhāvaṃ santamevidaṃ,_  
_Iti disvā nāgāramāvase”ti._  

</Paragraph>

</Division>
<Division number="41" book="mn" bookNo="24" page="95">

<Paragraph number="452" type="verses" book="mn">
_<Emphasis>Maraṇenapi taṃ pahīyati,</Emphasis>_  
_<Emphasis>Yaṃ puriso mamidanti maññati;</Emphasis>_  
_<Emphasis>Etampi viditvāna paṇḍito,</Emphasis>_  
_<Emphasis>Na mamattāya nametha māmako.</Emphasis>_  

</Paragraph>

<Paragraph number="453" book="mn">
<Emphasis>Maraṇenapi taṃ pahīyatī</Emphasis>ti. <Emphasis>Maraṇan</Emphasis>ti yā tesaṃ tesaṃ sattānaṃ tamhā tamhā sattanikāyā cuti cavanatā bhedo antaradhānaṃ maccumaraṇaṃ kālaṃkiriyā khandhānaṃ bhedo kaḷevarassa nikkhepo jīvitindriyassupacchedo. <Emphasis>Tan</Emphasis>ti rūpagataṃ vedanāgataṃ saññāgataṃ saṅkhāragataṃ viññāṇagataṃ. <Emphasis>Pahīyatī</Emphasis>ti pahīyati jahīyati vijahīyati antaradhāyati vippalujjati. Bhāsitampi hetaṃ—
</Paragraph>

<Paragraph number="454" type="verses" book="mn">
_“Pubbeva maccaṃ vijahanti bhogā,_  
_Maccova ne pubbataraṃ jahāti;_  
_Asassatā bhogino kāmakāmī,_  
_Tasmā na socāmahaṃ sokakāle._  

</Paragraph>

<Paragraph number="455" type="verses" book="mn">
_Udeti āpūrati veti cando,_  
_Atthaṃ tapetvāna paleti sūriyo;_  
_Viditā mayā sattuka lokadhammā,_  
_Tasmā na socāmahaṃ sokakāle”ti._  

</Paragraph>

<Paragraph number="456" book="mn">
<Emphasis>Maraṇenapi taṃ pahīyati.</Emphasis> <Emphasis>Yaṃ puriso mamidanti maññatī</Emphasis>ti. <Emphasis>Yan</Emphasis>ti rūpagataṃ vedanāgataṃ saññāgataṃ saṅkhāragataṃ viññāṇagataṃ. <Emphasis>Puriso</Emphasis>ti saṅkhā samaññā paññatti vohāro nāmaṃ nāmakammaṃ nāmadheyyaṃ nirutti byañjanaṃ abhilāpo. <Emphasis>Mamidanti maññatī</Emphasis>ti taṇhāmaññanāya maññati, diṭṭhimaññanāya maññati, mānamaññanāya maññati, kilesamaññanāya maññati, duccaritamaññanāya maññati, payogamaññanāya maññati, vipākamaññanāya maññatīti—  yaṃ puriso mamidanti maññati.
</Paragraph>

<Paragraph number="457" book="mn">
<Emphasis>Etampi viditvāna paṇḍito</Emphasis>ti. Etaṃ ādīnavaṃ ñatvā jānitvā tulayitvā tīrayitvā vibhāvayitvā vibhūtaṃ katvā mamattesūti, etampi viditvā paṇḍito dhīro paṇḍito paññavā buddhimā ñāṇī vibhāvī medhāvīti—  etampi viditvāna paṇḍito.
</Paragraph>

<Paragraph number="458" book="mn">
<Emphasis>Na mamattāya nametha māmako</Emphasis>ti. <Emphasis>Mamattā</Emphasis>ti dve mamattā—  taṇhāmamattañca diṭṭhimamattañca …pe…  idaṃ taṇhāmamattaṃ …pe…  idaṃ diṭṭhimamattaṃ. <Emphasis>Māmako</Emphasis>ti buddhamāmako dhammamāmako saṃghamāmako. So bhagavantaṃ mamāyati, bhagavā taṃ puggalaṃ pariggaṇhāti. Vuttañhetaṃ bhagavatā—  “ye te, bhikkhave, bhikkhū kuhā thaddhā lapā siṅgī unnaḷā asamāhitā, na me te, bhikkhave, bhikkhū māmakā; apagatā ca te, bhikkhave, bhikkhū imasmā dhammavinayā. Na ca te imasmiṃ dhammavinaye vuddhiṃ virūḷhiṃ vepullaṃ āpajjanti. Ye ca kho te, bhikkhave, bhikkhū nikkuhā nillapā dhīrā atthaddhā susamāhitā, te kho me, bhikkhave, bhikkhū māmakā; anapagatā ca te, bhikkhave, bhikkhū imasmā dhammavinayā. Te ca imasmiṃ dhammavinaye vuddhiṃ virūḷhiṃ vepullaṃ āpajjanti.
</Paragraph>

<Paragraph number="459" type="verses" book="mn">
_Kuhā thaddhā lapā siṅgī,_  
_unnaḷā asamāhitā;_  
_Na te dhamme virūhanti,_  
_sammāsambuddhadesite._  

</Paragraph>

<Paragraph number="460" type="verses" book="mn">
_Nikkuhā nillapā dhīrā,_  
_atthaddhā susamāhitā;_  
_Te ve dhamme virūhanti,_  
_sammāsambuddhadesite”._  

</Paragraph>

<Paragraph number="461" book="mn">
<Emphasis>Na mamattāya nametha māmako</Emphasis>ti. Māmako taṇhāmamattaṃ pahāya diṭṭhimamattaṃ paṭinissajjitvā mamattāya na nameyya na onameyya, na tanninno assa na tappoṇo na tappabbhāro na tadadhimutto na tadadhipateyyoti—  na mamattāya nametha māmako.
</Paragraph>

<Paragraph number="462" book="mn">
Tenāha bhagavā—
</Paragraph>

<Paragraph number="463" type="verses" book="mn">
_“Maraṇenapi taṃ pahīyati,_  
_Yaṃ puriso mamidanti maññati;_  
_Etampi viditvāna paṇḍito,_  
_Na mamattāya nametha māmako”ti._  

</Paragraph>

</Division>
<Division number="42" book="mn" bookNo="24" page="97">

<Paragraph number="464" type="verses" book="mn">
_<Emphasis>Supinena yathāpi saṅgataṃ,</Emphasis>_  
_<Emphasis>Paṭibuddho puriso na passati;</Emphasis>_  
_<Emphasis>Evampi piyāyitaṃ janaṃ,</Emphasis>_  
_<Emphasis>Petaṃ kālaṅkataṃ na passati.</Emphasis>_  

</Paragraph>

<Paragraph number="465" book="mn">
<Emphasis>Supinena yathāpi saṅgatan</Emphasis>ti. Saṅgataṃ samāgataṃ samāhitaṃ sannipatitanti—  supinena yathāpi saṅgataṃ. <Emphasis>Paṭibuddho puriso na passatī</Emphasis>ti yathā puriso supinagato candaṃ passati, sūriyaṃ passati, mahāsamuddaṃ passati, sineruṃ pabbatarājānaṃ passati, hatthiṃ passati, assaṃ passati, rathaṃ passati, pattiṃ passati, senābyūhaṃ passati, ārāmarāmaṇeyyakaṃ passati, vanarāmaṇeyyakaṃ…  bhūmirāmaṇeyyakaṃ…  pokkharaṇīrāmaṇeyyakaṃ passati; paṭibuddho na kiñci passatīti—  paṭibuddho puriso na passati.
</Paragraph>

<Paragraph number="466" book="mn">
<Emphasis>Evampi piyāyitaṃ janan</Emphasis>ti. <Emphasis>Evan</Emphasis>ti opammasampaṭipādanaṃ. <Emphasis>Piyāyitaṃ janan</Emphasis>ti mamāyitaṃ janaṃ mātaraṃ vā pitaraṃ vā bhātaraṃ vā bhaginiṃ vā puttaṃ vā dhītaraṃ vā mittaṃ vā amaccaṃ vā ñātiṃ vā sālohitaṃ vāti—  evampi piyāyitaṃ janaṃ.
</Paragraph>

<Paragraph number="467" book="mn">
<Emphasis>Petaṃ kālaṅkataṃ na passatī</Emphasis>ti. <Emphasis>Peto</Emphasis> vuccati mato. Kālaṅkataṃ na passati na dakkhati nādhigacchati na vindati na paṭilabhatīti—  petaṃ kālaṅkataṃ na passati.
</Paragraph>

<Paragraph number="468" book="mn">
Tenāha bhagavā—
</Paragraph>

<Paragraph number="469" type="verses" book="mn">
_“Supinena yathāpi saṅgataṃ,_  
_Paṭibuddho puriso na passati;_  
_Evampi piyāyitaṃ janaṃ,_  
_Petaṃ kālaṅkataṃ na passatī”ti._  

</Paragraph>

</Division>
<Division number="43" book="mn" bookNo="24" page="98">

<Paragraph number="470" type="verses" book="mn">
_<Emphasis>Diṭṭhāpi sutāpi te janā,</Emphasis>_  
_<Emphasis>Yesaṃ nāmamidaṃ pavuccati;</Emphasis>_  
_<Emphasis>Nāmaṃyevāvasissati</Emphasis><Emphasis>,</Emphasis>_  
_<Emphasis>Akkheyyaṃ petassa jantuno.</Emphasis>_  

</Paragraph>

<Paragraph number="471" book="mn">
<Emphasis>Diṭṭhāpi sutāpi te janā</Emphasis>ti. <Emphasis>Diṭṭhā</Emphasis>ti ye cakkhuviññāṇābhisambhūtā. <Emphasis>Sutā</Emphasis>ti ye sotaviññāṇābhisambhūtā. <Emphasis>Te janā</Emphasis>ti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā cāti—  diṭṭhāpi sutāpi te janā.
</Paragraph>

<Paragraph number="472" book="mn">
<Emphasis>Yesaṃ nāmamidaṃ pavuccatī</Emphasis>ti. <Emphasis>Yesan</Emphasis>ti yesaṃ khattiyānaṃ brāhmaṇānaṃ vessānaṃ suddānaṃ gahaṭṭhānaṃ pabbajitānaṃ devānaṃ manussānaṃ. <Emphasis>Nāman</Emphasis>ti saṅkhā samaññā paññatti vohāro nāmaṃ nāmakammaṃ nāmadheyyaṃ nirutti byañjanaṃ abhilāpo. <Emphasis>Pavuccatī</Emphasis>ti vuccati pavuccati kathīyati bhaṇīyati dīpīyati voharīyatīti—  yesaṃ nāmamidaṃ pavuccati.
</Paragraph>

<Paragraph number="473" book="mn">
<Emphasis>Nāmaṃyevāvasissati akkheyyan</Emphasis>ti. Rūpagataṃ vedanāgataṃ saññāgataṃ saṅkhāragataṃ viññāṇagataṃ pahīyati jahīyati vijahīyati antaradhāyati vippalujjati, nāmaṃyevāvasissati. <Emphasis>Akkheyyan</Emphasis>ti. Akkhātuṃ kathetuṃ bhaṇituṃ dīpayituṃ voharitunti—  nāmaṃ evāvasissati akkheyyaṃ. <Emphasis>Petassa jantuno</Emphasis>ti. <Emphasis>Petassā</Emphasis>ti matassa kālaṅkatassa. <Emphasis>Jantuno</Emphasis>ti sattassa narassa mānavassa posassa puggalassa jīvassa jāgussa jantussa indagussa manujassāti—  petassa jantuno.
</Paragraph>

<Paragraph number="474" book="mn">
Tenāha bhagavā—
</Paragraph>

<Paragraph number="475" type="verses" book="mn">
_“Diṭṭhāpi sutāpi te janā,_  
_Yesaṃ nāmamidaṃ pavuccati;_  
_Nāmaṃyevāvasissati,_  
_Akkheyyaṃ petassa jantuno”ti._  

</Paragraph>

</Division>
<Division number="44" book="mn" bookNo="24" page="99">

<Paragraph number="476" type="verses" book="mn">
_<Emphasis>Sokapparidevamaccharaṃ,</Emphasis>_  
_<Emphasis>Na pajahanti giddhā mamāyite;</Emphasis>_  
_<Emphasis>Tasmā munayo pariggahaṃ,</Emphasis>_  
_<Emphasis>Hitvā acariṃsu khemadassino.</Emphasis>_  

</Paragraph>

<Paragraph number="477" book="mn">
<Emphasis>Sokapparidevamaccharaṃ na pajahanti giddhā mamāyite</Emphasis>ti. <Emphasis>Soko</Emphasis>ti ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena samannāgatassa aññataraññatarena dukkhadhammena phuṭṭhassa soko socanā socitattaṃ antosoko antoparisoko antodāho antoparidāho cetaso parijjhāyanā domanassaṃ sokasallaṃ. <Emphasis>Paridevo</Emphasis>ti ñātibyasanena vā phuṭṭhassa …pe…  diṭṭhibyasanena vā phuṭṭhassa aññataraññatarena byasanena samannāgatassa aññataraññatarena dukkhadhammena phuṭṭhassa ādevo paridevo ādevanā paridevanā ādevitattaṃ paridevitattaṃ vācā palāpo vippalāpo lālappo lālappāyanā lālappāyitattaṃ. <Emphasis>Macchariyan</Emphasis>ti pañca macchariyāni—  āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. Yaṃ evarūpaṃ macchariyaṃ maccharāyanā maccharāyitattaṃ vevicchaṃ kadariyaṃ kaṭukañcukatā aggahitattaṃ cittassa—  idaṃ vuccati macchariyaṃ. Api ca khandhamacchariyampi macchariyaṃ, dhātumacchariyampi macchariyaṃ, āyatanamacchariyampi macchariyaṃ gāho—  idaṃ vuccati macchariyaṃ. Gedho vuccati taṇhā. Yo rāgo sārāgo …pe…  abhijjhā lobho akusalamūlaṃ. <Emphasis>Mamattā</Emphasis>ti dve mamattā—  taṇhāmamattañca diṭṭhimamattañca …pe…  idaṃ taṇhāmamattaṃ …pe…  idaṃ diṭṭhimamattaṃ. Mamāyitaṃ vatthuṃ acchedasaṅkinopi socanti, acchijjantepi socanti, acchinnepi socanti, mamāyitaṃ vatthuṃ vipariṇāmasaṅkinopi socanti, vipariṇāmantepi socanti, vipariṇatepi socanti, mamāyitaṃ vatthuṃ acchedasaṅkinopi paridevanti, acchijjantepi paridevanti, acchinnepi paridevanti. Mamāyitaṃ vatthuṃ vipariṇāmasaṅkinopi paridevanti, vipariṇāmantepi paridevanti, vipariṇatepi paridevanti. Mamāyitaṃ vatthuṃ rakkhanti gopenti pariggaṇhanti mamāyanti maccharāyanti; mamāyitasmiṃ vatthusmiṃ sokaṃ na jahanti, paridevaṃ na jahanti, macchariyaṃ na jahanti, gedhaṃ na jahanti na pajahanti na vinodenti na byantiṃ karonti na anabhāvaṃ gamentīti—  sokapparidevamaccharaṃ na pajahanti giddhā mamāyite.
</Paragraph>

<Paragraph number="478" book="mn">
<Emphasis>Tasmā munayo pariggahaṃ, hitvā acariṃsu khemadassino</Emphasis>ti. <Emphasis>Tasmā</Emphasis>ti tasmā taṃkāraṇā taṃhetu tappaccayā taṃnidānā etaṃ ādīnavaṃ sampassamānā mamattesūti—  tasmā. <Emphasis>Munayo</Emphasis>ti <Emphasis>monaṃ</Emphasis> vuccati ñāṇaṃ. Yā paññā pajānanā …pe…  amoho dhammavicayo sammādiṭṭhi. Tena ñāṇena samannāgatā munayo monappattā. Tīṇi moneyyāni—  kāyamoneyyaṃ, vacīmoneyyaṃ, manomoneyyaṃ …pe…  saṅgajālamaticca so muni. <Emphasis>Pariggaho</Emphasis>ti dve pariggahā—  taṇhāpariggaho ca diṭṭhipariggaho ca …pe…  ayaṃ taṇhāpariggaho …pe…  ayaṃ diṭṭhipariggaho. Munayo taṇhāpariggahaṃ pariccajitvā diṭṭhipariggahaṃ paṭinissajjitvā cajitvā pajahitvā vinodetvā byantiṃ karitvā anabhāvaṃ gametvā acariṃsu vihariṃsu iriyiṃsu vattiṃsu pāliṃsu yapiṃsu yāpiṃsu. <Emphasis>Khemadassino</Emphasis>ti <Emphasis>khemaṃ</Emphasis> vuccati amataṃ nibbānaṃ. Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. <Emphasis>Khemadassino</Emphasis>ti khemadassino tāṇadassino leṇadassino saraṇadassino abhayadassino accutadassino amatadassino nibbānadassinoti—  tasmā munayo pariggahaṃ hitvā acariṃsu khemadassino.
</Paragraph>

<Paragraph number="479" book="mn">
Tenāha bhagavā—
</Paragraph>

<Paragraph number="480" type="verses" book="mn">
_“Sokapparidevamaccharaṃ,_  
_Na jahanti giddhā mamāyite;_  
_Tasmā munayo pariggahaṃ,_  
_Hitvā acariṃsu khemadassino”ti._  

</Paragraph>

</Division>
<Division number="45" book="mn" bookNo="24" page="100">

<Paragraph number="481" type="verses" book="mn">
_<Emphasis>Patilīnacarassa bhikkhuno,</Emphasis>_  
_<Emphasis>Bhajamānassa vivittamāsanaṃ;</Emphasis>_  
_<Emphasis>Sāmaggiyamāhu tassa taṃ,</Emphasis>_  
_<Emphasis>Yo attānaṃ bhavane na dassaye.</Emphasis>_  

</Paragraph>

<Paragraph number="482" book="mn">
<Emphasis>Patilīnacarassa bhikkhuno</Emphasis>ti. Patilīnacarā vuccanti satta sekkhā. Arahā patilīno. Kiṃkāraṇā patilīnacarā vuccanti satta sekkhā? Te tato tato cittaṃ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti, cakkhudvāre cittaṃ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti, sotadvāre cittaṃ …pe…  ghānadvāre cittaṃ…  jivhādvāre cittaṃ…  kāyadvāre cittaṃ…  manodvāre cittaṃ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti. Yathā kukkuṭapattaṃ vā nhārudaddulaṃ vā aggimhi pakkhittaṃ patilīyati patikuṭati pativaṭṭati na sampasāriyati; evamevaṃ tato tato cittaṃ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti, cakkhudvāre cittaṃ…  sotadvāre cittaṃ…  ghānadvāre cittaṃ…  jivhādvāre cittaṃ…  kāyadvāre cittaṃ…  manodvāre cittaṃ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti. Taṃkāraṇā patilīnacarā vuccanti satta sekkhā. <Emphasis>Bhikkhuno</Emphasis>ti puthujjanakalyāṇakassa vā bhikkhuno sekkhassa vā bhikkhunoti—  patilīnacarassa bhikkhuno.
</Paragraph>

<Paragraph number="483" book="mn">
<Emphasis>Bhajamānassa vivittamāsanan</Emphasis>ti <Emphasis>āsanaṃ</Emphasis> vuccati yattha nisīdanti—  mañco pīṭhaṃ bhisi taṭṭikā cammakhaṇḍo tiṇasanthāro paṇṇasanthāro palālasanthāro. Taṃ āsanaṃ asappāyarūpadassanena rittaṃ vivittaṃ pavivittaṃ, asappāyasaddassavanena rittaṃ vivittaṃ pavivittaṃ, asappāyagandhaghāyanena…  asappāyarasasāyanena…  asappāyaphoṭṭhabbaphusanena…  asappāyehi pañcahi kāmaguṇehi rittaṃ vivittaṃ pavivittaṃ. Taṃ vivittaṃ āsanaṃ bhajato sambhajato sevato nisevato saṃsevato paṭisevatoti—  bhajamānassa vivittamāsanaṃ.
</Paragraph>

<Paragraph number="484" book="mn">
<Emphasis>Sāmaggiyamāhu tassa taṃ, yo attānaṃ bhavane na dassaye</Emphasis>ti. <Emphasis>Sāmaggiyo</Emphasis>ti tisso sāmaggiyo—  gaṇasāmaggī, dhammasāmaggī, anabhinibbattisāmaggī. Katamā gaṇasāmaggī? Bahū cepi bhikkhū samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharanti—  ayaṃ gaṇasāmaggī. Katamā dhammasāmaggī? Cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo. Te ekato pakkhandanti pasīdanti sampatiṭṭhanti vimuccanti; na tesaṃ dhammānaṃ vivādo pavivādo atthi—  ayaṃ dhammasāmaggī. Katamā anabhinibbattisāmaggī? Bahū cepi bhikkhū anupādisesāya nibbānadhātuyā parinibbāyanti; na tesaṃ nibbānadhātuyā ūnattaṃ vā puṇṇattaṃ vā paññāyati—  ayaṃ anabhinibbattisāmaggī. <Emphasis>Bhavane</Emphasis>ti nerayikānaṃ nirayo bhavanaṃ, tiracchānayonikānaṃ tiracchānayoni bhavanaṃ, pettivisayikānaṃ pettivisayo bhavanaṃ, manussānaṃ manussaloko bhavanaṃ, devānaṃ devaloko bhavananti. <Emphasis>Sāmaggiyamāhu tassa taṃ, yo attānaṃ bhavane na dassaye</Emphasis>ti. Tassesā sāmaggī etaṃ channaṃ etaṃ patirūpaṃ etaṃ anucchavikaṃ etaṃ anulomaṃ, yo evaṃ paṭicchanne niraye attānaṃ na dasseyya, tiracchānayoniyaṃ attānaṃ na dasseyya, pettivisaye attānaṃ na dasseyya, manussaloke attānaṃ na dasseyya, devaloke attānaṃ na dasseyyāti evamāhaṃsu evaṃ kathenti evaṃ bhaṇanti evaṃ dīpayanti evaṃ voharantīti—  sāmaggiyamāhu tassa taṃ, yo attānaṃ bhavane na dassaye.
</Paragraph>

<Paragraph number="485" book="mn">
Tenāha bhagavā—
</Paragraph>

<Paragraph number="486" type="verses" book="mn">
_“Patilīnacarassa bhikkhuno,_  
_Bhajamānassa vivittamāsanaṃ;_  
_Sāmaggiyamāhu tassa taṃ,_  
_Yo attānaṃ bhavane na dassaye”ti._  

</Paragraph>

</Division>
<Division number="46" book="mn" bookNo="24" page="102">

<Paragraph number="487" type="verses" book="mn">
_<Emphasis>Sabbattha munī anissito,</Emphasis>_  
_<Emphasis>Na piyaṃ kubbati nopi appiyaṃ;</Emphasis>_  
_<Emphasis>Tasmiṃ paridevamaccharaṃ,</Emphasis>_  
_<Emphasis>Paṇṇe vāri yathā na limpati.</Emphasis>_  

</Paragraph>

<Paragraph number="488" book="mn">
<Emphasis>Sabbattha munī anissito</Emphasis>ti. Sabbaṃ vuccati dvādasāyatanāni—  cakkhuñceva rūpā ca, sotañca saddā ca, ghānañca gandhā ca, jivhā ca rasā ca, kāyo ca phoṭṭhabbā ca, mano ca dhammā ca. <Emphasis>Munī</Emphasis>ti. Monaṃ vuccati ñāṇaṃ …pe…  saṅgajālamaticca so muni. <Emphasis>Anissito</Emphasis>ti. Dve nissayā—  taṇhānissayo ca diṭṭhinissayo ca …pe…  ayaṃ taṇhānissayo …pe…  ayaṃ diṭṭhinissayo. Muni taṇhānissayaṃ pahāya diṭṭhinissayaṃ paṭinissajjitvā cakkhuṃ anissito sotaṃ anissito ghānaṃ anissito jivhaṃ anissito kāyaṃ anissito manaṃ anissito rūpe…  sadde…  gandhe…  rase…  phoṭṭhabbe…  dhamme…  kulaṃ…  gaṇaṃ…  āvāsaṃ…  lābhaṃ…  yasaṃ…  pasaṃsaṃ…  sukhaṃ…  cīvaraṃ…  piṇḍapātaṃ…  senāsanaṃ…  gilānapaccayabhesajjaparikkhāraṃ…  kāmadhātuṃ…  rūpadhātuṃ…  arūpadhātuṃ…  kāmabhavaṃ…  rūpabhavaṃ…  arūpabhavaṃ…  saññābhavaṃ…  asaññābhavaṃ…  nevasaññānāsaññābhavaṃ…  ekavokārabhavaṃ…  catuvokārabhavaṃ…  pañcavokārabhavaṃ…  atītaṃ…  anāgataṃ…  paccuppannaṃ…  diṭṭhaṃ…  sutaṃ…  mutaṃ…  viññātaṃ…  sabbe dhamme anissito anallīno anupagato anajjhosito anadhimutto nikkhanto nissaṭo vippamutto visaññutto vimariyādikatena cetasā viharatīti—  sabbattha muni anissito.
</Paragraph>

<Paragraph number="489" book="mn">
<Emphasis>Na piyaṃ kubbati nopi appiyan</Emphasis>ti. <Emphasis>Piyā</Emphasis>ti dve piyā—  sattā vā saṅkhārā vā. Katame sattā piyā? Idha yassa te honti atthakāmā hitakāmā phāsukāmā yogakkhemakāmā mātā vā pitā vā bhātā vā bhaginī vā puttā vā dhītarā vā mittā vā amaccā vā ñātī vā sālohitā vā—  ime sattā piyā. Katame saṅkhārā piyā? Manāpikā rūpā manāpikā saddā manāpikā gandhā manāpikā rasā manāpikā phoṭṭhabbā—  ime saṅkhārā piyā. <Emphasis>Appiyā</Emphasis>ti dve appiyā—  sattā vā saṅkhārā vā. Katame sattā appiyā? Idha yassa te honti anatthakāmā ahitakāmā aphāsukāmā ayogakkhemakāmā jīvitā voropetukāmā—  ime sattā appiyā. Katame saṅkhārā appiyā? Amanāpikā rūpā amanāpikā saddā amanāpikā gandhā amanāpikā rasā amanāpikā phoṭṭhabbā—  ime saṅkhārā appiyā. <Emphasis>Na piyaṃ kubbati nopi appiyan</Emphasis>ti. “Ayaṃ me satto piyo, ime ca saṅkhārā manāpā”ti rāgavasena piyaṃ na karoti; “ayaṃ me satto appiyo, ime ca saṅkhārā amanāpā”ti paṭighavasena appiyaṃ na karoti na janeti na sañjaneti na nibbatteti nābhinibbattetīti—  na piyaṃ kubbati nopi appiyaṃ.
</Paragraph>

<Paragraph number="490" book="mn">
<Emphasis>Tasmiṃ paridevamaccharaṃ paṇṇe vāri yathā na limpatī</Emphasis>ti. <Emphasis>Tasmin</Emphasis>ti tasmiṃ puggale arahante khīṇāsave. <Emphasis>Paridevo</Emphasis>ti ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena samannāgatassa aññataraññatarena dukkhadhammena phuṭṭhassa ādevo paridevo ādevanā paridevanā ādevitattaṃ paridevitattaṃ vācā palāpo vippalāpo lālappo lālappāyanā lālappāyitattaṃ. <Emphasis>Macchariyan</Emphasis>ti pañca macchariyāni—  āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. Yaṃ evarūpaṃ macchariyaṃ maccharāyanā maccharāyitattaṃ vevicchaṃ kadariyaṃ kaṭukañcukatā aggahitattaṃ cittassa—  idaṃ vuccati macchariyaṃ. Api ca khandhamacchariyampi macchariyaṃ, dhātumacchariyampi macchariyaṃ, āyatanamacchariyampi macchariyaṃ gāho—  idaṃ vuccati macchariyaṃ.
</Paragraph>

<Paragraph number="491" book="mn">
<Emphasis>Paṇṇe vāri yathā na limpatī</Emphasis>ti. <Emphasis>Paṇṇaṃ</Emphasis> vuccati padumapattaṃ. <Emphasis>Vāri</Emphasis> vuccati udakaṃ. Yathā vāri padumapattaṃ na limpati na palimpati na upalimpati alittaṃ apalittaṃ anupalittaṃ, evamevaṃ tasmiṃ puggale arahante khīṇāsave paridevo macchariyañca na limpati na palimpati na upalimpati alittā apalittā anupalittā. So ca puggalo arahanto tehi kilesehi na limpati na palimpati na upalimpati alitto apalitto anupalitto nikkhanto nissaṭo vippamutto visaññutto vimariyādikatena cetasā viharatīti—  tasmiṃ paridevamaccharaṃ paṇṇe vāri yathā na limpati.
</Paragraph>

<Paragraph number="492" book="mn">
Tenāha bhagavā—
</Paragraph>

<Paragraph number="493" type="verses" book="mn">
_“Sabbattha munī anissito,_  
_Na piyaṃ kubbati nopi appiyaṃ;_  
_Tasmiṃ paridevamaccharaṃ,_  
_Paṇṇe vāri yathā na limpatī”ti._  

</Paragraph>

</Division>
<Division number="47" book="mn" bookNo="24" page="104">

<Paragraph number="494" type="verses" book="mn">
_<Emphasis>Udabindu yathāpi pokkhare,</Emphasis>_  
_<Emphasis>Padume vāri yathā na limpati;</Emphasis>_  
_<Emphasis>Evaṃ muni nopalimpati,</Emphasis>_  
_<Emphasis>Yadidaṃ diṭṭhasutaṃ mutesu vā.</Emphasis>_  

</Paragraph>

<Paragraph number="495" book="mn">
<Emphasis>Udabindu yathāpi pokkhare</Emphasis>ti. Udabindu vuccati udakathevo. Pokkharaṃ vuccati padumapattaṃ. Yathā udabindu padumapatte na limpati na palimpati na upalimpati alittaṃ apalittaṃ anupalittanti—  udabindu yathāpi pokkhare. <Emphasis>Padume</Emphasis> <Emphasis>vāri yathā na limpatī</Emphasis>ti. Padumaṃ vuccati padumapupphaṃ. Vāri vuccati udakaṃ. Yathā vāri padumapupphaṃ na limpati na palimpati na upalimpati alittaṃ apalittaṃ anupalittanti—  padume vāri yathā na limpati.
</Paragraph>

<Paragraph number="496" book="mn">
<Emphasis>Evaṃ muni nopalimpati, yadidaṃ diṭṭhasutaṃ mutesu vā</Emphasis>ti. <Emphasis>Evan</Emphasis>ti opammasampaṭipādanaṃ. <Emphasis>Munī</Emphasis>ti. <Emphasis>Monaṃ</Emphasis> vuccati ñāṇaṃ …pe…  saṅgajālamaticca so muni. <Emphasis>Lepā</Emphasis>ti dve lepā—  taṇhālepo ca diṭṭhilepo ca …pe…  ayaṃ taṇhālepo …pe…  ayaṃ diṭṭhilepo. Muni taṇhālepaṃ pahāya diṭṭhilepaṃ paṭinissajjitvā diṭṭhe na limpati, sute na limpati, mute na limpati, viññāte na limpati na palimpati na upalimpati alitto apalitto anupalitto nikkhanto nissaṭo vippamutto visaññutto vimariyādikatena cetasā viharatīti—  evaṃ muni nopalimpati, yadidaṃ diṭṭhasutaṃ mutesu vā.
</Paragraph>

<Paragraph number="497" book="mn">
Tenāha bhagavā—
</Paragraph>

<Paragraph number="498" type="verses" book="mn">
_“Udabindu yathāpi pokkhare,_  
_Padume vāri yathā na limpati;_  
_Evaṃ muni nopalimpati,_  
_Yadidaṃ diṭṭhasutaṃ mutesu vā”ti._  

</Paragraph>

</Division>
<Division number="48" book="mn" bookNo="24" page="105">

<Paragraph number="499" type="verses" book="mn">
_<Emphasis>Dhono na hi tena maññati,</Emphasis>_  
_<Emphasis>Yadidaṃ diṭṭhasutaṃ mutesu vā;</Emphasis>_  
_<Emphasis>Nāññena visuddhimicchati,</Emphasis>_  
_<Emphasis>Na hi so rajjati no virajjati.</Emphasis>_  

</Paragraph>

<Paragraph number="500" book="mn">
<Emphasis>Dhono na hi tena maññati, yadidaṃ diṭṭhasutaṃ mutesu vā</Emphasis>ti. <Emphasis>Dhono</Emphasis>ti <Emphasis>dhonā</Emphasis> vuccati paññā. Yā paññā pajānanā …pe…  amoho dhammavicayo sammādiṭṭhi. Kiṃkāraṇā dhonā vuccati paññā? Tāya paññāya kāyaduccaritaṃ dhutañca dhotañca sandhotañca niddhotañca, vacīduccaritaṃ…  manoduccaritaṃ dhutañca dhotañca sandhotañca niddhotañca, rāgo dhuto ca dhoto ca sandhoto ca niddhoto ca, doso…  moho…  kodho…  upanāho…  makkho…  paḷāso…  issā…  macchariyaṃ…  māyā…  sāṭheyyaṃ…  thambho…  sārambho…  māno…  atimāno…  mado…  pamādo…  sabbe kilesā…  sabbe duccaritā…  sabbe darathā…  sabbe pariḷāhā…  sabbe santāpā…  sabbākusalābhisaṅkhārā dhutā ca dhotā ca sandhotā ca niddhotā ca. Taṃkāraṇā dhonā vuccati paññā.
</Paragraph>

<Paragraph number="501" book="mn">
Atha vā sammādiṭṭhiyā micchādiṭṭhi dhutā ca dhotā ca sandhotā ca niddhotā ca, sammāsaṅkappena micchāsaṅkappo dhuto ca dhoto ca sandhoto ca niddhoto ca, sammāvācāya micchāvācā dhutā ca…  sammākammantena micchākammanto dhuto ca…  sammāājīvena micchāājīvo dhuto ca…  sammāvāyāmena micchāvāyāmo dhuto ca…  sammāsatiyā micchāsati dhutā ca…  sammāsamādhinā micchāsamādhi dhuto ca…  sammāñāṇena micchāñāṇaṃ dhutañca…  sammāvimuttiyā micchāvimutti dhutā ca dhotā ca sandhotā ca niddhotā ca.
</Paragraph>

<Paragraph number="502" book="mn">
Atha vā ariyena aṭṭhaṅgikena maggena sabbe kilesā…  sabbe duccaritā…  sabbe darathā…  sabbe pariḷāhā…  sabbe santāpā…  sabbākusalābhisaṅkhārā dhutā ca dhotā ca sandhotā ca niddhotā ca. Arahā imehi dhonehi dhammehi upeto samupeto upagato samupagato upapanno samupapanno samannāgato. Tasmā arahā dhono. So dhutarāgo dhutapāpo dhutakileso dhutapariḷāhoti—  dhono.
</Paragraph>

<Paragraph number="503" book="mn">
<Emphasis>Dhono na hi tena maññati, yadidaṃ diṭṭhasutaṃ mutesu vā</Emphasis>ti. Dhono diṭṭhaṃ na maññati, diṭṭhasmiṃ na maññati, diṭṭhato na maññati, diṭṭhā meti na maññati; sutaṃ na maññati, sutasmiṃ na maññati, sutato na maññati, sutaṃ meti na maññati; mutaṃ na maññati, mutasmiṃ na maññati, mutato na maññati, mutaṃ meti na maññati; viññātaṃ na maññati, viññātasmiṃ na maññati, viññātato na maññati, viññātaṃ meti na maññati. Vuttampi hetaṃ bhagavatā—  “asmīti, bhikkhave, maññitametaṃ, ayamahamasmīti maññitametaṃ, bhavissanti maññitametaṃ, na bhavissanti maññitametaṃ, rūpī bhavissanti maññitametaṃ, arūpī bhavissanti maññitametaṃ, saññī bhavissanti maññitametaṃ, asaññī bhavissanti maññitametaṃ, nevasaññīnāsaññī bhavissanti maññitametaṃ. Maññitaṃ, bhikkhave, rogo, maññitaṃ gaṇḍo, maññitaṃ sallaṃ, maññitaṃ upaddavo. Tasmātiha, bhikkhave, amaññamānena cetasā viharissāmāti, evañhi vo, bhikkhave, sikkhitabban”ti—  dhono na hi tena maññati yadidaṃ diṭṭhasutaṃ mutesu vā.
</Paragraph>

<Paragraph number="504" book="mn">
<Emphasis>Nāññena visuddhimicchatī</Emphasis>ti. Dhono aññena asuddhimaggena micchāpaṭipadāya aniyyānikapathena aññatra satipaṭṭhānehi aññatra sammappadhānehi aññatra iddhipādehi aññatra indriyehi aññatra balehi aññatra bojjhaṅgehi aññatra ariyā aṭṭhaṅgikā maggā suddhiṃ visuddhiṃ parisuddhiṃ muttiṃ vimuttiṃ parimuttiṃ na icchati na sādiyati na pattheti na piheti nābhijappatīti—  nāññena visuddhimicchati.
</Paragraph>

<Paragraph number="505" book="mn">
<Emphasis>Na hi so rajjati no virajjatī</Emphasis>ti. Sabbe bālaputhujjanā rajjanti, puthujjanakalyāṇakaṃ upādāya satta sekkhā virajjanti; arahā neva rajjati no virajjati. Viratto so khayā rāgassa vītarāgattā, khayā dosassa vītadosattā, khayā mohassa vītamohattā. So vuṭṭhavāso ciṇṇacaraṇo …pe…  jātijarāmaraṇasaṃsāro, natthi tassa punabbhavoti—  na hi so rajjati no virajjati.
</Paragraph>

<Paragraph number="506" book="mn">
Tenāha bhagavā—
</Paragraph>

<Paragraph number="507" type="verses" book="mn">
_“Dhono na hi tena maññati,_  
_Yadidaṃ diṭṭhasutaṃ mutesu vā;_  
_Nāññena visuddhimicchati,_  
_Na hi so rajjati no virajjatī”ti._  


</Paragraph>
</Division>

<Paragraph number="508" type="center" book="mn">
Jarāsuttaniddeso chaṭṭho.
</Paragraph>