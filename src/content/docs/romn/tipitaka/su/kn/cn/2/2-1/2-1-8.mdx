---
title: "2.1.8 Hemakamāṇavapucchāniddesa"
tableOfContents: false
sidebar:
  order: 15
type: "tipitaka"
basket: "su"
book: "cn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="53" book="cn">

<Paragraph number="668" type="verses" book="cn">
_<Emphasis>Ye me pubbe viyākaṃsu, __(iccāyasmā hemako)__</Emphasis>_  
_<Emphasis>Huraṃ gotamasāsanā;</Emphasis>_  
_<Emphasis>Iccāsi iti bhavissati,</Emphasis>_  
_<Emphasis>Sabbaṃ taṃ itihītihaṃ;</Emphasis>_  
_<Emphasis>Sabbaṃ taṃ takkavaḍḍhanaṃ,</Emphasis>_  
_<Emphasis>Nāhaṃ tattha abhiramiṃ.</Emphasis> (1)_  

</Paragraph>

<Paragraph number="669" book="cn">
<Emphasis>Ye me pubbe viyākaṃsū</Emphasis>ti yo ca bāvarī brāhmaṇo ye caññe tassa ācariyā, te sakaṃ diṭṭhiṃ sakaṃ khantiṃ sakaṃ ruciṃ sakaṃ laddhiṃ sakaṃ ajjhāsayaṃ sakaṃ adhippāyaṃ byākaṃsu ācikkhiṃsu desayiṃsu paññapiṃsu paṭṭhapiṃsu vivariṃsu vibhajiṃsu uttānīakaṃsu pakāsesunti—  ye me pubbe viyākaṃsu. <Emphasis>Iccāyasmā hemako</Emphasis>ti. <Emphasis>Iccā</Emphasis>ti padasandhi …pe…  padānupubbatāpetaṃ—  iccāti. <Emphasis>Āyasmā</Emphasis>ti piyavacanaṃ …pe… . <Emphasis>Hemako</Emphasis>ti tassa brāhmaṇassa nāmaṃ …pe…  abhilāpoti—  iccāyasmā hemako.
</Paragraph>

<Paragraph number="670" book="cn">
<Emphasis>Huraṃ gotamasāsanā</Emphasis>ti huraṃ gotamasāsanā paraṃ gotamasāsanā pure gotamasāsanā paṭhamataraṃ gotamasāsanā buddhasāsanā jinasāsanā tathāgatasāsanā arahantasāsanāti—  huraṃ gotamasāsanā.
</Paragraph>

<Paragraph number="671" book="cn">
<Emphasis>Iccāsi iti bhavissatī</Emphasis>ti evaṃ kira āsi, evaṃ kira bhavissatīti—  iccāsi iti bhavissati.
</Paragraph>

<Paragraph number="672" book="cn">
<Emphasis>Sabbaṃ taṃ itihītihan</Emphasis>ti sabbaṃ taṃ itihītihaṃ itikirāya paraṃparāya piṭakasampadāya takkahetu nayahetu ākāraparivitakkena diṭṭhinijjhānakkhantiyā na sāmaṃ sayamabhiññātaṃ na attapaccakkhadhammaṃ kathayiṃsūti—  sabbaṃ taṃ itihītihaṃ.
</Paragraph>

<Paragraph number="673" book="cn">
<Emphasis>Sabbaṃ taṃ takkavaḍḍhanan</Emphasis>ti sabbaṃ taṃ takkavaḍḍhanaṃ vitakkavaḍḍhanaṃ saṅkappavaḍḍhanaṃ kāmavitakkavaḍḍhanaṃ byāpādavitakkavaḍḍhanaṃ vihiṃsāvitakkavaḍḍhanaṃ ñātivitakkavaḍḍhanaṃ janapadavitakkavaḍḍhanaṃ amarāvitakkavaḍḍhanaṃ parānudayatāpaṭisaṃyuttavitakkavaḍḍhanaṃ lābhasakkārasilokapaṭisaṃyuttavitakkavaḍḍhanaṃ anavaññattipaṭisaṃyuttavitakkavaḍḍhananti—  sabbaṃ taṃ takkavaḍḍhanaṃ.
</Paragraph>

<Paragraph number="674" book="cn">
<Emphasis>Nāhaṃ tattha abhiramin</Emphasis>ti nāhaṃ tattha abhiramiṃ na vindiṃ nādhigacchiṃ na paṭilabhinti—  nāhaṃ tattha abhiramiṃ. Tenāha so brāhmaṇo—
</Paragraph>

<Paragraph number="675" type="verses" book="cn">
_“Ye me pubbe viyākaṃsu, __(iccāyasmā hemako)___  
_Huraṃ gotamasāsanā;_  
_Iccāsi iti bhavissati,_  
_Sabbaṃ taṃ itihītihaṃ;_  
_Sabbaṃ taṃ takkavaḍḍhanaṃ,_  
_Nāhaṃ tattha abhiramin”ti._  

</Paragraph>

</Division>
<Division number="54" book="cn">

<Paragraph number="676" type="verses" book="cn">
_<Emphasis>Tvañca me dhammamakkhāhi,</Emphasis>_  
_<Emphasis>Taṇhānigghātanaṃ muni;</Emphasis>_  
_<Emphasis>Yaṃ viditvā sato caraṃ,</Emphasis>_  
_<Emphasis>Tare loke visattikaṃ.</Emphasis> (2)_  

</Paragraph>

<Paragraph number="677" book="cn">
<Emphasis>Tvañca me dhammamakkhāhī</Emphasis>ti. <Emphasis>Tvan</Emphasis>ti bhagavantaṃ bhaṇati. <Emphasis>Dhammamakkhāhī</Emphasis>ti. <Emphasis>Dhamman</Emphasis>ti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ, cattāro satipaṭṭhāne cattāro sammappadhāne cattāro iddhipāde pañcindriyāni pañca balāni satta bojjhaṅge ariyaṃ aṭṭhaṅgikaṃ maggaṃ nibbānañca nibbānagāminiñca paṭipadaṃ akkhāhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—  tvañca me dhammamakkhāhi.
</Paragraph>

<Paragraph number="678" book="cn">
<Emphasis>Taṇhānigghātanaṃ munī</Emphasis>ti. <Emphasis>Taṇhā</Emphasis>ti—  rūpataṇhā …pe…  dhammataṇhā. Taṇhānigghātanaṃ taṇhāpahānaṃ taṇhāvūpasamaṃ taṇhāpaṭinissaggaṃ taṇhāpaṭippassaddhiṃ amataṃ nibbānaṃ. <Emphasis>Munī</Emphasis>ti monaṃ vuccati ñāṇaṃ …pe…  saṅgajālamaticca so munīti—  taṇhānigghātanaṃ muni.
</Paragraph>

<Paragraph number="679" book="cn">
<Emphasis>Yaṃ viditvā sato caran</Emphasis>ti yaṃ viditaṃ katvā tulayitvā tīrayitvā vibhāvayitvā vibhūtaṃ katvā. “Sabbe saṅkhārā aniccā”ti viditaṃ katvā tulayitvā tīrayitvā vibhāvayitvā vibhūtaṃ katvā, “sabbe saṅkhārā dukkhā”ti …pe…  “sabbe dhammā anattā”ti …pe…  “yaṃ kiñci samudayadhammaṃ sabbaṃ taṃ nirodhadhamman”ti viditaṃ katvā tulayitvā tīrayitvā vibhāvayitvā vibhūtaṃ katvā. <Emphasis>Sato</Emphasis>ti catūhi kāraṇehi sato—  kāye kāyānupassanāsatipaṭṭhānaṃ bhāvento sato …pe…  so vuccati sato. <Emphasis>Caran</Emphasis>ti caranto viharanto iriyanto vattento pālento yapento yāpentoti—  yaṃ viditvā sato caraṃ.
</Paragraph>

<Paragraph number="680" book="cn">
<Emphasis>Tare loke visattikan</Emphasis>ti visattikā vuccati taṇhā. Yo rāgo sārāgo …pe…  abhijjhā lobho akusalamūlaṃ. <Emphasis>Visattikā</Emphasis>ti kenaṭṭhena visattikā …pe…  visaṭā vitthatāti visattikā. <Emphasis>Loke</Emphasis>ti apāyaloke manussaloke devaloke khandhaloke dhātuloke āyatanaloke. <Emphasis>Tare loke visattikan</Emphasis>ti loke vesā visattikā loke vetaṃ visattikaṃ sato tareyyaṃ uttareyyaṃ patareyyaṃ samatikkameyyaṃ vītivatteyyanti—  tare loke visattikaṃ. Tenāha so brāhmaṇo—
</Paragraph>

<Paragraph number="681" type="verses" book="cn">
_“Tvañca me dhammamakkhāhi,_  
_taṇhānigghātanaṃ muni;_  
_Yaṃ viditvā sato caraṃ,_  
_tare loke visattikan”ti._  

</Paragraph>

</Division>
<Division number="55" book="cn">

<Paragraph number="682" type="verses" book="cn">
_<Emphasis>Idha diṭṭhasutamutaviññātesu,</Emphasis>_  
_<Emphasis>Piyarūpesu hemaka;</Emphasis>_  
_<Emphasis>Chandarāgavinodanaṃ,</Emphasis>_  
_<Emphasis>Nibbānapadamaccutaṃ.</Emphasis> (3)_  

</Paragraph>

<Paragraph number="683" book="cn">
<Emphasis>Idha diṭṭhasutamutaviññātesū</Emphasis>ti. <Emphasis>Diṭṭhan</Emphasis>ti cakkhunā diṭṭhaṃ; <Emphasis>sutan</Emphasis>ti sotena sutaṃ; <Emphasis>mutan</Emphasis>ti ghānena ghāyitaṃ jivhāya sāyitaṃ kāyena phuṭṭhaṃ; <Emphasis>viññātan</Emphasis>ti manasā viññātanti—  idha diṭṭhasutamutaviññātesu.
</Paragraph>

<Paragraph number="684" book="cn">
<Emphasis>Piyarūpesu hemakā</Emphasis>ti kiñca loke piyarūpaṃ sātarūpaṃ? Cakkhu loke piyarūpaṃ sātarūpaṃ, sotaṃ loke …pe…  ghānaṃ loke…  jivhā loke…  kāyo loke…  mano loke piyarūpaṃ sātarūpaṃ; rūpā loke piyarūpaṃ sātarūpaṃ, saddā loke…  gandhā loke…  rasā loke…  phoṭṭhabbā loke…  dhammā loke piyarūpaṃ sātarūpaṃ; cakkhuviññāṇaṃ loke piyarūpaṃ sātarūpaṃ, sotaviññāṇaṃ loke piyarūpaṃ sātarūpaṃ, ghānaviññāṇaṃ loke…  jivhāviññāṇaṃ loke…  kāyaviññāṇaṃ loke…  manoviññāṇaṃ loke piyarūpaṃ sātarūpaṃ, cakkhusamphasso loke…  sotasamphasso loke…  ghānasamphasso loke…  jivhāsamphasso loke…  kāyasamphasso loke…  manosamphasso loke piyarūpaṃ sātarūpaṃ; cakkhusamphassajā vedanā loke piyarūpaṃ sātarūpaṃ…  sotasamphassajā vedanā…  ghānasamphassajā vedanā…  jivhāsamphassajā vedanā…  kāyasamphassajā vedanā…  manosamphassajā vedanā loke piyarūpaṃ sātarūpaṃ; rūpasaññā loke…  saddasaññā loke…  gandhasaññā loke…  rasasaññā loke…  phoṭṭhabbasaññā loke…  dhammasaññā loke piyarūpaṃ sātarūpaṃ, rūpasañcetanā loke…  saddasañcetanā loke…  gandhasañcetanā loke…  rasasañcetanā loke…  phoṭṭhabbasañcetanā loke…  dhammasañcetanā loke piyarūpaṃ sātarūpaṃ; rūpataṇhā loke…  saddataṇhā loke…  gandhataṇhā loke…  rasataṇhā loke…  phoṭṭhabbataṇhā loke…  dhammataṇhā loke piyarūpaṃ sātarūpaṃ; rūpavitakko loke…  saddavitakko loke…  gandhavitakko loke…  rasavitakko loke…  phoṭṭhabbavitakko loke…  dhammavitakko loke piyarūpaṃ sātarūpaṃ; rūpavicāro loke piyarūpaṃ sātarūpaṃ, saddavicāro loke…  gandhavicāro loke…  rasavicāro loke…  phoṭṭhabbavicāro loke…  dhammavicāro loke piyarūpaṃ sātarūpanti—  piyarūpesu hemaka.
</Paragraph>

<Paragraph number="685" book="cn">
<Emphasis>Chandarāgavinodanan</Emphasis>ti. <Emphasis>Chandarāgo</Emphasis>ti yo kāmesu kāmacchando kāmarāgo kāmanandī kāmataṇhā kāmasineho kāmapariḷāho kāmamucchā kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ. <Emphasis>Chandarāgavinodanan</Emphasis>ti chandarāgappahānaṃ chandarāgavūpasamaṃ chandarāgapaṭinissaggaṃ chandarāgapaṭippassaddhaṃ amataṃ nibbānanti—  chandarāgavinodanaṃ.
</Paragraph>

<Paragraph number="686" book="cn">
<Emphasis>Nibbānapadamaccutan</Emphasis>ti nibbānapadaṃ tāṇapadaṃ leṇapadaṃ saraṇapadaṃ abhayapadaṃ. <Emphasis>Accutan</Emphasis>ti niccaṃ dhuvaṃ sassataṃ avipariṇāmadhammanti—  nibbānapadamaccutaṃ. Tenāha bhagavā—
</Paragraph>

<Paragraph number="687" type="verses" book="cn">
_“Idha diṭṭhasutamutaviññātesu,_  
_Piyarūpesu hemaka;_  
_Chandarāgavinodanaṃ,_  
_Nibbānapadamaccutan”ti._  

</Paragraph>

</Division>
<Division number="56" book="cn">

<Paragraph number="688" type="verses" book="cn">
_<Emphasis>Etadaññāya ye satā,</Emphasis>_  
_<Emphasis>diṭṭhadhammābhinibbutā;</Emphasis>_  
_<Emphasis>Upasantā ca te sadā,</Emphasis>_  
_<Emphasis>tiṇṇā loke visattikaṃ.</Emphasis> (4)_  

</Paragraph>

<Paragraph number="689" book="cn">
<Emphasis>Etadaññāya ye satā</Emphasis>ti. <Emphasis>Etan</Emphasis>ti amataṃ nibbānaṃ. Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṃ. <Emphasis>Aññāyā</Emphasis>ti aññāya jānitvā tulayitvā tīrayitvā vibhāvayitvā vibhūtaṃ katvā. “Sabbe saṅkhārā aniccā”ti aññāya jānitvā tulayitvā tīrayitvā vibhāvayitvā vibhūtaṃ katvā. “Sabbe saṅkhārā dukkhā”ti…  “sabbe dhammā anattā”ti …pe…  “yaṃ kiñci samudayadhammaṃ sabbaṃ taṃ nirodhadhamman”ti aññāya jānitvā tulayitvā tīrayitvā vibhāvayitvā vibhūtaṃ katvā. <Emphasis>Ye</Emphasis>ti arahanto khīṇāsavā. <Emphasis>Satā</Emphasis>ti catūhi kāraṇehi satā—  kāye kāyānupassanāsatipaṭṭhānaṃ bhāvitattā satā …pe…  te vuccanti satāti—  etadaññāya ye satā.
</Paragraph>

<Paragraph number="690" book="cn">
<Emphasis>Diṭṭhadhammābhinibbutā</Emphasis>ti. <Emphasis>Diṭṭhadhammā</Emphasis>ti diṭṭhadhammā ñātadhammā tulitadhammā tīritadhammā vibhūtadhammā vibhāvitadhammā. “Sabbe saṅkhārā aniccā”ti diṭṭhadhammā …pe…  “yaṃ kiñci samudayadhammaṃ sabbaṃ taṃ nirodhadhamman”ti diṭṭhadhammā ñātadhammā tulitadhammā tīritadhammā vibhūtadhammā vibhāvitadhammā. <Emphasis>Abhinibbutā</Emphasis>ti rāgassa nibbāpitattā nibbutā, dosassa nibbāpitattā nibbutā, mohassa nibbāpitattā nibbutā, kodhassa …pe…  upanāhassa…  sabbākusalābhisaṅkhārānaṃ santattā samitattā vūpasamitattā nijjhātattā nibbutattā vigatattā paṭippassaddhattā santā upasantā vūpasantā nibbutā paṭippassaddhāti—  diṭṭhadhammābhinibbutā.
</Paragraph>

<Paragraph number="691" book="cn">
<Emphasis>Upasantā ca te sadā</Emphasis>ti. <Emphasis>Upasantā</Emphasis>ti rāgassa upasamitattā nibbāpitattā upasantā …pe…  dosassa…  mohassa…  kodhassa…  upanāhassa …pe…  sabbākusalābhisaṅkhārānaṃ santattā samitattā vūpasamitattā nijjhātattā nibbutattā vigatattā paṭippassaddhattā santā upasantā vūpasantā nibbutā paṭippassaddhāti upasantā. <Emphasis>Te</Emphasis>ti arahanto khīṇāsavā. <Emphasis>Sadā</Emphasis>ti sadā sabbakālaṃ niccakālaṃ dhuvakālaṃ satataṃ samitaṃ abbokiṇṇaṃ poṅkhānupoṅkhaṃ udakūmikajātaṃ avīcisantatisahitaṃ phassitaṃ purebhattaṃ pacchābhattaṃ purimayāmaṃ majjhimayāmaṃ pacchimayāmaṃ kāḷe juṇhe vasse hemante gimhe purime vayokhandhe majjhime vayokhandhe pacchime vayokhandheti—  upasantā ca te sadā.
</Paragraph>

<Paragraph number="692" book="cn">
<Emphasis>Tiṇṇā loke visattikan</Emphasis>ti visattikā vuccati taṇhā. Yo rāgo sārāgo …pe…  abhijjhā lobho akusalamūlaṃ. <Emphasis>Visattikā</Emphasis>ti kenaṭṭhena visattikā …pe…  visaṭā vitthatāti visattikā. <Emphasis>Loke</Emphasis>ti apāyaloke …pe…  āyatanaloke. <Emphasis>Tiṇṇā loke visattikan</Emphasis>ti loke vesā visattikā loke vetaṃ visattikaṃ tiṇṇā uttiṇṇā nitthiṇṇā atikkantā samatikkantā vītivattāti—  tiṇṇā loke visattikaṃ. Tenāha bhagavā—
</Paragraph>

<Paragraph number="693" type="verses" book="cn">
_“Etadaññāya ye satā,_  
_diṭṭhadhammābhinibbutā;_  
_Upasantā ca te sadā,_  
_tiṇṇā loke visattikan”ti._  

</Paragraph>

<Paragraph number="694" book="cn">
Saha gāthāpariyosānā …pe…  satthā me, bhante, bhagavā, sāvakohamasmīti.

</Paragraph>
</Division>

<Paragraph number="695" type="center" book="cn">
Hemakamāṇavapucchāniddeso aṭṭhamo.
</Paragraph>