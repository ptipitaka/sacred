---
title: "2.1.13 Udayamāṇavapucchāniddesa"
tableOfContents: false
sidebar:
  order: 5
type: "tipitaka"
basket: "su"
book: "cn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="74" book="cn">

<Paragraph number="822" type="verses" book="cn">
_<Emphasis>Jhāyiṃ virajamāsīnaṃ, __(iccāyasmā udayo)__</Emphasis>_  
_<Emphasis>Katakiccaṃ anāsavaṃ;</Emphasis>_  
_<Emphasis>Pāraguṃ sabbadhammānaṃ,</Emphasis>_  
_<Emphasis>Atthi pañhena āgamaṃ;</Emphasis>_  
_<Emphasis>Aññāvimokkhaṃ pabrūhi</Emphasis>,_  
_<Emphasis>Avijjāya pabhedanaṃ.</Emphasis> (1)_  

</Paragraph>

<Paragraph number="823" book="cn">
<Emphasis>Jhāyiṃ virajamāsīnan</Emphasis>ti. <Emphasis>Jhāyin</Emphasis>ti jhāyī bhagavā. Paṭhamenapi jhānena jhāyī, dutiyenapi jhānena jhāyī, tatiyenapi jhānena jhāyī, catutthenapi jhānena jhāyī, savitakkasavicārenapi jhānena jhāyī, avitakkavicāramattenapi jhānena jhāyī, avitakkaavicārenapi jhānena jhāyī, sappītikenapi jhānena jhāyī, nippītikenapi jhānena jhāyī, sātasahagatenapi jhānena jhāyī, upekkhāsahagatenapi jhānena jhāyī, suññatenapi jhānena jhāyī, animittenapi jhānena jhāyī, appaṇihitenapi jhānena jhāyī, lokiyenapi jhānena jhāyī, lokuttarenapi jhānena jhāyī jhānarato ekattamanuyutto sadatthagarukoti—  jhāyiṃ. <Emphasis>Virajan</Emphasis>ti rāgo rajo, doso rajo, moho rajo, kodho rajo, upanāho rajo …pe…  sabbākusalābhisaṅkhārā rajā. Te rajā buddhassa bhagavato pahīnā ucchinnamūlā tālāvatthukatā anabhāvaṃkatā āyatiṃ anuppādadhammā. Tasmā buddho arajo virajo nirajo rajāpagato rajavippahīno rajavippayutto sabbarajavītivatto.
</Paragraph>

<Paragraph number="824" type="verses" book="cn">
_Rāgo rajo na ca pana reṇu vuccati,_  
_Rāgassetaṃ adhivacanaṃ rajoti;_  
_Etaṃ rajaṃ vippajahitvā cakkhumā,_  
_Tasmā jino vigatarajoti vuccati._  

</Paragraph>

<Paragraph number="825" type="verses" book="cn">
_Doso rajo na ca pana reṇu vuccati,_  
_Dosassetaṃ adhivacanaṃ rajoti;_  
_Etaṃ rajaṃ vippajahitvā cakkhumā,_  
_Tasmā jino vigatarajoti vuccati._  

</Paragraph>

<Paragraph number="826" type="verses" book="cn">
_Moho rajo na ca pana reṇu vuccati,_  
_Mohassetaṃ adhivacanaṃ rajoti;_  
_Etaṃ rajaṃ vippajahitvā cakkhumā,_  
_Tasmā jino vigatarajoti vuccatīti.—_  

</Paragraph>

<Paragraph number="827" book="cn">
Virajaṃ …pe… . <Emphasis>Āsīnan</Emphasis>ti nisinno bhagavā pāsāṇake cetiyeti—  āsīno.
</Paragraph>

<Paragraph number="828" type="verses" book="cn">
_Nagassa passe āsīnaṃ,_  
_muniṃ dukkhassa pāraguṃ;_  
_Sāvakā payirupāsanti,_  
_tevijjā maccuhāyinoti._  

</Paragraph>

<Paragraph number="829" book="cn">
Evampi bhagavā āsīno. Atha vā bhagavā sabbossukkapaṭippassaddhattā āsīno vutthavāso ciṇṇacaraṇo …pe…  jātimaraṇasaṃsāro natthi tassa punabbhavoti. Evampi bhagavā āsīnoti—  jhāyiṃ virajamāsīnaṃ.
</Paragraph>

<Paragraph number="830" book="cn">
<Emphasis>Iccāyasmā udayo</Emphasis>ti. <Emphasis>Iccā</Emphasis>ti padasandhi …pe…  <Emphasis>āyasmā</Emphasis>ti piyavacanaṃ …pe…  <Emphasis>udayo</Emphasis>ti tassa brāhmaṇassa nāmaṃ …pe…  abhilāpoti—  iccāyasmā udayo.
</Paragraph>

<Paragraph number="831" book="cn">
<Emphasis>Katakiccaṃ anāsavan</Emphasis>ti buddhassa bhagavato kiccākiccaṃ karaṇīyākaraṇīyaṃ pahīnaṃ ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ. Tasmā buddho katakicco.
</Paragraph>

<Paragraph number="832" type="verses" book="cn">
_Yassa ca visatā natthi,_  
_chinnasotassa bhikkhuno;_  
_Kiccākiccappahīnassa,_  
_pariḷāho na vijjatīti._  

</Paragraph>

<Paragraph number="833" book="cn">
<Emphasis>Katakiccaṃ anāsavan</Emphasis>ti. <Emphasis>Āsavā</Emphasis>ti cattāro āsavā—  kāmāsavo, bhavāsavo, diṭṭhāsavo, avijjāsavo. Te āsavā buddhassa bhagavato pahīnā ucchinnamūlā tālāvatthukatā anabhāvaṃkatā āyatiṃ anuppādadhammā. Tasmā buddho anāsavoti—  katakiccaṃ anāsavaṃ.
</Paragraph>

<Paragraph number="834" book="cn">
<Emphasis>Pāraguṃ sabbadhammānan</Emphasis>ti bhagavā sabbadhammānaṃ abhiññāpāragū pariññāpāragū pahānapāragū bhāvanāpāragū sacchikiriyāpāragū samāpattipāragū. Abhiññāpāragū sabbadhammānaṃ, pariññāpāragū sabbadukkhānaṃ, pahānapāragū sabbakilesānaṃ, bhāvanāpāragū catunnaṃ maggānaṃ, sacchikiriyāpāragū nirodhassa, samāpattipāragū sabbasamāpattīnaṃ. So vasippatto pāramippatto ariyasmiṃ sīlasmiṃ; vasippatto pāramippatto ariyasmiṃ samādhismiṃ; vasippatto pāramippatto ariyāya paññāya; vasippatto pāramippatto ariyāya vimuttiyā. So pāragato pārappatto antagato antappatto koṭigato koṭippatto pariyantagato pariyantappatto vosānagato vosānappatto tāṇagato tāṇappatto leṇagato leṇappatto saraṇagato saraṇappatto abhayagato abhayappatto accutagato accutappatto amatagato amatappatto nibbānagato nibbānappatto. So vuttavāso ciṇṇacaraṇo …pe…  jātimaraṇasaṃsāro natthi tassa punabbhavoti—  pāraguṃ sabbadhammānaṃ.
</Paragraph>

<Paragraph number="835" book="cn">
<Emphasis>Atthi pañhena āgaman</Emphasis>ti pañhena atthiko āgatomhi, pañhaṃ pucchitukāmo āgatomhi, pañhaṃ sotukāmo āgatomhīti, evampi atthi pañhena āgamaṃ. Atha vā pañhatthikānaṃ pañhaṃ pucchitukāmānaṃ pañhaṃ sotukāmānaṃ āgamanaṃ abhikkamanaṃ upasaṅkamanaṃ payirupāsanaṃ atthīti, evampi atthi pañhena āgamaṃ. Atha vā pañhāgamo tuyhaṃ atthi, tvampi pahu tvamasi alamatto mayā pucchitaṃ kathetuṃ visajjetuṃ, vahassetaṃ bhāranti, evampi atthi pañhena āgamaṃ.
</Paragraph>

<Paragraph number="836" book="cn">
<Emphasis>Aññāvimokkhaṃ pabrūhī</Emphasis>ti aññāvimokkho vuccati arahattavimokkho. Arahattavimokkhaṃ pabrūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—  aññāvimokkhaṃ pabrūhi.
</Paragraph>

<Paragraph number="837" book="cn">
<Emphasis>Avijjāya pabhedanan</Emphasis>ti avijjāya bhedanaṃ pabhedanaṃ pahānaṃ vūpasamaṃ paṭinissaggaṃ paṭippassaddhaṃ amataṃ nibbānanti—  avijjāya pabhedanaṃ. Tenāha so brāhmaṇo—
</Paragraph>

<Paragraph number="838" type="verses" book="cn">
_“Jhāyiṃ virajamāsīnaṃ, __(iccāyasmā udayo)___  
_Katakiccaṃ anāsavaṃ;_  
_Pāraguṃ sabbadhammānaṃ,_  
_Atthi pañhena āgamaṃ;_  
_Aññāvimokkhaṃ pabrūhi,_  
_Avijjāya pabhedanan”ti._  

</Paragraph>

</Division>
<Division number="75" book="cn">

<Paragraph number="839" type="verses" book="cn">
_<Emphasis>Pahānaṃ kāmacchandānaṃ, __(udayāti bhagavā)__</Emphasis>_  
_<Emphasis>Domanassāna cūbhayaṃ;</Emphasis>_  
_<Emphasis>Thinassa ca panūdanaṃ,</Emphasis>_  
_<Emphasis>Kukkuccānaṃ nivāraṇaṃ.</Emphasis> (2)_  

</Paragraph>

<Paragraph number="840" book="cn">
<Emphasis>Pahānaṃ kāmacchandānan</Emphasis>ti. <Emphasis>Chando</Emphasis>ti yo kāmesu kāmacchando kāmarāgo kāmanandī kāmataṇhā kāmasineho kāmapipāsā kāmapariḷāho kāmamucchā kāmajjhosānaṃ kāmogho kāmayogo kāmupādānaṃ kāmacchandanīvaraṇaṃ. <Emphasis>Pahānaṃ kāmacchandānan</Emphasis>ti kāmacchandānaṃ pahānaṃ vūpasamaṃ paṭinissaggaṃ paṭippassaddhiṃ amataṃ nibbānanti—  pahānaṃ kāmacchandānaṃ. <Emphasis>Udayāti bhagavā</Emphasis>ti. <Emphasis>Udayā</Emphasis>ti bhagavā taṃ brāhmaṇaṃ nāmena ālapati. <Emphasis>Bhagavā</Emphasis>ti gāravādhivacanametaṃ …pe…  sacchikā paññatti, yadidaṃ bhagavāti—  udayāti bhagavā.
</Paragraph>

<Paragraph number="841" book="cn">
<Emphasis>Domanassāna cūbhayan</Emphasis>ti. <Emphasis>Domanassā</Emphasis>ti yaṃ cetasikaṃ asātaṃ cetasikaṃ dukkhaṃ cetosamphassajaṃ asātaṃ dukkhaṃ vedayitaṃ, cetosamphassajā asātā dukkhā vedanā. <Emphasis>Domanassāna cūbhayan</Emphasis>ti kāmacchandassa ca domanassassa ca ubhinnaṃ pahānaṃ vūpasamaṃ paṭinissaggaṃ paṭippassaddhiṃ amataṃ nibbānanti—  domanassāna cūbhayaṃ.
</Paragraph>

<Paragraph number="842" book="cn">
<Emphasis>Thinassa ca panūdanan</Emphasis>ti. <Emphasis>Thinan</Emphasis>ti yā cittassa akalyatā akammaññatā olīyanā sallīyanā līnā līyanā līyitattaṃ thinaṃ thiyanā thiyitattaṃ cittassa. <Emphasis>Panūdanan</Emphasis>ti thinassa ca panūdanaṃ pahānaṃ vūpasamaṃ paṭinissaggaṃ paṭippassaddhiṃ amataṃ nibbānanti—  thinassa ca panūdanaṃ.
</Paragraph>

<Paragraph number="843" book="cn">
<Emphasis>Kukkuccānaṃ nivāraṇan</Emphasis>ti. <Emphasis>Kukkuccan</Emphasis>ti hatthakukkuccampi kukkuccaṃ, pādakukkuccampi kukkuccaṃ, hatthapādakukkuccampi kukkuccaṃ. Akappiye kappiyasaññitā, kappiye akappiyasaññitā …pe…  avajje vajjasaññitā, vajje avajjasaññitā. Yaṃ evarūpaṃ kukkuccaṃ kukkuccāyanā kukkuccāyitattaṃ cetaso vippaṭisāro manovilekho, idaṃ vuccati kukkuccaṃ. Api ca dvīhi kāraṇehi uppajjati kukkuccaṃ cetaso vippaṭisāro manovilekho—  katattā ca akatattā ca. Kathaṃ katattā ca akatattā ca uppajjati kukkuccaṃ cetaso vippaṭisāro manovilekho? “Kataṃ me kāyaduccaritaṃ, akataṃ me kāyasucaritan”ti uppajjati kukkuccaṃ cetaso vippaṭisāro manovilekho. “Kataṃ me vacīduccaritaṃ, akataṃ me vacīsucaritan”ti …pe…  “kataṃ me manoduccaritaṃ, akataṃ me manosucaritan”ti …pe…  “kato me pāṇātipāto, akatā me pāṇātipātā veramaṇī”ti …pe…  “kataṃ me adinnādānaṃ, akatā me adinnādānā veramaṇī”ti …pe…  “kato me kāmesumicchācāro, akatā me kāmesumicchācārā veramaṇī”ti …pe…  “kato me musāvādo, akatā me musāvādā veramaṇī”ti …pe…  “katā me pisuṇā vācā, akatā me pisuṇāya vācāya veramaṇī”ti …pe…  “katā me pharusā vācā, akatā me pharusāya vācāya veramaṇī”ti …pe…  “kato me samphappalāpo, akatā me samphappalāpā veramaṇī”ti …pe…  “katā me abhijjhā, akatā me anabhijjhā”ti …pe…  “kato me byāpādo, akato me abyāpādo”ti …pe…  “katā me micchādiṭṭhi, akatā me sammādiṭṭhī”ti, uppajjati kukkuccaṃ cetaso vippaṭisāro manovilekho. Evaṃ katattā ca akatattā ca uppajjati kukkuccaṃ cetaso vippaṭisāro manovilekho.
</Paragraph>

<Paragraph number="844" book="cn">
Atha vā “sīlesumhi aparipūrakārī”ti uppajjati kukkuccaṃ cetaso vippaṭisāro manovilekho; “indriyesumhi aguttadvāro”ti …pe…  “bhojane amattaññumhī”ti…  “jāgariyaṃ ananuyuttomhī”ti…  “na satisampajaññena samannāgatomhī”ti…  “abhāvitā me cattāro satipaṭṭhānāti, cattāro sammappadhānāti cattāro iddhipādāti, pañcindriyānīti, pañca balānīti, satta bojjhaṅgāti, ariyo aṭṭhaṅgiko maggo”ti…  “dukkhaṃ me apariññātaṃ, samudayo me appahīno, maggo me abhāvito, nirodho me asacchikato”ti uppajjati kukkuccaṃ cetaso vippaṭisāro manovilekho.
</Paragraph>

<Paragraph number="845" book="cn">
<Emphasis>Kukkuccānaṃ nivāraṇan</Emphasis>ti kukkuccānaṃ āvaraṇaṃ nīvaraṇaṃ pahānaṃ upasamaṃ vūpasamaṃ paṭinissaggaṃ paṭippassaddhiṃ amataṃ nibbānanti—  kukkuccānaṃ nivāraṇaṃ. Tenāha bhagavā—
</Paragraph>

<Paragraph number="846" type="verses" book="cn">
_“Pahānaṃ kāmacchandānaṃ, __(udayāti bhagavā)___  
_Domanassāna cūbhayaṃ;_  
_Thinassa ca panūdanaṃ,_  
_Kukkuccānaṃ nivāraṇan”ti._  

</Paragraph>

</Division>
<Division number="76" book="cn">

<Paragraph number="847" type="verses" book="cn">
_<Emphasis>Upekkhāsatisaṃsuddhaṃ</Emphasis>,_  
_<Emphasis>dhammatakkapurejavaṃ;</Emphasis>_  
_<Emphasis>Aññāvimokkhaṃ pabrūmi,</Emphasis>_  
_<Emphasis>avijjāya pabhedanaṃ.</Emphasis> (3)_  

</Paragraph>

<Paragraph number="848" book="cn">
<Emphasis>Upekkhāsatisaṃsuddhan</Emphasis>ti. <Emphasis>Upekkhā</Emphasis>ti yā catutthe jhāne upekkhā upekkhanā ajjhupekkhanā cittasamatā cittappassaddhatā majjhattatā cittassa. <Emphasis>Satī</Emphasis>ti yā catutthe jhāne upekkhaṃ ārabbha sati anussati …pe…  sammāsati. <Emphasis>Upekkhāsatisaṃsuddhan</Emphasis>ti catutthe jhāne upekkhā ca sati ca suddhā honti visuddhā saṃsuddhā parisuddhā pariyodātā anaṅgaṇā vigatūpakkilesā mudubhūtā kammaniyā ṭhitā āneñjappattāti—  upekkhāsatisaṃsuddhaṃ.
</Paragraph>

<Paragraph number="849" book="cn">
<Emphasis>Dhammatakkapurejavan</Emphasis>ti dhammatakko vuccati sammāsaṅkappo. So ādito hoti, purato hoti, pubbaṅgamo hoti aññāvimokkhassāti, evampi dhammatakkapurejavaṃ. Atha vā dhammatakko vuccati sammādiṭṭhi. Sā ādito hoti, purato hoti, pubbaṅgamo hoti aññāvimokkhassāti, evampi dhammatakkapurejavaṃ. Atha vā dhammatakko vuccati catunnaṃ maggānaṃ pubbabhāgavipassanā. Sā ādito hoti, purato hoti, pubbaṅgamo hoti aññāvimokkhassāti—  evampi dhammatakkapurejavaṃ.
</Paragraph>

<Paragraph number="850" book="cn">
<Emphasis>Aññāvimokkhaṃ pabrūmī</Emphasis>ti aññāvimokkho vuccati arahattavimokkho. Arahattavimokkhaṃ pabrūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—  aññāvimokkhaṃ pabrūmi.
</Paragraph>

<Paragraph number="851" book="cn">
<Emphasis>Avijjāya pabhedanan</Emphasis>ti. <Emphasis>Avijjā</Emphasis>ti dukkhe aññāṇaṃ …pe…  avijjā moho akusalamūlaṃ. <Emphasis>Pabhedanan</Emphasis>ti avijjāya pabhedanaṃ pahānaṃ vūpasamaṃ paṭinissaggaṃ paṭippassaddhiṃ amataṃ nibbānanti—  avijjāya pabhedanaṃ. Tenāha bhagavā—
</Paragraph>

<Paragraph number="852" type="verses" book="cn">
_“Upekkhāsatisaṃsuddhaṃ,_  
_dhammatakkapurejavaṃ;_  
_Aññāvimokkhaṃ pabrūmi,_  
_avijjāya pabhedanan”ti._  

</Paragraph>

</Division>
<Division number="77" book="cn">

<Paragraph number="853" type="verses" book="cn">
_<Emphasis>Kiṃsu saṃyojano loko,</Emphasis>_  
_<Emphasis>kiṃsu tassa vicāraṇaṃ;</Emphasis>_  
_<Emphasis>Kissassa vippahānena,</Emphasis>_  
_<Emphasis>nibbānaṃ iti vuccati.</Emphasis> (4)_  

</Paragraph>

<Paragraph number="854" book="cn">
<Emphasis>Kiṃsu saṃyojano loko</Emphasis>ti lokassa saṃyojanaṃ lagganaṃ bandhanaṃ upakkileso. Kena loko yutto payutto āyutto samāyutto laggo laggito palibuddhoti—  kiṃsu saṃyojano loko.
</Paragraph>

<Paragraph number="855" book="cn">
<Emphasis>Kiṃsu tassa vicāraṇan</Emphasis>ti kiṃsu tassa cāraṇaṃ vicāraṇaṃ paṭivicāraṇaṃ. Kena loko carati vicarati paṭivicaratīti—  kiṃsu tassa vicāraṇaṃ. <Emphasis>Kissassa vippahānena nibbānaṃ iti vuccatī</Emphasis>ti kissassa vippahānena vūpasamena paṭinissaggena paṭippassaddhiyā nibbānaṃ iti vuccati pavuccati kathīyati bhaṇīyati dīpīyati voharīyatīti—  kissassa vippahānena nibbānaṃ iti vuccati. Tenāha so brāhmaṇo—
</Paragraph>

<Paragraph number="856" type="verses" book="cn">
_“Kiṃsu saṃyojano loko,_  
_kiṃsu tassa vicāraṇaṃ;_  
_Kissassa vippahānena,_  
_nibbānaṃ iti vuccatī”ti._  

</Paragraph>

</Division>
<Division number="78" book="cn">

<Paragraph number="857" type="verses" book="cn">
_<Emphasis>Nandisaṃyojano loko,</Emphasis>_  
_<Emphasis>vitakkassa vicāraṇaṃ;</Emphasis>_  
_<Emphasis>Taṇhāya vippahānena,</Emphasis>_  
_<Emphasis>nibbānaṃ iti vuccati.</Emphasis> (5)_  

</Paragraph>

<Paragraph number="858" book="cn">
<Emphasis>Nandisaṃyojano loko</Emphasis>ti nandī vuccati taṇhā. Yo rāgo sārāgo …pe…  abhijjhā lobho akusalamūlaṃ, ayaṃ vuccati nandī. Yā nandī lokassa saṃyojanaṃ lagganaṃ bandhanaṃ upakkileso, imāya nandiyā loko yutto payutto āyutto samāyutto laggo laggito palibuddhoti—  nandisaṃyojano loko.
</Paragraph>

<Paragraph number="859" book="cn">
<Emphasis>Vitakkassa vicāraṇan</Emphasis>ti. <Emphasis>Vitakkā</Emphasis>ti nava vitakkā—  kāmavitakko, byāpādavitakko, vihiṃsāvitakko, ñātivitakko janapadavitakko, amarāvitakko, parānudayatāpaṭisaṃyutto vitakko, lābhasakkārasilokapaṭisaṃyutto vitakko, anavaññattipaṭisaṃyutto vitakko. Ime vuccanti nava vitakkā. Ime nava vitakkā lokassa cāraṇā vicāraṇā paṭivicāraṇā. Imehi navahi vitakkehi loko carati vicarati paṭivicaratīti—  vitakkassa vicāraṇaṃ.
</Paragraph>

<Paragraph number="860" book="cn">
<Emphasis>Taṇhāya vippahānena nibbānaṃ iti vuccatī</Emphasis>ti. <Emphasis>Taṇhā</Emphasis>ti rūpataṇhā …pe…  dhammataṇhā. <Emphasis>Taṇhāya vippahānena nibbānaṃ iti vuccatī</Emphasis>ti taṇhāya vippahānena vūpasamena paṭinissaggena paṭippassaddhiyā nibbānaṃ iti vuccati pavuccati kathīyati bhaṇīyati dīpīyati voharīyatīti—  taṇhāya vippahānena nibbānaṃ iti vuccati. Tenāha bhagavā—
</Paragraph>

<Paragraph number="861" type="verses" book="cn">
_“Nandisaṃyojano loko,_  
_vitakkassa vicāraṇaṃ;_  
_Taṇhāya vippahānena,_  
_nibbānaṃ iti vuccatī”ti._  

</Paragraph>

</Division>
<Division number="79" book="cn">

<Paragraph number="862" type="verses" book="cn">
_<Emphasis>Kathaṃ satassa carato,</Emphasis>_  
_<Emphasis>Viññāṇaṃ uparujjhati;</Emphasis>_  
_<Emphasis>Bhagavantaṃ puṭṭhumāgamā,</Emphasis>_  
_<Emphasis>Taṃ suṇoma vaco tava.</Emphasis> (6)_  

</Paragraph>

<Paragraph number="863" book="cn">
<Emphasis>Kathaṃ satassa carato</Emphasis>ti kathaṃ satassa sampajānassa carato viharato iriyato vattayato pālayato yapayato yāpayatoti—  kathaṃ satassa carato.
</Paragraph>

<Paragraph number="864" book="cn">
<Emphasis>Viññāṇaṃ uparujjhatī</Emphasis>ti viññāṇaṃ nirujjhati vūpasammati atthaṃ gacchati paṭippassambhatīti—  viññāṇaṃ uparujjhati.
</Paragraph>

<Paragraph number="865" book="cn">
<Emphasis>Bhagavantaṃ puṭṭhumāgamā</Emphasis>ti buddhaṃ bhagavantaṃ puṭṭhuṃ pucchituṃ yācituṃ ajjhesituṃ pasādetuṃ āgamhā āgatamhā upāgatamhā sampattamhā, “tayā saddhiṃ samāgatamhā”ti—  bhagavantaṃ puṭṭhumāgamā.
</Paragraph>

<Paragraph number="866" book="cn">
<Emphasis>Taṃ suṇoma vaco tavā</Emphasis>ti. <Emphasis>Tan</Emphasis>ti tuyhaṃ vacanaṃ byappathaṃ desanaṃ anusāsanaṃ anusiṭṭhaṃ suṇoma uggaṇhāma dhārema upadhārema upalakkhemāti—  taṃ suṇoma vaco tava. Tenāha so brāhmaṇo—
</Paragraph>

<Paragraph number="867" type="verses" book="cn">
_“Kathaṃ satassa carato,_  
_viññāṇaṃ uparujjhati;_  
_Bhagavantaṃ puṭṭhumāgamā,_  
_taṃ suṇoma vaco tavā”ti._  

</Paragraph>

</Division>
<Division number="80" book="cn">

<Paragraph number="868" type="verses" book="cn">
_<Emphasis>Ajjhattañca bahiddhā ca,</Emphasis>_  
_<Emphasis>vedanaṃ nābhinandato;</Emphasis>_  
_<Emphasis>Evaṃ satassa carato,</Emphasis>_  
_<Emphasis>viññāṇaṃ uparujjhati.</Emphasis> (7)_  

</Paragraph>

<Paragraph number="869" book="cn">
<Emphasis>Ajjhattañca bahiddhā ca vedanaṃ nābhinandato</Emphasis>ti ajjhattaṃ vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti; bahiddhā vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti; ajjhattabahiddhā vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti.
</Paragraph>

<Paragraph number="870" book="cn">
Ajjhattaṃ samudayadhammānupassī vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti; ajjhattaṃ vayadhammānupassī vedanāsu vedanānupassī viharanto …pe…  ajjhattaṃ samudayavayadhammānupassī vedanāsu vedanānupassī viharanto …pe…  bahiddhā samudayadhammānupassī vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti; bahiddhā vayadhammānupassī vedanāsu vedanānupassī viharanto …pe…  bahiddhā samudayavayadhammānupassī vedanāsu vedanānupassī viharanto …pe…  ajjhattabahiddhā samudayadhammānupassī vedanāsu vedanānupassī viharanto …pe…  ajjhattabahiddhā vayadhammānupassī vedanāsu vedanānupassī viharanto …pe…  ajjhattabahiddhā samudayavayadhammānupassī vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti. Imehi dvādasahi ākārehi vedanāsu vedanānupassī viharanto …pe…  anabhāvaṃ gameti.
</Paragraph>

<Paragraph number="871" book="cn">
Atha vā vedanaṃ aniccato passanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti. Vedanaṃ dukkhato rogato gaṇḍato sallato aghato ābādhato …pe…  nissaraṇato passanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gameti. Imehi cattālīsāya ākārehi vedanāsu vedanānupassī viharanto vedanaṃ nābhinandati nābhivadati na ajjhoseti, abhinandanaṃ abhivadanaṃ ajjhosānaṃ gāhaṃ parāmāsaṃ abhinivesaṃ pajahati vinodeti byantīkaroti anabhāvaṃ gametīti—  ajjhattañca bahiddhā ca vedanaṃ nābhinandato.
</Paragraph>

<Paragraph number="872" book="cn">
<Emphasis>Evaṃ satassa carato</Emphasis>ti evaṃ satassa sampajānassa carato viharato iriyato vattayato pālayato yapayato yāpayatoti—  evaṃ satassa carato.
</Paragraph>

<Paragraph number="873" book="cn">
<Emphasis>Viññāṇaṃ uparujjhatī</Emphasis>ti puññābhisaṅkhārasahagataṃ viññāṇaṃ apuññābhisaṅkhārasahagataṃ viññāṇaṃ āneñjābhisaṅkhārasahagataṃ viññāṇaṃ nirujjhati vūpasammati atthaṃ gacchati paṭippassambhatīti—  viññāṇaṃ uparujjhati. Tenāha bhagavā—
</Paragraph>

<Paragraph number="874" type="verses" book="cn">
_“Ajjhattañca bahiddhā ca,_  
_vedanaṃ nābhinandato;_  
_Evaṃ satassa carato,_  
_viññāṇaṃ uparujjhatī”ti._  

</Paragraph>

<Paragraph number="875" book="cn">
Saha gāthāpariyosānā …pe…  satthā me, bhante bhagavā, sāvakohamasmīti.

</Paragraph>
</Division>

<Paragraph number="876" type="center" book="cn">
Udayamāṇavapucchāniddeso terasamo.
</Paragraph>