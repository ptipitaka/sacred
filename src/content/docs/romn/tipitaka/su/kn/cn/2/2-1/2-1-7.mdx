---
title: "2.1.7 Nandamāṇavapucchāniddesa"
tableOfContents: false
sidebar:
  order: 14
type: "tipitaka"
basket: "su"
book: "cn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="46" book="cn" bookNo="25" page="112">

<Paragraph number="599" type="verses" book="cn">
_<Emphasis>Santi loke munayo, __(iccāyasmā nando)__</Emphasis>_  
_<Emphasis>Janā vadanti tayidaṃ kathaṃsu;</Emphasis>_  
_<Emphasis>Ñāṇūpapannaṃ muni no vadanti,</Emphasis>_  
_<Emphasis>Udāhu ve jīvitenūpapannaṃ.</Emphasis> (1)_  

</Paragraph>

<Paragraph number="600" book="cn">
<Emphasis>Santi loke munayo</Emphasis>ti. <Emphasis>Santī</Emphasis>ti santi saṃvijjanti atthi upalabbhanti. <Emphasis>Loke</Emphasis>ti apāyaloke …pe…  āyatanaloke. <Emphasis>Munayo</Emphasis>ti munināmakā ājīvakā nigaṇṭhā jaṭilā tāpasā. Devā loke munayoti sañjānanti, na ca te munayoti. Santi loke munayo. <Emphasis>Iccāyasmā nando</Emphasis>ti. <Emphasis>Iccā</Emphasis>ti padasandhi …pe… . <Emphasis>Āyasmā</Emphasis>ti piyavacanaṃ …pe… . <Emphasis>Nando</Emphasis>ti tassa brāhmaṇassa nāmaṃ …pe…  abhilāpoti—  iccāyasmā nando.
</Paragraph>

<Paragraph number="601" book="cn">
<Emphasis>Janā vadanti tayidaṃ kathaṃsū</Emphasis>ti. <Emphasis>Janā</Emphasis>ti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca. <Emphasis>Vadantī</Emphasis>ti kathenti bhaṇanti dīpayanti voharanti. <Emphasis>Tayidaṃ kathaṃsū</Emphasis>ti saṃsayapucchā vimatipucchā dveḷhakapucchā anekaṃsapucchā “evaṃ nu kho, na nu kho, kiṃ nu kho, kathaṃ nu kho”ti—  janā vadanti tayidaṃ kathaṃsu.
</Paragraph>

<Paragraph number="602" book="cn">
<Emphasis>Ñāṇūpapannaṃ muni no vadantī</Emphasis>ti. Aṭṭha samāpattiñāṇena vā pañcābhiññāñāṇena vā upetaṃ samupetaṃ upāgataṃ samupāgataṃ upapannaṃ samupapannaṃ samannāgataṃ muniṃ vadanti kathenti bhaṇanti dīpayanti voharantīti—  ñāṇūpapannaṃ muni no vadanti.
</Paragraph>

<Paragraph number="603" book="cn">
<Emphasis>Udāhu ve jīvitenūpapannan</Emphasis>ti udāhu anekavividhaatiparamadukkarakārikalūkhajīvitānuyogena upetaṃ samupetaṃ upāgataṃ samupāgataṃ upapannaṃ samupapannaṃ samannāgataṃ muniṃ vadanti kathenti bhaṇanti dīpayanti voharantīti—  udāhu ve jīvitenūpapannaṃ. Tenāha so brāhmaṇo—
</Paragraph>

<Paragraph number="604" type="verses" book="cn">
_“Santi loke munayo, __(iccāyasmā nando)___  
_Janā vadanti tayidaṃ kathaṃsu;_  
_Ñāṇūpapannaṃ muni no vadanti,_  
_Udāhu ve jīvitenūpapannan”ti._  

</Paragraph>

</Division>
<Division number="47" book="cn" bookNo="25" page="113">

<Paragraph number="605" type="verses" book="cn">
_<Emphasis>Na diṭṭhiyā na sutiyā na ñāṇena,</Emphasis>_  
_<Emphasis>Munīdha nanda kusalā vadanti;</Emphasis>_  
_<Emphasis>Visenikatvā anīghā nirāsā,</Emphasis>_  
_<Emphasis>Caranti ye te munayoti brūmi.</Emphasis> (2)_  

</Paragraph>

<Paragraph number="606" book="cn">
<Emphasis>Na diṭṭhiyā na sutiyā na ñāṇenā</Emphasis>ti. <Emphasis>Na diṭṭhiyā</Emphasis>ti na diṭṭhasuddhiyā. <Emphasis>Na sutiyā</Emphasis>ti na sutasuddhiyā. <Emphasis>Na ñāṇenā</Emphasis>ti napi aṭṭhasamāpattiñāṇena napi pañcābhiññāñāṇena napi micchāñāṇenāti—  na diṭṭhiyā na sutiyā na ñāṇena.
</Paragraph>

<Paragraph number="607" book="cn">
<Emphasis>Munīdha nanda kusalā vadantī</Emphasis>ti. <Emphasis>Kusalā</Emphasis>ti ye te khandhakusalā dhātukusalā āyatanakusalā paṭiccasamuppādakusalā satipaṭṭhānakusalā sammappadhānakusalā iddhipādakusalā indriyakusalā balakusalā bojjhaṅgakusalā maggakusalā phalakusalā nibbānakusalā diṭṭhasuddhiyā vā sutasuddhiyā vā aṭṭhasamāpattiñāṇena vā pañcābhiññāñāṇena vā micchāñāṇena vā diṭṭhena vā sutena vā upetaṃ samupetaṃ upāgataṃ samupāgataṃ upapannaṃ samupapannaṃ samannāgataṃ muniṃ na vadanti na kathenti na bhaṇanti na dīpayanti na voharantīti—  munīdha nanda kusalā vadanti.
</Paragraph>

<Paragraph number="608" book="cn">
<Emphasis>Visenikatvā anīghā nirāsā, caranti ye te munayoti brūmī</Emphasis>ti <Emphasis>senā</Emphasis> vuccati mārasenā, kāyaduccaritaṃ mārasenā, vacīduccaritaṃ mārasenā, manoduccaritaṃ mārasenā, rāgo mārasenā, doso mārasenā, moho mārasenā, kodho …pe…  upanāho…  makkho…  paḷāso…  issā…  macchariyaṃ…  māyā…  sāṭheyyaṃ…  thambho…  sārambho…  māno…  atimāno…  mado…  pamādo…  sabbe kilesā sabbe duccaritā sabbe darathā sabbe pariḷāhā sabbe santāpā sabbākusalābhisaṅkhārā mārasenā. Vuttañhetaṃ bhagavatā—
</Paragraph>

<Paragraph number="609" type="verses" book="cn">
_“Kāmā te paṭhamā senā,_  
_dutiyā arati vuccati;_  
_Tatiyā khuppipāsā te,_  
_catutthī taṇhā pavuccati._  

</Paragraph>

<Paragraph number="610" type="verses" book="cn">
_Pañcamaṃ thinamiddhaṃ te,_  
_Chaṭṭhā bhīrū pavuccati;_  
_Sattamī vicikicchā te,_  
_Makkho thambho te aṭṭhamo;_  
_Lābho siloko sakkāro,_  
_Micchāladdho ca yo yaso._  

</Paragraph>

<Paragraph number="611" type="verses" book="cn">
_Yo cattānaṃ samukkaṃse,_  
_pare ca avajānati;_  
_Esā namuci te senā,_  
_kaṇhassābhippahārinī;_  
_Na naṃ asūro jināti,_  
_jetvā ca labhate sukhan”ti._  

</Paragraph>

<Paragraph number="612" book="cn">
Yato catūhi ariyamaggehi sabbā ca mārasenā sabbe ca paṭisenikarā kilesā jitā ca parājitā ca bhaggā vippaluggā parammukhā, tena vuccanti visenikatvā. <Emphasis>Anīghā</Emphasis>ti rāgo nīgho, doso nīgho, moho nīgho, kodho nīgho, upanāho nīgho …pe…  sabbākusalābhisaṅkhārā nīghā. Yesaṃ ete nīghā pahīnā samucchinnā vūpasantā paṭippassaddhā abhabbuppattikā ñāṇagginā daḍḍhā te vuccanti anīghā. <Emphasis>Nirāsā</Emphasis>ti āsā vuccati taṇhā. Yo rāgo sārāgo …pe…  avijjā lobho akusalamūlaṃ. Yesaṃ esā āsā taṇhā pahīnā samucchinnā vūpasantā paṭippassaddhā abhabbuppattikā ñāṇagginā daḍḍhā, te vuccanti nirāsā arahanto khīṇāsavā. <Emphasis>Visenikatvā anīghā nirāsā, caranti ye te munayoti brūmī</Emphasis>ti ye te visenikatvāva anīghā ca nirāsā ca caranti viharanti iriyanti vattenti pālenti yapenti yāpenti, te loke munayoti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—  visenikatvā anīghā nirāsā, caranti ye te munayoti brūmi. Tenāha bhagavā—
</Paragraph>

<Paragraph number="613" type="verses" book="cn">
_“Na diṭṭhiyā na sutiyā na ñāṇena,_  
_Munīdha nanda kusalā vadanti;_  
_Visenikatvā anīghā nirāsā,_  
_Caranti ye te munayoti brūmī”ti._  

</Paragraph>

</Division>
<Division number="48" book="cn" bookNo="25" page="115">

<Paragraph number="614" type="verses" book="cn">
_<Emphasis>Ye kecime samaṇabrāhmaṇāse, __(iccāyasmā nando)__</Emphasis>_  
_<Emphasis>Diṭṭhassutenāpi vadanti suddhiṃ;</Emphasis>_  
_<Emphasis>Sīlabbatenāpi vadanti suddhiṃ,</Emphasis>_  
_<Emphasis>Anekarūpena vadanti suddhiṃ.</Emphasis>_  

</Paragraph>

<Paragraph number="615" type="verses" book="cn">
_<Emphasis>Kaccissu te bhagavā tattha yatā carantā,</Emphasis>_  
_<Emphasis>Atāru jātiñca jarañca mārisa;</Emphasis>_  
_<Emphasis>Pucchāmi taṃ bhagavā brūhi metaṃ.</Emphasis> (3)_  

</Paragraph>

<Paragraph number="616" book="cn">
<Emphasis>Ye kecime samaṇabrāhmaṇāse</Emphasis>ti. <Emphasis>Ye kecī</Emphasis>ti sabbena sabbaṃ sabbathā sabbaṃ asesaṃ nissesaṃ pariyādiyanavacanametaṃ—  ye kecīti. <Emphasis>Samaṇā</Emphasis>ti ye keci ito bahiddhā pabbajjūpagatā paribbājakasamāpannā. <Emphasis>Brāhmaṇā</Emphasis>ti ye keci bhovādikāti—  ye kecime samaṇabrāhmaṇāse. <Emphasis>Iccāyasmā nando</Emphasis>ti. <Emphasis>Iccā</Emphasis>ti padasandhi …pe… . <Emphasis>Āyasmā</Emphasis>ti piyavacanaṃ …pe… . <Emphasis>Nando</Emphasis>ti. Tassa brāhmaṇassa nāmaṃ …pe…  abhilāpoti—  iccāyasmā nando.
</Paragraph>

<Paragraph number="617" book="cn">
<Emphasis>Diṭṭhassutenāpi vadanti suddhin</Emphasis>ti diṭṭhenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharanti; sutenapi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharanti; diṭṭhassutenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharantīti—  diṭṭhassutenāpi vadanti suddhiṃ.
</Paragraph>

<Paragraph number="618" book="cn">
<Emphasis>Sīlabbatenāpi vadanti suddhin</Emphasis>ti sīlenapi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharanti; vatenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharanti; sīlabbatenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharantīti—  sīlabbatenāpi vadanti suddhiṃ.
</Paragraph>

<Paragraph number="619" book="cn">
<Emphasis>Anekarūpena vadanti suddhin</Emphasis>ti anekavidhakotūhalamaṅgalena suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharantīti—  anekarūpena vadanti suddhiṃ.
</Paragraph>

<Paragraph number="620" book="cn">
<Emphasis>Kaccissu te bhagavā tattha yatā carantā</Emphasis>ti. <Emphasis>Kaccissū</Emphasis>ti saṃsayapucchā vimatipucchā dveḷhakapucchā anekaṃsapucchā, “evaṃ nu kho, na nu kho, kiṃ nu kho, kathaṃ nu kho”ti—  kaccissu. <Emphasis>Te</Emphasis>ti diṭṭhigatikā. <Emphasis>Bhagavā</Emphasis>ti gāravādhivacanametaṃ …pe…  sacchikā paññatti, yadidaṃ bhagavāti—  kaccissu te bhagavā. <Emphasis>Tattha yatā carantā</Emphasis>ti. <Emphasis>Tatthā</Emphasis>ti sakāya diṭṭhiyā sakāya khantiyā sakāya ruciyā sakāya laddhiyā. <Emphasis>Yatā</Emphasis>ti yattā paṭiyattā guttā gopitā rakkhitā saṃvutā. <Emphasis>Carantā</Emphasis>ti carantā viharantā iriyantā vattentā pālentā yapentā yāpentāti—  kaccissu te bhagavā tattha yatā carantā.
</Paragraph>

<Paragraph number="621" book="cn">
<Emphasis>Atāru jātiñca jarañca mārisā</Emphasis>ti jātijarāmaraṇaṃ atariṃsu uttariṃsu patariṃsu samatikkamiṃsu vītivattiṃsu. <Emphasis>Mārisā</Emphasis>ti piyavacanaṃ garuvacanaṃ sagāravasappatissādhivacanametaṃ—  mārisāti—  atāru jātiñca jarañca mārisa.
</Paragraph>

<Paragraph number="622" book="cn">
<Emphasis>Pucchāmi taṃ bhagavā brūhi metan</Emphasis>ti. <Emphasis>Pucchāmi tan</Emphasis>ti pucchāmi taṃ yācāmi taṃ ajjhesāmi taṃ, kathayassu meti pucchāmi taṃ. <Emphasis>Bhagavā</Emphasis>ti …pe…  sacchikā paññatti, yadidaṃ bhagavāti. <Emphasis>Brūhi metan</Emphasis>ti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—  pucchāmi taṃ bhagavā brūhi metaṃ. Tenāha so brāhmaṇo—
</Paragraph>

<Paragraph number="623" type="verses" book="cn">
_“Ye kecime samaṇabrāhmaṇāse, __(iccāyasmā nando)___  
_Diṭṭhassutenāpi vadanti suddhiṃ;_  
_Sīlabbatenāpi vadanti suddhiṃ,_  
_Anekarūpena vadanti suddhiṃ._  

</Paragraph>

<Paragraph number="624" type="verses" book="cn">
_Kaccissu te bhagavā tattha yatā carantā,_  
_Atāru jātiñca jarañca mārisa;_  
_Pucchāmi taṃ bhagavā brūhi metan”ti._  

</Paragraph>

</Division>
<Division number="49" book="cn" bookNo="25" page="117">

<Paragraph number="625" type="verses" book="cn">
_<Emphasis>Ye kecime samaṇabrāhmaṇāse, __(nandāti bhagavā)__</Emphasis>_  
_<Emphasis>Diṭṭhassutenāpi vadanti suddhiṃ;</Emphasis>_  
_<Emphasis>Sīlabbatenāpi vadanti suddhiṃ,</Emphasis>_  
_<Emphasis>Anekarūpena vadanti suddhiṃ;</Emphasis>_  
_<Emphasis>Kiñcāpi te tattha yatā caranti,</Emphasis>_  
_<Emphasis>Nātariṃsu jātijaranti brūmi.</Emphasis> (4)_  

</Paragraph>

<Paragraph number="626" book="cn">
<Emphasis>Ye kecime samaṇabrāhmaṇāse</Emphasis>ti. <Emphasis>Ye kecī</Emphasis>ti sabbena sabbaṃ sabbathā sabbaṃ asesaṃ nissesaṃ pariyādiyanavacanametaṃ—  ye kecīti. <Emphasis>Samaṇā</Emphasis>ti ye keci ito bahiddhā pabbajjūpagatā paribbājakasamāpannā. <Emphasis>Brāhmaṇā</Emphasis>ti ye keci bhovādikāti—  ye kecime samaṇabrāhmaṇāse. <Emphasis>Nandāti bhagavā</Emphasis>ti. <Emphasis>Nandā</Emphasis>ti bhagavā taṃ brāhmaṇaṃ nāmena ālapati. <Emphasis>Bhagavā</Emphasis>ti gāravādhivacanametaṃ …pe…  sacchikā paññatti, yadidaṃ bhagavāti—  nandāti bhagavā.
</Paragraph>

<Paragraph number="627" book="cn">
<Emphasis>Diṭṭhassutenāpi vadanti suddhin</Emphasis>ti diṭṭhenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharanti; sutenapi suddhiṃ …pe…  diṭṭhassutenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharantīti—  diṭṭhassutenāpi vadanti suddhiṃ.
</Paragraph>

<Paragraph number="628" book="cn">
<Emphasis>Sīlabbatenāpi vadanti suddhin</Emphasis>ti sīlenapi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharanti; vatenāpi suddhiṃ …pe…  voharanti; sīlabbatenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharantīti—  sīlabbatenāpi vadanti suddhiṃ.
</Paragraph>

<Paragraph number="629" book="cn">
<Emphasis>Anekarūpena vadanti suddhin</Emphasis>ti anekavidhakotūhalamaṅgalena suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharantīti—  anekarūpena vadanti suddhiṃ.
</Paragraph>

<Paragraph number="630" book="cn">
<Emphasis>Kiñcāpi te tattha yatā carantī</Emphasis>ti. <Emphasis>Kiñcāpī</Emphasis>ti padasandhi padasaṃsaggo padapāripūrī akkharasamavāyo byañjanasiliṭṭhatā padānupubbatāpetaṃ—  kiñcāpīti. <Emphasis>Te</Emphasis>ti diṭṭhigatikā. <Emphasis>Tatthā</Emphasis>ti sakāya diṭṭhiyā sakāya khantiyā sakāya ruciyā sakāya laddhiyā. <Emphasis>Yatā</Emphasis>ti yattā paṭiyattā guttā gopitā rakkhitā saṃvutā. <Emphasis>Carantī</Emphasis>ti caranti viharanti iriyanti vattenti pālenti yapenti yāpentīti—  kiñcāpi te tattha yatā caranti.
</Paragraph>

<Paragraph number="631" book="cn">
<Emphasis>Nātariṃsu jātijaranti brūmī</Emphasis>ti jātijarāmaraṇaṃ na tariṃsu na uttariṃsu na patariṃsu na samatikkamiṃsu na vītivattiṃsu, jātijarāmaraṇā anikkhantā anissaṭā anatikkantā asamatikkantā avītivattā, antojātijarāmaraṇe parivattenti, antosaṃsārapathe parivattenti, jātiyā anugatā, jarāya anusaṭā, byādhinā abhibhūtā, maraṇena abbhāhatā atāṇā aleṇā asaraṇā asaraṇībhūtāti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—  nātariṃsu jātijaranti brūmi. Tenāha bhagavā—
</Paragraph>

<Paragraph number="632" type="verses" book="cn">
_“Ye kecime samaṇabrāhmaṇāse, __(nandāti bhagavā)___  
_Diṭṭhassutenāpi vadanti suddhiṃ;_  
_Sīlabbatenāpi vadanti suddhiṃ,_  
_Anekarūpena vadanti suddhiṃ;_  
_Kiñcāpi te tattha yatā caranti,_  
_Nātariṃsu jātijaranti brūmī”ti._  

</Paragraph>

</Division>
<Division number="50" book="cn" bookNo="25" page="118">

<Paragraph number="633" type="verses" book="cn">
_<Emphasis>Ye kecime samaṇabrāhmaṇāse, __(iccāyasmā nando)__</Emphasis>_  
_<Emphasis>Diṭṭhassutenāpi vadanti suddhiṃ;</Emphasis>_  
_<Emphasis>Sīlabbatenāpi vadanti suddhiṃ,</Emphasis>_  
_<Emphasis>Anekarūpena vadanti suddhiṃ.</Emphasis>_  

</Paragraph>

<Paragraph number="634" type="verses" book="cn">
_<Emphasis>Te ce munī brūsi anoghatiṇṇe,</Emphasis>_  
_<Emphasis>Atha ko carahi devamanussaloke;</Emphasis>_  
_<Emphasis>Atāri jātiñca jarañca mārisa,</Emphasis>_  
_<Emphasis>Pucchāmi taṃ bhagavā brūhi metaṃ.</Emphasis> (5)_  

</Paragraph>

<Paragraph number="635" book="cn">
<Emphasis>Ye kecime samaṇabrāhmaṇāse</Emphasis>ti. <Emphasis>Ye kecī</Emphasis>ti sabbena sabbaṃ sabbathā sabbaṃ asesaṃ nissesaṃ pariyādiyanavacanametaṃ—  ye kecīti. <Emphasis>Samaṇā</Emphasis>ti ye keci ito bahiddhā pabbajjūpagatā paribbājakasamāpannā. <Emphasis>Brāhmaṇā</Emphasis>ti ye keci bhovādikāti—  ye kecime samaṇabrāhmaṇāse. <Emphasis>Iccāyasmā nando</Emphasis>ti. <Emphasis>Iccā</Emphasis>ti padasandhi …pe…  iccāyasmā nando.
</Paragraph>

<Paragraph number="636" book="cn">
<Emphasis>Diṭṭhassutenāpi vadanti suddhin</Emphasis>ti diṭṭhenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharanti; sutenāpi suddhiṃ …pe…  diṭṭhassutenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharantīti—  diṭṭhassutenāpi vadanti suddhiṃ.
</Paragraph>

<Paragraph number="637" book="cn">
<Emphasis>Sīlabbatenāpi vadanti suddhin</Emphasis>ti sīlenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharanti; vatenāpi suddhiṃ …pe…  voharanti; sīlabbatenāpi suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharantīti—  sīlabbatenāpi vadanti suddhiṃ.
</Paragraph>

<Paragraph number="638" book="cn">
<Emphasis>Anekarūpena vadanti suddhin</Emphasis>ti anekavidhakotūhalamaṅgalena suddhiṃ visuddhiṃ parisuddhiṃ muttiṃ vimuttiṃ parimuttiṃ vadanti kathenti bhaṇanti dīpayanti voharantīti—  anekarūpena vadanti suddhiṃ.
</Paragraph>

<Paragraph number="639" book="cn">
<Emphasis>Te ce munī brūsi anoghatiṇṇe</Emphasis>ti. <Emphasis>Te ce</Emphasis>ti diṭṭhigatike. <Emphasis>Munī</Emphasis>ti monaṃ vuccati ñāṇaṃ …pe…  saṅgajālamaticca so muni. <Emphasis>Brūsi anoghatiṇṇe</Emphasis>ti kāmoghaṃ bhavoghaṃ diṭṭhoghaṃ avijjoghaṃ atiṇṇe anatikkante asamatikkante avītivatte antojātijarāmaraṇe parivattente antosaṃsārapathe parivattente jātiyā anugate jarāya anusaṭe byādhinā abhibhūte maraṇena abbhāhate atāṇe aleṇe asaraṇe asaraṇībhūte. <Emphasis>Brūsī</Emphasis>ti brūsi ācikkhasi desesi paññapesi paṭṭhapesi vivarasi vibhajasi uttānīkarosi pakāsesīti—  te ce munī brūsi anoghatiṇṇe.
</Paragraph>

<Paragraph number="640" book="cn">
<Emphasis>Atha ko carahi devamanussaloke, atāri jātiñca jarañca mārisā</Emphasis>ti atha ko eso sadevake loke samārake sabrahmake sassamaṇabrāhmaṇiyā pajāya sadevamanussāya jātijarāmaraṇaṃ atari uttari patari samatikkami vītivattayi. <Emphasis>Mārisā</Emphasis>ti piyavacanaṃ garuvacanaṃ sagāravasappatissādhivacanametaṃ mārisāti—  atha ko carahi devamanussaloke, atāri jātiñca jarañca mārisa.
</Paragraph>

<Paragraph number="641" book="cn">
<Emphasis>Pucchāmi taṃ bhagavā brūhi metan</Emphasis>ti. <Emphasis>Pucchāmi tan</Emphasis>ti pucchāmi taṃ yācāmi taṃ ajjhesāmi taṃ pasādemi taṃ. <Emphasis>Bhagavā</Emphasis>ti gāravādhivacanametaṃ …pe…  sacchikā paññatti, yadidaṃ bhagavāti. <Emphasis>Brūhi metan</Emphasis>ti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—  pucchāmi taṃ bhagavā brūhi metaṃ. Tenāha so brāhmaṇo—
</Paragraph>

<Paragraph number="642" type="verses" book="cn">
_“Ye kecime samaṇabrāhmaṇāse, __(iccāyasmā nando)___  
_Diṭṭhassutenāpi vadanti suddhiṃ;_  
_Sīlabbatenāpi vadanti suddhiṃ,_  
_Anekarūpena vadanti suddhiṃ._  

</Paragraph>

<Paragraph number="643" type="verses" book="cn">
_Te ce munī brūsi anoghatiṇṇe,_  
_Atha ko carahi devamanussaloke;_  
_Atāri jātiñca jarañca mārisa,_  
_Pucchāmi taṃ bhagavā brūhi metan”ti._  

</Paragraph>

</Division>
<Division number="51" book="cn" bookNo="25" page="120">

<Paragraph number="644" type="verses" book="cn">
_<Emphasis>Nāhaṃ sabbe samaṇabrāhmaṇāse, __(nandāti bhagavā)__</Emphasis>_  
_<Emphasis>Jātijarāya nivutāti brūmi;</Emphasis>_  
_<Emphasis>Ye sīdha diṭṭhaṃ va sutaṃ mutaṃ vā,</Emphasis>_  
_<Emphasis>Sīlabbataṃ vāpi pahāya sabbaṃ.</Emphasis>_  

</Paragraph>

<Paragraph number="645" type="verses" book="cn">
_<Emphasis>Anekarūpampi pahāya sabbaṃ,</Emphasis>_  
_<Emphasis>Taṇhaṃ pariññāya anāsavāse;</Emphasis>_  
_<Emphasis>Te ve narā oghatiṇṇāti brūmi.</Emphasis> (6)_  

</Paragraph>

<Paragraph number="646" book="cn">
<Emphasis>Nāhaṃ sabbe samaṇabrāhmaṇāse, (nandāti bhagavā) jātijarāya nivutāti brūmī</Emphasis>ti nāhaṃ, nanda, sabbe samaṇabrāhmaṇā jātijarāya āvutā nivutā ovutā pihitā paṭicchannā paṭikujjitāti vadāmi. Atthi te samaṇabrāhmaṇā yesaṃ jāti ca jarāmaraṇañca pahīnā ucchinnamūlā tālāvatthukatā anabhāvaṃkatā āyatiṃ anuppādadhammāti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—  nāhaṃ sabbe samaṇabrāhmaṇāse, (nandāti bhagavā) jātijarāya nivutāti brūmi.
</Paragraph>

<Paragraph number="647" book="cn">
<Emphasis>Ye sīdha diṭṭhaṃ va sutaṃ mutaṃ vā, sīlabbataṃ vāpi pahāya sabban</Emphasis>ti ye sabbā diṭṭhasuddhiyo pahāya jahitvā pajahitvā vinodetvā byantīkaritvā anabhāvaṃ gametvā. Ye sabbā sutasuddhiyo pahāya …pe…  ye sabbā mutasuddhiyo pahāya, ye sabbā diṭṭhasutamutasuddhiyo pahāya ye sabbā sīlasuddhiyo pahāya, ye sabbā vatasuddhiyo pahāya, ye sabbā sīlabbatasuddhiyo pahāya jahitvā pajahitvā vinodetvā byantīkaritvā anabhāvaṃ gametvāti—  ye sīdha diṭṭhaṃ va sutaṃ mutaṃ vā, sīlabbataṃ vāpi pahāya sabbaṃ.
</Paragraph>

<Paragraph number="648" book="cn">
<Emphasis>Anekarūpampi pahāya sabban</Emphasis>ti anekavidhakotūhalamaṅgalena suddhiṃ visuddhiṃ parisuddhiṃ muttiṃ vimuttiṃ parimuttiṃ pahāya jahitvā pajahitvā vinodetvā byantīkaritvā anabhāvaṃ gametvāti—  anekarūpampi pahāya sabbaṃ.
</Paragraph>

<Paragraph number="649" book="cn">
<Emphasis>Taṇhaṃ pariññāya anāsavā se, te ve narā oghatiṇṇāti brūmī</Emphasis>ti. <Emphasis>Taṇhā</Emphasis>ti rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā. <Emphasis>Taṇhaṃ pariññāyā</Emphasis>ti taṇhaṃ tīhi pariññāhi parijānitvā—  ñātapariññāya, tīraṇapariññāya, pahānapariññāya. Katamā ñātapariññā? Taṇhaṃ jānāti “ayaṃ rūpataṇhā, ayaṃ saddataṇhā, ayaṃ gandhataṇhā, ayaṃ rasataṇhā, ayaṃ phoṭṭhabbataṇhā, ayaṃ dhammataṇhā”ti jānāti passati—  ayaṃ ñātapariññā.
</Paragraph>

<Paragraph number="650" book="cn">
Katamā tīraṇapariññā? Evaṃ ñātaṃ katvā taṇhaṃ tīreti aniccato dukkhato rogato gaṇḍato …pe…  nissaraṇato tīreti—  ayaṃ tīraṇapariññā.
</Paragraph>

<Paragraph number="651" book="cn">
Katamā pahānapariññā? Evaṃ tīrayitvā taṇhaṃ pajahati vinodeti byantīkaroti anabhāvaṃ gameti. Vuttañhetaṃ bhagavatā—  “yo, bhikkhave, taṇhāya chandarāgo taṃ pajahatha. Evaṃ sā taṇhā pahīnā bhavissati ucchinnamūlā tālāvatthukatā anabhāvaṃkatā āyatiṃ anuppādadhammā”. Ayaṃ pahānapariññā. <Emphasis>Taṇhaṃ pariññāyā</Emphasis>ti taṇhaṃ imāhi tīhi pariññāhi parijānitvā. <Emphasis>Anāsavā</Emphasis>ti cattāro āsavā—  kāmāsavo, bhavāsavo, diṭṭhāsavo, avijjāsavo. Yesaṃ ime āsavā pahīnā ucchinnamūlā tālāvatthukatā anabhāvaṃkatā āyatiṃ anuppādadhammā, te vuccanti anāsavā arahanto khīṇāsavā—  taṇhaṃ pariññāya anāsavā.
</Paragraph>

<Paragraph number="652" book="cn">
<Emphasis>Te ve narā oghatiṇṇāti brūmī</Emphasis>ti ye taṇhaṃ pariññāya anāsavā, te kāmoghaṃ tiṇṇā bhavoghaṃ tiṇṇā diṭṭhoghaṃ tiṇṇā avijjoghaṃ tiṇṇā sabbasaṃsārapathaṃ tiṇṇā uttiṇṇā nitthiṇṇā atikkantā samatikkantā vītivattāti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—  taṇhaṃ pariññāya anāsavāse te ve narā oghatiṇṇāti brūmi. Tenāha bhagavā—
</Paragraph>

<Paragraph number="653" type="verses" book="cn">
_“Nāhaṃ sabbe samaṇabrāhmaṇāse, __(nandāti bhagavā)___  
_Jātijarāya nivutāti brūmi;_  
_Ye sīdha diṭṭhaṃ va sutaṃ mutaṃ vā,_  
_Sīlabbataṃ vāpi pahāya sabbaṃ._  

</Paragraph>

<Paragraph number="654" type="verses" book="cn">
_Anekarūpampi pahāya sabbaṃ,_  
_Taṇhaṃ pariññāya anāsavāse;_  
_Te ve narā oghatiṇṇāti brūmī”ti._  

</Paragraph>

</Division>
<Division number="52" book="cn" bookNo="25" page="122">

<Paragraph number="655" type="verses" book="cn">
_<Emphasis>Etābhinandāmi vaco mahesino,</Emphasis>_  
_<Emphasis>Sukittitaṃ gotamanūpadhīkaṃ;</Emphasis>_  
_<Emphasis>Ye sīdha diṭṭhaṃ va sutaṃ mutaṃ vā,</Emphasis>_  
_<Emphasis>Sīlabbataṃ vāpi pahāya sabbaṃ.</Emphasis>_  

</Paragraph>

<Paragraph number="656" type="verses" book="cn">
_<Emphasis>Anekarūpampi pahāya sabbaṃ,</Emphasis>_  
_<Emphasis>Taṇhaṃ pariññāya anāsavāse;</Emphasis>_  
_<Emphasis>Ahampi te oghatiṇṇāti brūmi.</Emphasis> (7)_  

</Paragraph>

<Paragraph number="657" book="cn">
<Emphasis>Etābhinandāmi vaco mahesino</Emphasis>ti. <Emphasis>Etan</Emphasis>ti tuyhaṃ vacanaṃ byappathaṃ desanaṃ anusāsanaṃ anusiṭṭhaṃ nandāmi abhinandāmi modāmi anumodāmi icchāmi sādiyāmi patthayāmi pihayāmi abhijappāmi. <Emphasis>Mahesino</Emphasis>ti kiṃ mahesi bhagavā? Mahantaṃ sīlakkhandhaṃ esī gavesī pariyesīti mahesi …pe…  kahaṃ narāsabhoti mahesīti—  etābhinandāmi vaco mahesino.
</Paragraph>

<Paragraph number="658" book="cn">
<Emphasis>Sukittitaṃ gotamanūpadhīkan</Emphasis>ti. <Emphasis>Sukittitan</Emphasis>ti sukittitaṃ suācikkhitaṃ sudesitaṃ supaññapitaṃ supaṭṭhapitaṃ suvivaṭaṃ suvibhattaṃ suuttānīkataṃ supakāsitaṃ. <Emphasis>Gotamanūpadhīkan</Emphasis>ti upadhī vuccanti kilesā ca khandhā ca abhisaṅkhārā ca. Upadhippahānaṃ upadhivūpasamaṃ upadhinissaggaṃ upadhipaṭippassaddhaṃ amataṃ nibbānanti—  sukittitaṃ gotamanūpadhīkaṃ.
</Paragraph>

<Paragraph number="659" book="cn">
<Emphasis>Ye sīdha diṭṭhaṃ va sutaṃ mutaṃ vā, sīlabbataṃ vāpi pahāya sabban</Emphasis>ti ye sabbā diṭṭhasuddhiyo pahāya jahitvā pajahitvā vinodetvā byantīkaritvā anabhāvaṃ gametvā. Ye sabbā sutasuddhiyo …pe…  ye sabbā mutasuddhiyo…  ye sabbā diṭṭhasutamutasuddhiyo…  ye sabbā sīlasuddhiyo…  ye sabbā vatasuddhiyo…  ye sabbā sīlabbatasuddhiyo pahāya jahitvā pajahitvā vinodetvā byantīkaritvā anabhāvaṃ gametvāti—  ye sīdha diṭṭhaṃ va sutaṃ mutaṃ vā, sīlabbataṃ vāpi pahāya sabbaṃ.
</Paragraph>

<Paragraph number="660" book="cn">
<Emphasis>Anekarūpampi pahāya sabban</Emphasis>ti anekavidhakotūhalamaṅgalena suddhiṃ visuddhiṃ parisuddhiṃ muttiṃ vimuttiṃ parimuttiṃ pahāya jahitvā pajahitvā vinodetvā byantīkaritvā anabhāvaṃ gametvāti—  anekarūpampi pahāya sabbaṃ.
</Paragraph>

<Paragraph number="661" book="cn">
<Emphasis>Taṇhaṃ pariññāya anāsavāse, ahampi te oghatiṇṇāti brūmī</Emphasis>ti. <Emphasis>Taṇhā</Emphasis>ti rūpataṇhā saddataṇhā gandhataṇhā rasataṇhā phoṭṭhabbataṇhā dhammataṇhā. <Emphasis>Taṇhaṃ pariññāyā</Emphasis>ti taṇhaṃ tīhi pariññāhi parijānitvā—  ñātapariññāya, tīraṇapariññāya, pahānapariññāya. Katamā ñātapariññā? Taṇhaṃ jānāti—  ayaṃ rūpataṇhā, ayaṃ saddataṇhā, ayaṃ gandhataṇhā, ayaṃ rasataṇhā, ayaṃ phoṭṭhabbataṇhā, ayaṃ dhammataṇhāti jānāti passati—  ayaṃ ñātapariññā.
</Paragraph>

<Paragraph number="662" book="cn">
Katamā tīraṇapariññā? Evaṃ ñātaṃ katvā taṇhaṃ tīreti aniccato dukkhato rogato gaṇḍato sallato aghato ābādhato parato palokato ītito upaddavato bhayato upasaggato calato pabhaṅguto addhuvato atāṇato aleṇato asaraṇato asaraṇībhūtato rittato tucchato suññato anattato ādīnavato vipariṇāmadhammato asārakato aghamūlato vadhakato vibhavato sāsavato saṅkhatato mārāmisato jātidhammato jarādhammato byādhidhammato maraṇadhammato sokaparidevadukkhadomanassupāyāsadhammato saṃkilesadhammato samudayato atthaṅgamato assādato ādīnavato nissaraṇato tīreti—  ayaṃ tīraṇapariññā.
</Paragraph>

<Paragraph number="663" book="cn">
Katamā pahānapariññā? Evaṃ tīrayitvā taṇhaṃ pajahati vinodeti byantīkaroti anabhāvaṃ gameti—  ayaṃ pahānapariññā.
</Paragraph>

<Paragraph number="664" book="cn">
<Emphasis>Taṇhaṃ pariññāyā</Emphasis>ti taṇhaṃ imāhi tīhi pariññāhi parijānitvā. <Emphasis>Anāsavā</Emphasis>ti cattāro āsavā—  kāmāsavo, bhavāsavo, diṭṭhāsavo, avijjāsavo. Yesaṃ ime āsavā pahīnā ucchinnamūlā tālāvatthukatā anabhāvaṃkatā āyatiṃ anuppādadhammā, te vuccanti anāsavā arahanto khīṇāsavā. <Emphasis>Taṇhaṃ pariññāya anāsavāse, ahampi te oghatiṇṇā</Emphasis>ti. <Emphasis>Brūmī</Emphasis>ti ye taṇhaṃ pariññāya anāsavā, ahampi te kāmoghaṃ tiṇṇā bhavoghaṃ tiṇṇā diṭṭhoghaṃ tiṇṇā avijjoghaṃ tiṇṇā sabbasaṃsārapathaṃ tiṇṇā uttiṇṇā nitthiṇṇā atikkantā samatikkantā vītivattāti brūmi vadāmīti—  taṇhaṃ pariññāya anāsavāse, ahampi te oghatiṇṇāti brūmi. Tenāha so brāhmaṇo—
</Paragraph>

<Paragraph number="665" type="verses" book="cn">
_“Etābhinandāmi vaco mahesino,_  
_Sukittitaṃ gotamanūpadhīkaṃ;_  
_Ye sīdha diṭṭhaṃ va sutaṃ mutaṃ vā,_  
_Sīlabbataṃ vāpi pahāya sabbaṃ._  

</Paragraph>

<Paragraph number="666" type="verses" book="cn">
_Anekarūpampi pahāya sabbaṃ,_  
_Taṇhaṃ pariññāya anāsavāse;_  
_Ahampi te oghatiṇṇāti brūmī”ti._  


</Paragraph>
</Division>

<Paragraph number="667" type="center" book="cn">
Nandamāṇavapucchāniddeso sattamo.
</Paragraph>