---
title: "5.11 Tiṃsamattātherīgāthā"
tableOfContents: false
sidebar:
  order: 3
type: "tipitaka"
basket: "su"
book: "th2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="117" book="th2" bookNo="19" page="392">

<Paragraph number="169" type="verses" book="th2">
_“Musalāni gahetvāna,_  
_dhaññaṃ koṭṭenti māṇavā;_  
_Puttadārāni posentā,_  
_dhanaṃ vindanti māṇavā._  

</Paragraph>

</Division>
<Division number="118" book="th2" bookNo="19" page="392">

<Paragraph number="170" type="verses" book="th2">
_Karotha buddhasāsanaṃ,_  
_yaṃ katvā nānutappati;_  
_Khippaṃ pādāni dhovitvā,_  
_ekamante nisīdatha;_  
_Cetosamathamanuyuttā,_  
_karotha buddhasāsanaṃ”._  

</Paragraph>

</Division>
<Division number="119" book="th2" bookNo="19" page="392">

<Paragraph number="171" type="verses" book="th2">
_Tassā tā vacanaṃ sutvā,_  
_paṭācārāya sāsanaṃ;_  
_Pāde pakkhālayitvāna,_  
_ekamantaṃ upāvisuṃ;_  
_Cetosamathamanuyuttā,_  
_akaṃsu buddhasāsanaṃ._  

</Paragraph>

</Division>
<Division number="120" book="th2" bookNo="19" page="393">

<Paragraph number="172" type="verses" book="th2">
_Rattiyā purime yāme,_  
_pubbajātimanussaruṃ;_  
_Rattiyā majjhime yāme,_  
_dibbacakkhuṃ visodhayuṃ;_  
_Rattiyā pacchime yāme,_  
_tamokhandhaṃ padālayuṃ._  

</Paragraph>

</Division>
<Division number="121" book="th2" bookNo="19" page="393">

<Paragraph number="173" type="verses" book="th2">
_Uṭṭhāya pāde vandiṃsu,_  
_“katā te anusāsanī;_  
_Indaṃva devā tidasā,_  
_saṅgāme aparājitaṃ;_  
_Purakkhatvā vihassāma,_  
_tevijjāmha anāsavā”ti._  

</Paragraph>

<Paragraph number="174" book="th2">
Itthaṃ sudaṃ tiṃsamattā therī bhikkhuniyo paṭācārāya santike aññaṃ byākariṃsūti.
</Paragraph>
</Division>