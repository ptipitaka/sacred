---
title: "6.1.3 Darīmukhajātaka"
tableOfContents: false
sidebar:
  order: 4
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="ja1" bookNo="22" page="259">

<Paragraph number="1333" type="verses" book="ja1">
_“Paṅko ca kāmā palipo ca kāmā,_  
_Bhayañca metaṃ timūlaṃ pavuttaṃ;_  
_Rajo ca dhūmo ca mayā pakāsitā,_  
_Hitvā tuvaṃ pabbaja brahmadatta”._  

</Paragraph>

</Division>
<Division number="15" book="ja1" bookNo="22" page="259">

<Paragraph number="1334" type="verses" book="ja1">
_“Gadhito ca ratto ca adhimucchito ca,_  
_Kāmesvahaṃ brāhmaṇa bhiṃsarūpaṃ;_  
_Taṃ nussahe jīvikattho pahātuṃ,_  
_Kāhāmi puññāni anappakāni”._  

</Paragraph>

</Division>
<Division number="16" book="ja1" bookNo="22" page="259">

<Paragraph number="1335" type="verses" book="ja1">
_“Yo atthakāmassa hitānukampino,_  
_Ovajjamāno na karoti sāsanaṃ;_  
_Idameva seyyo iti maññamāno,_  
_Punappunaṃ gabbhamupeti mando._  

</Paragraph>

</Division>
<Division number="17" book="ja1" bookNo="22" page="259">

<Paragraph number="1336" type="verses" book="ja1">
_So ghorarūpaṃ nirayaṃ upeti,_  
_Subhāsubhaṃ muttakarīsapūraṃ;_  
_Sattā sakāye na jahanti giddhā,_  
_Ye honti kāmesu avītarāgā”._  

</Paragraph>

</Division>
<Division number="18" book="ja1" bookNo="22" page="259">

<Paragraph number="1337" type="verses" book="ja1">
_“Mīḷhena littā ruhirena makkhitā,_  
_Semhena littā upanikkhamanti;_  
_Yaṃ yañhi kāyena phusanti tāvade,_  
_Sabbaṃ asātaṃ dukhameva kevalaṃ._  

</Paragraph>

</Division>
<Division number="19" book="ja1" bookNo="22" page="259">

<Paragraph number="1338" type="verses" book="ja1">
_Disvā vadāmi na hi aññato savaṃ,_  
_Pubbenivāsaṃ bahukaṃ sarāmi;_  
_Citrāhi gāthāhi subhāsitāhi,_  
_Darīmukho nijjhāpayi sumedhan”ti._  


</Paragraph>
</Division>

<Paragraph number="1339" type="center" book="ja1">
Darīmukhajātakaṃ tatiyaṃ.
</Paragraph>