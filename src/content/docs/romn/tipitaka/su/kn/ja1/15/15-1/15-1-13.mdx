---
title: "15.1.13 Hatthipālajātaka"
tableOfContents: false
sidebar:
  order: 5
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="337" book="ja1">

<Paragraph number="3201" type="verses" book="ja1">
_“Cirassaṃ vata passāma,_  
_brāhmaṇaṃ devavaṇṇinaṃ;_  
_Mahājaṭaṃ khāridharaṃ,_  
_paṅkadantaṃ rajassiraṃ._  

</Paragraph>

</Division>
<Division number="338" book="ja1">

<Paragraph number="3202" type="verses" book="ja1">
_Cirassaṃ vata passāma,_  
_isiṃ dhammaguṇe rataṃ;_  
_Kāsāyavatthavasanaṃ,_  
_vākacīraṃ paṭicchadaṃ._  

</Paragraph>

</Division>
<Division number="339" book="ja1">

<Paragraph number="3203" type="verses" book="ja1">
_Āsanaṃ udakaṃ pajjaṃ,_  
_paṭigaṇhātu no bhavaṃ;_  
_Agghe bhavantaṃ pucchāma,_  
_agghaṃ kurutu no bhavaṃ”._  

</Paragraph>

</Division>
<Division number="340" book="ja1">

<Paragraph number="3204" type="verses" book="ja1">
_“Adhicca vede pariyesa vittaṃ,_  
_Putte gahe tāta patiṭṭhapetvā;_  
_Gandhe rase paccanubhuyya sabbaṃ,_  
_Araññaṃ sādhu muni so pasattho”._  

</Paragraph>

</Division>
<Division number="341" book="ja1">

<Paragraph number="3205" type="verses" book="ja1">
_“Vedā na saccā na ca vittalābho,_  
_Na puttalābhena jaraṃ vihanti;_  
_Gandhe rase muccanamāhu santo,_  
_Sakammunā hoti phalūpapatti”._  

</Paragraph>

</Division>
<Division number="342" book="ja1">

<Paragraph number="3206" type="verses" book="ja1">
_“Addhā hi saccaṃ vacanaṃ tavetaṃ,_  
_Sakammunā hoti phalūpapatti;_  
_Jiṇṇā ca mātāpitaro tavīme,_  
_Passeyyuṃ taṃ vassasataṃ arogaṃ”._  

</Paragraph>

</Division>
<Division number="343" book="ja1">

<Paragraph number="3207" type="verses" book="ja1">
_“Yassassa sakkhī maraṇena rāja,_  
_Jarāya mettī naravīraseṭṭha;_  
_Yo cāpi jaññā na marissaṃ kadāci,_  
_Passeyyuṃ taṃ vassasataṃ arogaṃ._  

</Paragraph>

</Division>
<Division number="344" book="ja1">

<Paragraph number="3208" type="verses" book="ja1">
_Yathāpi nāvaṃ puriso dakamhi,_  
_Ereti ce naṃ upaneti tīraṃ;_  
_Evampi byādhī satataṃ jarā ca,_  
_Upaneti maccaṃ vasamantakassa”._  

</Paragraph>

</Division>
<Division number="345" book="ja1">

<Paragraph number="3209" type="verses" book="ja1">
_“Paṅko ca kāmā palipo ca kāmā,_  
_Manoharā duttarā maccudheyyā;_  
_Etasmiṃ paṅke palipe byasannā,_  
_Hīnattarūpā na taranti pāraṃ._  

</Paragraph>

</Division>
<Division number="346" book="ja1">

<Paragraph number="3210" type="verses" book="ja1">
_Ayaṃ pure luddamakāsi kammaṃ,_  
_Svāyaṃ gahīto na hi mokkhito me;_  
_Orundhiyā naṃ parirakkhissāmi,_  
_Māyaṃ puna luddamakāsi kammaṃ”._  

</Paragraph>

</Division>
<Division number="347" book="ja1">

<Paragraph number="3211" type="verses" book="ja1">
_“Gavaṃva naṭṭhaṃ puriso yathā vane,_  
_Anvesatī rāja apassamāno;_  
_Evaṃ naṭṭho esukārī mamattho,_  
_Sohaṃ kathaṃ na gaveseyyaṃ rāja._  

</Paragraph>

</Division>
<Division number="348" book="ja1">

<Paragraph number="3212" type="verses" book="ja1">
_Hiyyoti hiyyati poso,_  
_Pareti parihāyati;_  
_Anāgataṃ netamatthīti ñatvā,_  
_Uppannachandaṃ ko panudeyya dhīro”._  

</Paragraph>

</Division>
<Division number="349" book="ja1">

<Paragraph number="3213" type="verses" book="ja1">
_“Passāmi vohaṃ daharaṃ kumāriṃ,_  
_Mattūpamaṃ ketakapupphanettaṃ;_  
_Abhuttabhoge paṭhame vayasmiṃ,_  
_Ādāya maccu vajate kumāriṃ._  

</Paragraph>

</Division>
<Division number="350" book="ja1">

<Paragraph number="3214" type="verses" book="ja1">
_Yuvā sujāto sumukho sudassano,_  
_Sāmo kusumbhaparikiṇṇamassu;_  
_Hitvāna kāme paṭikacca gehaṃ,_  
_Anujāna maṃ pabbajissāmi deva”._  

</Paragraph>

</Division>
<Division number="351" book="ja1">

<Paragraph number="3215" type="verses" book="ja1">
_“Sākhāhi rukkho labhate samaññaṃ,_  
_Pahīnasākhaṃ pana khāṇumāhu;_  
_Pahīnaputtassa mamajja bhoti,_  
_Vāseṭṭhi bhikkhācariyāya kālo”._  

</Paragraph>

</Division>
<Division number="352" book="ja1">

<Paragraph number="3216" type="verses" book="ja1">
_“Aghasmi koñcāva yathā himaccaye,_  
_Katāni jālāni padāliya haṃsā;_  
_Gacchanti puttā ca patī ca mayhaṃ,_  
_Sāhaṃ kathaṃ nānuvaje pajānaṃ”._  

</Paragraph>

</Division>
<Division number="353" book="ja1">

<Paragraph number="3217" type="verses" book="ja1">
_“Ete bhutvā vamitvā ca,_  
_pakkamanti vihaṅgamā;_  
_Ye ca bhutvāna vamiṃsu,_  
_te me hatthattamāgatā._  

</Paragraph>

</Division>
<Division number="354" book="ja1">

<Paragraph number="3218" type="verses" book="ja1">
_Avamī brāhmaṇo kāme,_  
_so tvaṃ paccāvamissasi;_  
_Vantādo puriso rāja,_  
_na so hoti pasaṃsiyo”._  

</Paragraph>

</Division>
<Division number="355" book="ja1">

<Paragraph number="3219" type="verses" book="ja1">
_“Paṅke ca posaṃ palipe byasannaṃ,_  
_Balī yathā dubbalamuddhareyya;_  
_Evampi maṃ tvaṃ udatāri bhoti,_  
_Pañcāli gāthāhi subhāsitāhi”._  

</Paragraph>

</Division>
<Division number="356" book="ja1">

<Paragraph number="3220" type="verses" book="ja1">
_Idaṃ vatvā mahārājā,_  
_esukārī disampati;_  
_Raṭṭhaṃ hitvāna pabbaji,_  
_nāgo chetvāva bandhanaṃ._  

</Paragraph>

</Division>
<Division number="357" book="ja1">

<Paragraph number="3221" type="verses" book="ja1">
_“Rājā ca pabbajjamarocayittha,_  
_Raṭṭhaṃ pahāya naravīraseṭṭho;_  
_Tuvampi no hohi yatheva rājā,_  
_Amhehi guttā anusāsa rajjaṃ”._  

</Paragraph>

</Division>
<Division number="358" book="ja1">

<Paragraph number="3222" type="verses" book="ja1">
_“Rājā ca pabbajjamarocayittha,_  
_Raṭṭhaṃ pahāya naravīraseṭṭho;_  
_Ahampi ekā carissāmi loke,_  
_Hitvāna kāmāni manoramāni._  

</Paragraph>

</Division>
<Division number="359" book="ja1">

<Paragraph number="3223" type="verses" book="ja1">
_Rājā ca pabbajjamarocayittha,_  
_Raṭṭhaṃ pahāya naravīraseṭṭho;_  
_Ahampi ekā carissāmi loke,_  
_Hitvāna kāmāni yathodhikāni._  

</Paragraph>

</Division>
<Division number="360" book="ja1">

<Paragraph number="3224" type="verses" book="ja1">
_Accenti kālā tarayanti rattiyo,_  
_Vayoguṇā anupubbaṃ jahanti;_  
_Ahampi ekā carissāmi loke,_  
_Hitvāna kāmāni manoramāni._  

</Paragraph>

</Division>
<Division number="361" book="ja1">

<Paragraph number="3225" type="verses" book="ja1">
_Accenti kālā tarayanti rattiyo,_  
_Vayoguṇā anupubbaṃ jahanti;_  
_Ahampi ekā carissāmi loke,_  
_Hitvāna kāmāni yathodhikāni._  

</Paragraph>

</Division>
<Division number="362" book="ja1">

<Paragraph number="3226" type="verses" book="ja1">
_Accenti kālā tarayanti rattiyo,_  
_Vayoguṇā anupubbaṃ jahanti;_  
_Ahampi ekā carissāmi loke,_  
_Sītibhūtā sabbamaticca saṅgan”ti._  


</Paragraph>
</Division>

<Paragraph number="3227" type="center" book="ja1">
Hatthipālajātakaṃ terasamaṃ.
</Paragraph>