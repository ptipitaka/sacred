---
title: "14.1.12 Dasabrāhmaṇajātaka"
tableOfContents: false
sidebar:
  order: 4
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="222" book="ja1">

<Paragraph number="2780" type="verses" book="ja1">
_Rājā avoca vidhuraṃ,_  
_Dhammakāmo yudhiṭṭhilo;_  
_“Brāhmaṇe vidhura pariyesa,_  
_Sīlavante bahussute._  

</Paragraph>

</Division>
<Division number="223" book="ja1">

<Paragraph number="2781" type="verses" book="ja1">
_Virate methunā dhammā,_  
_Ye me bhuñjeyyu bhojanaṃ;_  
_Dakkhiṇaṃ samma dassāma,_  
_Yattha dinnaṃ mahapphalaṃ”._  

</Paragraph>

</Division>
<Division number="224" book="ja1">

<Paragraph number="2782" type="verses" book="ja1">
_“Dullabhā brāhmaṇā deva,_  
_sīlavanto bahussutā;_  
_Viratā methunā dhammā,_  
_ye te bhuñjeyyu bhojanaṃ._  

</Paragraph>

</Division>
<Division number="225" book="ja1">

<Paragraph number="2783" type="verses" book="ja1">
_Dasa khalu mahārāja,_  
_yā tā brāhmaṇajātiyo;_  
_Tesaṃ vibhaṅgaṃ vicayaṃ,_  
_vitthārena suṇohi me._  

</Paragraph>

</Division>
<Division number="226" book="ja1">

<Paragraph number="2784" type="verses" book="ja1">
_Pasibbake gahetvāna,_  
_puṇṇe mūlassa saṃvute;_  
_Osadhikāyo ganthenti,_  
_nhāpayanti japanti ca._  

</Paragraph>

</Division>
<Division number="227" book="ja1">

<Paragraph number="2785" type="verses" book="ja1">
_Tikicchakasamā rāja,_  
_tepi vuccanti brāhmaṇā;_  
_Akkhātā te mahārāja,_  
_tādise nipatāmase”. (1)_  

</Paragraph>

</Division>
<Division number="228" book="ja1">

<Paragraph number="2786" type="verses" book="ja1">
_“Apetā te ca brahmaññā, __(iti rājā korabyo)___  
_Na te vuccanti brāhmaṇā;_  
_Aññe vidhura pariyesa,_  
_Sīlavante bahussute._  

</Paragraph>

</Division>
<Division number="229" book="ja1">

<Paragraph number="2787" type="verses" book="ja1">
_Virate methunā dhammā,_  
_Ye me bhuñjeyyu bhojanaṃ;_  
_Dakkhiṇaṃ samma dassāma,_  
_Yattha dinnaṃ mahapphalaṃ”._  

</Paragraph>

</Division>
<Division number="230" book="ja1">

<Paragraph number="2788" type="verses" book="ja1">
_“Kiṅkiṇikāyo gahetvā,_  
_ghosenti puratopi te;_  
_Pesanānipi gacchanti,_  
_rathacariyāsu sikkhare._  

</Paragraph>

</Division>
<Division number="231" book="ja1">

<Paragraph number="2789" type="verses" book="ja1">
_Paricārakasamā rāja,_  
_tepi vuccanti brāhmaṇā;_  
_Akkhātā te mahārāja,_  
_tādise nipatāmase”. (2)_  

</Paragraph>

</Division>
<Division number="232" book="ja1">

<Paragraph number="2790" type="verses" book="ja1">
_“Apetā te ca brahmaññā, __(iti rājā korabyo)___  
_Na te vuccanti brāhmaṇā;_  
_Aññe vidhura pariyesa,_  
_Sīlavante bahussute._  

</Paragraph>

</Division>
<Division number="233" book="ja1">

<Paragraph number="2791" type="verses" book="ja1">
_Virate methunā dhammā,_  
_ye me bhuñjeyyu bhojanaṃ;_  
_Dakkhiṇaṃ samma dassāma,_  
_yattha dinnaṃ mahapphalaṃ”._  

</Paragraph>

</Division>
<Division number="234" book="ja1">

<Paragraph number="2792" type="verses" book="ja1">
_“Kamaṇḍaluṃ gahetvāna,_  
_vaṅkadaṇḍañca brāhmaṇā;_  
_Paccupessanti rājāno,_  
_gāmesu nigamesu ca;_  
_Nādinne vuṭṭhahissāma,_  
_gāmamhi vā vanamhi vā._  

</Paragraph>

</Division>
<Division number="235" book="ja1">

<Paragraph number="2793" type="verses" book="ja1">
_Niggāhakasamā rāja,_  
_tepi vuccanti brāhmaṇā;_  
_Akkhātā te mahārāja,_  
_tādise nipatāmase”. (3)_  

</Paragraph>

</Division>
<Division number="236" book="ja1">

<Paragraph number="2794" type="verses" book="ja1">
_“Apetā te ca brahmaññā, __(iti rājā korabyo)___  
_Na te vuccanti brāhmaṇā;_  
_Aññe vidhura pariyesa,_  
_Sīlavante bahussute._  

</Paragraph>

</Division>
<Division number="237" book="ja1">

<Paragraph number="2795" type="verses" book="ja1">
_Virate methunā dhammā,_  
_ye me bhuñjeyyu bhojanaṃ;_  
_Dakkhiṇaṃ samma dassāma,_  
_yattha dinnaṃ mahapphalaṃ”._  

</Paragraph>

</Division>
<Division number="238" book="ja1">

<Paragraph number="2796" type="verses" book="ja1">
_“Parūḷhakacchanakhalomā,_  
_paṅkadantā rajassirā;_  
_Okiṇṇā rajareṇūhi,_  
_yācakā vicaranti te._  

</Paragraph>

</Division>
<Division number="239" book="ja1">

<Paragraph number="2797" type="verses" book="ja1">
_Khāṇughātasamā rāja,_  
_tepi vuccanti brāhmaṇā;_  
_Akkhātā te mahārāja,_  
_tādise nipatāmase”. (4)_  

</Paragraph>

</Division>
<Division number="240" book="ja1">

<Paragraph number="2798" type="verses" book="ja1">
_“Apetā te ca brahmaññā, __(iti rājā korabyo)___  
_Na te vuccanti brāhmaṇā;_  
_Aññe vidhura pariyesa,_  
_Sīlavante bahussute._  

</Paragraph>

</Division>
<Division number="241" book="ja1">

<Paragraph number="2799" type="verses" book="ja1">
_Virate methunā dhammā,_  
_ye me bhuñjeyyu bhojanaṃ;_  
_Dakkhiṇaṃ samma dassāma,_  
_yattha dinnaṃ mahapphalaṃ”._  

</Paragraph>

</Division>
<Division number="242" book="ja1">

<Paragraph number="2800" type="verses" book="ja1">
_“Harītakaṃ āmalakaṃ,_  
_Ambaṃ jambuṃ vibhītakaṃ;_  
_Labujaṃ dantapoṇāni,_  
_Beluvā badarāni ca._  

</Paragraph>

</Division>
<Division number="243" book="ja1">

<Paragraph number="2801" type="verses" book="ja1">
_Rājāyatanaṃ ucchupuṭaṃ,_  
_dhūmanettaṃ madhuañjanaṃ;_  
_Uccāvacāni paṇiyāni,_  
_vipaṇenti janādhipa._  

</Paragraph>

</Division>
<Division number="244" book="ja1">

<Paragraph number="2802" type="verses" book="ja1">
_Vāṇijakasamā rāja,_  
_tepi vuccanti brāhmaṇā;_  
_Akkhātā te mahārāja,_  
_tādise nipatāmase”. (5)_  

</Paragraph>

</Division>
<Division number="245" book="ja1">

<Paragraph number="2803" type="verses" book="ja1">
_“Apetā te ca brahmaññā, __(iti rājā korabyo)___  
_Na te vuccanti brāhmaṇā;_  
_Aññe vidhura pariyesa,_  
_Sīlavante bahussute._  

</Paragraph>

</Division>
<Division number="246" book="ja1">

<Paragraph number="2804" type="verses" book="ja1">
_Virate methunā dhammā,_  
_ye me bhuñjeyyu bhojanaṃ;_  
_Dakkhiṇaṃ samma dassāma,_  
_yattha dinnaṃ mahapphalaṃ”._  

</Paragraph>

</Division>
<Division number="247" book="ja1">

<Paragraph number="2805" type="verses" book="ja1">
_“Kasivāṇijjaṃ kārenti,_  
_posayanti ajeḷake;_  
_Kumāriyo pavecchanti,_  
_vivāhantāvahanti ca._  

</Paragraph>

</Division>
<Division number="248" book="ja1">

<Paragraph number="2806" type="verses" book="ja1">
_Samā ambaṭṭhavessehi,_  
_tepi vuccanti brāhmaṇā;_  
_Akkhātā te mahārāja,_  
_tādise nipatāmase”. (6)_  

</Paragraph>

</Division>
<Division number="249" book="ja1">

<Paragraph number="2807" type="verses" book="ja1">
_“Apetā te ca brahmaññā, __(iti rājā korabyo)___  
_Na te vuccanti brāhmaṇā;_  
_Aññe vidhura pariyesa,_  
_Sīlavante bahussute._  

</Paragraph>

</Division>
<Division number="250" book="ja1">

<Paragraph number="2808" type="verses" book="ja1">
_Virate methunā dhammā,_  
_ye me bhuñjeyyu bhojanaṃ;_  
_Dakkhiṇaṃ samma dassāma,_  
_yattha dinnaṃ mahapphalaṃ”._  

</Paragraph>

</Division>
<Division number="251" book="ja1">

<Paragraph number="2809" type="verses" book="ja1">
_“Nikkhittabhikkhaṃ bhuñjanti,_  
_gāmesveke purohitā;_  
_Bahū te paripucchanti,_  
_aṇḍacchedā nilañchakā._  

</Paragraph>

</Division>
<Division number="252" book="ja1">

<Paragraph number="2810" type="verses" book="ja1">
_Pasūpi tattha haññanti,_  
_mahiṃsā sūkarā ajā;_  
_Goghātakasamā rāja,_  
_tepi vuccanti brāhmaṇā;_  
_Akkhātā te mahārāja,_  
_tādise nipatāmase”. (7)_  

</Paragraph>

</Division>
<Division number="253" book="ja1">

<Paragraph number="2811" type="verses" book="ja1">
_“Apetā te ca brahmaññā, __(iti rājā korabyo)___  
_Na te vuccanti brāhmaṇā;_  
_Aññe vidhura pariyesa,_  
_Sīlavante bahussute._  

</Paragraph>

</Division>
<Division number="254" book="ja1">

<Paragraph number="2812" type="verses" book="ja1">
_Virate methunā dhammā,_  
_ye me bhuñjeyyu bhojanaṃ;_  
_Dakkhiṇaṃ samma dassāma,_  
_yattha dinnaṃ mahapphalaṃ”._  

</Paragraph>

</Division>
<Division number="255" book="ja1">

<Paragraph number="2813" type="verses" book="ja1">
_“Asicammaṃ gahetvāna,_  
_khaggaṃ paggayha brāhmaṇā;_  
_Vessapathesu tiṭṭhanti,_  
_satthaṃ abbāhayantipi._  

</Paragraph>

</Division>
<Division number="256" book="ja1">

<Paragraph number="2814" type="verses" book="ja1">
_Samā gopanisādehi,_  
_tepi vuccanti brāhmaṇā;_  
_Akkhātā te mahārāja,_  
_tādise nipatāmase”. (8)_  

</Paragraph>

</Division>
<Division number="257" book="ja1">

<Paragraph number="2815" type="verses" book="ja1">
_“Apetā te ca brahmaññā, __(iti rājā korabyo)___  
_Na te vuccanti brāhmaṇā;_  
_Aññe vidhura pariyesa,_  
_Sīlavante bahussute._  

</Paragraph>

</Division>
<Division number="258" book="ja1">

<Paragraph number="2816" type="verses" book="ja1">
_Virate methunā dhammā,_  
_ye me bhuñjeyyu bhojanaṃ;_  
_Dakkhiṇaṃ samma dassāma,_  
_yattha dinnaṃ mahapphalaṃ”._  

</Paragraph>

</Division>
<Division number="259" book="ja1">

<Paragraph number="2817" type="verses" book="ja1">
_“Araññe kuṭikaṃ katvā,_  
_kūṭāni kārayanti te;_  
_Sasabiḷāre bādhenti,_  
_āgodhā macchakacchapaṃ._  

</Paragraph>

</Division>
<Division number="260" book="ja1">

<Paragraph number="2818" type="verses" book="ja1">
_Te luddakasamā rāja,_  
_tepi vuccanti brāhmaṇā;_  
_Akkhātā te mahārāja,_  
_tādise nipatāmase”. (9)_  

</Paragraph>

</Division>
<Division number="261" book="ja1">

<Paragraph number="2819" type="verses" book="ja1">
_“Apetā te ca brahmaññā, __(iti rājā korabyo)___  
_Na te vuccanti brāhmaṇā;_  
_Aññe vidhura pariyesa,_  
_Sīlavante bahussute._  

</Paragraph>

</Division>
<Division number="262" book="ja1">

<Paragraph number="2820" type="verses" book="ja1">
_Virate methunā dhammā,_  
_ye me bhuñjeyyu bhojanaṃ;_  
_Dakkhiṇaṃ samma dassāma,_  
_yattha dinnaṃ mahapphalaṃ”._  

</Paragraph>

</Division>
<Division number="263" book="ja1">

<Paragraph number="2821" type="verses" book="ja1">
_“Aññe dhanassa kāmā hi,_  
_heṭṭhāmañce pasakkitā;_  
_Rājāno upari nhāyanti,_  
_somayāge upaṭṭhite._  

</Paragraph>

</Division>
<Division number="264" book="ja1">

<Paragraph number="2822" type="verses" book="ja1">
_Malamajjakasamā rāja,_  
_Tepi vuccanti brāhmaṇā;_  
_Akkhātā te mahārāja,_  
_Tādise nipatāmase”. (10)_  

</Paragraph>

</Division>
<Division number="265" book="ja1">

<Paragraph number="2823" type="verses" book="ja1">
_“Apetā te ca brahmaññā, __(iti rājā korabyo)___  
_Na te vuccanti brāhmaṇā;_  
_Aññe vidhura pariyesa,_  
_Sīlavante bahussute._  

</Paragraph>

</Division>
<Division number="266" book="ja1">

<Paragraph number="2824" type="verses" book="ja1">
_Virate methunā dhammā,_  
_ye me bhuñjeyyu bhojanaṃ;_  
_Dakkhiṇaṃ samma dassāma,_  
_yattha dinnaṃ mahapphalaṃ”._  

</Paragraph>

</Division>
<Division number="267" book="ja1">

<Paragraph number="2825" type="verses" book="ja1">
_“Atthi kho brāhmaṇā deva,_  
_sīlavanto bahussutā;_  
_Viratā methunā dhammā,_  
_ye te bhuñjeyyu bhojanaṃ._  

</Paragraph>

</Division>
<Division number="268" book="ja1">

<Paragraph number="2826" type="verses" book="ja1">
_Ekañca bhattaṃ bhuñjanti,_  
_na ca majjaṃ pivanti te;_  
_Akkhātā te mahārāja,_  
_tādise nipatāmase”._  

</Paragraph>

</Division>
<Division number="269" book="ja1">

<Paragraph number="2827" type="verses" book="ja1">
_“Ete kho brāhmaṇā vidhura,_  
_Sīlavanto bahussutā;_  
_Ete vidhura pariyesa,_  
_Khippañca ne nimantayā”ti._  


</Paragraph>
</Division>

<Paragraph number="2828" type="center" book="ja1">
Dasabrāhmaṇajātakaṃ dvādasamaṃ.
</Paragraph>