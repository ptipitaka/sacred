---
title: "16.1.5 Sambhavajātaka"
tableOfContents: false
sidebar:
  order: 6
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="138" book="ja1" bookNo="22" page="154">

<Paragraph number="3397" type="verses" book="ja1">
_“Rajjañca paṭipannāsma,_  
_ādhipaccaṃ sucīrata;_  
_Mahattaṃ pattumicchāmi,_  
_vijetuṃ pathaviṃ imaṃ._  

</Paragraph>

</Division>
<Division number="139" book="ja1" bookNo="22" page="154">

<Paragraph number="3398" type="verses" book="ja1">
_Dhammena no adhammena,_  
_adhammo me na ruccati;_  
_Kiccova dhammo carito,_  
_rañño hoti sucīrata._  

</Paragraph>

</Division>
<Division number="140" book="ja1" bookNo="22" page="154">

<Paragraph number="3399" type="verses" book="ja1">
_Idha cevāninditā yena,_  
_pecca yena aninditā;_  
_Yasaṃ devamanussesu,_  
_yena pappomu brāhmaṇa._  

</Paragraph>

</Division>
<Division number="141" book="ja1" bookNo="22" page="220">

<Paragraph number="3400" type="verses" book="ja1">
_Yohaṃ atthañca dhammañca,_  
_kattumicchāmi brāhmaṇa;_  
_Taṃ tvaṃ atthañca dhammañca,_  
_brāhmaṇakkhāhi pucchito”._  

</Paragraph>

</Division>
<Division number="142" book="ja1" bookNo="22" page="220">

<Paragraph number="3401" type="verses" book="ja1">
_“Nāññatra vidhurā rāja,_  
_etadakkhātumarahati;_  
_Yaṃ tvaṃ atthañca dhammañca,_  
_kattumicchasi khattiya”._  

</Paragraph>

</Division>
<Division number="143" book="ja1" bookNo="22" page="220">

<Paragraph number="3402" type="verses" book="ja1">
_“Ehi kho pahito gaccha,_  
_vidhurassa upantikaṃ;_  
_Nikkhañcimaṃ suvaṇṇassa,_  
_haraṃ gaccha sucīrata;_  
_Abhihāraṃ imaṃ dajjā,_  
_atthadhammānusiṭṭhiyā”._  

</Paragraph>

</Division>
<Division number="144" book="ja1" bookNo="22" page="220">

<Paragraph number="3403" type="verses" book="ja1">
_Svādhippāgā bhāradvājo,_  
_vidhurassa upantikaṃ;_  
_Tamaddasa mahābrahmā,_  
_asamānaṃ sake ghare._  

</Paragraph>

</Division>
<Division number="145" book="ja1" bookNo="22" page="220">

<Paragraph number="3404" type="verses" book="ja1">
_“Raññohaṃ pahito dūto,_  
_korabyassa yasassino;_  
_‘Atthaṃ dhammañca pucchesi’,_  
_iccabravi yudhiṭṭhilo;_  
_Taṃ tvaṃ atthañca dhammañca,_  
_vidhurakkhāhi pucchito”._  

</Paragraph>

</Division>
<Division number="146" book="ja1" bookNo="22" page="220">

<Paragraph number="3405" type="verses" book="ja1">
_“Gaṅgaṃ me pidahissanti,_  
_na taṃ sakkomi brāhmaṇa;_  
_Apidhetuṃ mahāsindhuṃ,_  
_taṃ kathaṃ so bhavissati;_  
_Na te sakkomi akkhātuṃ,_  
_atthaṃ dhammañca pucchito._  

</Paragraph>

</Division>
<Division number="147" book="ja1" bookNo="22" page="221">

<Paragraph number="3406" type="verses" book="ja1">
_Bhadrakāro ca me putto,_  
_oraso mama atrajo;_  
_Taṃ tvaṃ atthañca dhammañca,_  
_gantvā pucchassu brāhmaṇa”._  

</Paragraph>

</Division>
<Division number="148" book="ja1" bookNo="22" page="221">

<Paragraph number="3407" type="verses" book="ja1">
_Svādhippāgā bhāradvājo,_  
_bhadrakārassupantikaṃ;_  
_Tamaddasa mahābrahmā,_  
_nisinnaṃ samhi vesmani._  

</Paragraph>

</Division>
<Division number="149" book="ja1" bookNo="22" page="221">

<Paragraph number="3408" type="verses" book="ja1">
_“Raññohaṃ pahito dūto,_  
_korabyassa yasassino;_  
_‘Atthaṃ dhammañca pucchesi’,_  
_iccabravi yudhiṭṭhilo;_  
_Taṃ tvaṃ atthañca dhammañca,_  
_bhadrakāra pabrūhi me”._  

</Paragraph>

</Division>
<Division number="150" book="ja1" bookNo="22" page="221">

<Paragraph number="3409" type="verses" book="ja1">
_“Maṃsakājaṃ avahāya,_  
_godhaṃ anupatāmahaṃ;_  
_Na te sakkomi akkhātuṃ,_  
_atthaṃ dhammañca pucchito._  

</Paragraph>

</Division>
<Division number="151" book="ja1" bookNo="22" page="274">

<Paragraph number="3410" type="verses" book="ja1">
_Sañcayo nāma me bhātā,_  
_kaniṭṭho me sucīrata;_  
_Taṃ tvaṃ atthañca dhammañca,_  
_gantvā pucchassu brāhmaṇa”._  

</Paragraph>

</Division>
<Division number="152" book="ja1" bookNo="22" page="221">

<Paragraph number="3411" type="verses" book="ja1">
_Svādhippāgā bhāradvājo,_  
_sañcayassa upantikaṃ;_  
_Tamaddasa mahābrahmā,_  
_nisinnaṃ samhi vesmani._  

</Paragraph>

</Division>
<Division number="153" book="ja1" bookNo="22" page="221">

<Paragraph number="3412" type="verses" book="ja1">
_“Raññohaṃ pahito dūto,_  
_korabyassa yasassino;_  
_‘Atthaṃ dhammañca pucchesi’,_  
_iccabravi yudhiṭṭhilo;_  
_Taṃ tvaṃ atthañca dhammañca,_  
_sañcayakkhāhi pucchito”._  

</Paragraph>

</Division>
<Division number="154" book="ja1" bookNo="22" page="221">

<Paragraph number="3413" type="verses" book="ja1">
_“Sadā maṃ gilate maccu,_  
_sāyaṃ pāto sucīrata;_  
_Na te sakkomi akkhātuṃ,_  
_atthaṃ dhammañca pucchito._  

</Paragraph>

</Division>
<Division number="155" book="ja1" bookNo="22" page="222">

<Paragraph number="3414" type="verses" book="ja1">
_Sambhavo nāma me bhātā,_  
_kaniṭṭho me sucīrata;_  
_Taṃ tvaṃ atthañca dhammañca,_  
_gantvā pucchassu brāhmaṇa”._  

</Paragraph>

</Division>
<Division number="156" book="ja1" bookNo="22" page="222">

<Paragraph number="3415" type="verses" book="ja1">
_“Abbhuto vata bho dhammo,_  
_nāyaṃ asmāka ruccati;_  
_Tayo janā pitāputtā,_  
_te su paññāya no vidū._  

</Paragraph>

</Division>
<Division number="157" book="ja1" bookNo="22" page="222">

<Paragraph number="3416" type="verses" book="ja1">
_Na taṃ sakkotha akkhātuṃ,_  
_atthaṃ dhammañca pucchitā;_  
_Kathaṃ nu daharo jaññā,_  
_atthaṃ dhammañca pucchito”._  

</Paragraph>

</Division>
<Division number="158" book="ja1" bookNo="22" page="222">

<Paragraph number="3417" type="verses" book="ja1">
_“Mā naṃ daharoti uññāsi,_  
_apucchitvāna sambhavaṃ;_  
_Pucchitvā sambhavaṃ jaññā,_  
_atthaṃ dhammañca brāhmaṇa._  

</Paragraph>

</Division>
<Division number="159" book="ja1" bookNo="22" page="222">

<Paragraph number="3418" type="verses" book="ja1">
_Yathāpi cando vimalo,_  
_gacchaṃ ākāsadhātuyā;_  
_Sabbe tārāgaṇe loke,_  
_ābhāya atirocati._  

</Paragraph>

</Division>
<Division number="160" book="ja1" bookNo="22" page="222">

<Paragraph number="3419" type="verses" book="ja1">
_Evampi daharūpeto,_  
_paññāyogena sambhavo;_  
_Mā naṃ daharoti uññāsi,_  
_apucchitvāna sambhavaṃ;_  
_Pucchitvā sambhavaṃ jaññā,_  
_atthaṃ dhammañca brāhmaṇa._  

</Paragraph>

</Division>
<Division number="161" book="ja1" bookNo="22" page="296">

<Paragraph number="3420" type="verses" book="ja1">
_Yathāpi rammako māso,_  
_gimhānaṃ hoti brāhmaṇa;_  
_Atevaññehi māsehi,_  
_dumapupphehi sobhati._  

</Paragraph>

</Division>
<Division number="162" book="ja1" bookNo="22" page="296">

<Paragraph number="3421" type="verses" book="ja1">
_Evampi daharūpeto,_  
_paññāyogena sambhavo;_  
_Mā naṃ daharoti uññāsi,_  
_apucchitvāna sambhavaṃ;_  
_Pucchitvā sambhavaṃ jaññā,_  
_atthaṃ dhammañca brāhmaṇa._  

</Paragraph>

</Division>
<Division number="163" book="ja1" bookNo="22" page="296">

<Paragraph number="3422" type="verses" book="ja1">
_Yathāpi himavā brahme,_  
_pabbato gandhamādano;_  
_Nānārukkhehi sañchanno,_  
_mahābhūtagaṇālayo;_  
_Osadhehi ca dibbehi,_  
_disā bhāti pavāti ca._  

</Paragraph>

</Division>
<Division number="164" book="ja1" bookNo="22" page="296">

<Paragraph number="3423" type="verses" book="ja1">
_Evampi daharūpeto,_  
_paññāyogena sambhavo;_  
_Mā naṃ daharoti uññāsi,_  
_apucchitvāna sambhavaṃ;_  
_Pucchitvā sambhavaṃ jaññā,_  
_atthaṃ dhammañca brāhmaṇa._  

</Paragraph>

</Division>
<Division number="165" book="ja1" bookNo="22" page="296">

<Paragraph number="3424" type="verses" book="ja1">
_Yathāpi pāvako brahme,_  
_accimālī yasassimā;_  
_Jalamāno vane gacche,_  
_analo kaṇhavattanī._  

</Paragraph>

</Division>
<Division number="166" book="ja1" bookNo="22" page="296">

<Paragraph number="3425" type="verses" book="ja1">
_Ghatāsano dhūmaketu,_  
_uttamāhevanandaho;_  
_Nisīthe pabbataggasmiṃ,_  
_pahūtedho virocati._  

</Paragraph>

</Division>
<Division number="167" book="ja1" bookNo="22" page="297">

<Paragraph number="3426" type="verses" book="ja1">
_Evampi daharūpeto,_  
_paññāyogena sambhavo;_  
_Mā naṃ daharoti uññāsi,_  
_apucchitvāna sambhavaṃ;_  
_Pucchitvā sambhavaṃ jaññā,_  
_atthaṃ dhammañca brāhmaṇa._  

</Paragraph>

</Division>
<Division number="168" book="ja1" bookNo="22" page="297">

<Paragraph number="3427" type="verses" book="ja1">
_Javena bhadraṃ jānanti,_  
_balībaddañca vāhiye;_  
_Dohena dhenuṃ jānanti,_  
_bhāsamānañca paṇḍitaṃ._  

</Paragraph>

</Division>
<Division number="169" book="ja1" bookNo="22" page="297">

<Paragraph number="3428" type="verses" book="ja1">
_Evampi daharūpeto,_  
_paññāyogena sambhavo;_  
_Mā naṃ daharoti uññāsi,_  
_apucchitvāna sambhavaṃ;_  
_Pucchitvā sambhavaṃ jaññā,_  
_atthaṃ dhammañca brāhmaṇa”._  

</Paragraph>

</Division>
<Division number="170" book="ja1" bookNo="22" page="297">

<Paragraph number="3429" type="verses" book="ja1">
_Svādhippāgā bhāradvājo,_  
_sambhavassa upantikaṃ;_  
_Tamaddasa mahābrahmā,_  
_kīḷamānaṃ bahīpure._  

</Paragraph>

</Division>
<Division number="171" book="ja1" bookNo="22" page="297">

<Paragraph number="3430" type="verses" book="ja1">
_“Raññohaṃ pahito dūto,_  
_korabyassa yasassino;_  
_‘Atthaṃ dhammañca pucchesi’,_  
_iccabravi yudhiṭṭhilo;_  
_Taṃ tvaṃ atthañca dhammañca,_  
_sambhavakkhāhi pucchito”._  

</Paragraph>

</Division>
<Division number="172" book="ja1" bookNo="22" page="297">

<Paragraph number="3431" type="verses" book="ja1">
_“Taggha te ahamakkhissaṃ,_  
_yathāpi kusalo tathā;_  
_Rājā ca kho taṃ jānāti,_  
_yadi kāhati vā na vā._  

</Paragraph>

</Division>
<Division number="173" book="ja1" bookNo="22" page="297">

<Paragraph number="3432" type="verses" book="ja1">
_‘Ajja suve’ti saṃseyya,_  
_raññā puṭṭho sucīrata;_  
_Mā katvā avasī rājā,_  
_atthe jāte yudhiṭṭhilo._  

</Paragraph>

</Division>
<Division number="174" book="ja1" bookNo="22" page="297">

<Paragraph number="3433" type="verses" book="ja1">
_Ajjhattaññeva saṃseyya,_  
_raññā puṭṭho sucīrata;_  
_Kummaggaṃ na niveseyya,_  
_yathā mūḷho acetaso._  

</Paragraph>

</Division>
<Division number="175" book="ja1" bookNo="22" page="297">

<Paragraph number="3434" type="verses" book="ja1">
_Attānaṃ nātivatteyya,_  
_adhammaṃ na samācare;_  
_Atitthe nappatāreyya,_  
_anatthe na yuto siyā._  

</Paragraph>

</Division>
<Division number="176" book="ja1" bookNo="22" page="298">

<Paragraph number="3435" type="verses" book="ja1">
_Yo ca etāni ṭhānāni,_  
_kattuṃ jānāti khattiyo;_  
_Sadā so vaḍḍhate rājā,_  
_sukkapakkheva candimā._  

</Paragraph>

</Division>
<Division number="177" book="ja1" bookNo="22" page="298">

<Paragraph number="3436" type="verses" book="ja1">
_Ñātīnañca piyo hoti,_  
_mittesu ca virocati;_  
_Kāyassa bhedā sappañño,_  
_saggaṃ so upapajjatī”ti._  


</Paragraph>
</Division>

<Paragraph number="3437" type="center" book="ja1">
Sambhavajātakaṃ pañcamaṃ.
</Paragraph>