---
title: "8.1.6 Cetiyajātaka"
tableOfContents: false
sidebar:
  order: 7
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="45" book="ja1">

<Paragraph number="1722" type="verses" book="ja1">
_“Dhammo have hato hanti,_  
_Nāhato hanti kiñcanaṃ;_  
_Tasmā hi dhammaṃ na hane,_  
_Mā tvaṃ dhammo hato hani. (1)_  

</Paragraph>

</Division>
<Division number="46" book="ja1">

<Paragraph number="1723" type="verses" book="ja1">
_Alikaṃ bhāsamānassa,_  
_apakkamanti devatā;_  
_Pūtikañca mukhaṃ vāti,_  
_sakaṭṭhānā ca dhaṃsati;_  
_Yo jānaṃ pucchito pañhaṃ,_  
_aññathā naṃ viyākare._  

</Paragraph>

</Division>
<Division number="47" book="ja1">

<Paragraph number="1724" type="verses" book="ja1">
_Sace hi saccaṃ bhaṇasi,_  
_hohi rāja yathā pure;_  
_Musā ce bhāsase rāja,_  
_bhūmiyaṃ tiṭṭha cetiya. (2)_  

</Paragraph>

</Division>
<Division number="48" book="ja1">

<Paragraph number="1725" type="verses" book="ja1">
_Akāle vassatī tassa,_  
_kāle tassa na vassati;_  
_Yo jānaṃ pucchito pañhaṃ,_  
_aññathā naṃ viyākare._  

</Paragraph>

</Division>
<Division number="49" book="ja1">

<Paragraph number="1726" type="verses" book="ja1">
_Sace hi saccaṃ bhaṇasi,_  
_hohi rāja yathā pure;_  
_Musā ce bhāsase rāja,_  
_bhūmiṃ pavisa cetiya. (3)_  

</Paragraph>

</Division>
<Division number="50" book="ja1">

<Paragraph number="1727" type="verses" book="ja1">
_Jivhā tassa dvidhā hoti,_  
_uragasseva disampati;_  
_Yo jānaṃ pucchito pañhaṃ,_  
_aññathā naṃ viyākare._  

</Paragraph>

</Division>
<Division number="51" book="ja1">

<Paragraph number="1728" type="verses" book="ja1">
_Sace hi saccaṃ bhaṇasi,_  
_hohi rāja yathā pure;_  
_Musā ce bhāsase rāja,_  
_bhiyyo pavisa cetiya. (4)_  

</Paragraph>

</Division>
<Division number="52" book="ja1">

<Paragraph number="1729" type="verses" book="ja1">
_Jivhā tassa na bhavati,_  
_macchasseva disampati;_  
_Yo jānaṃ pucchito pañhaṃ,_  
_aññathā naṃ viyākare._  

</Paragraph>

</Division>
<Division number="53" book="ja1">

<Paragraph number="1730" type="verses" book="ja1">
_Sace hi saccaṃ bhaṇasi,_  
_hohi rāja yathā pure;_  
_Musā ce bhāsase rāja,_  
_bhiyyo pavisa cetiya. (5)_  

</Paragraph>

</Division>
<Division number="54" book="ja1">

<Paragraph number="1731" type="verses" book="ja1">
_Thiyova tassa jāyanti,_  
_na pumā jāyare kule;_  
_Yo jānaṃ pucchito pañhaṃ,_  
_aññathā naṃ viyākare._  

</Paragraph>

</Division>
<Division number="55" book="ja1">

<Paragraph number="1732" type="verses" book="ja1">
_Sace hi saccaṃ bhaṇasi,_  
_hohi rāja yathā pure;_  
_Musā ce bhāsase rāja,_  
_bhiyyo pavisa cetiya. (6)_  

</Paragraph>

</Division>
<Division number="56" book="ja1">

<Paragraph number="1733" type="verses" book="ja1">
_Puttā tassa na bhavanti,_  
_pakkamanti disodisaṃ;_  
_Yo jānaṃ pucchito pañhaṃ,_  
_aññathā naṃ viyākare._  

</Paragraph>

</Division>
<Division number="57" book="ja1">

<Paragraph number="1734" type="verses" book="ja1">
_Sace hi saccaṃ bhaṇasi,_  
_hohi rāja yathā pure;_  
_Musā ce bhāsase rāja,_  
_bhiyyo pavisa cetiya”. (7)_  

</Paragraph>

</Division>
<Division number="58" book="ja1">

<Paragraph number="1735" type="verses" book="ja1">
_“Sa rājā isinā satto,_  
_antalikkhacaro pure;_  
_Pāvekkhi pathaviṃ cecco,_  
_hīnatto patva pariyāyaṃ._  

</Paragraph>

</Division>
<Division number="59" book="ja1">

<Paragraph number="1736" type="verses" book="ja1">
_Tasmā hi chandāgamanaṃ,_  
_Nappasaṃsanti paṇḍitā;_  
_Aduṭṭhacitto bhāseyya,_  
_Giraṃ saccūpasaṃhitanti”. (8)_  


</Paragraph>
</Division>

<Paragraph number="1737" type="center" book="ja1">
Cetiyajātakaṃ chaṭṭhaṃ.
</Paragraph>