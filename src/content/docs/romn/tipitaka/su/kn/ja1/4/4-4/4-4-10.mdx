---
title: "4.4.10 Visayhajātaka"
tableOfContents: false
sidebar:
  order: 2
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="157" book="ja1" bookNo="22" page="327">

<Paragraph number="1084" type="verses" book="ja1">
_“Adāsi dānāni pure visayha,_  
_Dadato ca te khayadhammo ahosi;_  
_Ito parañce na dadeyya dānaṃ,_  
_Tiṭṭheyyuṃ te saṃyamantassa bhogā”._  

</Paragraph>

</Division>
<Division number="158" book="ja1" bookNo="22" page="328">

<Paragraph number="1085" type="verses" book="ja1">
_“Anariyamariyena sahassanetta,_  
_Suduggatenāpi akiccamāhu;_  
_Mā vo dhanaṃ taṃ ahu devarāja,_  
_Yaṃ bhogahetu vijahemu saddhaṃ._  

</Paragraph>

</Division>
<Division number="159" book="ja1" bookNo="22" page="328">

<Paragraph number="1086" type="verses" book="ja1">
_Yena eko ratho yāti,_  
_yāti tenāparo ratho;_  
_Porāṇaṃ nihitaṃ vattaṃ,_  
_vattataññeva vāsava._  

</Paragraph>

</Division>
<Division number="160" book="ja1" bookNo="22" page="328">

<Paragraph number="1087" type="verses" book="ja1">
_Yadi hessati dassāma,_  
_asante kiṃ dadāmase;_  
_Evaṃbhūtāpi dassāma,_  
_mā dānaṃ pamadamhase”ti._  


</Paragraph>
</Division>

<Paragraph number="1088" type="center" book="ja1">
Visayhajātakaṃ dasamaṃ.

  
Kokilavaggo catuttho.



</Paragraph>

<Paragraph number="1089" type="center" book="ja1">
Tassuddānaṃ


</Paragraph>

<Paragraph number="1090" type="verses" book="ja1">
_Ativelapabhāsati jītavaro,_  
_Vanamajjha rathesabha jimhagamo;_  
_Atha jambu tiṇāsanapīṭhavaraṃ,_  
_Atha taṇḍula mora visayha dasāti._
</Paragraph>