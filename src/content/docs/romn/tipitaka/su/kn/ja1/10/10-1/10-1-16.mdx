---
title: "10.1.16 Ghaṭapaṇḍitajātaka"
tableOfContents: false
sidebar:
  order: 8
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="165" book="ja1" bookNo="22" page="64">

<Paragraph number="2088" type="verses" book="ja1">
_“Uṭṭhehi kaṇha kiṃ sesi,_  
_Ko attho supanena te;_  
_Yopi tuyhaṃ sako bhātā,_  
_Hadayaṃ cakkhu ca dakkhiṇaṃ;_  
_Tassa vātā balīyanti,_  
_Ghaṭo jappati kesava”._  

</Paragraph>

</Division>
<Division number="166" book="ja1" bookNo="22" page="65">

<Paragraph number="2089" type="verses" book="ja1">
_“Tassa taṃ vacanaṃ sutvā,_  
_rohiṇeyyassa kesavo;_  
_Taramānarūpo vuṭṭhāsi,_  
_bhātusokena aṭṭito”._  

</Paragraph>

</Division>
<Division number="167" book="ja1" bookNo="22" page="65">

<Paragraph number="2090" type="verses" book="ja1">
_“Kiṃ nu ummattarūpova,_  
_kevalaṃ dvārakaṃ imaṃ;_  
_Saso sasoti lapasi,_  
_ko nu te sasamāhari”._  

</Paragraph>

</Division>
<Division number="168" book="ja1" bookNo="22" page="65">

<Paragraph number="2091" type="verses" book="ja1">
_“Sovaṇṇamayaṃ maṇīmayaṃ,_  
_Lohamayaṃ atha rūpiyāmayaṃ;_  
_Saṅkhasilāpavāḷamayaṃ,_  
_Kārayissāmi te sasaṃ”._  

</Paragraph>

</Division>
<Division number="169" book="ja1" bookNo="22" page="65">

<Paragraph number="2092" type="verses" book="ja1">
_“Santi aññepi sasakā,_  
_araññe vanagocarā;_  
_Tepi te ānayissāmi,_  
_kīdisaṃ sasamicchasi”._  

</Paragraph>

</Division>
<Division number="170" book="ja1" bookNo="22" page="65">

<Paragraph number="2093" type="verses" book="ja1">
_“Na cāhamete icchāmi,_  
_ye sasā pathavissitā;_  
_Candato sasamicchāmi,_  
_taṃ me ohara kesava”._  

</Paragraph>

</Division>
<Division number="171" book="ja1" bookNo="22" page="65">

<Paragraph number="2094" type="verses" book="ja1">
_“So nūna madhuraṃ ñāti,_  
_jīvitaṃ vijahissasi;_  
_Apatthiyaṃ yo patthayasi,_  
_candato sasamicchasi”._  

</Paragraph>

</Division>
<Division number="172" book="ja1" bookNo="22" page="65">

<Paragraph number="2095" type="verses" book="ja1">
_“Evañce kaṇha jānāsi,_  
_yadaññamanusāsasi;_  
_Kasmā pure mataṃ puttaṃ,_  
_ajjāpi manusocasi”._  

</Paragraph>

</Division>
<Division number="173" book="ja1" bookNo="22" page="66">

<Paragraph number="2096" type="verses" book="ja1">
_“Yaṃ na labbhā manussena,_  
_amanussena vā puna;_  
_Jāto me mā marī putto,_  
_kuto labbhā alabbhiyaṃ._  

</Paragraph>

</Division>
<Division number="174" book="ja1" bookNo="22" page="66">

<Paragraph number="2097" type="verses" book="ja1">
_Na mantā mūlabhesajjā,_  
_osadhehi dhanena vā;_  
_Sakkā ānayituṃ kaṇha,_  
_yaṃ petamanusocasi”._  

</Paragraph>

</Division>
<Division number="175" book="ja1" bookNo="22" page="66">

<Paragraph number="2098" type="verses" book="ja1">
_“Yassa etādisā assu,_  
_amaccā purisapaṇḍitā;_  
_Yathā nijjhāpaye ajja,_  
_ghaṭo purisapaṇḍito._  

</Paragraph>

</Division>
<Division number="176" book="ja1" bookNo="22" page="66">

<Paragraph number="2099" type="verses" book="ja1">
_Ādittaṃ vata maṃ santaṃ,_  
_ghatasittaṃva pāvakaṃ;_  
_Vārinā viya osiñcaṃ,_  
_sabbaṃ nibbāpaye daraṃ._  

</Paragraph>

</Division>
<Division number="177" book="ja1" bookNo="22" page="66">

<Paragraph number="2100" type="verses" book="ja1">
_Abbahī vata me sallaṃ,_  
_yamāsi hadayassitaṃ;_  
_Yo me sokaparetassa,_  
_puttasokaṃ apānudi._  

</Paragraph>

</Division>
<Division number="178" book="ja1" bookNo="22" page="66">

<Paragraph number="2101" type="verses" book="ja1">
_Sohaṃ abbūḷhasallosmi,_  
_vītasoko anāvilo;_  
_Na socāmi na rodāmi,_  
_tava sutvāna māṇava”._  

</Paragraph>

</Division>
<Division number="179" book="ja1" bookNo="22" page="66">

<Paragraph number="2102" type="verses" book="ja1">
_“Evaṃ karonti sappaññā,_  
_Ye honti anukampakā;_  
_Nivattayanti sokamhā,_  
_Ghaṭo jeṭṭhaṃva bhātaran”ti. (1527)_  


</Paragraph>
</Division>

<Paragraph number="2103" type="center" book="ja1">
Ghaṭapaṇḍitajātakaṃ soḷasamaṃ.



</Paragraph>

<Paragraph number="2104" type="center" book="ja1">
Dasakanipātaṃ niṭṭhitaṃ.



</Paragraph>

<Paragraph number="2105" type="center" book="ja1">
Tassuddānaṃ


</Paragraph>

<Paragraph number="2106" type="verses" book="ja1">
_Daḷha kaṇha dhanañjaya saṅkhavaro,_  
_Raja sattaha kassa ca takkalinā;_  
_Dhammaṃ kukkuṭa kuṇḍali bhojanadā,_  
_Cakkavāka subhūrisa sotthi ghaṭoti._
</Paragraph>