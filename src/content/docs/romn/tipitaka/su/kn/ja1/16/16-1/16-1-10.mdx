---
title: "16.1.10 Gandhatindukajātaka"
tableOfContents: false
sidebar:
  order: 2
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="332" book="ja1" bookNo="22" page="397">

<Paragraph number="3596" type="verses" book="ja1">
_“Appamādo amataṃ padaṃ,_  
_Pamādo maccuno padaṃ;_  
_Appamattā na mīyanti,_  
_Ye pamattā yathā matā._  

</Paragraph>

</Division>
<Division number="333" book="ja1" bookNo="22" page="397">

<Paragraph number="3597" type="verses" book="ja1">
_Madā pamādo jāyetha,_  
_pamādā jāyate khayo;_  
_Khayā padosā jāyanti,_  
_mā pamādo bharatūsabha._  

</Paragraph>

</Division>
<Division number="334" book="ja1" bookNo="22" page="397">

<Paragraph number="3598" type="verses" book="ja1">
_Bahū hi khattiyā jīnā,_  
_atthaṃ raṭṭhaṃ pamādino;_  
_Athopi gāmino gāmā,_  
_anagārā agārino._  

</Paragraph>

</Division>
<Division number="335" book="ja1" bookNo="22" page="397">

<Paragraph number="3599" type="verses" book="ja1">
_Khattiyassa pamattassa,_  
_raṭṭhasmiṃ raṭṭhavaḍḍhana;_  
_Sabbe bhogā vinassanti,_  
_rañño taṃ vuccate aghaṃ._  

</Paragraph>

</Division>
<Division number="336" book="ja1" bookNo="22" page="397">

<Paragraph number="3600" type="verses" book="ja1">
_Nesa dhammo mahārāja,_  
_ativelaṃ pamajjasi;_  
_Iddhaṃ phītaṃ janapadaṃ,_  
_corā viddhaṃsayanti naṃ._  

</Paragraph>

</Division>
<Division number="337" book="ja1" bookNo="22" page="397">

<Paragraph number="3601" type="verses" book="ja1">
_Na te puttā bhavissanti,_  
_na hiraññaṃ na dhāniyaṃ;_  
_Raṭṭhe viluppamānamhi,_  
_sabbabhogehi jiyyasi._  

</Paragraph>

</Division>
<Division number="338" book="ja1" bookNo="22" page="397">

<Paragraph number="3602" type="verses" book="ja1">
_Sabbabhogā parijiṇṇaṃ,_  
_rājānaṃ vāpi khattiyaṃ;_  
_Ñātimittā suhajjā ca,_  
_na taṃ maññanti māniyaṃ._  

</Paragraph>

</Division>
<Division number="339" book="ja1" bookNo="22" page="397">

<Paragraph number="3603" type="verses" book="ja1">
_Hatthārohā anikaṭṭhā,_  
_rathikā pattikārakā;_  
_Tamevamupajīvantā,_  
_na taṃ maññanti māniyaṃ._  

</Paragraph>

</Division>
<Division number="340" book="ja1" bookNo="22" page="397">

<Paragraph number="3604" type="verses" book="ja1">
_Asaṃvihitakammantaṃ,_  
_bālaṃ dummantimantinaṃ;_  
_Sirī jahati dummedhaṃ,_  
_jiṇṇaṃva urago tacaṃ._  

</Paragraph>

</Division>
<Division number="341" book="ja1" bookNo="22" page="397">

<Paragraph number="3605" type="verses" book="ja1">
_Susaṃvihitakammantaṃ,_  
_kāluṭṭhāyiṃ atanditaṃ;_  
_Sabbe bhogābhivaḍḍhanti,_  
_gāvo sausabhāmiva._  

</Paragraph>

</Division>
<Division number="342" book="ja1" bookNo="22" page="397">

<Paragraph number="3606" type="verses" book="ja1">
_Upassutiṃ mahārāja,_  
_raṭṭhe janapade cara;_  
_Tattha disvā ca sutvā ca,_  
_tato taṃ paṭipajjasi”._  

</Paragraph>

</Division>
<Division number="343" book="ja1" bookNo="22" page="397">

<Paragraph number="3607" type="verses" book="ja1">
_“Evaṃ vedetu pañcālo,_  
_saṅgāme saramappito;_  
_Yathāhamajja vedemi,_  
_kaṇṭakena samappito”._  

</Paragraph>

</Division>
<Division number="344" book="ja1" bookNo="22" page="398">

<Paragraph number="3608" type="verses" book="ja1">
_“Jiṇṇo dubbalacakkhūsi,_  
_na rūpaṃ sādhu passasi;_  
_Kiṃ tattha brahmadattassa,_  
_yaṃ taṃ maggeyya kaṇṭako”._  

</Paragraph>

</Division>
<Division number="345" book="ja1" bookNo="22" page="398">

<Paragraph number="3609" type="verses" book="ja1">
_“Bahvettha brahmadattassa,_  
_Sohaṃ maggasmi brāhmaṇa;_  
_Arakkhitā jānapadā,_  
_Adhammabalinā hatā._  

</Paragraph>

</Division>
<Division number="346" book="ja1" bookNo="22" page="398">

<Paragraph number="3610" type="verses" book="ja1">
_Rattiñhi corā khādanti,_  
_divā khādanti tuṇḍiyā;_  
_Raṭṭhasmiṃ kūṭarājassa,_  
_bahu adhammiko jano._  

</Paragraph>

</Division>
<Division number="347" book="ja1" bookNo="22" page="398">

<Paragraph number="3611" type="verses" book="ja1">
_Etādise bhaye jāte,_  
_bhayaṭṭā tāta māṇavā;_  
_Nillenakāni kubbanti,_  
_vane āhatva kaṇṭakaṃ”._  

</Paragraph>

</Division>
<Division number="348" book="ja1" bookNo="22" page="398">

<Paragraph number="3612" type="verses" book="ja1">
_“Kadāssu nāmayaṃ rājā,_  
_brahmadatto marissati;_  
_Yassa raṭṭhamhi jiyyanti,_  
_appatikā kumārikā”._  

</Paragraph>

</Division>
<Division number="349" book="ja1" bookNo="22" page="398">

<Paragraph number="3613" type="verses" book="ja1">
_“Dubbhāsitañhi te jammi,_  
_anatthapadakovide;_  
_Kuhiṃ rājā kumārīnaṃ,_  
_bhattāraṃ pariyesati”._  

</Paragraph>

</Division>
<Division number="350" book="ja1" bookNo="22" page="398">

<Paragraph number="3614" type="verses" book="ja1">
_“Na me dubbhāsitaṃ brahme,_  
_kovidatthapadā ahaṃ;_  
_Arakkhitā jānapadā,_  
_adhammabalinā hatā._  

</Paragraph>

</Division>
<Division number="351" book="ja1" bookNo="22" page="398">

<Paragraph number="3615" type="verses" book="ja1">
_Rattiñhi corā khādanti,_  
_divā khādanti tuṇḍiyā;_  
_Raṭṭhasmiṃ kūṭarājassa,_  
_bahu adhammiko jano;_  
_Dujjīve dubbhare dāre,_  
_kuto bhattā kumāriyo”._  

</Paragraph>

</Division>
<Division number="352" book="ja1" bookNo="22" page="398">

<Paragraph number="3616" type="verses" book="ja1">
_“Evaṃ sayatu pañcālo,_  
_saṅgāme sattiyā hato;_  
_Yathāyaṃ kapaṇo seti,_  
_hato phālena sāliyo”._  

</Paragraph>

</Division>
<Division number="353" book="ja1" bookNo="22" page="398">

<Paragraph number="3617" type="verses" book="ja1">
_“Adhammena tuvaṃ jamma,_  
_brahmadattassa kujjhasi;_  
_Yo tvaṃ sapasi rājānaṃ,_  
_aparajjhitvāna attano”._  

</Paragraph>

</Division>
<Division number="354" book="ja1" bookNo="22" page="398">

<Paragraph number="3618" type="verses" book="ja1">
_“Dhammena brahmadattassa,_  
_ahaṃ kujjhāmi brāhmaṇa;_  
_Arakkhitā jānapadā,_  
_adhammabalinā hatā._  

</Paragraph>

</Division>
<Division number="355" book="ja1" bookNo="22" page="398">

<Paragraph number="3619" type="verses" book="ja1">
_Rattiñhi corā khādanti,_  
_divā khādanti tuṇḍiyā;_  
_Raṭṭhasmiṃ kūṭarājassa,_  
_bahu adhammiko jano._  

</Paragraph>

</Division>
<Division number="356" book="ja1" bookNo="22" page="399">

<Paragraph number="3620" type="verses" book="ja1">
_Sā nūna puna re pakkā,_  
_vikāle bhattamāhari;_  
_Bhattahāriṃ apekkhanto,_  
_hato phālena sāliyo”._  

</Paragraph>

</Division>
<Division number="357" book="ja1" bookNo="22" page="399">

<Paragraph number="3621" type="verses" book="ja1">
_“Evaṃ haññatu pañcālo,_  
_saṅgāme asinā hato;_  
_Yathāhamajja pahato,_  
_khīrañca me pavaṭṭitaṃ”._  

</Paragraph>

</Division>
<Division number="358" book="ja1" bookNo="22" page="399">

<Paragraph number="3622" type="verses" book="ja1">
_“Yaṃ pasu khīraṃ chaḍḍeti,_  
_pasupālaṃ vihiṃsati;_  
_Kiṃ tattha brahmadattassa,_  
_yaṃ no garahate bhavaṃ”._  

</Paragraph>

</Division>
<Division number="359" book="ja1" bookNo="22" page="399">

<Paragraph number="3623" type="verses" book="ja1">
_“Gārayho brahme pañcālo,_  
_brahmadattassa rājino;_  
_Arakkhitā jānapadā,_  
_adhammabalinā hatā._  

</Paragraph>

</Division>
<Division number="360" book="ja1" bookNo="22" page="399">

<Paragraph number="3624" type="verses" book="ja1">
_Rattiñhi corā khādanti,_  
_divā khādanti tuṇḍiyā;_  
_Raṭṭhasmiṃ kūṭarājassa,_  
_bahu adhammiko jano._  

</Paragraph>

</Division>
<Division number="361" book="ja1" bookNo="22" page="399">

<Paragraph number="3625" type="verses" book="ja1">
_Caṇḍā aṭanakā gāvī,_  
_yaṃ pure na duhāmase;_  
_Taṃ dāni ajja dohāma,_  
_khīrakāmehupaddutā”._  

</Paragraph>

</Division>
<Division number="362" book="ja1" bookNo="22" page="399">

<Paragraph number="3626" type="verses" book="ja1">
_“Evaṃ kandatu pañcālo,_  
_viputto vippasukkhatu;_  
_Yathāyaṃ kapaṇā gāvī,_  
_viputtā paridhāvati”._  

</Paragraph>

</Division>
<Division number="363" book="ja1" bookNo="22" page="399">

<Paragraph number="3627" type="verses" book="ja1">
_“Yaṃ pasu pasupālassa,_  
_sambhameyya raveyya vā;_  
_Ko nīdha aparādhatthi,_  
_brahmadattassa rājino”._  

</Paragraph>

</Division>
<Division number="364" book="ja1" bookNo="22" page="399">

<Paragraph number="3628" type="verses" book="ja1">
_“Aparādho mahābrahme,_  
_brahmadattassa rājino;_  
_Arakkhitā jānapadā,_  
_adhammabalinā hatā._  

</Paragraph>

</Division>
<Division number="365" book="ja1" bookNo="22" page="399">

<Paragraph number="3629" type="verses" book="ja1">
_Rattiñhi corā khādanti,_  
_divā khādanti tuṇḍiyā;_  
_Raṭṭhasmiṃ kūṭarājassa,_  
_bahu adhammiko jano;_  
_Kathaṃ no asikosatthā,_  
_khīrapā haññate pajā”._  

</Paragraph>

</Division>
<Division number="366" book="ja1" bookNo="22" page="399">

<Paragraph number="3630" type="verses" book="ja1">
_“Evaṃ khajjatu pañcālo,_  
_hato yuddhe saputtako;_  
_Yathāhamajja khajjāmi,_  
_gāmikehi araññajo”._  

</Paragraph>

</Division>
<Division number="367" book="ja1" bookNo="22" page="400">

<Paragraph number="3631" type="verses" book="ja1">
_“Na sabbabhūtesu vidhenti rakkhaṃ,_  
_Rājāno maṇḍūka manussaloke;_  
_Nettāvatā rājā adhammacārī,_  
_Yaṃ tādisaṃ jīvamadeyyu dhaṅkā”._  

</Paragraph>

</Division>
<Division number="368" book="ja1" bookNo="22" page="400">

<Paragraph number="3632" type="verses" book="ja1">
_“Adhammarūpo vata brahmacārī,_  
_Anuppiyaṃ bhāsasi khattiyassa;_  
_Viluppamānāya puthuppajāya,_  
_Pūjesi rājaṃ paramappamādaṃ._  

</Paragraph>

</Division>
<Division number="369" book="ja1" bookNo="22" page="400">

<Paragraph number="3633" type="verses" book="ja1">
_Sace idaṃ brahme surajjakaṃ siyā,_  
_Phītaṃ raṭṭhaṃ muditaṃ vippasannaṃ;_  
_Bhutvā baliṃ aggapiṇḍañca kākā,_  
_Na mādisaṃ jīvamadeyyu dhaṅkā”ti. (2974)_  


</Paragraph>
</Division>

<Paragraph number="3634" type="center" book="ja1">
Gandhatindukajātakaṃ dasamaṃ.



</Paragraph>

<Paragraph number="3635" type="center" book="ja1">
Tiṃsanipātaṃ niṭṭhitaṃ.



</Paragraph>

<Paragraph number="3636" type="center" book="ja1">
Tassuddānaṃ


</Paragraph>

<Paragraph number="3637" type="verses" book="ja1">
_Kiṃchanda kumbha jayaddisa chaddanta,_  
_Atha paṇḍitasambhava sirakapi;_  
_Dakarakkhasa paṇḍaranāgavaro,_  
_Atha sambula tindukadevasutoti._  


</Paragraph>

<Paragraph number="3638" type="center" book="ja1">
Jātakapāḷiyā paṭhamo bhāgo niṭṭhito.
</Paragraph>