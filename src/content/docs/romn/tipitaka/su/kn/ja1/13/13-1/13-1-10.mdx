---
title: "13.1.10 Sarabhamigajātaka"
tableOfContents: false
sidebar:
  order: 2
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="134" book="ja1" bookNo="22" page="89">

<Paragraph number="2526" type="verses" book="ja1">
_“Āsīsetheva puriso,_  
_na nibbindeyya paṇḍito;_  
_Passāmi vohaṃ attānaṃ,_  
_yathā icchiṃ tathā ahu._  

</Paragraph>

</Division>
<Division number="135" book="ja1" bookNo="22" page="90">

<Paragraph number="2527" type="verses" book="ja1">
_Āsīsetheva puriso,_  
_na nibbindeyya paṇḍito;_  
_Passāmi vohaṃ attānaṃ,_  
_udakā thalamubbhataṃ._  

</Paragraph>

</Division>
<Division number="136" book="ja1" bookNo="22" page="90">

<Paragraph number="2528" type="verses" book="ja1">
_Vāyametheva puriso,_  
_na nibbindeyya paṇḍito;_  
_Passāmi vohaṃ attānaṃ,_  
_yathā icchiṃ tathā ahu._  

</Paragraph>

</Division>
<Division number="137" book="ja1" bookNo="22" page="90">

<Paragraph number="2529" type="verses" book="ja1">
_Vāyametheva puriso,_  
_na nibbindeyya paṇḍito;_  
_Passāmi vohaṃ attānaṃ,_  
_udakā thalamubbhataṃ._  

</Paragraph>

</Division>
<Division number="138" book="ja1" bookNo="22" page="90">

<Paragraph number="2530" type="verses" book="ja1">
_Dukkhūpanītopi naro sapañño,_  
_Āsaṃ na chindeyya sukhāgamāya;_  
_Bahū hi phassā ahitā hitā ca,_  
_Avitakkitā maccamupabbajanti._  

</Paragraph>

</Division>
<Division number="139" book="ja1" bookNo="22" page="90">

<Paragraph number="2531" type="verses" book="ja1">
_Acintitampi bhavati,_  
_cintitampi vinassati;_  
_Na hi cintāmayā bhogā,_  
_itthiyā purisassa vā”._  

</Paragraph>

</Division>
<Division number="140" book="ja1" bookNo="22" page="90">

<Paragraph number="2532" type="verses" book="ja1">
_“Sarabhaṃ giriduggasmiṃ,_  
_yaṃ tvaṃ anusarī pure;_  
_Alīnacittassa tuvaṃ,_  
_vikkantamanujīvasi._  

</Paragraph>

</Division>
<Division number="141" book="ja1" bookNo="22" page="90">

<Paragraph number="2533" type="verses" book="ja1">
_Yo taṃ viduggā narakā samuddhari,_  
_Silāya yoggaṃ sarabho karitvā;_  
_Dukkhūpanītaṃ maccumukhā pamocayi,_  
_Alīnacittaṃ ta migaṃ vadesi”._  

</Paragraph>

</Division>
<Division number="142" book="ja1" bookNo="22" page="90">

<Paragraph number="2534" type="verses" book="ja1">
_“Kiṃ tvaṃ nu tattheva tadā ahosi,_  
_Udāhu te koci naṃ etadakkhā;_  
_Vivaṭṭacchaddo nusi sabbadassī,_  
_Ñāṇaṃ nu te brāhmaṇa bhiṃsarūpaṃ”._  

</Paragraph>

</Division>
<Division number="143" book="ja1" bookNo="22" page="91">

<Paragraph number="2535" type="verses" book="ja1">
_“Na cevahaṃ tattha tadā ahosiṃ,_  
_Na cāpi me koci naṃ etadakkhā;_  
_Gāthāpadānañca subhāsitānaṃ,_  
_Atthaṃ tadānenti janinda dhīrā”._  

</Paragraph>

</Division>
<Division number="144" book="ja1" bookNo="22" page="91">

<Paragraph number="2536" type="verses" book="ja1">
_“Ādāya pattiṃ paraviriyaghātiṃ,_  
_Cāpe saraṃ kiṃ vicikicchase tuvaṃ;_  
_Nunno saro sarabhaṃ hantu khippaṃ,_  
_Annañhi etaṃ varapañña rañño”._  

</Paragraph>

</Division>
<Division number="145" book="ja1" bookNo="22" page="91">

<Paragraph number="2537" type="verses" book="ja1">
_“Addhā pajānāmi ahampi etaṃ,_  
_Annaṃ migo brāhmaṇa khattiyassa;_  
_Pubbe katañca apacāyamāno,_  
_Tasmā migaṃ sarabhaṃ no hanāmi”._  

</Paragraph>

</Division>
<Division number="146" book="ja1" bookNo="22" page="91">

<Paragraph number="2538" type="verses" book="ja1">
_“Neso migo mahārāja,_  
_asureso disampati;_  
_Etaṃ hantvā manussinda,_  
_bhavassu amarādhipo._  

</Paragraph>

</Division>
<Division number="147" book="ja1" bookNo="22" page="91">

<Paragraph number="2539" type="verses" book="ja1">
_Sace ca rājā vicikicchase tuvaṃ,_  
_Hantuṃ migaṃ sarabhaṃ sahāyakaṃ;_  
_Saputtadāro naravīraseṭṭha,_  
_Gantā tuvaṃ vetaraṇiṃ yamassa”._  

</Paragraph>

</Division>
<Division number="148" book="ja1" bookNo="22" page="91">

<Paragraph number="2540" type="verses" book="ja1">
_“Kāmaṃ ahaṃ jānapadā ca sabbe,_  
_Puttā ca dārā ca sahāyasaṅghā;_  
_Gacchemu taṃ vetaraṇiṃ yamassa,_  
_Na tveva hañño mama pāṇado yo._  

</Paragraph>

</Division>
<Division number="149" book="ja1" bookNo="22" page="91">

<Paragraph number="2541" type="verses" book="ja1">
_Ayaṃ migo kicchagatassa mayhaṃ,_  
_Ekassa kattā vivanasmi ghore;_  
_Taṃ tādisaṃ pubbakiccaṃ saranto,_  
_Jānaṃ mahābrahme kathaṃ haneyyaṃ”._  

</Paragraph>

</Division>
<Division number="150" book="ja1" bookNo="22" page="92">

<Paragraph number="2542" type="verses" book="ja1">
_“Mittābhirādhī cirameva jīva,_  
_Rajjaṃ imaṃ dhammaguṇe pasāsa;_  
_Nārīgaṇehi paricāriyanto,_  
_Modassu raṭṭhe tidiveva vāsavo._  

</Paragraph>

</Division>
<Division number="151" book="ja1" bookNo="22" page="112">

<Paragraph number="2543" type="verses" book="ja1">
_Akkodhano niccapasannacitto,_  
_Sabbātithī yācayogo bhavitvā;_  
_Datvā ca bhutvā ca yathānubhāvaṃ,_  
_Anindito saggamupehi ṭhānan”ti. (1930)_  


</Paragraph>
</Division>

<Paragraph number="2544" type="center" book="ja1">
Sarabhamigajātakaṃ dasamaṃ.



</Paragraph>

<Paragraph number="2545" type="center" book="ja1">
Terasakanipātaṃ niṭṭhitaṃ.



</Paragraph>

<Paragraph number="2546" type="center" book="ja1">
Tassuddānaṃ


</Paragraph>

<Paragraph number="2547" type="verses" book="ja1">
_Varaamba kuṭhāri sahaṃsavaro,_  
_Atharaññasmiṃ dūtakapañcamako;_  
_Atha bodhi akitti sutakkarinā,_  
_Atha rurumigenaparo sarabhoti._
</Paragraph>