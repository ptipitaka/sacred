---
title: "2.1.1.6 Uppādanirodhavāra"
tableOfContents: false
sidebar:
  order: 11
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="72">

<Paragraph number="311">
»  Yassa cittaṃ uppajjati tassa cittaṃ nirujjhitthāti? Āmantā.
</Paragraph>

<Paragraph number="312">
«  Yassa vā pana cittaṃ nirujjhittha tassa cittaṃ uppajjatīti?
</Paragraph>

<Paragraph number="313">
Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ nirujjhittha, no ca tesaṃ cittaṃ uppajjati. Cittassa uppādakkhaṇe tesaṃ cittaṃ nirujjhittha ceva uppajjati ca.
</Paragraph>

<Paragraph number="314">
»  Yassa cittaṃ na uppajjati tassa cittaṃ na nirujjhitthāti? Nirujjhittha.
</Paragraph>

<Paragraph number="315">
«  Yassa vā pana cittaṃ na nirujjhittha tassa cittaṃ na uppajjatīti? Natthi.
</Paragraph>

</Division>
<Division number="73">

<Paragraph number="316">
»  Yassa cittaṃ uppajjati tassa cittaṃ nirujjhissatīti? Āmantā.
</Paragraph>

<Paragraph number="317">
«  Yassa vā pana cittaṃ nirujjhissati tassa cittaṃ uppajjatīti?
</Paragraph>

<Paragraph number="318">
Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ nirujjhissati, no ca tesaṃ cittaṃ uppajjati. Cittassa uppādakkhaṇe tesaṃ cittaṃ nirujjhissati ceva uppajjati ca.
</Paragraph>

<Paragraph number="319">
»  Yassa cittaṃ na uppajjati tassa cittaṃ na nirujjhissatīti?
</Paragraph>

<Paragraph number="320">
Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ na uppajjati, no ca tesaṃ cittaṃ na nirujjhissati. Pacchimacittassa bhaṅgakkhaṇe tesaṃ cittaṃ na ceva uppajjati na ca nirujjhissati.
</Paragraph>

<Paragraph number="321">
«  Yassa vā pana cittaṃ na nirujjhissati tassa cittaṃ na uppajjatīti? Āmantā.
</Paragraph>

</Division>
<Division number="74">

<Paragraph number="322">
»  Yassa cittaṃ uppajjittha tassa cittaṃ nirujjhissatīti?
</Paragraph>

<Paragraph number="323">
Pacchimacittassa bhaṅgakkhaṇe tesaṃ cittaṃ uppajjittha, no ca tesaṃ cittaṃ nirujjhissati. Itaresaṃ tesaṃ cittaṃ uppajjittha ceva nirujjhissati ca.
</Paragraph>

<Paragraph number="324">
«  Yassa vā pana cittaṃ nirujjhissati tassa cittaṃ uppajjitthāti? Āmantā.
</Paragraph>

<Paragraph number="325">
»  Yassa cittaṃ na uppajjittha tassa cittaṃ na nirujjhissatīti? Natthi.
</Paragraph>

<Paragraph number="326">
«  Yassa vā pana cittaṃ na nirujjhissati tassa cittaṃ na uppajjitthāti? Uppajjittha.
</Paragraph>
</Division>