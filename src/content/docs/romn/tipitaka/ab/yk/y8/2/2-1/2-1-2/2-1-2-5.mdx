---
title: "2.1.2.5 Nirodhavāra"
tableOfContents: false
sidebar:
  order: 10
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="90">

<Paragraph number="414">
»  Yaṃ cittaṃ nirujjhati taṃ cittaṃ nirujjhitthāti? No.
</Paragraph>

<Paragraph number="415">
«  Yaṃ vā pana cittaṃ nirujjhittha taṃ cittaṃ nirujjhatīti? No.
</Paragraph>

<Paragraph number="416">
»  Yaṃ cittaṃ na nirujjhati taṃ cittaṃ na nirujjhitthāti?
</Paragraph>

<Paragraph number="417">
Atītaṃ cittaṃ na nirujjhati, no ca taṃ cittaṃ na nirujjhittha. Uppādakkhaṇe anāgatañca cittaṃ na ceva nirujjhati na ca nirujjhittha.
</Paragraph>

<Paragraph number="418">
«  Yaṃ vā pana cittaṃ na nirujjhittha taṃ cittaṃ na nirujjhatīti?
</Paragraph>

<Paragraph number="419">
Bhaṅgakkhaṇe cittaṃ na nirujjhittha, no ca taṃ cittaṃ na nirujjhati. Uppādakkhaṇe anāgatañca cittaṃ na ceva nirujjhittha na ca nirujjhati.
</Paragraph>

</Division>
<Division number="91">

<Paragraph number="420">
»  Yaṃ cittaṃ nirujjhati taṃ cittaṃ nirujjhissatīti? No.
</Paragraph>

<Paragraph number="421">
«  Yaṃ vā pana cittaṃ nirujjhissati taṃ cittaṃ nirujjhatīti? No.
</Paragraph>

<Paragraph number="422">
»  Yaṃ cittaṃ na nirujjhati taṃ cittaṃ na nirujjhissatīti?
</Paragraph>

<Paragraph number="423">
Uppādakkhaṇe anāgatañca cittaṃ na nirujjhati, no ca taṃ cittaṃ na nirujjhissati. Atītaṃ cittaṃ na ceva nirujjhati na ca nirujjhissati.
</Paragraph>

<Paragraph number="424">
«  Yaṃ vā pana cittaṃ na nirujjhissati taṃ cittaṃ na nirujjhatīti?
</Paragraph>

<Paragraph number="425">
Bhaṅgakkhaṇe cittaṃ na nirujjhissati, no ca taṃ cittaṃ na nirujjhati. Atītaṃ cittaṃ na ceva nirujjhissati na ca nirujjhati.
</Paragraph>

</Division>
<Division number="92">

<Paragraph number="426">
»  Yaṃ cittaṃ nirujjhittha taṃ cittaṃ nirujjhissatīti? No.
</Paragraph>

<Paragraph number="427">
«  Yaṃ vā pana cittaṃ nirujjhissati taṃ cittaṃ nirujjhitthāti? No.
</Paragraph>

<Paragraph number="428">
»  Yaṃ cittaṃ na nirujjhittha taṃ cittaṃ na nirujjhissatīti?
</Paragraph>

<Paragraph number="429">
Uppādakkhaṇe anāgatañca cittaṃ na nirujjhittha, no ca taṃ cittaṃ na nirujjhissati. Bhaṅgakkhaṇe cittaṃ na ceva nirujjhittha na ca nirujjhissati.
</Paragraph>

<Paragraph number="430">
«  Yaṃ vā pana cittaṃ na nirujjhissati taṃ cittaṃ na nirujjhitthāti?
</Paragraph>

<Paragraph number="431">
Atītaṃ cittaṃ na nirujjhissati, no ca taṃ cittaṃ na nirujjhittha. Bhaṅgakkhaṇe cittaṃ na ceva nirujjhissati na ca nirujjhittha.
</Paragraph>
</Division>