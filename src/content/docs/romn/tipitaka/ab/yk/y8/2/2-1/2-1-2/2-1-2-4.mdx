---
title: "2.1.2.4 Uppādavāra"
tableOfContents: false
sidebar:
  order: 9
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="87">

<Paragraph number="396">
»  Yaṃ cittaṃ uppajjati taṃ cittaṃ uppajjitthāti? No.
</Paragraph>

<Paragraph number="397">
«  Yaṃ vā pana cittaṃ uppajjittha taṃ cittaṃ uppajjatīti? No.
</Paragraph>

<Paragraph number="398">
»  Yaṃ cittaṃ na uppajjati taṃ cittaṃ na uppajjitthāti?
</Paragraph>

<Paragraph number="399">
Atītaṃ cittaṃ na uppajjati, no ca taṃ cittaṃ na uppajjittha. Bhaṅgakkhaṇe anāgatañca cittaṃ na ceva uppajjati na ca uppajjittha.
</Paragraph>

<Paragraph number="400">
«  Yaṃ vā pana cittaṃ na uppajjittha taṃ cittaṃ na uppajjatīti?
</Paragraph>

<Paragraph number="401">
Uppādakkhaṇe cittaṃ na uppajjittha, no ca taṃ cittaṃ na uppajjati. Bhaṅgakkhaṇe anāgatañca cittaṃ na ceva uppajjittha na ca uppajjati.
</Paragraph>

</Division>
<Division number="88">

<Paragraph number="402">
»  Yaṃ cittaṃ uppajjati taṃ cittaṃ uppajjissatīti? No.
</Paragraph>

<Paragraph number="403">
«  Yaṃ vā pana cittaṃ uppajjissati taṃ cittaṃ uppajjatīti? No.
</Paragraph>

<Paragraph number="404">
»  Yaṃ cittaṃ na uppajjati taṃ cittaṃ na uppajjissatīti?
</Paragraph>

<Paragraph number="405">
Anāgataṃ cittaṃ na uppajjati, no ca taṃ cittaṃ na uppajjissati. Bhaṅgakkhaṇe atītañca cittaṃ na ceva uppajjati na ca uppajjissati.
</Paragraph>

<Paragraph number="406">
«  Yaṃ vā pana cittaṃ na uppajjissati taṃ cittaṃ na uppajjatīti?
</Paragraph>

<Paragraph number="407">
Uppādakkhaṇe cittaṃ na uppajjissati, no ca taṃ cittaṃ na uppajjati. Bhaṅgakkhaṇe atītañca cittaṃ na ceva uppajjissati na ca uppajjati.
</Paragraph>

</Division>
<Division number="89">

<Paragraph number="408">
»  Yaṃ cittaṃ uppajjittha taṃ cittaṃ uppajjissatīti? No.
</Paragraph>

<Paragraph number="409">
«  Yaṃ vā pana cittaṃ uppajjissati taṃ cittaṃ uppajjitthāti? No.
</Paragraph>

<Paragraph number="410">
»  Yaṃ cittaṃ na uppajjittha taṃ cittaṃ na uppajjissatīti?
</Paragraph>

<Paragraph number="411">
Anāgataṃ cittaṃ na uppajjittha, no ca taṃ cittaṃ na uppajjissati. Paccuppannaṃ cittaṃ na ceva uppajjittha na ca uppajjissati.
</Paragraph>

<Paragraph number="412">
«  Yaṃ vā pana cittaṃ na uppajjissati taṃ cittaṃ na uppajjitthāti?
</Paragraph>

<Paragraph number="413">
Atītaṃ cittaṃ na uppajjissati, no ca taṃ cittaṃ na uppajjittha. Paccuppannaṃ cittaṃ na ceva uppajjissati na ca uppajjittha.
</Paragraph>
</Division>