---
title: "2.1.1.5 Nirodhavāra"
tableOfContents: false
sidebar:
  order: 10
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="69">

<Paragraph number="295">
»  Yassa cittaṃ nirujjhati tassa cittaṃ nirujjhitthāti? Āmantā.
</Paragraph>

<Paragraph number="296">
«  Yassa vā pana cittaṃ nirujjhittha tassa cittaṃ nirujjhatīti?
</Paragraph>

<Paragraph number="297">
Cittassa uppādakkhaṇe nirodhasamāpannānaṃ asaññasattānaṃ tesaṃ cittaṃ nirujjhittha, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ nirujjhittha ceva nirujjhati ca.
</Paragraph>

<Paragraph number="298">
»  Yassa cittaṃ na nirujjhati tassa cittaṃ na nirujjhitthāti? Nirujjhittha.
</Paragraph>

<Paragraph number="299">
«  Yassa vā pana cittaṃ na nirujjhittha tassa cittaṃ na nirujjhatīti? Natthi.
</Paragraph>

</Division>
<Division number="70">

<Paragraph number="300">
»  Yassa cittaṃ nirujjhati tassa cittaṃ nirujjhissatīti?
</Paragraph>

<Paragraph number="301">
Pacchimacittassa bhaṅgakkhaṇe tesaṃ cittaṃ nirujjhati, no ca tesaṃ cittaṃ nirujjhissati. Itaresaṃ cittassa bhaṅgakkhaṇe tesaṃ cittaṃ nirujjhati ceva nirujjhissati ca.
</Paragraph>

<Paragraph number="302">
«  Yassa vā pana cittaṃ nirujjhissati tassa cittaṃ nirujjhatīti?
</Paragraph>

<Paragraph number="303">
Cittassa uppādakkhaṇe nirodhasamāpannānaṃ asaññasattānaṃ tesaṃ cittaṃ nirujjhissati, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ nirujjhissati ceva nirujjhati ca.
</Paragraph>

<Paragraph number="304">
»  Yassa cittaṃ na nirujjhati tassa cittaṃ na nirujjhissatīti? Nirujjhissati.
</Paragraph>

<Paragraph number="305">
«  Yassa vā pana cittaṃ na nirujjhissati tassa cittaṃ na nirujjhatīti? Nirujjhati.
</Paragraph>

</Division>
<Division number="71">

<Paragraph number="306">
»  Yassa cittaṃ nirujjhittha tassa cittaṃ nirujjhissatīti?
</Paragraph>

<Paragraph number="307">
Pacchimacittassa bhaṅgakkhaṇe tesaṃ cittaṃ nirujjhittha, no ca tesaṃ cittaṃ nirujjhissati. Itaresaṃ tesaṃ cittaṃ nirujjhittha ceva nirujjhissati ca.
</Paragraph>

<Paragraph number="308">
«  Yassa vā pana cittaṃ nirujjhissati tassa cittaṃ nirujjhitthāti? Āmantā.
</Paragraph>

<Paragraph number="309">
»  Yassa cittaṃ na nirujjhittha tassa cittaṃ na nirujjhissatīti? Natthi.
</Paragraph>

<Paragraph number="310">
«  Yassa vā pana cittaṃ na nirujjhissati tassa cittaṃ na nirujjhitthāti? Nirujjhittha.
</Paragraph>
</Division>