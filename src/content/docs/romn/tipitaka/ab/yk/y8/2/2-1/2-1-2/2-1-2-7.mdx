---
title: "2.1.2.7 Uppajjamānananirodhavāra"
tableOfContents: false
sidebar:
  order: 12
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="96">

<Paragraph number="450">
»  Yaṃ cittaṃ uppajjati taṃ cittaṃ na nirujjhatīti? Āmantā.
</Paragraph>

<Paragraph number="451">
«  Yaṃ vā pana cittaṃ na nirujjhati taṃ cittaṃ uppajjatīti?
</Paragraph>

<Paragraph number="452">
Atītānāgataṃ cittaṃ na nirujjhati, no ca taṃ cittaṃ uppajjati. Uppādakkhaṇe cittaṃ na nirujjhati ceva uppajjati ca.
</Paragraph>

<Paragraph number="453">
»  Yaṃ cittaṃ na uppajjati taṃ cittaṃ nirujjhatīti?
</Paragraph>

<Paragraph number="454">
Atītānāgataṃ cittaṃ na uppajjati, no ca taṃ cittaṃ nirujjhati. Bhaṅgakkhaṇe cittaṃ na uppajjati ceva nirujjhati ca.
</Paragraph>

<Paragraph number="455">
«  Yaṃ vā pana cittaṃ nirujjhati taṃ cittaṃ na uppajjatīti? Āmantā.
</Paragraph>
</Division>