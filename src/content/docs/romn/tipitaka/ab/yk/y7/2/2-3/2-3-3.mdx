---
title: "2.3.3 Anulomapuggalokāsa"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="154">

<Paragraph number="1036">
»  Yo yato kāmarāgānusayaṃ pajahati so tato paṭighānusayaṃ pajahatīti? No.
</Paragraph>

<Paragraph number="1037">
«  Yo vā pana yato paṭighānusayaṃ pajahati so tato kāmarāgānusayaṃ pajahatīti? No.
</Paragraph>

<Paragraph number="1038">
»  Yo yato kāmarāgānusayaṃ pajahati so tato mānānusayaṃ pajahatīti?
</Paragraph>

<Paragraph number="1039">
Tadekaṭṭhaṃ pajahati.
</Paragraph>

<Paragraph number="1040">
«  Yo vā pana yato mānānusayaṃ pajahati so tato kāmarāgānusayaṃ pajahatīti? No.
</Paragraph>

<Paragraph number="1041">
»  Yo yato kāmarāgānusayaṃ pajahati so tato diṭṭhānusayaṃ …pe…  vicikicchānusayaṃ pajahatīti? No.
</Paragraph>

<Paragraph number="1042">
«  Yo vā pana yato vicikicchānusayaṃ pajahati so tato kāmarāgānusayaṃ pajahatīti?
</Paragraph>

<Paragraph number="1043">
Aṭṭhamako dukkhāya vedanāya rūpadhātuyā arūpadhātuyā so tato vicikicchānusayaṃ pajahati, no ca so tato kāmarāgānusayaṃ pajahati. Sveva puggalo kāmadhātuyā dvīsu vedanāsu so tato vicikicchānusayaṃ pajahati kāmarāgānusayaṃ tadekaṭṭhaṃ pajahati.
</Paragraph>

<Paragraph number="1044">
»  Yo yato kāmarāgānusayaṃ pajahati so tato bhavarāgānusayaṃ pajahatīti? No.
</Paragraph>

<Paragraph number="1045">
«  Yo vā pana yato bhavarāgānusayaṃ pajahati so tato kāmarāgānusayaṃ pajahatīti? No.
</Paragraph>

<Paragraph number="1046">
»  Yo yato kāmarāgānusayaṃ pajahati so tato avijjānusayaṃ pajahatīti?
</Paragraph>

<Paragraph number="1047">
Tadekaṭṭhaṃ pajahati.
</Paragraph>

<Paragraph number="1048">
«  Yo vā pana yato avijjānusayaṃ pajahati so tato kāmarāgānusayaṃ pajahatīti? No.
</Paragraph>

</Division>
<Division number="155">

<Paragraph number="1049">
»  Yo yato paṭighānusayaṃ pajahati so tato mānānusayaṃ pajahatīti? No.
</Paragraph>

<Paragraph number="1050">
«  Yo vā pana yato mānānusayaṃ pajahati so tato paṭighānusayaṃ pajahatīti? No.
</Paragraph>

<Paragraph number="1051">
»  Yo yato paṭighānusayaṃ pajahati so tato diṭṭhānusayaṃ …pe…  vicikicchānusayaṃ pajahatīti? No.
</Paragraph>

<Paragraph number="1052">
«  Yo vā pana yato vicikicchānusayaṃ pajahati so tato paṭighānusayaṃ pajahatīti?
</Paragraph>

<Paragraph number="1053">
Aṭṭhamako kāmadhātuyā dvīsu vedanāsu rūpadhātuyā arūpadhātuyā so tato vicikicchānusayaṃ pajahati, no ca so tato paṭighānusayaṃ pajahati. Sveva puggalo dukkhāya vedanāya so tato vicikicchānusayaṃ pajahati paṭighānusayaṃ tadekaṭṭhaṃ pajahati.
</Paragraph>

<Paragraph number="1054">
»  Yo yato paṭighānusayaṃ pajahati so tato bhavarāgānusayaṃ pajahatīti? No.
</Paragraph>

<Paragraph number="1055">
«  Yo vā pana yato bhavarāgānusayaṃ pajahati so tato paṭighānusayaṃ pajahatīti? No.
</Paragraph>

<Paragraph number="1056">
»  Yo yato paṭighānusayaṃ pajahati so tato avijjānusayaṃ pajahatīti?
</Paragraph>

<Paragraph number="1057">
Tadekaṭṭhaṃ pajahati.
</Paragraph>

<Paragraph number="1058">
«  Yo vā pana yato avijjānusayaṃ pajahati so tato paṭighānusayaṃ pajahatīti? No.
</Paragraph>

</Division>
<Division number="156">

<Paragraph number="1059">
»  Yo yato mānānusayaṃ pajahati so tato diṭṭhānusayaṃ …pe…  vicikicchānusayaṃ pajahatīti? No.
</Paragraph>

<Paragraph number="1060">
«  Yo vā pana yato vicikicchānusayaṃ pajahati so tato mānānusayaṃ pajahatīti?
</Paragraph>

<Paragraph number="1061">
Aṭṭhamako dukkhāya vedanāya so tato vicikicchānusayaṃ pajahati, no ca so tato mānānusayaṃ pajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato vicikicchānusayaṃ pajahati mānānusayaṃ tadekaṭṭhaṃ pajahati.
</Paragraph>

<Paragraph number="1062">
»  Yo yato mānānusayaṃ pajahati so tato bhavarāgānusayaṃ pajahatīti?
</Paragraph>

<Paragraph number="1063">
Aggamaggasamaṅgī kāmadhātuyā dvīsu vedanāsu so tato mānānusayaṃ pajahati, no ca so tato bhavarāgānusayaṃ pajahati. Sveva puggalo rūpadhātuyā arūpadhātuyā so tato mānānusayañca pajahati bhavarāgānusayañca pajahati.
</Paragraph>

<Paragraph number="1064">
«  Yo vā pana yato bhavarāgānusayaṃ pajahati so tato mānānusayaṃ pajahatīti? Āmantā.
</Paragraph>

<Paragraph number="1065">
»  Yo yato mānānusayaṃ pajahati so tato avijjānusayaṃ pajahatīti? Āmantā.
</Paragraph>

<Paragraph number="1066">
«  Yo vā pana yato avijjānusayaṃ pajahati so tato mānānusayaṃ pajahatīti?
</Paragraph>

<Paragraph number="1067">
Aggamaggasamaṅgī dukkhāya vedanāya so tato avijjānusayaṃ pajahati, no ca so tato mānānusayaṃ pajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato avijjānusayañca pajahati mānānusayañca pajahati.
</Paragraph>

</Division>
<Division number="157">

<Paragraph number="1068">
»  Yo yato diṭṭhānusayaṃ pajahati so tato vicikicchānusayaṃ pajahatīti? Āmantā.
</Paragraph>

<Paragraph number="1069">
«  Yo vā pana yato vicikicchānusayaṃ pajahati so tato diṭṭhānusayaṃ pajahatīti? Āmantā …pe… .
</Paragraph>

</Division>
<Division number="158">

<Paragraph number="1070">
»  Yo yato vicikicchānusayaṃ pajahati so tato bhavarāgānusayaṃ pajahatīti?
</Paragraph>

<Paragraph number="1071">
Aṭṭhamako kāmadhātuyā tīsu vedanāsu so tato vicikicchānusayaṃ pajahati, no ca so tato bhavarāgānusayaṃ pajahati. Sveva puggalo rūpadhātuyā arūpadhātuyā so tato vicikicchānusayaṃ pajahati bhavarāgānusayaṃ tadekaṭṭhaṃ pajahati.
</Paragraph>

<Paragraph number="1072">
«  Yo vā pana yato bhavarāgānusayaṃ pajahati so tato vicikicchānusayaṃ pajahatīti? No.
</Paragraph>

<Paragraph number="1073">
»  Yo yato vicikicchānusayaṃ pajahati so tato avijjānusayaṃ pajahatīti?
</Paragraph>

<Paragraph number="1074">
Tadekaṭṭhaṃ pajahati.
</Paragraph>

<Paragraph number="1075">
«  Yo vā pana yato avijjānusayaṃ pajahati so tato vicikicchānusayaṃ pajahatīti? No.
</Paragraph>

</Division>
<Division number="159">

<Paragraph number="1076">
»  Yo yato bhavarāgānusayaṃ pajahati so tato avijjānusayaṃ pajahatīti? Āmantā.
</Paragraph>

<Paragraph number="1077">
«  Yo vā pana yato avijjānusayaṃ pajahati so tato bhavarāgānusayaṃ pajahatīti?
</Paragraph>

<Paragraph number="1078">
Aggamaggasamaṅgī kāmadhātuyā tīsu vedanāsu so tato avijjānusayaṃ pajahati, no ca so tato bhavarāgānusayaṃ pajahati. Sveva puggalo rūpadhātuyā arūpadhātuyā so tato avijjānusayañca pajahati bhavarāgānusayañca pajahati. (Ekamūlakaṃ.)
</Paragraph>

</Division>
<Division number="160">

<Paragraph number="1079">
»  Yo yato kāmarāgānusayañca paṭighānusayañca pajahati so tato mānānusayaṃ pajahatīti? Natthi.
</Paragraph>

<Paragraph number="1080">
«  Yo vā pana yato mānānusayaṃ pajahati so tato kāmarāgānusayañca paṭighānusayañca pajahatīti? No.
</Paragraph>

<Paragraph number="1081">
»  Yo yato kāmarāgānusayañca paṭighānusayañca pajahati so tato diṭṭhānusayaṃ …pe…  vicikicchānusayaṃ pajahatīti? Natthi.
</Paragraph>

<Paragraph number="1082">
«  Yo vā pana yato vicikicchānusayaṃ pajahati so tato kāmarāgānusayañca paṭighānusayañca pajahatīti?
</Paragraph>

<Paragraph number="1083">
Aṭṭhamako rūpadhātuyā arūpadhātuyā so tato vicikicchānusayaṃ pajahati, no ca so tato kāmarāgānusayañca paṭighānusayañca pajahati. Sveva puggalo kāmadhātuyā dvīsu vedanāsu so tato vicikicchānusayaṃ pajahati kāmarāgānusayaṃ tadekaṭṭhaṃ pajahati, no ca so tato paṭighānusayaṃ pajahati. Sveva puggalo dukkhāya vedanāya so tato vicikicchānusayaṃ pajahati paṭighānusayaṃ tadekaṭṭhaṃ pajahati, no ca so tato kāmarāgānusayaṃ pajahati.
</Paragraph>

<Paragraph number="1084">
»  Yo yato kāmarāgānusayañca paṭighānusayañca pajahati so tato bhavarāgānusayaṃ pajahatīti? Natthi.
</Paragraph>

<Paragraph number="1085">
«  Yo vā pana yato bhavarāgānusayaṃ pajahati so tato kāmarāgānusayañca paṭighānusayañca pajahatīti? No.
</Paragraph>

<Paragraph number="1086">
»  Yo yato kāmarāgānusayañca paṭighānusayañca pajahati so tato avijjānusayaṃ pajahatīti? Natthi.
</Paragraph>

<Paragraph number="1087">
«  Yo vā pana yato avijjānusayaṃ pajahati so tato kāmarāgānusayañca paṭighānusayañca pajahatīti? No. (Dukamūlakaṃ.)
</Paragraph>

</Division>
<Division number="161">

<Paragraph number="1088">
»  Yo yato kāmarāgānusayañca paṭighānusayañca mānānusayañca pajahati so tato diṭṭhānusayaṃ …pe…  vicikicchānusayaṃ pajahatīti? Natthi.
</Paragraph>

<Paragraph number="1089">
«  Yo vā pana yato vicikicchānusayaṃ pajahati so tato kāmarāgānusayañca paṭighānusayañca mānānusayañca pajahatīti?
</Paragraph>

<Paragraph number="1090">
Aṭṭhamako rūpadhātuyā arūpadhātuyā so tato vicikicchānusayaṃ pajahati mānānusayaṃ tadekaṭṭhaṃ pajahati, no ca so tato kāmarāgānusayañca paṭighānusayañca pajahati. Sveva puggalo kāmadhātuyā dvīsu vedanāsu so tato vicikicchānusayaṃ pajahati kāmarāgānusayañca mānānusayañca tadekaṭṭhaṃ pajahati, no ca so tato paṭighānusayaṃ pajahati. Sveva puggalo dukkhāya vedanāya so tato vicikicchānusayaṃ pajahati paṭighānusayaṃ tadekaṭṭhaṃ pajahati, no ca so tato kāmarāgānusayañca mānānusayañca pajahati.
</Paragraph>

<Paragraph number="1091">
»  Yo yato kāmarāgānusayañca paṭighānusayañca mānānusayañca pajahati so tato bhavarāgānusayaṃ pajahatīti? Natthi.
</Paragraph>

<Paragraph number="1092">
«  Yo vā pana yato bhavarāgānusayaṃ pajahati so tato kāmarāgānusayañca paṭighānusayañca mānānusayañca pajahatīti?
</Paragraph>

<Paragraph number="1093">
Mānānusayaṃ pajahati.
</Paragraph>

<Paragraph number="1094">
»  Yo yato kāmarāgānusayañca paṭighānusayañca mānānusayañca pajahati so tato avijjānusayaṃ pajahatīti? Natthi.
</Paragraph>

<Paragraph number="1095">
«  Yo vā pana yato avijjānusayaṃ pajahati so tato kāmarāgānusayañca paṭighānusayañca mānānusayañca pajahatīti?
</Paragraph>

<Paragraph number="1096">
Aggamaggasamaṅgī dukkhāya vedanāya so tato avijjānusayaṃ pajahati, no ca so tato kāmarāgānusayañca paṭighānusayañca mānānusayañca pajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato avijjānusayañca mānānusayañca pajahati, no ca so tato kāmarāgānusayañca paṭighānusayañca pajahati. (Tikamūlakaṃ.)
</Paragraph>

</Division>
<Division number="162">

<Paragraph number="1097">
»  Yo yato kāmarāgānusayañca paṭighānusayañca mānānusayañca diṭṭhānusayañca pajahati so tato vicikicchānusayaṃ pajahatīti? Natthi.
</Paragraph>

<Paragraph number="1098">
«  Yo vā pana yato vicikicchānusayaṃ pajahati so tato kāmarāgānusayañca paṭighānusayañca mānānusayañca diṭṭhānusayañca pajahatīti?
</Paragraph>

<Paragraph number="1099">
Aṭṭhamako rūpadhātuyā arūpadhātuyā so tato vicikicchānusayañca diṭṭhānusayañca pajahati mānānusayaṃ tadekaṭṭhaṃ pajahati, no ca so tato kāmarāgānusayañca paṭighānusayañca pajahati. Sveva puggalo kāmadhātuyā dvīsu vedanāsu so tato vicikicchānusayañca diṭṭhānusayañca pajahati kāmarāgānusayañca mānānusayañca tadekaṭṭhaṃ pajahati, no ca so tato paṭighānusayaṃ pajahati. Sveva puggalo dukkhāya vedanāya so tato vicikicchānusayañca diṭṭhānusayañca pajahati paṭighānusayaṃ tadekaṭṭhaṃ pajahati, no ca so tato kāmarāgānusayañca mānānusayañca pajahati …pe… . (Catukkamūlakaṃ.)
</Paragraph>

</Division>
<Division number="163">

<Paragraph number="1100">
»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahati so tato bhavarāgānusayaṃ pajahatīti? Natthi.
</Paragraph>

<Paragraph number="1101">
«  Yo vā pana yato bhavarāgānusayaṃ pajahati so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahatīti?
</Paragraph>

<Paragraph number="1102">
Mānānusayaṃ pajahati.
</Paragraph>

<Paragraph number="1103">
»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahati so tato avijjānusayaṃ pajahatīti? Natthi.
</Paragraph>

<Paragraph number="1104">
«  Yo vā pana yato avijjānusayaṃ pajahati so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahatīti?
</Paragraph>

<Paragraph number="1105">
Aggamaggasamaṅgī dukkhāya vedanāya so tato avijjānusayaṃ pajahati, no ca so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato avijjānusayañca mānānusayañca pajahati, no ca so tato kāmarāgānusayañca paṭighānusayañca diṭṭhānusayañca vicikicchānusayañca pajahati. (Pañcakamūlakaṃ.)
</Paragraph>

</Division>
<Division number="164">

<Paragraph number="1106">
»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahati so tato avijjānusayaṃ pajahatīti? Natthi.
</Paragraph>

<Paragraph number="1107">
«  Yo vā pana yato avijjānusayaṃ pajahati so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahatīti?
</Paragraph>

<Paragraph number="1108">
Aggamaggasamaṅgī dukkhāya vedanāya so tato avijjānusayaṃ pajahati, no ca so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahati. Sveva puggalo kāmadhātuyā dvīsu vedanāsu so tato avijjānusayañca mānānusayañca pajahati, no ca so tato kāmarāgānusayañca paṭighānusayañca diṭṭhānusayañca vicikicchānusayañca bhavarāgānusayañca pajahati. Sveva puggalo rūpadhātuyā arūpadhātuyā so tato avijjānusayañca mānānusayañca bhavarāgānusayañca pajahati, no ca so tato kāmarāgānusayañca paṭighānusayañca diṭṭhānusayañca vicikicchānusayañca pajahati. (Chakkamūlakaṃ.)

</Paragraph>
</Division>

<Paragraph number="1109" type="center">
Pajahanavāre anulomaṃ.
</Paragraph>