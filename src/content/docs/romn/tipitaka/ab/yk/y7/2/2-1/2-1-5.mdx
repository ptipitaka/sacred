---
title: "2.1.5 Paṭilomaokāsa"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="46">

<Paragraph number="301">
»  Yattha kāmarāgānusayo nānuseti tattha paṭighānusayo nānusetīti?
</Paragraph>

<Paragraph number="302">
Dukkhāya vedanāya ettha kāmarāgānusayo nānuseti, no ca tattha paṭighānusayo nānuseti. Rūpadhātuyā arūpadhātuyā apariyāpanne ettha kāmarāgānusayo ca nānuseti paṭighānusayo ca nānuseti.
</Paragraph>

<Paragraph number="303">
«  Yattha vā pana paṭighānusayo nānuseti tattha kāmarāgānusayo nānusetīti?
</Paragraph>

<Paragraph number="304">
Kāmadhātuyā dvīsu vedanāsu ettha paṭighānusayo nānuseti, no ca tattha kāmarāgānusayo nānuseti. Rūpadhātuyā arūpadhātuyā apariyāpanne ettha paṭighānusayo ca nānuseti kāmarāgānusayo ca nānuseti.
</Paragraph>

<Paragraph number="305">
»  Yattha kāmarāgānusayo nānuseti tattha mānānusayo nānusetīti?
</Paragraph>

<Paragraph number="306">
Rūpadhātuyā arūpadhātuyā ettha kāmarāgānusayo nānuseti, no ca tattha mānānusayo nānuseti. Dukkhāya vedanāya apariyāpanne ettha kāmarāgānusayo ca nānuseti mānānusayo ca nānuseti.
</Paragraph>

<Paragraph number="307">
«  Yattha vā pana mānānusayo nānuseti tattha kāmarāgānusayo nānusetīti? Āmantā.
</Paragraph>

<Paragraph number="308">
»  Yattha kāmarāgānusayo nānuseti tattha diṭṭhānusayo …pe…  vicikicchānusayo nānusetīti?
</Paragraph>

<Paragraph number="309">
Dukkhāya vedanāya rūpadhātuyā arūpadhātuyā ettha kāmarāgānusayo nānuseti, no ca tattha vicikicchānusayo nānuseti. Apariyāpanne ettha kāmarāgānusayo ca nānuseti vicikicchānusayo ca nānuseti.
</Paragraph>

<Paragraph number="310">
«  Yattha vā pana vicikicchānusayo nānuseti tattha kāmarāgānusayo nānusetīti? Āmantā.
</Paragraph>

<Paragraph number="311">
»  Yattha kāmarāgānusayo nānuseti tattha bhavarāgānusayo nānusetīti?
</Paragraph>

<Paragraph number="312">
Rūpadhātuyā arūpadhātuyā ettha kāmarāgānusayo nānuseti, no ca tattha bhavarāgānusayo nānuseti. Dukkhāya vedanāya apariyāpanne ettha kāmarāgānusayo ca nānuseti bhavarāgānusayo ca nānuseti.
</Paragraph>

<Paragraph number="313">
«  Yattha vā pana bhavarāgānusayo nānuseti tattha kāmarāgānusayo nānusetīti?
</Paragraph>

<Paragraph number="314">
Kāmadhātuyā dvīsu vedanāsu ettha bhavarāgānusayo nānuseti, no ca tattha kāmarāgānusayo nānuseti. Dukkhāya vedanāya apariyāpanne ettha bhavarāgānusayo ca nānuseti kāmarāgānusayo ca nānuseti.
</Paragraph>

<Paragraph number="315">
»  Yattha kāmarāgānusayo nānuseti tattha avijjānusayo nānusetīti?
</Paragraph>

<Paragraph number="316">
Dukkhāya vedanāya rūpadhātuyā arūpadhātuyā ettha kāmarāgānusayo nānuseti, no ca tattha avijjānusayo nānuseti. Apariyāpanne ettha kāmarāgānusayo ca nānuseti avijjānusayo ca nānuseti.
</Paragraph>

<Paragraph number="317">
«  Yattha vā pana avijjānusayo nānuseti tattha kāmarāgānusayo nānusetīti? Āmantā.
</Paragraph>

</Division>
<Division number="47">

<Paragraph number="318">
»  Yattha paṭighānusayo nānuseti tattha mānānusayo nānusetīti?
</Paragraph>

<Paragraph number="319">
Kāmadhātuyā dvīsu vedanāsu rūpadhātuyā arūpadhātuyā ettha paṭighānusayo nānuseti, no ca tattha mānānusayo nānuseti. Apariyāpanne ettha paṭighānusayo ca nānuseti mānānusayo ca nānuseti.
</Paragraph>

<Paragraph number="320">
«  Yattha vā pana mānānusayo nānuseti tattha paṭighānusayo nānusetīti?
</Paragraph>

<Paragraph number="321">
Dukkhāya vedanāya ettha mānānusayo nānuseti, no ca tattha paṭighānusayo nānuseti. Apariyāpanne ettha mānānusayo ca nānuseti paṭighānusayo ca nānuseti.
</Paragraph>

<Paragraph number="322">
»  Yattha paṭighānusayo nānuseti tattha diṭṭhānusayo …pe…  vicikicchānusayo nānusetīti?
</Paragraph>

<Paragraph number="323">
Kāmadhātuyā dvīsu vedanāsu rūpadhātuyā arūpadhātuyā ettha paṭighānusayo nānuseti, no ca tattha vicikicchānusayo nānuseti. Apariyāpanne ettha paṭighānusayo ca nānuseti vicikicchānusayo ca nānuseti.
</Paragraph>

<Paragraph number="324">
«  Yattha vā pana vicikicchānusayo nānuseti tattha paṭighānusayo nānusetīti? Āmantā.
</Paragraph>

<Paragraph number="325">
»  Yattha paṭighānusayo nānuseti tattha bhavarāgānusayo nānusetīti?
</Paragraph>

<Paragraph number="326">
Rūpadhātuyā arūpadhātuyā ettha paṭighānusayo nānuseti, no ca tattha bhavarāgānusayo nānuseti. Kāmadhātuyā dvīsu vedanāsu apariyāpanne ettha paṭighānusayo ca nānuseti bhavarāgānusayo ca nānuseti.
</Paragraph>

<Paragraph number="327">
«  Yattha vā pana bhavarāgānusayo nānuseti tattha paṭighānusayo nānusetīti?
</Paragraph>

<Paragraph number="328">
Dukkhāya vedanāya ettha bhavarāgānusayo nānuseti, no ca tattha paṭighānusayo nānuseti. Kāmadhātuyā dvīsu vedanāsu apariyāpanne ettha bhavarāgānusayo ca nānuseti paṭighānusayo ca nānuseti.
</Paragraph>

<Paragraph number="329">
»  Yattha paṭighānusayo nānuseti tattha avijjānusayo nānusetīti?
</Paragraph>

<Paragraph number="330">
Kāmadhātuyā dvīsu vedanāsu rūpadhātuyā arūpadhātuyā ettha paṭighānusayo nānuseti, no ca tattha avijjānusayo nānuseti. Apariyāpanne ettha paṭighānusayo ca nānuseti avijjānusayo ca nānuseti.
</Paragraph>

<Paragraph number="331">
«  Yattha vā pana avijjānusayo nānuseti tattha paṭighānusayo nānusetīti? Āmantā.
</Paragraph>

</Division>
<Division number="48">

<Paragraph number="332">
»  Yattha mānānusayo nānuseti tattha diṭṭhānusayo …pe…  vicikicchānusayo nānusetīti?
</Paragraph>

<Paragraph number="333">
Dukkhāya vedanāya ettha mānānusayo nānuseti, no ca tattha vicikicchānusayo nānuseti. Apariyāpanne ettha mānānusayo ca nānuseti vicikicchānusayo ca nānuseti.
</Paragraph>

<Paragraph number="334">
«  Yattha vā pana vicikicchānusayo nānuseti tattha mānānusayo nānusetīti? Āmantā.
</Paragraph>

<Paragraph number="335">
»  Yattha mānānusayo nānuseti tattha bhavarāgānusayo nānusetīti? Āmantā.
</Paragraph>

<Paragraph number="336">
«  Yattha vā pana bhavarāgānusayo nānuseti tattha mānānusayo nānusetīti?
</Paragraph>

<Paragraph number="337">
Kāmadhātuyā dvīsu vedanāsu ettha bhavarāgānusayo nānuseti, no ca tattha mānānusayo nānuseti. Dukkhāya vedanāya apariyāpanne ettha bhavarāgānusayo ca nānuseti mānānusayo ca nānuseti.
</Paragraph>

<Paragraph number="338">
»  Yattha mānānusayo nānuseti tattha avijjānusayo nānusetīti?
</Paragraph>

<Paragraph number="339">
Dukkhāya vedanāya ettha mānānusayo nānuseti, no ca tattha avijjānusayo nānuseti. Apariyāpanne ettha mānānusayo ca nānuseti avijjānusayo ca nānuseti.
</Paragraph>

<Paragraph number="340">
«  Yattha vā pana avijjānusayo nānuseti tattha mānānusayo nānusetīti? Āmantā.
</Paragraph>

</Division>
<Division number="49">

<Paragraph number="341">
»  Yattha diṭṭhānusayo nānuseti tattha vicikicchānusayo nānusetīti? Āmantā.
</Paragraph>

<Paragraph number="342">
«  Yattha vā pana vicikicchānusayo nānuseti tattha diṭṭhānusayo nānusetīti? Āmantā.
</Paragraph>

<Paragraph number="343">
»  Yattha diṭṭhānusayo …pe…  vicikicchānusayo nānuseti tattha bhavarāgānusayo nānusetīti? Āmantā.
</Paragraph>

<Paragraph number="344">
«  Yattha vā pana bhavarāgānusayo nānuseti tattha vicikicchānusayo nānusetīti?
</Paragraph>

<Paragraph number="345">
Kāmadhātuyā tīsu vedanāsu ettha bhavarāgānusayo nānuseti, no ca tattha vicikicchānusayo nānuseti. Apariyāpanne ettha bhavarāgānusayo ca nānuseti vicikicchānusayo ca nānuseti.
</Paragraph>

<Paragraph number="346">
»  Yattha vicikicchānusayo nānuseti tattha avijjānusayo nānusetīti? Āmantā.
</Paragraph>

<Paragraph number="347">
«  Yattha vā pana avijjānusayo nānuseti tattha vicikicchānusayo nānusetīti? Āmantā.
</Paragraph>

</Division>
<Division number="50">

<Paragraph number="348">
»  Yattha bhavarāgānusayo nānuseti tattha avijjānusayo nānusetīti?
</Paragraph>

<Paragraph number="349">
Kāmadhātuyā tīsu vedanāsu ettha bhavarāgānusayo nānuseti, no ca tattha avijjānusayo nānuseti. Apariyāpanne ettha bhavarāgānusayo ca nānuseti avijjānusayo ca nānuseti.
</Paragraph>

<Paragraph number="350">
«  Yattha vā pana avijjānusayo nānuseti tattha bhavarāgānusayo nānusetīti? Āmantā. (Ekamūlakaṃ.)
</Paragraph>

</Division>
<Division number="51">

<Paragraph number="351">
»  Yattha kāmarāgānusayo ca paṭighānusayo ca nānusenti tattha mānānusayo nānusetīti?
</Paragraph>

<Paragraph number="352">
Rūpadhātuyā arūpadhātuyā ettha kāmarāgānusayo ca paṭighānusayo ca nānusenti, no ca tattha mānānusayo nānuseti. Apariyāpanne ettha kāmarāgānusayo ca paṭighānusayo ca nānusenti mānānusayo ca nānuseti.
</Paragraph>

<Paragraph number="353">
«  Yattha vā pana mānānusayo nānuseti tattha kāmarāgānusayo ca paṭighānusayo ca nānusentīti?
</Paragraph>

<Paragraph number="354">
Dukkhāya vedanāya ettha mānānusayo ca kāmarāgānusayo ca nānusenti, no ca tattha paṭighānusayo nānuseti. Apariyāpanne ettha mānānusayo ca nānuseti kāmarāgānusayo ca paṭighānusayo ca nānusenti.
</Paragraph>

<Paragraph number="355">
»  Yattha kāmarāgānusayo ca paṭighānusayo ca nānusenti tattha diṭṭhānusayo …pe…  vicikicchānusayo nānusetīti?
</Paragraph>

<Paragraph number="356">
Rūpadhātuyā arūpadhātuyā ettha kāmarāgānusayo ca paṭighānusayo ca nānusenti, no ca tattha vicikicchānusayo nānuseti. Apariyāpanne ettha kāmarāgānusayo ca paṭighānusayo ca nānusenti vicikicchānusayo ca nānuseti.
</Paragraph>

<Paragraph number="357">
«  Yattha vā pana vicikicchānusayo nānuseti tattha kāmarāgānusayo ca paṭighānusayo ca nānusentīti? Āmantā.
</Paragraph>

<Paragraph number="358">
»  Yattha kāmarāgānusayo ca paṭighānusayo ca nānusenti tattha bhavarāgānusayo nānusetīti?
</Paragraph>

<Paragraph number="359">
Rūpadhātuyā arūpadhātuyā ettha kāmarāgānusayo ca paṭighānusayo ca nānusenti, no ca tattha bhavarāgānusayo nānuseti. Apariyāpanne ettha kāmarāgānusayo ca paṭighānusayo ca nānusenti bhavarāgānusayo ca nānuseti.
</Paragraph>

<Paragraph number="360">
«  Yattha vā pana bhavarāgānusayo nānuseti tattha kāmarāgānusayo ca paṭighānusayo ca nānusentīti?
</Paragraph>

<Paragraph number="361">
Dukkhāya vedanāya ettha bhavarāgānusayo ca kāmarāgānusayo ca nānusenti, no ca tattha paṭighānusayo nānuseti. Kāmadhātuyā dvīsu vedanāsu ettha bhavarāgānusayo ca paṭighānusayo ca nānusenti, no ca tattha kāmarāgānusayo nānuseti. Apariyāpanne ettha bhavarāgānusayo ca nānuseti kāmarāgānusayo ca paṭighānusayo ca nānusenti.
</Paragraph>

<Paragraph number="362">
»  Yattha kāmarāgānusayo ca paṭighānusayo ca nānusenti tattha avijjānusayo nānusetīti?
</Paragraph>

<Paragraph number="363">
Rūpadhātuyā arūpadhātuyā ettha kāmarāgānusayo ca paṭighānusayo ca nānusenti, no ca tattha avijjānusayo nānuseti. Apariyāpanne ettha kāmarāgānusayo ca paṭighānusayo ca nānusenti avijjānusayo ca nānuseti.
</Paragraph>

<Paragraph number="364">
«  Yattha vā pana avijjānusayo nānuseti tattha kāmarāgānusayo ca paṭighānusayo ca nānusentīti? Āmantā. (Dukamūlakaṃ.)
</Paragraph>

</Division>
<Division number="52">

<Paragraph number="365">
»  Yattha kāmarāgānusayo ca paṭighānusayo ca mānānusayo ca nānusenti tattha diṭṭhānusayo …pe…  vicikicchānusayo nānusetīti? Āmantā.
</Paragraph>

<Paragraph number="366">
«  Yattha vā pana vicikicchānusayo nānuseti tattha kāmarāgānusayo ca paṭighānusayo ca mānānusayo ca nānusentīti? Āmantā.
</Paragraph>

<Paragraph number="367">
»  Yattha kāmarāgānusayo ca paṭighānusayo ca mānānusayo ca nānusenti tattha bhavarāgānusayo nānusetīti? Āmantā.
</Paragraph>

<Paragraph number="368">
«  Yattha vā pana bhavarāgānusayo nānuseti tattha kāmarāgānusayo ca paṭighānusayo ca mānānusayo ca nānusentīti?
</Paragraph>

<Paragraph number="369">
Dukkhāya vedanāya ettha bhavarāgānusayo ca kāmarāgānusayo ca mānānusayo ca nānusenti, no ca tattha paṭighānusayo nānuseti. Kāmadhātuyā dvīsu vedanāsu ettha bhavarāgānusayo ca paṭighānusayo ca nānusenti, no ca tattha kāmarāgānusayo ca mānānusayo ca nānusenti. Apariyāpanne ettha bhavarāgānusayo ca nānuseti kāmarāgānusayo ca paṭighānusayo ca mānānusayo ca nānusenti.
</Paragraph>

<Paragraph number="370">
»  Yattha kāmarāgānusayo ca paṭighānusayo ca mānānusayo ca nānusenti tattha avijjānusayo nānusetīti? Āmantā.
</Paragraph>

<Paragraph number="371">
«  Yattha vā pana avijjānusayo nānuseti tattha kāmarāgānusayo ca paṭighānusayo ca mānānusayo ca nānusentīti? Āmantā. (Tikamūlakaṃ.)
</Paragraph>

</Division>
<Division number="53">

<Paragraph number="372">
»  Yattha kāmarāgānusayo ca paṭighānusayo ca mānānusayo ca diṭṭhānusayo ca nānusenti tattha vicikicchānusayo nānusetīti? Āmantā.
</Paragraph>

<Paragraph number="373">
«  Yattha vā pana vicikicchānusayo nānuseti tattha kāmarāgānusayo ca paṭighānusayo ca mānānusayo ca diṭṭhānusayo ca nānusentīti? Āmantā …pe… . (Catukkamūlakaṃ.)
</Paragraph>

</Division>
<Division number="54">

<Paragraph number="374">
»  Yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti tattha bhavarāgānusayo nānusetīti? Āmantā.
</Paragraph>

<Paragraph number="375">
«  Yattha vā pana bhavarāgānusayo nānuseti tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusentīti?
</Paragraph>

<Paragraph number="376">
Dukkhāya vedanāya ettha bhavarāgānusayo ca kāmarāgānusayo ca mānānusayo ca nānusenti, no ca tattha paṭighānusayo ca diṭṭhānusayo ca vicikicchānusayo ca nānusenti. Kāmadhātuyā dvīsu vedanāsu ettha bhavarāgānusayo ca paṭighānusayo ca nānusenti, no ca tattha kāmarāgānusayo ca mānānusayo ca diṭṭhānusayo ca vicikicchānusayo ca nānusenti. Apariyāpanne ettha bhavarāgānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti.
</Paragraph>

<Paragraph number="377">
»  Yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti tattha avijjānusayo nānusetīti? Āmantā.
</Paragraph>

<Paragraph number="378">
«  Yattha vā pana …pe… ? Āmantā. (Pañcakamūlakaṃ.)
</Paragraph>

</Division>
<Division number="55">

<Paragraph number="379">
»  Yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusenti tattha avijjānusayo nānusetīti? Āmantā.
</Paragraph>

<Paragraph number="380">
«  Yattha vā pana avijjānusayo nānuseti tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusentīti? Āmantā. (Chakkamūlakaṃ.)
</Paragraph>
</Division>