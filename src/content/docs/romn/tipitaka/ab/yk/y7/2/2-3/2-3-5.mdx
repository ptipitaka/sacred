---
title: "2.3.5 Paṭilomaokāsa"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="176">

<Paragraph number="1178">
»  Yato kāmarāgānusayaṃ nappajahati tato paṭighānusayaṃ nappajahatīti?
</Paragraph>

<Paragraph number="1179">
Dukkhāya vedanāya tato kāmarāgānusayaṃ nappajahati, no ca tato paṭighānusayaṃ nappajahati. Rūpadhātuyā arūpadhātuyā apariyāpanne tato kāmarāgānusayañca nappajahati paṭighānusayañca nappajahati.
</Paragraph>

<Paragraph number="1180">
«  Yato vā pana paṭighānusayaṃ nappajahati tato kāmarāgānusayaṃ nappajahatīti?
</Paragraph>

<Paragraph number="1181">
Kāmadhātuyā dvīsu vedanāsu tato paṭighānusayaṃ nappajahati, no ca tato kāmarāgānusayaṃ nappajahati. Rūpadhātuyā arūpadhātuyā apariyāpanne tato paṭighānusayañca nappajahati kāmarāgānusayañca nappajahati.
</Paragraph>

<Paragraph number="1182">
»  Yato kāmarāgānusayaṃ nappajahati tato mānānusayaṃ nappajahatīti?
</Paragraph>

<Paragraph number="1183">
Rūpadhātuyā arūpadhātuyā tato kāmarāgānusayaṃ nappajahati, no ca tato mānānusayaṃ nappajahati. Dukkhāya vedanāya apariyāpanne tato kāmarāgānusayañca nappajahati mānānusayañca nappajahati.
</Paragraph>

<Paragraph number="1184">
«  Yato vā pana mānānusayaṃ nappajahati tato kāmarāgānusayaṃ nappajahatīti? Āmantā.
</Paragraph>

<Paragraph number="1185">
»  Yato kāmarāgānusayaṃ nappajahati tato diṭṭhānusayaṃ …pe…  vicikicchānusayaṃ nappajahatīti?
</Paragraph>

<Paragraph number="1186">
Dukkhāya vedanāya rūpadhātuyā arūpadhātuyā tato kāmarāgānusayaṃ nappajahati, no ca tato vicikicchānusayaṃ nappajahati. Apariyāpanne tato kāmarāgānusayañca nappajahati vicikicchānusayañca nappajahati.
</Paragraph>

<Paragraph number="1187">
«  Yato vā pana vicikicchānusayaṃ nappajahati tato kāmarāgānusayaṃ nappajahatīti? Āmantā.
</Paragraph>

<Paragraph number="1188">
»  Yato kāmarāgānusayaṃ nappajahati tato bhavarāgānusayaṃ nappajahatīti?
</Paragraph>

<Paragraph number="1189">
Rūpadhātuyā arūpadhātuyā tato kāmarāgānusayaṃ nappajahati, no ca tato bhavarāgānusayaṃ nappajahati. Dukkhāya vedanāya apariyāpanne tato kāmarāgānusayañca nappajahati bhavarāgānusayañca nappajahati.
</Paragraph>

<Paragraph number="1190">
«  Yato vā pana bhavarāgānusayaṃ nappajahati tato kāmarāgānusayaṃ nappajahatīti?
</Paragraph>

<Paragraph number="1191">
Kāmadhātuyā dvīsu vedanāsu tato bhavarāgānusayaṃ nappajahati, no ca tato kāmarāgānusayaṃ nappajahati. Dukkhāya vedanāya apariyāpanne tato bhavarāgānusayañca nappajahati kāmarāgānusayañca nappajahati.
</Paragraph>

<Paragraph number="1192">
»  Yato kāmarāgānusayaṃ nappajahati tato avijjānusayaṃ nappajahatīti?
</Paragraph>

<Paragraph number="1193">
Dukkhāya vedanāya rūpadhātuyā arūpadhātuyā tato kāmarāgānusayaṃ nappajahati, no ca tato avijjānusayaṃ nappajahati. Apariyāpanne tato kāmarāgānusayañca nappajahati avijjānusayañca nappajahati.
</Paragraph>

<Paragraph number="1194">
«  Yato vā pana avijjānusayaṃ nappajahati tato kāmarāgānusayaṃ nappajahatīti? Āmantā.
</Paragraph>

</Division>
<Division number="177">

<Paragraph number="1195">
»  Yato paṭighānusayaṃ nappajahati tato mānānusayaṃ nappajahatīti?
</Paragraph>

<Paragraph number="1196">
Kāmadhātuyā dvīsu vedanāsu rūpadhātuyā arūpadhātuyā tato paṭighānusayaṃ nappajahati, no ca tato mānānusayaṃ nappajahati. Apariyāpanne tato paṭighānusayañca nappajahati mānānusayañca nappajahati.
</Paragraph>

<Paragraph number="1197">
«  Yato vā pana mānānusayaṃ nappajahati tato paṭighānusayaṃ nappajahatīti?
</Paragraph>

<Paragraph number="1198">
Dukkhāya vedanāya tato mānānusayaṃ nappajahati, no ca tato paṭighānusayaṃ nappajahati. Apariyāpanne tato mānānusayañca nappajahati paṭighānusayañca nappajahati.
</Paragraph>

<Paragraph number="1199">
»  Yato paṭighānusayaṃ nappajahati tato diṭṭhānusayaṃ …pe…  vicikicchānusayaṃ nappajahatīti?
</Paragraph>

<Paragraph number="1200">
Kāmadhātuyā dvīsu vedanāsu rūpadhātuyā arūpadhātuyā tato paṭighānusayaṃ nappajahati, no ca tato vicikicchānusayaṃ nappajahati. Apariyāpanne tato paṭighānusayañca nappajahati vicikicchānusayañca nappajahati.
</Paragraph>

<Paragraph number="1201">
«  Yato vā pana vicikicchānusayaṃ nappajahati tato paṭighānusayaṃ nappajahatīti? Āmantā.
</Paragraph>

<Paragraph number="1202">
»  Yato paṭighānusayaṃ nappajahati tato bhavarāgānusayaṃ nappajahatīti?
</Paragraph>

<Paragraph number="1203">
Rūpadhātuyā arūpadhātuyā tato paṭighānusayaṃ nappajahati, no ca tato bhavarāgānusayaṃ nappajahati. Kāmadhātuyā dvīsu vedanāsu apariyāpanne tato paṭighānusayañca nappajahati bhavarāgānusayañca nappajahati.
</Paragraph>

<Paragraph number="1204">
«  Yato vā pana bhavarāgānusayaṃ nappajahati tato paṭighānusayaṃ nappajahatīti?
</Paragraph>

<Paragraph number="1205">
Dukkhāya vedanāya tato bhavarāgānusayaṃ nappajahati, no ca tato paṭighānusayaṃ nappajahati. Kāmadhātuyā dvīsu vedanāsu apariyāpanne tato bhavarāgānusayañca nappajahati paṭighānusayañca nappajahati.
</Paragraph>

<Paragraph number="1206">
»  Yato paṭighānusayaṃ nappajahati tato avijjānusayaṃ nappajahatīti?
</Paragraph>

<Paragraph number="1207">
Kāmadhātuyā dvīsu vedanāsu rūpadhātuyā arūpadhātuyā tato paṭighānusayaṃ nappajahati, no ca tato avijjānusayaṃ nappajahati. Apariyāpanne tato paṭighānusayañca nappajahati avijjānusayañca nappajahati.
</Paragraph>

<Paragraph number="1208">
«  Yato vā pana avijjānusayaṃ nappajahati tato paṭighānusayaṃ nappajahatīti? Āmantā.
</Paragraph>

</Division>
<Division number="178">

<Paragraph number="1209">
»  Yato mānānusayaṃ nappajahati tato diṭṭhānusayaṃ …pe…  vicikicchānusayaṃ nappajahatīti?
</Paragraph>

<Paragraph number="1210">
Dukkhāya vedanāya tato mānānusayaṃ nappajahati, no ca tato vicikicchānusayaṃ nappajahati. Apariyāpanne tato mānānusayañca nappajahati vicikicchānusayañca nappajahati.
</Paragraph>

<Paragraph number="1211">
«  Yato vā pana vicikicchānusayaṃ nappajahati tato mānānusayaṃ nappajahatīti? Āmantā.
</Paragraph>

<Paragraph number="1212">
»  Yato mānānusayaṃ nappajahati tato bhavarāgānusayaṃ nappajahatīti? Āmantā.
</Paragraph>

<Paragraph number="1213">
«  Yato vā pana bhavarāgānusayaṃ nappajahati tato mānānusayaṃ nappajahatīti?
</Paragraph>

<Paragraph number="1214">
Kāmadhātuyā dvīsu vedanāsu tato bhavarāgānusayaṃ nappajahati, no ca tato mānānusayaṃ nappajahati. Dukkhāya vedanāya apariyāpanne tato bhavarāgānusayañca nappajahati mānānusayañca nappajahati.
</Paragraph>

<Paragraph number="1215">
»  Yato mānānusayaṃ nappajahati tato avijjānusayaṃ nappajahatīti?
</Paragraph>

<Paragraph number="1216">
Dukkhāya vedanāya tato mānānusayaṃ nappajahati, no ca tato avijjānusayaṃ nappajahati. Apariyāpanne tato mānānusayañca nappajahati avijjānusayañca nappajahati.
</Paragraph>

<Paragraph number="1217">
«  Yato vā pana avijjānusayaṃ nappajahati tato mānānusayaṃ nappajahatīti? Āmantā.
</Paragraph>

</Division>
<Division number="179">

<Paragraph number="1218">
»  Yato diṭṭhānusayaṃ nappajahati tato vicikicchānusayaṃ nappajahatīti? Āmantā.
</Paragraph>

<Paragraph number="1219">
«  Yato vā pana vicikicchānusayaṃ nappajahati tato diṭṭhānusayaṃ nappajahatīti? Āmantā.
</Paragraph>

</Division>
<Division number="180">

<Paragraph number="1220">
»  Yato vicikicchānusayaṃ nappajahati tato bhavarāgānusayaṃ nappajahatīti? Āmantā.
</Paragraph>

<Paragraph number="1221">
«  Yato vā pana bhavarāgānusayaṃ nappajahati tato vicikicchānusayaṃ nappajahatīti?
</Paragraph>

<Paragraph number="1222">
Kāmadhātuyā tīsu vedanāsu tato bhavarāgānusayaṃ nappajahati, no ca tato vicikicchānusayaṃ nappajahati; apariyāpanne tato bhavarāgānusayañca nappajahati vicikicchānusayañca nappajahati.
</Paragraph>

<Paragraph number="1223">
»  Yato vicikicchānusayaṃ nappajahati tato avijjānusayaṃ nappajahatīti? Āmantā.
</Paragraph>

<Paragraph number="1224">
«  Yato vā pana avijjānusayaṃ nappajahati tato vicikicchānusayaṃ nappajahatīti? Āmantā.
</Paragraph>

</Division>
<Division number="181">

<Paragraph number="1225">
»  Yato bhavarāgānusayaṃ nappajahati tato avijjānusayaṃ nappajahatīti?
</Paragraph>

<Paragraph number="1226">
Kāmadhātuyā tīsu vedanāsu tato bhavarāgānusayaṃ nappajahati, no ca tato avijjānusayaṃ nappajahati. Apariyāpanne tato bhavarāgānusayañca nappajahati avijjānusayañca nappajahati.
</Paragraph>

<Paragraph number="1227">
«  Yato vā pana avijjānusayaṃ nappajahati tato bhavarāgānusayaṃ nappajahatīti? Āmantā. (Ekamūlakaṃ.)
</Paragraph>

</Division>
<Division number="182">

<Paragraph number="1228">
»  Yato kāmarāgānusayañca paṭighānusayañca nappajahati tato mānānusayaṃ nappajahatīti?
</Paragraph>

<Paragraph number="1229">
Rūpadhātuyā arūpadhātuyā tato kāmarāgānusayañca paṭighānusayañca nappajahati, no ca tato mānānusayaṃ nappajahati. Apariyāpanne tato kāmarāgānusayañca paṭighānusayañca nappajahati mānānusayañca nappajahati.
</Paragraph>

<Paragraph number="1230">
«  Yato vā pana mānānusayaṃ nappajahati tato kāmarāgānusayañca paṭighānusayañca nappajahatīti?
</Paragraph>

<Paragraph number="1231">
Dukkhāya vedanāya tato mānānusayañca kāmarāgānusayañca nappajahati, no ca tato paṭighānusayaṃ nappajahati. Apariyāpanne tato mānānusayañca nappajahati kāmarāgānusayañca paṭighānusayañca nappajahati.
</Paragraph>

<Paragraph number="1232">
»  Yato kāmarāgānusayañca paṭighānusayañca nappajahati tato diṭṭhānusayaṃ …pe…  vicikicchānusayaṃ nappajahatīti?
</Paragraph>

<Paragraph number="1233">
Rūpadhātuyā arūpadhātuyā tato kāmarāgānusayañca paṭighānusayañca nappajahati, no ca tato vicikicchānusayaṃ nappajahati. Apariyāpanne tato kāmarāgānusayañca paṭighānusayañca nappajahati vicikicchānusayañca nappajahati.
</Paragraph>

<Paragraph number="1234">
«  Yato vā pana vicikicchānusayaṃ nappajahati tato kāmarāgānusayañca paṭighānusayañca nappajahatīti? Āmantā.
</Paragraph>

<Paragraph number="1235">
»  Yato kāmarāgānusayañca paṭighānusayañca nappajahati tato bhavarāgānusayaṃ nappajahatīti?
</Paragraph>

<Paragraph number="1236">
Rūpadhātuyā arūpadhātuyā tato kāmarāgānusayañca paṭighānusayañca nappajahati, no ca tato bhavarāgānusayaṃ nappajahati. Apariyāpanne tato kāmarāgānusayañca paṭighānusayañca nappajahati bhavarāgānusayañca nappajahati.
</Paragraph>

<Paragraph number="1237">
«  Yato vā pana bhavarāgānusayaṃ nappajahati tato kāmarāgānusayañca paṭighānusayañca nappajahatīti?
</Paragraph>

<Paragraph number="1238">
Dukkhāya vedanāya tato bhavarāgānusayañca kāmarāgānusayañca nappajahati, no ca tato paṭighānusayaṃ nappajahati. Kāmadhātuyā dvīsu vedanāsu tato bhavarāgānusayañca paṭighānusayañca nappajahati, no ca tato kāmarāgānusayaṃ nappajahati. Apariyāpanne tato bhavarāgānusayañca nappajahati kāmarāgānusayañca paṭighānusayañca nappajahati.
</Paragraph>

<Paragraph number="1239">
»  Yato kāmarāgānusayañca paṭighānusayañca nappajahati tato avijjānusayaṃ nappajahatīti?
</Paragraph>

<Paragraph number="1240">
Rūpadhātuyā arūpadhātuyā tato kāmarāgānusayañca paṭighānusayañca nappajahati, no ca tato avijjānusayaṃ nappajahati. Apariyāpanne tato kāmarāgānusayañca paṭighānusayañca nappajahati avijjānusayañca nappajahati.
</Paragraph>

<Paragraph number="1241">
«  Yato vā pana avijjānusayaṃ nappajahati tato kāmarāgānusayañca paṭighānusayañca nappajahatīti? Āmantā. (Dukamūlakaṃ.)
</Paragraph>

</Division>
<Division number="183">

<Paragraph number="1242">
»  Yato kāmarāgānusayañca paṭighānusayañca mānānusayañca nappajahati tato diṭṭhānusayaṃ …pe…  vicikicchānusayaṃ nappajahatīti? Āmantā.
</Paragraph>

<Paragraph number="1243">
«  Yato vā pana vicikicchānusayaṃ nappajahati tato kāmarāgānusayañca paṭighānusayañca mānānusayañca nappajahatīti? Āmantā.
</Paragraph>

<Paragraph number="1244">
»  Yato kāmarāgānusayañca paṭighānusayañca mānānusayañca nappajahati tato bhavarāgānusayaṃ nappajahatīti? Āmantā.
</Paragraph>

<Paragraph number="1245">
«  Yato vā pana bhavarāgānusayaṃ nappajahati tato kāmarāgānusayañca paṭighānusayañca mānānusayañca nappajahatīti?
</Paragraph>

<Paragraph number="1246">
Dukkhāya vedanāya tato bhavarāgānusayañca kāmarāgānusayañca mānānusayañca nappajahati, no ca tato paṭighānusayaṃ nappajahati. Kāmadhātuyā dvīsu vedanāsu tato bhavarāgānusayañca paṭighānusayañca nappajahati, no ca tato kāmarāgānusayañca mānānusayañca nappajahati. Apariyāpanne tato bhavarāgānusayañca nappajahati kāmarāgānusayañca paṭighānusayañca mānānusayañca nappajahati.
</Paragraph>

<Paragraph number="1247">
»  Yato kāmarāgānusayañca paṭighānusayañca mānānusayañca nappajahati tato avijjānusayaṃ nappajahatīti? Āmantā.
</Paragraph>

<Paragraph number="1248">
«  Yato vā pana avijjānusayaṃ nappajahati tato kāmarāgānusayañca paṭighānusayañca mānānusayañca nappajahatīti? Āmantā. (Tikamūlakaṃ.)
</Paragraph>

</Division>
<Division number="184">

<Paragraph number="1249">
»  Yato kāmarāgānusayañca paṭighānusayañca mānānusayañca diṭṭhānusayañca nappajahati tato vicikicchānusayaṃ nappajahatīti? Āmantā.
</Paragraph>

<Paragraph number="1250">
«  Yato vā pana vicikicchānusayaṃ nappajahati tato kāmarāgānusayañca paṭighānusayañca mānānusayañca diṭṭhānusayañca nappajahatīti? Āmantā …pe… . (Catukkamūlakaṃ.)
</Paragraph>

</Division>
<Division number="185">

<Paragraph number="1251">
»  Yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati tato bhavarāgānusayaṃ nappajahatīti? Āmantā.
</Paragraph>

<Paragraph number="1252">
«  Yato vā pana bhavarāgānusayaṃ nappajahati tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahatīti?
</Paragraph>

<Paragraph number="1253">
Dukkhāya vedanāya tato bhavarāgānusayañca kāmarāgānusayañca mānānusayañca nappajahati, no ca tato paṭighānusayañca diṭṭhānusayañca vicikicchānusayañca nappajahati. Kāmadhātuyā dvīsu vedanāsu tato bhavarāgānusayañca paṭighānusayañca nappajahati, no ca tato kāmarāgānusayañca mānānusayañca diṭṭhānusayañca vicikicchānusayañca nappajahati. Apariyāpanne tato bhavarāgānusayañca nappajahati kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati.
</Paragraph>

<Paragraph number="1254">
»  Yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati tato avijjānusayaṃ nappajahatīti? Āmantā.
</Paragraph>

<Paragraph number="1255">
«  Yato vā pana avijjānusayaṃ nappajahati tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahatīti? Āmantā. (Pañcakamūlakaṃ.)
</Paragraph>

</Division>
<Division number="186">

<Paragraph number="1256">
»  Yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahati tato avijjānusayaṃ nappajahatīti? Āmantā.
</Paragraph>

<Paragraph number="1257">
«  Yato vā pana avijjānusayaṃ nappajahati tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahatīti? Āmantā. (Chakkamūlakaṃ.)
</Paragraph>
</Division>