---
title: "2.2.1 Anulomapuggala"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="66">

<Paragraph number="470">
»  Yo kāmarāgānusayena sānusayo so paṭighānusayena sānusayoti? Āmantā.
</Paragraph>

<Paragraph number="471">
«  Yo vā pana paṭighānusayena sānusayo so kāmarāgānusayena sānusayoti? Āmantā.
</Paragraph>

<Paragraph number="472">
»  Yo kāmarāgānusayena sānusayo so mānānusayena sānusayoti? Āmantā.
</Paragraph>

<Paragraph number="473">
«  Yo vā pana mānānusayena sānusayo so kāmarāgānusayena sānusayoti?
</Paragraph>

<Paragraph number="474">
Anāgāmī mānānusayena sānusayo, no ca kāmarāgānusayena sānusayo. Tayo puggalā mānānusayena ca sānusayā kāmarāgānusayena ca sānusayā.
</Paragraph>

<Paragraph number="475">
»  Yo kāmarāgānusayena sānusayo so diṭṭhānusayena …pe…  vicikicchānusayena sānusayoti?
</Paragraph>

<Paragraph number="476">
Dve puggalā kāmarāgānusayena sānusayā, no ca vicikicchānusayena sānusayā. Puthujjano kāmarāgānusayena ca sānusayo vicikicchānusayena ca sānusayo.
</Paragraph>

<Paragraph number="477">
«  Yo vā pana vicikicchānusayena sānusayo so kāmarāgānusayena sānusayoti? Āmantā.
</Paragraph>

<Paragraph number="478">
»  Yo kāmarāgānusayena sānusayo so bhavarāgānusayena …pe…  avijjānusayena sānusayoti? Āmantā.
</Paragraph>

<Paragraph number="479">
«  Yo vā pana avijjānusayena sānusayo so kāmarāgānusayena sānusayoti?
</Paragraph>

<Paragraph number="480">
Anāgāmī avijjānusayena sānusayo, no ca kāmarāgānusayena sānusayo. Tayo puggalā avijjānusayena ca sānusayā kāmarāgānusayena ca sānusayā.
</Paragraph>

</Division>
<Division number="67">

<Paragraph number="481">
»  Yo paṭighānusayena sānusayo so mānānusayena sānusayoti? Āmantā.
</Paragraph>

<Paragraph number="482">
«  Yo vā pana mānānusayena sānusayo so paṭighānusayena sānusayoti?
</Paragraph>

<Paragraph number="483">
Anāgāmī mānānusayena sānusayo, no ca paṭighānusayena sānusayo. Tayo puggalā mānānusayena ca sānusayā paṭighānusayena ca sānusayā.
</Paragraph>

<Paragraph number="484">
»  Yo paṭighānusayena sānusayo so diṭṭhānusayena …pe…  vicikicchānusayena sānusayoti?
</Paragraph>

<Paragraph number="485">
Dve puggalā paṭighānusayena sānusayā, no ca vicikicchānusayena sānusayā. Puthujjano paṭighānusayena ca sānusayo vicikicchānusayena ca sānusayo.
</Paragraph>

<Paragraph number="486">
«  Yo vā pana vicikicchānusayena sānusayo so paṭighānusayena sānusayoti? Āmantā.
</Paragraph>

<Paragraph number="487">
»  Yo paṭighānusayena sānusayo so bhavarāgānusayena …pe…  avijjānusayena sānusayoti? Āmantā.
</Paragraph>

<Paragraph number="488">
«  Yo vā pana avijjānusayena sānusayo so paṭighānusayena sānusayoti?
</Paragraph>

<Paragraph number="489">
Anāgāmī avijjānusayena sānusayo, no ca paṭighānusayena sānusayo. Tayo puggalā avijjānusayena ca sānusayā paṭighānusayena ca sānusayā.
</Paragraph>

</Division>
<Division number="68">

<Paragraph number="490">
»  Yo mānānusayena sānusayo so diṭṭhānusayena …pe…  vicikicchānusayena sānusayoti?
</Paragraph>

<Paragraph number="491">
Tayo puggalā mānānusayena sānusayā, no ca vicikicchānusayena sānusayā. Puthujjano mānānusayena ca sānusayo vicikicchānusayena ca sānusayo.
</Paragraph>

<Paragraph number="492">
«  Yo vā pana vicikicchānusayena sānusayo so mānānusayena sānusayoti? Āmantā.
</Paragraph>

<Paragraph number="493">
»  Yo mānānusayena sānusayo so bhavarāgānusayena …pe…  avijjānusayena sānusayoti? Āmantā.
</Paragraph>

<Paragraph number="494">
«  Yo vā pana avijjānusayena sānusayo so mānānusayena sānusayoti? Āmantā.
</Paragraph>

</Division>
<Division number="69">

<Paragraph number="495">
»  Yo diṭṭhānusayena sānusayo so vicikicchānusayena sānusayoti? Āmantā.
</Paragraph>

<Paragraph number="496">
«  Yo vā pana vicikicchānusayena sānusayo so diṭṭhānusayena sānusayoti? Āmantā …pe… .
</Paragraph>

</Division>
<Division number="70">

<Paragraph number="497">
»  Yo vicikicchānusayena sānusayo so bhavarāgānusayena …pe…  avijjānusayena sānusayoti? Āmantā.
</Paragraph>

<Paragraph number="498">
«  Yo vā pana avijjānusayena sānusayo so vicikicchānusayena sānusayoti?
</Paragraph>

<Paragraph number="499">
Tayo puggalā avijjānusayena sānusayā, no ca vicikicchānusayena sānusayā. Puthujjano avijjānusayena ca sānusayo vicikicchānusayena ca sānusayo.
</Paragraph>

</Division>
<Division number="71">

<Paragraph number="500">
»  Yo bhavarāgānusayena sānusayo so avijjānusayena sānusayoti? Āmantā.
</Paragraph>

<Paragraph number="501">
«  Yo vā pana avijjānusayena sānusayo so bhavarāgānusayena sānusayoti? Āmantā. (Ekamūlakaṃ.)
</Paragraph>

</Division>
<Division number="72">

<Paragraph number="502">
»  Yo kāmarāgānusayena ca paṭighānusayena ca sānusayo so mānānusayena sānusayoti? Āmantā.
</Paragraph>

<Paragraph number="503">
«  Yo vā pana mānānusayena sānusayo so kāmarāgānusayena ca paṭighānusayena ca sānusayoti?
</Paragraph>

<Paragraph number="504">
Anāgāmī mānānusayena sānusayo, no ca kāmarāgānusayena ca paṭighānusayena ca sānusayo. Tayo puggalā mānānusayena ca sānusayā kāmarāgānusayena ca paṭighānusayena ca sānusayā.
</Paragraph>

<Paragraph number="505">
»  Yo kāmarāgānusayena ca paṭighānusayena ca sānusayo so diṭṭhānusayena …pe…  vicikicchānusayena sānusayoti?
</Paragraph>

<Paragraph number="506">
Dve puggalā kāmarāgānusayena ca paṭighānusayena ca sānusayā, no ca vicikicchānusayena sānusayā. Puthujjano kāmarāgānusayena ca paṭighānusayena ca sānusayo vicikicchānusayena ca sānusayo.
</Paragraph>

<Paragraph number="507">
«  Yo vā pana vicikicchānusayena sānusayo so kāmarāgānusayena ca paṭighānusayena ca sānusayoti? Āmantā.
</Paragraph>

<Paragraph number="508">
»  Yo kāmarāgānusayena ca paṭighānusayena ca sānusayo so bhavarāgānusayena …pe…  avijjānusayena sānusayoti? Āmantā.
</Paragraph>

<Paragraph number="509">
«  Yo vā pana avijjānusayena sānusayo so kāmarāgānusayena ca paṭighānusayena ca sānusayoti?
</Paragraph>

<Paragraph number="510">
Anāgāmī avijjānusayena sānusayo, no ca kāmarāgānusayena ca paṭighānusayena ca sānusayo. Tayo puggalā avijjānusayena ca sānusayā kāmarāgānusayena ca paṭighānusayena ca sānusayā. (Dukamūlakaṃ.)
</Paragraph>

</Division>
<Division number="73">

<Paragraph number="511">
»  Yo kāmarāgānusayena ca paṭighānusayena ca mānānusayena ca sānusayo so diṭṭhānusayena …pe…  vicikicchānusayena sānusayoti?
</Paragraph>

<Paragraph number="512">
Dve puggalā kāmarāgānusayena ca paṭighānusayena ca mānānusayena ca sānusayā, no ca vicikicchānusayena sānusayā. Puthujjano kāmarāgānusayena ca paṭighānusayena ca mānānusayena ca sānusayo vicikicchānusayena ca sānusayo.
</Paragraph>

<Paragraph number="513">
«  Yo vā pana vicikicchānusayena sānusayo so kāmarāgānusayena ca paṭighānusayena ca mānānusayena ca sānusayoti? Āmantā.
</Paragraph>

<Paragraph number="514">
»  Yo kāmarāgānusayena ca paṭighānusayena ca mānānusayena ca sānusayo so bhavarāgānusayena …pe…  avijjānusayena sānusayoti? Āmantā.
</Paragraph>

<Paragraph number="515">
«  Yo vā pana avijjānusayena sānusayo so kāmarāgānusayena ca paṭighānusayena ca mānānusayena ca sānusayoti?
</Paragraph>

<Paragraph number="516">
Anāgāmī avijjānusayena ca mānānusayena ca sānusayo, no ca kāmarāgānusayena ca paṭighānusayena ca sānusayo. Tayo puggalā avijjānusayena ca sānusayā kāmarāgānusayena ca paṭighānusayena ca mānānusayena ca sānusayā. (Tikamūlakaṃ.)
</Paragraph>

</Division>
<Division number="74">

<Paragraph number="517">
»  Yo kāmarāgānusayena ca paṭighānusayena ca mānānusayena ca diṭṭhānusayena ca sānusayo so vicikicchānusayena sānusayoti? Āmantā.
</Paragraph>

<Paragraph number="518">
«  Yo vā pana vicikicchānusayena sānusayo so kāmarāgānusayena ca paṭighānusayena ca mānānusayena ca diṭṭhānusayena ca sānusayoti? Āmantā …pe… . (Catukkamūlakaṃ.)
</Paragraph>

</Division>
<Division number="75">

<Paragraph number="519">
»  Yo kāmarāgānusayena ca paṭighānusayena ca mānānusayena ca diṭṭhānusayena ca vicikicchānusayena ca sānusayo so bhavarāgānusayena …pe…  avijjānusayena sānusayoti? Āmantā.
</Paragraph>

<Paragraph number="520">
«  Yo vā pana avijjānusayena sānusayo so kāmarāgānusayena ca paṭighānusayena ca mānānusayena ca diṭṭhānusayena ca vicikicchānusayena ca sānusayoti?
</Paragraph>

<Paragraph number="521">
Anāgāmī avijjānusayena ca mānānusayena ca sānusayo, no ca kāmarāgānusayena ca paṭighānusayena ca diṭṭhānusayena ca vicikicchānusayena ca sānusayo. Dve puggalā avijjānusayena ca kāmarāgānusayena ca paṭighānusayena ca mānānusayena ca sānusayā, no ca diṭṭhānusayena ca vicikicchānusayena ca sānusayā. Puthujjano avijjānusayena ca sānusayo kāmarāgānusayena ca paṭighānusayena ca mānānusayena ca diṭṭhānusayena ca vicikicchānusayena ca sānusayo. (Pañcakamūlakaṃ.)
</Paragraph>

</Division>
<Division number="76">

<Paragraph number="522">
»  Yo kāmarāgānusayena ca paṭighānusayena ca mānānusayena ca diṭṭhānusayena ca vicikicchānusayena ca bhavarāgānusayena ca sānusayo so avijjānusayena sānusayoti? Āmantā.
</Paragraph>

<Paragraph number="523">
«  Yo vā pana avijjānusayena sānusayo so kāmarāgānusayena ca paṭighānusayena ca mānānusayena ca diṭṭhānusayena ca vicikicchānusayena ca bhavarāgānusayena ca sānusayoti?
</Paragraph>

<Paragraph number="524">
Anāgāmī avijjānusayena ca mānānusayena ca bhavarāgānusayena ca sānusayo, no ca kāmarāgānusayena ca paṭighānusayena ca diṭṭhānusayena ca vicikicchānusayena ca sānusayo. Dve puggalā avijjānusayena ca kāmarāgānusayena ca paṭighānusayena ca mānānusayena ca bhavarāgānusayena ca sānusayā, no ca diṭṭhānusayena ca vicikicchānusayena ca sānusayā. Puthujjano avijjānusayena ca sānusayo kāmarāgānusayena ca paṭighānusayena ca mānānusayena ca diṭṭhānusayena ca vicikicchānusayena ca bhavarāgānusayena ca sānusayo. (Chakkamūlakaṃ.)
</Paragraph>
</Division>