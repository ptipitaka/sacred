---
title: "2.4.3 Anulomapuggalokāsa"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="220">

<Paragraph number="1489">
»  Yo yato kāmarāgānusayaṃ parijānāti so tato paṭighānusayaṃ parijānātīti? No.
</Paragraph>

<Paragraph number="1490">
«  Yo vā pana yato paṭighānusayaṃ parijānāti so tato kāmarāgānusayaṃ parijānātīti? No.
</Paragraph>

<Paragraph number="1491">
»  Yo yato kāmarāgānusayaṃ parijānāti so tato mānānusayaṃ parijānātīti?
</Paragraph>

<Paragraph number="1492">
Tadekaṭṭhaṃ parijānāti.
</Paragraph>

<Paragraph number="1493">
«  Yo vā pana yato mānānusayaṃ parijānāti so tato kāmarāgānusayaṃ parijānātīti? No.
</Paragraph>

<Paragraph number="1494">
»  Yo yato kāmarāgānusayaṃ parijānāti so tato diṭṭhānusayaṃ …pe…  vicikicchānusayaṃ parijānātīti? No.
</Paragraph>

<Paragraph number="1495">
«  Yo vā pana yato vicikicchānusayaṃ parijānāti so tato kāmarāgānusayaṃ parijānātīti?
</Paragraph>

<Paragraph number="1496">
Aṭṭhamako dukkhāya vedanāya rūpadhātuyā arūpadhātuyā so tato vicikicchānusayaṃ parijānāti, no ca so tato kāmarāgānusayaṃ parijānāti. Sveva puggalo kāmadhātuyā dvīsu vedanāsu so tato vicikicchānusayaṃ parijānāti, kāmarāgānusayaṃ tadekaṭṭhaṃ parijānāti.
</Paragraph>

<Paragraph number="1497">
»  Yo yato kāmarāgānusayaṃ parijānāti so tato bhavarāgānusayaṃ parijānātīti? No.
</Paragraph>

<Paragraph number="1498">
«  Yo vā pana yato bhavarāgānusayaṃ parijānāti so tato kāmarāgānusayaṃ parijānātīti? No.
</Paragraph>

<Paragraph number="1499">
»  Yo yato kāmarāgānusayaṃ parijānāti so tato avijjānusayaṃ parijānātīti?
</Paragraph>

<Paragraph number="1500">
Tadekaṭṭhaṃ parijānāti.
</Paragraph>

<Paragraph number="1501">
«  Yo vā pana yato avijjānusayaṃ parijānāti so tato kāmarāgānusayaṃ parijānātīti? No.
</Paragraph>

</Division>
<Division number="221">

<Paragraph number="1502">
»  Yo yato paṭighānusayaṃ parijānāti so tato mānānusayaṃ parijānātīti? No.
</Paragraph>

<Paragraph number="1503">
«  Yo vā pana yato mānānusayaṃ parijānāti so tato paṭighānusayaṃ parijānātīti? No.
</Paragraph>

<Paragraph number="1504">
»  Yo yato paṭighānusayaṃ parijānāti so tato diṭṭhānusayaṃ …pe…  vicikicchānusayaṃ parijānātīti? No.
</Paragraph>

<Paragraph number="1505">
«  Yo vā pana yato vicikicchānusayaṃ parijānāti so tato paṭighānusayaṃ parijānātīti?
</Paragraph>

<Paragraph number="1506">
Aṭṭhamako kāmadhātuyā dvīsu vedanāsu rūpadhātuyā arūpadhātuyā so tato vicikicchānusayaṃ parijānāti, no ca so tato paṭighānusayaṃ parijānāti. Sveva puggalo dukkhāya vedanāya so tato vicikicchānusayaṃ parijānāti, paṭighānusayaṃ tadekaṭṭhaṃ parijānāti.
</Paragraph>

<Paragraph number="1507">
»  Yo yato paṭighānusayaṃ parijānāti so tato bhavarāgānusayaṃ parijānātīti? No.
</Paragraph>

<Paragraph number="1508">
«  Yo vā pana yato bhavarāgānusayaṃ parijānāti so tato paṭighānusayaṃ parijānātīti? No.
</Paragraph>

<Paragraph number="1509">
»  Yo yato paṭighānusayaṃ parijānāti so tato avijjānusayaṃ parijānātīti?
</Paragraph>

<Paragraph number="1510">
Tadekaṭṭhaṃ parijānāti.
</Paragraph>

<Paragraph number="1511">
«  Yo vā pana yato avijjānusayaṃ parijānāti so tato paṭighānusayaṃ parijānātīti? No.
</Paragraph>

</Division>
<Division number="222">

<Paragraph number="1512">
»  Yo yato mānānusayaṃ parijānāti so tato diṭṭhānusayaṃ …pe…  vicikicchānusayaṃ parijānātīti? No.
</Paragraph>

<Paragraph number="1513">
«  Yo vā pana yato vicikicchānusayaṃ parijānāti so tato mānānusayaṃ parijānātīti?
</Paragraph>

<Paragraph number="1514">
Aṭṭhamako dukkhāya vedanāya so tato vicikicchānusayaṃ parijānāti, no ca so tato mānānusayaṃ parijānāti. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato vicikicchānusayaṃ parijānāti, mānānusayaṃ tadekaṭṭhaṃ parijānāti.
</Paragraph>

<Paragraph number="1515">
»  Yo yato mānānusayaṃ parijānāti so tato bhavarāgānusayaṃ parijānātīti?
</Paragraph>

<Paragraph number="1516">
Aggamaggasamaṅgī kāmadhātuyā dvīsu vedanāsu so tato mānānusayaṃ parijānāti, no ca so tato bhavarāgānusayaṃ parijānāti. Sveva puggalo rūpadhātuyā arūpadhātuyā so tato mānānusayañca parijānāti bhavarāgānusayañca parijānāti.
</Paragraph>

<Paragraph number="1517">
«  Yo vā pana yato bhavarāgānusayaṃ parijānāti so tato mānānusayaṃ parijānātīti? Āmantā.
</Paragraph>

<Paragraph number="1518">
»  Yo yato mānānusayaṃ parijānāti so tato avijjānusayaṃ parijānātīti? Āmantā.
</Paragraph>

<Paragraph number="1519">
«  Yo vā pana yato avijjānusayaṃ parijānāti so tato mānānusayaṃ parijānātīti?
</Paragraph>

<Paragraph number="1520">
Aggamaggasamaṅgī dukkhāya vedanāya so tato avijjānusayaṃ parijānāti, no ca so tato mānānusayaṃ parijānāti. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato avijjānusayañca parijānāti mānānusayañca parijānāti.
</Paragraph>

</Division>
<Division number="223">

<Paragraph number="1521">
»  Yo yato diṭṭhānusayaṃ parijānāti so tato vicikicchānusayaṃ parijānātīti? Āmantā.
</Paragraph>

<Paragraph number="1522">
«  Yo vā pana yato vicikicchānusayaṃ parijānāti so tato diṭṭhānusayaṃ parijānātīti? Āmantā …pe… .
</Paragraph>

</Division>
<Division number="224">

<Paragraph number="1523">
»  Yo yato vicikicchānusayaṃ parijānāti so tato bhavarāgānusayaṃ parijānātīti?
</Paragraph>

<Paragraph number="1524">
Aṭṭhamako kāmadhātuyā tīsu vedanāsu so tato vicikicchānusayaṃ parijānāti, no ca so tato bhavarāgānusayaṃ parijānāti. Sveva puggalo rūpadhātuyā arūpadhātuyā so tato vicikicchānusayaṃ parijānāti, bhavarāgānusayaṃ tadekaṭṭhaṃ parijānāti.
</Paragraph>

<Paragraph number="1525">
«  Yo vā pana yato bhavarāgānusayaṃ parijānāti so tato vicikicchānusayaṃ parijānātīti? No.
</Paragraph>

<Paragraph number="1526">
»  Yo yato vicikicchānusayaṃ parijānāti so tato avijjānusayaṃ parijānātīti?
</Paragraph>

<Paragraph number="1527">
Tadekaṭṭhaṃ parijānāti.
</Paragraph>

<Paragraph number="1528">
«  Yo vā pana yato avijjānusayaṃ parijānāti so tato vicikicchānusayaṃ parijānātīti? No.
</Paragraph>

</Division>
<Division number="225">

<Paragraph number="1529">
»  Yo yato bhavarāgānusayaṃ parijānāti so tato avijjānusayaṃ parijānātīti? Āmantā.
</Paragraph>

<Paragraph number="1530">
«  Yo vā pana yato avijjānusayaṃ parijānāti so tato bhavarāgānusayaṃ parijānātīti?
</Paragraph>

<Paragraph number="1531">
Aggamaggasamaṅgī kāmadhātuyā tīsu vedanāsu so tato avijjānusayaṃ parijānāti, no ca so tato bhavarāgānusayaṃ parijānāti. Sveva puggalo rūpadhātuyā arūpadhātuyā so tato avijjānusayañca parijānāti bhavarāgānusayañca parijānāti. (Ekamūlakaṃ.)
</Paragraph>

</Division>
<Division number="226">

<Paragraph number="1532">
»  Yo yato kāmarāgānusayañca paṭighānusayañca parijānāti so tato mānānusayaṃ parijānātīti? Natthi.
</Paragraph>

<Paragraph number="1533">
«  Yo vā pana yato mānānusayaṃ parijānāti so tato kāmarāgānusayañca paṭighānusayañca parijānātīti? No.
</Paragraph>

<Paragraph number="1534">
»  Yo yato kāmarāgānusayañca paṭighānusayañca parijānāti so tato diṭṭhānusayaṃ …pe…  vicikicchānusayaṃ parijānātīti? Natthi.
</Paragraph>

<Paragraph number="1535">
«  Yo vā pana yato vicikicchānusayaṃ parijānāti so tato kāmarāgānusayañca paṭighānusayañca parijānātīti?
</Paragraph>

<Paragraph number="1536">
Aṭṭhamako rūpadhātuyā arūpadhātuyā so tato vicikicchānusayaṃ parijānāti, no ca so tato kāmarāgānusayañca paṭighānusayañca parijānāti. Sveva puggalo kāmadhātuyā dvīsu vedanāsu so tato vicikicchānusayañca parijānāti kāmarāgānusayañca tadekaṭṭhaṃ parijānāti, no ca so tato paṭighānusayaṃ parijānāti. Sveva puggalo dukkhāya vedanāya so tato vicikicchānusayañca parijānāti paṭighānusayañca tadekaṭṭhaṃ parijānāti, no ca so tato kāmarāgānusayaṃ parijānāti.
</Paragraph>

<Paragraph number="1537">
»  Yo yato kāmarāgānusayañca paṭighānusayañca parijānāti so tato bhavarāgānusayaṃ parijānātīti? Natthi.
</Paragraph>

<Paragraph number="1538">
«  Yo vā pana yato bhavarāgānusayaṃ parijānāti so tato kāmarāgānusayañca paṭighānusayañca parijānātīti? No.
</Paragraph>

<Paragraph number="1539">
»  Yo yato kāmarāgānusayañca paṭighānusayañca parijānāti so tato avijjānusayaṃ parijānātīti? Natthi.
</Paragraph>

<Paragraph number="1540">
«  Yo vā pana yato avijjānusayaṃ parijānāti so tato kāmarāgānusayañca paṭighānusayañca parijānātīti? No. (Dukamūlakaṃ.)
</Paragraph>

</Division>
<Division number="227">

<Paragraph number="1541">
»  Yo yato kāmarāgānusayañca paṭighānusayañca mānānusayañca parijānāti so tato diṭṭhānusayaṃ …pe…  vicikicchānusayaṃ parijānātīti? Natthi.
</Paragraph>

<Paragraph number="1542">
«  Yo vā pana yato vicikicchānusayaṃ parijānāti so tato kāmarāgānusayañca paṭighānusayañca mānānusayañca parijānātīti?
</Paragraph>

<Paragraph number="1543">
Aṭṭhamako rūpadhātuyā arūpadhātuyā so tato vicikicchānusayañca parijānāti mānānusayañca tadekaṭṭhaṃ parijānāti, no ca so tato kāmarāgānusayañca paṭighānusayañca parijānāti. Sveva puggalo kāmadhātuyā dvīsu vedanāsu so tato vicikicchānusayañca parijānāti kāmarāgānusayañca mānānusayañca tadekaṭṭhaṃ parijānāti, no ca so tato paṭighānusayaṃ parijānāti. Sveva puggalo dukkhāya vedanāya so tato vicikicchānusayañca parijānāti paṭighānusayañca tadekaṭṭhaṃ parijānāti, no ca so tato kāmarāgānusayañca mānānusayañca parijānāti.
</Paragraph>

<Paragraph number="1544">
»  Yo yato kāmarāgānusayañca paṭighānusayañca mānānusayañca parijānāti so tato bhavarāgānusayaṃ parijānātīti? Natthi.
</Paragraph>

<Paragraph number="1545">
«  Yo vā pana yato bhavarāgānusayaṃ parijānāti so tato kāmarāgānusayañca paṭighānusayañca mānānusayañca parijānātīti?
</Paragraph>

<Paragraph number="1546">
Mānānusayaṃ parijānāti.
</Paragraph>

<Paragraph number="1547">
»  Yo yato kāmarāgānusayañca paṭighānusayañca mānānusayañca parijānāti so tato avijjānusayaṃ parijānātīti? Natthi.
</Paragraph>

<Paragraph number="1548">
«  Yo vā pana yato avijjānusayaṃ parijānāti so tato kāmarāgānusayañca paṭighānusayañca mānānusayañca parijānātīti?
</Paragraph>

<Paragraph number="1549">
Aggamaggasamaṅgī dukkhāya vedanāya so tato avijjānusayaṃ parijānāti, no ca so tato kāmarāgānusayañca paṭighānusayañca mānānusayañca parijānāti. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato avijjānusayañca mānānusayañca parijānāti, no ca so tato kāmarāgānusayañca paṭighānusayañca parijānāti. (Tikamūlakaṃ.)
</Paragraph>

</Division>
<Division number="228">

<Paragraph number="1550">
»  Yo yato kāmarāgānusayañca paṭighānusayañca mānānusayañca diṭṭhānusayañca parijānāti so tato vicikicchānusayaṃ parijānātīti? Natthi.
</Paragraph>

<Paragraph number="1551">
«  Yo vā pana yato vicikicchānusayaṃ parijānāti so tato kāmarāgānusayañca paṭighānusayañca mānānusayañca diṭṭhānusayañca parijānātīti?
</Paragraph>

<Paragraph number="1552">
Aṭṭhamako rūpadhātuyā arūpadhātuyā so tato vicikicchānusayañca diṭṭhānusayañca parijānāti mānānusayañca tadekaṭṭhaṃ parijānāti, no ca so tato kāmarāgānusayañca paṭighānusayañca parijānāti. Sveva puggalo kāmadhātuyā dvīsu vedanāsu so tato vicikicchānusayañca diṭṭhānusayañca parijānāti kāmarāgānusayañca mānānusayañca tadekaṭṭhaṃ parijānāti, no ca so tato paṭighānusayaṃ parijānāti. Sveva puggalo dukkhāya vedanāya so tato vicikicchānusayañca diṭṭhānusayañca parijānāti paṭighānusayañca tadekaṭṭhaṃ parijānāti, no ca so tato kāmarāgānusayañca mānānusayañca parijānāti …pe… . (Catukkamūlakaṃ.)
</Paragraph>

</Division>
<Division number="229">

<Paragraph number="1553">
»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca parijānāti so tato bhavarāgānusayaṃ parijānātīti? Natthi.
</Paragraph>

<Paragraph number="1554">
«  Yo vā pana yato bhavarāgānusayaṃ parijānāti so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca parijānātīti? Mānānusayaṃ parijānāti.
</Paragraph>

<Paragraph number="1555">
»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca parijānāti so tato avijjānusayaṃ parijānātīti? Natthi.
</Paragraph>

<Paragraph number="1556">
«  Yo vā pana yato avijjānusayaṃ parijānāti so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca parijānātīti?
</Paragraph>

<Paragraph number="1557">
Aggamaggasamaṅgī dukkhāya vedanāya so tato avijjānusayaṃ parijānāti, no ca so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca parijānāti. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato avijjānusayañca mānānusayañca parijānāti, no ca so tato kāmarāgānusayañca paṭighānusayañca diṭṭhānusayañca vicikicchānusayañca parijānāti. (Pañcakamūlakaṃ.)
</Paragraph>

</Division>
<Division number="230">

<Paragraph number="1558">
»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca parijānāti so tato avijjānusayaṃ parijānātīti? Natthi.
</Paragraph>

<Paragraph number="1559">
«  Yo vā pana yato avijjānusayaṃ parijānāti so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca parijānātīti?
</Paragraph>

<Paragraph number="1560">
Aggamaggasamaṅgī dukkhāya vedanāya so tato avijjānusayaṃ parijānāti, no ca so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca parijānāti. Sveva puggalo kāmadhātuyā dvīsu vedanāsu so tato avijjānusayañca mānānusayañca parijānāti, no ca so tato kāmarāgānusayañca paṭighānusayañca diṭṭhānusayañca vicikicchānusayañca bhavarāgānusayañca parijānāti. Sveva puggalo rūpadhātuyā arūpadhātuyā so tato avijjānusayañca mānānusayañca bhavarāgānusayañca parijānāti, no ca so tato kāmarāgānusayañca paṭighānusayañca diṭṭhānusayañca vicikicchānusayañca parijānāti. (Chakkamūlakaṃ.)

</Paragraph>
</Division>

<Paragraph number="1561" type="center">
Pariññāvāre anulomaṃ.
</Paragraph>