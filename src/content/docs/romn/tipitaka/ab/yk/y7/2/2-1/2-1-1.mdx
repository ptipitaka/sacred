---
title: "2.1.1 Anulomapuggala"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="3">

<Paragraph number="11">
»  Yassa kāmarāgānusayo anuseti tassa paṭighānusayo anusetīti? Āmantā.
</Paragraph>

<Paragraph number="12">
«  Yassa vā pana paṭighānusayo anuseti tassa kāmarāgānusayo anusetīti? Āmantā.
</Paragraph>

<Paragraph number="13">
»  Yassa kāmarāgānusayo anuseti tassa mānānusayo anusetīti? Āmantā.
</Paragraph>

<Paragraph number="14">
«  Yassa vā pana mānānusayo anuseti tassa kāmarāgānusayo anusetīti?
</Paragraph>

<Paragraph number="15">
Anāgāmissa mānānusayo anuseti, no ca tassa kāmarāgānusayo anuseti. Tiṇṇaṃ puggalānaṃ mānānusayo ca anuseti kāmarāgānusayo ca anuseti.
</Paragraph>

<Paragraph number="16">
»  Yassa kāmarāgānusayo anuseti tassa diṭṭhānusayo anusetīti?
</Paragraph>

<Paragraph number="17">
Dvinnaṃ puggalānaṃ kāmarāgānusayo anuseti, no ca tesaṃ diṭṭhānusayo anuseti. Puthujjanassa kāmarāgānusayo ca anuseti diṭṭhānusayo ca anuseti.
</Paragraph>

<Paragraph number="18">
«  Yassa vā pana diṭṭhānusayo anuseti tassa kāmarāgānusayo anusetīti? Āmantā.
</Paragraph>

<Paragraph number="19">
»  Yassa kāmarāgānusayo anuseti tassa vicikicchānusayo anusetīti?
</Paragraph>

<Paragraph number="20">
Dvinnaṃ puggalānaṃ kāmarāgānusayo anuseti, no ca tesaṃ vicikicchānusayo anuseti. Puthujjanassa kāmarāgānusayo ca anuseti vicikicchānusayo ca anuseti.
</Paragraph>

<Paragraph number="21">
«  Yassa vā pana vicikicchānusayo anuseti tassa kāmarāgānusayo anusetīti? Āmantā.
</Paragraph>

<Paragraph number="22">
»  Yassa kāmarāgānusayo anuseti tassa bhavarāgānusayo anusetīti? Āmantā.
</Paragraph>

<Paragraph number="23">
«  Yassa vā pana bhavarāgānusayo anuseti tassa kāmarāgānusayo anusetīti?
</Paragraph>

<Paragraph number="24">
Anāgāmissa bhavarāgānusayo anuseti, no ca tassa kāmarāgānusayo anuseti. Tiṇṇaṃ puggalānaṃ bhavarāgānusayo ca anuseti kāmarāgānusayo ca anuseti.
</Paragraph>

<Paragraph number="25">
»  Yassa kāmarāgānusayo anuseti tassa avijjānusayo anusetīti? Āmantā.
</Paragraph>

<Paragraph number="26">
«  Yassa vā pana avijjānusayo anuseti tassa kāmarāgānusayo anusetīti?
</Paragraph>

<Paragraph number="27">
Anāgāmissa avijjānusayo anuseti, no ca tassa kāmarāgānusayo anuseti. Tiṇṇaṃ puggalānaṃ avijjānusayo ca anuseti kāmarāgānusayo ca anuseti.
</Paragraph>

</Division>
<Division number="4">

<Paragraph number="28">
»  Yassa paṭighānusayo anuseti tassa mānānusayo anusetīti? Āmantā.
</Paragraph>

<Paragraph number="29">
«  Yassa vā pana mānānusayo anuseti tassa paṭighānusayo anusetīti?
</Paragraph>

<Paragraph number="30">
Anāgāmissa mānānusayo anuseti, no ca tassa paṭighānusayo anuseti. Tiṇṇaṃ puggalānaṃ mānānusayo ca anuseti paṭighānusayo ca anuseti.
</Paragraph>

<Paragraph number="31">
»  Yassa paṭighānusayo anuseti tassa diṭṭhānusayo …pe…  vicikicchānusayo anusetīti? Dvinnaṃ puggalānaṃ paṭighānusayo anuseti, no ca tesaṃ vicikicchānusayo anuseti. Puthujjanassa paṭighānusayo ca anuseti vicikicchānusayo ca anuseti.
</Paragraph>

<Paragraph number="32">
«  Yassa vā pana vicikicchānusayo anuseti tassa paṭighānusayo anusetīti? Āmantā.
</Paragraph>

<Paragraph number="33">
»  Yassa paṭighānusayo anuseti tassa bhavarāgānusayo …pe…  avijjānusayo anusetīti? Āmantā.
</Paragraph>

<Paragraph number="34">
«  Yassa vā pana avijjānusayo anuseti tassa paṭighānusayo anusetīti?
</Paragraph>

<Paragraph number="35">
Anāgāmissa avijjānusayo anuseti, no ca tassa paṭighānusayo anuseti. Tiṇṇaṃ puggalānaṃ avijjānusayo ca anuseti paṭighānusayo ca anuseti.
</Paragraph>

</Division>
<Division number="5">

<Paragraph number="36">
»  Yassa mānānusayo anuseti tassa diṭṭhānusayo …pe…  vicikicchānusayo anusetīti?
</Paragraph>

<Paragraph number="37">
Tiṇṇaṃ puggalānaṃ mānānusayo anuseti, no ca tesaṃ vicikicchānusayo anuseti. Puthujjanassa mānānusayo ca anuseti vicikicchānusayo ca anuseti.
</Paragraph>

<Paragraph number="38">
«  Yassa vā pana vicikicchānusayo anuseti tassa mānānusayo anusetīti? Āmantā.
</Paragraph>

<Paragraph number="39">
»  Yassa mānānusayo anuseti tassa bhavarāgānusayo …pe…  avijjānusayo anusetīti? Āmantā.
</Paragraph>

<Paragraph number="40">
«  Yassa vā pana avijjānusayo anuseti tassa mānānusayo anusetīti? Āmantā.
</Paragraph>

</Division>
<Division number="6">

<Paragraph number="41">
»  Yassa diṭṭhānusayo anuseti tassa vicikicchānusayo anusetīti? Āmantā.
</Paragraph>

<Paragraph number="42">
«  Yassa vā pana vicikicchānusayo anuseti tassa diṭṭhānusayo anusetīti? Āmantā.
</Paragraph>

<Paragraph number="43">
»  Yassa diṭṭhānusayo anuseti tassa bhavarāgānusayo …pe…  avijjānusayo anusetīti? Āmantā.
</Paragraph>

<Paragraph number="44">
«  Yassa vā pana avijjānusayo anuseti tassa diṭṭhānusayo anusetīti?
</Paragraph>

<Paragraph number="45">
Tiṇṇaṃ puggalānaṃ avijjānusayo anuseti, no ca tesaṃ diṭṭhānusayo anuseti. Puthujjanassa avijjānusayo ca anuseti diṭṭhānusayo ca anuseti.
</Paragraph>

</Division>
<Division number="7">

<Paragraph number="46">
»  Yassa vicikicchānusayo anuseti tassa bhavarāgānusayo …pe…  avijjānusayo anusetīti? Āmantā.
</Paragraph>

<Paragraph number="47">
«  Yassa vā pana avijjānusayo anuseti tassa vicikicchānusayo anusetīti?
</Paragraph>

<Paragraph number="48">
Tiṇṇaṃ puggalānaṃ avijjānusayo anuseti, no ca tesaṃ vicikicchānusayo anuseti. Puthujjanassa avijjānusayo ca anuseti vicikicchānusayo ca anuseti.
</Paragraph>

</Division>
<Division number="8">

<Paragraph number="49">
»  Yassa bhavarāgānusayo anuseti tassa avijjānusayo anusetīti? Āmantā.
</Paragraph>

<Paragraph number="50">
«  Yassa vā pana avijjānusayo anuseti tassa bhavarāgānusayo anusetīti? Āmantā. (Ekamūlakaṃ.)
</Paragraph>

</Division>
<Division number="9">

<Paragraph number="51">
»  Yassa kāmarāgānusayo ca paṭighānusayo ca anusenti tassa mānānusayo anusetīti? Āmantā.
</Paragraph>

<Paragraph number="52">
«  Yassa vā pana mānānusayo anuseti tassa kāmarāgānusayo ca paṭighānusayo ca anusentīti?
</Paragraph>

<Paragraph number="53">
Anāgāmissa mānānusayo anuseti, no ca tassa kāmarāgānusayo ca paṭighānusayo ca anusenti. Tiṇṇaṃ puggalānaṃ mānānusayo ca anuseti kāmarāgānusayo ca paṭighānusayo ca anusenti.
</Paragraph>

<Paragraph number="54">
»  Yassa kāmarāgānusayo ca paṭighānusayo ca anusenti tassa diṭṭhānusayo …pe…  vicikicchānusayo anusetīti?
</Paragraph>

<Paragraph number="55">
Dvinnaṃ puggalānaṃ kāmarāgānusayo ca paṭighānusayo ca anusenti, no ca tesaṃ vicikicchānusayo anuseti. Puthujjanassa kāmarāgānusayo ca paṭighānusayo ca anusenti vicikicchānusayo ca anuseti.
</Paragraph>

<Paragraph number="56">
«  Yassa vā pana vicikicchānusayo anuseti tassa kāmarāgānusayo ca paṭighānusayo ca anusentīti? Āmantā.
</Paragraph>

<Paragraph number="57">
»  Yassa kāmarāgānusayo ca paṭighānusayo ca anusenti tassa bhavarāgānusayo …pe…  avijjānusayo anusetīti? Āmantā.
</Paragraph>

<Paragraph number="58">
«  Yassa vā pana avijjānusayo anuseti tassa kāmarāgānusayo ca paṭighānusayo ca anusentīti?
</Paragraph>

<Paragraph number="59">
Anāgāmissa avijjānusayo anuseti, no ca tassa kāmarāgānusayo ca paṭighānusayo ca anusenti. Tiṇṇaṃ puggalānaṃ avijjānusayo ca anuseti kāmarāgānusayo ca paṭighānusayo ca anusenti. (Dukamūlakaṃ.)
</Paragraph>

</Division>
<Division number="10">

<Paragraph number="60">
»  Yassa kāmarāgānusayo ca paṭighānusayo ca mānānusayo ca anusenti tassa diṭṭhānusayo …pe…  vicikicchānusayo anusetīti?
</Paragraph>

<Paragraph number="61">
Dvinnaṃ puggalānaṃ kāmarāgānusayo ca paṭighānusayo ca mānānusayo ca anusenti, no ca tesaṃ vicikicchānusayo anuseti. Puthujjanassa kāmarāgānusayo ca paṭighānusayo ca mānānusayo ca anusenti vicikicchānusayo ca anuseti.
</Paragraph>

<Paragraph number="62">
«  Yassa vā pana vicikicchānusayo anuseti tassa kāmarāgānusayo ca paṭighānusayo ca mānānusayo ca anusentīti? Āmantā.
</Paragraph>

<Paragraph number="63">
»  Yassa kāmarāgānusayo ca paṭighānusayo ca mānānusayo ca anusenti tassa bhavarāgānusayo …pe…  avijjānusayo anusetīti? Āmantā.
</Paragraph>

<Paragraph number="64">
«  Yassa vā pana avijjānusayo anuseti tassa kāmarāgānusayo ca paṭighānusayo ca mānānusayo ca anusentīti?
</Paragraph>

<Paragraph number="65">
Anāgāmissa avijjānusayo ca mānānusayo ca anusenti, no ca tassa kāmarāgānusayo ca paṭighānusayo ca anusenti. Tiṇṇaṃ puggalānaṃ avijjānusayo ca anuseti kāmarāgānusayo ca paṭighānusayo ca mānānusayo ca anusenti. (Tikamūlakaṃ.)
</Paragraph>

</Division>
<Division number="11">

<Paragraph number="66">
»  Yassa kāmarāgānusayo ca paṭighānusayo ca mānānusayo ca diṭṭhānusayo ca anusenti tassa vicikicchānusayo anusetīti? Āmantā.
</Paragraph>

<Paragraph number="67">
«  Yassa vā pana vicikicchānusayo anuseti tassa kāmarāgānusayo ca paṭighānusayo ca mānānusayo ca diṭṭhānusayo ca anusentīti? Āmantā.
</Paragraph>

<Paragraph number="68">
»  Yassa kāmarāgānusayo ca paṭighānusayo ca mānānusayo ca diṭṭhānusayo ca anusenti tassa bhavarāgānusayo …pe…  avijjānusayo anusetīti? Āmantā.
</Paragraph>

<Paragraph number="69">
«  Yassa vā pana avijjānusayo anuseti tassa kāmarāgānusayo ca paṭighānusayo ca mānānusayo ca diṭṭhānusayo ca anusentīti?
</Paragraph>

<Paragraph number="70">
Anāgāmissa avijjānusayo ca mānānusayo ca anusenti, no ca tassa kāmarāgānusayo ca paṭighānusayo ca diṭṭhānusayo ca anusenti. Dvinnaṃ puggalānaṃ avijjānusayo ca kāmarāgānusayo ca paṭighānusayo ca mānānusayo ca anusenti, no ca tesaṃ diṭṭhānusayo anuseti. Puthujjanassa avijjānusayo ca anuseti kāmarāgānusayo ca paṭighānusayo ca mānānusayo ca diṭṭhānusayo ca anusenti. (Catukkamūlakaṃ.)
</Paragraph>

</Division>
<Division number="12">

<Paragraph number="71">
»  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca anusenti tassa bhavarāgānusayo …pe…  avijjānusayo anusetīti? Āmantā.
</Paragraph>

<Paragraph number="72">
«  Yassa vā pana avijjānusayo anuseti tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca anusentīti?
</Paragraph>

<Paragraph number="73">
Anāgāmissa avijjānusayo ca mānānusayo ca anusenti, no ca tassa kāmarāgānusayo ca paṭighānusayo ca diṭṭhānusayo ca vicikicchānusayo ca anusenti. Dvinnaṃ puggalānaṃ avijjānusayo ca kāmarāgānusayo ca paṭighānusayo ca mānānusayo ca anusenti, no ca tesaṃ diṭṭhānusayo ca vicikicchānusayo ca anusenti. Puthujjanassa avijjānusayo ca anuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca anusenti. (Pañcakamūlakaṃ.)
</Paragraph>

</Division>
<Division number="13">

<Paragraph number="74">
»  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca anusenti tassa avijjānusayo anusetīti? Āmantā.
</Paragraph>

<Paragraph number="75">
«  Yassa vā pana avijjānusayo anuseti tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca anusentīti?
</Paragraph>

<Paragraph number="76">
Anāgāmissa avijjānusayo ca mānānusayo ca bhavarāgānusayo ca anusenti, no ca tassa kāmarāgānusayo ca paṭighānusayo ca diṭṭhānusayo ca vicikicchānusayo ca anusenti. Dvinnaṃ puggalānaṃ avijjānusayo ca kāmarāgānusayo ca paṭighānusayo ca mānānusayo ca bhavarāgānusayo ca anusenti, no ca tesaṃ diṭṭhānusayo ca vicikicchānusayo ca anusenti. Puthujjanassa avijjānusayo ca anuseti kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca anusenti. (Chakkamūlakaṃ.)
</Paragraph>
</Division>