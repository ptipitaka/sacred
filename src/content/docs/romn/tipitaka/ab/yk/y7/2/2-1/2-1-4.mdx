---
title: "2.1.4 Paṭilomapuggala"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="36">

<Paragraph number="248">
»  Yassa kāmarāgānusayo nānuseti tassa paṭighānusayo nānusetīti? Āmantā.
</Paragraph>

<Paragraph number="249">
«  Yassa vā pana paṭighānusayo nānuseti tassa kāmarāgānusayo nānusetīti? Āmantā.
</Paragraph>

<Paragraph number="250">
»  Yassa kāmarāgānusayo nānuseti tassa mānānusayo nānusetīti?
</Paragraph>

<Paragraph number="251">
Anāgāmissa kāmarāgānusayo nānuseti, no ca tassa mānānusayo nānuseti. Arahato kāmarāgānusayo ca nānuseti mānānusayo ca nānuseti.
</Paragraph>

<Paragraph number="252">
«  Yassa vā pana mānānusayo nānuseti tassa kāmarāgānusayo nānusetīti? Āmantā.
</Paragraph>

<Paragraph number="253">
»  Yassa kāmarāgānusayo nānuseti tassa diṭṭhānusayo …pe…  vicikicchānusayo nānusetīti? Āmantā.
</Paragraph>

<Paragraph number="254">
«  Yassa vā pana vicikicchānusayo nānuseti tassa kāmarāgānusayo nānusetīti?
</Paragraph>

<Paragraph number="255">
Dvinnaṃ puggalānaṃ vicikicchānusayo nānuseti, no ca tesaṃ kāmarāgānusayo nānuseti. Dvinnaṃ puggalānaṃ vicikicchānusayo ca nānuseti kāmarāgānusayo ca nānuseti.
</Paragraph>

<Paragraph number="256">
»  Yassa kāmarāgānusayo nānuseti tassa bhavarāgānusayo …pe…  avijjānusayo nānusetīti?
</Paragraph>

<Paragraph number="257">
Anāgāmissa kāmarāgānusayo nānuseti, no ca tassa avijjānusayo nānuseti. Arahato kāmarāgānusayo ca nānuseti avijjānusayo ca nānuseti.
</Paragraph>

<Paragraph number="258">
«  Yassa vā pana avijjānusayo nānuseti tassa kāmarāgānusayo nānusetīti? Āmantā.
</Paragraph>

</Division>
<Division number="37">

<Paragraph number="259">
»  Yassa paṭighānusayo nānuseti tassa mānānusayo nānusetīti?
</Paragraph>

<Paragraph number="260">
Anāgāmissa paṭighānusayo nānuseti, no ca tassa mānānusayo nānuseti. Arahato paṭighānusayo ca nānuseti mānānusayo ca nānuseti.
</Paragraph>

<Paragraph number="261">
«  Yassa vā pana mānānusayo nānuseti tassa paṭighānusayo nānusetīti? Āmantā.
</Paragraph>

<Paragraph number="262">
»  Yassa paṭighānusayo nānuseti tassa diṭṭhānusayo …pe…  vicikicchānusayo nānusetīti? Āmantā.
</Paragraph>

<Paragraph number="263">
«  Yassa vā pana vicikicchānusayo nānuseti tassa paṭighānusayo nānusetīti?
</Paragraph>

<Paragraph number="264">
Dvinnaṃ puggalānaṃ vicikicchānusayo nānuseti, no ca tesaṃ paṭighānusayo nānuseti. Dvinnaṃ puggalānaṃ vicikicchānusayo ca nānuseti paṭighānusayo ca nānuseti.
</Paragraph>

<Paragraph number="265">
»  Yassa paṭighānusayo nānuseti tassa bhavarāgānusayo …pe…  avijjānusayo nānusetīti?
</Paragraph>

<Paragraph number="266">
Anāgāmissa paṭighānusayo nānuseti, no ca tassa avijjānusayo nānuseti. Arahato paṭighānusayo ca nānuseti avijjānusayo ca nānuseti.
</Paragraph>

<Paragraph number="267">
«  Yassa vā pana avijjānusayo nānuseti tassa paṭighānusayo nānusetīti? Āmantā.
</Paragraph>

</Division>
<Division number="38">

<Paragraph number="268">
»  Yassa mānānusayo nānuseti tassa diṭṭhānusayo …pe…  vicikicchānusayo nānusetīti? Āmantā.
</Paragraph>

<Paragraph number="269">
«  Yassa vā pana vicikicchānusayo nānuseti tassa mānānusayo nānusetīti?
</Paragraph>

<Paragraph number="270">
Tiṇṇaṃ puggalānaṃ vicikicchānusayo nānuseti, no ca tesaṃ mānānusayo nānuseti. Arahato vicikicchānusayo ca nānuseti mānānusayo ca nānuseti.
</Paragraph>

<Paragraph number="271">
»  Yassa mānānusayo nānuseti tassa bhavarāgānusayo …pe…  avijjānusayo nānusetīti? Āmantā.
</Paragraph>

<Paragraph number="272">
«  Yassa vā pana avijjānusayo nānuseti tassa mānānusayo nānusetīti? Āmantā.
</Paragraph>

</Division>
<Division number="39">

<Paragraph number="273">
»  Yassa diṭṭhānusayo nānuseti tassa vicikicchānusayo nānusetīti? Āmantā.
</Paragraph>

<Paragraph number="274">
«  Yassa vā pana vicikicchānusayo nānuseti tassa diṭṭhānusayo nānusetīti? Āmantā.
</Paragraph>

<Paragraph number="275">
»  Yassa diṭṭhānusayo …pe…  vicikicchānusayo nānuseti tassa bhavarāgānusayo …pe…  avijjānusayo nānusetīti?
</Paragraph>

<Paragraph number="276">
Tiṇṇaṃ puggalānaṃ vicikicchānusayo nānuseti, no ca tesaṃ avijjānusayo nānuseti. Arahato vicikicchānusayo ca nānuseti avijjānusayo ca nānuseti.
</Paragraph>

<Paragraph number="277">
«  Yassa vā pana avijjānusayo nānuseti tassa vicikicchānusayo nānusetīti? Āmantā.
</Paragraph>

</Division>
<Division number="40">

<Paragraph number="278">
»  Yassa bhavarāgānusayo nānuseti tassa avijjānusayo nānusetīti? Āmantā.
</Paragraph>

<Paragraph number="279">
«  Yassa vā pana avijjānusayo nānuseti tassa bhavarāgānusayo nānusetīti? Āmantā. (Ekamūlakaṃ.)
</Paragraph>

</Division>
<Division number="41">

<Paragraph number="280">
»  Yassa kāmarāgānusayo ca paṭighānusayo ca nānusenti tassa mānānusayo nānusetīti?
</Paragraph>

<Paragraph number="281">
Anāgāmissa kāmarāgānusayo ca paṭighānusayo ca nānusenti, no ca tassa mānānusayo nānuseti. Arahato kāmarāgānusayo ca paṭighānusayo ca nānusenti mānānusayo ca nānuseti.
</Paragraph>

<Paragraph number="282">
«  Yassa vā pana mānānusayo nānuseti tassa kāmarāgānusayo ca paṭighānusayo ca nānusentīti? Āmantā.
</Paragraph>

<Paragraph number="283">
»  Yassa kāmarāgānusayo ca paṭighānusayo ca nānusenti tassa diṭṭhānusayo …pe…  vicikicchānusayo nānusetīti? Āmantā.
</Paragraph>

<Paragraph number="284">
«  Yassa vā pana vicikicchānusayo nānuseti tassa kāmarāgānusayo ca paṭighānusayo ca nānusentīti?
</Paragraph>

<Paragraph number="285">
Dvinnaṃ puggalānaṃ vicikicchānusayo nānuseti, no ca tesaṃ kāmarāgānusayo ca paṭighānusayo ca nānusenti. Dvinnaṃ puggalānaṃ vicikicchānusayo ca nānuseti kāmarāgānusayo ca paṭighānusayo ca nānusenti.
</Paragraph>

<Paragraph number="286">
»  Yassa kāmarāgānusayo ca paṭighānusayo ca nānusenti tassa bhavarāgānusayo …pe…  avijjānusayo nānusetīti?
</Paragraph>

<Paragraph number="287">
Anāgāmissa kāmarāgānusayo ca paṭighānusayo ca nānusenti, no ca tassa avijjānusayo nānuseti. Arahato kāmarāgānusayo ca paṭighānusayo ca nānusenti avijjānusayo ca nānuseti.
</Paragraph>

<Paragraph number="288">
«  Yassa vā pana avijjānusayo nānuseti tassa kāmarāgānusayo ca paṭighānusayo ca nānusentīti? Āmantā. (Dukamūlakaṃ.)
</Paragraph>

</Division>
<Division number="42">

<Paragraph number="289">
»  Yassa kāmarāgānusayo ca paṭighānusayo ca mānānusayo ca nānusenti tassa diṭṭhānusayo …pe…  vicikicchānusayo nānusetīti? Āmantā.
</Paragraph>

<Paragraph number="290">
«  Yassa vā pana vicikicchānusayo nānuseti tassa kāmarāgānusayo ca paṭighānusayo ca mānānusayo ca nānusentīti?
</Paragraph>

<Paragraph number="291">
Dvinnaṃ puggalānaṃ vicikicchānusayo nānuseti, no ca tesaṃ kāmarāgānusayo ca paṭighānusayo ca mānānusayo ca nānusenti. Anāgāmissa vicikicchānusayo ca kāmarāgānusayo ca paṭighānusayo ca nānusenti, no ca tassa mānānusayo nānuseti. Arahato vicikicchānusayo ca nānuseti kāmarāgānusayo ca paṭighānusayo ca mānānusayo ca nānusenti.
</Paragraph>

<Paragraph number="292">
»  Yassa kāmarāgānusayo ca paṭighānusayo ca mānānusayo ca nānusenti tassa bhavarāgānusayo …pe…  avijjānusayo nānusetīti? Āmantā.
</Paragraph>

<Paragraph number="293">
«  Yassa vā pana avijjānusayo nānuseti tassa kāmarāgānusayo ca paṭighānusayo ca mānānusayo ca nānusentīti? Āmantā. (Tikamūlakaṃ.)
</Paragraph>

</Division>
<Division number="43">

<Paragraph number="294">
»  Yassa kāmarāgānusayo ca paṭighānusayo ca mānānusayo ca diṭṭhānusayo ca nānusenti tassa vicikicchānusayo nānusetīti? Āmantā.
</Paragraph>

<Paragraph number="295">
«  Yassa vā pana vicikicchānusayo nānuseti tassa kāmarāgānusayo ca paṭighānusayo ca mānānusayo ca diṭṭhānusayo ca nānusentīti?
</Paragraph>

<Paragraph number="296">
Dvinnaṃ puggalānaṃ vicikicchānusayo ca diṭṭhānusayo ca nānusenti, no ca tesaṃ kāmarāgānusayo ca paṭighānusayo ca mānānusayo ca nānusenti. Anāgāmissa vicikicchānusayo ca kāmarāgānusayo ca paṭighānusayo ca diṭṭhānusayo ca nānusenti, no ca tassa mānānusayo nānuseti. Arahato vicikicchānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca nānusenti …pe… . (Catukkamūlakaṃ.)
</Paragraph>

</Division>
<Division number="44">

<Paragraph number="297">
»  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti tassa bhavarāgānusayo …pe…  avijjānusayo nānusetīti? Āmantā.
</Paragraph>

<Paragraph number="298">
«  Yassa vā pana avijjānusayo nānuseti tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusentīti? Āmantā. (Pañcakamūlakaṃ.)
</Paragraph>

</Division>
<Division number="45">

<Paragraph number="299">
»  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusenti tassa avijjānusayo nānusetīti? Āmantā.
</Paragraph>

<Paragraph number="300">
«  Yassa vā pana avijjānusayo nānuseti tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusentīti? Āmantā. (Chakkamūlakaṃ.)
</Paragraph>
</Division>