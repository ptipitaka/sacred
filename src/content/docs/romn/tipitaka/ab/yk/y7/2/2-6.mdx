---
title: "2.6 Uppajjanavāra"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="330">

<Paragraph number="2264">
»  Yassa kāmarāgānusayo uppajjati tassa paṭighānusayo uppajjatīti? Āmantā.
</Paragraph>

<Paragraph number="2265">
«  Yassa vā pana paṭighānusayo uppajjati tassa kāmarāgānusayo uppajjatīti? Āmantā.
</Paragraph>

<Paragraph number="2266">
»  Yassa kāmarāgānusayo uppajjati tassa mānānusayo uppajjatīti? Āmantā.
</Paragraph>

<Paragraph number="2267">
«  Yassa vā pana mānānusayo uppajjati tassa kāmarāgānusayo uppajjatīti?
</Paragraph>

<Paragraph number="2268">
Anāgāmissa mānānusayo uppajjati, no ca tassa kāmarāgānusayo uppajjati. Tiṇṇaṃ puggalānaṃ mānānusayo ca uppajjati kāmarāgānusayo ca uppajjati (vitthāretabbaṃ.)
</Paragraph>

</Division>
<Division number="331">

<Paragraph number="2269">
»  Yassa kāmarāgānusayo nuppajjati tassa paṭighānusayo nuppajjatīti? Āmantā.
</Paragraph>

<Paragraph number="2270">
«  Yassa vā pana paṭighānusayo nuppajjati tassa kāmarāgānusayo nuppajjatīti? Āmantā.
</Paragraph>

<Paragraph number="2271">
»  Yassa kāmarāgānusayo nuppajjati tassa mānānusayo nuppajjatīti?
</Paragraph>

<Paragraph number="2272">
Anāgāmissa kāmarāgānusayo nuppajjati, no ca tassa mānānusayo nuppajjati. Arahato kāmarāgānusayo ca nuppajjati mānānusayo ca nuppajjati.
</Paragraph>

<Paragraph number="2273">
«  Yassa vā pana mānānusayo nuppajjati tassa kāmarāgānusayo nuppajjatīti? Āmantā. (Vitthāretabbaṃ.)

</Paragraph>
</Division>

<Paragraph number="2274" type="center">
Uppajjanavāro.
</Paragraph>