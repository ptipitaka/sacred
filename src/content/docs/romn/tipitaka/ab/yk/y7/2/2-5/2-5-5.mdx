---
title: "2.5.5 Paṭilomaokāsa"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="308">

<Paragraph number="2093">
»  Yattha kāmarāgānusayo appahīno tattha paṭighānusayo appahīnoti?
</Paragraph>

<Paragraph number="2094">
Na vattabbo “pahīno”ti vā “appahīno”ti vā.
</Paragraph>

<Paragraph number="2095">
«  Yattha vā pana paṭighānusayo appahīno tattha kāmarāgānusayo appahīnoti?
</Paragraph>

<Paragraph number="2096">
Na vattabbo “pahīno”ti vā “appahīno”ti vā.
</Paragraph>

<Paragraph number="2097">
»  Yattha kāmarāgānusayo appahīno tattha mānānusayo appahīnoti? Āmantā.
</Paragraph>

<Paragraph number="2098">
«  Yattha vā pana mānānusayo appahīno tattha kāmarāgānusayo appahīnoti?
</Paragraph>

<Paragraph number="2099">
Rūpadhātuyā arūpadhātuyā ettha mānānusayo appahīno; kāmarāgānusayo na vattabbo “pahīno”ti vā “appahīno”ti vā. Kāmadhātuyā dvīsu vedanāsu ettha mānānusayo ca appahīno kāmarāgānusayo ca appahīno.
</Paragraph>

<Paragraph number="2100">
»  Yattha kāmarāgānusayo appahīno tattha diṭṭhānusayo …pe…  vicikicchānusayo appahīnoti? Āmantā.
</Paragraph>

<Paragraph number="2101">
«  Yattha vā pana vicikicchānusayo appahīno tattha kāmarāgānusayo appahīnoti?
</Paragraph>

<Paragraph number="2102">
Dukkhāya vedanāya rūpadhātuyā arūpadhātuyā ettha vicikicchānusayo appahīno; kāmarāgānusayo na vattabbo “pahīno”ti vā “appahīno”ti vā. Kāmadhātuyā dvīsu vedanāsu ettha vicikicchānusayo ca appahīno kāmarāgānusayo ca appahīno.
</Paragraph>

<Paragraph number="2103">
»  Yattha kāmarāgānusayo appahīno tattha bhavarāgānusayo appahīnoti?
</Paragraph>

<Paragraph number="2104">
Na vattabbo “pahīno”ti vā “appahīno”ti vā.
</Paragraph>

<Paragraph number="2105">
«  Yattha vā pana bhavarāgānusayo appahīno tattha kāmarāgānusayo appahīnoti?
</Paragraph>

<Paragraph number="2106">
Na vattabbo “pahīno”ti vā “appahīno”ti vā.
</Paragraph>

<Paragraph number="2107">
»  Yattha kāmarāgānusayo appahīno tattha avijjānusayo appahīnoti? Āmantā.
</Paragraph>

<Paragraph number="2108">
«  Yattha vā pana avijjānusayo appahīno tattha kāmarāgānusayo appahīnoti?
</Paragraph>

<Paragraph number="2109">
Dukkhāya vedanāya rūpadhātuyā arūpadhātuyā ettha avijjānusayo appahīno; kāmarāgānusayo na vattabbo “pahīno”ti vā “appahīno”ti vā. Kāmadhātuyā dvīsu vedanāsu ettha avijjānusayo ca appahīno kāmarāgānusayo ca appahīno.
</Paragraph>

</Division>
<Division number="309">

<Paragraph number="2110">
»  Yattha paṭighānusayo appahīno tattha mānānusayo appahīnoti?
</Paragraph>

<Paragraph number="2111">
Na vattabbo “pahīno”ti vā “appahīno”ti vā.
</Paragraph>

<Paragraph number="2112">
«  Yattha vā pana mānānusayo appahīno tattha paṭighānusayo appahīnoti?
</Paragraph>

<Paragraph number="2113">
Na vattabbo “pahīno”ti vā “appahīno”ti vā.
</Paragraph>

<Paragraph number="2114">
»  Yattha paṭighānusayo appahīno tattha diṭṭhānusayo …pe…  vicikicchānusayo appahīnoti? Āmantā.
</Paragraph>

<Paragraph number="2115">
«  Yattha vā pana vicikicchānusayo appahīno tattha paṭighānusayo appahīnoti?
</Paragraph>

<Paragraph number="2116">
Kāmadhātuyā dvīsu vedanāsu rūpadhātuyā arūpadhātuyā ettha vicikicchānusayo appahīno; paṭighānusayo na vattabbo “pahīno”ti vā “appahīno”ti vā. Dukkhāya vedanāya ettha vicikicchānusayo ca appahīno paṭighānusayo ca appahīno.
</Paragraph>

<Paragraph number="2117">
»  Yattha paṭighānusayo appahīno tattha bhavarāgānusayo appahīnoti?
</Paragraph>

<Paragraph number="2118">
Na vattabbo “pahīno”ti vā “appahīno”ti vā.
</Paragraph>

<Paragraph number="2119">
«  Yattha vā pana bhavarāgānusayo appahīno tattha paṭighānusayo appahīnoti?
</Paragraph>

<Paragraph number="2120">
Na vattabbo “pahīno”ti vā “appahīno”ti vā.
</Paragraph>

<Paragraph number="2121">
»  Yattha paṭighānusayo appahīno tattha avijjānusayo appahīnoti? Āmantā.
</Paragraph>

<Paragraph number="2122">
«  Yattha vā pana avijjānusayo appahīno tattha paṭighānusayo appahīnoti?
</Paragraph>

<Paragraph number="2123">
Kāmadhātuyā dvīsu vedanāsu rūpadhātuyā arūpadhātuyā ettha avijjānusayo appahīno; paṭighānusayo na vattabbo “pahīno”ti vā “appahīno”ti vā. Dukkhāya vedanāya ettha avijjānusayo ca appahīno paṭighānusayo ca appahīno.
</Paragraph>

</Division>
<Division number="310">

<Paragraph number="2124">
»  Yattha mānānusayo appahīno tattha diṭṭhānusayo …pe…  vicikicchānusayo appahīnoti? Āmantā.
</Paragraph>

<Paragraph number="2125">
«  Yattha vā pana vicikicchānusayo appahīno tattha mānānusayo appahīnoti?
</Paragraph>

<Paragraph number="2126">
Dukkhāya vedanāya ettha vicikicchānusayo appahīno; mānānusayo na vattabbo “pahīno”ti vā “appahīno”ti vā. Kāmadhātuyā dvīsu vedanāsu rūpadhātuyā arūpadhātuyā ettha vicikicchānusayo ca appahīno mānānusayo ca appahīno.
</Paragraph>

<Paragraph number="2127">
»  Yattha mānānusayo appahīno tattha bhavarāgānusayo appahīnoti?
</Paragraph>

<Paragraph number="2128">
Kāmadhātuyā dvīsu vedanāsu ettha mānānusayo appahīno; bhavarāgānusayo na vattabbo “pahīno”ti vā “appahīno”ti vā. Rūpadhātuyā arūpadhātuyā ettha mānānusayo ca appahīno bhavarāgānusayo ca appahīno.
</Paragraph>

<Paragraph number="2129">
«  Yattha vā pana bhavarāgānusayo appahīno tattha mānānusayo appahīnoti? Āmantā.
</Paragraph>

<Paragraph number="2130">
»  Yattha mānānusayo appahīno tattha avijjānusayo appahīnoti? Āmantā.
</Paragraph>

<Paragraph number="2131">
«  Yattha vā pana avijjānusayo appahīno tattha mānānusayo appahīnoti?
</Paragraph>

<Paragraph number="2132">
Dukkhāya vedanāya ettha avijjānusayo appahīno; mānānusayo na vattabbo “pahīno”ti vā “appahīno”ti vā. Kāmadhātuyā dvīsu vedanāsu rūpadhātuyā arūpadhātuyā ettha avijjānusayo ca appahīno mānānusayo ca appahīno.
</Paragraph>

</Division>
<Division number="311">

<Paragraph number="2133">
»  Yattha diṭṭhānusayo appahīno tattha vicikicchānusayo appahīnoti? Āmantā.
</Paragraph>

<Paragraph number="2134">
«  Yattha vā pana vicikicchānusayo appahīno tattha diṭṭhānusayo appahīnoti? Āmantā …pe… .
</Paragraph>

</Division>
<Division number="312">

<Paragraph number="2135">
»  Yattha vicikicchānusayo appahīno tattha bhavarāgānusayo appahīnoti?
</Paragraph>

<Paragraph number="2136">
Kāmadhātuyā tīsu vedanāsu ettha vicikicchānusayo appahīno; bhavarāgānusayo na vattabbo “pahīno”ti vā “appahīno”ti vā. Rūpadhātuyā arūpadhātuyā ettha vicikicchānusayo ca appahīno bhavarāgānusayo ca appahīno.
</Paragraph>

<Paragraph number="2137">
«  Yattha vā pana bhavarāgānusayo appahīno tattha vicikicchānusayo appahīnoti? Āmantā.
</Paragraph>

<Paragraph number="2138">
»  Yattha vicikicchānusayo appahīno tattha avijjānusayo appahīnoti? Āmantā.
</Paragraph>

<Paragraph number="2139">
«  Yattha vā pana avijjānusayo appahīno tattha vicikicchānusayo appahīnoti? Āmantā.
</Paragraph>

</Division>
<Division number="313">

<Paragraph number="2140">
»  Yattha bhavarāgānusayo appahīno tattha avijjānusayo appahīnoti? Āmantā.
</Paragraph>

<Paragraph number="2141">
«  Yattha vā pana avijjānusayo appahīno tattha bhavarāgānusayo appahīnoti?
</Paragraph>

<Paragraph number="2142">
Kāmadhātuyā tīsu vedanāsu ettha avijjānusayo appahīno; bhavarāgānusayo na vattabbo “pahīno”ti vā “appahīno”ti vā. Rūpadhātuyā arūpadhātuyā ettha avijjānusayo ca appahīno bhavarāgānusayo ca appahīno. (Ekamūlakaṃ.)
</Paragraph>

</Division>
<Division number="314">

<Paragraph number="2143">
»  Yattha kāmarāgānusayo ca paṭighānusayo ca appahīnā tattha mānānusayo appahīnoti? Natthi.
</Paragraph>

<Paragraph number="2144">
«  Yattha vā pana mānānusayo appahīno tattha kāmarāgānusayo ca paṭighānusayo ca appahīnāti?
</Paragraph>

<Paragraph number="2145">
Rūpadhātuyā arūpadhātuyā ettha mānānusayo appahīno; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Kāmadhātuyā dvīsu vedanāsu ettha mānānusayo ca kāmarāgānusayo ca appahīnā; paṭighānusayo na vattabbo “pahīno”ti vā “appahīno”ti vā.
</Paragraph>

<Paragraph number="2146">
»  Yattha kāmarāgānusayo ca paṭighānusayo ca appahīnā tattha diṭṭhānusayo …pe…  vicikicchānusayo appahīnoti? Natthi.
</Paragraph>

<Paragraph number="2147">
«  Yattha vā pana vicikicchānusayo appahīno tattha kāmarāgānusayo ca paṭighānusayo ca appahīnāti?
</Paragraph>

<Paragraph number="2148">
Rūpadhātuyā arūpadhātuyā ettha vicikicchānusayo appahīno; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Kāmadhātuyā dvīsu vedanāsu ettha vicikicchānusayo ca kāmarāgānusayo ca appahīnā; paṭighānusayo na vattabbo “pahīno”ti vā “appahīno”ti vā. Dukkhāya vedanāya ettha vicikicchānusayo ca paṭighānusayo ca appahīnā; kāmarāgānusayo na vattabbo “pahīno”ti vā “appahīno”ti vā.
</Paragraph>

<Paragraph number="2149">
»  Yattha kāmarāgānusayo ca paṭighānusayo ca appahīnā tattha bhavarāgānusayo appahīnoti? Natthi.
</Paragraph>

<Paragraph number="2150">
«  Yattha vā pana bhavarāgānusayo appahīno tattha kāmarāgānusayo ca paṭighānusayo ca appahīnāti? Na vattabbā “pahīnā”ti vā “appahīnā”ti vā.
</Paragraph>

<Paragraph number="2151">
»  Yattha kāmarāgānusayo ca paṭighānusayo ca appahīnā tattha avijjānusayo appahīnoti? Natthi.
</Paragraph>

<Paragraph number="2152">
«  Yattha vā pana avijjānusayo appahīno tattha kāmarāgānusayo ca paṭighānusayo ca appahīnāti?
</Paragraph>

<Paragraph number="2153">
Rūpadhātuyā arūpadhātuyā ettha avijjānusayo appahīno; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Kāmadhātuyā dvīsu vedanāsu ettha avijjānusayo ca kāmarāgānusayo ca appahīnā; paṭighānusayo na vattabbo “pahīno”ti vā “appahīno”ti vā. Dukkhāya vedanāya ettha avijjānusayo ca paṭighānusayo ca appahīnā; kāmarāgānusayo na vattabbo “pahīno”ti vā “appahīno”ti vā. (Dukamūlakaṃ.)
</Paragraph>

</Division>
<Division number="315">

<Paragraph number="2154">
»  Yattha kāmarāgānusayo ca paṭighānusayo ca mānānusayo ca appahīnā tattha diṭṭhānusayo …pe…  vicikicchānusayo appahīnoti? Natthi.
</Paragraph>

<Paragraph number="2155">
«  Yattha vā pana vicikicchānusayo appahīno tattha kāmarāgānusayo ca paṭighānusayo ca mānānusayo ca appahīnāti?
</Paragraph>

<Paragraph number="2156">
Rūpadhātuyā arūpadhātuyā ettha vicikicchānusayo ca mānānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Kāmadhātuyā dvīsu vedanāsu ettha vicikicchānusayo ca kāmarāgānusayo ca mānānusayo ca appahīnā; paṭighānusayo na vattabbo “pahīno”ti vā “appahīno”ti vā. Dukkhāya vedanāya ettha vicikicchānusayo ca paṭighānusayo ca appahīnā; kāmarāgānusayo ca mānānusayo ca na vattabbā “pahīnā”ti vā “appahīnā”ti vā.
</Paragraph>

<Paragraph number="2157">
»  Yattha kāmarāgānusayo ca paṭighānusayo ca mānānusayo ca appahīnā tattha bhavarāgānusayo appahīnoti? Natthi.
</Paragraph>

<Paragraph number="2158">
«  Yattha vā pana bhavarāgānusayo appahīno tattha kāmarāgānusayo ca paṭighānusayo ca mānānusayo ca appahīnāti?
</Paragraph>

<Paragraph number="2159">
Rūpadhātuyā arūpadhātuyā ettha bhavarāgānusayo ca mānānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā.
</Paragraph>

<Paragraph number="2160">
»  Yattha kāmarāgānusayo ca paṭighānusayo ca mānānusayo ca appahīnā tattha avijjānusayo appahīnoti? Natthi.
</Paragraph>

<Paragraph number="2161">
«  Yattha vā pana avijjānusayo appahīno tattha kāmarāgānusayo ca paṭighānusayo ca mānānusayo ca appahīnāti?
</Paragraph>

<Paragraph number="2162">
Rūpadhātuyā arūpadhātuyā ettha avijjānusayo ca mānānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Kāmadhātuyā dvīsu vedanāsu ettha avijjānusayo ca kāmarāgānusayo ca mānānusayo ca appahīnā; paṭighānusayo na vattabbo “pahīno”ti vā “appahīno”ti vā. Dukkhāya vedanāya ettha avijjānusayo ca paṭighānusayo ca appahīnā; kāmarāgānusayo ca mānānusayo ca na vattabbā “pahīnā”ti vā “appahīnā”ti vā. (Tikamūlakaṃ.)
</Paragraph>

</Division>
<Division number="316">

<Paragraph number="2163">
»  Yattha kāmarāgānusayo ca paṭighānusayo ca mānānusayo ca diṭṭhānusayo ca appahīnā tattha vicikicchānusayo appahīnoti? Natthi.
</Paragraph>

<Paragraph number="2164">
«  Yattha vā pana vicikicchānusayo appahīno tattha kāmarāgānusayo ca paṭighānusayo ca mānānusayo ca diṭṭhānusayo ca appahīnāti?
</Paragraph>

<Paragraph number="2165">
Rūpadhātuyā arūpadhātuyā ettha vicikicchānusayo ca mānānusayo ca diṭṭhānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Kāmadhātuyā dvīsu vedanāsu ettha vicikicchānusayo ca kāmarāgānusayo ca mānānusayo ca diṭṭhānusayo ca appahīnā; paṭighānusayo na vattabbo “pahīno”ti vā “appahīno”ti vā. Dukkhāya vedanāya ettha vicikicchānusayo ca paṭighānusayo ca diṭṭhānusayo ca appahīnā; kāmarāgānusayo ca mānānusayo ca na vattabbā “pahīnā”ti vā “appahīnā”ti vā …pe… . (Catukkamūlakaṃ.)
</Paragraph>

</Division>
<Division number="317">

<Paragraph number="2166">
»  Yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca appahīnā tattha bhavarāgānusayo appahīnoti? Natthi.
</Paragraph>

<Paragraph number="2167">
«  Yattha vā pana bhavarāgānusayo appahīno tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca appahīnāti?
</Paragraph>

<Paragraph number="2168">
Mānānusayo ca diṭṭhānusayo ca vicikicchānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā.
</Paragraph>

<Paragraph number="2169">
»  Yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca appahīnā tattha avijjānusayo appahīnoti? Natthi.
</Paragraph>

<Paragraph number="2170">
«  Yattha vā pana avijjānusayo appahīno tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca appahīnāti?
</Paragraph>

<Paragraph number="2171">
Rūpadhātuyā arūpadhātuyā ettha avijjānusayo ca mānānusayo ca diṭṭhānusayo ca vicikicchānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Kāmadhātuyā dvīsu vedanāsu ettha avijjānusayo ca kāmarāgānusayo ca mānānusayo ca diṭṭhānusayo ca vicikicchānusayo ca appahīnā; paṭighānusayo na vattabbo “pahīno”ti vā “appahīno”ti vā. Dukkhāya vedanāya ettha avijjānusayo ca paṭighānusayo ca diṭṭhānusayo ca vicikicchānusayo ca appahīnā; kāmarāgānusayo ca mānānusayo ca na vattabbā “pahīnā”ti vā “appahīnā”ti vā. (Pañcakamūlakaṃ.)
</Paragraph>

</Division>
<Division number="318">

<Paragraph number="2172">
»  Yattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca appahīnā tattha avijjānusayo appahīnoti? Natthi.
</Paragraph>

<Paragraph number="2173">
«  Yattha vā pana avijjānusayo appahīno tattha kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca appahīnāti?
</Paragraph>

<Paragraph number="2174">
Rūpadhātuyā arūpadhātuyā ettha avijjānusayo ca mānānusayo ca diṭṭhānusayo ca vicikicchānusayo ca bhavarāgānusayo ca appahīnā; kāmarāgānusayo ca paṭighānusayo ca na vattabbā “pahīnā”ti vā “appahīnā”ti vā. Kāmadhātuyā dvīsu vedanāsu ettha avijjānusayo ca kāmarāgānusayo ca mānānusayo ca diṭṭhānusayo ca vicikicchānusayo ca appahīnā; paṭighānusayo ca bhavarāgānusayo ca na vattabbā “pahīnā”ti vā “appahīnā”ti vā. Dukkhāya vedanāya ettha avijjānusayo ca paṭighānusayo ca diṭṭhānusayo ca vicikicchānusayo ca appahīnā; kāmarāgānusayo ca mānānusayo ca bhavarāgānusayo ca na vattabbā “pahīnā”ti vā “appahīnā”ti vā. (Chakkamūlakaṃ.)
</Paragraph>
</Division>