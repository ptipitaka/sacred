---
title: "2.2.1.1 Anulomapuggala"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="99">

<Paragraph number="439">
»  Yassa kusalā dhammā nirujjhanti tassa akusalā dhammā nirujjhantīti? No.
</Paragraph>

<Paragraph number="440">
«  Yassa vā pana akusalā dhammā nirujjhanti tassa kusalā dhammā nirujjhantīti? No.
</Paragraph>

<Paragraph number="441">
»  Yassa kusalā dhammā nirujjhanti tassa abyākatā dhammā nirujjhantīti?
</Paragraph>

<Paragraph number="442">
Arūpe kusalānaṃ bhaṅgakkhaṇe tesaṃ kusalā dhammā nirujjhanti, no ca tesaṃ abyākatā dhammā nirujjhanti. Pañcavokāre kusalānaṃ bhaṅgakkhaṇe tesaṃ kusalā ca dhammā nirujjhanti abyākatā ca dhammā nirujjhanti.
</Paragraph>

<Paragraph number="443">
«  Yassa vā pana abyākatā dhammā nirujjhanti tassa kusalā dhammā nirujjhantīti?
</Paragraph>

<Paragraph number="444">
Sabbesaṃ cavantānaṃ pavatte kusalavippayuttacittassa bhaṅgakkhaṇe tesaṃ abyākatā dhammā nirujjhanti, no ca tesaṃ kusalā dhammā nirujjhanti. Pañcavokāre kusalānaṃ bhaṅgakkhaṇe tesaṃ abyākatā ca dhammā nirujjhanti kusalā ca dhammā nirujjhanti.
</Paragraph>

</Division>
<Division number="100">

<Paragraph number="445">
»  Yassa akusalā dhammā nirujjhanti tassa abyākatā dhammā nirujjhantīti?
</Paragraph>

<Paragraph number="446">
Arūpe akusalānaṃ bhaṅgakkhaṇe tesaṃ akusalā dhammā nirujjhanti, no ca tesaṃ abyākatā dhammā nirujjhanti. Pañcavokāre akusalānaṃ bhaṅgakkhaṇe tesaṃ akusalā ca dhammā nirujjhanti abyākatā ca dhammā nirujjhanti.
</Paragraph>

<Paragraph number="447">
«  Yassa vā pana abyākatā dhammā nirujjhanti tassa akusalā dhammā nirujjhantīti?
</Paragraph>

<Paragraph number="448">
Sabbesaṃ cavantānaṃ pavatte akusalavippayuttacittassa bhaṅgakkhaṇe tesaṃ abyākatā dhammā nirujjhanti, no ca tesaṃ akusalā dhammā nirujjhanti. Pañcavokāre akusalānaṃ bhaṅgakkhaṇe tesaṃ abyākatā ca dhammā nirujjhanti akusalā ca dhammā nirujjhanti.
</Paragraph>
</Division>