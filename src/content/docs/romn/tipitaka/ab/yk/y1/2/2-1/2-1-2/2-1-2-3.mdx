---
title: "2.1.2.3 Mūlakanaya"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="68">

<Paragraph number="156">
»  Ye keci akusalā dhammā, sabbe te akusalamūlakāti?
</Paragraph>

<Paragraph number="157">
Ahetukaṃ akusalaṃ na akusalamūlakaṃ. Sahetukaṃ akusalaṃ akusalamūlakaṃ.
</Paragraph>

<Paragraph number="158">
«  Ye vā pana akusalamūlakā, sabbe te dhammā akusalāti?
</Paragraph>

<Paragraph number="159">
Akusalasamuṭṭhānaṃ rūpaṃ akusalamūlakaṃ na akusalaṃ. Akusalaṃ akusalamūlakañceva akusalañca.
</Paragraph>

</Division>
<Division number="69">

<Paragraph number="160">
»  Ye keci akusalā dhammā, sabbe te akusalamūlena ekamūlakāti?
</Paragraph>

<Paragraph number="161">
Ahetukaṃ akusalaṃ akusalamūlena na ekamūlakaṃ. Sahetukaṃ akusalaṃ akusalamūlena ekamūlakaṃ.
</Paragraph>

<Paragraph number="162">
«  Ye vā pana akusalamūlena ekamūlakā, sabbe te dhammā akusalāti?
</Paragraph>

<Paragraph number="163">
Akusalasamuṭṭhānaṃ rūpaṃ akusalamūlena ekamūlakaṃ, na akusalaṃ. Akusalaṃ akusalamūlena ekamūlakañceva akusalañca.
</Paragraph>

</Division>
<Division number="70">

<Paragraph number="164">
»  Ye keci akusalamūlena ekamūlakā dhammā, sabbe te akusalamūlena aññamaññamūlakāti?
</Paragraph>

<Paragraph number="165">
Mūlāni yāni ekato uppajjanti akusalamūlāni ekamūlakāni ceva aññamaññamūlakāni ca. Avasesā akusalamūlasahajātā dhammā akusalamūlena ekamūlakā, na ca aññamaññamūlakā.
</Paragraph>

<Paragraph number="166">
«  Ye vā pana akusalamūlena aññamaññamūlakā, sabbe te dhammā akusalāti? Āmantā. (3)
</Paragraph>
</Division>