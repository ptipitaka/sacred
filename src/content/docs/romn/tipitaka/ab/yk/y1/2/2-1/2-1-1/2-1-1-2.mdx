---
title: "2.1.1.2 Mūlamūlanaya"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="53">

<Paragraph number="110">
»  Ye keci kusalā dhammā, sabbe te kusalamūlamūlāti? Tīṇeva kusalamūlamūlāni. Avasesā kusalā dhammā na kusalamūlamūlā.
</Paragraph>

<Paragraph number="111">
«  Ye vā pana kusalamūlamūlā, sabbe te dhammā kusalāti? Āmantā.
</Paragraph>

</Division>
<Division number="54">

<Paragraph number="112">
»  Ye keci kusalā dhammā, sabbe te kusalamūlena ekamūlamūlāti? Āmantā.
</Paragraph>

<Paragraph number="113">
«  Ye vā pana kusalamūlena ekamūlamūlā, sabbe te dhammā kusalāti?
</Paragraph>

<Paragraph number="114">
Kusalasamuṭṭhānaṃ rūpaṃ kusalamūlena ekamūlamūlaṃ, na kusalaṃ. Kusalaṃ kusalamūlena ekamūlamūlañceva kusalañca.
</Paragraph>

</Division>
<Division number="55">

<Paragraph number="115">
»  Ye keci kusalamūlena ekamūlamūlā dhammā, sabbe te kusalamūlena aññamaññamūlamūlāti?
</Paragraph>

<Paragraph number="116">
Mūlāni yāni ekato uppajjanti kusalamūlāni ekamūlamūlāni ceva aññamaññamūlamūlāni ca. Avasesā kusalamūlasahajātā dhammā kusalamūlena ekamūlamūlā, na ca aññamaññamūlamūlā.
</Paragraph>

<Paragraph number="117">
«  Ye vā pana kusalamūlena aññamaññamūlamūlā, sabbe te dhammā kusalāti? Āmantā. (2)
</Paragraph>
</Division>