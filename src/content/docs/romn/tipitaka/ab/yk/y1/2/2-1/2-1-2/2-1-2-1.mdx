---
title: "2.1.2.1 Mūlanaya"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="62">

<Paragraph number="136">
»  Ye keci akusalā dhammā, sabbe te akusalamūlāti?
</Paragraph>

<Paragraph number="137">
Tīṇeva akusalamūlāni. Avasesā akusalā dhammā na akusalamūlā.
</Paragraph>

<Paragraph number="138">
«  Ye vā pana akusalamūlā, sabbe te dhammā akusalāti? Āmantā.
</Paragraph>

</Division>
<Division number="63">

<Paragraph number="139">
»  Ye keci akusalā dhammā, sabbe te akusalamūlena ekamūlāti?
</Paragraph>

<Paragraph number="140">
Ahetukaṃ akusalaṃ akusalamūlena na ekamūlaṃ. Sahetukaṃ akusalaṃ akusalamūlena ekamūlaṃ.
</Paragraph>

<Paragraph number="141">
«  Ye vā pana akusalamūlena ekamūlā, sabbe te dhammā akusalāti?
</Paragraph>

<Paragraph number="142">
Akusalasamuṭṭhānaṃ rūpaṃ akusalamūlena ekamūlaṃ, na akusalaṃ. Akusalaṃ akusalamūlena ekamūlañceva akusalañca.
</Paragraph>

</Division>
<Division number="64">

<Paragraph number="143">
»  Ye keci akusalamūlena ekamūlā dhammā, sabbe te akusalamūlena aññamaññamūlāti?
</Paragraph>

<Paragraph number="144">
Mūlāni yāni ekato uppajjanti akusalamūlāni ekamūlāni ceva aññamaññamūlāni ca. Avasesā akusalamūlasahajātā dhammā akusalamūlena ekamūlā, na ca aññamaññamūlā.
</Paragraph>

<Paragraph number="145">
«  Ye vā pana akusalamūlena aññamaññamūlā, sabbe te dhammā akusalāti? Āmantā. (1)
</Paragraph>
</Division>