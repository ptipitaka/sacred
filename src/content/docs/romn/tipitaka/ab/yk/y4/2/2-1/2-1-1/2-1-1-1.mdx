---
title: "2.1.1.1 Anulomapuggala"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="18">

<Paragraph number="225">
»  Yassa cakkhudhātu uppajjati tassa sotadhātu uppajjatīti?
</Paragraph>

<Paragraph number="226">
Sacakkhukānaṃ asotakānaṃ upapajjantānaṃ tesaṃ cakkhudhātu uppajjati, no ca tesaṃ sotadhātu uppajjati. Sacakkhukānaṃ sasotakānaṃ upapajjantānaṃ tesaṃ cakkhudhātu ca uppajjati sotadhātu ca uppajjati.
</Paragraph>

<Paragraph number="227">
«  Yassa vā pana sotadhātu uppajjati tassa cakkhudhātu uppajjatīti?
</Paragraph>

<Paragraph number="228">
Sasotakānaṃ acakkhukānaṃ upapajjantānaṃ tesaṃ sotadhātu uppajjati, no ca tesaṃ cakkhudhātu uppajjati. Sasotakānaṃ sacakkhukānaṃ upapajjantānaṃ tesaṃ sotadhātu ca uppajjati cakkhudhātu ca uppajjati.
</Paragraph>

<Paragraph number="229">
»  Yassa cakkhudhātu uppajjati tassa ghānadhātu uppajjatīti?
</Paragraph>

<Paragraph number="230">
Sacakkhukānaṃ aghānakānaṃ upapajjantānaṃ tesaṃ cakkhudhātu uppajjati, no ca tesaṃ ghānadhātu uppajjati. Sacakkhukānaṃ saghānakānaṃ upapajjantānaṃ tesaṃ cakkhudhātu ca uppajjati ghānadhātu ca uppajjati.
</Paragraph>

<Paragraph number="231">
«  Yassa vā pana ghānadhātu uppajjati tassa cakkhudhātu uppajjatīti?
</Paragraph>

<Paragraph number="232">
Saghānakānaṃ acakkhukānaṃ upapajjantānaṃ tesaṃ ghānadhātu uppajjati, no ca tesaṃ cakkhudhātu uppajjati. Saghānakānaṃ sacakkhukānaṃ upapajjantānaṃ tesaṃ ghānadhātu ca uppajjati cakkhudhātu ca uppajjati.
</Paragraph>

<Paragraph number="233">
»  Yassa cakkhudhātu uppajjati tassa rūpadhātu uppajjatīti? Āmantā.
</Paragraph>

<Paragraph number="234">
«  Yassa vā pana rūpadhātu uppajjati tassa cakkhudhātu uppajjatīti?
</Paragraph>

<Paragraph number="235">
Sarūpakānaṃ acakkhukānaṃ upapajjantānaṃ tesaṃ rūpadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ rūpadhātu ca uppajjati cakkhudhātu ca uppajjati.
</Paragraph>

<Paragraph number="236">
»  Yassa cakkhudhātu uppajjati tassa manoviññāṇadhātu uppajjatīti? Āmantā.
</Paragraph>

<Paragraph number="237">
«  Yassa vā pana manoviññāṇadhātu uppajjati tassa cakkhudhātu uppajjatīti?
</Paragraph>

<Paragraph number="238">
Sacittakānaṃ acakkhukānaṃ upapajjantānaṃ tesaṃ manoviññāṇadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ manoviññāṇadhātu ca uppajjati cakkhudhātu ca uppajjati.
</Paragraph>

<Paragraph number="239">
»  Yassa cakkhudhātu uppajjati tassa dhammadhātu uppajjatīti? Āmantā.
</Paragraph>

<Paragraph number="240">
«  Yassa vā pana dhammadhātu uppajjati tassa cakkhudhātu uppajjatīti?
</Paragraph>

<Paragraph number="241">
Acakkhukānaṃ upapajjantānaṃ tesaṃ dhammadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ dhammadhātu ca uppajjati cakkhudhātu ca uppajjati.
</Paragraph>

<Paragraph number="242">
(Yathā āyatanayamakaṃ vibhattaṃ evaṃ dhātuyamakampi vibhajitabbaṃ, sadisaṃ kātabbaṃ.)
</Paragraph>
</Division>