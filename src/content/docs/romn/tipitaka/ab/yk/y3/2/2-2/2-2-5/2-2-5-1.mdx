---
title: "2.2.5.1 Anulomapuggala"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="166">

<Paragraph number="1347">
»  Yassa cakkhāyatanaṃ nirujjhati tassa sotāyatanaṃ nirujjhissatīti?
</Paragraph>

<Paragraph number="1348">
Pañcavokāre parinibbantānaṃ ye ca arūpaṃ upapajjitvā parinibbāyissanti tesaṃ cavantānaṃ tesaṃ cakkhāyatanaṃ nirujjhati, no ca tesaṃ sotāyatanaṃ nirujjhissati. Itaresaṃ sacakkhukānaṃ cavantānaṃ tesaṃ cakkhāyatanañca nirujjhati sotāyatanañca nirujjhissati.
</Paragraph>

<Paragraph number="1349">
«  Yassa vā pana sotāyatanaṃ nirujjhissati tassa cakkhāyatanaṃ nirujjhatīti?
</Paragraph>

<Paragraph number="1350">
Sabbesaṃ upapajjantānaṃ acakkhukānaṃ cavantānaṃ tesaṃ sotāyatanaṃ nirujjhissati, no ca tesaṃ cakkhāyatanaṃ nirujjhati. Sacakkhukānaṃ cavantānaṃ tesaṃ sotāyatanañca nirujjhissati cakkhāyatanañca nirujjhati.
</Paragraph>

<Paragraph number="1351">
»  Yassa cakkhāyatanaṃ nirujjhati tassa ghānāyatanaṃ nirujjhissatīti?
</Paragraph>

<Paragraph number="1352">
Pañcavokāre parinibbantānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ cakkhāyatanaṃ nirujjhati, no ca tesaṃ ghānāyatanaṃ nirujjhissati. Itaresaṃ sacakkhukānaṃ cavantānaṃ tesaṃ cakkhāyatanañca nirujjhati ghānāyatanañca nirujjhissati.
</Paragraph>

<Paragraph number="1353">
«  Yassa vā pana ghānāyatanaṃ …pe… .
</Paragraph>

<Paragraph number="1354">
»  Yassa cakkhāyatanaṃ nirujjhati tassa rūpāyatanaṃ nirujjhissatīti?
</Paragraph>

<Paragraph number="1355">
Pañcavokāre parinibbantānaṃ ye ca arūpaṃ upapajjitvā parinibbāyissanti tesaṃ cavantānaṃ tesaṃ cakkhāyatanaṃ nirujjhati, no ca tesaṃ rūpāyatanaṃ nirujjhissati. Itaresaṃ sacakkhukānaṃ cavantānaṃ tesaṃ cakkhāyatanañca nirujjhati rūpāyatanañca nirujjhissati.
</Paragraph>

<Paragraph number="1356">
«  Yassa vā pana rūpāyatanaṃ …pe… .
</Paragraph>

<Paragraph number="1357">
»  Yassa cakkhāyatanaṃ nirujjhati tassa manāyatanaṃ …pe…  dhammāyatanaṃ nirujjhissatīti?
</Paragraph>

<Paragraph number="1358">
Pañcavokāre parinibbantānaṃ tesaṃ cakkhāyatanaṃ nirujjhati, no ca tesaṃ dhammāyatanaṃ nirujjhissati. Itaresaṃ sacakkhukānaṃ cavantānaṃ tesaṃ cakkhāyatanañca nirujjhati dhammāyatanañca nirujjhissati.
</Paragraph>

<Paragraph number="1359">
«  Yassa vā pana dhammāyatanaṃ nirujjhissati tassa cakkhāyatanaṃ nirujjhatīti?
</Paragraph>

<Paragraph number="1360">
Sabbesaṃ upapajjantānaṃ acakkhukānaṃ cavantānaṃ tesaṃ …pe…  sacakkhukānaṃ cavantānaṃ tesaṃ …pe… .
</Paragraph>

</Division>
<Division number="167">

<Paragraph number="1361">
»  Yassa ghānāyatanaṃ nirujjhati tassa rūpāyatanaṃ nirujjhissatīti?
</Paragraph>

<Paragraph number="1362">
Kāmāvacare parinibbantānaṃ ye ca arūpaṃ upapajjitvā parinibbāyissanti tesaṃ cavantānaṃ tesaṃ ghānāyatanaṃ nirujjhati, no ca tesaṃ rūpāyatanaṃ nirujjhissati. Itaresaṃ saghānakānaṃ cavantānaṃ tesaṃ ghānāyatanañca nirujjhati rūpāyatanañca nirujjhissati.
</Paragraph>

<Paragraph number="1363">
«  Yassa vā pana rūpāyatanaṃ nirujjhissati tassa ghānāyatanaṃ nirujjhatīti?
</Paragraph>

<Paragraph number="1364">
Sabbesaṃ upapajjantānaṃ aghānakānaṃ cavantānaṃ tesaṃ rūpāyatanaṃ nirujjhissati, no ca tesaṃ ghānāyatanaṃ nirujjhati. Saghānakānaṃ cavantānaṃ tesaṃ rūpāyatanañca nirujjhissati ghānāyatanañca nirujjhati.
</Paragraph>

<Paragraph number="1365">
»  Yassa ghānāyatanaṃ nirujjhati tassa manāyatanaṃ …pe…  dhammāyatanaṃ nirujjhissatīti?
</Paragraph>

<Paragraph number="1366">
Kāmāvacare parinibbantānaṃ tesaṃ ghānāyatanaṃ nirujjhati, no ca tesaṃ dhammāyatanaṃ nirujjhissati. Itaresaṃ saghānakānaṃ cavantānaṃ tesaṃ ghānāyatanañca nirujjhati dhammāyatanañca nirujjhissati.
</Paragraph>

<Paragraph number="1367">
«  Yassa vā pana dhammāyatanaṃ …pe… .
</Paragraph>

</Division>
<Division number="168">

<Paragraph number="1368">
»  Yassa rūpāyatanaṃ nirujjhati tassa manāyatanaṃ …pe…  dhammāyatanaṃ nirujjhissatīti?
</Paragraph>

<Paragraph number="1369">
Pañcavokāre parinibbantānaṃ tesaṃ rūpāyatanaṃ nirujjhati, no ca tesaṃ dhammāyatanaṃ nirujjhissati. Itaresaṃ sarūpakānaṃ cavantānaṃ tesaṃ rūpāyatanañca nirujjhati dhammāyatanañca nirujjhissati.
</Paragraph>

<Paragraph number="1370">
«  Yassa vā pana dhammāyatanaṃ nirujjhissati tassa rūpāyatanaṃ nirujjhatīti?
</Paragraph>

<Paragraph number="1371">
Sabbesaṃ upapajjantānaṃ arūpakānaṃ cavantānaṃ tesaṃ dhammāyatanaṃ nirujjhissati, no ca tesaṃ rūpāyatanaṃ nirujjhati. Sarūpakānaṃ cavantānaṃ tesaṃ dhammāyatanañca nirujjhissati rūpāyatanañca nirujjhati.
</Paragraph>

</Division>
<Division number="169">

<Paragraph number="1372">
»  Yassa manāyatanaṃ nirujjhati tassa dhammāyatanaṃ nirujjhissatīti?
</Paragraph>

<Paragraph number="1373">
Parinibbantānaṃ tesaṃ manāyatanaṃ nirujjhati, no ca tesaṃ dhammāyatanaṃ nirujjhissati. Itaresaṃ sacittakānaṃ cavantānaṃ tesaṃ manāyatanañca nirujjhati dhammāyatanañca nirujjhissati.
</Paragraph>

<Paragraph number="1374">
«  Yassa vā pana dhammāyatanaṃ nirujjhissati tassa manāyatanaṃ nirujjhatīti?
</Paragraph>

<Paragraph number="1375">
Sabbesaṃ upapajjantānaṃ acittakānaṃ cavantānaṃ tesaṃ dhammāyatanaṃ nirujjhissati, no ca tesaṃ manāyatanaṃ nirujjhati. Sacittakānaṃ cavantānaṃ tesaṃ dhammāyatanañca nirujjhissati manāyatanañca nirujjhati.
</Paragraph>
</Division>