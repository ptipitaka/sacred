---
title: "2.1.6.1 Anulomapuggala"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="104">

<Paragraph number="941">
»  Yassa cakkhāyatanaṃ uppajjittha tassa sotāyatanaṃ uppajjissatīti?
</Paragraph>

<Paragraph number="942">
Pacchimabhavikānaṃ ye ca arūpaṃ upapajjitvā parinibbāyissanti tesaṃ cakkhāyatanaṃ uppajjittha, no ca tesaṃ sotāyatanaṃ uppajjissati. Itaresaṃ tesaṃ cakkhāyatanañca uppajjittha sotāyatanañca uppajjissati.
</Paragraph>

<Paragraph number="943">
«  Yassa vā pana sotāyatanaṃ uppajjissati tassa cakkhāyatanaṃ uppajjitthāti? Āmantā.
</Paragraph>

<Paragraph number="944">
»  Yassa cakkhāyatanaṃ uppajjittha tassa ghānāyatanaṃ uppajjissatīti?
</Paragraph>

<Paragraph number="945">
Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cakkhāyatanaṃ uppajjittha, no ca tesaṃ ghānāyatanaṃ uppajjissati. Itaresaṃ tesaṃ cakkhāyatanañca uppajjittha ghānāyatanañca uppajjissati.
</Paragraph>

<Paragraph number="946">
«  Yassa vā pana …pe…  uppajjitthāti? Āmantā.
</Paragraph>

<Paragraph number="947">
»  Yassa cakkhāyatanaṃ uppajjittha tassa rūpāyatanaṃ uppajjissatīti?
</Paragraph>

<Paragraph number="948">
Pacchimabhavikānaṃ ye ca arūpaṃ upapajjitvā parinibbāyissanti tesaṃ cakkhāyatanaṃ uppajjittha, no ca tesaṃ rūpāyatanaṃ uppajjissati. Itaresaṃ tesaṃ cakkhāyatanañca uppajjittha rūpāyatanañca uppajjissati.
</Paragraph>

<Paragraph number="949">
«  Yassa vā pana …pe…  uppajjitthāti? Āmantā.
</Paragraph>

<Paragraph number="950">
»  Yassa cakkhāyatanaṃ uppajjittha tassa manāyatanaṃ …pe…  dhammāyatanaṃ uppajjissatīti?
</Paragraph>

<Paragraph number="951">
Pacchimabhavikānaṃ tesaṃ cakkhāyatanaṃ uppajjittha, no ca tesaṃ dhammāyatanaṃ uppajjissati. Itaresaṃ tesaṃ cakkhāyatanañca uppajjittha dhammāyatanañca uppajjissati.
</Paragraph>

<Paragraph number="952">
«  Yassa vā pana …pe…  uppajjitthāti? Āmantā. (Cakkhāyatanamūlakaṃ.)
</Paragraph>

</Division>
<Division number="105">

<Paragraph number="953">
»  Yassa ghānāyatanaṃ uppajjittha tassa rūpāyatanaṃ uppajjissatīti?
</Paragraph>

<Paragraph number="954">
Pacchimabhavikānaṃ ye ca arūpaṃ upapajjitvā parinibbāyissanti tesaṃ ghānāyatanaṃ uppajjittha, no ca tesaṃ rūpāyatanaṃ uppajjissati. Itaresaṃ tesaṃ ghānāyatanañca uppajjittha rūpāyatanañca uppajjissati.
</Paragraph>

<Paragraph number="955">
«  Yassa vā pana …pe…  uppajjitthāti? Āmantā.
</Paragraph>

<Paragraph number="956">
»  Yassa ghānāyatanaṃ uppajjittha tassa manāyatanaṃ …pe…  dhammāyatanaṃ uppajjissatīti?
</Paragraph>

<Paragraph number="957">
Pacchimabhavikānaṃ tesaṃ ghānāyatanaṃ uppajjittha, no ca tesaṃ dhammāyatanaṃ uppajjissati. Itaresaṃ tesaṃ ghānāyatanañca uppajjittha dhammāyatanañca uppajjissati.
</Paragraph>

<Paragraph number="958">
«  Yassa vā pana dhammāyatanaṃ …pe…  uppajjitthāti? Āmantā.
</Paragraph>

</Division>
<Division number="106">

<Paragraph number="959">
»  Yassa rūpāyatanaṃ uppajjittha tassa manāyatanaṃ …pe…  dhammāyatanaṃ uppajjissatīti?
</Paragraph>

<Paragraph number="960">
Pacchimabhavikānaṃ tesaṃ rūpāyatanaṃ uppajjittha, no ca tesaṃ dhammāyatanaṃ uppajjissati. Itaresaṃ tesaṃ rūpāyatanañca uppajjittha dhammāyatanañca uppajjissati.
</Paragraph>

<Paragraph number="961">
«  Yassa vā pana …pe…  uppajjitthāti? Āmantā.
</Paragraph>

</Division>
<Division number="107">

<Paragraph number="962">
»  Yassa manāyatanaṃ uppajjittha tassa dhammāyatanaṃ uppajjissatīti?
</Paragraph>

<Paragraph number="963">
Pacchimabhavikānaṃ tesaṃ manāyatanaṃ uppajjittha, no ca tesaṃ dhammāyatanaṃ uppajjissati. Itaresaṃ tesaṃ manāyatanañca uppajjittha dhammāyatanañca uppajjissati.
</Paragraph>

<Paragraph number="964">
«  Yassa vā pana dhammāyatanaṃ uppajjissati tassa manāyatanaṃ uppajjitthāti? Āmantā.
</Paragraph>
</Division>