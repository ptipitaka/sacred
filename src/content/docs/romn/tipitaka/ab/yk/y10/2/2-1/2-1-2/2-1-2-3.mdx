---
title: "2.1.2.3 Anulomapuggalokāsa"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="251">

<Paragraph number="2207">
»  Yassa yattha cakkhundriyaṃ uppajjittha tassa tattha sotindriyaṃ uppajjitthāti? Āmantā.
</Paragraph>

<Paragraph number="2208">
«  Yassa vā pana yattha sotindriyaṃ uppajjittha tassa tattha cakkhundriyaṃ uppajjitthāti? Āmantā.
</Paragraph>

<Paragraph number="2209">
»  Yassa yattha cakkhundriyaṃ uppajjittha tassa tattha ghānindriyaṃ uppajjitthāti?
</Paragraph>

<Paragraph number="2210">
Rūpāvacarānaṃ tesaṃ tattha cakkhundriyaṃ uppajjittha, no ca tesaṃ tattha ghānindriyaṃ uppajjittha. Kāmāvacarānaṃ tesaṃ tattha cakkhundriyañca uppajjittha ghānindriyañca uppajjittha.
</Paragraph>

<Paragraph number="2211">
«  Yassa vā pana yattha ghānindriyaṃ uppajjittha tassa tattha cakkhundriyaṃ uppajjitthāti? Āmantā.
</Paragraph>

<Paragraph number="2212">
»  Yassa yattha cakkhundriyaṃ uppajjittha tassa tattha itthindriyaṃ …pe…  purisindriyaṃ uppajjitthāti?
</Paragraph>

<Paragraph number="2213">
Rūpāvacarānaṃ tesaṃ tattha cakkhundriyaṃ uppajjittha, no ca tesaṃ tattha purisindriyaṃ uppajjittha. Kāmāvacarānaṃ tesaṃ tattha cakkhundriyañca uppajjittha purisindriyañca uppajjittha.
</Paragraph>

<Paragraph number="2214">
«  Yassa vā pana yattha purisindriyaṃ uppajjittha tassa tattha cakkhundriyaṃ uppajjitthāti? Āmantā.
</Paragraph>

<Paragraph number="2215">
»  Yassa yattha cakkhundriyaṃ uppajjittha tassa tattha jīvitindriyaṃ uppajjitthāti? Āmantā.
</Paragraph>

<Paragraph number="2216">
«  Yassa vā pana yattha jīvitindriyaṃ uppajjittha tassa tattha cakkhundriyaṃ uppajjitthāti?
</Paragraph>

<Paragraph number="2217">
Asaññasattānaṃ arūpānaṃ tesaṃ tattha jīvitindriyaṃ uppajjittha, no ca tesaṃ tattha cakkhundriyaṃ uppajjittha. Pañcavokārānaṃ tesaṃ tattha jīvitindriyañca uppajjittha cakkhundriyañca uppajjittha.
</Paragraph>

<Paragraph number="2218">
»  Yassa yattha cakkhundriyaṃ uppajjittha tassa tattha somanassindriyaṃ uppajjitthāti? Āmantā.
</Paragraph>

<Paragraph number="2219">
«  Yassa vā pana yattha somanassindriyaṃ uppajjittha tassa tattha cakkhundriyaṃ uppajjitthāti? Āmantā.
</Paragraph>

<Paragraph number="2220">
»  Yassa yattha cakkhundriyaṃ uppajjittha tassa tattha upekkhindriyaṃ uppajjitthāti? Āmantā.
</Paragraph>

<Paragraph number="2221">
«  Yassa vā pana yattha upekkhindriyaṃ uppajjittha tassa tattha cakkhundriyaṃ uppajjitthāti?
</Paragraph>

<Paragraph number="2222">
Arūpānaṃ tesaṃ tattha upekkhindriyaṃ uppajjittha, no ca tesaṃ tattha cakkhundriyaṃ uppajjittha. Pañcavokārānaṃ tesaṃ tattha upekkhindriyañca uppajjittha cakkhundriyañca uppajjittha.
</Paragraph>

<Paragraph number="2223">
»  Yassa yattha cakkhundriyaṃ uppajjittha tassa tattha saddhindriyaṃ …pe…  paññindriyaṃ …pe…  manindriyaṃ uppajjitthāti? Āmantā.
</Paragraph>

<Paragraph number="2224">
«  Yassa vā pana yattha manindriyaṃ uppajjittha tassa tattha cakkhundriyaṃ uppajjitthāti?
</Paragraph>

<Paragraph number="2225">
Arūpānaṃ tesaṃ tattha manindriyaṃ uppajjittha, no ca tesaṃ tattha cakkhundriyaṃ uppajjittha. Pañcavokārānaṃ tesaṃ tattha manindriyañca uppajjittha cakkhundriyañca uppajjittha. (Cakkhundriyamūlakaṃ.)
</Paragraph>

</Division>
<Division number="252">

<Paragraph number="2226">
»  Yassa yattha ghānindriyaṃ uppajjittha tassa tattha itthindriyaṃ …pe…  purisindriyaṃ uppajjitthāti? Āmantā.
</Paragraph>

<Paragraph number="2227">
«  Yassa vā pana yattha purisindriyaṃ uppajjittha tassa tattha ghānindriyaṃ uppajjitthāti? Āmantā.
</Paragraph>

<Paragraph number="2228">
»  Yassa yattha ghānindriyaṃ uppajjittha tassa tattha jīvitindriyaṃ uppajjitthāti? Āmantā.
</Paragraph>

<Paragraph number="2229">
«  Yassa vā pana yattha jīvitindriyaṃ uppajjittha tassa tattha ghānindriyaṃ uppajjitthāti?
</Paragraph>

<Paragraph number="2230">
Rūpāvacarānaṃ arūpāvacarānaṃ tesaṃ tattha jīvitindriyaṃ uppajjittha, no ca tesaṃ tattha ghānindriyaṃ uppajjittha. Kāmāvacarānaṃ tesaṃ tattha jīvitindriyañca uppajjittha ghānindriyañca uppajjittha.
</Paragraph>

<Paragraph number="2231">
»  Yassa yattha ghānindriyaṃ uppajjittha tassa tattha somanassindriyaṃ uppajjitthāti? Āmantā.
</Paragraph>

<Paragraph number="2232">
«  Yassa vā pana yattha somanassindriyaṃ uppajjittha tassa tattha ghānindriyaṃ uppajjitthāti?
</Paragraph>

<Paragraph number="2233">
Rūpāvacarānaṃ tesaṃ tattha somanassindriyaṃ uppajjittha, no ca tesaṃ tattha ghānindriyaṃ uppajjittha. Kāmāvacarānaṃ tesaṃ tattha somanassindriyañca uppajjittha ghānindriyañca uppajjittha.
</Paragraph>

<Paragraph number="2234">
»  Yassa yattha ghānindriyaṃ uppajjittha tassa tattha upekkhindriyaṃ uppajjitthāti? Āmantā.
</Paragraph>

<Paragraph number="2235">
«  Yassa vā pana yattha upekkhindriyaṃ uppajjittha tassa tattha ghānindriyaṃ uppajjitthāti?
</Paragraph>

<Paragraph number="2236">
Rūpāvacarānaṃ arūpāvacarānaṃ tesaṃ tattha upekkhindriyaṃ uppajjittha, no ca tesaṃ tattha ghānindriyaṃ uppajjittha. Kāmāvacarānaṃ tesaṃ tattha upekkhindriyañca uppajjittha ghānindriyañca uppajjittha.
</Paragraph>

<Paragraph number="2237">
»  Yassa yattha ghānindriyaṃ uppajjittha tassa tattha saddhindriyaṃ uppajjitthāti? Āmantā.
</Paragraph>

<Paragraph number="2238">
«  Yassa vā pana yattha saddhindriyaṃ uppajjittha tassa tattha ghānindriyaṃ uppajjitthāti?
</Paragraph>

<Paragraph number="2239">
Rūpāvacarānaṃ arūpāvacarānaṃ tesaṃ tattha saddhindriyaṃ uppajjittha, no ca tesaṃ tattha ghānindriyaṃ uppajjittha. Kāmāvacarānaṃ tesaṃ tattha saddhindriyañca uppajjittha ghānindriyañca uppajjittha.
</Paragraph>

<Paragraph number="2240">
»  Yassa yattha ghānindriyaṃ uppajjittha tassa tattha paññindriyaṃ …pe…  manindriyaṃ uppajjitthāti? Āmantā.
</Paragraph>

<Paragraph number="2241">
«  Yassa vā pana yattha manindriyaṃ uppajjittha tassa tattha ghānindriyaṃ uppajjitthāti?
</Paragraph>

<Paragraph number="2242">
Rūpāvacarānaṃ arūpāvacarānaṃ tesaṃ tattha manindriyaṃ uppajjittha, no ca tesaṃ tattha ghānindriyaṃ uppajjittha. Kāmāvacarānaṃ tesaṃ tattha manindriyañca uppajjittha ghānindriyañca uppajjittha. (Ghānindriyamūlakaṃ.)
</Paragraph>

</Division>
<Division number="253">

<Paragraph number="2243">
»  Yassa yattha itthindriyaṃ uppajjittha tassa tattha purisindriyaṃ uppajjitthāti? Āmantā.
</Paragraph>

<Paragraph number="2244">
«  Yassa vā pana yattha purisindriyaṃ uppajjittha tassa tattha itthindriyaṃ uppajjitthāti? Āmantā …pe… .
</Paragraph>

</Division>
<Division number="254">

<Paragraph number="2245">
»  Yassa yattha purisindriyaṃ uppajjittha tassa tattha jīvitindriyaṃ uppajjitthāti? Āmantā.
</Paragraph>

<Paragraph number="2246">
«  Yassa vā pana yattha jīvitindriyaṃ uppajjittha tassa tattha purisindriyaṃ uppajjitthāti?
</Paragraph>

<Paragraph number="2247">
Rūpāvacarānaṃ arūpāvacarānaṃ tesaṃ tattha jīvitindriyaṃ uppajjittha, no ca tesaṃ tattha purisindriyaṃ uppajjittha. Kāmāvacarānaṃ tesaṃ tattha jīvitindriyañca uppajjittha purisindriyañca uppajjittha.
</Paragraph>

<Paragraph number="2248">
»  Yassa yattha purisindriyaṃ uppajjittha tassa tattha somanassindriyaṃ uppajjitthāti? Āmantā.
</Paragraph>

<Paragraph number="2249">
«  Yassa vā pana yattha somanassindriyaṃ uppajjittha tassa tattha purisindriyaṃ uppajjitthāti?
</Paragraph>

<Paragraph number="2250">
Rūpāvacarānaṃ tesaṃ tattha somanassindriyaṃ uppajjittha, no ca tesaṃ tattha purisindriyaṃ uppajjittha. Kāmāvacarānaṃ tesaṃ tattha somanassindriyañca uppajjittha purisindriyañca uppajjittha.
</Paragraph>

<Paragraph number="2251">
»  Yassa yattha purisindriyaṃ uppajjittha tassa tattha upekkhindriyaṃ …pe…  saddhindriyaṃ …pe…  paññindriyaṃ …pe…  manindriyaṃ uppajjitthāti? Āmantā.
</Paragraph>

<Paragraph number="2252">
«  Yassa vā pana yattha manindriyaṃ uppajjittha tassa tattha purisindriyaṃ uppajjitthāti?
</Paragraph>

<Paragraph number="2253">
Rūpāvacarānaṃ arūpāvacarānaṃ tesaṃ tattha manindriyaṃ uppajjittha, no ca tesaṃ tattha purisindriyaṃ uppajjittha. Kāmāvacarānaṃ tesaṃ tattha manindriyañca uppajjittha purisindriyañca uppajjittha. (Purisindriyamūlakaṃ.)
</Paragraph>

</Division>
<Division number="255">

<Paragraph number="2254">
»  Yassa yattha jīvitindriyaṃ uppajjittha tassa tattha somanassindriyaṃ uppajjitthāti?
</Paragraph>

<Paragraph number="2255">
Suddhāvāsānaṃ dutiye citte vattamāne asaññasattānaṃ tesaṃ tattha jīvitindriyaṃ uppajjittha, no ca tesaṃ tattha somanassindriyaṃ uppajjittha. Itaresaṃ catuvokārānaṃ pañcavokārānaṃ tesaṃ tattha jīvitindriyañca uppajjittha somanassindriyañca uppajjittha.
</Paragraph>

<Paragraph number="2256">
«  Yassa vā pana yattha somanassindriyaṃ uppajjittha tassa tattha jīvitindriyaṃ uppajjitthāti? Āmantā.
</Paragraph>

<Paragraph number="2257">
»  Yassa yattha jīvitindriyaṃ uppajjittha tassa tattha upekkhindriyaṃ uppajjitthāti?
</Paragraph>

<Paragraph number="2258">
Asaññasattānaṃ tesaṃ tattha jīvitindriyaṃ uppajjittha, no ca tesaṃ tattha upekkhindriyaṃ uppajjittha. Catuvokārānaṃ pañcavokārānaṃ tesaṃ tattha jīvitindriyañca uppajjittha upekkhindriyañca uppajjittha.
</Paragraph>

<Paragraph number="2259">
«  Yassa vā pana yattha upekkhindriyaṃ uppajjittha tassa tattha jīvitindriyaṃ uppajjitthāti? Āmantā.
</Paragraph>

<Paragraph number="2260">
»  Yassa yattha jīvitindriyaṃ uppajjittha tassa tattha saddhindriyaṃ …pe…  paññindriyaṃ uppajjitthāti?
</Paragraph>

<Paragraph number="2261">
Asaññasattānaṃ tesaṃ tattha jīvitindriyaṃ uppajjittha, no ca tesaṃ tattha paññindriyaṃ uppajjittha. Catuvokārānaṃ pañcavokārānaṃ tesaṃ tattha jīvitindriyañca uppajjittha paññindriyañca uppajjittha.
</Paragraph>

<Paragraph number="2262">
«  Yassa vā pana yattha paññindriyaṃ uppajjittha tassa tattha jīvitindriyaṃ uppajjitthāti? Āmantā.
</Paragraph>

<Paragraph number="2263">
»  Yassa yattha jīvitindriyaṃ uppajjittha tassa tattha manindriyaṃ uppajjitthāti?
</Paragraph>

<Paragraph number="2264">
Asaññasattānaṃ tesaṃ tattha jīvitindriyaṃ uppajjittha, no ca tesaṃ tattha manindriyaṃ uppajjittha. Catuvokārānaṃ pañcavokārānaṃ tesaṃ tattha jīvitindriyañca uppajjittha manindriyañca uppajjittha.
</Paragraph>

<Paragraph number="2265">
«  Yassa vā pana yattha manindriyaṃ uppajjittha tassa tattha jīvitindriyaṃ uppajjitthāti? Āmantā. (Jīvitindriyamūlakaṃ.)
</Paragraph>

</Division>
<Division number="256">

<Paragraph number="2266">
»  Yassa yattha somanassindriyaṃ uppajjittha tassa tattha upekkhindriyaṃ uppajjitthāti? Āmantā.
</Paragraph>

<Paragraph number="2267">
«  Yassa vā pana yattha upekkhindriyaṃ uppajjittha tassa tattha somanassindriyaṃ uppajjitthāti?
</Paragraph>

<Paragraph number="2268">
Suddhāvāsānaṃ dutiye citte vattamāne tesaṃ tattha upekkhindriyaṃ uppajjittha, no ca tesaṃ tattha somanassindriyaṃ uppajjittha. Itaresaṃ catuvokārānaṃ pañcavokārānaṃ tesaṃ tattha upekkhindriyañca uppajjittha somanassindriyañca uppajjittha.
</Paragraph>

<Paragraph number="2269">
»  Yassa yattha somanassindriyaṃ uppajjittha tassa tattha saddhindriyaṃ …pe…  paññindriyaṃ …pe…  manindriyaṃ uppajjitthāti? Āmantā.
</Paragraph>

<Paragraph number="2270">
«  Yassa vā pana yattha manindriyaṃ uppajjittha tassa tattha somanassindriyaṃ uppajjitthāti?
</Paragraph>

<Paragraph number="2271">
Suddhāvāsānaṃ dutiye citte vattamāne tesaṃ tattha manindriyaṃ uppajjittha, no ca tesaṃ tattha somanassindriyaṃ uppajjittha. Itaresaṃ catuvokārānaṃ pañcavokārānaṃ tesaṃ tattha manindriyaṃ ca uppajjittha somanassindriyañca uppajjittha. (Somanassindriyamūlakaṃ.)
</Paragraph>

</Division>
<Division number="257">

<Paragraph number="2272">
»  Yassa yattha upekkhindriyaṃ uppajjittha tassa tattha saddhindriyaṃ …pe…  paññindriyaṃ …pe…  manindriyaṃ uppajjitthāti? Āmantā.
</Paragraph>

<Paragraph number="2273">
«  Yassa vā pana yattha manindriyaṃ uppajjittha tassa tattha upekkhindriyaṃ uppajjitthāti? Āmantā. (Upekkhindriyamūlakaṃ.)
</Paragraph>

</Division>
<Division number="258">

<Paragraph number="2274">
»  Yassa yattha saddhindriyaṃ uppajjittha tassa tattha paññindriyaṃ …pe…  manindriyaṃ uppajjitthāti? Āmantā.
</Paragraph>

<Paragraph number="2275">
«  Yassa vā pana yattha manindriyaṃ uppajjittha tassa tattha saddhindriyaṃ uppajjitthāti? Āmantā. (Saddhindriyamūlakaṃ.)
</Paragraph>

</Division>
<Division number="259">

<Paragraph number="2276">
»  Yassa yattha paññindriyaṃ uppajjittha tassa tattha manindriyaṃ uppajjitthāti? Āmantā.
</Paragraph>

<Paragraph number="2277">
«  Yassa vā pana yattha manindriyaṃ uppajjittha tassa tattha paññindriyaṃ uppajjitthāti? Āmantā. (Paññindriyamūlakaṃ.)
</Paragraph>
</Division>