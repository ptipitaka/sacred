---
title: "3.6.1 Anuloma"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="475">

<Paragraph number="4335">
»  Yo cakkhundriyaṃ parijānittha so domanassindriyaṃ pajahissatīti? No.
</Paragraph>

<Paragraph number="4336">
«  Yo vā pana domanassindriyaṃ pajahissati so cakkhundriyaṃ parijānitthāti? No.
</Paragraph>

<Paragraph number="4337">
»  Yo cakkhundriyaṃ parijānittha so anaññātaññassāmītindriyaṃ bhāvessatīti? No.
</Paragraph>

<Paragraph number="4338">
«  Yo vā pana anaññātaññassāmītindriyaṃ bhāvessati so cakkhundriyaṃ parijānitthāti? No.
</Paragraph>

<Paragraph number="4339">
»  Yo cakkhundriyaṃ parijānittha so aññindriyaṃ bhāvessatīti? No.
</Paragraph>

<Paragraph number="4340">
«  Yo vā pana aññindriyaṃ bhāvessati so cakkhundriyaṃ parijānitthāti? No.
</Paragraph>

<Paragraph number="4341">
»  Yo cakkhundriyaṃ parijānittha so aññātāvindriyaṃ sacchikarissatīti? No.
</Paragraph>

<Paragraph number="4342">
«  Yo vā pana aññātāvindriyaṃ sacchikarissati so cakkhundriyaṃ parijānitthāti? No. (Cakkhundriyamūlakaṃ.)
</Paragraph>

</Division>
<Division number="476">

<Paragraph number="4343">
»  Yo domanassindriyaṃ pajahittha so anaññātaññassāmītindriyaṃ bhāvessatīti? No.
</Paragraph>

<Paragraph number="4344">
«  Yo vā pana anaññātaññassāmītindriyaṃ bhāvessati so domanassindriyaṃ pajahitthāti? No.
</Paragraph>

<Paragraph number="4345">
»  Yo domanassindriyaṃ pajahittha so aññindriyaṃ bhāvessatīti?
</Paragraph>

<Paragraph number="4346">
Dve puggalā domanassindriyaṃ pajahittha, no ca aññindriyaṃ bhāvessanti. Anāgāmī domanassindriyañca pajahittha aññindriyañca bhāvessati.
</Paragraph>

<Paragraph number="4347">
«  Yo vā pana aññindriyaṃ bhāvessati so domanassindriyaṃ pajahitthāti?
</Paragraph>

<Paragraph number="4348">
Cha puggalā aññindriyaṃ bhāvessanti, no ca domanassindriyaṃ pajahittha. Anāgāmī aññindriyañca bhāvessati domanassindriyañca pajahittha.
</Paragraph>

<Paragraph number="4349">
»  Yo domanassindriyaṃ pajahittha so aññātāvindriyaṃ sacchikarissatīti?
</Paragraph>

<Paragraph number="4350">
Arahā domanassindriyaṃ pajahittha, no ca aññātāvindriyaṃ sacchikarissati. Dve puggalā domanassindriyañca pajahittha aññātāvindriyañca sacchikarissanti.
</Paragraph>

<Paragraph number="4351">
«  Yo vā pana aññātāvindriyaṃ sacchikarissati so domanassindriyaṃ pajahitthāti?
</Paragraph>

<Paragraph number="4352">
Cha puggalā aññātāvindriyaṃ sacchikarissanti, no ca domanassindriyaṃ pajahittha. Dve puggalā aññātāvindriyañca sacchikarissanti domanassindriyañca pajahittha. (Domanassindriyamūlakaṃ.)
</Paragraph>

</Division>
<Division number="477">

<Paragraph number="4353">
»  Yo anaññātaññassāmītindriyaṃ bhāvittha so aññindriyaṃ bhāvessatīti?
</Paragraph>

<Paragraph number="4354">
Dve puggalā anaññātaññassāmītindriyaṃ bhāvittha, no ca aññindriyaṃ bhāvessanti. Pañca puggalā anaññātaññassāmītindriyañca bhāvittha aññindriyañca bhāvessanti.
</Paragraph>

<Paragraph number="4355">
«  Yo vā pana aññindriyaṃ bhāvessati. So anaññātaññassāmītindriyaṃ bhāvitthāti?
</Paragraph>

<Paragraph number="4356">
Dve puggalā aññindriyaṃ bhāvessanti no ca anaññātaññassāmītindriyaṃ bhāvittha. Pañca puggalā aññindriyañca bhāvessanti anaññātaññassāmītindriyañca bhāvittha.
</Paragraph>

<Paragraph number="4357">
»  Yo anaññātaññassāmītindriyaṃ bhāvittha so aññātāvindriyaṃ sacchikarissatīti?
</Paragraph>

<Paragraph number="4358">
Arahā anaññātaññassāmītindriyaṃ bhāvittha, no ca aññātāvindriyaṃ sacchikarissati. Cha puggalā anaññātaññassāmītindriyañca bhāvittha aññātāvindriyañca sacchikarissanti.
</Paragraph>

<Paragraph number="4359">
«  Yo vā pana aññātāvindriyaṃ sacchikarissati so anaññātaññassāmītindriyaṃ bhāvitthāti?
</Paragraph>

<Paragraph number="4360">
Dve puggalā aññātāvindriyaṃ sacchikarissanti, no ca anaññātaññassāmītindriyaṃ bhāvittha. Cha puggalā aññātāvindriyañca sacchikarissanti anaññātaññassāmītindriyañca bhāvittha. (Anaññātaññassāmītindriyamūlakaṃ.)
</Paragraph>

</Division>
<Division number="478">

<Paragraph number="4361">
»  Yo aññindriyaṃ bhāvittha so aññātāvindriyaṃ sacchikarissatīti? No.
</Paragraph>

<Paragraph number="4362">
«  Yo vā pana aññātāvindriyaṃ sacchikarissati so aññindriyaṃ bhāvitthāti? No. (Aññindriyamūlakaṃ.)
</Paragraph>
</Division>