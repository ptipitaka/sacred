---
title: "3.5.2 Paccanīka"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="471">

<Paragraph number="4301">
»  Yo cakkhundriyaṃ na parijānāti so domanassindriyaṃ nappajahissatīti?
</Paragraph>

<Paragraph number="4302">
Pañca puggalā cakkhundriyaṃ na parijānanti, no ca domanassindriyaṃ nappajahissanti. Cattāro puggalā cakkhundriyañca na parijānanti domanassindriyañca nappajahissanti.
</Paragraph>

<Paragraph number="4303">
«  Yo vā pana domanassindriyaṃ nappajahissati so cakkhundriyaṃ na parijānātīti?
</Paragraph>

<Paragraph number="4304">
Aggamaggasamaṅgī domanassindriyaṃ nappajahissati, no ca cakkhundriyaṃ na parijānāti. Cattāro puggalā domanassindriyañca nappajahissanti cakkhundriyañca na parijānanti.
</Paragraph>

<Paragraph number="4305">
»  Yo cakkhundriyaṃ na parijānāti so anaññātaññassāmītindriyaṃ na bhāvessatīti?
</Paragraph>

<Paragraph number="4306">
Ye puthujjanā maggaṃ paṭilabhissanti te cakkhundriyaṃ na parijānanti, no ca anaññātaññassāmītindriyaṃ na bhāvessanti. Aṭṭha puggalā cakkhundriyañca na parijānanti anaññātaññassāmītindriyañca na bhāvessanti.
</Paragraph>

<Paragraph number="4307">
«  Yo vā pana anaññātaññassāmītindriyaṃ na bhāvessati so cakkhundriyaṃ na parijānātīti?
</Paragraph>

<Paragraph number="4308">
Aggamaggasamaṅgī anaññātaññassāmītindriyaṃ na bhāvessati, no ca cakkhundriyaṃ na parijānāti. Aṭṭha puggalā anaññātaññassāmītindriyañca na bhāvessanti cakkhundriyañca na parijānanti.
</Paragraph>

<Paragraph number="4309">
»  Yo cakkhundriyaṃ na parijānāti so aññindriyaṃ na bhāvessatīti?
</Paragraph>

<Paragraph number="4310">
Satta puggalā cakkhundriyaṃ na parijānanti, no ca aññindriyaṃ na bhāvessanti. Dve puggalā cakkhundriyañca na parijānanti aññindriyañca na bhāvessanti.
</Paragraph>

<Paragraph number="4311">
«  Yo vā pana aññindriyaṃ na bhāvessati so cakkhundriyaṃ na parijānātīti?
</Paragraph>

<Paragraph number="4312">
Aggamaggasamaṅgī aññindriyaṃ na bhāvessati, no ca cakkhundriyaṃ na parijānāti. Dve puggalā aññindriyañca na bhāvessanti cakkhundriyañca na parijānanti.
</Paragraph>

<Paragraph number="4313">
»  Yo cakkhundriyaṃ na parijānāti so aññātāvindriyaṃ na sacchikarissatīti?
</Paragraph>

<Paragraph number="4314">
Satta puggalā cakkhundriyaṃ na parijānanti, no ca aññātāvindriyaṃ na sacchikarissanti. Dve puggalā cakkhundriyañca na parijānanti aññātāvindriyañca na sacchikarissanti.
</Paragraph>

<Paragraph number="4315">
«  Yo vā pana aññātāvindriyaṃ na sacchikarissati so cakkhundriyaṃ na parijānātīti? Āmantā. (Cakkhundriyamūlakaṃ.)
</Paragraph>

</Division>
<Division number="472">

<Paragraph number="4316">
»  Yo domanassindriyaṃ nappajahati so anaññātaññassāmītindriyaṃ na bhāvessatīti?
</Paragraph>

<Paragraph number="4317">
Ye puthujjanā maggaṃ paṭilabhissanti te domanassindriyaṃ nappajahanti, no ca anaññātaññassāmītindriyaṃ na bhāvessanti. Aṭṭha puggalā domanassindriyañca nappajahanti anaññātaññassāmītindriyañca na bhāvessanti.
</Paragraph>

<Paragraph number="4318">
«  Yo vā pana anaññātaññassāmītindriyaṃ na bhāvessati so domanassindriyaṃ nappajahatīti?
</Paragraph>

<Paragraph number="4319">
Anāgāmimaggasamaṅgī anaññātaññassāmītindriyaṃ na bhāvessati, no ca domanassindriyaṃ nappajahati. Aṭṭha puggalā anaññātaññassāmītindriyañca na bhāvessanti domanassindriyañca nappajahanti.
</Paragraph>

<Paragraph number="4320">
»  Yo domanassindriyaṃ nappajahati so aññindriyaṃ na bhāvessatīti?
</Paragraph>

<Paragraph number="4321">
Cha puggalā domanassindriyaṃ nappajahanti, no ca aññindriyaṃ na bhāvessanti. Tayo puggalā domanassindriyañca nappajahanti aññindriyañca na bhāvessanti.
</Paragraph>

<Paragraph number="4322">
«  Yo vā pana aññindriyaṃ na bhāvessati so domanassindriyaṃ nappajahatīti? Āmantā.
</Paragraph>

<Paragraph number="4323">
»  Yo domanassindriyaṃ nappajahati so aññātāvindriyaṃ na sacchikarissatīti?
</Paragraph>

<Paragraph number="4324">
Satta puggalā domanassindriyaṃ nappajahanti, no ca aññātāvindriyaṃ na sacchikarissanti. Dve puggalā domanassindriyañca nappajahanti aññātāvindriyañca na sacchikarissanti.
</Paragraph>

<Paragraph number="4325">
«  Yo vā pana aññātāvindriyaṃ na sacchikarissati so domanassindriyaṃ nappajahatīti? Āmantā. (Domanassindriyamūlakaṃ.)
</Paragraph>

</Division>
<Division number="473">

<Paragraph number="4326">
»  Yo anaññātaññassāmītindriyaṃ na bhāveti so aññindriyaṃ na bhāvessatīti?
</Paragraph>

<Paragraph number="4327">
Cha puggalā anaññātaññassāmītindriyaṃ na bhāventi, no ca aññindriyaṃ na bhāvessanti. Tayo puggalā anaññātaññassāmītindriyañca na bhāventi aññindriyañca na bhāvessanti.
</Paragraph>

<Paragraph number="4328">
«  Yo vā pana aññindriyaṃ na bhāvessati so anaññātaññassāmītindriyaṃ na bhāvetīti? Āmantā.
</Paragraph>

<Paragraph number="4329">
»  Yo anaññātaññassāmītindriyaṃ na bhāveti so aññātāvindriyaṃ na sacchikarissatīti?
</Paragraph>

<Paragraph number="4330">
Satta puggalā anaññātaññassāmītindriyaṃ na bhāventi, no ca aññātāvindriyaṃ na sacchikarissanti. Dve puggalā anaññātaññassāmītindriyañca na bhāventi aññātāvindriyañca na sacchikarissanti.
</Paragraph>

<Paragraph number="4331">
«  Yo vā pana aññātāvindriyaṃ na sacchikarissati so anaññātaññassāmītindriyaṃ na bhāvetīti? Āmantā. (Anaññātaññassāmītindriyamūlakaṃ.)
</Paragraph>

</Division>
<Division number="474">

<Paragraph number="4332">
»  Yo aññindriyaṃ na bhāveti so aññātāvindriyaṃ na sacchikarissatīti?
</Paragraph>

<Paragraph number="4333">
Pañca puggalā aññindriyaṃ na bhāventi, no ca aññātāvindriyaṃ na sacchikarissanti. Dve puggalā aññindriyañca na bhāventi aññātāvindriyañca na sacchikarissanti.
</Paragraph>

<Paragraph number="4334">
«  Yo vā pana aññātāvindriyaṃ na sacchikarissati so aññindriyaṃ na bhāvetīti? Āmantā. (Aññindriyamūlakaṃ.)
</Paragraph>
</Division>