---
title: "3.2.1 Anuloma"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="443">

<Paragraph number="4099">
»  Yo cakkhundriyaṃ parijānittha so domanassindriyaṃ pajahitthāti? Āmantā.
</Paragraph>

<Paragraph number="4100">
«  Yo vā pana domanassindriyaṃ pajahittha so cakkhundriyaṃ parijānitthāti?
</Paragraph>

<Paragraph number="4101">
Dve puggalā domanassindriyaṃ pajahittha, no ca cakkhundriyaṃ parijānittha. Arahā domanassindriyañca pajahittha cakkhundriyañca parijānittha.
</Paragraph>

<Paragraph number="4102">
»  Yo cakkhundriyaṃ parijānittha so anaññātaññassāmītindriyaṃ bhāvitthāti? Āmantā.
</Paragraph>

<Paragraph number="4103">
«  Yo vā pana anaññātaññassāmītindriyaṃ bhāvittha so cakkhundriyaṃ parijānitthāti?
</Paragraph>

<Paragraph number="4104">
Cha puggalā anaññātaññassāmītindriyaṃ bhāvittha, no ca cakkhundriyaṃ parijānittha. Arahā anaññātaññassāmītindriyañca bhāvittha cakkhundriyañca parijānittha.
</Paragraph>

<Paragraph number="4105">
»  Yo cakkhundriyaṃ parijānittha so aññindriyaṃ bhāvitthāti? Āmantā.
</Paragraph>

<Paragraph number="4106">
«  Yo vā pana aññindriyaṃ bhāvittha so cakkhundriyaṃ parijānitthāti? Āmantā.
</Paragraph>

<Paragraph number="4107">
»  Yo cakkhundriyaṃ parijānittha so aññātāvindriyaṃ sacchikaritthāti?
</Paragraph>

<Paragraph number="4108">
Yo aggaphalaṃ sacchikaroti so cakkhundriyaṃ parijānittha, no ca aññātāvindriyaṃ sacchikarittha. Yo aggaphalaṃ sacchākāsi so cakkhundriyañca parijānittha aññātāvindriyañca sacchikarittha.
</Paragraph>

<Paragraph number="4109">
«  Yo vā pana aññātāvindriyaṃ sacchikarittha so cakkhundriyaṃ parijānitthāti? Āmantā. (Cakkhundriyamūlakaṃ.)
</Paragraph>

</Division>
<Division number="444">

<Paragraph number="4110">
»  Yo domanassindriyaṃ pajahittha so anaññātaññassāmītindriyaṃ bhāvitthāti? Āmantā.
</Paragraph>

<Paragraph number="4111">
«  Yo vā pana anaññātaññassāmītindriyaṃ bhāvittha so domanassindriyaṃ pajahitthāti?
</Paragraph>

<Paragraph number="4112">
Cattāro puggalā anaññātaññassāmītindriyaṃ bhāvittha, no ca domanassindriyaṃ pajahittha. Tayo puggalā anaññātaññassāmītindriyañca bhāvittha domanassindriyañca pajahittha.
</Paragraph>

<Paragraph number="4113">
»  Yo domanassindriyaṃ pajahittha so aññindriyaṃ bhāvitthāti?
</Paragraph>

<Paragraph number="4114">
Dve puggalā domanassindriyaṃ pajahittha, no ca aññindriyaṃ bhāvittha. Arahā domanassindriyañca pajahittha aññindriyañca bhāvittha.
</Paragraph>

<Paragraph number="4115">
«  Yo vā pana aññindriyaṃ bhāvittha so domanassindriyaṃ pajahitthāti? Āmantā.
</Paragraph>

<Paragraph number="4116">
»  Yo domanassindriyaṃ pajahittha so aññātāvindriyaṃ sacchikaritthāti?
</Paragraph>

<Paragraph number="4117">
Tayo puggalā domanassindriyaṃ pajahittha, no ca aññātāvindriyaṃ sacchikarittha. Arahā domanassindriyañca pajahittha aññātāvindriyañca sacchikarittha.
</Paragraph>

<Paragraph number="4118">
«  Yo vā pana aññātāvindriyaṃ sacchikarittha so domanassindriyaṃ pajahitthāti? Āmantā. (Domanassindriyamūlakaṃ.)
</Paragraph>

</Division>
<Division number="445">

<Paragraph number="4119">
»  Yo anaññātaññassāmītindriyaṃ bhāvittha so aññindriyaṃ bhāvitthāti?
</Paragraph>

<Paragraph number="4120">
Cha puggalā anaññātaññassāmītindriyaṃ bhāvittha, no ca aññindriyaṃ bhāvittha. Arahā anaññātaññassāmītindriyañca bhāvittha aññindriyañca bhāvittha.
</Paragraph>

<Paragraph number="4121">
«  Yo vā pana aññindriyaṃ bhāvittha so anaññātaññassāmītindriyaṃ bhāvitthāti? Āmantā.
</Paragraph>

<Paragraph number="4122">
»  Yo anaññātaññassāmītindriyaṃ bhāvittha so aññātāvindriyaṃ sacchikaritthāti?
</Paragraph>

<Paragraph number="4123">
Satta puggalā anaññātaññassāmītindriyaṃ bhāvittha, no ca aññātāvindriyaṃ sacchikarittha. Arahā anaññātaññassāmītindriyañca bhāvittha aññātāvindriyañca sacchikarittha.
</Paragraph>

<Paragraph number="4124">
«  Yo vā pana aññātāvindriyaṃ sacchikarittha so anaññātaññassāmītindriyaṃ bhāvitthāti? Āmantā. (Anaññātaññassāmītindriyamūlakaṃ.)
</Paragraph>

</Division>
<Division number="446">

<Paragraph number="4125">
»  Yo aññindriyaṃ bhāvittha so aññātāvindriyaṃ sacchikaritthāti?
</Paragraph>

<Paragraph number="4126">
Yo aggaphalaṃ sacchikaroti so aññindriyaṃ bhāvittha, no ca aññātāvindriyaṃ sacchikarittha. Yo aggaphalaṃ sacchākāsi so aññindriyañca bhāvittha aññātāvindriyañca sacchikarittha.
</Paragraph>

<Paragraph number="4127">
«  Yo vā pana aññātāvindriyaṃ sacchikarittha so aññindriyaṃ bhāvitthāti? Āmantā. (Aññindriyamūlakaṃ.)
</Paragraph>
</Division>