---
title: "2.1.6.1 Anulomapuggala"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="404">

<Paragraph number="3705">
»  Yassa cakkhundriyaṃ uppajjittha tassa sotindriyaṃ uppajjissatīti?
</Paragraph>

<Paragraph number="3706">
Pacchimabhavikānaṃ ye ca arūpaṃ upapajjitvā parinibbāyissanti tesaṃ cakkhundriyaṃ uppajjittha, no ca tesaṃ sotindriyaṃ uppajjissati. Itaresaṃ tesaṃ cakkhundriyañca uppajjittha sotindriyañca uppajjissati.
</Paragraph>

<Paragraph number="3707">
«  Yassa vā pana sotindriyaṃ uppajjissati tassa cakkhundriyaṃ uppajjitthāti? Āmantā.
</Paragraph>

<Paragraph number="3708">
»  Yassa cakkhundriyaṃ uppajjittha tassa ghānindriyaṃ uppajjissatīti?
</Paragraph>

<Paragraph number="3709">
Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cakkhundriyaṃ uppajjittha, no ca tesaṃ ghānindriyaṃ uppajjissati. Itaresaṃ tesaṃ cakkhundriyañca uppajjittha ghānindriyañca uppajjissati.
</Paragraph>

<Paragraph number="3710">
«  Yassa vā pana ghānindriyaṃ uppajjissati tassa cakkhundriyaṃ uppajjitthāti? Āmantā.
</Paragraph>

<Paragraph number="3711">
»  Yassa cakkhundriyaṃ uppajjittha tassa itthindriyaṃ uppajjissatīti?
</Paragraph>

<Paragraph number="3712">
Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṃ cakkhundriyaṃ uppajjittha, no ca tesaṃ itthindriyaṃ uppajjissati. Itaresaṃ tesaṃ cakkhundriyañca uppajjittha itthindriyañca uppajjissati.
</Paragraph>

<Paragraph number="3713">
«  Yassa vā pana itthindriyaṃ uppajjissati tassa cakkhundriyaṃ uppajjitthāti? Āmantā.
</Paragraph>

<Paragraph number="3714">
»  Yassa cakkhundriyaṃ uppajjittha tassa purisindriyaṃ uppajjissatīti?
</Paragraph>

<Paragraph number="3715">
Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṃ cakkhundriyaṃ uppajjittha, no ca tesaṃ purisindriyaṃ uppajjissati. Itaresaṃ tesaṃ cakkhundriyañca uppajjittha purisindriyañca uppajjissati.
</Paragraph>

<Paragraph number="3716">
«  Yassa vā pana purisindriyaṃ uppajjissati tassa cakkhundriyaṃ uppajjitthāti? Āmantā.
</Paragraph>

<Paragraph number="3717">
»  Yassa cakkhundriyaṃ uppajjittha tassa jīvitindriyaṃ uppajjissatīti?
</Paragraph>

<Paragraph number="3718">
Pacchimabhavikānaṃ tesaṃ cakkhundriyaṃ uppajjittha, no ca tesaṃ jīvitindriyaṃ uppajjissati. Itaresaṃ tesaṃ cakkhundriyañca uppajjittha jīvitindriyañca uppajjissati.
</Paragraph>

<Paragraph number="3719">
«  Yassa vā pana jīvitindriyaṃ uppajjissati tassa cakkhundriyaṃ uppajjitthāti? Āmantā.
</Paragraph>

<Paragraph number="3720">
»  Yassa cakkhundriyaṃ uppajjittha tassa somanassindriyaṃ uppajjissatīti?
</Paragraph>

<Paragraph number="3721">
Pacchimabhavikānaṃ ye ca upekkhāya upapajjitvā parinibbāyissanti tesaṃ cakkhundriyaṃ uppajjittha, no ca tesaṃ somanassindriyaṃ uppajjissati. Itaresaṃ tesaṃ cakkhundriyañca uppajjittha somanassindriyañca uppajjissati.
</Paragraph>

<Paragraph number="3722">
«  Yassa vā pana somanassindriyaṃ uppajjissati tassa cakkhundriyaṃ uppajjitthāti? Āmantā.
</Paragraph>

<Paragraph number="3723">
»  Yassa cakkhundriyaṃ uppajjittha tassa upekkhindriyaṃ uppajjissatīti?
</Paragraph>

<Paragraph number="3724">
Pacchimabhavikānaṃ ye ca somanassena upapajjitvā parinibbāyissanti tesaṃ cakkhundriyaṃ uppajjittha, no ca tesaṃ upekkhindriyaṃ uppajjissati. Itaresaṃ tesaṃ cakkhundriyañca uppajjittha upekkhindriyañca uppajjissati.
</Paragraph>

<Paragraph number="3725">
«  Yassa vā pana upekkhindriyaṃ uppajjissati tassa cakkhundriyaṃ uppajjitthāti? Āmantā.
</Paragraph>

<Paragraph number="3726">
»  Yassa cakkhundriyaṃ uppajjittha tassa saddhindriyaṃ …pe…  paññindriyaṃ …pe…  manindriyaṃ uppajjissatīti?
</Paragraph>

<Paragraph number="3727">
Pacchimabhavikānaṃ tesaṃ cakkhundriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ cakkhundriyañca uppajjittha manindriyañca uppajjissati.
</Paragraph>

<Paragraph number="3728">
«  Yassa vā pana manindriyaṃ uppajjissati tassa cakkhundriyaṃ uppajjitthāti? Āmantā. (Cakkhundriyamūlakaṃ.)
</Paragraph>

</Division>
<Division number="405">

<Paragraph number="3729">
»  Yassa ghānindriyaṃ uppajjittha tassa itthindriyaṃ uppajjissatīti?
</Paragraph>

<Paragraph number="3730">
Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṃ ghānindriyaṃ uppajjittha, no ca tesaṃ itthindriyaṃ uppajjissati. Itaresaṃ tesaṃ ghānindriyañca uppajjittha itthindriyañca uppajjissati.
</Paragraph>

<Paragraph number="3731">
«  Yassa vā pana itthindriyaṃ uppajjissati tassa ghānindriyaṃ uppajjitthāti? Āmantā.
</Paragraph>

<Paragraph number="3732">
»  Yassa ghānindriyaṃ uppajjittha tassa purisindriyaṃ uppajjissatīti?
</Paragraph>

<Paragraph number="3733">
Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṃ ghānindriyaṃ uppajjittha, no ca tesaṃ purisindriyaṃ uppajjissati. Itaresaṃ tesaṃ ghānindriyañca uppajjittha purisindriyañca uppajjissati.
</Paragraph>

<Paragraph number="3734">
«  Yassa vā pana purisindriyaṃ uppajjissati tassa ghānindriyaṃ uppajjitthāti? Āmantā.
</Paragraph>

<Paragraph number="3735">
»  Yassa ghānindriyaṃ uppajjittha tassa jīvitindriyaṃ uppajjissatīti?
</Paragraph>

<Paragraph number="3736">
Pacchimabhavikānaṃ tesaṃ ghānindriyaṃ uppajjittha, no ca tesaṃ jīvitindriyaṃ uppajjissati. Itaresaṃ tesaṃ ghānindriyañca uppajjittha jīvitindriyañca uppajjissati.
</Paragraph>

<Paragraph number="3737">
«  Yassa vā pana jīvitindriyaṃ uppajjissati tassa ghānindriyaṃ uppajjitthāti? Āmantā.
</Paragraph>

<Paragraph number="3738">
»  Yassa ghānindriyaṃ uppajjittha tassa somanassindriyaṃ uppajjissatīti?
</Paragraph>

<Paragraph number="3739">
Pacchimabhavikānaṃ ye ca upekkhāya upapajjitvā parinibbāyissanti tesaṃ ghānindriyaṃ uppajjittha, no ca tesaṃ somanassindriyaṃ uppajjissati. Itaresaṃ tesaṃ ghānindriyañca uppajjittha somanassindriyañca uppajjissati.
</Paragraph>

<Paragraph number="3740">
«  Yassa vā pana somanassindriyaṃ uppajjissati tassa ghānindriyaṃ uppajjitthāti? Āmantā.
</Paragraph>

<Paragraph number="3741">
»  Yassa ghānindriyaṃ uppajjittha tassa upekkhindriyaṃ uppajjissatīti?
</Paragraph>

<Paragraph number="3742">
Pacchimabhavikānaṃ ye ca somanassena upapajjitvā parinibbāyissanti tesaṃ ghānindriyaṃ uppajjittha, no ca tesaṃ upekkhindriyaṃ uppajjissati. Itaresaṃ tesaṃ ghānindriyañca uppajjittha upekkhindriyañca uppajjissati.
</Paragraph>

<Paragraph number="3743">
«  Yassa vā pana upekkhindriyaṃ uppajjissati tassa ghānindriyaṃ uppajjitthāti? Āmantā.
</Paragraph>

<Paragraph number="3744">
»  Yassa ghānindriyaṃ uppajjittha tassa saddhindriyaṃ …pe…  paññindriyaṃ …pe…  manindriyaṃ uppajjissatīti?
</Paragraph>

<Paragraph number="3745">
Pacchimabhavikānaṃ tesaṃ ghānindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ ghānindriyañca uppajjittha manindriyañca uppajjissati.
</Paragraph>

<Paragraph number="3746">
«  Yassa vā pana manindriyaṃ uppajjissati tassa ghānindriyaṃ uppajjitthāti? Āmantā. (Ghānindriyamūlakaṃ.)
</Paragraph>

</Division>
<Division number="406">

<Paragraph number="3747">
»  Yassa itthindriyaṃ uppajjittha tassa purisindriyaṃ uppajjissatīti?
</Paragraph>

<Paragraph number="3748">
Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṃ itthindriyaṃ uppajjittha, no ca tesaṃ purisindriyaṃ uppajjissati. Itaresaṃ tesaṃ itthindriyañca uppajjittha purisindriyañca uppajjissati.
</Paragraph>

<Paragraph number="3749">
«  Yassa vā pana purisindriyaṃ uppajjissati tassa itthindriyaṃ uppajjitthāti? Āmantā.
</Paragraph>

<Paragraph number="3750">
»  Yassa itthindriyaṃ uppajjittha tassa jīvitindriyaṃ uppajjissatīti?
</Paragraph>

<Paragraph number="3751">
Pacchimabhavikānaṃ tesaṃ itthindriyaṃ uppajjittha, no ca tesaṃ jīvitindriyaṃ uppajjissati. Itaresaṃ tesaṃ itthindriyañca uppajjittha jīvitindriyañca uppajjissati.
</Paragraph>

<Paragraph number="3752">
«  Yassa vā pana jīvitindriyaṃ uppajjissati tassa itthindriyaṃ uppajjitthāti? Āmantā.
</Paragraph>

<Paragraph number="3753">
»  Yassa itthindriyaṃ uppajjittha tassa somanassindriyaṃ uppajjissatīti?
</Paragraph>

<Paragraph number="3754">
Pacchimabhavikānaṃ ye ca upekkhāya upapajjitvā parinibbāyissanti tesaṃ itthindriyaṃ uppajjittha, no ca tesaṃ somanassindriyaṃ uppajjissati. Itaresaṃ tesaṃ itthindriyañca uppajjittha somanassindriyañca uppajjissati.
</Paragraph>

<Paragraph number="3755">
«  Yassa vā pana somanassindriyaṃ uppajjissati tassa itthindriyaṃ uppajjitthāti? Āmantā.
</Paragraph>

<Paragraph number="3756">
»  Yassa itthindriyaṃ uppajjittha tassa upekkhindriyaṃ uppajjissatīti?
</Paragraph>

<Paragraph number="3757">
Pacchimabhavikānaṃ ye ca somanassena upapajjitvā parinibbāyissanti tesaṃ itthindriyaṃ uppajjittha, no ca tesaṃ upekkhindriyaṃ uppajjissati. Itaresaṃ tesaṃ itthindriyañca uppajjittha upekkhindriyañca uppajjissati.
</Paragraph>

<Paragraph number="3758">
«  Yassa vā pana upekkhindriyaṃ uppajjissati tassa itthindriyaṃ uppajjitthāti? Āmantā.
</Paragraph>

<Paragraph number="3759">
»  Yassa itthindriyaṃ uppajjittha tassa saddhindriyaṃ …pe…  paññindriyaṃ …pe…  manindriyaṃ uppajjissatīti?
</Paragraph>

<Paragraph number="3760">
Pacchimabhavikānaṃ tesaṃ itthindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ itthindriyañca uppajjittha manindriyañca uppajjissati.
</Paragraph>

<Paragraph number="3761">
«  Yassa vā pana manindriyaṃ uppajjissati tassa itthindriyaṃ uppajjitthāti? Āmantā. (Itthindriyamūlakaṃ.)
</Paragraph>

</Division>
<Division number="407">

<Paragraph number="3762">
»  Yassa purisindriyaṃ uppajjittha tassa jīvitindriyaṃ uppajjissatīti?
</Paragraph>

<Paragraph number="3763">
Pacchimabhavikānaṃ tesaṃ purisindriyaṃ uppajjittha, no ca tesaṃ jīvitindriyaṃ uppajjissati. Itaresaṃ tesaṃ purisindriyañca uppajjittha jīvitindriyañca uppajjissati.
</Paragraph>

<Paragraph number="3764">
«  Yassa vā pana jīvitindriyaṃ uppajjissati tassa purisindriyaṃ uppajjitthāti? Āmantā.
</Paragraph>

<Paragraph number="3765">
»  Yassa purisindriyaṃ uppajjittha tassa somanassindriyaṃ uppajjissatīti?
</Paragraph>

<Paragraph number="3766">
Pacchimabhavikānaṃ ye ca upekkhāya upapajjitvā parinibbāyissanti tesaṃ purisindriyaṃ uppajjittha, no ca tesaṃ somanassindriyaṃ uppajjissati. Itaresaṃ tesaṃ purisindriyañca uppajjittha somanassindriyañca uppajjissati.
</Paragraph>

<Paragraph number="3767">
«  Yassa vā pana somanassindriyaṃ uppajjissati tassa purisindriyaṃ uppajjitthāti? Āmantā.
</Paragraph>

<Paragraph number="3768">
»  Yassa purisindriyaṃ uppajjittha tassa upekkhindriyaṃ uppajjissatīti?
</Paragraph>

<Paragraph number="3769">
Pacchimabhavikānaṃ ye ca somanassena upapajjitvā parinibbāyissanti tesaṃ purisindriyaṃ uppajjittha, no ca tesaṃ upekkhindriyaṃ uppajjissati. Itaresaṃ tesaṃ purisindriyañca uppajjittha upekkhindriyañca uppajjissati.
</Paragraph>

<Paragraph number="3770">
«  Yassa vā pana upekkhindriyaṃ uppajjissati tassa purisindriyaṃ uppajjitthāti? Āmantā.
</Paragraph>

<Paragraph number="3771">
»  Yassa purisindriyaṃ uppajjittha tassa saddhindriyaṃ …pe…  paññindriyaṃ …pe…  manindriyaṃ uppajjissatīti?
</Paragraph>

<Paragraph number="3772">
Pacchimabhavikānaṃ tesaṃ purisindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ purisindriyañca uppajjittha manindriyañca uppajjissati.
</Paragraph>

<Paragraph number="3773">
«  Yassa vā pana manindriyaṃ uppajjissati tassa purisindriyaṃ uppajjitthāti? Āmantā. (Purisindriyamūlakaṃ.)
</Paragraph>

</Division>
<Division number="408">

<Paragraph number="3774">
»  Yassa jīvitindriyaṃ uppajjittha tassa somanassindriyaṃ uppajjissatīti?
</Paragraph>

<Paragraph number="3775">
Pacchimacittasamaṅgīnaṃ yassa cittassa anantarā upekkhāsampayuttapacchimacittaṃ uppajjissati tesaṃ jīvitindriyaṃ uppajjittha, no ca tesaṃ somanassindriyaṃ uppajjissati. Itaresaṃ tesaṃ jīvitindriyañca uppajjittha somanassindriyañca uppajjissati.
</Paragraph>

<Paragraph number="3776">
«  Yassa vā pana somanassindriyaṃ uppajjissati tassa jīvitindriyaṃ uppajjitthāti? Āmantā.
</Paragraph>

<Paragraph number="3777">
»  Yassa jīvitindriyaṃ uppajjittha tassa upekkhindriyaṃ uppajjissatīti?
</Paragraph>

<Paragraph number="3778">
Pacchimacittasamaṅgīnaṃ yassa cittassa anantarā somanassasampayuttapacchimacittaṃ uppajjissati tesaṃ jīvitindriyaṃ uppajjittha, no ca tesaṃ upekkhindriyaṃ uppajjissati. Itaresaṃ tesaṃ jīvitindriyañca uppajjittha upekkhindriyañca uppajjissati.
</Paragraph>

<Paragraph number="3779">
«  Yassa vā pana upekkhindriyaṃ uppajjissati tassa jīvitindriyaṃ uppajjitthāti? Āmantā.
</Paragraph>

<Paragraph number="3780">
»  Yassa jīvitindriyaṃ uppajjittha tassa saddhindriyaṃ …pe…  paññindriyaṃ …pe…  manindriyaṃ uppajjissatīti?
</Paragraph>

<Paragraph number="3781">
Pacchimacittasamaṅgīnaṃ tesaṃ jīvitindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ jīvitindriyañca uppajjittha manindriyañca uppajjissati.
</Paragraph>

<Paragraph number="3782">
«  Yassa vā pana manindriyaṃ uppajjissati tassa jīvitindriyaṃ uppajjitthāti? Āmantā. (Jīvitindriyamūlakaṃ.)
</Paragraph>

</Division>
<Division number="409">

<Paragraph number="3783">
»  Yassa somanassindriyaṃ uppajjittha tassa upekkhindriyaṃ uppajjissatīti?
</Paragraph>

<Paragraph number="3784">
Pacchimacittasamaṅgīnaṃ yassa cittassa anantarā somanassasampayuttapacchimacittaṃ uppajjissati tesaṃ somanassindriyaṃ uppajjittha, no ca tesaṃ upekkhindriyaṃ uppajjissati. Itaresaṃ tesaṃ somanassindriyañca uppajjittha upekkhindriyañca uppajjissati.
</Paragraph>

<Paragraph number="3785">
«  Yassa vā pana upekkhindriyaṃ uppajjissati tassa somanassindriyaṃ uppajjitthāti? Āmantā.
</Paragraph>

<Paragraph number="3786">
»  Yassa somanassindriyaṃ uppajjittha tassa saddhindriyaṃ …pe…  paññindriyaṃ …pe…  manindriyaṃ uppajjissatīti?
</Paragraph>

<Paragraph number="3787">
Pacchimacittasamaṅgīnaṃ tesaṃ somanassindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ somanassindriyañca uppajjittha manindriyañca uppajjissati.
</Paragraph>

<Paragraph number="3788">
«  Yassa vā pana manindriyaṃ uppajjissati tassa somanassindriyaṃ uppajjitthāti? Āmantā. (Somanassindriyamūlakaṃ.)
</Paragraph>

</Division>
<Division number="410">

<Paragraph number="3789">
»  Yassa upekkhindriyaṃ uppajjittha tassa saddhindriyaṃ …pe…  paññindriyaṃ …pe…  manindriyaṃ uppajjissatīti?
</Paragraph>

<Paragraph number="3790">
Pacchimacittasamaṅgīnaṃ tesaṃ upekkhindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ upekkhindriyañca uppajjittha manindriyañca uppajjissati.
</Paragraph>

<Paragraph number="3791">
«  Yassa vā pana manindriyaṃ uppajjissati tassa upekkhindriyaṃ uppajjitthāti? Āmantā. (Upekkhindriyamūlakaṃ.)
</Paragraph>

</Division>
<Division number="411">

<Paragraph number="3792">
»  Yassa saddhindriyaṃ uppajjittha tassa paññindriyaṃ …pe…  manindriyaṃ uppajjissatīti?
</Paragraph>

<Paragraph number="3793">
Pacchimacittasamaṅgīnaṃ tesaṃ saddhindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ saddhindriyañca uppajjittha manindriyañca uppajjissati.
</Paragraph>

<Paragraph number="3794">
«  Yassa vā pana manindriyaṃ uppajjissati tassa saddhindriyaṃ uppajjitthāti? Āmantā. (Saddhindriyamūlakaṃ.)
</Paragraph>

</Division>
<Division number="412">

<Paragraph number="3795">
»  Yassa paññindriyaṃ uppajjittha tassa manindriyaṃ uppajjissatīti?
</Paragraph>

<Paragraph number="3796">
Pacchimacittasamaṅgīnaṃ tesaṃ paññindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ paññindriyañca uppajjittha manindriyañca uppajjissati.
</Paragraph>

<Paragraph number="3797">
«  Yassa vā pana manindriyaṃ uppajjissati tassa paññindriyaṃ uppajjitthāti? Āmantā. (Paññindriyamūlakaṃ.)
</Paragraph>
</Division>