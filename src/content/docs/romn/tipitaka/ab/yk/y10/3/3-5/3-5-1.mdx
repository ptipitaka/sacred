---
title: "3.5.1 Anuloma"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="467">

<Paragraph number="4275">
»  Yo cakkhundriyaṃ parijānāti so domanassindriyaṃ pajahissatīti? No.
</Paragraph>

<Paragraph number="4276">
«  Yo vā pana domanassindriyaṃ pajahissati so cakkhundriyaṃ parijānātīti? No.
</Paragraph>

<Paragraph number="4277">
»  Yo cakkhundriyaṃ parijānāti so anaññātaññassāmītindriyaṃ bhāvessatīti? No.
</Paragraph>

<Paragraph number="4278">
«  Yo vā pana anaññātaññassāmītindriyaṃ bhāvessati so cakkhundriyaṃ parijānātīti? No.
</Paragraph>

<Paragraph number="4279">
»  Yo cakkhundriyaṃ parijānāti so aññindriyaṃ bhāvessatīti? No.
</Paragraph>

<Paragraph number="4280">
«  Yo vā pana aññindriyaṃ bhāvessati so cakkhundriyaṃ parijānātīti? No.
</Paragraph>

<Paragraph number="4281">
»  Yo cakkhundriyaṃ parijānāti so aññātāvindriyaṃ sacchikarissatīti? Āmantā.
</Paragraph>

<Paragraph number="4282">
«  Yo vā pana aññātāvindriyaṃ sacchikarissati so cakkhundriyaṃ parijānātīti?
</Paragraph>

<Paragraph number="4283">
Satta puggalā aññātāvindriyaṃ sacchikarissanti, no ca cakkhundriyaṃ parijānanti. Aggamaggasamaṅgī aññātāvindriyañca sacchikarissati cakkhundriyañca parijānāti. (Cakkhundriyamūlakaṃ.)
</Paragraph>

</Division>
<Division number="468">

<Paragraph number="4284">
»  Yo domanassindriyaṃ pajahati so anaññātaññassāmītindriyaṃ bhāvessatīti? No.
</Paragraph>

<Paragraph number="4285">
«  Yo vā pana anaññātaññassāmītindriyaṃ bhāvessati so domanassindriyaṃ pajahatīti? No.
</Paragraph>

<Paragraph number="4286">
»  Yo domanassindriyaṃ pajahati so aññindriyaṃ bhāvessatīti? Āmantā.
</Paragraph>

<Paragraph number="4287">
«  Yo vā pana aññindriyaṃ bhāvessati so domanassindriyaṃ pajahatīti?
</Paragraph>

<Paragraph number="4288">
Cha puggalā aññindriyaṃ bhāvessanti, no ca domanassindriyaṃ pajahanti anāgāmimaggasamaṅgī aññindriyañca bhāvessati, domanassindriyañca pajahati.
</Paragraph>

<Paragraph number="4289">
»  Yo domanassindriyaṃ pajahati so aññātāvindriyaṃ sacchikarissatīti? Āmantā.
</Paragraph>

<Paragraph number="4290">
«  Yo vā pana aññātāvindriyaṃ sacchikarissati so domanassindriyaṃ pajahatīti?
</Paragraph>

<Paragraph number="4291">
Satta puggalā aññātāvindriyaṃ sacchikarissanti, no ca domanassindriyaṃ pajahanti. Anāgāmimaggasamaṅgī aññātāvindriyañca sacchikarissati domanassindriyañca pajahati. (Domanassindriyamūlakaṃ.)
</Paragraph>

</Division>
<Division number="469">

<Paragraph number="4292">
»  Yo anaññātaññassāmītindriyaṃ bhāveti so aññindriyaṃ bhāvessatīti? Āmantā.
</Paragraph>

<Paragraph number="4293">
«  Yo vā pana aññindriyaṃ bhāvessati so anaññātaññassāmītindriyaṃ bhāvetīti?
</Paragraph>

<Paragraph number="4294">
Cha puggalā aññindriyaṃ bhāvessanti, no ca anaññātaññassāmītindriyaṃ bhāventi. Aṭṭhamako aññindriyañca bhāvessati anaññātaññassāmītindriyañca bhāveti.
</Paragraph>

<Paragraph number="4295">
»  Yo anaññātaññassāmītindriyaṃ bhāveti so aññātāvindriyaṃ sacchikarissatīti? Āmantā.
</Paragraph>

<Paragraph number="4296">
«  Yo vā pana aññātāvindriyaṃ sacchikarissati so anaññātaññassāmītindriyaṃ bhāvetīti?
</Paragraph>

<Paragraph number="4297">
Satta puggalā aññātāvindriyaṃ sacchikarissanti, no ca anaññātaññassāmītindriyaṃ bhāventi. Aṭṭhamako aññātāvindriyañca sacchikarissati anaññātaññassāmītindriyañca bhāveti. (Anaññātaññassāmītindriyamūlakaṃ.)
</Paragraph>

</Division>
<Division number="470">

<Paragraph number="4298">
»  Yo aññindriyaṃ bhāveti so aññātāvindriyaṃ sacchikarissatīti? Āmantā.
</Paragraph>

<Paragraph number="4299">
«  Yo vā pana aññātāvindriyaṃ sacchikarissati so aññindriyaṃ bhāvetīti?
</Paragraph>

<Paragraph number="4300">
Pañca puggalā aññātāvindriyaṃ sacchikarissanti, no ca aññindriyaṃ bhāventi. Tayo maggasamaṅgino aññātāvindriyañca sacchikarissanti aññindriyañca bhāventi. (Aññindriyamūlakaṃ.)
</Paragraph>
</Division>