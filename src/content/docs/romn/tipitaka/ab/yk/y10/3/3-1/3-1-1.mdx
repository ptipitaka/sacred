---
title: "3.1.1 Anuloma"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="435">

<Paragraph number="4037">
»  Yo cakkhundriyaṃ parijānāti so sotindriyaṃ parijānātīti? Āmantā.
</Paragraph>

<Paragraph number="4038">
«  Yo vā pana sotindriyaṃ parijānāti so cakkhundriyaṃ parijānātīti? Āmantā.
</Paragraph>

<Paragraph number="4039">
»  Yo cakkhundriyaṃ parijānāti so domanassindriyaṃ pajahatīti? No.
</Paragraph>

<Paragraph number="4040">
«  Yo vā pana domanassindriyaṃ pajahati so cakkhundriyaṃ parijānātīti? No.
</Paragraph>

<Paragraph number="4041">
»  Yo cakkhundriyaṃ parijānāti so anaññātaññassāmītindriyaṃ bhāvetīti? No.
</Paragraph>

<Paragraph number="4042">
«  Yo vā pana anaññātaññassāmītindriyaṃ bhāveti so cakkhundriyaṃ parijānātīti? No.
</Paragraph>

<Paragraph number="4043">
»  Yo cakkhundriyaṃ parijānāti so aññindriyaṃ bhāvetīti? Āmantā.
</Paragraph>

<Paragraph number="4044">
«  Yo vā pana aññindriyaṃ bhāveti so cakkhundriyaṃ parijānātīti?
</Paragraph>

<Paragraph number="4045">
Dve puggalā aññindriyaṃ bhāventi, no ca cakkhundriyaṃ parijānanti. Aggamaggasamaṅgī aññindriyañca bhāveti cakkhundriyañca parijānāti.
</Paragraph>

<Paragraph number="4046">
»  Yo cakkhundriyaṃ parijānāti so aññātāvindriyaṃ sacchikarotīti? No.
</Paragraph>

<Paragraph number="4047">
«  Yo vā pana aññātāvindriyaṃ sacchikaroti so cakkhundriyaṃ parijānātīti? No. (Cakkhundriyamūlakaṃ.)
</Paragraph>

</Division>
<Division number="436">

<Paragraph number="4048">
»  Yo domanassindriyaṃ pajahati so anaññātaññassāmītindriyaṃ bhāvetīti? No.
</Paragraph>

<Paragraph number="4049">
«  Yo vā pana anaññātaññassāmītindriyaṃ bhāveti so domanassindriyaṃ pajahatīti? No.
</Paragraph>

<Paragraph number="4050">
»  Yo domanassindriyaṃ pajahati so aññindriyaṃ bhāvetīti? Āmantā.
</Paragraph>

<Paragraph number="4051">
«  Yo vā pana aññindriyaṃ bhāveti so domanassindriyaṃ pajahatīti?
</Paragraph>

<Paragraph number="4052">
Dve puggalā aññindriyaṃ bhāventi, no ca domanassindriyaṃ pajahanti. Anāgāmimaggasamaṅgī aññindriyañca bhāveti domanassindriyañca pajahati.
</Paragraph>

<Paragraph number="4053">
»  Yo domanassindriyaṃ pajahati so aññātāvindriyaṃ sacchikarotīti? No.
</Paragraph>

<Paragraph number="4054">
«  Yo vā pana aññātāvindriyaṃ sacchikaroti so domanassindriyaṃ pajahatīti? No. (Domanassindriyamūlakaṃ.)
</Paragraph>

</Division>
<Division number="437">

<Paragraph number="4055">
»  Yo anaññātaññassāmītindriyaṃ bhāveti so aññindriyaṃ bhāvetīti? No.
</Paragraph>

<Paragraph number="4056">
«  Yo vā pana aññindriyaṃ bhāveti so anaññātaññassāmītindriyaṃ bhāvetīti? No.
</Paragraph>

<Paragraph number="4057">
»  Yo anaññātaññassāmītindriyaṃ bhāveti so aññātāvindriyaṃ sacchikarotīti? No.
</Paragraph>

<Paragraph number="4058">
«  Yo vā pana aññātāvindriyaṃ sacchikaroti so anaññātaññassāmītindriyaṃ bhāvetīti? No. (Anaññātaññassāmītindriyamūlakaṃ.)
</Paragraph>

</Division>
<Division number="438">

<Paragraph number="4059">
»  Yo aññindriyaṃ bhāveti so aññātāvindriyaṃ sacchikarotīti? No.
</Paragraph>

<Paragraph number="4060">
«  Yo vā pana aññātāvindriyaṃ sacchikaroti so aññindriyaṃ bhāvetīti? No. (Aññindriyamūlakaṃ.)
</Paragraph>
</Division>