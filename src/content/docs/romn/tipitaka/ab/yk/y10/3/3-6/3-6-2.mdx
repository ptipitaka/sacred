---
title: "3.6.2 Paccanīka"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="479">

<Paragraph number="4363">
»  Yo cakkhundriyaṃ na parijānittha so domanassindriyaṃ nappajahissatīti?
</Paragraph>

<Paragraph number="4364">
Pañca puggalā cakkhundriyaṃ na parijānittha, no ca domanassindriyaṃ nappajahissanti. Cattāro puggalā cakkhundriyañca na parijānittha domanassindriyañca nappajahissanti.
</Paragraph>

<Paragraph number="4365">
«  Yo vā pana domanassindriyaṃ nappajahissati so cakkhundriyaṃ na parijānitthāti?
</Paragraph>

<Paragraph number="4366">
Arahā domanassindriyaṃ nappajahissati, no ca cakkhundriyaṃ na parijānittha. Cattāro puggalā domanassindriyañca nappajahissanti cakkhundriyañca na parijānittha.
</Paragraph>

<Paragraph number="4367">
»  Yo cakkhundriyaṃ na parijānittha so anaññātaññassāmītindriyaṃ na bhāvessatīti?
</Paragraph>

<Paragraph number="4368">
Ye puthujjanā maggaṃ paṭilabhissanti te cakkhundriyaṃ na parijānittha, no ca anaññātaññassāmītindriyaṃ na bhāvessanti. Aṭṭha puggalā cakkhundriyañca na parijānittha anaññātaññassāmītindriyañca na bhāvessanti.
</Paragraph>

<Paragraph number="4369">
«  Yo vā pana anaññātaññassāmītindriyaṃ na bhāvessati so cakkhundriyaṃ na parijānitthāti?
</Paragraph>

<Paragraph number="4370">
Arahā anaññātaññassāmītindriyaṃ na bhāvessati, no ca cakkhundriyaṃ na parijānittha. Aṭṭha puggalā anaññātaññassāmītindriyañca na bhāvessanti cakkhundriyañca na parijānittha.
</Paragraph>

<Paragraph number="4371">
»  Yo cakkhundriyaṃ na parijānittha so aññindriyaṃ na bhāvessatīti?
</Paragraph>

<Paragraph number="4372">
Satta puggalā cakkhundriyaṃ na parijānittha, no ca aññindriyaṃ na bhāvessanti. Dve puggalā cakkhundriyañca na parijānittha aññindriyañca na bhāvessanti.
</Paragraph>

<Paragraph number="4373">
«  Yo vā pana aññindriyaṃ na bhāvessati so cakkhundriyaṃ na parijānitthāti?
</Paragraph>

<Paragraph number="4374">
Arahā aññindriyaṃ na bhāvessati, no ca cakkhundriyaṃ na parijānittha. Dve puggalā aññindriyañca na bhāvessanti cakkhundriyañca na parijānittha.
</Paragraph>

<Paragraph number="4375">
»  Yo cakkhundriyaṃ na parijānittha so aññātāvindriyaṃ na sacchikarissatīti?
</Paragraph>

<Paragraph number="4376">
Aṭṭha puggalā cakkhundriyaṃ na parijānittha, no ca aññātāvindriyaṃ na sacchikarissanti. Ye puthujjanā maggaṃ na paṭilabhissanti te cakkhundriyañca na parijānittha aññātāvindriyañca na sacchikarissanti.
</Paragraph>

<Paragraph number="4377">
«  Yo vā pana aññātāvindriyaṃ na sacchikarissati so cakkhundriyaṃ na parijānitthāti?
</Paragraph>

<Paragraph number="4378">
Arahā aññātāvindriyaṃ na sacchikarissati, no ca cakkhundriyaṃ na parijānittha. Ye puthujjanā maggaṃ na paṭilabhissanti te aññātāvindriyañca na sacchikarissanti cakkhundriyañca na parijānittha. (Cakkhundriyamūlakaṃ.)
</Paragraph>

</Division>
<Division number="480">

<Paragraph number="4379">
»  Yo domanassindriyaṃ nappajahittha so anaññātaññassāmītindriyaṃ na bhāvessatīti?
</Paragraph>

<Paragraph number="4380">
Ye puthujjanā maggaṃ paṭilabhissanti te domanassindriyaṃ nappajahittha, no ca anaññātaññassāmītindriyaṃ na bhāvessanti. Cha puggalā domanassindriyañca nappajahittha anaññātaññassāmītindriyañca na bhāvessanti.
</Paragraph>

<Paragraph number="4381">
«  Yo vā pana anaññātaññassāmītindriyaṃ na bhāvessati so domanassindriyaṃ nappajahitthāti?
</Paragraph>

<Paragraph number="4382">
Tayo puggalā anaññātaññassāmītindriyaṃ na bhāvessanti, no ca domanassindriyaṃ nappajahittha. Cha puggalā anaññātaññassāmītindriyañca na bhāvessanti domanassindriyañca nappajahittha.
</Paragraph>

<Paragraph number="4383">
»  Yo domanassindriyaṃ nappajahittha so aññindriyaṃ na bhāvessatīti?
</Paragraph>

<Paragraph number="4384">
Cha puggalā domanassindriyaṃ nappajahittha, no ca aññindriyaṃ na bhāvessanti. Ye puthujjanā maggaṃ na paṭilabhissanti te domanassindriyañca nappajahittha aññindriyañca na bhāvessanti.
</Paragraph>

<Paragraph number="4385">
«  Yo vā pana aññindriyaṃ na bhāvessati so domanassindriyaṃ nappajahitthāti?
</Paragraph>

<Paragraph number="4386">
Dve puggalā aññindriyaṃ na bhāvessanti, no ca domanassindriyaṃ nappajahittha. Ye puthujjanā maggaṃ na paṭilabhissanti te aññindriyañca na bhāvessanti domanassindriyañca nappajahittha.
</Paragraph>

<Paragraph number="4387">
»  Yo domanassindriyaṃ nappajahittha so aññātāvindriyaṃ na sacchikarissatīti?
</Paragraph>

<Paragraph number="4388">
Cha puggalā domanassindriyaṃ nappajahittha, no ca aññātāvindriyaṃ na sacchikarissanti. Ye puthujjanā maggaṃ na paṭilabhissanti te domanassindriyañca nappajahittha aññātāvindriyañca na sacchikarissanti.
</Paragraph>

<Paragraph number="4389">
«  Yo vā pana aññātāvindriyaṃ na sacchikarissati so domanassindriyaṃ nappajahitthāti?
</Paragraph>

<Paragraph number="4390">
Arahā aññātāvindriyaṃ na sacchikarissati, no ca domanassindriyaṃ nappajahittha. Ye puthujjanā maggaṃ na paṭilabhissanti te aññātāvindriyañca na sacchikarissanti domanassindriyañca nappajahittha. (Domanassindriyamūlakaṃ.)
</Paragraph>

</Division>
<Division number="481">

<Paragraph number="4391">
»  Yo anaññātaññassāmītindriyaṃ na bhāvittha so aññindriyaṃ na bhāvessatīti?
</Paragraph>

<Paragraph number="4392">
Dve puggalā anaññātaññassāmītindriyaṃ na bhāvittha, no ca aññindriyaṃ na bhāvessanti. Ye puthujjanā maggaṃ na paṭilabhissanti te anaññātaññassāmītindriyañca na bhāvittha aññindriyañca na bhāvessanti.
</Paragraph>

<Paragraph number="4393">
«  Yo vā pana aññindriyaṃ na bhāvessati so anaññātaññassāmītindriyaṃ na bhāvitthāti?
</Paragraph>

<Paragraph number="4394">
Dve puggalā aññindriyaṃ na bhāvessanti, no ca anaññātaññassāmītindriyaṃ na bhāvittha. Ye puthujjanā maggaṃ na paṭilabhissanti te aññindriyañca na bhāvessanti anaññātaññassāmītindriyañca na bhāvittha.
</Paragraph>

<Paragraph number="4395">
»  Yo anaññātaññassāmītindriyaṃ na bhāvittha so aññātāvindriyaṃ na sacchikarissatīti?
</Paragraph>

<Paragraph number="4396">
Dve puggalā anaññātaññassāmītindriyaṃ na bhāvittha, no ca aññātāvindriyaṃ na sacchikarissanti. Ye puthujjanā maggaṃ na paṭilabhissanti te anaññātaññassāmītindriyañca na bhāvittha aññātāvindriyañca na sacchikarissanti.
</Paragraph>

<Paragraph number="4397">
«  Yo vā pana aññātāvindriyaṃ na sacchikarissati so anaññātaññassāmītindriyaṃ na bhāvitthāti?
</Paragraph>

<Paragraph number="4398">
Arahā aññātāvindriyaṃ na sacchikarissati, no ca anaññātaññassāmītindriyaṃ na bhāvittha. Ye puthujjanā maggaṃ na paṭilabhissanti te aññātāvindriyañca na sacchikarissanti anaññātaññassāmītindriyañca na bhāvittha. (Anaññātaññassāmītindriyamūlakaṃ.)
</Paragraph>

</Division>
<Division number="482">

<Paragraph number="4399">
»  Yo aññindriyaṃ na bhāvittha so aññātāvindriyaṃ na sacchikarissatīti?
</Paragraph>

<Paragraph number="4400">
Aṭṭha puggalā aññindriyaṃ na bhāvittha, no ca aññātāvindriyaṃ na sacchikarissanti. Ye puthujjanā maggaṃ na paṭilabhissanti te aññindriyañca na bhāvittha aññātāvindriyañca na sacchikarissanti.
</Paragraph>

<Paragraph number="4401">
«  Yo vā pana aññātāvindriyaṃ na sacchikarissati so aññindriyaṃ na bhāvitthāti?
</Paragraph>

<Paragraph number="4402">
Arahā aññātāvindriyaṃ na sacchikarissati, no ca aññindriyaṃ na bhāvittha. Ye puthujjanā maggaṃ na paṭilabhissanti te aññātāvindriyañca na sacchikarissanti aññindriyañca na bhāvittha. (Aññindriyamūlakaṃ.)

</Paragraph>
</Division>

<Paragraph number="4403" type="center">
Pariññāvāro.



</Paragraph>

<Paragraph number="4404" type="center">
Indriyayamakapāḷi niṭṭhitā.



</Paragraph>

<Paragraph number="4405" type="center">
Yamakapakaraṇaṃ niṭṭhitaṃ.
</Paragraph>