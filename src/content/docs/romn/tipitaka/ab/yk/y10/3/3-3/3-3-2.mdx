---
title: "3.3.2 Paccanīka"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="455">

<Paragraph number="4186">
»  Yo cakkhundriyaṃ na parijānissati so domanassindriyaṃ nappajahissatīti? Āmantā.
</Paragraph>

<Paragraph number="4187">
«  Yo vā pana domanassindriyaṃ nappajahissati so cakkhundriyaṃ na parijānissatīti?
</Paragraph>

<Paragraph number="4188">
Dve puggalā domanassindriyaṃ nappajahissanti, no ca cakkhundriyaṃ na parijānissanti. Tayo puggalā domanassindriyañca nappajahissanti cakkhundriyañca na parijānissanti.
</Paragraph>

<Paragraph number="4189">
»  Yo cakkhundriyaṃ na parijānissati so anaññātaññassāmītindriyaṃ na bhāvessatīti? Āmantā.
</Paragraph>

<Paragraph number="4190">
«  Yo vā pana anaññātaññassāmītindriyaṃ na bhāvessati so cakkhundriyaṃ na parijānissatīti.
</Paragraph>

<Paragraph number="4191">
Cha puggalā anaññātaññassāmītindriyaṃ na bhāvessanti, no ca cakkhundriyaṃ na parijānissanti. Tayo puggalā anaññātaññassāmītindriyañca na bhāvessanti cakkhundriyañca na parijānissanti.
</Paragraph>

<Paragraph number="4192">
»  Yo cakkhundriyaṃ na parijānissati so aññindriyaṃ na bhāvessatīti? Āmantā.
</Paragraph>

<Paragraph number="4193">
«  Yo vā pana aññindriyaṃ na bhāvessati so cakkhundriyaṃ na parijānissatīti? Āmantā.
</Paragraph>

<Paragraph number="4194">
»  Yo cakkhundriyaṃ na parijānissati so aññātāvindriyaṃ na sacchikarissatīti?
</Paragraph>

<Paragraph number="4195">
Aggamaggasamaṅgī cakkhundriyaṃ na parijānissati, no ca aññātāvindriyaṃ na sacchikarissati. Dve puggalā cakkhundriyañca na parijānissanti aññātāvindriyañca na sacchikarissanti.
</Paragraph>

<Paragraph number="4196">
«  Yo vā pana aññātāvindriyaṃ na sacchikarissati so cakkhundriyaṃ na parijānissatīti? Āmantā. (Cakkhundriyamūlakaṃ.)
</Paragraph>

</Division>
<Division number="456">

<Paragraph number="4197">
»  Yo domanassindriyaṃ nappajahissati so anaññātaññassāmītindriyaṃ na bhāvessatīti? Āmantā.
</Paragraph>

<Paragraph number="4198">
«  Yo vā pana anaññātaññassāmītindriyaṃ na bhāvessati so domanassindriyaṃ nappajahissatīti?
</Paragraph>

<Paragraph number="4199">
Cattāro puggalā anaññātaññassāmītindriyaṃ na bhāvessanti, no ca domanassindriyaṃ nappajahissanti. Pañca puggalā anaññātaññassāmītindriyañca na bhāvessanti domanassindriyañca nappajahissanti.
</Paragraph>

<Paragraph number="4200">
»  Yo domanassindriyaṃ nappajahissati so aññindriyaṃ na bhāvessatīti?
</Paragraph>

<Paragraph number="4201">
Dve puggalā domanassindriyaṃ nappajahissanti, no ca aññindriyaṃ na bhāvessanti. Tayo puggalā domanassindriyañca nappajahissanti aññindriyañca na bhāvessanti.
</Paragraph>

<Paragraph number="4202">
«  Yo vā pana aññindriyaṃ na bhāvessati so domanassindriyaṃ nappajahissatīti? Āmantā.
</Paragraph>

<Paragraph number="4203">
»  Yo domanassindriyaṃ nappajahissati so aññātāvindriyaṃ na sacchikarissatīti?
</Paragraph>

<Paragraph number="4204">
Tayo puggalā domanassindriyaṃ nappajahissanti, no ca aññātāvindriyaṃ na sacchikarissanti. Dve puggalā domanassindriyañca nappajahissanti aññātāvindriyañca na sacchikarissanti.
</Paragraph>

<Paragraph number="4205">
«  Yo vā pana aññātāvindriyaṃ na sacchikarissati so domanassindriyaṃ nappajahissatīti? Āmantā. (Domanassindriyamūlakaṃ.)
</Paragraph>

</Division>
<Division number="457">

<Paragraph number="4206">
»  Yo anaññātaññassāmītindriyaṃ na bhāvessati so aññindriyaṃ na bhāvessatīti?
</Paragraph>

<Paragraph number="4207">
Cha puggalā anaññātaññassāmītindriyaṃ na bhāvessanti, no ca aññindriyaṃ na bhāvessanti. Tayo puggalā anaññātaññassāmītindriyañca na bhāvessanti aññindriyañca na bhāvessanti.
</Paragraph>

<Paragraph number="4208">
«  Yo vā pana aññindriyaṃ na bhāvessati so anaññātaññassāmītindriyaṃ na bhāvessatīti? Āmantā.
</Paragraph>

<Paragraph number="4209">
»  Yo anaññātaññassāmītindriyaṃ na bhāvessati so aññātāvindriyaṃ na sacchikarissatīti?
</Paragraph>

<Paragraph number="4210">
Satta puggalā anaññātaññassāmītindriyaṃ na bhāvessanti, no ca aññātāvindriyaṃ na sacchikarissanti. Dve puggalā anaññātaññassāmītindriyañca na bhāvessanti aññātāvindriyañca na sacchikarissanti.
</Paragraph>

<Paragraph number="4211">
«  Yo vā pana aññātāvindriyaṃ na sacchikarissati so anaññātaññassāmītindriyaṃ na bhāvessatīti? Āmantā. (Anaññātaññassāmītindriyamūlakaṃ.)
</Paragraph>

</Division>
<Division number="458">

<Paragraph number="4212">
»  Yo aññindriyaṃ na bhāvessati so aññātāvindriyaṃ na sacchikarissatīti?
</Paragraph>

<Paragraph number="4213">
Aggamaggasamaṅgī aññindriyaṃ na bhāvessati, no ca aññātāvindriyaṃ na sacchikarissati. Dve puggalā aññindriyañca na bhāvessanti aññātāvindriyañca na sacchikarissanti.
</Paragraph>

<Paragraph number="4214">
«  Yo vā pana aññātāvindriyaṃ na sacchikarissati so aññindriyaṃ na bhāvessatīti? Āmantā. (Aññindriyamūlakaṃ.)
</Paragraph>
</Division>