---
title: "2.3.1.4 Paccanīkapuggala"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="159">

<Paragraph number="831">
»  Yassa rūpakkhandho nuppajjati tassa vedanākkhandho na nirujjhatīti?
</Paragraph>

<Paragraph number="832">
Catuvokārā pañcavokārā cavantānaṃ tesaṃ rūpakkhandho nuppajjati, no ca tesaṃ vedanākkhandho na nirujjhati. Arūpaṃ upapajjantānaṃ asaññasattā cavantānaṃ tesaṃ rūpakkhandho ca nuppajjati vedanākkhandho ca na nirujjhati.
</Paragraph>

<Paragraph number="833">
«  Yassa vā pana vedanākkhandho na nirujjhati tassa rūpakkhandho nuppajjatīti?
</Paragraph>

<Paragraph number="834">
Pañcavokāraṃ upapajjantānaṃ asaññasattaṃ upapajjantānaṃ tesaṃ vedanākkhandho na nirujjhati, no ca tesaṃ rūpakkhandho nuppajjati. Arūpaṃ upapajjantānaṃ asaññasattā cavantānaṃ tesaṃ vedanākkhandho ca na nirujjhati rūpakkhandho ca nuppajjati.
</Paragraph>

</Division>
<Division number="160">

<Paragraph number="835">
»  Yassa vedanākkhandho nuppajjati tassa saññākkhandho na nirujjhatīti?
</Paragraph>

<Paragraph number="836">
Catuvokārā pañcavokārā cavantānaṃ tesaṃ vedanākkhandho nuppajjati, no ca tesaṃ saññākkhandho na nirujjhati. Asaññasattānaṃ tesaṃ vedanākkhandho ca nuppajjati saññākkhandho ca na nirujjhati.
</Paragraph>

<Paragraph number="837">
«  Yassa vā pana saññākkhandho na nirujjhati tassa vedanākkhandho nuppajjatīti?
</Paragraph>

<Paragraph number="838">
Catuvokāraṃ pañcavokāraṃ upapajjantānaṃ tesaṃ saññākkhandho na nirujjhati, no ca tesaṃ vedanākkhandho nuppajjati. Asaññasattānaṃ tesaṃ saññākkhandho ca na nirujjhati vedanākkhandho ca nuppajjati.
</Paragraph>
</Division>