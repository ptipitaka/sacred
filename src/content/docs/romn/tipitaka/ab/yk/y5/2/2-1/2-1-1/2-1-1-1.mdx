---
title: "2.1.1.1 Anulomapuggala"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="27">

<Paragraph number="220">
»  Yassa dukkhasaccaṃ uppajjati tassa samudayasaccaṃ uppajjatīti?
</Paragraph>

<Paragraph number="221">
Sabbesaṃ upapajjantānaṃ pavatte taṇhāvippayuttacittassa uppādakkhaṇe tesaṃ dukkhasaccaṃ uppajjati, no ca tesaṃ samudayasaccaṃ uppajjati. Taṇhāya uppādakkhaṇe tesaṃ dukkhasaccañca uppajjati samudayasaccañca uppajjati.
</Paragraph>

<Paragraph number="222">
«  Yassa vā pana samudayasaccaṃ uppajjati tassa dukkhasaccaṃ uppajjatīti? Āmantā.
</Paragraph>

<Paragraph number="223">
»  Yassa dukkhasaccaṃ uppajjati tassa maggasaccaṃ uppajjatīti?
</Paragraph>

<Paragraph number="224">
Sabbesaṃ upapajjantānaṃ pavatte maggavippayuttacittassa uppādakkhaṇe tesaṃ dukkhasaccaṃ uppajjati, no ca tesaṃ maggasaccaṃ uppajjati. Pañcavokāre maggassa uppādakkhaṇe tesaṃ dukkhasaccañca uppajjati maggasaccañca uppajjati.
</Paragraph>

<Paragraph number="225">
«  Yassa vā pana maggasaccaṃ uppajjati tassa dukkhasaccaṃ uppajjatīti?
</Paragraph>

<Paragraph number="226">
Arūpe maggassa uppādakkhaṇe tesaṃ maggasaccaṃ uppajjati, no ca tesaṃ dukkhasaccaṃ uppajjati. Pañcavokāre maggassa uppādakkhaṇe tesaṃ maggasaccañca uppajjati dukkhasaccañca uppajjati.
</Paragraph>

</Division>
<Division number="28">

<Paragraph number="227">
»  Yassa samudayasaccaṃ uppajjati tassa maggasaccaṃ uppajjatīti? No.
</Paragraph>

<Paragraph number="228">
«  Yassa vā pana maggasaccaṃ uppajjati tassa samudayasaccaṃ uppajjatīti? No.
</Paragraph>
</Division>