---
title: "1.4 Catukkauddesa"
tableOfContents: false
sidebar:
  order: 5
type: "tipitaka"
basket: "ab"
book: "pu"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="10" book="pu">

<Paragraph number="111" book="pu">
<Emphasis>Cattāro puggalā—</Emphasis>
</Paragraph>

<Paragraph number="112" book="pu">
Asappuriso, asappurisena asappurisataro, sappuriso, sappurisena sappurisataro. (1)
</Paragraph>

<Paragraph number="113" book="pu">
Pāpo, pāpena pāpataro, kalyāṇo, kalyāṇena kalyāṇataro. (2)
</Paragraph>

<Paragraph number="114" book="pu">
Pāpadhammo, pāpadhammena pāpadhammataro, kalyāṇadhammo, kalyāṇadhammena kalyāṇadhammataro. (3)
</Paragraph>

<Paragraph number="115" book="pu">
Sāvajjo, vajjabahulo, appavajjo, anavajjo. (4)
</Paragraph>

<Paragraph number="116" book="pu">
Ugghaṭitaññū, vipañcitaññū, neyyo, padaparamo. (5)
</Paragraph>

<Paragraph number="117" book="pu">
Yuttappaṭibhāno, no muttappaṭibhāno, muttappaṭibhāno, no yuttappaṭibhāno, yuttappaṭibhāno ca muttappaṭibhāno ca, neva yuttappaṭibhāno no muttappaṭibhāno. (6)
</Paragraph>

<Paragraph number="118" book="pu">
Cattāro dhammakathikā puggalā. (7)
</Paragraph>

<Paragraph number="119" book="pu">
Cattāro valāhakūpamā puggalā. (8)
</Paragraph>

<Paragraph number="120" book="pu">
Cattāro mūsikūpamā puggalā. (9)
</Paragraph>

<Paragraph number="121" book="pu">
Cattāro ambūpamā puggalā. (10)
</Paragraph>

<Paragraph number="122" book="pu">
Cattāro kumbhūpamā puggalā. (11)
</Paragraph>

<Paragraph number="123" book="pu">
Cattāro udakarahadūpamā puggalā. (12)
</Paragraph>

<Paragraph number="124" book="pu">
Cattāro balībaddūpamā puggalā. (13)
</Paragraph>

<Paragraph number="125" book="pu">
Cattāro āsīvisūpamā puggalā. (14)
</Paragraph>

<Paragraph number="126" book="pu">
Atthekacco puggalo ananuvicca apariyogāhetvā avaṇṇārahassa vaṇṇaṃ bhāsitā hoti, atthekacco puggalo ananuvicca apariyogāhetvā vaṇṇārahassa avaṇṇaṃ bhāsitā hoti, atthekacco puggalo ananuvicca apariyogāhetvā appasādanīye ṭhāne pasādaṃ upadaṃsitā hoti, atthekacco puggalo ananuvicca apariyogāhetvā pasādanīye ṭhāne appasādaṃ upadaṃsitā hoti. (15)
</Paragraph>

<Paragraph number="127" book="pu">
Atthekacco puggalo anuvicca pariyogāhetvā avaṇṇārahassa avaṇṇaṃ bhāsitā hoti, atthekacco puggalo anuvicca pariyogāhetvā vaṇṇārahassa vaṇṇaṃ bhāsitā hoti, atthekacco puggalo anuvicca pariyogāhetvā appasādanīye ṭhāne appasādaṃ upadaṃsitā hoti, atthekacco puggalo anuvicca pariyogāhetvā pasādanīye ṭhāne pasādaṃ upadaṃsitā hoti. (16)
</Paragraph>

<Paragraph number="128" book="pu">
Atthekacco puggalo avaṇṇārahassa avaṇṇaṃ bhāsitā hoti bhūtaṃ tacchaṃ kālena, no ca kho vaṇṇārahassa vaṇṇaṃ bhāsitā hoti bhūtaṃ tacchaṃ kālena; atthekacco puggalo vaṇṇārahassa vaṇṇaṃ bhāsitā hoti bhūtaṃ tacchaṃ kālena, no ca kho avaṇṇārahassa avaṇṇaṃ bhāsitā hoti bhūtaṃ tacchaṃ kālena; atthekacco puggalo avaṇṇārahassa ca avaṇṇaṃ bhāsitā hoti bhūtaṃ tacchaṃ kālena; vaṇṇārahassa ca vaṇṇaṃ bhāsitā hoti bhūtaṃ tacchaṃ kālena, atthekacco puggalo neva avaṇṇārahassa avaṇṇaṃ bhāsitā hoti bhūtaṃ tacchaṃ kālena, no ca vaṇṇārahassa vaṇṇaṃ bhāsitā hoti bhūtaṃ tacchaṃ kālena. (17)
</Paragraph>

<Paragraph number="129" book="pu">
Uṭṭhānaphalūpajīvī no puññaphalūpajīvī, puññaphalūpajīvī no uṭṭhānaphalūpajīvī, uṭṭhānaphalūpajīvī ca puññaphalūpajīvī ca, neva uṭṭhānaphalūpajīvī no puññaphalūpajīvī. (18)
</Paragraph>

<Paragraph number="130" book="pu">
Tamo tamaparāyano, tamo jotiparāyano, joti tamaparāyano, joti jotiparāyano. (19)
</Paragraph>

<Paragraph number="131" book="pu">
Oṇatoṇato, oṇatuṇṇato, uṇṇatoṇato, uṇṇatuṇṇato. (20)
</Paragraph>

<Paragraph number="132" book="pu">
Cattāro rukkhūpamā puggalā. (21)
</Paragraph>

<Paragraph number="133" book="pu">
Rūpappamāṇo, rūpappasanno, ghosappamāṇo, ghosappasanno. (22)
</Paragraph>

<Paragraph number="134" book="pu">
Lūkhappamāṇo, lūkhappasanno, dhammappamāṇo, dhammappasanno. (23)
</Paragraph>

<Paragraph number="135" book="pu">
Atthekacco puggalo attahitāya paṭipanno hoti, no parahitāya; atthekacco puggalo parahitāya paṭipanno hoti, no attahitāya; atthekacco puggalo attahitāya ceva paṭipanno hoti parahitāya ca; atthekacco puggalo neva attahitāya paṭipanno hoti no parahitāya. (24)
</Paragraph>

<Paragraph number="136" book="pu">
Atthekacco puggalo attantapo hoti attaparitāpanānuyogamanuyutto; atthekacco puggalo parantapo hoti paraparitāpanānuyogamanuyutto; atthekacco puggalo attantapo ca hoti attaparitāpanānuyogamanuyutto, parantapo ca paraparitāpanānuyogamanuyutto; atthekacco puggalo neva attantapo hoti na attaparitāpanānuyogamanuyutto, na parantapo na paraparitāpanānuyogamanuyutto. So anattantapo aparantapo diṭṭheva dhamme nicchāto nibbuto sītībhūto sukhappaṭisaṃvedī brahmabhūtena attanā viharati. (25)
</Paragraph>

<Paragraph number="137" book="pu">
Sarāgo, sadoso, samoho, samāno. (26)
</Paragraph>

<Paragraph number="138" book="pu">
Atthekacco puggalo lābhī hoti ajjhattaṃ cetosamathassa, na lābhī adhipaññādhammavipassanāya; atthekacco puggalo lābhī hoti adhipaññādhammavipassanāya, na lābhī ajjhattaṃ cetosamathassa; atthekacco puggalo lābhī ceva hoti ajjhattaṃ cetosamathassa, lābhī ca adhipaññādhammavipassanāya; atthekacco puggalo neva lābhī hoti ajjhattaṃ cetosamathassa, na lābhī adhipaññādhammavipassanāya. (27)
</Paragraph>

<Paragraph number="139" book="pu">
Anusotagāmī puggalo, paṭisotagāmī puggalo, ṭhitatto puggalo, tiṇṇo pāraṅgato thale tiṭṭhati brāhmaṇo. (28)
</Paragraph>

<Paragraph number="140" book="pu">
Appassuto sutena anupapanno, appassuto sutena upapanno, bahussuto sutena anupapanno, bahussuto sutena upapanno. (29)
</Paragraph>

<Paragraph number="141" book="pu">
Samaṇamacalo, samaṇapadumo, samaṇapuṇḍarīko, samaṇesu samaṇasukhumālo. (30)

</Paragraph>
</Division>

<Paragraph number="142" type="center" book="pu">
Catukkaṃ.
</Paragraph>