---
title: "Āhāra"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="293">

<Paragraph number="950">
Kusalo dhammo kusalassa dhammassa āhārapaccayena paccayo—  kusalā āhārā sampayuttakānaṃ khandhānaṃ āhārapaccayena paccayo. (1)
</Paragraph>

<Paragraph number="951">
Kusalo dhammo abyākatassa dhammassa āhārapaccayena paccayo—  kusalā āhārā cittasamuṭṭhānānaṃ rūpānaṃ āhārapaccayena paccayo. (2)
</Paragraph>

<Paragraph number="952">
Kusalo dhammo kusalassa ca abyākatassa ca dhammassa āhārapaccayena paccayo—  kusalā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo. (3)
</Paragraph>

<Paragraph number="953">
Akusalo dhammo akusalassa dhammassa āhārapaccayena paccayo—  akusalā āhārā sampayuttakānaṃ khandhānaṃ āhārapaccayena paccayo. (1)
</Paragraph>

<Paragraph number="954">
Akusalo dhammo abyākatassa dhammassa āhārapaccayena paccayo—  akusalā āhārā cittasamuṭṭhānānaṃ rūpānaṃ āhārapaccayena paccayo. (2)
</Paragraph>

<Paragraph number="955">
Akusalo dhammo akusalassa ca abyākatassa ca dhammassa āhārapaccayena paccayo—  akusalā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo. (3)
</Paragraph>

<Paragraph number="956">
Abyākato dhammo abyākatassa dhammassa āhārapaccayena paccayo—  vipākābyākatā kiriyābyākatā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo. Paṭisandhikkhaṇe vipākābyākatā āhārā sampayuttakānaṃ khandhānaṃ kaṭattā ca rūpānaṃ āhārapaccayena paccayo. <Emphasis>Kabaḷīkāro āhāro</Emphasis>—  imassa kāyassa āhārapaccayena paccayo. (1)
</Paragraph>
</Division>