---
title: "Upanissaya"
tableOfContents: false
sidebar:
  order: 9
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="25">

<Paragraph number="2216">
Parittārammaṇo dhammo parittārammaṇassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  parittārammaṇaṃ saddhaṃ upanissāya dānaṃ deti, sīlaṃ …pe…  uposathakammaṃ …pe…  parittārammaṇaṃ jhānaṃ uppādeti, vipassanaṃ …pe…  abhiññaṃ …pe…  samāpattiṃ uppādeti, mānaṃ jappeti, diṭṭhiṃ gaṇhāti. Parittārammaṇaṃ sīlaṃ …pe…  paññaṃ…  rāgaṃ dosaṃ…  mohaṃ…  mānaṃ…  diṭṭhiṃ…  patthanaṃ…  kāyikaṃ sukhaṃ…  kāyikaṃ dukkhaṃ upanissāya dānaṃ deti, sīlaṃ …pe…  uposathakammaṃ …pe…  parittārammaṇaṃ jhānaṃ uppādeti, vipassanaṃ …pe…  abhiññaṃ …pe…  samāpattiṃ uppādeti, pāṇaṃ hanati …pe…  saṃghaṃ bhindati. Parittārammaṇā saddhā …pe…  paññā, rāgo …pe…  patthanā, kāyikaṃ sukhaṃ…  kāyikaṃ dukkhaṃ…  parittārammaṇāya saddhāya …pe…  paññāya rāgassa …pe…  patthanāya, kāyikassa sukhassa, kāyikassa dukkhassa upanissayapaccayena paccayo. (1)
</Paragraph>

<Paragraph number="2217">
Parittārammaṇo dhammo mahaggatārammaṇassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  parittārammaṇaṃ saddhaṃ upanissāya mahaggatārammaṇaṃ jhānaṃ uppādeti, vipassanaṃ …pe…  abhiññaṃ …pe…  samāpattiṃ uppādeti, mānaṃ jappeti, diṭṭhiṃ gaṇhāti. Parittārammaṇaṃ sīlaṃ …pe…  paññaṃ…  rāgaṃ …pe…  patthanaṃ…  kāyikaṃ sukhaṃ, kāyikaṃ dukkhaṃ upanissāya mahaggatārammaṇaṃ jhānaṃ uppādeti, vipassanaṃ …pe…  abhiññaṃ …pe…  samāpattiṃ uppādeti, mānaṃ jappeti, diṭṭhiṃ gaṇhāti. Parittārammaṇā saddhā …pe…  kāyikaṃ sukhaṃ, kāyikaṃ dukkhaṃ, mahaggatārammaṇāya saddhāya …pe…  paññāya rāgassa …pe…  patthanāya upanissayapaccayena paccayo. (2)
</Paragraph>

<Paragraph number="2218">
Parittārammaṇo dhammo appamāṇārammaṇassa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  parittārammaṇaṃ saddhaṃ upanissāya appamāṇārammaṇaṃ jhānaṃ uppādeti, maggaṃ …pe…  abhiññaṃ …pe…  samāpattiṃ uppādeti. Parittārammaṇaṃ sīlaṃ …pe…  paññaṃ, rāgaṃ …pe…  kāyikaṃ sukhaṃ, kāyikaṃ dukkhaṃ upanissāya appamāṇārammaṇaṃ jhānaṃ uppādeti, maggaṃ…  abhiññaṃ…  samāpattiṃ uppādeti. Parittārammaṇā saddhā …pe…  kāyikaṃ sukhaṃ, kāyikaṃ dukkhaṃ appamāṇārammaṇāya saddhāya …pe…  paññāya upanissayapaccayena paccayo. (3)
</Paragraph>

</Division>
<Division number="26">

<Paragraph number="2219">
Mahaggatārammaṇo dhammo mahaggatārammaṇassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  mahaggatārammaṇaṃ saddhaṃ upanissāya mahaggatārammaṇaṃ jhānaṃ uppādeti, vipassanaṃ…  abhiññaṃ…  samāpattiṃ uppādeti, mānaṃ jappeti, diṭṭhiṃ gaṇhāti. Mahaggatārammaṇaṃ sīlaṃ …pe…  paññaṃ, rāgaṃ …pe…  patthanaṃ upanissāya mahaggatārammaṇaṃ jhānaṃ uppādeti …pe…  diṭṭhiṃ gaṇhāti. Mahaggatārammaṇā saddhā …pe…  paññā, rāgo …pe…  patthanā mahaggatārammaṇāya saddhāya …pe…  patthanāya upanissayapaccayena paccayo. (1)
</Paragraph>

<Paragraph number="2220">
Mahaggatārammaṇo dhammo parittārammaṇassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  mahaggatārammaṇaṃ saddhaṃ upanissāya dānaṃ deti, sīlaṃ samādiyati, uposathakammaṃ karoti, parittārammaṇaṃ jhānaṃ uppādeti, vipassanaṃ…  abhiññaṃ…  samāpattiṃ uppādeti, mānaṃ jappeti, diṭṭhiṃ gaṇhāti. Mahaggatārammaṇaṃ sīlaṃ …pe…  patthanaṃ upanissāya dānaṃ deti …pe…  diṭṭhiṃ gaṇhāti. Mahaggatārammaṇā saddhā …pe…  patthanā parittārammaṇāya saddhāya …pe…  patthanāya kāyikassa sukhassa, kāyikassa dukkhassa upanissayapaccayena paccayo. (2)
</Paragraph>

<Paragraph number="2221">
Mahaggatārammaṇo dhammo appamāṇārammaṇassa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  mahaggatārammaṇaṃ saddhaṃ upanissāya appamāṇārammaṇaṃ jhānaṃ uppādeti, maggaṃ…  abhiññaṃ…  samāpattiṃ uppādeti. Mahaggatārammaṇaṃ sīlaṃ …pe…  patthanaṃ upanissāya appamāṇārammaṇaṃ jhānaṃ uppādeti …pe…  samāpattiṃ uppādeti. Mahaggatārammaṇā saddhā …pe…  patthanā appamāṇārammaṇāya saddhāya …pe…  paññāya upanissayapaccayena paccayo (3)
</Paragraph>

</Division>
<Division number="27">

<Paragraph number="2222">
Appamāṇārammaṇo dhammo appamāṇārammaṇassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  appamāṇārammaṇaṃ saddhaṃ upanissāya appamāṇārammaṇaṃ jhānaṃ uppādeti, maggaṃ…  abhiññaṃ…  samāpattiṃ uppādeti. Appamāṇārammaṇaṃ sīlaṃ …pe…  paññaṃ upanissāya appamāṇārammaṇaṃ jhānaṃ uppādeti. Maggaṃ …pe…  abhiññaṃ …pe…  samāpattiṃ uppādeti appamāṇārammaṇā saddhā …pe…  paññā appamāṇārammaṇāya saddhāya …pe…  paññāya maggassa phalasamāpattiyā upanissayapaccayena paccayo. (1)
</Paragraph>

<Paragraph number="2223">
Appamāṇārammaṇo dhammo parittārammaṇassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  appamāṇārammaṇaṃ saddhaṃ upanissāya dānaṃ deti, sīlaṃ samādiyati, uposathakammaṃ karoti, parittārammaṇaṃ jhānaṃ uppādeti, vipassanaṃ…  abhiññaṃ…  samāpattiṃ uppādeti. Appamāṇārammaṇaṃ sīlaṃ …pe…  paññaṃ upanissāya dānaṃ deti …pe…  samāpattiṃ uppādeti. Appamāṇārammaṇā saddhā …pe…  paññā parittārammaṇāya saddhāya …pe…  paññāya kāyikassa sukhassa, kāyikassa dukkhassa upanissayapaccayena paccayo. (2)
</Paragraph>

<Paragraph number="2224">
Appamāṇārammaṇo dhammo mahaggatārammaṇassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  appamāṇārammaṇaṃ saddhaṃ upanissāya mahaggatārammaṇaṃ jhānaṃ uppādeti, vipassanaṃ…  abhiññaṃ…  samāpattiṃ uppādeti. Appamāṇārammaṇaṃ sīlaṃ …pe…  paññaṃ upanissāya mahaggatārammaṇaṃ jhānaṃ uppādeti, vipassanaṃ…  abhiññaṃ…  samāpattiṃ uppādeti. Appamāṇārammaṇā saddhā …pe…  paññā mahaggatārammaṇāya saddhāya …pe…  paññāya upanissayapaccayena paccayo. (3)
</Paragraph>
</Division>