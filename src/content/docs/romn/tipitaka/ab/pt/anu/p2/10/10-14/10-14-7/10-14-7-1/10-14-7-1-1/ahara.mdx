---
title: "Āhāra"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="459">

<Paragraph number="3482">
Upādinno dhammo upādinnassa dhammassa āhārapaccayena paccayo—  upādinnā āhārā sampayuttakānaṃ khandhānaṃ āhārapaccayena paccayo; paṭisandhikkhaṇe …pe…  upādinno kabaḷīkāro āhāro imassa upādinnassa kāyassa āhārapaccayena paccayo. (1)
</Paragraph>

<Paragraph number="3483">
Upādinno dhammo anupādinnassa dhammassa āhārapaccayena paccayo—  upādinnā āhārā cittasamuṭṭhānānaṃ rūpānaṃ āhārapaccayena paccayo; upādinno kabaḷīkāro āhāro imassa anupādinnassa kāyassa āhārapaccayena paccayo. (2)
</Paragraph>

<Paragraph number="3484">
Upādinno dhammo upādinnassa ca anupādinnassa ca dhammassa āhārapaccayena paccayo—  upādinnā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo; upādinno kabaḷīkāro āhāro imassa upādinnassa ca anupādinnassa ca kāyassa āhārapaccayena paccayo. (3)
</Paragraph>

</Division>
<Division number="460">

<Paragraph number="3485">
Anupādinno dhammo anupādinnassa dhammassa āhārapaccayena paccayo—  anupādinnā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo; anupādinno kabaḷīkāro āhāro imassa anupādinnassa kāyassa āhārapaccayena paccayo. (1)
</Paragraph>

<Paragraph number="3486">
Anupādinno dhammo upādinnassa dhammassa āhārapaccayena paccayo—  anupādinno kabaḷīkāro āhāro imassa upādinnassa kāyassa āhārapaccayena paccayo. (2)
</Paragraph>

<Paragraph number="3487">
Anupādinno dhammo upādinnassa ca anupādinnassa ca dhammassa āhārapaccayena paccayo—  anupādinno kabaḷīkāro āhāro imassa upādinnassa ca anupādinnassa ca kāyassa āhārapaccayena paccayo. (3)
</Paragraph>

<Paragraph number="3488">
Upādinno ca anupādinno ca dhammā upādinnassa dhammassa āhārapaccayena paccayo—  upādinno ca anupādinno ca kabaḷīkāro āhāro imassa upādinnassa kāyassa āhārapaccayena paccayo. (1)
</Paragraph>

<Paragraph number="3489">
Upādinno ca anupādinno ca dhammā anupādinnassa dhammassa āhārapaccayena paccayo—  upādinno ca anupādinno ca kabaḷīkāro āhāro imassa anupādinnassa kāyassa āhārapaccayena paccayo. (2)
</Paragraph>

<Paragraph number="3490">
Upādinno ca anupādinno ca dhammā upādinnassa ca anupādinnassa ca dhammassa āhārapaccayena paccayo—  upādinno ca anupādinno ca kabaḷīkāro āhāro imassa upādinnassa ca anupādinnassa ca kāyassa āhārapaccayena paccayo. (3)
</Paragraph>
</Division>