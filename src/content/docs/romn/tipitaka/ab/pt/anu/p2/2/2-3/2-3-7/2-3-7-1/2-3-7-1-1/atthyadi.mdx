---
title: "Atthyādi"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="46">

<Paragraph number="640">
Sanidassano dhammo anidassanassa dhammassa atthipaccayena paccayo—  sanidassanaṃ rūpaṃ aniccato …pe…  domanassaṃ uppajjati, dibbena cakkhunā rūpaṃ passati, rūpāyatanaṃ cakkhuviññāṇassa atthipaccayena paccayo. (1)
</Paragraph>

<Paragraph number="641">
Anidassano dhammo anidassanassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <Emphasis>Sahajāto</Emphasis>—  anidassano eko khandho tiṇṇannaṃ khandhānaṃ anidassanānañca cittasamuṭṭhānānaṃ rūpānaṃ atthipaccayena paccayo …pe…  dve khandhe …pe… . (Saṃkhittaṃ. Yāva asaññasattā.) <Emphasis>Purejātaṃ</Emphasis>—  cakkhuṃ …pe…  vatthuṃ aniccato …pe…  domanassaṃ uppajjati, dibbāya sotadhātuyā saddaṃ suṇāti, saddāyatanaṃ sotaviññāṇassa …pe…  phoṭṭhabbāyatanaṃ kāyaviññāṇassa …pe…  cakkhāyatanaṃ cakkhuviññāṇassa …pe…  kāyāyatanaṃ kāyaviññāṇassa …pe…  vatthu anidassanānaṃ khandhānaṃ atthipaccayena paccayo. <Emphasis>Pacchājātā</Emphasis>—  anidassanā khandhā purejātassa imassa anidassanassa kāyassa atthipaccayena paccayo. <Emphasis>Kabaḷīkāro āhāro</Emphasis>—  imassa anidassanassa kāyassa atthipaccayena paccayo. <Emphasis>Rūpajīvitindriyaṃ</Emphasis>—  anidassanānaṃ kaṭattārūpānaṃ atthipaccayena paccayo. (1)
</Paragraph>

<Paragraph number="642">
Anidassano dhammo sanidassanassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <Emphasis>Sahajātā</Emphasis>—  anidassanā khandhā sanidassanānaṃ cittasamuṭṭhānānaṃ rūpānaṃ atthipaccayena paccayo; paṭisandhikkhaṇe …pe…  mahābhūtā sanidassanānaṃ cittasamuṭṭhānānaṃ rūpānaṃ kaṭattārūpānaṃ upādārūpānaṃ atthipaccayena paccayo…  bāhirā…  āhārasamuṭṭhānā…  utusamuṭṭhānā…  asaññasattānaṃ mahābhūtā sanidassanānaṃ kaṭattārūpānaṃ, upādārūpānaṃ atthipaccayena paccayo. <Emphasis>Pacchājātā</Emphasis>—  anidassanā khandhā purejātassa imassa sanidassanassa kāyassa atthipaccayena paccayo. <Emphasis>Kabaḷīkāro āhāro</Emphasis>—  imassa sanidassanassa kāyassa atthipaccayena paccayo. <Emphasis>Rūpajīvitindriyaṃ</Emphasis>—  sanidassanānaṃ kaṭattārūpānaṃ atthipaccayena paccayo. (2)
</Paragraph>

<Paragraph number="643">
Anidassano dhammo sanidassanassa ca anidassanassa ca dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <Emphasis>Sahajāto</Emphasis>—  anidassano eko khandho tiṇṇannaṃ khandhānaṃ sanidassanānañca anidassanānañca cittasamuṭṭhānānaṃ rūpānaṃ atthipaccayena paccayo …pe…  dve khandhā …pe…  paṭisandhikkhaṇe …pe…  mahābhūtā sanidassanānañca anidassanānañca cittasamuṭṭhānānaṃ rūpānaṃ, kaṭattārūpānaṃ, upādārūpānaṃ atthipaccayena paccayo; bāhirā…  āhārasamuṭṭhānā…  utusamuṭṭhānā…  asaññasattānaṃ mahābhūtā sanidassanānañca anidassanānañca kaṭattārūpānaṃ upādārūpānaṃ atthipaccayena paccayo. (3)
</Paragraph>

</Division>
<Division number="47">

<Paragraph number="644">
Sanidassano ca anidassano ca dhammā anidassanassa dhammassa atthipaccayena paccayo. <Emphasis>Purejātaṃ</Emphasis>—  rūpāyatanañca vatthu ca anidassanānaṃ khandhānaṃ atthipaccayena paccayo; rūpāyatanañca cakkhāyatanañca cakkhuviññāṇassa atthipaccayena paccayo.
</Paragraph>

<Paragraph number="645">
Natthipaccayena paccayo…  vigatapaccayena paccayo…  avigatapaccayena paccayo.
</Paragraph>
</Division>