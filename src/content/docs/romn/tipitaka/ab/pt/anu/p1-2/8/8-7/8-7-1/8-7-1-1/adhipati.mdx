---
title: "Adhipati"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="22">

<Paragraph number="693">
Pītisahagato dhammo pītisahagatassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  pītisahagatena cittena dānaṃ datvā sīlaṃ samādiyitvā uposathakammaṃ katvā pītisahagatena cittena taṃ garuṃ katvā paccavekkhati, pītisahagatā jhānā vuṭṭhahitvā, maggā vuṭṭhahitvā, phalā vuṭṭhahitvā pītisahagatena cittena taṃ garuṃ katvā paccavekkhati. Pītisahagate khandhe pītisahagatena cittena garuṃ katvā assādeti abhinandati; taṃ garuṃ katvā pītisahagato rāgo uppajjati, diṭṭhi uppajjati. <Emphasis>Sahajātādhipati</Emphasis>—  pītisahagatādhipati sampayuttakānaṃ khandhānaṃ adhipatipaccayena paccayo. (1)
</Paragraph>

<Paragraph number="694">
Pītisahagato dhammo sukhasahagatassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  pītisahagatena cittena dānaṃ datvā …pe… . <Emphasis>Sahajātādhipati</Emphasis>—  pītisahagatādhipati sampayuttakānaṃ sukhasahagatānaṃ khandhānaṃ adhipatipaccayena paccayo. (2)
</Paragraph>

<Paragraph number="695">
Pītisahagato dhammo upekkhāsahagatassa dhammassa adhipatipaccayena paccayo. <Emphasis>Ārammaṇādhipati</Emphasis>—  pītisahagatena cittena dānaṃ datvā …pe…  upekkhāsahagatena cittena. (Saṃkhittaṃ.) (3)
</Paragraph>

<Paragraph number="696">
Pītisahagato dhammo pītisahagatassa ca sukhasahagatassa ca dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  pītisahagatena cittena dānaṃ datvā …pe… . <Emphasis>Sahajātādhipati</Emphasis>—  pītisahagatādhipati sampayuttakānaṃ pītisahagatānañca sukhasahagatānañca khandhānaṃ adhipatipaccayena paccayo. (4)
</Paragraph>

</Division>
<Division number="23">

<Paragraph number="697">
Sukhasahagato dhammo sukhasahagatassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  sukhasahagatena cittena dānaṃ datvā …pe… . <Emphasis>Sahajātādhipati</Emphasis>—  sukhasahagatādhipati sampayuttakānaṃ khandhānaṃ adhipatipaccayena paccayo. (1)
</Paragraph>

<Paragraph number="698">
Sukhasahagato dhammo pītisahagatassa dhammassa adhipatipaccayena paccayo—  ārammaṇādhipati, sahajātādhipati …pe… . <Emphasis>Sahajātādhipati</Emphasis>—  sukhasahagatādhipati sampayuttakānaṃ pītisahagatānaṃ khandhānaṃ adhipatipaccayena paccayo. (2)
</Paragraph>

<Paragraph number="699">
Sukhasahagato dhammo upekkhāsahagatassa dhammassa adhipatipaccayena paccayo—  <Emphasis>ārammaṇādhipati</Emphasis> (Saṃkhittaṃ.) (3)
</Paragraph>

<Paragraph number="700">
Sukhasahagato dhammo pītisahagatassa ca sukhasahagatassa ca dhammassa adhipatipaccayena paccayo—  ārammaṇādhipati, sahajātādhipati …pe… . <Emphasis>Sahajātādhipati</Emphasis>—  sukhasahagatādhipati sampayuttakānaṃ pītisahagatānañca sukhasahagatānañca khandhānaṃ adhipatipaccayena paccayo. (4)
</Paragraph>

</Division>
<Division number="24">

<Paragraph number="701">
Upekkhāsahagato dhammo upekkhāsahagatassa dhammassa adhipatipaccayena paccayo—  ārammaṇādhipati, sahajātādhipati …pe… . <Emphasis>Sahajātādhipati</Emphasis>—  upekkhāsahagatādhipati sampayuttakānaṃ khandhānaṃ adhipatipaccayena paccayo. (1)
</Paragraph>

<Paragraph number="702">
Upekkhāsahagato dhammo pītisahagatassa dhammassa adhipatipaccayena paccayo—  <Emphasis>ārammaṇādhipati</Emphasis> (Saṃkhittaṃ.) (2)
</Paragraph>

<Paragraph number="703">
Upekkhāsahagato dhammo sukhasahagatassa dhammassa adhipatipaccayena paccayo—  <Emphasis>ārammaṇādhipati</Emphasis> (Saṃkhittaṃ.) (3)
</Paragraph>

<Paragraph number="704">
Upekkhāsahagato dhammo pītisahagatassa ca sukhasahagatassa ca dhammassa adhipatipaccayena paccayo—  <Emphasis>ārammaṇādhipati</Emphasis> (Saṃkhittaṃ.) (4)
</Paragraph>

</Division>
<Division number="25">

<Paragraph number="705">
Pītisahagato ca sukhasahagato ca dhammā pītisahagatassa dhammassa adhipatipaccayena paccayo—  ārammaṇādhipati, sahajātādhipati …pe… . <Emphasis>Sahajātādhipati</Emphasis>—  pītisahagatā ca sukhasahagatā ca adhipati sampayuttakānaṃ pītisahagatānaṃ khandhānaṃ adhipatipaccayena paccayo. (1)
</Paragraph>

<Paragraph number="706">
Pītisahagato ca sukhasahagato ca dhammā sukhasahagatassa dhammassa adhipatipaccayena paccayo—  ārammaṇādhipati, sahajātādhipati …pe… . <Emphasis>Sahajātādhipati</Emphasis>—  pītisahagatā ca sukhasahagatā ca adhipati sampayuttakānaṃ sukhasahagatānaṃ khandhānaṃ adhipatipaccayena paccayo. (2)
</Paragraph>

<Paragraph number="707">
Pītisahagato ca sukhasahagato ca dhammā upekkhāsahagatassa dhammassa adhipatipaccayena paccayo—  <Emphasis>ārammaṇādhipati</Emphasis> (Saṃkhittaṃ.) (3)
</Paragraph>

<Paragraph number="708">
Pītisahagato ca sukhasahagato ca dhammā pītisahagatassa ca sukhasahagatassa ca dhammassa adhipatipaccayena paccayo—  ārammaṇādhipati, sahajātādhipati …pe… . <Emphasis>Sahajātādhipati</Emphasis>—  pītisahagatā ca sukhasahagatā ca adhipati sampayuttakānaṃ pītisahagatānañca sukhasahagatānañca khandhānaṃ adhipatipaccayena paccayo. (4)
</Paragraph>
</Division>