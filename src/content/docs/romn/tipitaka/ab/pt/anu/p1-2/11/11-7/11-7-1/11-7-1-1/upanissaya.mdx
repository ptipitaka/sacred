---
title: "Upanissaya"
tableOfContents: false
sidebar:
  order: 12
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="54">

<Paragraph number="1589">
Ācayagāmī dhammo ācayagāmissa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  ācayagāmiṃ saddhaṃ upanissāya dānaṃ deti, sīlaṃ …pe…  uposathakammaṃ …pe…  jhānaṃ …pe…  vipassanaṃ …pe…  abhiññaṃ …pe…  samāpattiṃ uppādeti, mānaṃ jappeti, diṭṭhiṃ gaṇhāti, ācayagāmiṃ sīlaṃ…  sutaṃ…  cāgaṃ…  paññaṃ…  rāgaṃ…  dosaṃ…  mohaṃ…  mānaṃ…  diṭṭhiṃ…  patthanaṃ upanissāya dānaṃ deti. Sīlaṃ …pe…  uposathakammaṃ …pe…  jhānaṃ …pe…  vipassanaṃ …pe…  abhiññaṃ …pe…  samāpattiṃ …pe…  pāṇaṃ hanati …pe…  saṃghaṃ bhindati. Ācayagāmī saddhā …pe…  paññā, rāgo …pe…  patthanā ācayagāmiyā saddhāya …pe…  paññāya, rāgassa …pe…  patthanāya upanissayapaccayena paccayo. Paṭhamassa jhānassa parikammaṃ paṭhamassa jhānassa upanissayapaccayena paccayo… . Nevasaññānāsaññāyatanassa parikammaṃ nevasaññānāsaññāyatanassa upanissayapaccayena paccayo. Paṭhamaṃ jhānaṃ dutiyassa jhānassa …pe…  ākiñcaññāyatanaṃ nevasaññānāsaññāyatanassa upanissayapaccayena paccayo. (1)
</Paragraph>

<Paragraph number="1590">
Ācayagāmī dhammo apacayagāmissa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  paṭhamassa maggassa parikammaṃ paṭhamassa maggassa …pe…  catutthassa maggassa parikammaṃ catutthassa maggassa upanissayapaccayena paccayo. (2)
</Paragraph>

<Paragraph number="1591">
Ācayagāmī dhammo nevācayagāmināpacayagāmissa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  ācayagāmiṃ saddhaṃ upanissāya attānaṃ ātāpeti paritāpeti pariyiṭṭhimūlakaṃ dukkhaṃ paccanubhoti. Ācayagāmiṃ sīlaṃ …pe…  paññaṃ. Rāgaṃ …pe…  patthanaṃ upanissāya attānaṃ ātāpeti paritāpeti pariyiṭṭhimūlakaṃ dukkhaṃ paccanubhoti. Ācayagāmī saddhā …pe…  paññā. Rāgo …pe…  patthanā, kāyikassa sukhassa, kāyikassa dukkhassa phalasamāpattiyā upanissayapaccayena paccayo. Kusalākusalaṃ kammaṃ vipākassa upanissayapaccayena paccayo. (3)
</Paragraph>

</Division>
<Division number="55">

<Paragraph number="1592">
Apacayagāmī dhammo apacayagāmissa dhammassa upanissayapaccayena paccayo. <Emphasis>Pakatūpanissayo</Emphasis>—  paṭhamo maggo dutiyassa maggassa …pe…  tatiyo maggo catutthassa maggassa upanissayapaccayena paccayo. (1)
</Paragraph>

<Paragraph number="1593">
Apacayagāmī dhammo ācayagāmissa dhammassa upanissayapaccayena paccayo—  ārammaṇūpanissayo, pakatūpanissayo …pe… . <Emphasis>Pakatūpanissayo</Emphasis>—  sekkhā maggaṃ upanissāya anuppannaṃ kusalasamāpattiṃ uppādenti, uppannaṃ samāpajjanti, saṅkhāre aniccato dukkhato anattato vipassanti, maggo sekkhānaṃ atthapaṭisambhidāya …pe…  paṭibhānapaṭisambhidāya ṭhānāṭhānakosallassa upanissayapaccayena paccayo. (2)
</Paragraph>

<Paragraph number="1594">
Apacayagāmī dhammo nevācayagāmināpacayagāmissa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  arahā maggaṃ upanissāya anuppannaṃ kiriyasamāpattiṃ uppādeti, uppannaṃ samāpajjati …pe…  ṭhānāṭhānakosallassa upanissayapaccayena paccayo. Maggo phalasamāpattiyā upanissayapaccayena paccayo. (3)
</Paragraph>

</Division>
<Division number="56">

<Paragraph number="1595">
Nevācayagāmināpacayagāmī dhammo nevācayagāmināpacayagāmissa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  kāyikaṃ sukhaṃ upanissāya attānaṃ ātāpeti paritāpeti pariyiṭṭhimūlakaṃ dukkhaṃ paccanubhoti. Kāyikaṃ dukkhaṃ…  utuṃ…  bhojanaṃ…  senāsanaṃ upanissāya attānaṃ ātāpeti paritāpeti …pe…  kāyikaṃ sukhaṃ…  kāyikaṃ dukkhaṃ…  utu…  bhojanaṃ…  senāsanaṃ kāyikassa sukhassa, kāyikassa dukkhassa phalasamāpattiyā upanissayapaccayena paccayo. Arahā kāyikaṃ sukhaṃ upanissāya anuppannaṃ kiriyasamāpattiṃ uppādeti …pe…  vipassati. Kāyikaṃ dukkhaṃ…  utuṃ…  bhojanaṃ…  senāsanaṃ upanissāya …pe…  vipassati. (1)
</Paragraph>

<Paragraph number="1596">
Nevācayagāmināpacayagāmī dhammo ācayagāmissa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  kāyikaṃ sukhaṃ upanissāya dānaṃ deti …pe…  samāpattiṃ uppādeti, pāṇaṃ hanati …pe…  saṃghaṃ bhindati. Kāyikaṃ dukkhaṃ…  utuṃ…  bhojanaṃ…  senāsanaṃ upanissāya dānaṃ deti …pe…  saṃghaṃ bhindati, kāyikaṃ sukhaṃ …pe…  senāsanaṃ ācayagāmiyā saddhāya …pe…  paññāya, rāgassa …pe…  patthanāya upanissayapaccayena paccayo. (2)
</Paragraph>

<Paragraph number="1597">
Nevācayagāmināpacayagāmī dhammo apacayagāmissa dhammassa upanissayapaccayena paccayo—  ārammaṇūpanissayo, pakatūpanissayo …pe… . <Emphasis>Pakatūpanissayo</Emphasis>—  kāyikaṃ sukhaṃ upanissāya maggaṃ uppādeti. Kāyikaṃ dukkhaṃ …pe…  senāsanaṃ upanissāya maggaṃ uppādeti, kāyikaṃ sukhaṃ, kāyikaṃ dukkhaṃ …pe…  senāsanaṃ maggassa upanissayapaccayena paccayo. (3)
</Paragraph>
</Division>