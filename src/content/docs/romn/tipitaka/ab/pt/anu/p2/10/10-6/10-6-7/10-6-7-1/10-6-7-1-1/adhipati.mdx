---
title: "Adhipati"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="213">

<Paragraph number="2841">
Cittasamuṭṭhāno dhammo cittasamuṭṭhānassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  cittasamuṭṭhāne khandhe garuṃ katvā cittasamuṭṭhānā khandhā uppajjanti. <Emphasis>Sahajātādhipati</Emphasis>—  cittasamuṭṭhānādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (Tīṇipi ārammaṇādhipati, sahajātādhipatipi kātabbā.) (3)
</Paragraph>

<Paragraph number="2842">
Nocittasamuṭṭhāno dhammo nocittasamuṭṭhānassa dhammassa adhipatipaccayena paccayo. <Emphasis>Ārammaṇādhipati</Emphasis>—  ariyā maggā …pe…  nibbānaṃ garuṃ katvā …pe…  nocittasamuṭṭhāne khandhe garuṃ katvā assādeti abhinandati, taṃ garuṃ katvā cittaṃ uppajjati. (1)
</Paragraph>

<Paragraph number="2843">
Nocittasamuṭṭhāno dhammo cittasamuṭṭhānassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  ariyā maggā …pe…  nibbānaṃ garuṃ katvā paccavekkhanti …pe…  nocittasamuṭṭhāne khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. <Emphasis>Sahajātādhipati</Emphasis>—  nocittasamuṭṭhānādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (2)
</Paragraph>

<Paragraph number="2844">
Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa adhipatipaccayena paccayo. <Emphasis>Ārammaṇādhipati</Emphasis>—  ariyā maggā …pe…  nibbānaṃ garuṃ katvā paccavekkhanti …pe…  nocittasamuṭṭhāne khandhe garuṃ katvā …pe…  cittañca sampayuttakā ca khandhā uppajjanti. (3)
</Paragraph>

<Paragraph number="2845">
Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa adhipatipaccayena paccayo—  ārammaṇādhipati…  tīṇi. (Ārammaṇādhipatiyeva.)
</Paragraph>
</Division>