---
title: "Nahetu"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="6">

<Paragraph number="2330">
Sārammaṇaṃ dhammaṃ paṭicca sārammaṇo dhammo uppajjati nahetupaccayā—  ahetukaṃ sārammaṇaṃ ekaṃ khandhaṃ paṭicca tayo khandhā …pe…  dve khandhe …pe…  ahetukapaṭisandhikkhaṇe …pe…  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)
</Paragraph>

<Paragraph number="2331">
Sārammaṇaṃ dhammaṃ paṭicca anārammaṇo dhammo uppajjati nahetupaccayā—  ahetuke sārammaṇe khandhe paṭicca cittasamuṭṭhānaṃ rūpaṃ; ahetukapaṭisandhikkhaṇe …pe… . (2)
</Paragraph>

<Paragraph number="2332">
Sārammaṇaṃ dhammaṃ paṭicca sārammaṇo ca anārammaṇo ca dhammā uppajjanti nahetupaccayā—  ahetukaṃ sārammaṇaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe…  dve khandhe …pe…  ahetukapaṭisandhikkhaṇe …pe… . (3)
</Paragraph>

</Division>
<Division number="7">

<Paragraph number="2333">
Anārammaṇaṃ dhammaṃ paṭicca anārammaṇo dhammo uppajjati nahetupaccayā—  ekaṃ mahābhūtaṃ …pe…  asaññasattānaṃ ekaṃ mahābhūtaṃ …pe… . (1)
</Paragraph>

<Paragraph number="2334">
Anārammaṇaṃ dhammaṃ paṭicca sārammaṇo dhammo uppajjati nahetupaccayā—  ahetukapaṭisandhikkhaṇe vatthuṃ paṭicca sārammaṇā khandhā. (2)
</Paragraph>

<Paragraph number="2335">
Anārammaṇaṃ dhammaṃ paṭicca sārammaṇo ca anārammaṇo ca dhammā uppajjanti nahetupaccayā—  ahetukapaṭisandhikkhaṇe vatthuṃ paṭicca sārammaṇā khandhā, mahābhūte paṭicca kaṭattārūpaṃ. (3)
</Paragraph>

</Division>
<Division number="8">

<Paragraph number="2336">
Sārammaṇañca anārammaṇañca dhammaṃ paṭicca sārammaṇo dhammo uppajjati nahetupaccayā—  ahetukapaṭisandhikkhaṇe sārammaṇaṃ ekaṃ khandhañca vatthuñca paṭicca tayo khandhā …pe…  dve khandhe ca …pe… . (1)
</Paragraph>

<Paragraph number="2337">
Sārammaṇañca anārammaṇañca dhammaṃ paṭicca anārammaṇo dhammo uppajjati nahetupaccayā—  ahetuke sārammaṇe khandhe ca mahābhūte ca paṭicca cittasamuṭṭhānaṃ rūpaṃ; ahetukapaṭisandhikkhaṇe …pe… . (2)
</Paragraph>

<Paragraph number="2338">
Sārammaṇañca anārammaṇañca dhammaṃ paṭicca sārammaṇo ca anārammaṇo ca dhammā uppajjanti nahetupaccayā—  ahetukapaṭisandhikkhaṇe sārammaṇaṃ ekaṃ khandhañca vatthuñca paṭicca tayo khandhā …pe…  dve khandhe ca …pe…  sārammaṇe khandhe ca mahābhūte ca paṭicca kaṭattārūpaṃ. (3)
</Paragraph>
</Division>