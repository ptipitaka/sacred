---
title: "Purejāta"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="161">

<Paragraph number="4427">
Appītiko dhammo appītikassa dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  vatthuṃ appītikena cittena aniccato …pe…  vipassati, assādeti abhinandati, taṃ ārabbha appītiko rāgo …pe…  domanassaṃ uppajjati, pīti uppajjati, dibbena cakkhunā rūpaṃ passati …pe…  phoṭṭhabbāyatanaṃ kāyaviññāṇassa …pe… . <Emphasis>Vatthupurejātaṃ</Emphasis>—  cakkhāyatanaṃ cakkhuviññāṇassa …pe…  kāyāyatanaṃ kāyaviññāṇassa …pe…  vatthu appītikānaṃ khandhānaṃ pītiyā ca purejātapaccayena paccayo. (1)
</Paragraph>

<Paragraph number="4428">
Appītiko dhammo sappītikassa dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  vatthuṃ sappītikena cittena aniccato …pe…  vipassati, assādeti abhinandati, taṃ ārabbha sappītiko rāgo uppajjati, diṭṭhi uppajjati. <Emphasis>Vatthupurejātaṃ</Emphasis>—  vatthu sappītikānaṃ khandhānaṃ purejātapaccayena paccayo. (2)
</Paragraph>

<Paragraph number="4429">
Appītiko dhammo sappītikassa ca appītikassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  vatthuṃ sappītikena cittena aniccato …pe…  vipassati assādeti abhinandati, taṃ ārabbha pīti ca sampayuttakā khandhā ca uppajjanti. <Emphasis>Vatthupurejātaṃ</Emphasis>—  vatthu sappītikānaṃ khandhānaṃ pītiyā ca purejātapaccayena paccayo. (3)
</Paragraph>
</Division>