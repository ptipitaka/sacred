---
title: "Atthi"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="99">

<Paragraph number="1234">
Āsavasampayutto dhammo āsavasampayuttassa dhammassa atthipaccayena paccayo…  ekaṃ. (1)
</Paragraph>

<Paragraph number="1235">
Āsavasampayutto dhammo āsavavippayuttassa dhammassa atthipaccayena paccayo—  sahajātaṃ, pacchājātaṃ. <Emphasis>Sahajātā</Emphasis>—  āsavasampayuttā khandhā cittasamuṭṭhānānaṃ rūpānaṃ atthipaccayena paccayo; domanassasahagatā vicikicchāsahagatā uddhaccasahagatā khandhā mohassa ca cittasamuṭṭhānānañca rūpānaṃ atthipaccayena paccayo. <Emphasis>Pacchājātā</Emphasis>—  āsavasampayuttā khandhā purejātassa imassa kāyassa atthipaccayena paccayo. (2)
</Paragraph>

<Paragraph number="1236">
Āsavasampayutto dhammo āsavasampayuttassa ca āsavavippayuttassa ca dhammassa atthipaccayena paccayo. (Sahajātasadisaṃ.) (3)
</Paragraph>

</Division>
<Division number="100">

<Paragraph number="1237">
Āsavavippayutto dhammo āsavavippayuttassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ, vitthāretabbaṃ.) (1)
</Paragraph>

<Paragraph number="1238">
Āsavavippayutto dhammo āsavasampayuttassa dhammassa atthipaccayena paccayo—  sahajātaṃ, purejātaṃ. <Emphasis>Sahajāto</Emphasis>—  domanassasahagato vicikicchāsahagato uddhaccasahagato moho sampayuttakānaṃ khandhānaṃ atthipaccayena paccayo. <Emphasis>Purejātaṃ</Emphasis>—  cakkhuṃ …pe…  vatthuṃ assādeti abhinandati, taṃ ārabbha rāgo uppajjati, diṭṭhi uppajjati, vicikicchā uppajjati, uddhaccaṃ uppajjati, domanassaṃ uppajjati, vatthu āsavasampayuttakānaṃ khandhānaṃ atthipaccayena paccayo. (2)
</Paragraph>

<Paragraph number="1239">
Āsavavippayutto dhammo āsavasampayuttassa ca āsavavippayuttassa ca dhammassa atthipaccayena paccayo—  sahajātaṃ, purejātaṃ. <Emphasis>Sahajāto</Emphasis>—  domanassasahagato vicikicchāsahagato uddhaccasahagato moho sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. <Emphasis>Purejātaṃ</Emphasis>—  cakkhuṃ …pe…  vatthuṃ ārabbha domanassasahagatā vicikicchāsahagatā uddhaccasahagatā khandhā ca moho ca uppajjanti. (3)
</Paragraph>

</Division>
<Division number="101">

<Paragraph number="1240">
Āsavasampayutto ca āsavavippayutto ca dhammā āsavasampayuttassa dhammassa atthipaccayena paccayo—  sahajātaṃ, purejātaṃ. <Emphasis>Sahajāto</Emphasis>—  āsavasampayutto eko khandho ca vatthu ca tiṇṇannaṃ khandhānaṃ atthipaccayena paccayo …pe…  dve khandhā ca …pe…  domanassasahagato vicikicchāsahagato uddhaccasahagato eko khandho ca moho ca tiṇṇannaṃ khandhānaṃ atthipaccayena paccayo; dve khandhā ca …pe… . (1)
</Paragraph>

<Paragraph number="1241">
Āsavasampayutto ca āsavavippayutto ca dhammā āsavavippayuttassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <Emphasis>Sahajātā</Emphasis>—  āsavasampayuttā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo; domanassasahagatā vicikicchāsahagatā uddhaccasahagatā khandhā ca moho ca cittasamuṭṭhānānaṃ rūpānaṃ atthipaccayena paccayo; domanassasahagatā vicikicchāsahagatā uddhaccasahagatā khandhā ca vatthu ca mohassa atthipaccayena paccayo. <Emphasis>Pacchājātā</Emphasis>—  āsavasampayuttā khandhā ca kabaḷīkāro āhāro ca imassa kāyassa atthipaccayena paccayo. <Emphasis>Pacchājātā</Emphasis>—  āsavasampayuttā khandhā ca rūpajīvitindriyañca kaṭattārūpānaṃ atthipaccayena paccayo. (2)
</Paragraph>

<Paragraph number="1242">
Āsavasampayutto ca āsavavippayutto ca dhammā āsavasampayuttassa ca āsavavippayuttassa ca dhammassa atthipaccayena paccayo—  sahajātaṃ, purejātaṃ. <Emphasis>Sahajāto</Emphasis>—  domanassasahagato vicikicchāsahagato uddhaccasahagato eko khandho ca moho ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo …pe…  dve khandhā ca …pe… . <Emphasis>Sahajāto</Emphasis>—  domanassasahagato vicikicchāsahagato uddhaccasahagato eko khandho ca vatthu ca tiṇṇannaṃ khandhānaṃ mohassa ca …pe…  dve khandhā ca …pe… . (3)
</Paragraph>
</Division>