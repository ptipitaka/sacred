---
title: "Atthi"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="34">

<Paragraph number="1692">
Gantho dhammo ganthassa dhammassa atthipaccayena paccayo…  ekaṃ. (Paṭiccasadisaṃ.)
</Paragraph>

<Paragraph number="1693">
Gantho dhammo noganthassa dhammassa atthipaccayena paccayo—  sahajātaṃ, pacchājātaṃ. <Emphasis>Sahajātā</Emphasis>—  ganthā sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. <Emphasis>Pacchājātā</Emphasis>—  ganthā purejātassa imassa kāyassa atthipaccayena paccayo. (2)
</Paragraph>

<Paragraph number="1694">
Gantho dhammo ganthassa ca noganthassa ca dhammassa atthipaccayena paccayo…  ekaṃ. (Paṭiccasadisaṃ.) (3)
</Paragraph>

</Division>
<Division number="35">

<Paragraph number="1695">
Nogantho dhammo noganthassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1)
</Paragraph>

<Paragraph number="1696">
Nogantho dhammo ganthassa dhammassa atthipaccayena paccayo—  sahajātaṃ, purejātaṃ. <Emphasis>Sahajātā</Emphasis>—  noganthā khandhā ganthānaṃ atthipaccayena paccayo. <Emphasis>Purejātaṃ</Emphasis>—  cakkhuṃ …pe…  vatthuṃ assādeti abhinandati, taṃ ārabbha rāgo uppajjati, diṭṭhi uppajjati, domanassaṃ uppajjati, vatthu ganthānaṃ atthipaccayena paccayo. (2)
</Paragraph>

<Paragraph number="1697">
Nogantho dhammo ganthassa ca noganthassa ca dhammassa atthipaccayena paccayo—  sahajātaṃ, purejātaṃ. <Emphasis>Sahajāto</Emphasis>—  nogantho eko khandho tiṇṇannaṃ khandhānaṃ ganthānañca cittasamuṭṭhānānañca rūpānaṃ atthipaccayena paccayo …pe… . <Emphasis>Purejātaṃ</Emphasis>—  cakkhuṃ …pe…  vatthuṃ assādeti abhinandati, taṃ ārabbha ganthā ca sampayuttakā ca khandhā uppajjanti; vatthu ganthānaṃ sampayuttakānañca khandhānaṃ atthipaccayena paccayo. (3)
</Paragraph>

</Division>
<Division number="36">

<Paragraph number="1698">
Gantho ca nogantho ca dhammā ganthassa dhammassa atthipaccayena paccayo—  sahajātaṃ, purejātaṃ. <Emphasis>Sahajāto</Emphasis>—  sīlabbataparāmāso kāyagantho ca sampayuttakā ca khandhā abhijjhākāyaganthassa atthipaccayena paccayo (cakkaṃ). <Emphasis>Sahajāto</Emphasis>—  sīlabbataparāmāso kāyagantho ca vatthu ca abhijjhākāyaganthassa atthipaccayena paccayo. (Cakkaṃ.) (1)
</Paragraph>

<Paragraph number="1699">
Gantho ca nogantho ca dhammā noganthassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <Emphasis>Sahajāto</Emphasis>—  nogantho eko khandho ca gantho ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo …pe…  dve khandhā ca …pe… . <Emphasis>Sahajātā</Emphasis>—  ganthā ca vatthu ca noganthānaṃ khandhānaṃ atthipaccayena paccayo. <Emphasis>Sahajātā</Emphasis>—  ganthā ca mahābhūtā ca cittasamuṭṭhānānañca rūpānaṃ atthipaccayena paccayo. <Emphasis>Pacchājātā</Emphasis>—  ganthā ca sampayuttakā ca khandhā purejātassa imassa kāyassa atthipaccayena paccayo. <Emphasis>Pacchājātā</Emphasis>—  ganthā ca kabaḷīkāro āhāro ca imassa kāyassa atthipaccayena paccayo. <Emphasis>Pacchājātā</Emphasis>—  ganthā ca rūpajīvitindriyañca kaṭattārūpānaṃ atthipaccayena paccayo. (2)
</Paragraph>

<Paragraph number="1700">
Gantho ca nogantho ca dhammā ganthassa ca noganthassa ca dhammassa atthipaccayena paccayo—  sahajātaṃ, purejātaṃ. <Emphasis>Sahajāto</Emphasis>—  nogantho eko khandho ca sīlabbataparāmāso kāyagantho ca tiṇṇannaṃ khandhānaṃ abhijjhākāyaganthassa ca cittasamuṭṭhānānañca rūpānaṃ atthipaccayena paccayo …pe… . <Emphasis>Sahajāto</Emphasis>—  sīlabbataparāmāso kāyagantho ca vatthu ca abhijjhākāyaganthassa ca sampayuttakānañca khandhānaṃ atthipaccayena paccayo. (Cakkaṃ.) (3)
</Paragraph>
</Division>