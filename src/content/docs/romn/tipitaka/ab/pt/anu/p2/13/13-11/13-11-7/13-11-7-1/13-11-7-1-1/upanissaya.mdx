---
title: "Upanissaya"
tableOfContents: false
sidebar:
  order: 8
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="213">

<Paragraph number="4559">
Kāmāvacaro dhammo kāmāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  kāmāvacaraṃ saddhaṃ upanissāya dānaṃ deti …pe…  sīlaṃ …pe…  uposathakammaṃ …pe…  vipassanaṃ uppādeti, mānaṃ jappeti, diṭṭhiṃ gaṇhāti; kāmāvacaraṃ sīlaṃ …pe…  paññaṃ…  rāgaṃ …pe…  patthanaṃ…  kāyikaṃ sukhaṃ…  kāyikaṃ dukkhaṃ…  utuṃ…  bhojanaṃ…  senāsanaṃ upanissāya dānaṃ deti …pe…  vipassanaṃ uppādeti, pāṇaṃ hanati …pe…  saṃghaṃ bhindati; kāmāvacarā saddhā …pe…  senāsanaṃ kāmāvacarāya saddhāya …pe…  patthanāya…  kāyikassa sukhassa…  kāyikassa dukkhassa upanissayapaccayena paccayo. (1)
</Paragraph>

<Paragraph number="4560">
Kāmāvacaro dhammo nakāmāvacarassa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  kāmāvacaraṃ saddhaṃ upanissāya nakāmāvacaraṃ jhānaṃ uppādeti, maggaṃ …pe…  abhiññaṃ …pe…  samāpattiṃ uppādeti; kāmāvacaraṃ sīlaṃ …pe…  senāsanaṃ upanissāya nakāmāvacaraṃ jhānaṃ uppādeti, maggaṃ …pe…  abhiññaṃ …pe…  samāpattiṃ uppādeti; kāmāvacarā saddhā …pe…  senāsanaṃ nakāmāvacarāya saddhāya …pe…  paññāya…  maggassa, phalasamāpattiyā upanissayapaccayena paccayo; paṭhamassa jhānassa parikammaṃ paṭhamassa jhānassa …pe…  catutthassa jhānassa …pe…  ākāsānañcāyatanassa …pe…  paṭhamassa maggassa …pe…  catutthassa maggassa parikammaṃ catutthassa maggassa upanissayapaccayena paccayo. (2)
</Paragraph>

</Division>
<Division number="214">

<Paragraph number="4561">
Nakāmāvacaro dhammo nakāmāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  nakāmāvacaraṃ saddhaṃ upanissāya jhānaṃ uppādeti, maggaṃ …pe…  abhiññaṃ …pe…  samāpattiṃ uppādeti; nakāmāvacaraṃ sīlaṃ …pe…  paññaṃ upanissāya nakāmāvacaraṃ jhānaṃ uppādeti …pe…  maggaṃ …pe…  abhiññaṃ …pe…  samāpattiṃ uppādeti; nakāmāvacarā saddhā …pe…  paññā nakāmāvacarāya saddhāya …pe…  paññāya, maggassa, phalasamāpattiyā upanissayapaccayena paccayo; paṭhamaṃ jhānaṃ dutiyassa jhānassa upanissayapaccayena paccayo …pe…  tatiyaṃ jhānaṃ …pe…  catutthaṃ jhānaṃ …pe…  ākāsānañcāyatanaṃ viññāṇañcāyatanassa …pe…  ākiñcaññāyatanaṃ nevasaññānāsaññāyatanassa upanissayapaccayena paccayo; paṭhamo maggo dutiyassa maggassa …pe…  dutiyo maggo tatiyassa maggassa …pe…  tatiyo maggo catutthassa maggassa upanissayapaccayena paccayo; maggo phalasamāpattiyā upanissayapaccayena paccayo. (1)
</Paragraph>

<Paragraph number="4562">
Nakāmāvacaro dhammo kāmāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  nakāmāvacaraṃ saddhaṃ upanissāya dānaṃ deti, sīlaṃ …pe…  uposathakammaṃ …pe…  vipassanaṃ uppādeti, mānaṃ jappeti, diṭṭhiṃ gaṇhāti; nakāmāvacaraṃ sīlaṃ …pe…  paññaṃ upanissāya dānaṃ deti, sīlaṃ …pe…  uposathakammaṃ …pe…  vipassanaṃ uppādeti, mānaṃ jappeti, diṭṭhiṃ gaṇhāti; nakāmāvacarā saddhā …pe…  paññā kāmāvacarāya saddhāya …pe…  paññāya, rāgassa …pe…  patthanāya kāyikassa sukhassa, kāyikassa dukkhassa upanissayapaccayena paccayo; ariyā maggaṃ upanissāya saṅkhāre aniccato …pe…  vipassanti, maggo ariyānaṃ atthapaṭisambhidāya…  dhammapaṭisambhidāya…  niruttipaṭisambhidāya…  paṭibhānapaṭisambhidāya…  ṭhānāṭhānakosallassa upanissayapaccayena paccayo; phalasamāpatti kāyikassa sukhassa upanissayapaccayena paccayo. (2)
</Paragraph>
</Division>