---
title: "Hetu"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="86">

<Paragraph number="234">
Sahetukaṃ dhammaṃ saṃsaṭṭho sahetuko dhammo uppajjati hetupaccayā—  sahetukaṃ ekaṃ khandhaṃ saṃsaṭṭhā tayo khandhā …pe…  dve khandhe …pe…  paṭisandhikkhaṇe …pe… . (1)
</Paragraph>

<Paragraph number="235">
Ahetukaṃ dhammaṃ saṃsaṭṭho sahetuko dhammo uppajjati hetupaccayā—  vicikicchāsahagataṃ uddhaccasahagataṃ mohaṃ saṃsaṭṭhā vicikicchāsahagatā uddhaccasahagatā khandhā. (1)
</Paragraph>

<Paragraph number="236">
Sahetukañca ahetukañca dhammaṃ saṃsaṭṭho sahetuko dhammo uppajjati hetupaccayā—  vicikicchāsahagataṃ uddhaccasahagataṃ ekaṃ khandhañca mohañca saṃsaṭṭhā tayo khandhā …pe…  dve khandhe …pe… . (1)
</Paragraph>
</Division>