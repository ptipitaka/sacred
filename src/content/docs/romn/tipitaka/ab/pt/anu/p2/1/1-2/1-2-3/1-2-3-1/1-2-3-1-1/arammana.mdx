---
title: "Ārammaṇa"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="74">

<Paragraph number="204">
Sahetukaṃ dhammaṃ paccayā sahetuko dhammo uppajjati ārammaṇapaccayā—  sahetukaṃ ekaṃ khandhaṃ paccayā tayo khandhā …pe…  paṭisandhikkhaṇe …pe… . (1)
</Paragraph>

<Paragraph number="205">
Sahetukaṃ dhammaṃ paccayā ahetuko dhammo uppajjati ārammaṇapaccayā—  vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (2)
</Paragraph>

<Paragraph number="206">
Sahetukaṃ dhammaṃ paccayā sahetuko ca ahetuko ca dhammā uppajjanti ārammaṇapaccayā—  vicikicchāsahagataṃ uddhaccasahagataṃ ekaṃ khandhaṃ paccayā tayo khandhā moho ca …pe…  dve khandhe …pe… . (3)
</Paragraph>

</Division>
<Division number="75">

<Paragraph number="207">
Ahetukaṃ dhammaṃ paccayā ahetuko dhammo uppajjati ārammaṇapaccayā—  ahetukaṃ ekaṃ khandhaṃ …pe…  dve khandhe …pe…  paṭisandhikkhaṇe vatthuṃ paccayā khandhā, cakkhāyatanaṃ paccayā cakkhuviññāṇaṃ …pe…  kāyāyatanaṃ paccayā kāyaviññāṇaṃ, vatthuṃ paccayā ahetukā khandhā. (1)
</Paragraph>

<Paragraph number="208">
Ahetukaṃ dhammaṃ paccayā sahetuko dhammo uppajjati ārammaṇapaccayā—  vatthuṃ paccayā sahetukā khandhā, vicikicchāsahagataṃ uddhaccasahagataṃ mohaṃ paccayā sampayuttakā khandhā; paṭisandhikkhaṇe …pe… . (2)
</Paragraph>

<Paragraph number="209">
Ahetukaṃ dhammaṃ paccayā sahetuko ca ahetuko ca dhammā uppajjanti ārammaṇapaccayā—  vatthuṃ paccayā vicikicchāsahagatā uddhaccasahagatā khandhā moho ca. (3)
</Paragraph>

</Division>
<Division number="76">

<Paragraph number="210">
Sahetukañca ahetukañca dhammaṃ paccayā sahetuko dhammo uppajjati ārammaṇapaccayā—  sahetukaṃ ekaṃ khandhañca vatthuñca paccayā tayo khandhā …pe…  vicikicchāsahagataṃ uddhaccasahagataṃ ekaṃ khandhañca mohañca paccayā tayo khandhā …pe…  dve khandhe …pe…  paṭisandhikkhaṇe …pe… . (1)
</Paragraph>

<Paragraph number="211">
Sahetukañca ahetukañca dhammaṃ paccayā ahetuko dhammo uppajjati ārammaṇapaccayā—  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (2)
</Paragraph>

<Paragraph number="212">
Sahetukañca ahetukañca dhammaṃ paccayā sahetuko ca ahetuko ca dhammā uppajjanti ārammaṇapaccayā—  vicikicchāsahagataṃ uddhaccasahagataṃ ekaṃ khandhañca vatthuñca paccayā tayo khandhā moho ca …pe…  dve khandhe …pe… . (3)
</Paragraph>
</Division>