---
title: "Hetu"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1">

<Paragraph number="1322">
Saññojanaṃ dhammaṃ paṭicca saññojano dhammo uppajjati hetupaccayā—  kāmarāgasaññojanaṃ paṭicca diṭṭhisaññojanaṃ avijjāsaññojanaṃ, kāmarāgasaññojanaṃ paṭicca sīlabbataparāmāsasaññojanaṃ avijjāsaññojanaṃ, kāmarāgasaññojanaṃ paṭicca mānasaññojanaṃ avijjāsaññojanaṃ, kāmarāgasaññojanaṃ paṭicca avijjāsaññojanaṃ, paṭighasaññojanaṃ paṭicca issāsaññojanaṃ avijjāsaññojanaṃ, paṭighasaññojanaṃ paṭicca macchariyasaññojanaṃ avijjāsaññojanaṃ, paṭighasaññojanaṃ paṭicca avijjāsaññojanaṃ, mānasaññojanaṃ paṭicca bhavarāgasaññojanaṃ avijjāsaññojanaṃ, bhavarāgasaññojanaṃ paṭicca avijjāsaññojanaṃ, vicikicchāsaññojanaṃ paṭicca avijjāsaññojanaṃ. (1)
</Paragraph>

<Paragraph number="1323">
Saññojanaṃ dhammaṃ paṭicca nosaññojano dhammo uppajjati hetupaccayā—  saññojane paṭicca sampayuttakā khandhā cittasamuṭṭhānañca rūpaṃ. (2)
</Paragraph>

<Paragraph number="1324">
Saññojanaṃ dhammaṃ paṭicca saññojano ca nosaññojano ca dhammā uppajjanti hetupaccayā—  kāmarāgasaññojanaṃ paṭicca diṭṭhisaññojanaṃ avijjāsaññojanaṃ sampayuttakā ca khandhā cittasamuṭṭhānañca rūpaṃ. (Cakkaṃ bandhitabbaṃ.) (3)
</Paragraph>

</Division>
<Division number="2">

<Paragraph number="1325">
Nosaññojanaṃ dhammaṃ paṭicca nosaññojano dhammo uppajjati hetupaccayā—  nosaññojanaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe…  dve khandhe …pe…  paṭisandhikkhaṇe …pe…  khandhe paṭicca vatthu, vatthuṃ paṭicca khandhā, ekaṃ mahābhūtaṃ …pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1)
</Paragraph>

<Paragraph number="1326">
Nosaññojanaṃ dhammaṃ paṭicca saññojano dhammo uppajjati hetupaccayā—  nosaññojane khandhe paṭicca saññojanā. (2)
</Paragraph>

<Paragraph number="1327">
Nosaññojanaṃ dhammaṃ paṭicca saññojano ca nosaññojano ca dhammā uppajjanti hetupaccayā—  nosaññojanaṃ ekaṃ khandhaṃ paṭicca tayo khandhā saññojanā ca cittasamuṭṭhānañca rūpaṃ …pe…  dve khandhe …pe… . (3)
</Paragraph>

</Division>
<Division number="3">

<Paragraph number="1328">
Saññojanañca nosaññojanañca dhammaṃ paṭicca saññojano dhammo uppajjati hetupaccayā—  kāmarāgasaññojanañca sampayuttake ca khandhe paṭicca diṭṭhisaññojanaṃ avijjāsaññojanaṃ. (Cakkaṃ bandhitabbaṃ.) (1)
</Paragraph>

<Paragraph number="1329">
Saññojanañca nosaññojanañca dhammaṃ paṭicca nosaññojano dhammo uppajjati hetupaccayā—  nosaññojanaṃ ekaṃ khandhañca saññojane ca paṭicca tayo khandhā cittasamuṭṭhānañca rūpaṃ …pe…  dve khandhe ca …pe… . (2)
</Paragraph>

<Paragraph number="1330">
Saññojanañca nosaññojanañca dhammaṃ paṭicca saññojano ca nosaññojano ca dhammā uppajjanti hetupaccayā—  nosaññojanaṃ ekaṃ khandhañca kāmarāgasaññojanañca paṭicca tayo khandhā diṭṭhisaññojanaṃ avijjāsaññojanaṃ cittasamuṭṭhānañca rūpaṃ …pe… . (Cakkaṃ bandhitabbaṃ.) (3)
</Paragraph>

<Paragraph number="1331">
(Ārammaṇapaccaye rūpaṃ natthi. Adhipatipaccayo hetusadiso, vicikicchāsaññojanaṃ natthi.) Anantarapaccayā …pe…  avigatapaccayā.
</Paragraph>
</Division>