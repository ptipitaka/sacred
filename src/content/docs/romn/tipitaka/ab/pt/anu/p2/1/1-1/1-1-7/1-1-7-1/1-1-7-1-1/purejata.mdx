---
title: "Purejāta"
tableOfContents: false
sidebar:
  order: 11
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="31">

<Paragraph number="81">
Nahetu dhammo nahetussa dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  vatthuṃ aniccato …pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa …pe…  phoṭṭhabbāyatanaṃ kāyaviññāṇassa …pe… . <Emphasis>Vatthupurejātaṃ</Emphasis>—  cakkhāyatanaṃ …pe…  kāyāyatanaṃ …pe…  vatthu nahetūnaṃ khandhānaṃ purejātapaccayena paccayo. (1)
</Paragraph>

<Paragraph number="82">
Nahetu dhammo hetussa dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  vatthuṃ aniccato …pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. <Emphasis>Vatthupurejātaṃ</Emphasis>—  vatthu hetūnaṃ purejātapaccayena paccayo. (2)
</Paragraph>

<Paragraph number="83">
Nahetu dhammo hetussa ca nahetussa ca dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  vatthuṃ aniccato …pe…  domanassaṃ uppajjati. <Emphasis>Vatthupurejātaṃ</Emphasis>—  vatthu hetūnaṃ sampayuttakānañca khandhānaṃ purejātapaccayena paccayo. (3)
</Paragraph>
</Division>