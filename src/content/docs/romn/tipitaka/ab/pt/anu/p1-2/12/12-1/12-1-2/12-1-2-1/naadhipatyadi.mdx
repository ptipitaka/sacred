---
title: "Naadhipatyādi"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="9">

<Paragraph number="1679">
Sekkhaṃ dhammaṃ paṭicca sekkho dhammo uppajjati naadhipatipaccayā—  sekkhe khandhe paṭicca sekkho adhipati. (1)
</Paragraph>

<Paragraph number="1680">
Asekkhaṃ dhammaṃ paṭicca asekkho dhammo uppajjati naadhipatipaccayā—  asekkhe khandhe paṭicca asekkho adhipati. (1)
</Paragraph>

<Paragraph number="1681">
Nevasekkhanāsekkhaṃ dhammaṃ paṭicca nevasekkhanāsekkho dhammo uppajjati naadhipatipaccayā…  (paripuṇṇaṃ, paṭisandhipi mahābhūtāpi sabbe) naanantarapaccayā…  nasamanantarapaccayā…  naaññamaññapaccayā…  naupanissayapaccayā…  napurejātapaccayā…  satta (kusalattikasadisā)…  napacchājātapaccayā …pe…  naāsevanapaccayā. Vipākaṃ sekkhaṃ ekaṃ khandhaṃ paṭicca tayo khandhā …pe…  dve khandhe …pe… . (1)
</Paragraph>

</Division>
<Division number="10">

<Paragraph number="1682">
Sekkhaṃ dhammaṃ paṭicca nevasekkhanāsekkho dhammo uppajjati naāsevanapaccayā—  sekkhe khandhe paṭicca cittasamuṭṭhānaṃ rūpaṃ. (2)
</Paragraph>

<Paragraph number="1683">
Sekkhaṃ dhammaṃ paṭicca sekkho ca nevasekkhanāsekkho ca dhammā uppajjanti naāsevanapaccayā—  vipākaṃ sekkhaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe…  dve khandhe …pe… . (3)
</Paragraph>

<Paragraph number="1684">
Asekkhaṃ dhammaṃ paṭicca asekkho dhammo…  tīṇi.
</Paragraph>

<Paragraph number="1685">
Nevasekkhanāsekkhaṃ dhammaṃ paṭicca nevasekkhanāsekkho dhammo uppajjati naāsevanapaccayā…  nevasekkhanāsekkhaṃ (ekaṃ, paripuṇṇaṃ, sekkhañca, nevasekkhanāsekkhañca, ghaṭanā paripuṇṇā, dvepi kātabbā. Nava) nakammapaccayā—  sekkhe khandhe paṭicca sekkhā cetanā.
</Paragraph>

<Paragraph number="1686">
Nevasekkhanāsekkhaṃ dhammaṃ paṭicca nevasekkhanāsekkho dhammo uppajjati nakammapaccayā—  nevasekkhanāsekkhe khandhe paṭicca nevasekkhanāsekkhā cetanā; bāhiraṃ…  āhārasamuṭṭhānaṃ…  utusamuṭṭhānaṃ…  ekaṃ mahābhūtaṃ …pe… .
</Paragraph>
</Division>