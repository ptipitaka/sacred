---
title: "Kamma"
tableOfContents: false
sidebar:
  order: 8
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="51">

<Paragraph number="2384">
Micchattaniyato dhammo micchattaniyatassa dhammassa kammapaccayena paccayo—  micchattaniyatā cetanā sampayuttakānaṃ khandhānaṃ kammapaccayena paccayo. (1)
</Paragraph>

<Paragraph number="2385">
Micchattaniyato dhammo aniyatassa dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  micchattaniyatā cetanā cittasamuṭṭhānānaṃ rūpānaṃ kammapaccayena paccayo. <Emphasis>Nānākkhaṇikā</Emphasis>—  micchattaniyatā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2)
</Paragraph>

<Paragraph number="2386">
Micchattaniyato dhammo micchattaniyatassa ca aniyatassa ca dhammassa kammapaccayena paccayo—  micchattaniyatā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)
</Paragraph>

</Division>
<Division number="52">

<Paragraph number="2387">
Sammattaniyato dhammo sammattaniyatassa dhammassa kammapaccayena paccayo—  sammattaniyatā cetanā sampayuttakānaṃ khandhānaṃ kammapaccayena paccayo. (1)
</Paragraph>

<Paragraph number="2388">
Sammattaniyato dhammo aniyatassa dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  sammattaniyatā cetanā cittasamuṭṭhānānaṃ rūpānaṃ kammapaccayena paccayo. <Emphasis>Nānākkhaṇikā</Emphasis>—  sammattaniyatā cetanā vipākānaṃ khandhānaṃ kammapaccayena paccayo. (2)
</Paragraph>

<Paragraph number="2389">
Sammattaniyato dhammo sammattaniyatassa ca aniyatassa ca dhammassa kammapaccayena paccayo—  sammattaniyatā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)
</Paragraph>

<Paragraph number="2390">
Aniyato dhammo aniyatassa dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  aniyatā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe …pe… . <Emphasis>Nānākkhaṇikā</Emphasis>—  aniyatā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (1)
</Paragraph>
</Division>