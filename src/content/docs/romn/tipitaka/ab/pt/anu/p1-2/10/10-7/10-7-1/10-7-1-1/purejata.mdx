---
title: "Purejāta"
tableOfContents: false
sidebar:
  order: 11
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="93">

<Paragraph number="1336">
Nevadassanena nabhāvanāya pahātabbahetuko dhammo nevadassanena nabhāvanāya pahātabbahetukassa dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ aniccato …pe…  vipassati, sotaṃ …pe…  vatthuṃ aniccato …pe…  vipassati; dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa …pe…  phoṭṭhabbāyatanaṃ kāyaviññāṇassa purejātapaccayena paccayo. <Emphasis>Vatthupurejātaṃ</Emphasis>—  cakkhāyatanaṃ cakkhuviññāṇassa …pe…  kāyāyatanaṃ kāyaviññāṇassa …pe…  vatthu nevadassanena nabhāvanāya pahātabbahetukānaṃ khandhānaṃ mohassa ca purejātapaccayena paccayo. (1)
</Paragraph>

<Paragraph number="1337">
Nevadassanena nabhāvanāya pahātabbahetuko dhammo dassanena pahātabbahetukassa dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  vatthuṃ assādeti abhinandati; taṃ ārabbha dassanena pahātabbahetuko rāgo …pe…  diṭṭhi …pe…  vicikicchā …pe…  dassanena pahātabbahetukaṃ domanassaṃ uppajjati. <Emphasis>Vatthupurejātaṃ</Emphasis>—  vatthu dassanena pahātabbahetukānaṃ khandhānaṃ purejātapaccayena paccayo. (2)
</Paragraph>

<Paragraph number="1338">
Nevadassanena nabhāvanāya pahātabbahetuko dhammo bhāvanāya pahātabbahetukassa dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  vatthuṃ assādeti abhinandati; taṃ ārabbha bhāvanāya pahātabbahetuko rāgo uppajjati, uddhaccaṃ uppajjati, bhāvanāya pahātabbahetukaṃ domanassaṃ uppajjati. <Emphasis>Vatthupurejātaṃ</Emphasis>—  vatthu bhāvanāya pahātabbahetukānaṃ khandhānaṃ purejātapaccayena paccayo. (3)
</Paragraph>

<Paragraph number="1339">
Nevadassanena nabhāvanāya pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  vatthuṃ ārabbha vicikicchāsahagatā khandhā ca moho ca uppajjanti. <Emphasis>Vatthupurejātaṃ</Emphasis>—  vatthu vicikicchāsahagatānaṃ khandhānaṃ mohassa ca purejātapaccayena paccayo. (4)
</Paragraph>

<Paragraph number="1340">
Nevadassanena nabhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  vatthuṃ ārabbha uddhaccasahagatā khandhā ca moho ca uppajjanti. <Emphasis>Vatthupurejātaṃ</Emphasis>—  vatthu uddhaccasahagatānaṃ khandhānaṃ mohassa ca purejātapaccayena paccayo. (5)
</Paragraph>
</Division>