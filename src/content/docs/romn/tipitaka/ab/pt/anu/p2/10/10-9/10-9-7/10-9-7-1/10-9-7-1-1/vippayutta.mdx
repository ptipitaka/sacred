---
title: "Vippayutta"
tableOfContents: false
sidebar:
  order: 8
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="306">

<Paragraph number="3066">
Cittasaṃsaṭṭhasamuṭṭhāno dhammo nocittasaṃsaṭṭhasamuṭṭhānassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1)
</Paragraph>

<Paragraph number="3067">
Nocittasaṃsaṭṭhasamuṭṭhāno dhammo nocittasaṃsaṭṭhasamuṭṭhānassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. (Saṃkhittaṃ.) (1)
</Paragraph>

<Paragraph number="3068">
Nocittasaṃsaṭṭhasamuṭṭhāno dhammo cittasaṃsaṭṭhasamuṭṭhānassa dhammassa vippayuttapaccayena paccayo—  sahajātaṃ, purejātaṃ. <Emphasis>Sahajātaṃ</Emphasis>—  paṭisandhikkhaṇe vatthu cittasaṃsaṭṭhasamuṭṭhānānaṃ khandhānaṃ vippayuttapaccayena paccayo. <Emphasis>Purejātaṃ</Emphasis>—  cakkhāyatanaṃ cakkhuviññāṇasahagatānaṃ khandhānaṃ vippayuttapaccayena paccayo …pe…  kāyāyatanaṃ …pe…  vatthu cittasaṃsaṭṭhasamuṭṭhānānaṃ khandhānaṃ vippayuttapaccayena paccayo. (2)
</Paragraph>

<Paragraph number="3069">
Nocittasaṃsaṭṭhasamuṭṭhāno dhammo cittasaṃsaṭṭhasamuṭṭhānassa ca nocittasaṃsaṭṭhasamuṭṭhānassa ca dhammassa vippayuttapaccayena paccayo—  sahajātaṃ, purejātaṃ. <Emphasis>Sahajātaṃ</Emphasis>—  paṭisandhikkhaṇe vatthu cittassa sampayuttakānañca khandhānaṃ vippayuttapaccayena paccayo. <Emphasis>Purejātaṃ</Emphasis>—  cakkhāyatanaṃ cakkhuviññāṇassa sampayuttakānañca khandhānaṃ vippayuttapaccayena paccayo …pe…  kāyāyatanaṃ …pe…  vatthu cittassa sampayuttakānañca khandhānaṃ vippayuttapaccayena paccayo. (3)
</Paragraph>

<Paragraph number="3070">
Cittasaṃsaṭṭhasamuṭṭhāno ca nocittasaṃsaṭṭhasamuṭṭhāno ca dhammā nocittasaṃsaṭṭhasamuṭṭhānassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.)
</Paragraph>
</Division>