---
title: "Adhipati"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="21">

<Paragraph number="3579">
Upādāno dhammo upādānassa dhammassa adhipatipaccayena paccayo. <Emphasis>Ārammaṇādhipati</Emphasis>—  upādāne garuṃ katvā upādānā uppajjanti…  tīṇi. (Ārammaṇādhipatiyeva.)
</Paragraph>

</Division>
<Division number="22">

<Paragraph number="3580">
Noupādāno dhammo noupādānassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  dānaṃ datvā sīlaṃ …pe…  uposathakammaṃ …pe…  pubbe …pe…  jhānā vuṭṭhahitvā jhānaṃ garuṃ katvā paccavekkhati, assādeti abhinandati, ariyā maggā vuṭṭhahitvā maggaṃ garuṃ katvā paccavekkhanti …pe…  phalassa adhipatipaccayena paccayo; cakkhuṃ …pe…  vatthuṃ noupādāne khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. <Emphasis>Sahajātādhipati</Emphasis>—  noupādānādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)
</Paragraph>

<Paragraph number="3581">
Noupādāno dhammo upādānassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  dānaṃ …pe…  sīlaṃ …pe…  uposathakammaṃ katvā taṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati; pubbe …pe…  jhānā …pe…  cakkhuṃ …pe…  vatthuṃ noupādāne khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. <Emphasis>Sahajātādhipati</Emphasis>—  noupādānādhipati sampayuttakānaṃ upādānānaṃ adhipatipaccayena paccayo. (2)
</Paragraph>

<Paragraph number="3582">
Noupādāno dhammo upādānassa ca noupādānassa ca dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  dānaṃ …pe…  sīlaṃ …pe…  uposathakammaṃ …pe…  pubbe …pe…  jhānaṃ …pe…  cakkhuṃ …pe…  vatthuṃ noupādāne khandhe garuṃ katvā assādeti abhinandati, taṃ garuṃ katvā upādānā ca sampayuttakā ca khandhā uppajjanti. <Emphasis>Sahajātādhipati</Emphasis>—  noupādānādhipati sampayuttakānaṃ khandhānaṃ upādānānañca cittasamuṭṭhānānaṃ rūpānaṃ adhipatipaccayena paccayo. (3)
</Paragraph>

<Paragraph number="3583">
Upādāno ca noupādāno ca dhammā upādānassa dhammassa adhipatipaccayena paccayo…  tīṇi…  ārammaṇādhipati…  tīṇi. (Ārabbha kātabbā, ārammaṇādhipatiyeva.)
</Paragraph>
</Division>