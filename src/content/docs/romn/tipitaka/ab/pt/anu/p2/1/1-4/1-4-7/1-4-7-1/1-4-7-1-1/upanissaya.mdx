---
title: "Upanissaya"
tableOfContents: false
sidebar:
  order: 9
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="146">

<Paragraph number="408">
Hetu ceva sahetuko ca dhammo hetussa ceva sahetukassa ca dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  hetū hetūnaṃ upanissayapaccayena paccayo. (Mūlaṃ kātabbaṃ.) Hetū sahetukānañceva na ca hetūnaṃ khandhānaṃ upanissayapaccayena paccayo. (Mūlaṃ kātabbaṃ.) Hetū hetūnaṃ sampayuttakānañca khandhānaṃ upanissayapaccayena paccayo. (Imesaṃ dvinnampi pañhānaṃ mūlāni pucchitabbāni.)
</Paragraph>

<Paragraph number="409">
Sahetuko ceva na ca hetu dhammo sahetukassa ceva na ca hetussa ca dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  saddhaṃ upanissāya dānaṃ deti …pe…  samāpattiṃ uppādeti, mānaṃ jappeti, diṭṭhiṃ gaṇhāti, sīlaṃ …pe…  patthanaṃ upanissāya dānaṃ deti …pe…  saṃghaṃ bhindati; saddhā …pe…  patthanā saddhāya …pe…  patthanāya maggassa phalasamāpattiyā upanissayapaccayena paccayo. (1)
</Paragraph>

<Paragraph number="410">
(Sahetuko ceva na ca hetumūlake iminākārena vitthāretabbā avasesā dve pañhā.)
</Paragraph>

<Paragraph number="411">
Hetu ceva sahetuko ca sahetuko ceva na ca hetu ca dhammā hetussa ceva sahetukassa ca dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  hetū ca sampayuttakā ca khandhā hetūnaṃ upanissayapaccayena paccayo. (Dve mūlāni pucchitabbāni) Hetū ca sampayuttakā ca khandhā sahetukānañceva na ca hetūnaṃ khandhānaṃ upanissayapaccayena paccayo. (Mūlaṃ pucchitabbaṃ.) Hetū ca sampayuttakā ca khandhā hetūnaṃ sampayuttakānañca khandhānaṃ upanissayapaccayena paccayo. (1)
</Paragraph>
</Division>