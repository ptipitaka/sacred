---
title: "Adhipati"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="209">

<Paragraph number="4553">
Kāmāvacaro dhammo kāmāvacarassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  dānaṃ …pe…  sīlaṃ …pe…  uposathakammaṃ …pe…  pubbe suciṇṇāni garuṃ katvā paccavekkhati assādeti abhinandati, taṃ garuṃ katvā rāgo uppajjati, diṭṭhi uppajjati, sekkhā gotrabhuṃ garuṃ katvā paccavekkhanti, vodānaṃ garuṃ katvā paccavekkhanti, cakkhuṃ …pe…  vatthuṃ kāmāvacare khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. <Emphasis>Sahajātādhipati</Emphasis>—  kāmāvacarādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)
</Paragraph>

</Division>
<Division number="210">

<Paragraph number="4554">
Nakāmāvacaro dhammo nakāmāvacarassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  nibbānaṃ maggassa, phalassa adhipatipaccayena paccayo. <Emphasis>Sahajātādhipati</Emphasis>—  nakāmāvacarādhipati sampayuttakānaṃ khandhānaṃ adhipatipaccayena paccayo. Nakāmāvacaro dhammo kāmāvacarassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  jhānā vuṭṭhahitvā jhānaṃ garuṃ katvā paccavekkhati assādeti abhinandati, taṃ garuṃ katvā rāgo uppajjati, diṭṭhi uppajjati, ariyā maggā vuṭṭhahitvā maggaṃ garuṃ katvā paccavekkhanti, phalaṃ …pe…  nibbānaṃ garuṃ katvā paccavekkhanti, nibbānaṃ gotrabhussa, vodānassa adhipatipaccayena paccayo; ākāsānañcāyatanaṃ garuṃ katvā paccavekkhati viññāṇañcāyatanaṃ …pe…  ākiñcaññāyatanaṃ …pe…  nevasaññānāsaññāyatanaṃ garuṃ katvā paccavekkhati, dibbaṃ cakkhuṃ …pe…  dibbaṃ sotadhātuṃ …pe…  iddhividhañāṇaṃ …pe…  anāgataṃsañāṇaṃ garuṃ katvā paccavekkhati, nakāmāvacare khandhe garuṃ katvā assādeti abhinandati taṃ garuṃ katvā rāgo uppajjati, diṭṭhi uppajjati. <Emphasis>Sahajātādhipati</Emphasis>—  nakāmāvacarādhipati cittasamuṭṭhānānaṃ rūpānaṃ adhipatipaccayena paccayo; nakāmāvacaro dhammo kāmāvacarassa ca nakāmāvacarassa ca dhammassa adhipatipaccayena paccayo. <Emphasis>Sahajātādhipati</Emphasis>—  nakāmāvacarādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3)
</Paragraph>
</Division>