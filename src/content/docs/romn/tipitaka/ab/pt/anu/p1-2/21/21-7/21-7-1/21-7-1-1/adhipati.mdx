---
title: "Adhipati"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="30">

<Paragraph number="2817">
Ajjhatto dhammo ajjhattassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  dānaṃ datvā sīlaṃ samādiyitvā uposathakammaṃ katvā, taṃ garuṃ katvā paccavekkhati, pubbe suciṇṇāni garuṃ katvā …pe…  jhānā vuṭṭhahitvā jhānaṃ garuṃ katvā …pe…  ariyā maggā vuṭṭhahitvā maggaṃ garuṃ katvā …pe…  phalaṃ garuṃ katvā paccavekkhanti. Ajjhattaṃ cakkhuṃ …pe…  vatthuṃ…  ajjhatte khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. <Emphasis>Sahajātādhipati</Emphasis>—  ajjhattādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)
</Paragraph>

<Paragraph number="2818">
Ajjhatto dhammo bahiddhā dhammassa adhipatipaccayena paccayo. <Emphasis>Ārammaṇādhipati</Emphasis>—  paro ajjhattaṃ cakkhuṃ …pe…  vatthuṃ…  ajjhatte khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (2)
</Paragraph>

</Division>
<Division number="31">

<Paragraph number="2819">
Bahiddhā dhammo bahiddhā dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  paro dānaṃ datvā sīlaṃ samādiyitvā uposathakammaṃ katvā, taṃ garuṃ katvā paccavekkhati, pubbe suciṇṇāni garuṃ katvā …pe…  jhānā vuṭṭhahitvā …pe…  ariyā maggā vuṭṭhahitvā maggaṃ garuṃ katvā …pe…  phalaṃ garuṃ katvā …pe…  nibbānaṃ garuṃ katvā paccavekkhanti. Nibbānaṃ gotrabhussa, vodānassa, maggassa, phalassa adhipatipaccayena paccayo. Bahiddhā cakkhuṃ …pe…  vatthuṃ…  bahiddhā khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. <Emphasis>Sahajātādhipati</Emphasis>—  bahiddhādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)
</Paragraph>

<Paragraph number="2820">
Bahiddhā dhammo ajjhattassa dhammassa adhipatipaccayena paccayo. <Emphasis>Ārammaṇādhipati</Emphasis>—  ariyā nibbānaṃ garuṃ katvā paccavekkhanti. Nibbānaṃ gotrabhussa, vodānassa, maggassa, phalassa, adhipatipaccayena paccayo. Bahiddhā cakkhuṃ …pe…  vatthuṃ…  bahiddhā khandhe garuṃ katvā assādeti, abhinandati, taṃ garuṃ katvā rāgo …pe…  diṭṭhi uppajjati. (2)
</Paragraph>
</Division>