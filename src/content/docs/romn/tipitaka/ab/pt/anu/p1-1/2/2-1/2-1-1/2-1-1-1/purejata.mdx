---
title: "Purejāta"
tableOfContents: false
sidebar:
  order: 15
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="9">

<Paragraph number="143">
Kusalaṃ dhammaṃ paṭicca kusalo dhammo uppajjati purejātapaccayā—  kusalaṃ ekaṃ khandhaṃ paṭicca tayo khandhā, tayo khandhe paṭicca eko khandho, dve khandhe paṭicca dve khandhā. Vatthuṃ purejātapaccayā. (1)
</Paragraph>

<Paragraph number="144">
Akusalaṃ dhammaṃ paṭicca akusalo dhammo uppajjati purejātapaccayā—  akusalaṃ ekaṃ khandhaṃ paṭicca tayo khandhā, tayo khandhe paṭicca eko khandho, dve khandhe paṭicca dve khandhā. Vatthuṃ purejātapaccayā. (1)
</Paragraph>

<Paragraph number="145">
Abyākataṃ dhammaṃ paṭicca abyākato dhammo uppajjati purejātapaccayā—  vipākābyākataṃ kiriyābyākataṃ ekaṃ khandhaṃ paṭicca tayo khandhā, tayo khandhe paṭicca eko khandho, dve khandhe paṭicca dve khandhā. Vatthuṃ purejātapaccayā. (1)
</Paragraph>
</Division>