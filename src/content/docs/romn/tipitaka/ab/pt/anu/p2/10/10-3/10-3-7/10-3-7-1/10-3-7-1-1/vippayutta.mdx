---
title: "Vippayutta"
tableOfContents: false
sidebar:
  order: 11
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="133">

<Paragraph number="2641">
Cetasiko dhammo acetasikassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1)
</Paragraph>

<Paragraph number="2642">
Acetasiko dhammo acetasikassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. <Emphasis>Sahajātaṃ</Emphasis>—  cittaṃ cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe cittaṃ kaṭattārūpānaṃ vippayuttapaccayena paccayo; cittaṃ vatthussa vippayuttapaccayena paccayo; vatthu cittassa vippayuttapaccayena paccayo. <Emphasis>Purejātaṃ</Emphasis>—  cakkhāyatanaṃ cakkhuviññāṇassa vippayuttapaccayena paccayo …pe…  kāyāyatanaṃ kāyaviññāṇassa …pe…  vatthu cittassa vippayuttapaccayena paccayo. <Emphasis>Pacchājātaṃ</Emphasis>—  cittaṃ purejātassa imassa kāyassa vippayuttapaccayena paccayo. (1)
</Paragraph>

<Paragraph number="2643">
Acetasiko dhammo cetasikassa dhammassa vippayuttapaccayena paccayo—  sahajātaṃ, purejātaṃ. <Emphasis>Sahajātaṃ</Emphasis>—  paṭisandhikkhaṇe vatthu cetasikānaṃ khandhānaṃ vippayuttapaccayena paccayo. <Emphasis>Purejātaṃ</Emphasis>—  cakkhāyatanaṃ cakkhuviññāṇasahagatānaṃ khandhānaṃ …pe…  kāyāyatanaṃ kāyaviññāṇasahagatānaṃ khandhānaṃ …pe…  vatthu cetasikānaṃ khandhānaṃ vippayuttapaccayena paccayo. (2)
</Paragraph>

<Paragraph number="2644">
Acetasiko dhammo cetasikassa ca acetasikassa ca dhammassa vippayuttapaccayena paccayo—  sahajātaṃ, purejātaṃ. <Emphasis>Sahajātaṃ</Emphasis>—  paṭisandhikkhaṇe vatthu cetasikānaṃ khandhānaṃ cittassa ca vippayuttapaccayena paccayo. <Emphasis>Purejātaṃ</Emphasis>—  cakkhāyatanaṃ cakkhuviññāṇassa sampayuttakānañca khandhānaṃ …pe…  kāyāyatanaṃ kāyaviññāṇassa sampayuttakānañca khandhānaṃ …pe…  vatthu cittassa sampayuttakānañca khandhānaṃ vippayuttapaccayena paccayo. (3)
</Paragraph>

<Paragraph number="2645">
Cetasiko ca acetasiko ca dhammā acetasikassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.)
</Paragraph>
</Division>