---
title: "Adhipati"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="23">

<Paragraph number="2704">
Atītārammaṇo dhammo atītārammaṇassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  atītaṃ viññāṇañcāyatanaṃ garuṃ katvā paccavekkhati, nevasaññānāsaññāyatanaṃ garuṃ katvā paccavekkhati. Atītārammaṇaṃ atītaṃ iddhividhañāṇaṃ garuṃ katvā paccavekkhati, cetopariyañāṇaṃ …pe…  pubbenivāsānussatiñāṇaṃ …pe…  yathākammūpagañāṇaṃ garuṃ katvā paccavekkhati. Atītārammaṇe atīte khandhe garuṃ katvā assādeti abhinandati, taṃ garuṃ katvā atītārammaṇo rāgo uppajjati, diṭṭhi uppajjati. <Emphasis>Sahajātādhipati</Emphasis>—  atītārammaṇādhipati sampayuttakānaṃ khandhānaṃ adhipatipaccayena paccayo. (1)
</Paragraph>

<Paragraph number="2705">
Atītārammaṇo dhammo anāgatārammaṇassa dhammassa adhipatipaccayena paccayo. <Emphasis>Ārammaṇādhipati</Emphasis>—  anāgataṃ viññāṇañcāyatanaṃ garuṃ katvā …pe…  nevasaññānāsaññāyatanaṃ …pe…  atītārammaṇaṃ anāgataṃ iddhividhañāṇaṃ garuṃ katvā …pe…  cetopariyañāṇaṃ …pe…  pubbenivāsānussatiñāṇaṃ …pe…  yathākammūpagañāṇaṃ …pe…  atītārammaṇe anāgate khandhe garuṃ katvā assādeti abhinandati; taṃ garuṃ katvā anāgatārammaṇo rāgo uppajjati, diṭṭhi uppajjati. (2)
</Paragraph>

</Division>
<Division number="24">

<Paragraph number="2706">
Anāgatārammaṇo dhammo anāgatārammaṇassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  anāgatārammaṇaṃ anāgataṃ iddhividhañāṇaṃ garuṃ katvā …pe…  cetopariyañāṇaṃ …pe…  anāgataṃsañāṇaṃ garuṃ katvā paccavekkhati. Anāgatārammaṇe anāgate khandhe garuṃ katvā assādeti abhinandati; taṃ garuṃ katvā anāgatārammaṇo rāgo uppajjati, diṭṭhi uppajjati. <Emphasis>Sahajātādhipati</Emphasis>—  anāgatārammaṇādhipati sampayuttakānaṃ khandhānaṃ adhipatipaccayena paccayo. (1)
</Paragraph>

<Paragraph number="2707">
Anāgatārammaṇo dhammo atītārammaṇassa dhammassa adhipatipaccayena paccayo. <Emphasis>Ārammaṇādhipati</Emphasis>—  anāgatārammaṇaṃ atītaṃ iddhividhañāṇaṃ garuṃ katvā …pe…  cetopariyañāṇaṃ …pe…  anāgataṃsañāṇaṃ garuṃ katvā …pe…  anāgatārammaṇe atīte khandhe garuṃ katvā assādeti abhinandati; taṃ garuṃ katvā atītārammaṇo rāgo uppajjati, diṭṭhi uppajjati. (2)
</Paragraph>

</Division>
<Division number="25">

<Paragraph number="2708">
Paccuppannārammaṇo dhammo paccuppannārammaṇassa dhammassa adhipatipaccayena paccayo. <Emphasis>Sahajātādhipati</Emphasis>—  paccuppannārammaṇādhipati sampayuttakānaṃ khandhānaṃ adhipatipaccayena paccayo. (1)
</Paragraph>

<Paragraph number="2709">
Paccuppannārammaṇo dhammo atītārammaṇassa dhammassa adhipatipaccayena paccayo. <Emphasis>Ārammaṇādhipati</Emphasis>—  atītaṃ dibbaṃ cakkhuṃ garuṃ katvā paccavekkhati, dibbaṃ sotadhātuṃ garuṃ katvā paccavekkhati, paccuppannārammaṇaṃ atītaṃ iddhividhañāṇaṃ garuṃ katvā …pe…  cetopariyañāṇaṃ garuṃ katvā …pe…  paccuppannārammaṇe atīte khandhe garuṃ katvā assādeti abhinandati; taṃ garuṃ katvā atītārammaṇo rāgo uppajjati, diṭṭhi uppajjati. (2)
</Paragraph>

<Paragraph number="2710">
Paccuppannārammaṇo dhammo anāgatārammaṇassa dhammassa adhipatipaccayena paccayo. <Emphasis>Ārammaṇādhipati</Emphasis>—  anāgataṃ dibbaṃ cakkhuṃ garuṃ katvā paccavekkhati, dibbaṃ sotadhātuṃ garuṃ katvā …pe…  paccuppannārammaṇaṃ anāgataṃ iddhividhañāṇaṃ garuṃ katvā …pe…  cetopariyañāṇaṃ garuṃ katvā …pe…  paccuppannārammaṇe anāgate khandhe garuṃ katvā assādeti abhinandati; taṃ garuṃ katvā anāgatārammaṇo rāgo uppajjati, diṭṭhi uppajjati. (3)
</Paragraph>
</Division>