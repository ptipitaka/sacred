---
title: "Kamma"
tableOfContents: false
sidebar:
  order: 11
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="114">

<Paragraph number="483">
Savitakkasavicāro dhammo savitakkasavicārassa dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  savitakkasavicārā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe savitakkasavicārā cetanā sampayuttakānaṃ khandhānaṃ kammapaccayena paccayo. <Emphasis>Nānākkhaṇikā</Emphasis>—  savitakkasavicārā cetanā vipākānaṃ savitakkasavicārānaṃ khandhānaṃ kammapaccayena paccayo. (1)
</Paragraph>

<Paragraph number="484">
Savitakkasavicāro dhammo avitakkavicāramattassa dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  savitakkasavicārā cetanā vitakkassa kammapaccayena paccayo. Paṭisandhikkhaṇe savitakkasavicārā cetanā vitakkassa kammapaccayena paccayo. <Emphasis>Nānākkhaṇikā</Emphasis>—  savitakkasavicārā cetanā vipākassa vitakkassa kammapaccayena paccayo. (2)
</Paragraph>

<Paragraph number="485">
Savitakkasavicāro dhammo avitakkaavicārassa dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  savitakkasavicārā cetanā cittasamuṭṭhānānaṃ rūpānaṃ kammapaccayena paccayo. Paṭisandhikkhaṇe savitakkasavicārā cetanā kaṭattā rūpānaṃ kammapaccayena paccayo. <Emphasis>Nānākkhaṇikā</Emphasis>—  savitakkasavicārā cetanā vipākānaṃ avitakkaavicārānaṃ khandhānaṃ kaṭattā ca rūpānaṃ kammapaccayena paccayo. (3)
</Paragraph>

<Paragraph number="486">
Savitakkasavicāro dhammo savitakkasavicārassa ca avitakkaavicārassa ca dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  savitakkasavicārā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe savitakkasavicārā cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. <Emphasis>Nānākkhaṇikā</Emphasis>—  savitakkasavicārā cetanā vipākānaṃ savitakkasavicārānaṃ khandhānaṃ kaṭattā ca rūpānaṃ kammapaccayena paccayo. (4)
</Paragraph>

<Paragraph number="487">
Savitakkasavicāro dhammo avitakkavicāramattassa ca avitakkaavicārassa ca dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  savitakkasavicārā cetanā vitakkassa ca cittasamuṭṭhānānañca rūpānaṃ kammapaccayena paccayo. Paṭisandhikkhaṇe savitakkasavicārā cetanā vitakkassa ca kaṭattā ca rūpānaṃ kammapaccayena paccayo. <Emphasis>Nānākkhaṇikā</Emphasis>—  savitakkasavicārā cetanā vipākassa vitakkassa ca kaṭattā ca rūpānaṃ kammapaccayena paccayo. (5)
</Paragraph>

<Paragraph number="488">
Savitakkasavicāro dhammo savitakkasavicārassa ca avitakkavicāramattassa ca dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  savitakkasavicārā cetanā sampayuttakānaṃ khandhānaṃ vitakkassa ca kammapaccayena paccayo. Paṭisandhikkhaṇe savitakkasavicārā cetanā sampayuttakānaṃ khandhānaṃ vitakkassa ca kammapaccayena paccayo. <Emphasis>Nānākkhaṇikā</Emphasis>—  savitakkasavicārā cetanā vipākānaṃ savitakkasavicārānaṃ khandhānaṃ vitakkassa ca kammapaccayena paccayo. (6)
</Paragraph>

<Paragraph number="489">
Savitakkasavicāro dhammo savitakkasavicārassa ca avitakkavicāramattassa ca avitakkaavicārassa ca dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  savitakkasavicārā cetanā sampayuttakānaṃ khandhānaṃ vitakkassa ca cittasamuṭṭhānānañca rūpānaṃ kammapaccayena paccayo. Paṭisandhikkhaṇe savitakkasavicārā cetanā sampayuttakānaṃ khandhānaṃ vitakkassa ca kaṭattā ca rūpānaṃ kammapaccayena paccayo. <Emphasis>Nānākkhaṇikā</Emphasis>—  savitakkasavicārā cetanā vipākānaṃ savitakkasavicārānaṃ khandhānaṃ vitakkassa ca kaṭattā ca rūpānaṃ kammapaccayena paccayo. (7)
</Paragraph>

</Division>
<Division number="115">

<Paragraph number="490">
Avitakkavicāramatto dhammo avitakkavicāramattassa dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  avitakkavicāramattā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe …pe… . <Emphasis>Nānākkhaṇikā</Emphasis>—  avitakkavicāramattā cetanā vipākānaṃ avitakkavicāramattānaṃ khandhānaṃ kammapaccayena paccayo. (1)
</Paragraph>

<Paragraph number="491">
Avitakkavicāramatto dhammo avitakkaavicārassa dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  avitakkavicāramattā cetanā vicārassa ca cittasamuṭṭhānānañca rūpānaṃ kammapaccayena paccayo. Paṭisandhikkhaṇe avitakkavicāramattā cetanā vipākassa vicārassa ca kaṭattā ca rūpānaṃ kammapaccayena paccayo. <Emphasis>Nānākkhaṇikā</Emphasis>—  avitakkavicāramattā cetanā vipākassa vicārassa ca kaṭattā ca rūpānaṃ kammapaccayena paccayo. (2)
</Paragraph>

<Paragraph number="492">
Avitakkavicāramatto dhammo avitakkavicāramattassa ca avitakkaavicārassa ca dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  avitakkavicāramattā cetanā sampayuttakānaṃ khandhānaṃ vicārassa ca cittasamuṭṭhānānañca rūpānaṃ kammapaccayena paccayo. Paṭisandhikkhaṇe avitakkavicāramattā cetanā sampayuttakānaṃ khandhānaṃ vicārassa ca kaṭattā ca rūpānaṃ kammapaccayena paccayo. <Emphasis>Nānākkhaṇikā</Emphasis>—  avitakkavicāramattā cetanā vipākānaṃ avitakkavicāramattānaṃ khandhānaṃ vicārassa ca kaṭattā ca rūpānaṃ kammapaccayena paccayo. (3)
</Paragraph>

<Paragraph number="493">
Avitakkaavicāro dhammo avitakkaavicārassa dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  avitakkaavicārā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe avitakkaavicārā cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. <Emphasis>Nānākkhaṇikā</Emphasis>—  avitakkaavicārā cetanā vipākānaṃ avitakkaavicārānaṃ khandhānaṃ kaṭattā ca rūpānaṃ kammapaccayena paccayo. (1)
</Paragraph>
</Division>