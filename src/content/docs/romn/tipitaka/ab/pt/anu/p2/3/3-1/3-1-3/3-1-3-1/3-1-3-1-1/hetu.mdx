---
title: "Hetu"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="10">

<Paragraph number="992">
Āsavaṃ dhammaṃ paccayā āsavo dhammo uppajjati hetupaccayā. (Āsavamūlakaṃ tīṇi, paṭiccasadisā.)
</Paragraph>

<Paragraph number="993">
Noāsavaṃ dhammaṃ paccayā noāsavo dhammo uppajjati hetupaccayā—  noāsavaṃ ekaṃ khandhaṃ paccayā tayo khandhā cittasamuṭṭhānañca rūpaṃ …pe…  dve khandhe …pe…  paṭisandhikkhaṇe …pe…  khandhe paccayā vatthu, vatthuṃ paccayā khandhā, mahābhūte paccayā cittasamuṭṭhānaṃ rūpaṃ kaṭattārūpaṃ upādārūpaṃ, vatthuṃ paccayā noāsavā khandhā. (1)
</Paragraph>

<Paragraph number="994">
Noāsavaṃ dhammaṃ paccayā āsavo dhammo uppajjati hetupaccayā—  noāsave khandhe paccayā āsavā, vatthuṃ paccayā āsavā. (2)
</Paragraph>

<Paragraph number="995">
Noāsavaṃ dhammaṃ paccayā āsavo ca noāsavo ca dhammā uppajjanti hetupaccayā—  noāsavaṃ ekaṃ khandhaṃ paccayā tayo khandhā āsavā ca cittasamuṭṭhānañca rūpaṃ …pe…  dve khandhe …pe…  vatthuṃ paccayā āsavā sampayuttakā ca khandhā. (3)
</Paragraph>

</Division>
<Division number="11">

<Paragraph number="996">
Āsavañca noāsavañca dhammaṃ paccayā āsavo dhammo uppajjati hetupaccayā—  kāmāsavañca sampayuttake ca khandhe paccayā diṭṭhāsavo avijjāsavo (cakkaṃ). Kāmāsavañca vatthuñca paccayā diṭṭhāsavo avijjāsavo. (Cakkaṃ.) (1)
</Paragraph>

<Paragraph number="997">
Āsavañca noāsavañca dhammaṃ paccayā noāsavo dhammo uppajjati hetupaccayā—  noāsavaṃ ekaṃ khandhañca āsave ca paccayā tayo khandhā cittasamuṭṭhānañca rūpaṃ …pe…  dve khandhe …pe…  āsavañca vatthuñca paccayā noāsavā khandhā. (2)
</Paragraph>

<Paragraph number="998">
Āsavañca noāsavañca dhammaṃ paccayā āsavo ca noāsavo ca dhammā uppajjanti hetupaccayā—  noāsavaṃ ekaṃ khandhañca kāmāsavañca paccayā tayo khandhā diṭṭhāsavo avijjāsavo cittasamuṭṭhānañca rūpaṃ …pe…  dve khandhe …pe…  (cakkaṃ). Kāmāsavañca vatthuñca paccayā diṭṭhāsavo avijjāsavo sampayuttakā ca khandhā. (Cakkaṃ. Saṃkhittaṃ.) (3)
</Paragraph>
</Division>