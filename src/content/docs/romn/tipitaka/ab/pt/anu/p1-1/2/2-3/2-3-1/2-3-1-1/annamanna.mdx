---
title: "Aññamañña"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="121">

<Paragraph number="449">
Kusalaṃ dhammaṃ paccayā kusalo dhammo uppajjati aññamaññapaccayā…  ekaṃ.
</Paragraph>

<Paragraph number="450">
Akusalaṃ dhammaṃ paccayā akusalo dhammo uppajjati aññamaññapaccayā…  ekaṃ.
</Paragraph>

<Paragraph number="451">
Abyākataṃ dhammaṃ paccayā abyākato dhammo uppajjati aññamaññapaccayā—  vipākābyākataṃ kiriyābyākataṃ ekaṃ khandhaṃ paccayā tayo khandhā …pe…  dve khandhe paccayā dve khandhā; paṭisandhikkhaṇe vipākābyākataṃ ekaṃ khandhaṃ paccayā tayo khandhā vatthu ca …pe…  dve khandhe paccayā dve khandhā vatthu ca, khandhe paccayā vatthu, vatthuṃ paccayā khandhā; ekaṃ mahābhūtaṃ paccayā tayo mahābhūtā …pe…  dve mahābhūte paccayā dve mahābhūtā; bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ paccayā tayo mahābhūtā …pe…  dve mahābhūte paccayā dve mahābhūtā, cakkhāyatanaṃ paccayā cakkhuviññāṇaṃ …pe…  kāyāyatanaṃ paccayā kāyaviññāṇaṃ, vatthuṃ paccayā vipākābyākatā kiriyābyākatā khandhā.
</Paragraph>

<Paragraph number="452">
Abyākataṃ dhammaṃ paccayā kusalo dhammo uppajjati aññamaññapaccayā—  vatthuṃ paccayā kusalā khandhā.

</Paragraph>
</Division>

<Paragraph number="453" type="center">
(Yathā ārammaṇapaccayaṃ, evaṃ vitthāretabbaṃ.)
</Paragraph>