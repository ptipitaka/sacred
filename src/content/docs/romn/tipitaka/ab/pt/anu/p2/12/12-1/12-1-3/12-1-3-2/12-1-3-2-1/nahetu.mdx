---
title: "Nahetu"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="13">

<Paragraph number="3843">
Kilesaṃ dhammaṃ paccayā kileso dhammo uppajjati nahetupaccayā—  vicikicchaṃ paccayā vicikicchāsahagato moho, uddhaccaṃ paccayā uddhaccasahagato moho. (1)
</Paragraph>

<Paragraph number="3844">
Nokilesaṃ dhammaṃ paccayā nokileso dhammo uppajjati nahetupaccayā (yāva asaññasattā)—  cakkhāyatanaṃ paccayā cakkhuviññāṇaṃ …pe…  kāyāyatanaṃ …pe…  vatthuṃ paccayā ahetukā nokilesā khandhā. (1)
</Paragraph>

<Paragraph number="3845">
Nokilesaṃ dhammaṃ paccayā kileso dhammo uppajjati nahetupaccayā—  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (2)
</Paragraph>

<Paragraph number="3846">
Kilesañca nokilesañca dhammaṃ paccayā kileso dhammo uppajjati nahetupaccayā—  vicikicchañca sampayuttake ca khandhe vatthuñca paccayā vicikicchāsahagato moho, uddhaccañca sampayuttake ca khandhe vatthuñca paccayā uddhaccasahagato moho. (Saṃkhittaṃ.) (1)
</Paragraph>
</Division>