---
title: "Aññamañña"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="58">

<Paragraph number="156">
Sahetukaṃ dhammaṃ paṭicca sahetuko dhammo uppajjati aññamaññapaccayā—  sahetukaṃ ekaṃ khandhaṃ paṭicca tayo khandhā …pe…  paṭisandhikkhaṇe …pe… . (1)
</Paragraph>

<Paragraph number="157">
Sahetukaṃ dhammaṃ paṭicca ahetuko dhammo uppajjati aññamaññapaccayā—  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho; paṭisandhikkhaṇe sahetuke khandhe paṭicca vatthu. (2)
</Paragraph>

<Paragraph number="158">
Sahetukaṃ dhammaṃ paṭicca sahetuko ca ahetuko ca dhammā uppajjanti aññamaññapaccayā—  vicikicchāsahagataṃ uddhaccasahagataṃ ekaṃ khandhaṃ paṭicca tayo khandhā moho ca …pe…  dve khandhe …pe…  paṭisandhikkhaṇe sahetukaṃ ekaṃ khandhaṃ paṭicca tayo khandhā vatthu ca …pe…  dve khandhe …pe… . (3)
</Paragraph>

</Division>
<Division number="59">

<Paragraph number="159">
Ahetukaṃ dhammaṃ paṭicca ahetuko dhammo uppajjati aññamaññapaccayā—  ahetukaṃ ekaṃ khandhaṃ paṭicca tayo khandhā …pe…  dve khandhe …pe…  paṭisandhikkhaṇe ahetukaṃ ekaṃ khandhaṃ paṭicca tayo khandhā vatthu ca …pe…  dve khandhe …pe… . (Saṃkhittaṃ, yāva asaññasattā.) (1)
</Paragraph>

<Paragraph number="160">
Ahetukaṃ dhammaṃ paṭicca sahetuko dhammo uppajjati aññamaññapaccayā—  vicikicchāsahagataṃ uddhaccasahagataṃ mohaṃ paṭicca sampayuttakā khandhā; paṭisandhikkhaṇe vatthuṃ paṭicca sahetukā khandhā. (2)
</Paragraph>

<Paragraph number="161">
Sahetukañca ahetukañca dhammaṃ paṭicca sahetuko dhammo uppajjati aññamaññapaccayā—  vicikicchāsahagataṃ uddhaccasahagataṃ ekaṃ khandhañca mohañca paṭicca tayo khandhā …pe…  dve khandhe …pe…  paṭisandhikkhaṇe sahetukaṃ ekaṃ khandhañca vatthuñca paṭicca tayo khandhā …pe…  dve khandhe …pe… . (1)
</Paragraph>
</Division>