---
title: "Vippayutta"
tableOfContents: false
sidebar:
  order: 11
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="82">

<Paragraph number="2518">
Citto dhammo nocittassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1)
</Paragraph>

<Paragraph number="2519">
Nocitto dhammo nocittassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. <Emphasis>Sahajātā</Emphasis>—  nocittā khandhā cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe nocittā khandhā kaṭattārūpānaṃ …pe…  nocittā khandhā vatthussa vippayuttapaccayena paccayo; vatthu khandhānaṃ vippayuttapaccayena paccayo. <Emphasis>Purejātaṃ</Emphasis>—  cakkhāyatanaṃ cakkhuviññāṇasahagatānaṃ khandhānaṃ …pe…  kāyāyatanaṃ kāyaviññāṇasahagatānaṃ khandhānaṃ …pe…  vatthu nocittānaṃ khandhānaṃ vippayuttapaccayena paccayo. <Emphasis>Pacchājātā</Emphasis>—  nocittā khandhā purejātassa imassa kāyassa vippayuttapaccayena paccayo. (1)
</Paragraph>

<Paragraph number="2520">
Nocitto dhammo cittassa dhammassa vippayuttapaccayena paccayo—  sahajātaṃ, purejātaṃ. <Emphasis>Sahajātaṃ</Emphasis>—  paṭisandhikkhaṇe vatthu cittassa vippayuttapaccayena paccayo. <Emphasis>Purejātaṃ</Emphasis>—  cakkhāyatanaṃ cakkhuviññāṇassa …pe…  kāyāyatanaṃ kāyaviññāṇassa …pe…  vatthu cittassa vippayuttapaccayena paccayo. (2)
</Paragraph>

<Paragraph number="2521">
Nocitto dhammo cittassa ca nocittassa ca dhammassa vippayuttapaccayena paccayo—  sahajātaṃ, purejātaṃ. <Emphasis>Sahajātaṃ</Emphasis>—  paṭisandhikkhaṇe vatthu cittassa sampayuttakānañca khandhānaṃ vippayuttapaccayena paccayo. <Emphasis>Purejātaṃ</Emphasis>—  cakkhāyatanaṃ cakkhuviññāṇassa sampayuttakānañca khandhānaṃ vippayuttapaccayena paccayo …pe…  kāyāyatanaṃ kāyaviññāṇassa sampayuttakānañca khandhānaṃ …pe…  vatthu cittassa ca sampayuttakānañca khandhānaṃ vippayuttapaccayena paccayo. (3)
</Paragraph>

<Paragraph number="2522">
Citto ca nocitto ca dhammā nocittassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1)
</Paragraph>
</Division>