---
title: "Ārammaṇa"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="99">

<Paragraph number="3770">
Upādāno ceva upādāniyo ca dhammo upādānassa ceva upādāniyassa ca dhammassa ārammaṇapaccayena paccayo—  upādāne ārabbha upādānā uppajjanti…  tīṇi.
</Paragraph>

<Paragraph number="3771">
Upādāniyo ceva no ca upādāno dhammo upādāniyassa ceva no ca upādānassa dhammassa ārammaṇapaccayena paccayo—  dānaṃ …pe…  jhānā vuṭṭhahitvā jhānaṃ paccavekkhati, assādeti abhinandati, taṃ ārabbha rāgo uppajjati, diṭṭhi uppajjati, vicikicchā uddhaccaṃ domanassaṃ uppajjati; ariyā gotrabhuṃ paccavekkhanti, vodānaṃ paccavekkhanti, pahīne kilese …pe…  vikkhambhite kilese …pe…  pubbe samudāciṇṇe …pe…  cakkhuṃ …pe…  vatthuṃ …pe…  (saṃkhittaṃ) anāgataṃsañāṇassa āvajjanāya ārammaṇapaccayena paccayo. (1)
</Paragraph>

<Paragraph number="3772">
Upādāniyo ceva no ca upādāno dhammo upādānassa ceva upādāniyassa ca dhammassa ārammaṇapaccayena paccayo. (Saṃkhittaṃ, itare dve upādānadukasadisā.) (3)
</Paragraph>

<Paragraph number="3773">
Upādāno ceva upādāniyo ca upādāniyo ceva no ca upādāno ca dhammā upādānassa ceva upādāniyassa ca dhammassa ārammaṇapaccayena paccayo…  tīṇi. (Heṭṭhā adhipati tīṇi, upādānadukasadisā.)
</Paragraph>
</Division>