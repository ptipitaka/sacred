---
title: "Upanissaya"
tableOfContents: false
sidebar:
  order: 8
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="285">

<Paragraph number="4688">
Arūpāvacaro dhammo arūpāvacarassa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  ākāsānañcāyatanaṃ viññāṇañcāyatanassa upanissayapaccayena paccayo; viññāṇañcāyatanaṃ ākiñcaññāyatanassa …pe…  ākiñcaññāyatanaṃ nevasaññānāsaññāyatanassa upanissayapaccayena paccayo. Arūpāvacaro dhammo naarūpāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  arūpāvacaraṃ saddhaṃ upanissāya dānaṃ deti, sīlaṃ …pe…  uposathakammaṃ karoti, naarūpāvacaraṃ jhānaṃ uppādeti, vipassanaṃ …pe…  maggaṃ …pe…  abhiññaṃ …pe…  samāpattiṃ uppādeti, mānaṃ jappeti, diṭṭhiṃ gaṇhāti; arūpāvacaraṃ sīlaṃ …pe…  paññaṃ upanissāya dānaṃ deti …pe…  samāpattiṃ uppādeti…  mānaṃ jappeti…  diṭṭhiṃ gaṇhāti; arūpāvacarā saddhā …pe…  paññā naarūpāvacarāya saddhāya …pe…  paññāya…  rāgassa …pe…  patthanāya…  kāyikassa sukhassa…  kāyikassa dukkhassa…  maggassa phalasamāpattiyā upanissayapaccayena paccayo. (2)
</Paragraph>

</Division>
<Division number="286">

<Paragraph number="4689">
Naarūpāvacaro dhammo naarūpāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  naarūpāvacaraṃ saddhaṃ upanissāya dānaṃ deti, sīlaṃ …pe…  uposathakammaṃ karoti, naarūpāvacaraṃ jhānaṃ uppādeti, vipassanaṃ …pe…  maggaṃ …pe…  abhiññaṃ …pe…  samāpattiṃ uppādeti, mānaṃ jappeti…  diṭṭhiṃ gaṇhāti; naarūpāvacaraṃ sīlaṃ …pe…  paññaṃ …pe…  rāgaṃ …pe…  patthanaṃ …pe…  kāyikaṃ sukhaṃ…  kāyikaṃ dukkhaṃ…  utuṃ…  bhojanaṃ…  senāsanaṃ upanissāya dānaṃ deti …pe…  samāpattiṃ uppādeti…  pāṇaṃ hanati …pe…  saṃghaṃ bhindati; naarūpāvacarā saddhā …pe…  senāsanaṃ naarūpāvacarāya saddhāya …pe…  patthanāya…  kāyikassa sukhassa…  kāyikassa dukkhassa, maggassa, phalasamāpattiyā upanissayapaccayena paccayo. (1)
</Paragraph>

<Paragraph number="4690">
Naarūpāvacaro dhammo arūpāvacarassa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  ākāsānañcāyatanassa parikammaṃ ākāsānañcāyatanassa upanissayapaccayena paccayo …pe…  nevasaññānāsaññāyatanassa parikammaṃ nevasaññānāsaññāyatanassa upanissayapaccayena paccayo. (2)
</Paragraph>
</Division>