---
title: "13.18.3.1–4 Paccayacatukka"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="347">

<Paragraph number="4801">
Saraṇaṃ dhammaṃ paccayā saraṇo dhammo uppajjati hetupaccayā—  saraṇaṃ ekaṃ khandhaṃ paccayā tayo khandhā …pe…  dve khandhe …pe… . (Yathā arūpāvacaradukassa paccayavāropi evaṃ kātabbo.)
</Paragraph>

<Paragraph number="4802">
Hetuyā nava, ārammaṇe cattāri, adhipatiyā nava …pe…  avigate nava.

</Paragraph>
</Division>

<Paragraph number="4803" type="center">
Anulomaṃ.


</Paragraph>

<Division number="348">

<Paragraph number="4804">
Saraṇaṃ dhammaṃ paccayā saraṇo dhammo uppajjati nahetupaccayā—  vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (1)
</Paragraph>

<Paragraph number="4805">
Araṇaṃ dhammaṃ paccayā araṇo dhammo uppajjati nahetupaccayā—  ahetukaṃ araṇaṃ ekaṃ khandhaṃ paccayā tayo khandhā cittasamuṭṭhānañca rūpaṃ …pe…  dve khandhe …pe…  ahetukapaṭisandhikkhaṇe …pe…  (yāva asaññasattā) cakkhāyatanaṃ paccayā cakkhuviññāṇaṃ …pe…  kāyāyatanaṃ paccayā kāyaviññāṇaṃ, vatthuṃ paccayā ahetukā khandhā. Araṇaṃ dhammaṃ paccayā saraṇo dhammo uppajjati nahetupaccayā—  vatthuṃ paccayā vicikicchāsahagato uddhaccasahagato moho. (2)
</Paragraph>

<Paragraph number="4806">
Saraṇañca araṇañca dhammaṃ paccayā saraṇo dhammo uppajjati nahetupaccayā—  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1)
</Paragraph>

<Paragraph number="4807">
Nahetuyā cattāri, naārammaṇe tīṇi, naadhipatiyā nava, naanantare tīṇi, nasamanantare tīṇi, naaññamaññe tīṇi, naupanissaye tīṇi, napurejāte cattāri, napacchājāte nava, naāsevane nava, nakamme cattāri, navipāke nava, naāhāre ekaṃ, naindriye ekaṃ, najhāne ekaṃ, namagge ekaṃ, nasampayutte tīṇi, navippayutte dve, nonatthiyā tīṇi, novigate tīṇi.

</Paragraph>
</Division>

<Paragraph number="4808" type="center">
Paccanīyaṃ.
</Paragraph>