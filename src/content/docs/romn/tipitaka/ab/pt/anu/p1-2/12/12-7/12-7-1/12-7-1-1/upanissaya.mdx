---
title: "Upanissaya"
tableOfContents: false
sidebar:
  order: 13
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="53">

<Paragraph number="1800">
Sekkho dhammo sekkhassa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  paṭhamo maggo dutiyassa maggassa upanissayapaccayena paccayo. Dutiyo maggo tatiyassa maggassa upanissayapaccayena paccayo. Tatiyo maggo catutthassa maggassa upanissayapaccayena paccayo. Maggo sekkhāya phalasamāpattiyā upanissayapaccayena paccayo. (1)
</Paragraph>

<Paragraph number="1801">
Sekkho dhammo asekkhassa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  maggo asekkhāya phalasamāpattiyā upanissayapaccayena paccayo. (2)
</Paragraph>

<Paragraph number="1802">
Sekkho dhammo nevasekkhanāsekkhassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  ariyā maggaṃ upanissāya anuppannaṃ kusalasamāpattiṃ uppādenti, uppannaṃ samāpajjanti, saṅkhāre aniccato …pe…  vipassanti, maggo ariyānaṃ atthappaṭisambhidāya …pe…  paṭibhānappaṭisambhidāya…  ṭhānāṭhānakosallassa upanissayapaccayena paccayo. Sekkhā phalasamāpatti kāyikassa sukhassa upanissayapaccayena paccayo. (3)
</Paragraph>

</Division>
<Division number="54">

<Paragraph number="1803">
Asekkho dhammo asekkhassa dhammassa upanissayapaccayena paccayo. <Emphasis>Anantarūpanissayo</Emphasis>—  purimā purimā asekkhā khandhā pacchimānaṃ pacchimānaṃ asekkhānaṃ khandhānaṃ …pe…  asekkhaṃ phalaṃ asekkhassa phalassa upanissayapaccayena paccayo. (1)
</Paragraph>

<Paragraph number="1804">
Asekkho dhammo nevasekkhanāsekkhassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  asekkhā phalasamāpatti kāyikassa sukhassa upanissayapaccayena paccayo. (2)
</Paragraph>

</Division>
<Division number="55">

<Paragraph number="1805">
Nevasekkhanāsekkho dhammo nevasekkhanāsekkhassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  nevasekkhanāsekkhaṃ saddhaṃ upanissāya dānaṃ deti. Sīlaṃ …pe…  uposathakammaṃ …pe…  jhānaṃ …pe…  vipassanaṃ …pe…  abhiññaṃ …pe…  samāpattiṃ uppādeti, mānaṃ jappeti, diṭṭhiṃ gaṇhāti. Nevasekkhanāsekkhaṃ sīlaṃ …pe…  paññaṃ…  rāgaṃ …pe…  patthanaṃ…  kāyikaṃ sukhaṃ …pe…  utuṃ…  bhojanaṃ…  senāsanaṃ upanissāya dānaṃ deti, sīlaṃ …pe…  samāpattiṃ uppādeti, pāṇaṃ hanati …pe…  saṃghaṃ bhindati. Nevasekkhanāsekkhā saddhā …pe…  paññā, rāgo …pe…  patthanā, kāyikaṃ sukhaṃ …pe…  senāsanaṃ nevasekkhanāsekkhāya saddhāya …pe…  paññāya, rāgassa …pe…  patthanāya, kāyikassa sukhassa, kāyikassa dukkhassa upanissayapaccayena paccayo. Paṭhamassa jhānassa parikammaṃ paṭhamassa jhānassa upanissayapaccayena paccayo …pe…  nevasaññānāsaññāyatanassa parikammaṃ nevasaññānāsaññāyatanassa …pe…  paṭhamaṃ jhānaṃ dutiyassa jhānassa upanissayapaccayena paccayo …pe…  ākiñcaññāyatanaṃ nevasaññānāsaññāyatanassa upanissayapaccayena paccayo. (1)
</Paragraph>

<Paragraph number="1806">
Nevasekkhanāsekkho dhammo sekkhassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  paṭhamassa maggassa parikammaṃ paṭhamassa maggassa upanissayapaccayena paccayo …pe…  catutthassa maggassa parikammaṃ catutthassa maggassa upanissayapaccayena paccayo. (2)
</Paragraph>

<Paragraph number="1807">
Nevasekkhanāsekkho dhammo asekkhassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  kāyikaṃ sukhaṃ…  kāyikaṃ dukkhaṃ…  utuṃ…  bhojanaṃ…  senāsanaṃ asekkhāya phalasamāpattiyā upanissayapaccayena paccayo. (3)
</Paragraph>
</Division>