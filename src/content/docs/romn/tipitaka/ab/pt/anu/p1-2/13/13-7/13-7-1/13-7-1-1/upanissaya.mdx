---
title: "Upanissaya"
tableOfContents: false
sidebar:
  order: 14
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="72">

<Paragraph number="2086">
Paritto dhammo parittassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  parittaṃ saddhaṃ upanissāya dānaṃ deti, sīlaṃ samādiyati, uposathakammaṃ karoti, vipassanaṃ uppādeti, mānaṃ jappeti, diṭṭhiṃ gaṇhāti, parittaṃ sīlaṃ …pe…  paññaṃ…  rāgaṃ …pe…  patthanaṃ…  kāyikaṃ sukhaṃ …pe…  senāsanaṃ upanissāya dānaṃ deti, sīlaṃ …pe…  uposathaṃ …pe…  vipassanaṃ uppādeti, pāṇaṃ hanati …pe…  saṃghaṃ bhindati. Parittā saddhā …pe…  paññā, rāgo …pe…  patthanā, kāyikaṃ sukhaṃ …pe…  senāsanaṃ parittāya saddhāya …pe…  paññāya, rāgassa …pe…  patthanāya, kāyikassa sukhassa, kāyikassa dukkhassa upanissayapaccayena paccayo. Kusalākusalaṃ kammaṃ vipākassa upanissayapaccayena paccayo. Pāṇātipāto pāṇātipātassa upanissayapaccayena paccayo (cakkaṃ kātabbaṃ). Mātughātikammaṃ mātughātikammassa upanissayapaccayena paccayo. (Cakkaṃ kātabbaṃ kusalattikasadisaṃ.) (1)
</Paragraph>

<Paragraph number="2087">
Paritto dhammo mahaggatassa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  parittaṃ saddhaṃ upanissāya mahaggataṃ jhānaṃ uppādeti, abhiññaṃ uppādeti, samāpattiṃ uppādeti. Parittaṃ sīlaṃ …pe…  paññaṃ…  rāgaṃ …pe…  senāsanaṃ upanissāya mahaggataṃ jhānaṃ uppādeti, abhiññaṃ uppādeti, samāpattiṃ uppādeti. Parittā saddhā …pe…  senāsanaṃ mahaggatāya saddhāya …pe…  paññāya upanissayapaccayena paccayo. Paṭhamassa jhānassa parikammaṃ …pe…  nevasaññānāsaññāyatanassa parikammaṃ nevasaññānāsaññāyatanassa upanissayapaccayena paccayo. Dibbassa cakkhussa parikammaṃ …pe…  anāgataṃsañāṇassa parikammaṃ …pe… . (2)
</Paragraph>

<Paragraph number="2088">
Paritto dhammo appamāṇassa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  parittaṃ saddhaṃ upanissāya appamāṇaṃ jhānaṃ uppādeti, maggaṃ uppādeti, phalasamāpattiṃ uppādeti. Parittaṃ sīlaṃ …pe…  paññaṃ…  rāgaṃ …pe…  patthanaṃ…  kāyikaṃ sukhaṃ …pe…  senāsanaṃ upanissāya appamāṇaṃ jhānaṃ uppādeti, maggaṃ uppādeti, phalasamāpattiṃ uppādeti. Parittā saddhā …pe…  senāsanaṃ appamāṇāya saddhāya …pe…  paññāya, maggassa phalasamāpattiyā upanissayapaccayena paccayo. Paṭhamassa maggassa parikammaṃ paṭhamassa maggassa …pe…  catutthassa maggassa parikammaṃ catutthassa maggassa upanissayapaccayena paccayo. (3)
</Paragraph>

</Division>
<Division number="73">

<Paragraph number="2089">
Mahaggato dhammo mahaggatassa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  mahaggataṃ saddhaṃ upanissāya mahaggataṃ jhānaṃ uppādeti, abhiññaṃ uppādeti, samāpattiṃ uppādeti. Mahaggataṃ sīlaṃ …pe…  paññaṃ upanissāya mahaggataṃ jhānaṃ uppādeti, abhiññaṃ uppādeti, samāpattiṃ uppādeti. Mahaggatā saddhā …pe…  paññā mahaggatāya saddhāya …pe…  paññāya upanissayapaccayena paccayo. Paṭhamaṃ jhānaṃ dutiyassa jhānassa …pe…  ākiñcaññāyatanaṃ nevasaññānāsaññāyatanassa upanissayapaccayena paccayo. (1)
</Paragraph>

<Paragraph number="2090">
Mahaggato dhammo parittassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  mahaggataṃ saddhaṃ upanissāya dānaṃ deti, sīlaṃ samādiyati, uposathakammaṃ karoti, vipassanaṃ uppādeti, mānaṃ jappeti, diṭṭhiṃ gaṇhāti, mahaggataṃ sīlaṃ …pe…  paññaṃ upanissāya dānaṃ deti …pe…  vipassanaṃ uppādeti …pe…  mahaggatā saddhā …pe…  paññā parittāya saddhāya …pe…  paññāya …pe…  kāyikassa sukhassa, kāyikassa dukkhassa upanissayapaccayena paccayo. (2)
</Paragraph>

<Paragraph number="2091">
Mahaggato dhammo appamāṇassa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  mahaggataṃ saddhaṃ upanissāya appamāṇaṃ jhānaṃ uppādeti, maggaṃ uppādeti, phalasamāpattiṃ uppādeti. Mahaggataṃ sīlaṃ …pe…  paññaṃ upanissāya appamāṇaṃ jhānaṃ uppādeti, maggaṃ uppādeti, phalasamāpattiṃ uppādeti. Mahaggatā saddhā …pe…  paññā appamāṇāya saddhāya …pe…  paññāya maggassa phalasamāpattiyā upanissayapaccayena paccayo. (3)
</Paragraph>

</Division>
<Division number="74">

<Paragraph number="2092">
Appamāṇo dhammo appamāṇassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  appamāṇaṃ saddhaṃ upanissāya appamāṇaṃ jhānaṃ uppādeti, maggaṃ uppādeti, phalasamāpattiṃ uppādeti. Appamāṇaṃ sīlaṃ …pe…  paññaṃ upanissāya appamāṇaṃ jhānaṃ uppādeti, maggaṃ uppādeti, phalasamāpattiṃ uppādeti. Appamāṇā saddhā …pe…  paññā appamāṇāya saddhāya …pe…  paññāya upanissayapaccayena paccayo. Paṭhamo maggo dutiyassa maggassa …pe…  tatiyo maggo catutthassa maggassa…  maggo phalasamāpattiyā upanissayapaccayena paccayo. (1)
</Paragraph>

<Paragraph number="2093">
Appamāṇo dhammo parittassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  appamāṇaṃ saddhaṃ upanissāya dānaṃ deti, sīlaṃ …pe…  uposathakammaṃ…  vipassanaṃ uppādeti. Appamāṇaṃ sīlaṃ …pe…  paññaṃ upanissāya dānaṃ deti, sīlaṃ …pe…  uposathakammaṃ…  vipassanaṃ…  appamāṇā saddhā …pe…  paññā parittāya saddhāya …pe…  paññāya …pe…  kāyikassa sukhassa, kāyikassa dukkhassa upanissayapaccayena paccayo. Phalasamāpatti kāyikassa sukhassa upanissayapaccayena paccayo. Ariyā maggaṃ upanissāya saṅkhāre aniccato …pe…  vipassanti, maggo ariyānaṃ atthappaṭisambhidāya …pe…  paṭibhānappaṭisambhidāya…  ṭhānāṭhānakosallassa upanissayapaccayena paccayo. (2)
</Paragraph>

<Paragraph number="2094">
Appamāṇo dhammo mahaggatassa dhammassa upanissayapaccayena paccayo—  anantarūpanissayo, pakatūpanissayo …pe… . <Emphasis>Pakatūpanissayo</Emphasis>—  appamāṇaṃ saddhaṃ upanissāya mahaggataṃ jhānaṃ uppādeti, abhiññaṃ uppādeti, samāpattiṃ uppādeti, appamāṇaṃ sīlaṃ …pe…  paññaṃ upanissāya mahaggataṃ jhānaṃ uppādeti, abhiññaṃ uppādeti, samāpattiṃ uppādeti. Appamāṇā saddhā …pe…  paññā mahaggatāya saddhāya …pe…  paññāya upanissayapaccayena paccayo, ariyā maggaṃ upanissāya anuppannaṃ samāpattiṃ uppādenti, uppannaṃ samāpajjanti. (3)
</Paragraph>
</Division>