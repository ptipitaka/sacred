---
title: "Adhipati"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="19">

<Paragraph number="3863">
Kileso dhammo kilesassa dhammassa adhipatipaccayena paccayo. <Emphasis>Ārammaṇādhipati</Emphasis>—  kilese garuṃ katvā kilesā uppajjanti…  tīṇi. (Ārammaṇādhipatiyeva.) (3)
</Paragraph>

<Paragraph number="3864">
Nokileso dhammo nokilesassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  dānaṃ …pe…  sīlaṃ …pe…  uposathakammaṃ katvā taṃ garuṃ katvā paccavekkhati assādeti abhinandati, taṃ garuṃ katvā rāgo uppajjati, diṭṭhi uppajjati; pubbe …pe…  jhānā …pe…  ariyā maggā vuṭṭhahitvā maggaṃ garuṃ katvā paccavekkhanti …pe…  phalassa adhipatipaccayena paccayo; cakkhuṃ …pe…  vatthuṃ nokilese khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. <Emphasis>Sahajātādhipati</Emphasis>—  nokilesādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)
</Paragraph>

<Paragraph number="3865">
Nokileso dhammo kilesassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  dānaṃ …pe…  jhānaṃ …pe…  cakkhuṃ …pe…  vatthuṃ nokilese khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. <Emphasis>Sahajātādhipati</Emphasis>—  nokilesādhipati sampayuttakānaṃ kilesānaṃ adhipatipaccayena paccayo. (2)
</Paragraph>

<Paragraph number="3866">
Nokileso dhammo kilesassa ca nokilesassa ca dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  dānaṃ …pe…  jhānaṃ …pe…  cakkhuṃ …pe…  vatthuṃ nokilese khandhe garuṃ katvā assādeti abhinandati, taṃ garuṃ katvā kilesā ca sampayuttakā ca khandhā uppajjanti. <Emphasis>Sahajātādhipati</Emphasis>—  nokilesādhipati sampayuttakānaṃ khandhānaṃ kilesānañca cittasamuṭṭhānānañca rūpānaṃ adhipatipaccayena paccayo. (3)
</Paragraph>

<Paragraph number="3867">
Kileso ca nokileso ca dhammā kilesassa dhammassa adhipatipaccayena paccayo…  tīṇi. (Ārammaṇādhipatiyeva.) (3)
</Paragraph>
</Division>