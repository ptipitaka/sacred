---
title: "Atthyādi"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39">

<Paragraph number="104">
Hetu dhammo hetussa dhammassa atthipaccayena paccayo—  alobho adosassa amohassa atthipaccayena paccayo (cakkaṃ). Lobho mohassa atthipaccayena paccayo (cakkaṃ); paṭisandhikkhaṇe …pe… . (1)
</Paragraph>

<Paragraph number="105">
Hetu dhammo nahetussa dhammassa atthipaccayena paccayo—  sahajātaṃ, pacchājātaṃ. <Emphasis>Sahajātā</Emphasis>—  hetū sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo; paṭisandhikkhaṇe …pe… . <Emphasis>Pacchājātā</Emphasis>—  hetū purejātassa imassa kāyassa atthipaccayena paccayo. (2)
</Paragraph>

<Paragraph number="106">
Hetu dhammo hetussa ca nahetussa ca dhammassa atthipaccayena paccayo—  alobho adosassa amohassa sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. (Cakkaṃ.) Lobho mohassa sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo (cakkaṃ); paṭisandhikkhaṇe …pe… . (3)
</Paragraph>

</Division>
<Division number="40">

<Paragraph number="107">
Nahetu dhammo nahetussa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <Emphasis>Sahajāto</Emphasis>—  nahetu eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo …pe…  dve khandhā …pe…  paṭisandhikkhaṇe nahetu eko khandho tiṇṇannaṃ khandhānaṃ kaṭattā ca rūpānaṃ …pe…  khandhā vatthussa atthipaccayena paccayo; vatthu khandhānaṃ atthipaccayena paccayo; ekaṃ mahābhūtaṃ …pe…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ …pe… . <Emphasis>Purejātaṃ</Emphasis>—  cakkhuṃ …pe…  vatthuṃ …pe…  dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa …pe…  phoṭṭhabbāyatanaṃ kāyaviññāṇassa, cakkhāyatanaṃ cakkhuviññāṇassa …pe…  kāyāyatanaṃ kāyaviññāṇassa, vatthu nahetūnaṃ khandhānaṃ atthipaccayena paccayo. <Emphasis>Pacchājātā</Emphasis>—  nahetū khandhā purejātassa imassa kāyassa atthipaccayena paccayo. <Emphasis>Kabaḷīkāro āhāro</Emphasis>—  imassa kāyassa atthipaccayena paccayo. <Emphasis>Rūpajīvitindriyaṃ</Emphasis>—  kaṭattārūpānaṃ atthipaccayena paccayo. (1)
</Paragraph>

<Paragraph number="108">
Nahetu dhammo hetussa dhammassa atthipaccayena paccayo—  sahajātaṃ, purejātaṃ. <Emphasis>Sahajātā</Emphasis>—  nahetū khandhā sampayuttakānaṃ hetūnaṃ atthipaccayena paccayo. Paṭisandhikkhaṇe …pe…  vatthu hetūnaṃ atthipaccayena paccayo. <Emphasis>Purejātaṃ</Emphasis>—  cakkhuṃ …pe…  vatthuṃ aniccato …pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti; vatthu hetūnaṃ atthipaccayena paccayo. (2)
</Paragraph>

<Paragraph number="109">
Nahetu dhammo hetussa ca nahetussa ca dhammassa atthipaccayena paccayo—  sahajātaṃ, purejātaṃ. <Emphasis>Sahajāto</Emphasis>—  nahetu eko khandho tiṇṇannaṃ khandhānaṃ hetūnaṃ cittasamuṭṭhānānañca rūpānaṃ atthipaccayena paccayo; paṭisandhikkhaṇe …pe…  vatthu hetūnaṃ sampayuttakānañca khandhānaṃ atthipaccayena paccayo. <Emphasis>Purejātaṃ</Emphasis>—  cakkhuṃ …pe…  vatthuṃ aniccato …pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti; vatthu hetūnaṃ sampayuttakānañca khandhānaṃ atthipaccayena paccayo. (3)
</Paragraph>

</Division>
<Division number="41">

<Paragraph number="110">
Hetu ca nahetu ca dhammā hetussa dhammassa atthipaccayena paccayo—  sahajātaṃ, purejātaṃ. <Emphasis>Sahajāto</Emphasis>—  alobho ca sampayuttakā ca khandhā adosassa amohassa atthipaccayena paccayo (cakkaṃ). Lobho ca sampayuttakā ca khandhā mohassa atthipaccayena paccayo (cakkaṃ); paṭisandhikkhaṇe …pe…  alobho ca vatthu ca adosassa amohassa atthipaccayena paccayo. (Cakkaṃ.) (1)
</Paragraph>

<Paragraph number="111">
Hetu ca nahetu ca dhammā nahetussa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <Emphasis>Sahajāto</Emphasis>—  nahetu eko khandho ca hetū ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo …pe…  dve khandhā …pe…  paṭisandhikkhaṇe …pe…  paṭisandhikkhaṇe hetū ca vatthu ca nahetūnaṃ khandhānaṃ atthipaccayena paccayo. <Emphasis>Sahajātā</Emphasis>—  hetū ca mahābhūtā ca cittasamuṭṭhānānaṃ rūpānaṃ atthipaccayena paccayo. <Emphasis>Pacchājātā</Emphasis>—  hetū ca kabaḷīkāro āhāro ca imassa kāyassa atthipaccayena paccayo. <Emphasis>Pacchājātā</Emphasis>—  hetū ca rūpajīvitindriyañca kaṭattārūpānaṃ atthipaccayena paccayo. (2)
</Paragraph>

<Paragraph number="112">
Hetu ca nahetu ca dhammā hetussa ca nahetussa ca dhammassa atthipaccayena paccayo—  sahajātaṃ, purejātaṃ. <Emphasis>Sahajāto</Emphasis>—  nahetu eko khandho ca alobho ca tiṇṇannaṃ khandhānaṃ adosassa amohassa cittasamuṭṭhānānañca rūpānaṃ atthipaccayena paccayo (cakkaṃ). Nahetu eko khandho ca lobho ca tiṇṇannaṃ khandhānaṃ mohassa cittasamuṭṭhānānañca rūpānaṃ atthipaccayena paccayo (cakkaṃ); paṭisandhikkhaṇe nahetu eko khandho ca alobho ca (cakkaṃ). Paṭisandhikkhaṇe …pe…  alobho ca vatthu ca adosassa amohassa sampayuttakānañca khandhānaṃ atthipaccayena paccayo, lobho ca vatthu ca mohassa sampayuttakānañca khandhānaṃ atthipaccayena paccayo… .
</Paragraph>

<Paragraph number="113">
Natthipaccayena paccayo…  vigatapaccayena paccayo…  avigatapaccayena paccayo. (3)
</Paragraph>
</Division>