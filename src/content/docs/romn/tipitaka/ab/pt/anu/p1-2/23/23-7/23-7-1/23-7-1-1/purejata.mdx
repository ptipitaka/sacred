---
title: "Purejāta"
tableOfContents: false
sidebar:
  order: 12
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39">

<Paragraph number="3018">
Sanidassanasappaṭigho dhammo anidassanaappaṭighassa dhammassa purejātapaccayena paccayo. <Emphasis>Ārammaṇapurejātaṃ</Emphasis>—  rūpe aniccato dukkhato anattato vipassati, assādeti abhinandati, taṃ ārabbha rāgo uppajjati, diṭṭhi …pe…  vicikicchā …pe…  uddhaccaṃ …pe…  domanassaṃ uppajjati, dibbena cakkhunā rūpaṃ passati, rūpāyatanaṃ cakkhuviññāṇassa purejātapaccayena paccayo. (1)
</Paragraph>

<Paragraph number="3019">
Anidassanasappaṭigho dhammo anidassanaappaṭighassa dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  kāyaṃ…  sadde …pe…  phoṭṭhabbe aniccato …pe…  domanassaṃ uppajjati, dibbāya sotadhātuyā saddaṃ suṇāti, saddāyatanaṃ sotaviññāṇassa …pe…  phoṭṭhabbāyatanaṃ kāyaviññāṇassa purejātapaccayena paccayo. <Emphasis>Vatthupurejātaṃ</Emphasis>—  cakkhāyatanaṃ cakkhuviññāṇassa …pe…  kāyāyatanaṃ kāyaviññāṇassa purejātapaccayena paccayo. (1)
</Paragraph>

<Paragraph number="3020">
Anidassanaappaṭigho dhammo anidassanaappaṭighassa dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  vatthuṃ…  itthindriyaṃ…  purisindriyaṃ…  jīvitindriyaṃ…  āpodhātuṃ…  kabaḷīkāraṃ āhāraṃ aniccato …pe…  domanassaṃ uppajjati. <Emphasis>Vatthupurejātaṃ</Emphasis>—  vatthu anidassanaappaṭighānaṃ khandhānaṃ purejātapaccayena paccayo. (1)
</Paragraph>

</Division>
<Division number="40">

<Paragraph number="3021">
Sanidassanasappaṭigho ca anidassanaappaṭigho ca dhammā anidassanaappaṭighassa dhammassa purejātapaccayena paccayo—  <Emphasis>ārammaṇapurejātaṃ, vatthupurejātaṃ</Emphasis>. Rūpāyatanañca vatthu ca anidassanaappaṭighānaṃ khandhānaṃ purejātapaccayena paccayo. (1)
</Paragraph>

<Paragraph number="3022">
Anidassanasappaṭigho ca anidassanaappaṭigho ca dhammā anidassanaappaṭighassa dhammassa purejātapaccayena paccayo—  <Emphasis>ārammaṇapurejātaṃ, vatthupurejātaṃ</Emphasis>. Cakkhāyatanañca vatthu ca …pe…  phoṭṭhabbāyatanañca vatthu ca anidassanaappaṭighānaṃ khandhānaṃ purejātapaccayena paccayo. (1)
</Paragraph>

<Paragraph number="3023">
Sanidassanasappaṭigho ca anidassanaappaṭigho ca dhammā anidassanaappaṭighassa dhammassa purejātapaccayena paccayo—  <Emphasis>ārammaṇapurejātaṃ, vatthupurejātaṃ</Emphasis>. Rūpāyatanañca cakkhāyatanañca cakkhuviññāṇassa purejātapaccayena paccayo. (1)
</Paragraph>
</Division>