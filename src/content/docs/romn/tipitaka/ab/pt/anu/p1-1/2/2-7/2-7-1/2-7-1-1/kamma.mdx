---
title: "Kamma"
tableOfContents: false
sidebar:
  order: 12
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="291">

<Paragraph number="942">
Kusalo dhammo kusalassa dhammassa kammapaccayena paccayo—  kusalā cetanā sampayuttakānaṃ khandhānaṃ kammapaccayena paccayo. (1)
</Paragraph>

<Paragraph number="943">
Kusalo dhammo abyākatassa dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  kusalā cetanā cittasamuṭṭhānānaṃ rūpānaṃ kammapaccayena paccayo. <Emphasis>Nānākkhaṇikā</Emphasis>—  kusalā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2)
</Paragraph>

<Paragraph number="944">
Kusalo dhammo kusalassa ca abyākatassa ca dhammassa kammapaccayena paccayo—  kusalā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)
</Paragraph>

<Paragraph number="945">
Akusalo dhammo akusalassa dhammassa kammapaccayena paccayo—  akusalā cetanā sampayuttakānaṃ khandhānaṃ kammapaccayena paccayo. (1)
</Paragraph>

<Paragraph number="946">
Akusalo dhammo abyākatassa dhammassa kammapaccayena paccayo—  sahajātā, nānākkhaṇikā. <Emphasis>Sahajātā</Emphasis>—  akusalā cetanā cittasamuṭṭhānānaṃ rūpānaṃ kammapaccayena paccayo. <Emphasis>Nānākkhaṇikā</Emphasis>—  akusalā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2)
</Paragraph>

<Paragraph number="947">
Akusalo dhammo akusalassa ca abyākatassa ca dhammassa kammapaccayena paccayo—  akusalā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)
</Paragraph>

<Paragraph number="948">
Abyākato dhammo abyākatassa dhammassa kammapaccayena paccayo—  vipākābyākatā kiriyābyākatā cetanā sampayuttakānaṃ khandhānaṃ, cittasamuṭṭhānānañca rūpānaṃ kammapaccayena paccayo. Paṭisandhikkhaṇe vipākābyākatā cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. Cetanā vatthussa kammapaccayena paccayo. (1)
</Paragraph>
</Division>