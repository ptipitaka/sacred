---
title: "Purejāta"
tableOfContents: false
sidebar:
  order: 10
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="217">

<Paragraph number="2855">
Cittasamuṭṭhāno dhammo cittasamuṭṭhānassa dhammassa purejātapaccayena paccayo. <Emphasis>Ārammaṇapurejātaṃ</Emphasis>—  cittasamuṭṭhāne rūpe …pe…  phoṭṭhabbe aniccato …pe…  vipassati …pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇasahagatānaṃ khandhānaṃ purejātapaccayena paccayo …pe…  phoṭṭhabbāyatanaṃ kāyaviññāṇasahagatānaṃ khandhānaṃ purejātapaccayena paccayo. (1)
</Paragraph>

<Paragraph number="2856">
Cittasamuṭṭhāno dhammo nocittasamuṭṭhānassa dhammassa purejātapaccayena paccayo. <Emphasis>Ārammaṇapurejātaṃ</Emphasis>—  cittasamuṭṭhāne rūpe …pe…  phoṭṭhabbe aniccato …pe…  vipassati assādeti abhinandati, taṃ ārabbha cittaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa …pe…  phoṭṭhabbāyatanaṃ kāyaviññāṇassa purejātapaccayena paccayo. (2)
</Paragraph>

<Paragraph number="2857">
Cittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa purejātapaccayena paccayo. <Emphasis>Ārammaṇapurejātaṃ</Emphasis>—  cittasamuṭṭhāne rūpe …pe…  phoṭṭhabbe aniccato …pe…  vipassati assādeti abhinandati, taṃ ārabbha cittañca sampayuttakā ca khandhā uppajjanti. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa sampayuttakānañca khandhānaṃ purejātapaccayena paccayo …pe…  phoṭṭhabbāyatanaṃ …pe… . (3)
</Paragraph>

</Division>
<Division number="218">

<Paragraph number="2858">
Nocittasamuṭṭhāno dhammo nocittasamuṭṭhānassa dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  kāyaṃ, rūpe …pe…  phoṭṭhabbe vatthuṃ aniccato …pe…  taṃ ārabbha cittaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa …pe…  phoṭṭhabbāyatanaṃ …pe… . <Emphasis>Vatthupurejātaṃ</Emphasis>—  cakkhāyatanaṃ cakkhuviññāṇassa …pe…  kāyāyatanaṃ …pe…  vatthu cittassa purejātapaccayena paccayo. (1)
</Paragraph>

<Paragraph number="2859">
Nocittasamuṭṭhāno dhammo cittasamuṭṭhānassa dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  vatthuṃ aniccato …pe…  domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇasahagatānaṃ khandhānaṃ …pe…  phoṭṭhabbāyatanaṃ …pe… . <Emphasis>Vatthupurejātaṃ</Emphasis>—  cakkhāyatanaṃ cakkhuviññāṇasahagatānaṃ khandhānaṃ …pe…  kāyāyatanaṃ …pe…  vatthu cittasamuṭṭhānānaṃ khandhānaṃ purejātapaccayena paccayo. (2)
</Paragraph>

<Paragraph number="2860">
Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ …pe…  vatthuṃ aniccato …pe…  taṃ ārabbha cittañca sampayuttakā ca khandhā uppajjanti. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa sampayuttakānañca khandhānaṃ …pe…  phoṭṭhabbāyatanaṃ …pe… . <Emphasis>Vatthupurejātaṃ</Emphasis>—  cakkhāyatanaṃ cakkhuviññāṇassa sampayuttakānañca khandhānaṃ …pe…  kāyāyatanaṃ …pe…  vatthu cittassa sampayuttakānañca khandhānaṃ purejātapaccayena paccayo. (3)
</Paragraph>

</Division>
<Division number="219">

<Paragraph number="2861">
Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa purejātapaccayena paccayo—  <Emphasis>ārammaṇapurejātaṃ, vatthupurejātaṃ</Emphasis>. Cittasamuṭṭhānaṃ rūpāyatanañca cakkhāyatanañca cakkhuviññāṇasahagatānaṃ khandhānaṃ …pe…  cittasamuṭṭhānaṃ phoṭṭhabbāyatanañca kāyāyatanañca kāyaviññāṇasahagatānaṃ khandhānaṃ purejātapaccayena paccayo; cittasamuṭṭhānaṃ rūpāyatanañca vatthu ca cittasamuṭṭhānānaṃ khandhānaṃ purejātapaccayena paccayo …pe…  cittasamuṭṭhānaṃ phoṭṭhabbāyatanañca vatthu ca …pe… . (1)
</Paragraph>

<Paragraph number="2862">
Cittasamuṭṭhāno ca nocittasamuṭṭhāno ca dhammā nocittasamuṭṭhānassa dhammassa purejātapaccayena paccayo—  <Emphasis>ārammaṇapurejātaṃ, vatthupurejātaṃ</Emphasis>. Cittasamuṭṭhānaṃ rūpāyatanañca cakkhāyatanañca cakkhuviññāṇassa …pe…  cittasamuṭṭhānaṃ phoṭṭhabbāyatanañca kāyāyatanañca kāyaviññāṇassa purejātapaccayena paccayo; cittasamuṭṭhānaṃ rūpāyatanañca vatthu ca cittassa purejātapaccayena paccayo …pe…  cittasamuṭṭhānaṃ phoṭṭhabbāyatanañca vatthu ca …pe… . (2)
</Paragraph>

<Paragraph number="2863">
Cittasamuṭṭhāno ca nocittasamuṭṭhāno ca dhammā cittasamuṭṭhānassa ca nocittasamuṭṭhānassa ca dhammassa purejātapaccayena paccayo—  <Emphasis>ārammaṇapurejātaṃ, vatthupurejātaṃ</Emphasis>. Cittasamuṭṭhānaṃ rūpāyatanañca cakkhāyatanañca cakkhuviññāṇassa sampayuttakānañca khandhānaṃ purejātapaccayena paccayo …pe…  cittasamuṭṭhānaṃ phoṭṭhabbāyatanaṃ ca …pe…  cittasamuṭṭhānaṃ rūpāyatanañca vatthu ca cittassa sampayuttakānañca khandhānaṃ purejātapaccayena paccayo …pe…  cittasamuṭṭhānaṃ phoṭṭhabbāyatanañca vatthu ca …pe… . (3)
</Paragraph>
</Division>