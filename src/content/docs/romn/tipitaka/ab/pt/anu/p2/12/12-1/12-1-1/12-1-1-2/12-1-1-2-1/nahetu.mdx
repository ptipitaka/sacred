---
title: "Nahetu"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="5">

<Paragraph number="3819">
Kilesaṃ dhammaṃ paṭicca kileso dhammo uppajjati nahetupaccayā—  vicikicchaṃ paṭicca moho, uddhaccaṃ paṭicca moho. (1)
</Paragraph>

<Paragraph number="3820">
Nokilesaṃ dhammaṃ paṭicca nokileso dhammo uppajjati nahetupaccayā—  ahetukaṃ nokilesaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe…  dve khandhe …pe…  ahetukapaṭisandhikkhaṇe …pe… . (Yāva asaññasattā.) (1)
</Paragraph>

<Paragraph number="3821">
Nokilesaṃ dhammaṃ paṭicca kileso dhammo uppajjati nahetupaccayā—  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (2)
</Paragraph>

<Paragraph number="3822">
Kilesañca nokilesañca dhammaṃ paṭicca kileso dhammo uppajjati nahetupaccayā—  vicikicchāsahagate khandhe ca vicikicchañca paṭicca vicikicchāsahagato moho, uddhaccasahagate khandhe ca uddhaccañca paṭicca uddhaccasahagato moho. (1)
</Paragraph>
</Division>