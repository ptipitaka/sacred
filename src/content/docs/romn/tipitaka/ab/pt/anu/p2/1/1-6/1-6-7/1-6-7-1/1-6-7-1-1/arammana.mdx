---
title: "Ārammaṇa"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="176">

<Paragraph number="483">
Nahetu sahetuko dhammo nahetusahetukassa dhammassa ārammaṇapaccayena paccayo—  dānaṃ datvā sīlaṃ …pe…  uposathakammaṃ katvā taṃ paccavekkhati, pubbe suciṇṇāni paccavekkhati; jhānaṃ …pe…  ariyā maggā vuṭṭhahitvā maggaṃ paccavekkhanti, phalaṃ paccavekkhanti; pahīne kilese …pe…  vikkhambhite kilese …pe…  pubbe …pe…  nahetū sahetuke khandhe aniccato …pe…  domanassaṃ uppajjati; kusalākusale niruddhe nahetu sahetuko vipāko tadārammaṇatā uppajjati; cetopariyañāṇena nahetusahetukacittasamaṅgissa cittaṃ jānāti, ākāsānañcāyatanaṃ …pe…  ākiñcaññāyatanaṃ …pe…  nahetū sahetukā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, ārammaṇapaccayena paccayo; nahetū sahetuke khandhe ārabbha nahetū sahetukā khandhā uppajjanti. (1)
</Paragraph>

<Paragraph number="484">
Nahetu sahetuko dhammo nahetuahetukassa dhammassa ārammaṇapaccayena paccayo—  nahetū sahetuke khandhe aniccato …pe…  domanassaṃ uppajjati, kusalākusale niruddhe nahetu ahetuko vipāko tadārammaṇatā uppajjati, nahetū sahetuke khandhe ārabbha nahetū ahetukā khandhā uppajjanti. (2)
</Paragraph>

</Division>
<Division number="177">

<Paragraph number="485">
Nahetu ahetuko dhammo nahetuahetukassa dhammassa ārammaṇapaccayena paccayo—  nibbānaṃ āvajjanāya ārammaṇapaccayena paccayo; cakkhuṃ …pe…  vatthuṃ…  nahetū ahetuke khandhe aniccato …pe…  domanassaṃ uppajjati; kusalākusale niruddhe nahetu ahetuko vipāko tadārammaṇatā uppajjati. Rūpāyatanaṃ cakkhuviññāṇassa …pe…  phoṭṭhabbāyatanaṃ kāyaviññāṇassa …pe…  nahetū ahetuke khandhe ārabbha nahetū ahetukā khandhā uppajjanti. (1)
</Paragraph>

<Paragraph number="486">
Nahetu ahetuko dhammo nahetusahetukassa dhammassa ārammaṇapaccayena paccayo—  ariyā nibbānaṃ paccavekkhanti; nibbānaṃ gotrabhussa, vodānassa, maggassa, phalassa ārammaṇapaccayena paccayo; cakkhuṃ …pe…  vatthuṃ…  nahetū ahetuke khandhe aniccato …pe…  domanassaṃ uppajjati; kusalākusale niruddhe nahetu sahetuko vipāko tadārammaṇatā uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Cetopariyañāṇena nahetuahetukacittasamaṅgissa cittaṃ jānāti. Nahetū ahetukā khandhā iddhividhañāṇassa, cetopariyañāṇassa, pubbenivāsānussatiñāṇassa, anāgataṃsañāṇassa, ārammaṇapaccayena paccayo; nahetū ahetuke khandhe ārabbha nahetū sahetukā khandhā uppajjanti. (2)
</Paragraph>
</Division>