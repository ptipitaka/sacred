---
title: "Atthyādi"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="464">

<Paragraph number="3502">
Upādinno dhammo upādinnassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ. Yathā nikkhittapadāni vibhajitabbāni paripuṇṇāni.) (1)
</Paragraph>

<Paragraph number="3503">
Upādinno dhammo anupādinnassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ. (Saṃkhittaṃ, yathā nikkhittapadāni vitthāretabbāni.) (2)
</Paragraph>

<Paragraph number="3504">
Upādinno dhammo upādinnassa ca anupādinnassa ca dhammassa atthipaccayena paccayo—  sahajātaṃ, pacchājātaṃ, āhāraṃ. (Saṃkhittaṃ, yathā nikkhittapadāni vitthāretabbāni.) (3)
</Paragraph>

<Paragraph number="3505">
Anupādinno dhammo anupādinnassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ. (Saṃkhittaṃ, yathā nikkhittapadāni vibhajitabbāni.) (1)
</Paragraph>

<Paragraph number="3506">
Anupādinno dhammo upādinnassa dhammassa atthipaccayena paccayo—  purejātaṃ, pacchājātaṃ, āhāraṃ. <Emphasis>Purejātaṃ</Emphasis>—  anupādinne rūpe…  sadde…  gandhe…  rase…  phoṭṭhabbe aniccato …pe…  domanassaṃ uppajjati; kusalākusale niruddhe vipāko tadārammaṇatā uppajjati, anupādinnaṃ rūpāyatanaṃ cakkhuviññāṇassa …pe…  phoṭṭhabbāyatanaṃ kāyaviññāṇassa …pe… . <Emphasis>Pacchājātā</Emphasis>—  anupādinnā khandhā purejātassa imassa upādinnassa kāyassa atthipaccayena paccayo; anupādinno <Emphasis>kabaḷīkāro āhāro</Emphasis>—  imassa upādinnassa kāyassa atthipaccayena paccayo. (2)
</Paragraph>

<Paragraph number="3507">
Anupādinno dhammo upādinnassa ca anupādinnassa ca dhammassa atthipaccayena paccayo—  pacchājātaṃ, āhāraṃ. <Emphasis>Pacchājātā</Emphasis>—  anupādinnā khandhā purejātassa imassa upādinnassa ca anupādinnassa ca kāyassa atthipaccayena paccayo; anupādinno <Emphasis>kabaḷīkāro āhāro</Emphasis> imassa upādinnassa ca anupādinnassa ca kāyassa atthipaccayena paccayo. (3)
</Paragraph>

</Division>
<Division number="465">

<Paragraph number="3508">
Upādinno ca anupādinno ca dhammā upādinnassa dhammassa atthipaccayena paccayo—  purejātaṃ, pacchājātaṃ, āhāraṃ, indriyaṃ. <Emphasis>Purejātaṃ</Emphasis>—  anupādinnaṃ rūpāyatanañca cakkhāyatanañca cakkhuviññāṇassa …pe…  anupādinnaṃ phoṭṭhabbāyatanañca kāyāyatanañca kāyaviññāṇassa atthipaccayena paccayo; anupādinnaṃ rūpāyatanañca vatthu ca …pe…  phoṭṭhabbāyatanañca vatthu ca upādinnānaṃ khandhānaṃ atthipaccayena paccayo. <Emphasis>Pacchājātā</Emphasis>—  upādinnā khandhā ca anupādinno kabaḷīkāro āhāro ca imassa upādinnassa kāyassa atthipaccayena paccayo. <Emphasis>Pacchājātā</Emphasis>—  anupādinnā khandhā ca rūpajīvitindriyañca kaṭattārūpānaṃ atthipaccayena paccayo. (1)
</Paragraph>

<Paragraph number="3509">
Upādinno ca anupādinno ca dhammā anupādinnassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ. <Emphasis>Sahajātā</Emphasis>—  upādinnā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. <Emphasis>Sahajāto</Emphasis>—  anupādinno eko khandho ca vatthu ca tiṇṇannaṃ khandhānaṃ atthipaccayena paccayo …pe…  dve khandhā ca …pe… . <Emphasis>Purejātaṃ</Emphasis>—  anupādinnaṃ rūpāyatanañca vatthu ca anupādinnānaṃ khandhānaṃ atthipaccayena paccayo …pe…  phoṭṭhabbāyatanañca vatthu ca anupādinnānaṃ khandhānaṃ atthipaccayena paccayo. <Emphasis>Pacchājātā</Emphasis>—  upādinnā khandhā ca anupādinno kabaḷīkāro āhāro ca imassa anupādinnassa kāyassa atthipaccayena paccayo. (2)
</Paragraph>

<Paragraph number="3510">
Upādinno ca anupādinno ca dhammā upādinnassa ca anupādinnassa ca dhammassa atthipaccayena paccayo. <Emphasis>Āhāraṃ</Emphasis>—  upādinno ca anupādinno ca kabaḷīkāro āhāro imassa upādinnassa ca anupādinnassa ca kāyassa atthipaccayena paccayo. (3)
</Paragraph>

<Paragraph number="3511">
Natthipaccayena paccayo…  vigatapaccayena paccayo…  avigatapaccayena paccayo.
</Paragraph>
</Division>