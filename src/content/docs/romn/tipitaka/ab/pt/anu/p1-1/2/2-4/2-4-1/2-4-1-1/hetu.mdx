---
title: "Hetu"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="193">

<Paragraph number="668">
Kusalaṃ dhammaṃ nissāya kusalo dhammo uppajjati hetupaccayā—  kusalaṃ ekaṃ khandhaṃ nissāya tayo khandhā, tayo khandhe nissāya eko khandho, dve khandhe nissāya dve khandhā. Kusalaṃ dhammaṃ nissāya abyākato dhammo uppajjati hetupaccayā—  kusale khandhe nissāya cittasamuṭṭhānaṃ rūpaṃ. Kusalaṃ dhammaṃ nissāya kusalo ca abyākato ca dhammā uppajjanti hetupaccayā. Kusalaṃ ekaṃ khandhaṃ nissāya tayo khandhā cittasamuṭṭhānañca rūpaṃ, tayo khandhe nissāya eko khandho cittasamuṭṭhānañca rūpaṃ, dve khandhe nissāya dve khandhā cittasamuṭṭhānañca rūpaṃ. (3)
</Paragraph>

</Division>
<Division number="194">

<Paragraph number="669">
Akusalaṃ dhammaṃ nissāya akusalo dhammo uppajjati hetupaccayā—  akusalaṃ ekaṃ khandhaṃ nissāya tayo khandhā …pe…  dve khandhe nissāya dve khandhā. Akusalaṃ dhammaṃ nissāya abyākato dhammo uppajjati hetupaccayā—  akusale khandhe nissāya cittasamuṭṭhānaṃ rūpaṃ. Akusalaṃ dhammaṃ nissāya akusalo ca abyākato ca dhammā uppajjanti hetupaccayā—  akusalaṃ ekaṃ khandhaṃ nissāya tayo khandhā cittasamuṭṭhānañca rūpaṃ …pe…  dve khandhe nissāya dve khandhā cittasamuṭṭhānañca rūpaṃ. (3)
</Paragraph>

</Division>
<Division number="195">

<Paragraph number="670">
Abyākataṃ dhammaṃ nissāya abyākato dhammo uppajjati hetupaccayā—  vipākābyākataṃ kiriyābyākataṃ ekaṃ khandhaṃ nissāya tayo khandhā cittasamuṭṭhānañca rūpaṃ, tayo khandhe nissāya eko khandho cittasamuṭṭhānañca rūpaṃ, dve khandhe nissāya dve khandhā cittasamuṭṭhānañca rūpaṃ; paṭisandhikkhaṇe vipākābyākataṃ ekaṃ khandhaṃ nissāya tayo khandhā kaṭattā ca rūpaṃ, tayo khandhe nissāya eko khandho kaṭattā ca rūpaṃ, dve khandhe nissāya dve khandhā kaṭattā ca rūpaṃ; khandhe nissāya vatthu, vatthuṃ nissāya khandhā; ekaṃ mahābhūtaṃ nissāya tayo mahābhūtā, tayo mahābhūte nissāya ekaṃ mahābhūtaṃ, dve mahābhūte nissāya dve mahābhūtā, mahābhūte nissāya cittasamuṭṭhānaṃ rūpaṃ kaṭattārūpaṃ upādārūpaṃ; vatthuṃ nissāya vipākābyākatā kiriyābyākatā khandhā. (1)
</Paragraph>

<Paragraph number="671">
Abyākataṃ dhammaṃ nissāya kusalo dhammo uppajjati hetupaccayā—  vatthuṃ nissāya kusalā khandhā. (2)
</Paragraph>

<Paragraph number="672">
Abyākataṃ dhammaṃ nissāya akusalo dhammo uppajjati hetupaccayā—  vatthuṃ nissāya akusalā khandhā. (3)
</Paragraph>

<Paragraph number="673">
Abyākataṃ dhammaṃ nissāya kusalo ca abyākato ca dhammā uppajjanti hetupaccayā—  vatthuṃ nissāya kusalā khandhā, mahābhūte nissāya cittasamuṭṭhānaṃ rūpaṃ. (4)
</Paragraph>

<Paragraph number="674">
Abyākataṃ dhammaṃ nissāya akusalo ca abyākato ca dhammā uppajjanti hetupaccayā—  vatthuṃ nissāya akusalā khandhā, mahābhūte nissāya cittasamuṭṭhānaṃ rūpaṃ. (5)
</Paragraph>

</Division>
<Division number="196">

<Paragraph number="675">
Kusalañca abyākatañca dhammaṃ nissāya kusalo dhammo uppajjati hetupaccayā—  kusalaṃ ekaṃ khandhañca vatthuñca nissāya tayo khandhā …pe…  dve khandhe ca vatthuñca nissāya dve khandhā. Kusalañca abyākatañca dhammaṃ nissāya abyākato dhammo uppajjati hetupaccayā—  kusale khandhe ca mahābhūte ca nissāya cittasamuṭṭhānaṃ rūpaṃ. Kusalañca abyākatañca dhammaṃ nissāya kusalo ca abyākato ca dhammā uppajjanti hetupaccayā—  kusalaṃ ekaṃ khandhañca vatthuñca nissāya tayo khandhā …pe…  dve khandhe ca vatthuñca nissāya dve khandhā, kusale khandhe ca mahābhūte ca nissāya cittasamuṭṭhānaṃ rūpaṃ. (3)
</Paragraph>

<Paragraph number="676">
Akusalañca abyākatañca dhammaṃ nissāya akusalo dhammo uppajjati hetupaccayā—  akusalaṃ ekaṃ khandhañca vatthuñca nissāya tayo khandhā …pe…  dve khandhe ca vatthuñca nissāya dve khandhā. Akusalañca abyākatañca dhammaṃ nissāya abyākato dhammo uppajjati hetupaccayā—  akusale khandhe ca mahābhūte ca nissāya cittasamuṭṭhānaṃ rūpaṃ. Akusalañca abyākatañca dhammaṃ nissāya akusalo ca abyākato ca dhammā uppajjanti hetupaccayā—  akusalaṃ ekaṃ khandhañca vatthuñca nissāya tayo khandhā …pe…  dve khandhe ca vatthuñca nissāya dve khandhā, akusale khandhe ca mahābhūte ca nissāya cittasamuṭṭhānaṃ rūpaṃ. (3)

</Paragraph>
</Division>

<Paragraph number="677" type="center">
(Yathā paccayavāre, evaṃ vitthāretabbaṃ.)
</Paragraph>