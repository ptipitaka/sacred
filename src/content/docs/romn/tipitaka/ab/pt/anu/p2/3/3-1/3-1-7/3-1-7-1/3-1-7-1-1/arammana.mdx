---
title: "Ārammaṇa"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="18">

<Paragraph number="1016">
Āsavo dhammo āsavassa dhammassa ārammaṇapaccayena paccayo—  āsave ārabbha āsavā uppajjanti. (1)
</Paragraph>

<Paragraph number="1017">
Āsavo dhammo noāsavassa dhammassa ārammaṇapaccayena paccayo—  āsave ārabbha noāsavā khandhā uppajjanti. (2)
</Paragraph>

<Paragraph number="1018">
Āsavo dhammo āsavassa ca noāsavassa ca dhammassa ārammaṇapaccayena paccayo—  āsave ārabbha āsavā ca sampayuttakā ca khandhā uppajjanti. (3)
</Paragraph>

</Division>
<Division number="19">

<Paragraph number="1019">
Noāsavo dhammo noāsavassa dhammassa ārammaṇapaccayena paccayo—  dānaṃ …pe…  sīlaṃ …pe…  uposathakammaṃ …pe…  pubbe …pe…  jhānā …pe…  ariyā maggā vuṭṭhahitvā maggaṃ paccavekkhanti, phalaṃ paccavekkhanti, nibbānaṃ paccavekkhanti; nibbānaṃ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā noāsave pahīne kilese …pe…  vikkhambhite kilese …pe…  pubbe samudāciṇṇe kilese jānanti, cakkhuṃ …pe…  vatthuṃ noāsave khandhe aniccato …pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti, cetopariyañāṇena noāsavacittasamaṅgissa cittaṃ jānāti, ākāsānañcāyatanaṃ viññāṇañcāyatanassa …pe…  ākiñcaññāyatanaṃ nevasaññānāsaññāyatanassa …pe…  rūpāyatanaṃ cakkhuviññāṇassa …pe…  phoṭṭhabbāyatanaṃ kāyaviññāṇassa …pe…  noāsavā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)
</Paragraph>

<Paragraph number="1020">
Noāsavo dhammo āsavassa dhammassa ārammaṇapaccayena paccayo—  dānaṃ datvā …pe…  taṃ assādeti abhinandati, taṃ ārabbha āsavā uppajjanti, sīlaṃ …pe…  uposathakammaṃ …pe…  pubbe …pe…  jhānā …pe…  cakkhuṃ …pe…  vatthuṃ noāsave khandhe assādeti abhinandati, taṃ ārabbha āsavā uppajjanti. (2)
</Paragraph>

<Paragraph number="1021">
Noāsavo dhammo āsavassa ca noāsavassa ca dhammassa ārammaṇapaccayena paccayo—  dānaṃ datvā …pe…  (dutiyagamanaṃ) noāsave khandhe assādeti abhinandati, taṃ ārabbha āsavā ca sampayuttakā ca khandhā uppajjanti. (3)
</Paragraph>

</Division>
<Division number="20">

<Paragraph number="1022">
Āsavo ca noāsavo ca dhammā āsavassa dhammassa ārammaṇapaccayena paccayo—  āsave ca sampayuttake ca khandhe ārabbha āsavā uppajjanti. (1)
</Paragraph>

<Paragraph number="1023">
Āsavo ca noāsavo ca dhammā noāsavassa dhammassa ārammaṇapaccayena paccayo—  āsave ca sampayuttake ca khandhe ārabbha noāsavā khandhā uppajjanti. (2)
</Paragraph>

<Paragraph number="1024">
Āsavo ca noāsavo ca dhammā āsavassa ca noāsavassa ca dhammassa ārammaṇapaccayena paccayo—  āsave ca sampayuttake ca khandhe ārabbha āsavā ca sampayuttakā ca khandhā uppajjanti. (3)
</Paragraph>
</Division>