---
title: "Atthi"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="34">

<Paragraph number="3611">
Upādāno dhammo upādānassa dhammassa atthipaccayena paccayo—  diṭṭhupādānaṃ kāmupādānassa atthipaccayena paccayo. (Cakkaṃ.) (1)
</Paragraph>

<Paragraph number="3612">
Upādāno dhammo noupādānassa dhammassa atthipaccayena paccayo—  sahajātaṃ, pacchājātaṃ. <Emphasis>Sahajātā</Emphasis>—  upādānā sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. <Emphasis>Pacchājātā</Emphasis>—  upādānā purejātassa imassa kāyassa atthipaccayena paccayo. (2)
</Paragraph>

<Paragraph number="3613">
Upādāno dhammo upādānassa ca noupādānassa ca dhammassa atthipaccayena paccayo. (Saṃkhittaṃ, paṭiccasadisaṃ.) (3)
</Paragraph>

</Division>
<Division number="35">

<Paragraph number="3614">
Noupādāno dhammo noupādānassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ, vitthāretabbaṃ.) (1)
</Paragraph>

<Paragraph number="3615">
Noupādāno dhammo upādānassa dhammassa atthipaccayena paccayo—  sahajātaṃ, purejātaṃ. <Emphasis>Sahajātaṃ</Emphasis>—  (Sahajātasadisaṃ.) <Emphasis>Purejātaṃ</Emphasis>—  (Purejātasadisaṃ.) (2)
</Paragraph>

<Paragraph number="3616">
Noupādāno dhammo upādānassa ca noupādānassa ca dhammassa atthipaccayena paccayo—  sahajātaṃ, purejātaṃ. (Saṃkhittaṃ, sahajātasadisaṃ sahajātaṃ vibhajitabbaṃ, purejātasadisaṃ purejātaṃ.) (3)
</Paragraph>

</Division>
<Division number="36">

<Paragraph number="3617">
Upādāno ca noupādāno ca dhammā upādānassa dhammassa atthipaccayena paccayo—  sahajātaṃ, purejātaṃ. <Emphasis>Sahajātaṃ</Emphasis>—  diṭṭhupādānañca sampayuttakā ca khandhā kāmupādānassa atthipaccayena paccayo (cakkaṃ). <Emphasis>Sahajātaṃ</Emphasis>—  diṭṭhupādānañca vatthu ca kāmupādānassa atthipaccayena paccayo. (Cakkaṃ.) (1)
</Paragraph>

<Paragraph number="3618">
Upādāno ca noupādāno ca dhammā noupādānassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <Emphasis>Sahajāto</Emphasis>—  noupādāno eko khandho ca upādānā ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo …pe…  dve khandhā ca …pe… . <Emphasis>Sahajātā</Emphasis>—  upādānā ca mahābhūtā ca cittasamuṭṭhānānaṃ rūpānaṃ atthipaccayena paccayo. <Emphasis>Sahajātā</Emphasis>—  upādānā ca vatthu ca noupādānānaṃ khandhānaṃ atthipaccayena paccayo. <Emphasis>Pacchājātā</Emphasis>—  upādānā ca sampayuttakā ca khandhā purejātassa imassa kāyassa atthipaccayena paccayo. <Emphasis>Pacchājātā</Emphasis>—  upādānā ca sampayuttakā ca khandhā kabaḷīkāro āhāro ca imassa kāyassa atthipaccayena paccayo. <Emphasis>Pacchājātā</Emphasis>—  upādānā ca sampayuttakā ca khandhā rūpajīvitindriyañca kaṭattārūpānaṃ atthipaccayena paccayo. (2)
</Paragraph>

<Paragraph number="3619">
Upādāno ca noupādāno ca dhammā upādānassa ca noupādānassa ca dhammassa atthipaccayena paccayo—  sahajātaṃ, purejātaṃ. <Emphasis>Sahajāto</Emphasis>—  noupādāno eko khandho ca diṭṭhupādānañca tiṇṇannaṃ khandhānaṃ kāmupādānassa ca cittasamuṭṭhānānaṃ rūpānaṃ atthipaccayena paccayo …pe…  dve khandhā ca …pe…  (cakkaṃ). <Emphasis>Sahajātaṃ</Emphasis>—  diṭṭhupādānañca vatthu ca kāmupādānassa sampayuttakānañca khandhānaṃ atthipaccayena paccayo. (Cakkaṃ.) (3)
</Paragraph>
</Division>