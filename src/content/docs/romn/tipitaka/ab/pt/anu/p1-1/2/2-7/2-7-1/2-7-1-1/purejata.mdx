---
title: "Purejāta"
tableOfContents: false
sidebar:
  order: 17
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="288">

<Paragraph number="928">
Abyākato dhammo abyākatassa dhammassa purejātapaccayena paccayo—  ārammaṇapurejātaṃ, vatthupurejātaṃ.
</Paragraph>

<Paragraph number="929">
<Emphasis>Ārammaṇapurejātaṃ</Emphasis>—  arahā cakkhuṃ aniccato dukkhato anattato vipassati. Sotaṃ …pe…  ghānaṃ …pe…  jivhaṃ …pe…  kāyaṃ …pe…  rūpe …pe…  sadde …pe…  gandhe …pe…  rase …pe…  phoṭṭhabbe …pe…  vatthuṃ aniccato dukkhato anattato vipassati, dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa purejātapaccayena paccayo. Saddāyatanaṃ sotaviññāṇassa …pe…  gandhāyatanaṃ ghānaviññāṇassa …pe…  rasāyatanaṃ jivhāviññāṇassa …pe…  phoṭṭhabbāyatanaṃ kāyaviññāṇassa purejātapaccayena paccayo.
</Paragraph>

<Paragraph number="930">
<Emphasis>Vatthupurejātaṃ</Emphasis>—  cakkhāyatanaṃ cakkhuviññāṇassa purejātapaccayena paccayo. Sotāyatanaṃ sotaviññāṇassa …pe…  ghānāyatanaṃ ghānaviññāṇassa …pe…  jivhāyatanaṃ jivhāviññāṇassa …pe…  kāyāyatanaṃ kāyaviññāṇassa purejātapaccayena paccayo. Vatthu vipākābyākatānaṃ kiriyābyākatānaṃ khandhānaṃ purejātapaccayena paccayo. (1)
</Paragraph>

<Paragraph number="931">
Abyākato dhammo kusalassa dhammassa purejātapaccayena paccayo—  ārammaṇapurejātaṃ, vatthupurejātaṃ.
</Paragraph>

<Paragraph number="932">
<Emphasis>Ārammaṇapurejātaṃ</Emphasis>—  sekkhā vā puthujjanā vā cakkhuṃ aniccato dukkhato anattato vipassanti. Sotaṃ …pe…  ghānaṃ …pe…  jivhaṃ …pe…  kāyaṃ …pe…  rūpe …pe…  sadde …pe…  gandhe …pe…  rase …pe…  phoṭṭhabbe …pe…  vatthuṃ aniccato dukkhato anattato vipassanti. Dibbena cakkhunā rūpaṃ passanti. Dibbāya sotadhātuyā saddaṃ suṇanti.
</Paragraph>

<Paragraph number="933">
<Emphasis>Vatthupurejātaṃ</Emphasis>—  vatthu kusalānaṃ khandhānaṃ purejātapaccayena paccayo. (2)
</Paragraph>

<Paragraph number="934">
Abyākato dhammo akusalassa dhammassa purejātapaccayena paccayo—  ārammaṇapurejātaṃ, vatthupurejātaṃ. <Emphasis>Ārammaṇapurejātaṃ</Emphasis>—  cakkhuṃ assādeti abhinandati, taṃ ārabbha rāgo uppajjati, diṭṭhi uppajjati, vicikicchā uppajjati, uddhaccaṃ uppajjati, domanassaṃ uppajjati. Sotaṃ …pe…  ghānaṃ …pe…  jivhaṃ …pe…  kāyaṃ …pe…  rūpe …pe…  sadde …pe…  gandhe …pe…  rase …pe…  phoṭṭhabbe …pe…  vatthuṃ assādeti abhinandati, taṃ ārabbha rāgo uppajjati …pe…  domanassaṃ uppajjati.
</Paragraph>

<Paragraph number="935">
<Emphasis>Vatthupurejātaṃ</Emphasis>—  vatthu akusalānaṃ khandhānaṃ purejātapaccayena paccayo. (3)
</Paragraph>
</Division>