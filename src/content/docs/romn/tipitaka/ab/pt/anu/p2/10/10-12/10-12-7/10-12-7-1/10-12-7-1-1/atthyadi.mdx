---
title: "Atthyādi"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="360">

<Paragraph number="3212">
Ajjhattiko dhammo ajjhattikassa dhammassa atthipaccayena paccayo—  sahajātaṃ, purejātaṃ, pacchājātaṃ. <Emphasis>Sahajātaṃ</Emphasis>—  paṭisandhikkhaṇe cittaṃ ajjhattikānaṃ kaṭattārūpānaṃ atthipaccayena paccayo. <Emphasis>Purejātaṃ</Emphasis>—  cakkhuṃ …pe…  kāyaṃ aniccato …pe… . (Purejātasadisaṃ, ninnānākaraṇaṃ.) <Emphasis>Pacchājātaṃ</Emphasis>. (Pacchājātasadisaṃ kātabbaṃ.) (1)
</Paragraph>

<Paragraph number="3213">
Ajjhattiko dhammo bāhirassa dhammassa atthipaccayena paccayo—  sahajātaṃ, purejātaṃ, pacchājātaṃ. <Emphasis>Sahajātaṃ</Emphasis>—  sahajātā ajjhattikā khandhā sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. (Saṃkhittaṃ.) (2)
</Paragraph>

<Paragraph number="3214">
(Idha atthi sabbaṭṭhāne sahajātaṃ paccayavārasadisaṃ. Purejātaṃ purejātasadisaṃ. Pacchājātaṃ pacchājātasadisaṃ kātabbaṃ, ninnānākaraṇaṃ.)
</Paragraph>

<Paragraph number="3215">
Ajjhattiko dhammo ajjhattikassa ca bāhirassa ca dhammassa atthipaccayena paccayo—  sahajātaṃ, purejātaṃ, pacchājātaṃ. (Saṃkhittaṃ.) (3)
</Paragraph>

</Division>
<Division number="361">

<Paragraph number="3216">
Bāhiro dhammo bāhirassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Sabbaṃ vitthāretabbaṃ.) (1)
</Paragraph>

<Paragraph number="3217">
Bāhiro dhammo ajjhattikassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (2)
</Paragraph>

<Paragraph number="3218">
Bāhiro dhammo ajjhattikassa ca bāhirassa ca dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (3)
</Paragraph>

</Division>
<Division number="362">

<Paragraph number="3219">
Ajjhattiko ca bāhiro ca dhammā ajjhattikassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <Emphasis>Sahajātā</Emphasis>—  cakkhuviññāṇasahagatā khandhā ca cakkhāyatanañca cakkhuviññāṇassa atthipaccayena paccayo …pe…  kāyaviññāṇasahagatā khandhā ca …pe…  paṭisandhikkhaṇe ajjhattikā ca bāhirā ca khandhā ajjhattikānaṃ kaṭattārūpānaṃ atthipaccayena paccayo. <Emphasis>Purejātaṃ</Emphasis>—  cakkhāyatanañca vatthu ca cittassa atthipaccayena paccayo …pe…  kāyāyatanañca vatthu ca cittassa atthipaccayena paccayo; rūpāyatanañca cakkhāyatanañca cakkhuviññāṇassa …pe…  phoṭṭhabbāyatanañca kāyāyatanañca kāyaviññāṇassa atthipaccayena paccayo. <Emphasis>Pacchājātā</Emphasis>—  ajjhattikā ca bāhirā ca khandhā purejātassa imassa ajjhattikassa kāyassa atthipaccayena paccayo. <Emphasis>Pacchājātā</Emphasis>—  ajjhattikā ca bāhirā ca khandhā kabaḷīkāro āhāro ca imassa ajjhattikassa kāyassa atthipaccayena paccayo. <Emphasis>Pacchājātā</Emphasis>—  ajjhattikā ca bāhirā ca khandhā rūpajīvitindriyañca ajjhattikānaṃ kaṭattārūpānaṃ atthipaccayena paccayo. (1)
</Paragraph>

<Paragraph number="3220">
Ajjhattiko ca bāhiro ca dhammā bāhirassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <Emphasis>Sahajāto</Emphasis>—  cakkhuviññāṇasahagato eko khandho ca cakkhāyatanañca cakkhuviññāṇañca dvinnaṃ khandhānaṃ atthipaccayena paccayo …pe… . (Sahajātapaccayavārasadisaṃ ninnānākaraṇaṃ, paṭhamagamanasadisaṃyeva. Sabbe padā paṭhamaghaṭanānayena vibhajitabbā.) (2)
</Paragraph>

<Paragraph number="3221">
Ajjhattiko ca bāhiro ca dhammā ajjhattikassa ca bāhirassa ca dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <Emphasis>Sahajāto</Emphasis>—  cakkhuviññāṇasahagato eko khandho ca cakkhāyatanañca dvinnaṃ khandhānaṃ cakkhuviññāṇassa ca atthipaccayena paccayo. (Saṃkhittaṃ. Sabbe padā vibhajitabbā paṭhamaghaṭanānayena.) (3)
</Paragraph>

<Paragraph number="3222">
Natthipaccayena paccayo…  vigatapaccayena paccayo…  avigatapaccayena paccayo.
</Paragraph>
</Division>