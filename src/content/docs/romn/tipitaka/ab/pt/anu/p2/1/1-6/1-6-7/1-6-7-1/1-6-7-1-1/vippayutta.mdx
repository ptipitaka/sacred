---
title: "Vippayutta"
tableOfContents: false
sidebar:
  order: 16
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="192">

<Paragraph number="519">
Nahetu sahetuko dhammo nahetuahetukassa dhammassa vippayuttapaccayena paccayo—  sahajātaṃ, pacchājātaṃ. <Emphasis>Sahajātā</Emphasis>—  nahetū sahetukā khandhā cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe …pe… . <Emphasis>Pacchājātā</Emphasis>—  nahetū sahetukā khandhā purejātassa imassa kāyassa vippayuttapaccayena paccayo. (1)
</Paragraph>

<Paragraph number="520">
Nahetu ahetuko dhammo nahetuahetukassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. <Emphasis>Sahajātā</Emphasis>—  nahetū ahetukā khandhā cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe …pe…  khandhā vatthussa vippayuttapaccayena paccayo; vatthu khandhānaṃ vippayuttapaccayena paccayo. <Emphasis>Purejātaṃ</Emphasis>—  cakkhāyatanaṃ cakkhuviññāṇassa …pe…  kāyāyatanaṃ kāyaviññāṇassa …pe…  vatthu nahetusahetukānaṃ khandhānaṃ vippayuttapaccayena paccayo. <Emphasis>Pacchājātā</Emphasis>—  nahetū ahetukā khandhā purejātassa imassa kāyassa vippayuttapaccayena paccayo. (1)
</Paragraph>

<Paragraph number="521">
Nahetu ahetuko dhammo nahetusahetukassa dhammassa vippayuttapaccayena paccayo—  sahajātaṃ, purejātaṃ. <Emphasis>Sahajātaṃ</Emphasis>—  paṭisandhikkhaṇe vatthu nahetusahetukānaṃ khandhānaṃ vippayuttapaccayena paccayo. <Emphasis>Purejātaṃ</Emphasis>—  vatthu nahetusahetukānaṃ khandhānaṃ vippayuttapaccayena paccayo. (2)
</Paragraph>
</Division>