---
title: "Nahetvādi"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="389">

<Paragraph number="3293">
Upādā dhammaṃ paccayā noupādā dhammo uppajjati nahetupaccayā—  cakkhāyatanaṃ paccayā cakkhuviññāṇaṃ …pe…  kāyāyatanaṃ paccayā kāyaviññāṇaṃ, vatthuṃ paccayā ahetukā noupādā khandhā; ahetukapaṭisandhikkhaṇe …pe…  vatthuṃ paccayā vicikicchāsahagato uddhaccasahagato moho. (1)
</Paragraph>

<Paragraph number="3294">
Noupādā dhammaṃ paccayā noupādā dhammo uppajjati nahetupaccayā—  ahetukaṃ noupādā ekaṃ khandhaṃ paccayā tayo khandhā noupādā ca cittasamuṭṭhānaṃ rūpaṃ …pe…  dve khandhe …pe…  ahetukapaṭisandhikkhaṇe …pe…  ekaṃ mahābhūtaṃ …pe…  (yāva asaññasattā) vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (Tīṇipi paṭiccasadisā, ninnānākaraṇā.) (3)
</Paragraph>

<Paragraph number="3295">
Upādā ca noupādā ca dhammaṃ paccayā noupādā dhammo uppajjati nahetupaccayā—  cakkhuviññāṇasahagataṃ ekaṃ khandhañca cakkhāyatanañca paccayā tayo khandhā …pe…  dve khandhe ca …pe…  kāyaviññāṇasahagataṃ …pe…  ahetukaṃ noupādā ekaṃ khandhañca vatthuñca paccayā tayo khandhā …pe…  dve khandhe ca …pe…  paṭisandhikkhaṇe …pe…  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1)

</Paragraph>
</Division>

<Paragraph number="3296" type="center">
Naārammaṇapaccayā tīṇi, naāsevanapaccayā pañca.
</Paragraph>