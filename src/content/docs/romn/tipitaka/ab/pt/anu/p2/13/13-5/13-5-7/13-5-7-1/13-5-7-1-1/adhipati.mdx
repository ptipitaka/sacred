---
title: "Adhipati"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="120">

<Paragraph number="4331">
Savitakko dhammo savitakkassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  savitakke khandhe garuṃ katvā savitakkā khandhā uppajjanti. <Emphasis>Sahajātādhipati</Emphasis>—  savitakkādhipati sampayuttakānaṃ khandhānaṃ adhipatipaccayena paccayo. (1)
</Paragraph>

<Paragraph number="4332">
Savitakko dhammo avitakkassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  savitakke khandhe garuṃ katvā vitakko uppajjati. <Emphasis>Sahajātādhipati</Emphasis>—  savitakkādhipati vitakkassa ca cittasamuṭṭhānānañca rūpānaṃ adhipatipaccayena paccayo. (2)
</Paragraph>

<Paragraph number="4333">
Savitakko dhammo savitakkassa ca avitakkassa ca dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  savitakke khandhe garuṃ katvā savitakkā khandhā ca vitakko ca uppajjanti. <Emphasis>Sahajātādhipati</Emphasis>—  savitakkādhipati sampayuttakānaṃ khandhānaṃ vitakkassa ca cittasamuṭṭhānānañca rūpānaṃ adhipatipaccayena paccayo. (3)
</Paragraph>

</Division>
<Division number="121">

<Paragraph number="4334">
Avitakko dhammo avitakkassa dhammassa adhipatipaccayena paccayo—  ārammaṇādhipati, sahajātādhipati. <Emphasis>Ārammaṇādhipati</Emphasis>—  ariyā avitakkā jhānā vuṭṭhahitvā …pe…  maggā vuṭṭhahitvā …pe…  phalā vuṭṭhahitvā phalaṃ garuṃ katvā paccavekkhanti, nibbānaṃ garuṃ katvā paccavekkhanti, nibbānaṃ avitakkassa maggassa, phalassa, vitakkassa ca adhipatipaccayena paccayo; cakkhuṃ …pe…  vatthuṃ avitakke khandhe ca vitakkañca garuṃ katvā assādeti abhinandati, taṃ garuṃ katvā vitakko uppajjati. <Emphasis>Sahajātādhipati</Emphasis>—  avitakkādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)
</Paragraph>

<Paragraph number="4335">
Avitakko dhammo savitakkassa dhammassa adhipatipaccayena paccayo. <Emphasis>Ārammaṇādhipati</Emphasis>—  ariyā avitakkā jhānā vuṭṭhahitvā …pe…  maggā vuṭṭhahitvā …pe…  phalā vuṭṭhahitvā phalaṃ garuṃ katvā paccavekkhanti, nibbānaṃ garuṃ katvā paccavekkhanti, nibbānaṃ gotrabhussa, vodānassa, savitakkassa maggassa, phalassa adhipatipaccayena paccayo; cakkhuṃ …pe…  vatthuṃ avitakke khandhe ca vitakkañca garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati, avitakke khandhe ca vitakkañca garuṃ katvā savitakkā khandhā uppajjanti. (2)
</Paragraph>

<Paragraph number="4336">
Avitakko dhammo savitakkassa ca avitakkassa ca dhammassa adhipatipaccayena paccayo. <Emphasis>Ārammaṇādhipati</Emphasis>—  ariyā avitakkā jhānā vuṭṭhahitvā …pe…  maggā vuṭṭhahitvā …pe…  phalā vuṭṭhahitvā phalaṃ garuṃ katvā paccavekkhanti, nibbānaṃ garuṃ katvā paccavekkhanti, nibbānaṃ gotrabhussa, vodānassa, savitakkassa maggassa, phalassa, vitakkassa ca adhipatipaccayena paccayo; cakkhuṃ …pe…  vatthuṃ avitakke khandhe ca vitakkañca garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati; avitakke khandhe ca vitakkañca garuṃ katvā savitakkā khandhā ca vitakko ca uppajjanti. (3)
</Paragraph>

<Paragraph number="4337">
Savitakko ca avitakko ca dhammā savitakkassa dhammassa adhipatipaccayena paccayo. <Emphasis>Ārammaṇādhipati</Emphasis>—  savitakke khandhe ca vitakkañca garuṃ katvā savitakkā khandhā uppajjanti. (Mūlaṃ kātabbaṃ.) Savitakke khandhe ca vitakkañca garuṃ katvā vitakko uppajjati. (Mūlaṃ kātabbaṃ.) Savitakke khandhe ca vitakkañca garuṃ katvā savitakkā khandhā ca vitakko ca uppajjanti. (3)
</Paragraph>
</Division>