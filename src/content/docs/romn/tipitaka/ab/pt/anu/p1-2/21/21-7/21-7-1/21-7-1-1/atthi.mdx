---
title: "Atthi"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="46">

<Paragraph number="2849">
Ajjhatto dhammo ajjhattassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <Emphasis>Sahajāto</Emphasis>—  ajjhatto eko khandho tiṇṇannaṃ khandhānaṃ cittasamuṭṭhānānañca rūpānaṃ …pe…  dve khandhe …pe…  paṭisandhikkhaṇe …pe…  khandhā vatthussa …pe…  vatthu khandhānaṃ …pe…  ekaṃ mahābhūtaṃ …pe…  asaññasattānaṃ ekaṃ mahābhūtaṃ tiṇṇannaṃ mahābhūtānaṃ …pe… . <Emphasis>Purejātaṃ</Emphasis>—  cakkhuṃ …pe…  vatthuṃ (purejātasadisaṃ), vatthu ajjhattānaṃ khandhānaṃ atthipaccayena paccayo. <Emphasis>Pacchājātā</Emphasis>—  ajjhattā khandhā purejātassa imassa kāyassa atthipaccayena paccayo. Ajjhatto <Emphasis>kabaḷīkāro āhāro</Emphasis> ajjhattassa kāyassa …pe…  <Emphasis>rūpajīvitindriyaṃ</Emphasis>—  kaṭattārūpānaṃ …pe… . (1)
</Paragraph>

<Paragraph number="2850">
Ajjhatto dhammo bahiddhā dhammassa atthipaccayena paccayo—  purejātaṃ, āhāraṃ. <Emphasis>Purejātaṃ</Emphasis>—  paro ajjhattaṃ cakkhuṃ …pe…  vatthuṃ aniccato …pe…  vipassati, dibbena cakkhunā rūpaṃ passati, dibbāya sotadhātuyā saddaṃ suṇāti, ajjhattaṃ rūpāyatanaṃ …pe…  phoṭṭhabbāyatanaṃ bahiddhā kāyaviññāṇassa atthipaccayena paccayo. Ajjhatto <Emphasis>kabaḷīkāro āhāro</Emphasis> bahiddhā kāyassa atthipaccayena paccayo. (2)
</Paragraph>

</Division>
<Division number="47">

<Paragraph number="2851">
Bahiddhā dhammo bahiddhā dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Bahiddhā ninnānākaraṇaṃ, mātikāpadāni vitthāretabbāni.) (1)
</Paragraph>

<Paragraph number="2852">
Bahiddhā dhammo ajjhattassa dhammassa atthipaccayena paccayo—  purejātaṃ, āhāraṃ. <Emphasis>Purejātaṃ</Emphasis>—  bahiddhā cakkhuṃ …pe…  vatthuṃ …pe…  dibbena cakkhunā rūpaṃ passati, dibbāya sotadhātuyā saddaṃ suṇāti, bahiddhā rūpāyatanaṃ …pe…  phoṭṭhabbāyatanaṃ ajjhattassa kāyaviññāṇassa atthipaccayena paccayo. Bahiddhā <Emphasis>kabaḷīkāro āhāro</Emphasis> ajjhattassa kāyassa atthipaccayena paccayo. (2)
</Paragraph>

</Division>
<Division number="48">

<Paragraph number="2853">
Ajjhatto dhammo ca bahiddhā dhammo ca ajjhattassa dhammassa atthipaccayena paccayo—  purejātaṃ, āhāraṃ. <Emphasis>Purejātaṃ</Emphasis>—  bahiddhā rūpāyatanañca ajjhattaṃ cakkhu ca ajjhattassa cakkhuviññāṇassa …pe…  bahiddhā phoṭṭhabbāyatanañca ajjhattaṃ kāyāyatanañca ajjhattassa kāyaviññāṇassa atthipaccayena paccayo. Bahiddhā rūpāyatanañca ajjhattaṃ vatthu ca …pe…  bahiddhā phoṭṭhabbāyatanañca ajjhattaṃ vatthu ca ajjhattānaṃ khandhānaṃ atthipaccayena paccayo. <Emphasis>Āhāraṃ</Emphasis>—  ajjhatto kabaḷīkāro āhāro ca bahiddhā kabaḷīkāro āhāro ca ajjhattassa kāyassa atthipaccayena paccayo. (1)
</Paragraph>

<Paragraph number="2854">
Ajjhatto dhammo ca bahiddhā dhammo ca bahiddhā dhammassa atthipaccayena paccayo—  purejātaṃ, āhāraṃ. <Emphasis>Purejātaṃ</Emphasis>—  ajjhattaṃ rūpāyatanañca bahiddhā cakkhāyatanañca bahiddhā cakkhuviññāṇassa atthipaccayena paccayo …pe…  ajjhattaṃ phoṭṭhabbāyatanañca bahiddhā kāyāyatanañca bahiddhā kāyaviññāṇassa atthipaccayena paccayo. Ajjhattaṃ rūpāyatanañca bahiddhā vatthu ca bahiddhā khandhānaṃ atthipaccayena paccayo …pe…  ajjhattaṃ phoṭṭhabbāyatanañca bahiddhā vatthu ca bahiddhā khandhānaṃ atthipaccayena paccayo. <Emphasis>Āhāraṃ</Emphasis>—  ajjhatto kabaḷīkāro āhāro ca bahiddhā kabaḷīkāro āhāro ca bahiddhā kāyassa atthipaccayena paccayo. (2)
</Paragraph>
</Division>