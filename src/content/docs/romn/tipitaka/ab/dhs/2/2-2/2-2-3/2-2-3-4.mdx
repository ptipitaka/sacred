---
title: "2.2.3.4 Catukka"
tableOfContents: false
sidebar:
  order: 6
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="882" book="dhs">

<Paragraph number="1538" book="dhs">
Katamaṃ taṃ rūpaṃ upādā upādinnaṃ? Cakkhāyatanaṃ …pe…  kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādā upādinnaṃ.
</Paragraph>

</Division>
<Division number="883" book="dhs">

<Paragraph number="1539" book="dhs">
Katamaṃ taṃ rūpaṃ upādā anupādinnaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādā anupādinnaṃ.
</Paragraph>

</Division>
<Division number="884" book="dhs">

<Paragraph number="1540" book="dhs">
Katamaṃ taṃ rūpaṃ no upādā upādinnaṃ? Kammassa katattā phoṭṭhabbāyatanaṃ āpodhātu—  idaṃ taṃ rūpaṃ no upādā upādinnaṃ.
</Paragraph>

</Division>
<Division number="885" book="dhs">

<Paragraph number="1541" book="dhs">
Katamaṃ taṃ rūpaṃ no upādā anupādinnaṃ? Na kammassa katattā phoṭṭhabbāyatanaṃ āpodhātu—  idaṃ taṃ rūpaṃ no upādā anupādinnaṃ.
</Paragraph>

</Division>
<Division number="886" book="dhs">

<Paragraph number="1542" book="dhs">
Katamaṃ taṃ rūpaṃ upādā upādinnupādāniyaṃ? Cakkhāyatanaṃ …pe…  kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādā upādinnupādāniyaṃ.
</Paragraph>

</Division>
<Division number="887" book="dhs">

<Paragraph number="1543" book="dhs">
Katamaṃ taṃ rūpaṃ upādā anupādinnupādāniyaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādā anupādinnupādāniyaṃ.
</Paragraph>

</Division>
<Division number="888" book="dhs">

<Paragraph number="1544" book="dhs">
Katamaṃ taṃ rūpaṃ no upādā upādinnupādāniyaṃ? Kammassa katattā phoṭṭhabbāyatanaṃ āpodhātu—  idaṃ taṃ rūpaṃ no upādā upādinnupādāniyaṃ.
</Paragraph>

</Division>
<Division number="889" book="dhs">

<Paragraph number="1545" book="dhs">
Katamaṃ taṃ rūpaṃ no upādā anupādinnupādāniyaṃ? Na kammassa katattā phoṭṭhabbāyatanaṃ āpodhātu—  idaṃ taṃ rūpaṃ no upādā anupādinnupādāniyaṃ.
</Paragraph>

</Division>
<Division number="890" book="dhs">

<Paragraph number="1546" book="dhs">
Katamaṃ taṃ rūpaṃ upādā sappaṭighaṃ? Cakkhāyatanaṃ …pe…  rasāyatanaṃ—  idaṃ taṃ rūpaṃ upādā sappaṭighaṃ.
</Paragraph>

</Division>
<Division number="891" book="dhs">

<Paragraph number="1547" book="dhs">
Katamaṃ taṃ rūpaṃ upādā appaṭighaṃ? Itthindriyaṃ …pe…  kabaḷīkāro āhāro—  idaṃ taṃ rūpaṃ upādā appaṭighaṃ.
</Paragraph>

</Division>
<Division number="892" book="dhs">

<Paragraph number="1548" book="dhs">
Katamaṃ taṃ rūpaṃ no upādā sappaṭighaṃ? Phoṭṭhabbāyatanaṃ—  idaṃ taṃ rūpaṃ no upādā sappaṭighaṃ.
</Paragraph>

</Division>
<Division number="893" book="dhs">

<Paragraph number="1549" book="dhs">
Katamaṃ taṃ rūpaṃ no upādā appaṭighaṃ? Āpodhātu—  idaṃ taṃ rūpaṃ no upādā appaṭighaṃ.
</Paragraph>

</Division>
<Division number="894" book="dhs">

<Paragraph number="1550" book="dhs">
Katamaṃ taṃ rūpaṃ upādā oḷārikaṃ? Cakkhāyatanaṃ …pe…  rasāyatanaṃ—  idaṃ taṃ rūpaṃ upādā oḷārikaṃ.
</Paragraph>

</Division>
<Division number="895" book="dhs">

<Paragraph number="1551" book="dhs">
Katamaṃ taṃ rūpaṃ upādā sukhumaṃ? Itthindriyaṃ …pe…  kabaḷīkāro āhāro—  idaṃ taṃ rūpaṃ upādā sukhumaṃ.
</Paragraph>

</Division>
<Division number="896" book="dhs">

<Paragraph number="1552" book="dhs">
Katamaṃ taṃ rūpaṃ no upādā oḷārikaṃ? Phoṭṭhabbāyatanaṃ—  idaṃ taṃ rūpaṃ no upādā oḷārikaṃ.
</Paragraph>

</Division>
<Division number="897" book="dhs">

<Paragraph number="1553" book="dhs">
Katamaṃ taṃ rūpaṃ no upādā sukhumaṃ? Āpodhātu—  idaṃ taṃ rūpaṃ no upādā sukhumaṃ.
</Paragraph>

</Division>
<Division number="898" book="dhs">

<Paragraph number="1554" book="dhs">
Katamaṃ taṃ rūpaṃ upādā dūre? Itthindriyaṃ …pe…  kabaḷīkāro āhāro—  idaṃ taṃ rūpaṃ upādā dūre.
</Paragraph>

</Division>
<Division number="899" book="dhs">

<Paragraph number="1555" book="dhs">
Katamaṃ taṃ rūpaṃ upādā santike? Cakkhāyatanaṃ …pe…  rasāyatanaṃ—  idaṃ taṃ rūpaṃ upādā santike.
</Paragraph>

</Division>
<Division number="900" book="dhs">

<Paragraph number="1556" book="dhs">
Katamaṃ taṃ rūpaṃ no upādā dūre? Āpodhātu—  idaṃ taṃ rūpaṃ no upādā dūre.
</Paragraph>

</Division>
<Division number="901" book="dhs">

<Paragraph number="1557" book="dhs">
Katamaṃ taṃ rūpaṃ no upādā santike? Phoṭṭhabbāyatanaṃ—  idaṃ taṃ rūpaṃ no upādā santike.
</Paragraph>

</Division>
<Division number="902" book="dhs">

<Paragraph number="1558" book="dhs">
Katamaṃ taṃ rūpaṃ upādinnaṃ sanidassanaṃ? Kammassa katattā rūpāyatanaṃ—  idaṃ taṃ rūpaṃ upādinnaṃ sanidassanaṃ.
</Paragraph>

</Division>
<Division number="903" book="dhs">

<Paragraph number="1559" book="dhs">
Katamaṃ taṃ rūpaṃ upādinnaṃ anidassanaṃ? Cakkhāyatanaṃ …pe…  kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādinnaṃ anidassanaṃ.
</Paragraph>

</Division>
<Division number="904" book="dhs">

<Paragraph number="1560" book="dhs">
Katamaṃ taṃ rūpaṃ anupādinnaṃ sanidassanaṃ? Na kammassa katattā rūpāyatanaṃ—  idaṃ taṃ rūpaṃ anupādinnaṃ sanidassanaṃ.
</Paragraph>

</Division>
<Division number="905" book="dhs">

<Paragraph number="1561" book="dhs">
Katamaṃ taṃ rūpaṃ anupādinnaṃ anidassanaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ anupādinnaṃ anidassanaṃ.
</Paragraph>

</Division>
<Division number="906" book="dhs">

<Paragraph number="1562" book="dhs">
Katamaṃ taṃ rūpaṃ upādinnaṃ sappaṭighaṃ? Cakkhāyatanaṃ …pe…  kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ upādinnaṃ sappaṭighaṃ.
</Paragraph>

</Division>
<Division number="907" book="dhs">

<Paragraph number="1563" book="dhs">
Katamaṃ taṃ rūpaṃ upādinnaṃ appaṭighaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādinnaṃ appaṭighaṃ.
</Paragraph>

</Division>
<Division number="908" book="dhs">

<Paragraph number="1564" book="dhs">
Katamaṃ taṃ rūpaṃ anupādinnaṃ sappaṭighaṃ? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ anupādinnaṃ sappaṭighaṃ.
</Paragraph>

</Division>
<Division number="909" book="dhs">

<Paragraph number="1565" book="dhs">
Katamaṃ taṃ rūpaṃ anupādinnaṃ appaṭighaṃ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ anupādinnaṃ appaṭighaṃ.
</Paragraph>

</Division>
<Division number="910" book="dhs">

<Paragraph number="1566" book="dhs">
Katamaṃ taṃ rūpaṃ upādinnaṃ mahābhūtaṃ? Kammassa katattā phoṭṭhabbāyatanaṃ āpodhātu—  idaṃ taṃ rūpaṃ upādinnaṃ mahābhūtaṃ.
</Paragraph>

</Division>
<Division number="911" book="dhs">

<Paragraph number="1567" book="dhs">
Katamaṃ taṃ rūpaṃ upādinnaṃ na mahābhūtaṃ? Cakkhāyatanaṃ …pe…  kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādinnaṃ na mahābhūtaṃ.
</Paragraph>

</Division>
<Division number="912" book="dhs">

<Paragraph number="1568" book="dhs">
Katamaṃ taṃ rūpaṃ anupādinnaṃ mahābhūtaṃ? Na kammassa katattā phoṭṭhabbāyatanaṃ āpodhātu—  idaṃ taṃ rūpaṃ anupādinnaṃ mahābhūtaṃ.
</Paragraph>

</Division>
<Division number="913" book="dhs">

<Paragraph number="1569" book="dhs">
Katamaṃ taṃ rūpaṃ anupādinnaṃ na mahābhūtaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ anupādinnaṃ na mahābhūtaṃ.
</Paragraph>

</Division>
<Division number="914" book="dhs">

<Paragraph number="1570" book="dhs">
Katamaṃ taṃ rūpaṃ upādinnaṃ oḷārikaṃ? Cakkhāyatanaṃ …pe…  kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ upādinnaṃ oḷārikaṃ.
</Paragraph>

</Division>
<Division number="915" book="dhs">

<Paragraph number="1571" book="dhs">
Katamaṃ taṃ rūpaṃ upādinnaṃ sukhumaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādinnaṃ sukhumaṃ.
</Paragraph>

</Division>
<Division number="916" book="dhs">

<Paragraph number="1572" book="dhs">
Katamaṃ taṃ rūpaṃ anupādinnaṃ oḷārikaṃ? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ anupādinnaṃ oḷārikaṃ.
</Paragraph>

</Division>
<Division number="917" book="dhs">

<Paragraph number="1573" book="dhs">
Katamaṃ taṃ rūpaṃ anupādinnaṃ sukhumaṃ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ anupādinnaṃ sukhumaṃ.
</Paragraph>

</Division>
<Division number="918" book="dhs">

<Paragraph number="1574" book="dhs">
Katamaṃ taṃ rūpaṃ upādinnaṃ dūre? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādinnaṃ dūre.
</Paragraph>

</Division>
<Division number="919" book="dhs">

<Paragraph number="1575" book="dhs">
Katamaṃ taṃ rūpaṃ upādinnaṃ santike? Cakkhāyatanaṃ …pe…  kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ upādinnaṃ santike.
</Paragraph>

</Division>
<Division number="920" book="dhs">

<Paragraph number="1576" book="dhs">
Katamaṃ taṃ rūpaṃ anupādinnaṃ dūre? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ anupādinnaṃ dūre.
</Paragraph>

</Division>
<Division number="921" book="dhs">

<Paragraph number="1577" book="dhs">
Katamaṃ taṃ rūpaṃ anupādinnaṃ santike? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ anupādinnaṃ santike.
</Paragraph>

</Division>
<Division number="922" book="dhs">

<Paragraph number="1578" book="dhs">
Katamaṃ taṃ rūpaṃ upādinnupādāniyaṃ sanidassanaṃ? Kammassa katattā rūpāyatanaṃ—  idaṃ taṃ rūpaṃ upādinnupādāniyaṃ sanidassanaṃ.
</Paragraph>

</Division>
<Division number="923" book="dhs">

<Paragraph number="1579" book="dhs">
Katamaṃ taṃ rūpaṃ upādinnupādāniyaṃ anidassanaṃ? Cakkhāyatanaṃ …pe…  kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādinnupādāniyaṃ anidassanaṃ.
</Paragraph>

</Division>
<Division number="924" book="dhs">

<Paragraph number="1580" book="dhs">
Katamaṃ taṃ rūpaṃ anupādinnupādāniyaṃ sanidassanaṃ? Na kammassa katattā rūpāyatanaṃ—  idaṃ taṃ rūpaṃ anupādinnupādāniyaṃ sanidassanaṃ.
</Paragraph>

</Division>
<Division number="925" book="dhs">

<Paragraph number="1581" book="dhs">
Katamaṃ taṃ rūpaṃ anupādinnupādāniyaṃ anidassanaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ anupādinnupādāniyaṃ anidassanaṃ.
</Paragraph>

</Division>
<Division number="926" book="dhs">

<Paragraph number="1582" book="dhs">
Katamaṃ taṃ rūpaṃ upādinnupādāniyaṃ sappaṭighaṃ? Cakkhāyatanaṃ …pe…  kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ upādinnupādāniyaṃ sappaṭighaṃ.
</Paragraph>

</Division>
<Division number="927" book="dhs">

<Paragraph number="1583" book="dhs">
Katamaṃ taṃ rūpaṃ upādinnupādāniyaṃ appaṭighaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādinnupādāniyaṃ appaṭighaṃ.
</Paragraph>

</Division>
<Division number="928" book="dhs">

<Paragraph number="1584" book="dhs">
Katamaṃ taṃ rūpaṃ anupādinnupādāniyaṃ sappaṭighaṃ? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ anupādinnupādāniyaṃ sappaṭighaṃ.
</Paragraph>

</Division>
<Division number="929" book="dhs">

<Paragraph number="1585" book="dhs">
Katamaṃ taṃ rūpaṃ anupādinnupādāniyaṃ appaṭighaṃ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ anupādinnupādāniyaṃ appaṭighaṃ.
</Paragraph>

</Division>
<Division number="930" book="dhs">

<Paragraph number="1586" book="dhs">
Katamaṃ taṃ rūpaṃ upādinnupādāniyaṃ mahābhūtaṃ? Kammassa katattā phoṭṭhabbāyatanaṃ āpodhātu—  idaṃ taṃ rūpaṃ upādinnupādāniyaṃ mahābhūtaṃ.
</Paragraph>

</Division>
<Division number="931" book="dhs">

<Paragraph number="1587" book="dhs">
Katamaṃ taṃ rūpaṃ upādinnupādāniyaṃ na mahābhūtaṃ? Cakkhāyatanaṃ …pe…  kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādinnupādāniyaṃ na mahābhūtaṃ.
</Paragraph>

</Division>
<Division number="932" book="dhs">

<Paragraph number="1588" book="dhs">
Katamaṃ taṃ rūpaṃ anupādinnupādāniyaṃ mahābhūtaṃ? Na kammassa katattā phoṭṭhabbāyatanaṃ āpodhātu—  idaṃ taṃ rūpaṃ anupādinnupādāniyaṃ mahābhūtaṃ.
</Paragraph>

</Division>
<Division number="933" book="dhs">

<Paragraph number="1589" book="dhs">
Katamaṃ taṃ rūpaṃ anupādinnupādāniyaṃ na mahābhūtaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ anupādinnupādāniyaṃ na mahābhūtaṃ.
</Paragraph>

</Division>
<Division number="934" book="dhs">

<Paragraph number="1590" book="dhs">
Katamaṃ taṃ rūpaṃ upādinnupādāniyaṃ oḷārikaṃ? Cakkhāyatanaṃ …pe…  kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ upādinnupādāniyaṃ oḷārikaṃ.
</Paragraph>

</Division>
<Division number="935" book="dhs">

<Paragraph number="1591" book="dhs">
Katamaṃ taṃ rūpaṃ upādinnupādāniyaṃ sukhumaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādinnupādāniyaṃ sukhumaṃ.
</Paragraph>

</Division>
<Division number="936" book="dhs">

<Paragraph number="1592" book="dhs">
Katamaṃ taṃ rūpaṃ anupādinnupādāniyaṃ oḷārikaṃ? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ anupādinnupādāniyaṃ oḷārikaṃ.
</Paragraph>

</Division>
<Division number="937" book="dhs">

<Paragraph number="1593" book="dhs">
Katamaṃ taṃ rūpaṃ anupādinnupādāniyaṃ sukhumaṃ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ anupādinnupādāniyaṃ sukhumaṃ.
</Paragraph>

</Division>
<Division number="938" book="dhs">

<Paragraph number="1594" book="dhs">
Katamaṃ taṃ rūpaṃ upādinnupādāniyaṃ dūre? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādinnupādāniyaṃ dūre.
</Paragraph>

</Division>
<Division number="939" book="dhs">

<Paragraph number="1595" book="dhs">
Katamaṃ taṃ rūpaṃ upādinnupādāniyaṃ santike? Cakkhāyatanaṃ …pe…  kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ upādinnupādāniyaṃ santike.
</Paragraph>

</Division>
<Division number="940" book="dhs">

<Paragraph number="1596" book="dhs">
Katamaṃ taṃ rūpaṃ anupādinnupādāniyaṃ dūre? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ anupādinnupādāniyaṃ dūre.
</Paragraph>

</Division>
<Division number="941" book="dhs">

<Paragraph number="1597" book="dhs">
Katamaṃ taṃ rūpaṃ anupādinnupādāniyaṃ santike? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ anupādinnupādāniyaṃ santike.
</Paragraph>

</Division>
<Division number="942" book="dhs">

<Paragraph number="1598" book="dhs">
Katamaṃ taṃ rūpaṃ sappaṭighaṃ indriyaṃ? Cakkhundriyaṃ …pe…  kāyindriyaṃ—  idaṃ taṃ rūpaṃ sappaṭighaṃ indriyaṃ.
</Paragraph>

</Division>
<Division number="943" book="dhs">

<Paragraph number="1599" book="dhs">
Katamaṃ taṃ rūpaṃ sappaṭighaṃ na indriyaṃ? Rūpāyatanaṃ …pe…  phoṭṭhabbāyatanaṃ—  idaṃ taṃ rūpaṃ sappaṭighaṃ na indriyaṃ.
</Paragraph>

</Division>
<Division number="944" book="dhs">

<Paragraph number="1600" book="dhs">
Katamaṃ taṃ rūpaṃ appaṭighaṃ indriyaṃ? Itthindriyaṃ purisindriyaṃ jīvitindriyaṃ—  idaṃ taṃ rūpaṃ appaṭighaṃ indriyaṃ.
</Paragraph>

</Division>
<Division number="945" book="dhs">

<Paragraph number="1601" book="dhs">
Katamaṃ taṃ rūpaṃ appaṭighaṃ na indriyaṃ? Kāyaviññatti vacīviññatti …pe…  kabaḷīkāro āhāro—  idaṃ taṃ rūpaṃ appaṭighaṃ na indriyaṃ.
</Paragraph>

</Division>
<Division number="946" book="dhs">

<Paragraph number="1602" book="dhs">
Katamaṃ taṃ rūpaṃ sappaṭighaṃ mahābhūtaṃ? Phoṭṭhabbāyatanaṃ—  idaṃ taṃ rūpaṃ sappaṭighaṃ mahābhūtaṃ.
</Paragraph>

</Division>
<Division number="947" book="dhs">

<Paragraph number="1603" book="dhs">
Katamaṃ taṃ rūpaṃ sappaṭighaṃ na mahābhūtaṃ? Cakkhāyatanaṃ …pe…  rasāyatanaṃ—  idaṃ taṃ rūpaṃ sappaṭighaṃ na mahābhūtaṃ.
</Paragraph>

</Division>
<Division number="948" book="dhs">

<Paragraph number="1604" book="dhs">
Katamaṃ taṃ rūpaṃ appaṭighaṃ mahābhūtaṃ? Āpodhātu—  idaṃ taṃ rūpaṃ appaṭighaṃ mahābhūtaṃ.
</Paragraph>

</Division>
<Division number="949" book="dhs">

<Paragraph number="1605" book="dhs">
Katamaṃ taṃ rūpaṃ appaṭighaṃ na mahābhūtaṃ? Itthindriyaṃ …pe…  kabaḷīkāro āhāro—  idaṃ taṃ rūpaṃ appaṭighaṃ na mahābhūtaṃ.
</Paragraph>

</Division>
<Division number="950" book="dhs">

<Paragraph number="1606" book="dhs">
Katamaṃ taṃ rūpaṃ indriyaṃ oḷārikaṃ? Cakkhundriyaṃ …pe…  kāyindriyaṃ—  idaṃ taṃ rūpaṃ indriyaṃ oḷārikaṃ.
</Paragraph>

</Division>
<Division number="951" book="dhs">

<Paragraph number="1607" book="dhs">
Katamaṃ taṃ rūpaṃ indriyaṃ sukhumaṃ? Itthindriyaṃ purisindriyaṃ jīvitindriyaṃ—  idaṃ taṃ rūpaṃ indriyaṃ sukhumaṃ.
</Paragraph>

</Division>
<Division number="952" book="dhs">

<Paragraph number="1608" book="dhs">
Katamaṃ taṃ rūpaṃ na indriyaṃ oḷārikaṃ? Rūpāyatanaṃ …pe…  phoṭṭhabbāyatanaṃ—  idaṃ taṃ rūpaṃ na indriyaṃ oḷārikaṃ.
</Paragraph>

</Division>
<Division number="953" book="dhs">

<Paragraph number="1609" book="dhs">
Katamaṃ taṃ rūpaṃ na indriyaṃ sukhumaṃ? Kāyaviññatti vacīviññatti …pe…  kabaḷīkāro āhāro—  idaṃ taṃ rūpaṃ na indriyaṃ sukhumaṃ.
</Paragraph>

</Division>
<Division number="954" book="dhs">

<Paragraph number="1610" book="dhs">
Katamaṃ taṃ rūpaṃ indriyaṃ dūre? Itthindriyaṃ purisindriyaṃ jīvitindriyaṃ—  idaṃ taṃ rūpaṃ indriyaṃ dūre.
</Paragraph>

</Division>
<Division number="955" book="dhs">

<Paragraph number="1611" book="dhs">
Katamaṃ taṃ rūpaṃ indriyaṃ santike? Cakkhundriyaṃ …pe…  kāyindriyaṃ—  idaṃ taṃ rūpaṃ indriyaṃ santike.
</Paragraph>

</Division>
<Division number="956" book="dhs">

<Paragraph number="1612" book="dhs">
Katamaṃ taṃ rūpaṃ na indriyaṃ dūre? Kāyaviññatti vacīviññatti …pe…  kabaḷīkāro āhāro—  idaṃ taṃ rūpaṃ na indriyaṃ dūre.
</Paragraph>

</Division>
<Division number="957" book="dhs">

<Paragraph number="1613" book="dhs">
Katamaṃ taṃ rūpaṃ na indriyaṃ santike? Rūpāyatanaṃ …pe…  phoṭṭhabbāyatanaṃ—  idaṃ taṃ rūpaṃ na indriyaṃ santike.
</Paragraph>

</Division>
<Division number="958" book="dhs">

<Paragraph number="1614" book="dhs">
Katamaṃ taṃ rūpaṃ mahābhūtaṃ oḷārikaṃ? Phoṭṭhabbāyatanaṃ—  idaṃ taṃ rūpaṃ mahābhūtaṃ oḷārikaṃ.
</Paragraph>

</Division>
<Division number="959" book="dhs">

<Paragraph number="1615" book="dhs">
Katamaṃ taṃ rūpaṃ mahābhūtaṃ sukhumaṃ? Āpodhātu—  idaṃ taṃ rūpaṃ mahābhūtaṃ sukhumaṃ.
</Paragraph>

</Division>
<Division number="960" book="dhs">

<Paragraph number="1616" book="dhs">
Katamaṃ taṃ rūpaṃ na mahābhūtaṃ oḷārikaṃ? Cakkhāyatanaṃ …pe…  rasāyatanaṃ—  idaṃ taṃ rūpaṃ na mahābhūtaṃ oḷārikaṃ.
</Paragraph>

</Division>
<Division number="961" book="dhs">

<Paragraph number="1617" book="dhs">
Katamaṃ taṃ rūpaṃ na mahābhūtaṃ sukhumaṃ? Itthindriyaṃ …pe…  kabaḷīkāro āhāro—  idaṃ taṃ rūpaṃ na mahābhūtaṃ sukhumaṃ.
</Paragraph>

</Division>
<Division number="962" book="dhs">

<Paragraph number="1618" book="dhs">
Katamaṃ taṃ rūpaṃ mahābhūtaṃ dūre? Āpodhātu—  idaṃ taṃ rūpaṃ mahābhūtaṃ dūre.
</Paragraph>

</Division>
<Division number="963" book="dhs">

<Paragraph number="1619" book="dhs">
Katamaṃ taṃ rūpaṃ mahābhūtaṃ santike? Phoṭṭhabbāyatanaṃ—  idaṃ taṃ rūpaṃ mahābhūtaṃ santike.
</Paragraph>

</Division>
<Division number="964" book="dhs">

<Paragraph number="1620" book="dhs">
Katamaṃ taṃ rūpaṃ na mahābhūtaṃ dūre? Itthindriyaṃ …pe…  kabaḷīkāro āhāro—  idaṃ taṃ rūpaṃ na mahābhūtaṃ dūre.
</Paragraph>

</Division>
<Division number="965" book="dhs">

<Paragraph number="1621" book="dhs">
Katamaṃ taṃ rūpaṃ na mahābhūtaṃ santike? Cakkhāyatanaṃ …pe…  rasāyatanaṃ—  idaṃ taṃ rūpaṃ na mahābhūtaṃ santike.
</Paragraph>

</Division>
<Division number="966" book="dhs">

<Paragraph number="1622" book="dhs">
Rūpāyatanaṃ diṭṭhaṃ, saddāyatanaṃ sutaṃ, gandhāyatanaṃ rasāyatanaṃ phoṭṭhabbāyatanaṃ mutaṃ, sabbaṃ rūpaṃ manasā viññātaṃ rūpaṃ.

</Paragraph>
</Division>

<Paragraph number="1623" type="center" book="dhs">
Evaṃ catubbidhena rūpasaṅgaho.

  
Catukkaṃ.
</Paragraph>