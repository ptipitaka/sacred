---
title: "2.2.3.2 Dukaniddesaupādābhājanīya"
tableOfContents: false
sidebar:
  order: 4
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="595" book="dhs" bookNo="29" page="156">

<Paragraph number="1236" book="dhs">
Katamaṃ taṃ rūpaṃ upādā? Cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, rūpāyatanaṃ, saddāyatanaṃ, gandhāyatanaṃ, rasāyatanaṃ, itthindriyaṃ, purisindriyaṃ, jīvitindriyaṃ, kāyaviññatti, vacīviññatti, ākāsadhātu, rūpassa lahutā, rūpassa mudutā, rūpassa kammaññatā, rūpassa upacayo, rūpassa santati, rūpassa jaratā, rūpassa aniccatā, kabaḷīkāro āhāro.
</Paragraph>

</Division>
<Division number="596" book="dhs" bookNo="29" page="157">

<Paragraph number="1237" book="dhs">
Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yena cakkhunā anidassanena sappaṭighena rūpaṃ sanidassanaṃ sappaṭighaṃ passi vā passati vā passissati vā passe vā, cakkhumpetaṃ cakkhāyatanampetaṃ cakkhudhātupesā cakkhundriyaṃpetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ nettampetaṃ nayanaṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ cakkhāyatanaṃ.
</Paragraph>

</Division>
<Division number="597" book="dhs" bookNo="29" page="157">

<Paragraph number="1238" book="dhs">
Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yamhi cakkhumhi anidassanamhi sappaṭighamhi rūpaṃ sanidassanaṃ sappaṭighaṃ paṭihaññi vā paṭihaññati vā paṭihaññissati vā paṭihaññe vā, cakkhumpetaṃ cakkhāyatanampetaṃ cakkhudhātupesā cakkhundriyaṃpetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ nettampetaṃ nayanaṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ cakkhāyatanaṃ.
</Paragraph>

</Division>
<Division number="598" book="dhs" bookNo="29" page="157">

<Paragraph number="1239" book="dhs">
Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ cakkhu anidassanaṃ sappaṭighaṃ rūpamhi sanidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, cakkhumpetaṃ cakkhāyatanampetaṃ cakkhudhātupesā cakkhundriyaṃpetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ nettampetaṃ nayanaṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ cakkhāyatanaṃ.
</Paragraph>

</Division>
<Division number="599" book="dhs" bookNo="29" page="157">

<Paragraph number="1240" book="dhs">
Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ cakkhuṃ nissāya rūpaṃ ārabbha cakkhusamphasso uppajji vā uppajjati vā uppajjissati vā uppajje vā …pe…  yaṃ cakkhuṃ nissāya rūpaṃ ārabbha cakkhusamphassajā vedanā …pe…  saññā …pe…  cetanā …pe…  cakkhuviññāṇaṃ uppajji vā uppajjati vā uppajjissati vā uppajje vā …pe…  yaṃ cakkhuṃ nissāya rūpārammaṇo cakkhusamphasso uppajji vā uppajjati vā uppajjissati vā uppajje vā …pe…  yaṃ cakkhuṃ nissāya rūpārammaṇā cakkhusamphassajā vedanā …pe…  saññā …pe…  cetanā …pe…  cakkhuviññāṇaṃ uppajji vā uppajjati vā uppajjissati vā uppajje vā, cakkhumpetaṃ cakkhāyatanampetaṃ cakkhudhātupesā cakkhundriyaṃpetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ nettampetaṃ nayanaṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ cakkhāyatanaṃ.
</Paragraph>

</Division>
<Division number="600" book="dhs" bookNo="29" page="158">

<Paragraph number="1241" book="dhs">
Katamaṃ taṃ rūpaṃ sotāyatanaṃ? Yaṃ sotaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yena sotena anidassanena sappaṭighena saddaṃ anidassanaṃ sappaṭighaṃ suṇi vā suṇāti vā suṇissati vā suṇe vā, sotaṃpetaṃ sotāyatanampetaṃ sotadhātupesā sotindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ sotāyatanaṃ.
</Paragraph>

</Division>
<Division number="601" book="dhs" bookNo="29" page="158">

<Paragraph number="1242" book="dhs">
Katamaṃ taṃ rūpaṃ sotāyatanaṃ? Yaṃ sotaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yamhi sotamhi anidassanamhi sappaṭighamhi saddo anidassano sappaṭigho paṭihaññi vā paṭihaññati vā paṭihaññissati vā paṭihaññe vā, sotaṃpetaṃ sotāyatanampetaṃ sotadhātupesā sotindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ sotāyatanaṃ.
</Paragraph>

</Division>
<Division number="602" book="dhs" bookNo="29" page="158">

<Paragraph number="1243" book="dhs">
Katamaṃ taṃ rūpaṃ sotāyatanaṃ? Yaṃ sotaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ sotaṃ anidassanaṃ sappaṭighaṃ saddamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, sotaṃpetaṃ sotāyatanampetaṃ sotadhātupesā sotindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ sotāyatanaṃ.
</Paragraph>

</Division>
<Division number="603" book="dhs" bookNo="29" page="158">

<Paragraph number="1244" book="dhs">
Katamaṃ taṃ rūpaṃ sotāyatanaṃ? Yaṃ sotaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ sotaṃ nissāya saddaṃ ārabbha sotasamphasso uppajji vā uppajjati vā uppajjissati vā uppajje vā …pe…  yaṃ sotaṃ nissāya saddaṃ ārabbha sotasamphassajā vedanā …pe…  saññā …pe…  cetanā …pe…  sotaviññāṇaṃ uppajji vā uppajjati vā uppajjissati vā uppajje vā …pe…  yaṃ sotaṃ nissāya saddārammaṇo sotasamphasso uppajji vā uppajjati vā uppajjissati vā uppajje vā …pe…  yaṃ sotaṃ nissāya saddārammaṇā sotasamphassajā vedanā …pe…  saññā …pe…  cetanā …pe…  sotaviññāṇaṃ uppajji vā uppajjati vā uppajjissati vā uppajje vā, sotaṃpetaṃ sotāyatanampetaṃ sotadhātupesā sotindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ sotāyatanaṃ.
</Paragraph>

</Division>
<Division number="604" book="dhs" bookNo="29" page="159">

<Paragraph number="1245" book="dhs">
Katamaṃ taṃ rūpaṃ ghānāyatanaṃ? Yaṃ ghānaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yena ghānena anidassanena sappaṭighena gandhaṃ anidassanaṃ sappaṭighaṃ ghāyi vā ghāyati vā ghāyissati vā ghāye vā, ghānaṃpetaṃ ghānāyatanampetaṃ ghānadhātupesā ghānindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ ghānāyatanaṃ.
</Paragraph>

</Division>
<Division number="605" book="dhs" bookNo="29" page="159">

<Paragraph number="1246" book="dhs">
Katamaṃ taṃ rūpaṃ ghānāyatanaṃ? Yaṃ ghānaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yamhi ghānamhi anidassanamhi sappaṭighamhi gandho anidassano sappaṭigho paṭihaññi vā paṭihaññati vā paṭihaññissati vā paṭihaññe vā, ghānaṃpetaṃ ghānāyatanampetaṃ ghānadhātupesā ghānindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ ghānāyatanaṃ.
</Paragraph>

</Division>
<Division number="606" book="dhs" bookNo="29" page="159">

<Paragraph number="1247" book="dhs">
Katamaṃ taṃ rūpaṃ ghānāyatanaṃ? Yaṃ ghānaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ ghānaṃ anidassanaṃ sappaṭighaṃ gandhamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, ghānaṃpetaṃ ghānāyatanampetaṃ ghānadhātupesā ghānindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ ghānāyatanaṃ.
</Paragraph>

</Division>
<Division number="607" book="dhs" bookNo="29" page="160">

<Paragraph number="1248" book="dhs">
Katamaṃ taṃ rūpaṃ ghānāyatanaṃ? Yaṃ ghānaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ ghānaṃ nissāya gandhaṃ ārabbha ghānasamphasso uppajji vā uppajjati vā uppajjissati vā uppajje vā …pe…  yaṃ ghānaṃ nissāya gandhaṃ ārabbha ghānasamphassajā vedanā …pe…  saññā …pe…  cetanā …pe…  ghānaviññāṇaṃ uppajji vā uppajjati vā uppajjissati vā uppajje vā …pe…  yaṃ ghānaṃ nissāya gandhārammaṇo ghānasamphasso uppajji vā uppajjati vā uppajjissati vā uppajje vā …pe…  yaṃ ghānaṃ nissāya gandhārammaṇā ghānasamphassajā vedanā …pe…  saññā …pe…  cetanā …pe…  ghānaviññāṇaṃ uppajji vā uppajjati vā uppajjissati vā uppajje vā, ghānaṃpetaṃ ghānāyatanampetaṃ ghānadhātupesā ghānindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ ghānāyatanaṃ.
</Paragraph>

</Division>
<Division number="608" book="dhs" bookNo="29" page="160">

<Paragraph number="1249" book="dhs">
Katamaṃ taṃ rūpaṃ jivhāyatanaṃ? Yā jivhā catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yāya jivhāya anidassanāya sappaṭighāya rasaṃ anidassanaṃ sappaṭighaṃ sāyi vā sāyati vā sāyissati vā sāye vā, jivhāpesā jivhāyatanaṃpetaṃ jivhādhātupesā jivhindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ jivhāyatanaṃ.
</Paragraph>

</Division>
<Division number="609" book="dhs" bookNo="29" page="160">

<Paragraph number="1250" book="dhs">
Katamaṃ taṃ rūpaṃ jivhāyatanaṃ? Yā jivhā catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yāya jivhāya anidassanāya sappaṭighāya raso anidassano sappaṭigho paṭihaññi vā paṭihaññati vā paṭihaññissati vā paṭihaññe vā, jivhāpesā jivhāyatanaṃpetaṃ jivhādhātupesā jivhindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ jivhāyatanaṃ.
</Paragraph>

</Division>
<Division number="610" book="dhs" bookNo="29" page="160">

<Paragraph number="1251" book="dhs">
Katamaṃ taṃ rūpaṃ jivhāyatanaṃ? Yā jivhā catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yā jivhā anidassanā sappaṭighā rasamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, jivhāpesā jivhāyatanaṃpetaṃ jivhādhātupesā jivhindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ jivhāyatanaṃ.
</Paragraph>

</Division>
<Division number="611" book="dhs" bookNo="29" page="161">

<Paragraph number="1252" book="dhs">
Katamaṃ taṃ rūpaṃ jivhāyatanaṃ? Yā jivhā catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ jivhaṃ nissāya rasaṃ ārabbha jivhāsamphasso uppajji vā uppajjati vā uppajjissati vā uppajje vā …pe…  yaṃ jivhaṃ nissāya rasaṃ ārabbha jivhāsamphassajā vedanā …pe…  saññā …pe…  cetanā …pe…  jivhāviññāṇaṃ uppajji vā uppajjati vā uppajjissati vā uppajje vā …pe…  yaṃ jivhaṃ nissāya rasārammaṇo jivhāsamphasso uppajji vā uppajjati vā uppajjissati vā uppajje vā …pe…  yaṃ jivhaṃ nissāya rasārammaṇā jivhāsamphassajā vedanā …pe…  saññā …pe…  cetanā …pe…  jivhāviññāṇaṃ uppajji vā uppajjati vā uppajjissati vā uppajje vā, jivhāpesā jivhāyatanaṃpetaṃ jivhādhātupesā jivhindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ jivhāyatanaṃ.
</Paragraph>

</Division>
<Division number="612" book="dhs" bookNo="29" page="161">

<Paragraph number="1253" book="dhs">
Katamaṃ taṃ rūpaṃ kāyāyatanaṃ? Yo kāyo catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yena kāyena anidassanena sappaṭighena phoṭṭhabbaṃ anidassanasappaṭighaṃ phusi vā phusati vā phusissati vā phuse vā, kāyopeso kāyāyatanampetaṃ kāyadhātupesā kāyindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ kāyāyatanaṃ.
</Paragraph>

</Division>
<Division number="613" book="dhs" bookNo="29" page="161">

<Paragraph number="1254" book="dhs">
Katamaṃ taṃ rūpaṃ kāyāyatanaṃ? Yo kāyo catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yamhi kāyamhi anidassanamhi sappaṭighamhi phoṭṭhabbo anidassano sappaṭigho paṭihaññi vā paṭihaññati vā paṭihaññissati vā paṭihaññe vā, kāyopeso kāyāyatanampetaṃ kāyadhātupesā kāyindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ kāyāyatanaṃ.
</Paragraph>

</Division>
<Division number="614" book="dhs" bookNo="29" page="162">

<Paragraph number="1255" book="dhs">
Katamaṃ taṃ rūpaṃ kāyāyatanaṃ? Yo kāyo catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yo kāyo anidassano sappaṭigho phoṭṭhabbamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, kāyopeso kāyāyatanampetaṃ kāyadhātupesā kāyindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ kāyāyatanaṃ.
</Paragraph>

</Division>
<Division number="615" book="dhs" bookNo="29" page="162">

<Paragraph number="1256" book="dhs">
Katamaṃ taṃ rūpaṃ kāyāyatanaṃ? Yo kāyo catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ kāyaṃ nissāya phoṭṭhabbaṃ ārabbha kāyasamphasso uppajji vā uppajjati vā uppajjissati vā uppajje vā …pe…  yaṃ kāyaṃ nissāya phoṭṭhabbaṃ ārabbha kāyasamphassajā vedanā …pe…  saññā …pe…  cetanā …pe…  kāyaviññāṇaṃ uppajji vā uppajjati vā uppajjissati vā uppajje vā …pe…  yaṃ kāyaṃ nissāya phoṭṭhabbārammaṇo kāyasamphasso uppajji vā uppajjati vā uppajjissati vā uppajje vā …pe…  yaṃ kāyaṃ nissāya phoṭṭhabbārammaṇā kāyasamphassajā vedanā …pe…  saññā …pe…  cetanā …pe…  kāyaviññāṇaṃ uppajji vā uppajjati vā uppajjissati vā uppajje vā, kāyopeso kāyāyatanampetaṃ kāyadhātupesā kāyindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—  idaṃ taṃ rūpaṃ kāyāyatanaṃ.
</Paragraph>

</Division>
<Division number="616" book="dhs" bookNo="29" page="162">

<Paragraph number="1257" book="dhs">
Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ pītakaṃ lohitakaṃ odātaṃ kāḷakaṃ mañjiṭṭhakaṃ hari harivaṇṇaṃ ambaṅkuravaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ caturaṃsaṃ chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo candamaṇḍalassa vaṇṇanibhā sūriyamaṇḍalassa vaṇṇanibhā tārakarūpānaṃ vaṇṇanibhā ādāsamaṇḍalassa vaṇṇanibhā maṇisaṅkhamuttāveḷuriyassa vaṇṇanibhā jātarūparajatassa vaṇṇanibhā, yaṃ vā panaññampi atthi rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ, yaṃ rūpaṃ sanidassanaṃ sappaṭighaṃ cakkhunā anidassanena sappaṭighena passi vā passati vā passissati vā passe vā, rūpaṃpetaṃ rūpāyatanampetaṃ rūpadhātupesā—  idaṃ taṃ rūpaṃ rūpāyatanaṃ.
</Paragraph>

</Division>
<Division number="617" book="dhs" bookNo="29" page="163">

<Paragraph number="1258" book="dhs">
Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ pītakaṃ lohitakaṃ odātaṃ kāḷakaṃ mañjiṭṭhakaṃ hari harivaṇṇaṃ ambaṅkuravaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ caturaṃsaṃ chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo candamaṇḍalassa vaṇṇanibhā sūriyamaṇḍalassa vaṇṇanibhā tārakarūpānaṃ vaṇṇanibhā ādāsamaṇḍalassa vaṇṇanibhā maṇisaṅkhamuttāveḷuriyassa vaṇṇanibhā jātarūparajatassa vaṇṇanibhā, yaṃ vā panaññampi atthi rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ, yamhi rūpamhi sanidassanamhi sappaṭighamhi cakkhuṃ anidassanaṃ sappaṭighaṃ paṭihaññi vā paṭihaññati vā paṭihaññissati vā paṭihaññe vā, rūpaṃpetaṃ rūpāyatanampetaṃ rūpadhātupesā—  idaṃ taṃ rūpaṃ rūpāyatanaṃ.
</Paragraph>

</Division>
<Division number="618" book="dhs" bookNo="29" page="163">

<Paragraph number="1259" book="dhs">
Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ pītakaṃ lohitakaṃ odātaṃ kāḷakaṃ mañjiṭṭhakaṃ hari harivaṇṇaṃ ambaṅkuravaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ caturaṃsaṃ chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo candamaṇḍalassa vaṇṇanibhā sūriyamaṇḍalassa vaṇṇanibhā tārakarūpānaṃ vaṇṇanibhā ādāsamaṇḍalassa vaṇṇanibhā maṇisaṅkhamuttāveḷuriyassa vaṇṇanibhā jātarūparajatassa vaṇṇanibhā, yaṃ vā panaññampi atthi rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ, yaṃ rūpaṃ sanidassanaṃ sappaṭighaṃ cakkhumhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, rūpaṃpetaṃ rūpāyatanampetaṃ rūpadhātupesā—  idaṃ taṃ rūpaṃ rūpāyatanaṃ.
</Paragraph>

</Division>
<Division number="619" book="dhs" bookNo="29" page="164">

<Paragraph number="1260" book="dhs">
Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ pītakaṃ lohitakaṃ odātaṃ kāḷakaṃ mañjiṭṭhakaṃ hari harivaṇṇaṃ ambaṅkuravaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ caturaṃsaṃ chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo candamaṇḍalassa vaṇṇanibhā sūriyamaṇḍalassa vaṇṇanibhā tārakarūpānaṃ vaṇṇanibhā ādāsamaṇḍalassa vaṇṇanibhā maṇisaṅkhamuttāveḷuriyassa vaṇṇanibhā jātarūparajatassa vaṇṇanibhā, yaṃ vā panaññampi atthi rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ, yaṃ rūpaṃ ārabbha cakkhuṃ nissāya cakkhusamphasso uppajji vā uppajjati vā uppajjissati vā uppajje vā …pe…  yaṃ rūpaṃ ārabbha cakkhuṃ nissāya cakkhusamphassajā vedanā …pe…  saññā …pe…  cetanā …pe…  cakkhuviññāṇaṃ uppajji vā uppajjati vā uppajjissati vā uppajje vā …pe…  yaṃ rūpārammaṇo cakkhuṃ nissāya cakkhusamphasso uppajji vā uppajjati vā uppajjissati vā uppajje vā …pe…  yaṃ rūpārammaṇā cakkhuṃ nissāya cakkhusamphassajā vedanā …pe…  saññā …pe…  cetanā …pe…  cakkhuviññāṇaṃ uppajji vā uppajjati vā uppajjissati vā uppajje vā, rūpaṃpetaṃ rūpāyatanampetaṃ rūpadhātupesā—  idaṃ taṃ rūpaṃ rūpāyatanaṃ.
</Paragraph>

</Division>
<Division number="620" book="dhs" bookNo="29" page="164">

<Paragraph number="1261" book="dhs">
Katamaṃ taṃ rūpaṃ saddāyatanaṃ? Yo saddo catunnaṃ mahābhūtānaṃ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṃ nigghosasaddo dhātūnaṃ sannighātasaddo vātasaddo udakasaddo manussasaddo amanussasaddo, yo vā panaññopi atthi saddo catunnaṃ mahābhūtānaṃ upādāya anidassano sappaṭigho, yaṃ saddaṃ anidassanaṃ sappaṭighaṃ sotena anidassanena sappaṭighena suṇi vā suṇāti vā suṇissati vā suṇe vā, saddopeso saddāyatanampetaṃ saddadhātupesā—  idaṃ taṃ rūpaṃ saddāyatanaṃ.
</Paragraph>

</Division>
<Division number="621" book="dhs" bookNo="29" page="164">

<Paragraph number="1262" book="dhs">
Katamaṃ taṃ rūpaṃ saddāyatanaṃ? Yo saddo catunnaṃ mahābhūtānaṃ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṃ nigghosasaddo dhātūnaṃ sannighātasaddo vātasaddo udakasaddo manussasaddo amanussasaddo, yo vā panaññopi atthi saddo catunnaṃ mahābhūtānaṃ upādāya anidassano sappaṭigho, yamhi saddamhi anidassanamhi sappaṭighamhi sotaṃ anidassanaṃ sappaṭighaṃ paṭihaññi vā paṭihaññati vā paṭihaññissati vā paṭihaññe vā, saddopeso saddāyatanampetaṃ saddadhātupesā—  idaṃ taṃ rūpaṃ saddāyatanaṃ.
</Paragraph>

</Division>
<Division number="622" book="dhs" bookNo="29" page="165">

<Paragraph number="1263" book="dhs">
Katamaṃ taṃ rūpaṃ saddāyatanaṃ? Yo saddo catunnaṃ mahābhūtānaṃ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṃ nigghosasaddo dhātūnaṃ sannighātasaddo vātasaddo udakasaddo manussasaddo amanussasaddo, yo vā panaññopi atthi saddo catunnaṃ mahābhūtānaṃ upādāya anidassano sappaṭigho, yo saddo anidassano sappaṭigho sotamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, saddopeso saddāyatanampetaṃ saddadhātupesā—  idaṃ taṃ rūpaṃ saddāyatanaṃ.
</Paragraph>

</Division>
<Division number="623" book="dhs" bookNo="29" page="165">

<Paragraph number="1264" book="dhs">
Katamaṃ taṃ rūpaṃ saddāyatanaṃ? Yo saddo catunnaṃ mahābhūtānaṃ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṃ nigghosasaddo dhātūnaṃ sannighātasaddo vātasaddo udakasaddo manussasaddo amanussasaddo, yo vā panaññopi atthi saddo catunnaṃ mahābhūtānaṃ upādāya anidassano sappaṭigho, yaṃ saddaṃ ārabbha sotaṃ nissāya sotasamphasso uppajji vā uppajjati vā uppajjissati vā uppajje vā …pe…  yaṃ saddaṃ ārabbha sotaṃ nissāya sotasamphassajā vedanā …pe…  saññā …pe…  cetanā …pe…  sotaviññāṇaṃ uppajji vā uppajjati vā uppajjissati vā uppajje vā …pe…  yaṃ saddārammaṇo sotaṃ nissāya sotasamphasso uppajji vā uppajjati vā uppajjissati vā uppajje vā …pe…  yaṃ saddārammaṇā sotaṃ nissāya sotasamphassajā vedanā …pe…  saññā …pe…  cetanā …pe…  sotaviññāṇaṃ uppajji vā uppajjati vā uppajjissati vā uppajje vā, saddopeso saddāyatanampetaṃ saddadhātupesā—  idaṃ taṃ rūpaṃ saddāyatanaṃ.
</Paragraph>

</Division>
<Division number="624" book="dhs" bookNo="29" page="165">

<Paragraph number="1265" book="dhs">
Katamaṃ taṃ rūpaṃ gandhāyatanaṃ? Yo gandho catunnaṃ mahābhūtānaṃ upādāya anidassano sappaṭigho mūlagandho sāragandho tacagandho pattagandho pupphagandho phalagandho āmakagandho vissagandho sugandho duggandho, yo vā panaññopi atthi gandho catunnaṃ mahābhūtānaṃ upādāya anidassano sappaṭigho, yaṃ gandhaṃ anidassanaṃ sappaṭighaṃ ghānena anidassanena sappaṭighena ghāyi vā ghāyati vā ghāyissati vā ghāye vā, gandhopeso gandhāyatanampetaṃ gandhadhātupesā—  idaṃ taṃ rūpaṃ gandhāyatanaṃ.
</Paragraph>

</Division>
<Division number="625" book="dhs" bookNo="29" page="166">

<Paragraph number="1266" book="dhs">
Katamaṃ taṃ rūpaṃ gandhāyatanaṃ? Yo gandho catunnaṃ mahābhūtānaṃ upādāya anidassano sappaṭigho mūlagandho sāragandho tacagandho pattagandho pupphagandho phalagandho āmakagandho vissagandho sugandho duggandho, yo vā panaññopi atthi gandho catunnaṃ mahābhūtānaṃ upādāya anidassano sappaṭigho, yamhi gandhamhi anidassanamhi sappaṭighamhi ghānaṃ anidassanaṃ sappaṭighaṃ paṭihaññi vā paṭihaññati vā paṭihaññissati vā paṭihaññe vā, gandhopeso gandhāyatanampetaṃ gandhadhātupesā—  idaṃ taṃ rūpaṃ gandhāyatanaṃ.
</Paragraph>

</Division>
<Division number="626" book="dhs" bookNo="29" page="166">

<Paragraph number="1267" book="dhs">
Katamaṃ taṃ rūpaṃ gandhāyatanaṃ? Yo gandho catunnaṃ mahābhūtānaṃ upādāya anidassano sappaṭigho mūlagandho sāragandho tacagandho pattagandho pupphagandho phalagandho āmakagandho vissagandho sugandho duggandho, yo vā panaññopi atthi gandho catunnaṃ mahābhūtānaṃ upādāya anidassano sappaṭigho, yo gandho anidassano sappaṭigho ghānamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, gandhopeso gandhāyatanampetaṃ gandhadhātupesā—  idaṃ taṃ rūpaṃ gandhāyatanaṃ.
</Paragraph>

</Division>
<Division number="627" book="dhs" bookNo="29" page="166">

<Paragraph number="1268" book="dhs">
Katamaṃ taṃ rūpaṃ gandhāyatanaṃ? Yo gandho catunnaṃ mahābhūtānaṃ upādāya anidassano sappaṭigho mūlagandho sāragandho tacagandho pattagandho pupphagandho phalagandho āmakagandho vissagandho sugandho duggandho, yo vā panaññopi atthi gandho catunnaṃ mahābhūtānaṃ upādāya anidassano sappaṭigho, yaṃ gandhaṃ ārabbha ghānaṃ nissāya ghānasamphasso uppajji vā uppajjati vā uppajjissati vā uppajje vā …pe…  yaṃ gandhaṃ ārabbha ghānaṃ nissāya ghānasamphassajā vedanā …pe…  saññā …pe…  cetanā …pe…  ghānaviññāṇaṃ uppajji vā uppajjati vā uppajjissati vā uppajje vā …pe…  yaṃ gandhārammaṇo ghānaṃ nissāya ghānasamphasso uppajji vā uppajjati vā uppajjissati vā uppajje vā …pe…  yaṃ gandhārammaṇā ghānaṃ nissāya ghānasamphassajā vedanā …pe…  saññā …pe…  cetanā …pe…  ghānaviññāṇaṃ uppajji vā uppajjati vā uppajjissati vā uppajje vā, gandhopeso gandhāyatanampetaṃ gandhadhātupesā—  idaṃ taṃ rūpaṃ gandhāyatanaṃ.
</Paragraph>

</Division>
<Division number="628" book="dhs" bookNo="29" page="167">

<Paragraph number="1269" book="dhs">
Katamaṃ taṃ rūpaṃ rasāyatanaṃ? Yo raso catunnaṃ mahābhūtānaṃ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇikaṃ khārikaṃ lambilaṃ kasāvo sādu asādu, yo vā panaññopi atthi raso catunnaṃ mahābhūtānaṃ upādāya anidassano sappaṭigho, yaṃ rasaṃ anidassanaṃ sappaṭighaṃ jivhāya anidassanāya sappaṭighāya sāyi vā sāyati vā sāyissati vā sāye vā, rasopeso rasāyatanampetaṃ rasadhātupesā—  idaṃ taṃ rūpaṃ rasāyatanaṃ.
</Paragraph>

</Division>
<Division number="629" book="dhs" bookNo="29" page="167">

<Paragraph number="1270" book="dhs">
Katamaṃ taṃ rūpaṃ rasāyatanaṃ? Yo raso catunnaṃ mahābhūtānaṃ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇikaṃ khārikaṃ lambilaṃ kasāvo sādu asādu, yo vā panaññopi atthi raso catunnaṃ mahābhūtānaṃ upādāya anidassano sappaṭigho, yamhi rasamhi anidassanamhi sappaṭighamhi jivhā anidassanā sappaṭighā paṭihaññi vā paṭihaññati vā paṭihaññissati vā paṭihaññe vā, rasopeso rasāyatanampetaṃ rasadhātupesā—  idaṃ taṃ rūpaṃ rasāyatanaṃ.
</Paragraph>

</Division>
<Division number="630" book="dhs" bookNo="29" page="167">

<Paragraph number="1271" book="dhs">
Katamaṃ taṃ rūpaṃ rasāyatanaṃ? Yo raso catunnaṃ mahābhūtānaṃ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇikaṃ khārikaṃ lambilaṃ kasāvo sādu asādu, yo vā panaññopi atthi raso catunnaṃ mahābhūtānaṃ upādāya anidassano sappaṭigho, yo raso anidassano sappaṭigho jivhāya anidassanāya sappaṭighāya paṭihaññi vā paṭihaññati vā paṭihaññissati vā paṭihaññe vā, rasopeso rasāyatanampetaṃ rasadhātupesā—  idaṃ taṃ rūpaṃ rasāyatanaṃ.
</Paragraph>

</Division>
<Division number="631" book="dhs" bookNo="29" page="168">

<Paragraph number="1272" book="dhs">
Katamaṃ taṃ rūpaṃ rasāyatanaṃ? Yo raso catunnaṃ mahābhūtānaṃ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇikaṃ khārikaṃ lambilaṃ kasāvo sādu asādu, yo vā panaññopi atthi raso catunnaṃ mahābhūtānaṃ upādāya anidassano sappaṭigho, yaṃ rasaṃ ārabbha jivhaṃ nissāya jivhāsamphasso uppajji vā uppajjati vā uppajjissati vā uppajje vā …pe…  yaṃ rasaṃ ārabbha jivhaṃ nissāya jivhāsamphassajā vedanā …pe…  saññā …pe…  cetanā …pe…  jivhāviññāṇaṃ uppajji vā uppajjati vā uppajjissati vā uppajje vā …pe…  yaṃ rasārammaṇo jivhaṃ nissāya jivhāsamphasso uppajji vā uppajjati vā uppajjissati vā uppajje vā …pe…  yaṃ rasārammaṇā jivhaṃ nissāya jivhāsamphassajā vedanā …pe…  saññā …pe…  cetanā …pe…  jivhāviññāṇaṃ uppajji vā uppajjati vā uppajjissati vā uppajje vā, rasopeso rasāyatanampetaṃ rasadhātupesā—  idaṃ taṃ rūpaṃ rasāyatanaṃ.
</Paragraph>

</Division>
<Division number="632" book="dhs" bookNo="29" page="168">

<Paragraph number="1273" book="dhs">
Katamaṃ taṃ rūpaṃ itthindriyaṃ? Yaṃ itthiyā itthiliṅgaṃ itthinimittaṃ itthikuttaṃ itthākappo itthattaṃ itthibhāvo—  idaṃ taṃ rūpaṃ itthindriyaṃ.
</Paragraph>

</Division>
<Division number="633" book="dhs" bookNo="29" page="168">

<Paragraph number="1274" book="dhs">
Katamaṃ taṃ rūpaṃ purisindriyaṃ? Yaṃ purisassa purisaliṅgaṃ purisanimittaṃ purisakuttaṃ purisākappo purisattaṃ purisabhāvo—  idaṃ taṃ rūpaṃ purisindriyaṃ.
</Paragraph>

</Division>
<Division number="634" book="dhs" bookNo="29" page="168">

<Paragraph number="1275" book="dhs">
Katamaṃ taṃ rūpaṃ jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—  idaṃ taṃ rūpaṃ jīvitindriyaṃ.
</Paragraph>

</Division>
<Division number="635" book="dhs" bookNo="29" page="168">

<Paragraph number="1276" book="dhs">
Katamaṃ taṃ rūpaṃ kāyaviññatti? Yā kusalacittassa vā akusalacittassa vā abyākatacittassa vā abhikkamantassa vā paṭikkamantassa vā ālokentassa vā vilokentassa vā samiñjentassa vā pasārentassa vā kāyassa thambhanā santhambhanā santhambhitattaṃ viññatti viññāpanā viññāpitattaṃ—  idaṃ taṃ rūpaṃ kāyaviññatti.
</Paragraph>

</Division>
<Division number="636" book="dhs" bookNo="29" page="168">

<Paragraph number="1277" book="dhs">
Katamaṃ taṃ rūpaṃ vacīviññatti? Yā kusalacittassa vā akusalacittassa vā abyākatacittassa vā vācā girā byappatho udīraṇaṃ ghoso ghosakammaṃ vācā vacībhedo—  ayaṃ vuccati vācā. Yā tāya vācāya viññatti viññāpanā viññāpitattaṃ—  idaṃ taṃ rūpaṃ vacīviññatti.
</Paragraph>

</Division>
<Division number="637" book="dhs" bookNo="29" page="169">

<Paragraph number="1278" book="dhs">
Katamaṃ taṃ rūpaṃ ākāsadhātu? Yo ākāso ākāsagataṃ aghaṃ aghagataṃ vivaro vivaragataṃ asamphuṭṭhaṃ catūhi mahābhūtehi—  idaṃ taṃ rūpaṃ ākāsadhātu.
</Paragraph>

</Division>
<Division number="638" book="dhs" bookNo="29" page="169">

<Paragraph number="1279" book="dhs">
Katamaṃ taṃ rūpaṃ rūpassa lahutā? Yā rūpassa lahutā lahupariṇāmatā adandhanatā avitthanatā—  idaṃ taṃ rūpaṃ rūpassa lahutā.
</Paragraph>

</Division>
<Division number="639" book="dhs" bookNo="29" page="169">

<Paragraph number="1280" book="dhs">
Katamaṃ taṃ rūpaṃ rūpassa mudutā? Yā rūpassa mudutā maddavatā akakkhaḷatā akathinatā—  idaṃ taṃ rūpaṃ rūpassa mudutā.
</Paragraph>

</Division>
<Division number="640" book="dhs" bookNo="29" page="169">

<Paragraph number="1281" book="dhs">
Katamaṃ taṃ rūpaṃ rūpassa kammaññatā? Yā rūpassa kammaññatā kammaññattaṃ kammaññabhāvo—  idaṃ taṃ rūpaṃ rūpassa kammaññatā.
</Paragraph>

</Division>
<Division number="641" book="dhs" bookNo="29" page="169">

<Paragraph number="1282" book="dhs">
Katamaṃ taṃ rūpaṃ rūpassa upacayo? Yo āyatanānaṃ ācayo, so rūpassa upacayo—  idaṃ taṃ rūpaṃ rūpassa upacayo.
</Paragraph>

</Division>
<Division number="642" book="dhs" bookNo="29" page="169">

<Paragraph number="1283" book="dhs">
Katamaṃ taṃ rūpaṃ rūpassa santati? Yo rūpassa upacayo, sā rūpassa santati—  idaṃ taṃ rūpaṃ rūpassa santati.
</Paragraph>

</Division>
<Division number="643" book="dhs" bookNo="29" page="169">

<Paragraph number="1284" book="dhs">
Katamaṃ taṃ rūpaṃ rūpassa jaratā? Yā rūpassa jarā jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko—  idaṃ taṃ rūpaṃ rūpassa jaratā.
</Paragraph>

</Division>
<Division number="644" book="dhs" bookNo="29" page="169">

<Paragraph number="1285" book="dhs">
Katamaṃ taṃ rūpaṃ rūpassa aniccatā? Yo rūpassa khayo vayo bhedo paribhedo aniccatā antaradhānaṃ—  idaṃ taṃ rūpaṃ rūpassa aniccatā.
</Paragraph>

</Division>
<Division number="645" book="dhs" bookNo="29" page="169">

<Paragraph number="1286" book="dhs">
Katamaṃ taṃ rūpaṃ kabaḷīkāro āhāro? Odano kummāso sattu maccho maṃsaṃ khīraṃ dadhi sappi navanītaṃ telaṃ madhu phāṇitaṃ, yaṃ vā panaññampi atthi rūpaṃ yamhi yamhi janapade tesaṃ tesaṃ sattānaṃ mukhāsiyaṃ dantavikhādanaṃ galajjhoharaṇīyaṃ kucchivitthambhanaṃ, yāya ojāya sattā yāpenti—  idaṃ taṃ rūpaṃ kabaḷīkāro āhāro.

</Paragraph>
</Division>

<Paragraph number="1287" type="center" book="dhs">
Idaṃ taṃ rūpaṃ upādā.

  
Upādābhājanīyaṃ.

  
Rūpakaṇḍe paṭhamabhāṇavāro.


</Paragraph>

<Division number="646" book="dhs" bookNo="29" page="170">

<Paragraph number="1288" book="dhs">
Katamaṃ taṃ rūpaṃ no upādā? Phoṭṭhabbāyatanaṃ, āpodhātu.
</Paragraph>

</Division>
<Division number="647" book="dhs" bookNo="29" page="170">

<Paragraph number="1289" book="dhs">
Katamaṃ taṃ rūpaṃ phoṭṭhabbāyatanaṃ? Pathavīdhātu tejodhātu vāyodhātu kakkhaḷaṃ mudukaṃ saṇhaṃ pharusaṃ sukhasamphassaṃ dukkhasamphassaṃ garukaṃ lahukaṃ, yaṃ phoṭṭhabbaṃ anidassanaṃ sappaṭighaṃ kāyena anidassanena sappaṭighena phusi vā phusati vā phusissati vā phuse vā phoṭṭhabbopeso phoṭṭhabbāyatanaṃpetaṃ phoṭṭhabbadhātupesā—  idaṃ taṃ rūpaṃ phoṭṭhabbāyatanaṃ.
</Paragraph>

</Division>
<Division number="648" book="dhs" bookNo="29" page="170">

<Paragraph number="1290" book="dhs">
Katamaṃ taṃ rūpaṃ phoṭṭhabbāyatanaṃ? Pathavīdhātu tejodhātu vāyodhātu kakkhaḷaṃ mudukaṃ saṇhaṃ pharusaṃ sukhasamphassaṃ dukkhasamphassaṃ garukaṃ lahukaṃ, yamhi phoṭṭhabbamhi anidassanamhi sappaṭighamhi kāyo anidassano sappaṭigho paṭihaññi vā paṭihaññati vā paṭihaññissati vā paṭihaññe vā, phoṭṭhabbopeso phoṭṭhabbāyatanaṃpetaṃ phoṭṭhabbadhātupesā—  idaṃ taṃ rūpaṃ phoṭṭhabbāyatanaṃ.
</Paragraph>

</Division>
<Division number="649" book="dhs" bookNo="29" page="170">

<Paragraph number="1291" book="dhs">
Katamaṃ taṃ rūpaṃ phoṭṭhabbāyatanaṃ? Pathavīdhātu tejodhātu vāyodhātu kakkhaḷaṃ mudukaṃ saṇhaṃ pharusaṃ sukhasamphassaṃ dukkhasamphassaṃ garukaṃ lahukaṃ, yo phoṭṭhabbo anidassano sappaṭigho kāyamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, phoṭṭhabbopeso phoṭṭhabbāyatanaṃpetaṃ phoṭṭhabbadhātupesā—  idaṃ taṃ rūpaṃ phoṭṭhabbāyatanaṃ.
</Paragraph>

</Division>
<Division number="650" book="dhs" bookNo="29" page="170">

<Paragraph number="1292" book="dhs">
Katamaṃ taṃ rūpaṃ phoṭṭhabbāyatanaṃ? Pathavīdhātu tejodhātu vāyodhātu kakkhaḷaṃ mudukaṃ saṇhaṃ pharusaṃ sukhasamphassaṃ dukkhasamphassaṃ garukaṃ lahukaṃ, yaṃ phoṭṭhabbaṃ ārabbha kāyaṃ nissāya kāyasamphasso uppajji vā uppajjati vā uppajjissati vā uppajje vā …pe…  yaṃ phoṭṭhabbaṃ ārabbha kāyaṃ nissāya kāyasamphassajā vedanā …pe…  saññā …pe…  cetanā …pe…  kāyaviññāṇaṃ uppajji vā uppajjati vā uppajjissati vā uppajje vā …pe…  yaṃ phoṭṭhabbārammaṇo kāyaṃ nissāya kāyasamphasso uppajji vā uppajjati vā uppajjissati vā uppajje vā …pe…  yaṃ phoṭṭhabbārammaṇā kāyaṃ nissāya kāyasamphassajā vedanā …pe…  saññā …pe…  cetanā …pe…  kāyaviññāṇaṃ uppajji vā uppajjati vā uppajjissati vā uppajje vā, phoṭṭhabbopeso phoṭṭhabbāyatanaṃpetaṃ phoṭṭhabbadhātupesā—  idaṃ taṃ rūpaṃ phoṭṭhabbāyatanaṃ.
</Paragraph>

</Division>
<Division number="651" book="dhs" bookNo="29" page="171">

<Paragraph number="1293" book="dhs">
Katamaṃ taṃ rūpaṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa—  idaṃ taṃ rūpaṃ āpodhātu.

</Paragraph>
</Division>

<Paragraph number="1294" type="center" book="dhs">
Idaṃ taṃ rūpaṃ no upādā.


</Paragraph>

<Division number="652" book="dhs" bookNo="29" page="171">

<Paragraph number="1295" book="dhs">
Katamaṃ taṃ rūpaṃ upādinnaṃ? Cakkhāyatanaṃ sotāyatanaṃ ghānāyatanaṃ jivhāyatanaṃ kāyāyatanaṃ itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādinnaṃ.
</Paragraph>

</Division>
<Division number="653" book="dhs" bookNo="29" page="171">

<Paragraph number="1296" book="dhs">
Katamaṃ taṃ rūpaṃ anupādinnaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ anupādinnaṃ.
</Paragraph>

</Division>
<Division number="654" book="dhs" bookNo="29" page="171">

<Paragraph number="1297" book="dhs">
Katamaṃ taṃ rūpaṃ upādinnupādāniyaṃ? Cakkhāyatanaṃ …pe…  kāyāyatanaṃ itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ upādinnupādāniyaṃ.
</Paragraph>

</Division>
<Division number="655" book="dhs" bookNo="29" page="171">

<Paragraph number="1298" book="dhs">
Katamaṃ taṃ rūpaṃ anupādinnupādāniyaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā, rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ anupādinnupādāniyaṃ.
</Paragraph>

</Division>
<Division number="656" book="dhs" bookNo="29" page="171">

<Paragraph number="1299" book="dhs">
Katamaṃ taṃ rūpaṃ sanidassanaṃ? Rūpāyatanaṃ—  idaṃ taṃ rūpaṃ sanidassanaṃ.
</Paragraph>

</Division>
<Division number="657" book="dhs" bookNo="29" page="172">

<Paragraph number="1300" book="dhs">
Katamaṃ taṃ rūpaṃ anidassanaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ anidassanaṃ.
</Paragraph>

</Division>
<Division number="658" book="dhs" bookNo="29" page="172">

<Paragraph number="1301" book="dhs">
Katamaṃ taṃ rūpaṃ sappaṭighaṃ? Cakkhāyatanaṃ sotāyatanaṃ ghānāyatanaṃ jivhāyatanaṃ kāyāyatanaṃ rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ—  idaṃ taṃ rūpaṃ sappaṭighaṃ.
</Paragraph>

</Division>
<Division number="659" book="dhs" bookNo="29" page="172">

<Paragraph number="1302" book="dhs">
Katamaṃ taṃ rūpaṃ appaṭighaṃ? Itthindriyaṃ …pe…  kabaḷīkāro āhāro—  idaṃ taṃ rūpaṃ appaṭighaṃ.
</Paragraph>

</Division>
<Division number="660" book="dhs" bookNo="29" page="172">

<Paragraph number="1303" book="dhs">
Katamaṃ taṃ rūpaṃ indriyaṃ? Cakkhundriyaṃ sotindriyaṃ ghānindriyaṃ jivhindriyaṃ kāyindriyaṃ itthindriyaṃ purisindriyaṃ jīvitindriyaṃ—  idaṃ taṃ rūpaṃ indriyaṃ.
</Paragraph>

</Division>
<Division number="661" book="dhs" bookNo="29" page="172">

<Paragraph number="1304" book="dhs">
Katamaṃ taṃ rūpaṃ na indriyaṃ? Rūpāyatanaṃ …pe…  kabaḷīkāro āhāro—  idaṃ taṃ rūpaṃ na indriyaṃ.
</Paragraph>

</Division>
<Division number="662" book="dhs" bookNo="29" page="172">

<Paragraph number="1305" book="dhs">
Katamaṃ taṃ rūpaṃ mahābhūtaṃ? Phoṭṭhabbāyatanaṃ āpodhātu—  idaṃ taṃ rūpaṃ mahābhūtaṃ.
</Paragraph>

</Division>
<Division number="663" book="dhs" bookNo="29" page="172">

<Paragraph number="1306" book="dhs">
Katamaṃ taṃ rūpaṃ na mahābhūtaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na mahābhūtaṃ.
</Paragraph>

</Division>
<Division number="664" book="dhs" bookNo="29" page="172">

<Paragraph number="1307" book="dhs">
Katamaṃ taṃ rūpaṃ viññatti? Kāyaviññatti vacīviññatti—  idaṃ taṃ rūpaṃ viññatti.
</Paragraph>

</Division>
<Division number="665" book="dhs" bookNo="29" page="172">

<Paragraph number="1308" book="dhs">
Katamaṃ taṃ rūpaṃ na viññatti? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na viññatti.
</Paragraph>

</Division>
<Division number="666" book="dhs" bookNo="29" page="172">

<Paragraph number="1309" book="dhs">
Katamaṃ taṃ rūpaṃ cittasamuṭṭhānaṃ? Kāyaviññatti vacīviññatti, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—  idaṃ taṃ rūpaṃ cittasamuṭṭhānaṃ.
</Paragraph>

</Division>
<Division number="667" book="dhs" bookNo="29" page="172">

<Paragraph number="1310" book="dhs">
Katamaṃ taṃ rūpaṃ na cittasamuṭṭhānaṃ? Cakkhāyatanaṃ …pe…  kāyāyatanaṃ itthindriyaṃ purisindriyaṃ jīvitindriyaṃ rūpassa jaratā rūpassa aniccatā, yaṃ vā panaññampi atthi rūpaṃ na cittajaṃ na cittahetukaṃ na cittasamuṭṭhānaṃ rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—  idaṃ taṃ rūpaṃ na cittasamuṭṭhānaṃ.
</Paragraph>

</Division>
<Division number="668" book="dhs" bookNo="29" page="173">

<Paragraph number="1311" book="dhs">
Katamaṃ taṃ rūpaṃ cittasahabhu? Kāyaviññatti vacīviññatti—  idaṃ taṃ rūpaṃ cittasahabhu.
</Paragraph>

</Division>
<Division number="669" book="dhs" bookNo="29" page="173">

<Paragraph number="1312" book="dhs">
Katamaṃ taṃ rūpaṃ na cittasahabhu? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na cittasahabhu.
</Paragraph>

</Division>
<Division number="670" book="dhs" bookNo="29" page="173">

<Paragraph number="1313" book="dhs">
Katamaṃ taṃ rūpaṃ cittānuparivatti? Kāyaviññatti vacīviññatti—  idaṃ taṃ rūpaṃ cittānuparivatti.
</Paragraph>

</Division>
<Division number="671" book="dhs" bookNo="29" page="173">

<Paragraph number="1314" book="dhs">
Katamaṃ taṃ rūpaṃ na cittānuparivatti? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na cittānuparivatti.
</Paragraph>

</Division>
<Division number="672" book="dhs" bookNo="29" page="173">

<Paragraph number="1315" book="dhs">
Katamaṃ taṃ rūpaṃ ajjhattikaṃ? Cakkhāyatanaṃ …pe…  kāyāyatanaṃ—  idaṃ taṃ rūpaṃ ajjhattikaṃ.
</Paragraph>

</Division>
<Division number="673" book="dhs" bookNo="29" page="173">

<Paragraph number="1316" book="dhs">
Katamaṃ taṃ rūpaṃ bāhiraṃ? Rūpāyatanaṃ …pe…  kabaḷīkāro āhāro—  idaṃ taṃ rūpaṃ bāhiraṃ.
</Paragraph>

</Division>
<Division number="674" book="dhs" bookNo="29" page="173">

<Paragraph number="1317" book="dhs">
Katamaṃ taṃ rūpaṃ oḷārikaṃ? Cakkhāyatanaṃ …pe…  phoṭṭhabbāyatanaṃ—  idaṃ taṃ rūpaṃ oḷārikaṃ.
</Paragraph>

</Division>
<Division number="675" book="dhs" bookNo="29" page="173">

<Paragraph number="1318" book="dhs">
Katamaṃ taṃ rūpaṃ sukhumaṃ? Itthindriyaṃ …pe…  kabaḷīkāro āhāro—  idaṃ taṃ rūpaṃ sukhumaṃ.
</Paragraph>

</Division>
<Division number="676" book="dhs" bookNo="29" page="173">

<Paragraph number="1319" book="dhs">
Katamaṃ taṃ rūpaṃ dūre? Itthindriyaṃ …pe…  kabaḷīkāro āhāro—  idaṃ taṃ rūpaṃ dūre.
</Paragraph>

</Division>
<Division number="677" book="dhs" bookNo="29" page="173">

<Paragraph number="1320" book="dhs">
Katamaṃ taṃ rūpaṃ santike? Cakkhāyatanaṃ …pe…  phoṭṭhabbāyatanaṃ—  idaṃ taṃ rūpaṃ santike.
</Paragraph>

</Division>
<Division number="678" book="dhs" bookNo="29" page="173">

<Paragraph number="1321" book="dhs">
Katamaṃ taṃ rūpaṃ cakkhusamphassassa vatthu? Cakkhāyatanaṃ—  idaṃ taṃ rūpaṃ cakkhusamphassassa vatthu.
</Paragraph>

</Division>
<Division number="679" book="dhs" bookNo="29" page="174">

<Paragraph number="1322" book="dhs">
Katamaṃ taṃ rūpaṃ cakkhusamphassassa na vatthu? Sotāyatanaṃ …pe…  kabaḷīkāro āhāro—  idaṃ taṃ rūpaṃ cakkhusamphassassa na vatthu.
</Paragraph>

</Division>
<Division number="680" book="dhs" bookNo="29" page="174">

<Paragraph number="1323" book="dhs">
Katamaṃ taṃ rūpaṃ cakkhusamphassajāya vedanāya …pe…  saññāya …pe…  cetanāya …pe…  cakkhuviññāṇassa vatthu? Cakkhāyatanaṃ—  idaṃ taṃ rūpaṃ cakkhuviññāṇassa vatthu.
</Paragraph>

</Division>
<Division number="681" book="dhs" bookNo="29" page="174">

<Paragraph number="1324" book="dhs">
Katamaṃ taṃ rūpaṃ cakkhuviññāṇassa na vatthu? Sotāyatanaṃ …pe…  kabaḷīkāro āhāro—  idaṃ taṃ rūpaṃ cakkhuviññāṇassa na vatthu.
</Paragraph>

</Division>
<Division number="682" book="dhs" bookNo="29" page="174">

<Paragraph number="1325" book="dhs">
Katamaṃ taṃ rūpaṃ sotasamphassassa …pe…  ghānasamphassassa …pe…  jivhāsamphassassa …pe…  kāyasamphassassa vatthu? Kāyāyatanaṃ—  idaṃ taṃ rūpaṃ kāyasamphassassa vatthu.
</Paragraph>

</Division>
<Division number="683" book="dhs" bookNo="29" page="174">

<Paragraph number="1326" book="dhs">
Katamaṃ taṃ rūpaṃ kāyasamphassassa na vatthu? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ kāyasamphassassa na vatthu.
</Paragraph>

</Division>
<Division number="684" book="dhs" bookNo="29" page="174">

<Paragraph number="1327" book="dhs">
Katamaṃ taṃ rūpaṃ kāyasamphassajāya vedanāya …pe…  saññāya …pe…  cetanāya …pe…  kāyaviññāṇassa vatthu? Kāyāyatanaṃ—  idaṃ taṃ rūpaṃ kāyaviññāṇassa vatthu.
</Paragraph>

</Division>
<Division number="685" book="dhs" bookNo="29" page="174">

<Paragraph number="1328" book="dhs">
Katamaṃ taṃ rūpaṃ kāyaviññāṇassa na vatthu? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ kāyaviññāṇassa na vatthu.

</Paragraph>
</Division>

<Paragraph number="1329" type="center" book="dhs">
Vatthudukaṃ.


</Paragraph>

<Division number="686" book="dhs" bookNo="29" page="174">

<Paragraph number="1330" book="dhs">
Katamaṃ taṃ rūpaṃ cakkhusamphassassa ārammaṇaṃ? Rūpāyatanaṃ—  idaṃ taṃ rūpaṃ cakkhusamphassassa ārammaṇaṃ.
</Paragraph>

</Division>
<Division number="687" book="dhs" bookNo="29" page="174">

<Paragraph number="1331" book="dhs">
Katamaṃ taṃ rūpaṃ cakkhusamphassassa na ārammaṇaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ cakkhusamphassassa na ārammaṇaṃ.
</Paragraph>

</Division>
<Division number="688" book="dhs" bookNo="29" page="174">

<Paragraph number="1332" book="dhs">
Katamaṃ taṃ rūpaṃ cakkhusamphassajāya vedanāya …pe…  saññāya …pe…  cetanāya …pe…  cakkhuviññāṇassa ārammaṇaṃ? Rūpāyatanaṃ—  idaṃ taṃ rūpaṃ cakkhuviññāṇassa ārammaṇaṃ.
</Paragraph>

</Division>
<Division number="689" book="dhs" bookNo="29" page="174">

<Paragraph number="1333" book="dhs">
Katamaṃ taṃ rūpaṃ cakkhuviññāṇassa na ārammaṇaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ cakkhuviññāṇassa na ārammaṇaṃ.
</Paragraph>

</Division>
<Division number="690" book="dhs" bookNo="29" page="175">

<Paragraph number="1334" book="dhs">
Katamaṃ taṃ rūpaṃ sotasamphassassa …pe…  ghānasamphassassa …pe…  jivhāsamphassassa …pe…  kāyasamphassassa ārammaṇaṃ? Phoṭṭhabbāyatanaṃ—  idaṃ taṃ rūpaṃ kāyasamphassassa ārammaṇaṃ.
</Paragraph>

</Division>
<Division number="691" book="dhs" bookNo="29" page="175">

<Paragraph number="1335" book="dhs">
Katamaṃ taṃ rūpaṃ kāyasamphassassa na ārammaṇaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ kāyasamphassassa na ārammaṇaṃ.
</Paragraph>

</Division>
<Division number="692" book="dhs" bookNo="29" page="175">

<Paragraph number="1336" book="dhs">
Katamaṃ taṃ rūpaṃ kāyasamphassajāya vedanāya …pe…  saññāya …pe…  cetanāya …pe…  kāyaviññāṇassa ārammaṇaṃ? Phoṭṭhabbāyatanaṃ—  idaṃ taṃ rūpaṃ kāyaviññāṇassa ārammaṇaṃ.
</Paragraph>

</Division>
<Division number="693" book="dhs" bookNo="29" page="175">

<Paragraph number="1337" book="dhs">
Katamaṃ taṃ rūpaṃ kāyaviññāṇassa na ārammaṇaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ kāyaviññāṇassa na ārammaṇaṃ.

</Paragraph>
</Division>

<Paragraph number="1338" type="center" book="dhs">
Ārammaṇadukaṃ.


</Paragraph>

<Division number="694" book="dhs" bookNo="29" page="175">

<Paragraph number="1339" book="dhs">
Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo …pe…  suñño gāmopeso—  idaṃ taṃ rūpaṃ cakkhāyatanaṃ.
</Paragraph>

</Division>
<Division number="695" book="dhs" bookNo="29" page="175">

<Paragraph number="1340" book="dhs">
Katamaṃ taṃ rūpaṃ na cakkhāyatanaṃ? Sotāyatanaṃ …pe…  kabaḷīkāro āhāro—  idaṃ taṃ rūpaṃ na cakkhāyatanaṃ.
</Paragraph>

</Division>
<Division number="696" book="dhs" bookNo="29" page="175">

<Paragraph number="1341" book="dhs">
Katamaṃ taṃ rūpaṃ sotāyatanaṃ …pe…  ghānāyatanaṃ …pe…  jivhāyatanaṃ …pe…  kāyāyatanaṃ? Yo kāyo catunnaṃ mahābhūtānaṃ upādāya pasādo …pe…  suñño gāmopeso—  idaṃ taṃ rūpaṃ kāyāyatanaṃ.
</Paragraph>

</Division>
<Division number="697" book="dhs" bookNo="29" page="175">

<Paragraph number="1342" book="dhs">
Katamaṃ taṃ rūpaṃ na kāyāyatanaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na kāyāyatanaṃ.
</Paragraph>

</Division>
<Division number="698" book="dhs" bookNo="29" page="175">

<Paragraph number="1343" book="dhs">
Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā …pe…  rūpadhātupesā—  idaṃ taṃ rūpaṃ rūpāyatanaṃ.
</Paragraph>

</Division>
<Division number="699" book="dhs" bookNo="29" page="175">

<Paragraph number="1344" book="dhs">
Katamaṃ taṃ rūpaṃ na rūpāyatanaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na rūpāyatanaṃ.
</Paragraph>

</Division>
<Division number="700" book="dhs" bookNo="29" page="175">

<Paragraph number="1345" book="dhs">
Katamaṃ taṃ rūpaṃ saddāyatanaṃ …pe…  gandhāyatanaṃ …pe…  rasāyatanaṃ …pe…  phoṭṭhabbāyatanaṃ? Pathavīdhātu …pe…  phoṭṭhabbadhātupesā—  idaṃ taṃ rūpaṃ phoṭṭhabbāyatanaṃ.
</Paragraph>

</Division>
<Division number="701" book="dhs" bookNo="29" page="175">

<Paragraph number="1346" book="dhs">
Katamaṃ taṃ rūpaṃ na phoṭṭhabbāyatanaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na phoṭṭhabbāyatanaṃ.

</Paragraph>
</Division>

<Paragraph number="1347" type="center" book="dhs">
Āyatanadukaṃ.


</Paragraph>

<Division number="702" book="dhs" bookNo="29" page="176">

<Paragraph number="1348" book="dhs">
Katamaṃ taṃ rūpaṃ cakkhudhātu? Cakkhāyatanaṃ—  idaṃ taṃ rūpaṃ cakkhudhātu.
</Paragraph>

</Division>
<Division number="703" book="dhs" bookNo="29" page="176">

<Paragraph number="1349" book="dhs">
Katamaṃ taṃ rūpaṃ na cakkhudhātu? Sotāyatanaṃ …pe…  kabaḷīkāro āhāro—  idaṃ taṃ rūpaṃ na cakkhudhātu.
</Paragraph>

</Division>
<Division number="704" book="dhs" bookNo="29" page="176">

<Paragraph number="1350" book="dhs">
Katamaṃ taṃ rūpaṃ sotadhātu …pe…  ghānadhātu …pe…  jivhādhātu …pe…  kāyadhātu? Kāyāyatanaṃ—  idaṃ taṃ rūpaṃ kāyadhātu.
</Paragraph>

</Division>
<Division number="705" book="dhs" bookNo="29" page="176">

<Paragraph number="1351" book="dhs">
Katamaṃ taṃ rūpaṃ na kāyadhātu? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na kāyadhātu.
</Paragraph>

</Division>
<Division number="706" book="dhs" bookNo="29" page="176">

<Paragraph number="1352" book="dhs">
Katamaṃ taṃ rūpaṃ rūpadhātu? Rūpāyatanaṃ—  idaṃ taṃ rūpaṃ rūpadhātu.
</Paragraph>

</Division>
<Division number="707" book="dhs" bookNo="29" page="176">

<Paragraph number="1353" book="dhs">
Katamaṃ taṃ rūpaṃ na rūpadhātu? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na rūpadhātu.
</Paragraph>

</Division>
<Division number="708" book="dhs" bookNo="29" page="176">

<Paragraph number="1354" book="dhs">
Katamaṃ taṃ rūpaṃ saddadhātu …pe…  gandhadhātu …pe…  rasadhātu …pe…  phoṭṭhabbadhātu? Phoṭṭhabbāyatanaṃ—  idaṃ taṃ rūpaṃ phoṭṭhabbadhātu.
</Paragraph>

</Division>
<Division number="709" book="dhs" bookNo="29" page="176">

<Paragraph number="1355" book="dhs">
Katamaṃ taṃ rūpaṃ na phoṭṭhabbadhātu? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na phoṭṭhabbadhātu.

</Paragraph>
</Division>

<Paragraph number="1356" type="center" book="dhs">
Dhātudukaṃ.


</Paragraph>

<Division number="710" book="dhs" bookNo="29" page="176">

<Paragraph number="1357" book="dhs">
Katamaṃ taṃ rūpaṃ cakkhundriyaṃ? Yaṃ cakkhu catunnaṃ mahābhūtānaṃ upādāya pasādo …pe…  suñño gāmopeso—  idaṃ taṃ rūpaṃ cakkhundriyaṃ.
</Paragraph>

</Division>
<Division number="711" book="dhs" bookNo="29" page="176">

<Paragraph number="1358" book="dhs">
Katamaṃ taṃ rūpaṃ na cakkhundriyaṃ? Sotāyatanaṃ …pe…  kabaḷīkāro āhāro—  idaṃ taṃ rūpaṃ na cakkhundriyaṃ.
</Paragraph>

</Division>
<Division number="712" book="dhs" bookNo="29" page="176">

<Paragraph number="1359" book="dhs">
Katamaṃ taṃ rūpaṃ sotindriyaṃ …pe…  ghānindriyaṃ …pe…  jivhindriyaṃ …pe…  kāyindriyaṃ? Yo kāyo catunnaṃ mahābhūtānaṃ upādāya pasādo …pe…  suñño gāmopeso—  idaṃ taṃ rūpaṃ kāyindriyaṃ.
</Paragraph>

</Division>
<Division number="713" book="dhs" bookNo="29" page="176">

<Paragraph number="1360" book="dhs">
Katamaṃ taṃ rūpaṃ na kāyindriyaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na kāyindriyaṃ.
</Paragraph>

</Division>
<Division number="714" book="dhs" bookNo="29" page="176">

<Paragraph number="1361" book="dhs">
Katamaṃ taṃ rūpaṃ itthindriyaṃ? Yaṃ itthiyā itthiliṅgaṃ itthinimittaṃ itthikuttaṃ itthākappo itthattaṃ itthibhāvo—  idaṃ taṃ rūpaṃ itthindriyaṃ.
</Paragraph>

</Division>
<Division number="715" book="dhs" bookNo="29" page="177">

<Paragraph number="1362" book="dhs">
Katamaṃ taṃ rūpaṃ na itthindriyaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na itthindriyaṃ.
</Paragraph>

</Division>
<Division number="716" book="dhs" bookNo="29" page="177">

<Paragraph number="1363" book="dhs">
Katamaṃ taṃ rūpaṃ purisindriyaṃ? Yaṃ purisassa purisaliṅgaṃ purisanimittaṃ purisakuttaṃ purisākappo purisattaṃ purisabhāvo—  idaṃ taṃ rūpaṃ purisindriyaṃ.
</Paragraph>

</Division>
<Division number="717" book="dhs" bookNo="29" page="177">

<Paragraph number="1364" book="dhs">
Katamaṃ taṃ rūpaṃ na purisindriyaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na purisindriyaṃ.
</Paragraph>

</Division>
<Division number="718" book="dhs" bookNo="29" page="177">

<Paragraph number="1365" book="dhs">
Katamaṃ taṃ rūpaṃ jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—  idaṃ taṃ rūpaṃ jīvitindriyaṃ.
</Paragraph>

</Division>
<Division number="719" book="dhs" bookNo="29" page="177">

<Paragraph number="1366" book="dhs">
Katamaṃ taṃ rūpaṃ na jīvitindriyaṃ? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na jīvitindriyaṃ.

</Paragraph>
</Division>

<Paragraph number="1367" type="center" book="dhs">
Indriyadukaṃ.


</Paragraph>

<Division number="720" book="dhs" bookNo="29" page="177">

<Paragraph number="1368" book="dhs">
Katamaṃ taṃ rūpaṃ kāyaviññatti? Yā kusalacittassa vā akusalacittassa vā abyākatacittassa vā abhikkamantassa vā paṭikkamantassa vā ālokentassa vā vilokentassa vā samiñjentassa vā pasārentassa vā kāyassa thambhanā santhambhanā santhambhitattaṃ viññatti viññāpanā viññāpitattaṃ—  idaṃ taṃ rūpaṃ kāyaviññatti.
</Paragraph>

</Division>
<Division number="721" book="dhs" bookNo="29" page="177">

<Paragraph number="1369" book="dhs">
Katamaṃ taṃ rūpaṃ na kāyaviññatti? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na kāyaviññatti.
</Paragraph>

</Division>
<Division number="722" book="dhs" bookNo="29" page="177">

<Paragraph number="1370" book="dhs">
Katamaṃ taṃ rūpaṃ vacīviññatti? Yā kusalacittassa vā akusalacittassa vā abyākatacittassa vā vācā girā byappatho udīraṇaṃ ghoso ghosakammaṃ vācā vacībhedo, ayaṃ vuccati vācā. Yā tāya vācāya viññatti viññāpanā viññāpitattaṃ—  idaṃ taṃ rūpaṃ vacīviññatti.
</Paragraph>

</Division>
<Division number="723" book="dhs" bookNo="29" page="177">

<Paragraph number="1371" book="dhs">
Katamaṃ taṃ rūpaṃ na vacīviññatti? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na vacīviññatti.
</Paragraph>

</Division>
<Division number="724" book="dhs" bookNo="29" page="177">

<Paragraph number="1372" book="dhs">
Katamaṃ taṃ rūpaṃ ākāsadhātu? Yo ākāso ākāsagataṃ aghaṃ aghagataṃ vivaro vivaragataṃ asamphuṭṭhaṃ catūhi mahābhūtehi—  idaṃ taṃ rūpaṃ ākāsadhātu.
</Paragraph>

</Division>
<Division number="725" book="dhs" bookNo="29" page="178">

<Paragraph number="1373" book="dhs">
Katamaṃ taṃ rūpaṃ na ākāsadhātu? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na ākāsadhātu.
</Paragraph>

</Division>
<Division number="726" book="dhs" bookNo="29" page="178">

<Paragraph number="1374" book="dhs">
Katamaṃ taṃ rūpaṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa—  idaṃ taṃ rūpaṃ āpodhātu.
</Paragraph>

</Division>
<Division number="727" book="dhs" bookNo="29" page="178">

<Paragraph number="1375" book="dhs">
Katamaṃ taṃ rūpaṃ na āpodhātu? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ na āpodhātu.
</Paragraph>

</Division>
<Division number="728" book="dhs" bookNo="29" page="178">

<Paragraph number="1376" book="dhs">
Katamaṃ taṃ rūpaṃ rūpassa lahutā? Yā rūpassa lahutā lahupariṇāmatā adandhanatā avitthanatā—  idaṃ taṃ rūpaṃ rūpassa lahutā.
</Paragraph>

</Division>
<Division number="729" book="dhs" bookNo="29" page="178">

<Paragraph number="1377" book="dhs">
Katamaṃ taṃ rūpaṃ rūpassa na lahutā? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ rūpassa na lahutā.
</Paragraph>

</Division>
<Division number="730" book="dhs" bookNo="29" page="178">

<Paragraph number="1378" book="dhs">
Katamaṃ taṃ rūpaṃ rūpassa mudutā? Yā rūpassa mudutā maddavatā akakkhaḷatā akathinatā—  idaṃ taṃ rūpaṃ rūpassa mudutā.
</Paragraph>

</Division>
<Division number="731" book="dhs" bookNo="29" page="178">

<Paragraph number="1379" book="dhs">
Katamaṃ taṃ rūpaṃ rūpassa na mudutā? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ rūpassa na mudutā.
</Paragraph>

</Division>
<Division number="732" book="dhs" bookNo="29" page="178">

<Paragraph number="1380" book="dhs">
Katamaṃ taṃ rūpaṃ rūpassa kammaññatā? Yā rūpassa kammaññatā kammaññattaṃ kammaññabhāvo—  idaṃ taṃ rūpaṃ rūpassa kammaññatā.
</Paragraph>

</Division>
<Division number="733" book="dhs" bookNo="29" page="178">

<Paragraph number="1381" book="dhs">
Katamaṃ taṃ rūpaṃ rūpassa na kammaññatā? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ rūpassa na kammaññatā.
</Paragraph>

</Division>
<Division number="734" book="dhs" bookNo="29" page="178">

<Paragraph number="1382" book="dhs">
Katamaṃ taṃ rūpaṃ rūpassa upacayo? Yo āyatanānaṃ ācayo, so rūpassa upacayo—  idaṃ taṃ rūpaṃ rūpassa upacayo.
</Paragraph>

</Division>
<Division number="735" book="dhs" bookNo="29" page="178">

<Paragraph number="1383" book="dhs">
Katamaṃ taṃ rūpaṃ rūpassa na upacayo? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ rūpassa na upacayo.
</Paragraph>

</Division>
<Division number="736" book="dhs" bookNo="29" page="178">

<Paragraph number="1384" book="dhs">
Katamaṃ taṃ rūpaṃ rūpassa santati? Yo rūpassa upacayo, sā rūpassa santati—  idaṃ taṃ rūpaṃ rūpassa santati.
</Paragraph>

</Division>
<Division number="737" book="dhs" bookNo="29" page="178">

<Paragraph number="1385" book="dhs">
Katamaṃ taṃ rūpaṃ rūpassa na santati? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ rūpassa na santati.
</Paragraph>

</Division>
<Division number="738" book="dhs" bookNo="29" page="179">

<Paragraph number="1386" book="dhs">
Katamaṃ taṃ rūpaṃ rūpassa jaratā? Yā rūpassa jarā jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko—  idaṃ taṃ rūpaṃ rūpassa jaratā.
</Paragraph>

</Division>
<Division number="739" book="dhs" bookNo="29" page="179">

<Paragraph number="1387" book="dhs">
Katamaṃ taṃ rūpaṃ rūpassa na jaratā? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ rūpassa na jaratā.
</Paragraph>

</Division>
<Division number="740" book="dhs" bookNo="29" page="179">

<Paragraph number="1388" book="dhs">
Katamaṃ taṃ rūpaṃ rūpassa aniccatā? Yo rūpassa khayo vayo bhedo paribhedo aniccatā antaradhānaṃ—  idaṃ taṃ rūpaṃ rūpassa aniccatā.
</Paragraph>

</Division>
<Division number="741" book="dhs" bookNo="29" page="179">

<Paragraph number="1389" book="dhs">
Katamaṃ taṃ rūpaṃ rūpassa na aniccatā? Cakkhāyatanaṃ …pe…  kabaḷīkāro āhāro—  idaṃ taṃ rūpaṃ rūpassa na aniccatā.
</Paragraph>

</Division>
<Division number="742" book="dhs" bookNo="29" page="179">

<Paragraph number="1390" book="dhs">
Katamaṃ taṃ rūpaṃ kabaḷīkāro āhāro? Odano kummāso sattu maccho maṃsaṃ khīraṃ dadhi sappi navanītaṃ telaṃ madhu phāṇitaṃ, yaṃ vā panaññampi atthi rūpaṃ yamhi yamhi janapade tesaṃ tesaṃ sattānaṃ mukhāsiyaṃ dantavikhādanaṃ galajjhoharaṇīyaṃ kucchivitthambhanaṃ, yāya ojāya sattā yāpenti—  idaṃ taṃ rūpaṃ kabaḷīkāro āhāro.
</Paragraph>

</Division>
<Division number="743" book="dhs" bookNo="29" page="179">

<Paragraph number="1391" book="dhs">
Katamaṃ taṃ rūpaṃ na kabaḷīkāro āhāro? Cakkhāyatanaṃ …pe…  rūpassa aniccatā—  idaṃ taṃ rūpaṃ na kabaḷīkāro āhāro.

</Paragraph>
</Division>

<Paragraph number="1392" type="center" book="dhs">
Evaṃ duvidhena rūpasaṅgaho.

  
Sukhumarūpadukaṃ.

  
Dukaniddeso.
</Paragraph>