---
title: "2.3.1.16 Maggārammaṇattika"
tableOfContents: false
sidebar:
  order: 8
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1038" book="dhs">

<Paragraph number="1703" book="dhs">
Katame dhammā maggārammaṇā? Ariyamaggaṃ ārabbha ye uppajjanti cittacetasikā dhammā—  ime dhammā maggārammaṇā.
</Paragraph>

</Division>
<Division number="1039" book="dhs">

<Paragraph number="1704" book="dhs">
Katame dhammā maggahetukā? Ariyamaggasamaṅgissa maggaṅgāni ṭhapetvā; taṃsampayutto vedanākkhandho …pe…  viññāṇakkhandho—  ime dhammā maggahetukā. Ariyamaggasamaṅgissa sammādiṭṭhi maggo ceva hetu ca, sammādiṭṭhiṃ ṭhapetvā, taṃsampayutto vedanākkhandho …pe…  viññāṇakkhandho—  ime dhammā maggahetukā. Ariyamaggasamaṅgissa alobho, adoso, amoho—  ime dhammā maggahetū. Taṃsampayutto vedanākkhandho …pe…  viññāṇakkhandho—  ime dhammā maggahetukā.
</Paragraph>

</Division>
<Division number="1040" book="dhs">

<Paragraph number="1705" book="dhs">
Katame dhammā maggādhipatino? Ariyamaggaṃ adhipatiṃ karitvā ye uppajjanti cittacetasikā dhammā—  ime dhammā maggādhipatino. Ariyamaggasamaṅgissa vīmaṃsādhipateyyaṃ maggaṃ bhāvayantassa vīmaṃsaṃ ṭhapetvā; taṃsampayutto vedanākkhandho …pe…  viññāṇakkhandho—  ime dhammā maggādhipatino.
</Paragraph>
</Division>