---
title: "2.3.1.4 Upādinnattika"
tableOfContents: false
sidebar:
  order: 17
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="994" book="dhs">

<Paragraph number="1659" book="dhs">
Katame dhammā upādinnupādāniyā? Sāsavā kusalākusalānaṃ dhammānaṃ vipākā kāmāvacarā, rūpāvacarā, arūpāvacarā; vedanākkhandho …pe…  viññāṇakkhandho; yañca rūpaṃ kammassa katattā—  ime dhammā upādinnupādāniyā.
</Paragraph>

</Division>
<Division number="995" book="dhs">

<Paragraph number="1660" book="dhs">
Katame dhammā anupādinnupādāniyā? Sāsavā kusalākusalā dhammā kāmāvacarā, rūpāvacarā, arūpāvacarā; vedanākkhandho …pe…  viññāṇakkhandho; ye ca dhammā kiriyā neva kusalā nākusalā na ca kammavipākā; yañca rūpaṃ na kammassa katattā—  ime dhammā anupādinnupādāniyā.
</Paragraph>

</Division>
<Division number="996" book="dhs">

<Paragraph number="1661" book="dhs">
Katame dhammā anupādinnaanupādāniyā? Apariyāpannā maggā ca, maggaphalāni ca, asaṅkhatā ca dhātu—  ime dhammā anupādinnaanupādāniyā.
</Paragraph>
</Division>