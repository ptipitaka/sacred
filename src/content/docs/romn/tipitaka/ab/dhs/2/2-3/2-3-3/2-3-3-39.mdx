---
title: "2.3.3.39 Saṃvegasaṃvejananiyaṭṭhānaduka"
tableOfContents: false
sidebar:
  order: 33
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1376" book="dhs" bookNo="29" page="264">

<Paragraph number="2081" book="dhs">
<Emphasis>Saṃvego</Emphasis>ti—  jātibhayaṃ jarābhayaṃ byādhibhayaṃ maraṇabhayaṃ. Saṃvejaniyaṃ ṭhānanti—  jāti jarā byādhi maraṇaṃ.
</Paragraph>

</Division>
<Division number="1377" book="dhs" bookNo="29" page="264">

<Paragraph number="2082" book="dhs">
<Emphasis>Saṃviggassa ca yoniso padhānan</Emphasis>ti—  idha bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati, anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati.
</Paragraph>
</Division>