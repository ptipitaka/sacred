---
title: "18.4.2 Rūpadhātu"
tableOfContents: false
sidebar:
  order: 2
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1015" book="vbh" bookNo="30" page="433">

<Paragraph number="3114" book="vbh">
Rūpadhātuyā upapattikkhaṇe kati khandhā pātubhavanti …pe…  kati cittāni pātubhavanti?
</Paragraph>

<Paragraph number="3115" book="vbh">
Rūpadhātuyā upapattikkhaṇe, ṭhapetvā asaññasattānaṃ devānaṃ, pañcakkhandhā pātubhavanti, pañcāyatanāni pātubhavanti, pañca dhātuyo pātubhavanti, ekaṃ saccaṃ pātubhavati, dasindriyāni pātubhavanti, tayo hetū pātubhavanti, tayo āhārā pātubhavanti, eko phasso pātubhavati, ekā vedanā …pe…  ekā saññā …pe…  ekā cetanā …pe…  ekaṃ cittaṃ pātubhavati.
</Paragraph>

</Division>
<Division number="1016" book="vbh" bookNo="30" page="433">

<Paragraph number="3116" book="vbh">
Rūpadhātuyā upapattikkhaṇe katame pañcakkhandhā pātubhavanti? Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—  rūpadhātuyā upapattikkhaṇe ime pañcakkhandhā pātubhavanti. (1)
</Paragraph>

<Paragraph number="3117" book="vbh">
Rūpadhātuyā upapattikkhaṇe katamāni pañcāyatanāni pātubhavanti? Cakkhāyatanaṃ, rūpāyatanaṃ, sotāyatanaṃ, manāyatanaṃ, dhammāyatanaṃ—  rūpadhātuyā upapattikkhaṇe imāni pañcāyatanāni pātubhavanti. (2)
</Paragraph>

<Paragraph number="3118" book="vbh">
Rūpadhātuyā upapattikkhaṇe katamā pañca dhātuyo pātubhavanti? Cakkhudhātu, rūpadhātu, sotadhātu, manoviññāṇadhātu, dhammadhātu—  rūpadhātuyā upapattikkhaṇe imā pañca dhātuyo pātubhavanti. (3)
</Paragraph>

<Paragraph number="3119" book="vbh">
Rūpadhātuyā upapattikkhaṇe katamaṃ ekaṃ saccaṃ pātubhavati? Dukkhasaccaṃ—  rūpadhātuyā upapattikkhaṇe idaṃ ekaṃ saccaṃ pātubhavati. (4)
</Paragraph>

<Paragraph number="3120" book="vbh">
Rūpadhātuyā upapattikkhaṇe katamāni dasindriyāni pātubhavanti? Cakkhundriyaṃ, sotindriyaṃ, manindriyaṃ, jīvitindriyaṃ, somanassindriyaṃ vā upekkhindriyaṃ vā, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ—  rūpadhātuyā upapattikkhaṇe imāni dasindriyāni pātubhavanti. (5)
</Paragraph>

<Paragraph number="3121" book="vbh">
Rūpadhātuyā upapattikkhaṇe katame tayo hetū pātubhavanti? Alobho vipākahetu, adoso vipākahetu, amoho vipākahetu—  rūpadhātuyā upapattikkhaṇe ime tayo hetū pātubhavanti. (6)
</Paragraph>

<Paragraph number="3122" book="vbh">
Rūpadhātuyā upapattikkhaṇe katame tayo āhārā pātubhavanti? Phassāhāro, manosañcetanāhāro, viññāṇāhāro—  rūpadhātuyā upapattikkhaṇe ime tayo āhārā pātubhavanti. (7)
</Paragraph>

<Paragraph number="3123" book="vbh">
Rūpadhātuyā upapattikkhaṇe katamo eko phasso pātubhavati? Manoviññāṇadhātusamphasso—  rūpadhātuyā upapattikkhaṇe ayaṃ eko phasso pātubhavati. (8)
</Paragraph>

<Paragraph number="3124" book="vbh">
Rūpadhātuyā upapattikkhaṇe katamā ekā vedanā …pe…  ekā saññā …pe…  ekā cetanā …pe…  ekaṃ cittaṃ pātubhavati? Manoviññāṇadhātu—  rūpadhātuyā upapattikkhaṇe idaṃ ekaṃ cittaṃ pātubhavati. (9–12)
</Paragraph>
</Division>