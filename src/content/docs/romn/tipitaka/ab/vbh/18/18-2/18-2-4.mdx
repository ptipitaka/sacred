---
title: "18.2.4 Apariyāpanna"
tableOfContents: false
sidebar:
  order: 4
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="997" book="vbh">

<Paragraph number="3029" book="vbh">
Apariyāpanne kati khandhā …pe…  kati cittāni?
</Paragraph>

<Paragraph number="3030" book="vbh">
Apariyāpanne cattāro khandhā, dve āyatanāni, dve dhātuyo, dve saccāni, dvādasindriyāni, cha hetū, tayo āhārā, eko phasso, ekā vedanā, ekā saññā, ekā cetanā, ekaṃ cittaṃ.
</Paragraph>

</Division>
<Division number="998" book="vbh">

<Paragraph number="3031" book="vbh">
Tattha katame apariyāpanne cattāro khandhā? Vedanākkhandho, saññākkhandho, saṅkhārakkhandho, viññāṇakkhandho—  ime vuccanti “apariyāpanne cattāro khandhā”. (1)
</Paragraph>

<Paragraph number="3032" book="vbh">
Tattha katamāni apariyāpanne dve āyatanāni? Manāyatanaṃ, dhammāyatanaṃ—  imāni vuccanti “apariyāpanne dve āyatanāni”. (2)
</Paragraph>

<Paragraph number="3033" book="vbh">
Tattha katamā apariyāpanne dve dhātuyo? Manoviññāṇadhātu, dhammadhātu—  imā vuccanti “apariyāpanne dve dhātuyo”. (3)
</Paragraph>

<Paragraph number="3034" book="vbh">
Tattha katamāni apariyāpanne dve saccāni? Maggasaccaṃ, nirodhasaccaṃ—  imāni vuccanti “apariyāpanne dve saccāni”. (4)
</Paragraph>

<Paragraph number="3035" book="vbh">
Tattha katamāni apariyāpanne dvādasindriyāni? Manindriyaṃ, jīvitindriyaṃ, somanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ—  imāni vuccanti “apariyāpanne dvādasindriyāni”. (5)
</Paragraph>

<Paragraph number="3036" book="vbh">
Tattha katame apariyāpanne cha hetū? Tayo kusalahetū, tayo abyākatahetū.
</Paragraph>

<Paragraph number="3037" book="vbh">
Tattha katame tayo kusalahetū? Alobho kusalahetu, adoso kusalahetu, amoho kusalahetu—  ime tayo kusalahetū.
</Paragraph>

<Paragraph number="3038" book="vbh">
Tattha katame tayo abyākatahetū? Kusalānaṃ dhammānaṃ vipākato alobho, adoso, amoho—  ime tayo abyākatahetū. Ime vuccanti “apariyāpanne cha hetū”. (6)
</Paragraph>

<Paragraph number="3039" book="vbh">
Tattha katame apariyāpanne tayo āhārā? Phassāhāro, manosañcetanāhāro, viññāṇāhāro—  ime vuccanti “apariyāpanne tayo āhārā”. (7)
</Paragraph>

<Paragraph number="3040" book="vbh">
Tattha katamo apariyāpanne eko phasso? Manoviññāṇadhātusamphasso—  ayaṃ vuccati “apariyāpanne eko phasso”. (8)
</Paragraph>

<Paragraph number="3041" book="vbh">
Tattha katamā apariyāpanne ekā vedanā …pe…  ekā saññā …pe…  ekā cetanā …pe…  ekaṃ cittaṃ? Manoviññāṇadhātu—  idaṃ vuccati “apariyāpanne ekaṃ cittaṃ”. (9–12)
</Paragraph>
</Division>