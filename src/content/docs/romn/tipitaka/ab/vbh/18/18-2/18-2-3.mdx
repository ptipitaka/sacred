---
title: "18.2.3 Arūpadhātu"
tableOfContents: false
sidebar:
  order: 3
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="995" book="vbh" bookNo="30" page="421">

<Paragraph number="3018" book="vbh">
Arūpadhātuyā kati khandhā …pe…  kati cittāni?
</Paragraph>

<Paragraph number="3019" book="vbh">
Arūpadhātuyā cattāro khandhā, dve āyatanāni, dve dhātuyo, tīṇi saccāni, ekādasindriyāni, aṭṭha hetū, tayo āhārā, eko phasso, ekā vedanā, ekā saññā, ekā cetanā, ekaṃ cittaṃ.
</Paragraph>

</Division>
<Division number="996" book="vbh" bookNo="30" page="421">

<Paragraph number="3020" book="vbh">
Tattha katame arūpadhātuyā cattāro khandhā? Vedanākkhandho, saññākkhandho, saṅkhārakkhandho, viññāṇakkhandho—  ime vuccanti “arūpadhātuyā cattāro khandhā”. (1)
</Paragraph>

<Paragraph number="3021" book="vbh">
Tattha katamāni arūpadhātuyā dve āyatanāni? Manāyatanaṃ, dhammāyatanaṃ—  imāni vuccanti “arūpadhātuyā dve āyatanāni”. (2)
</Paragraph>

<Paragraph number="3022" book="vbh">
Tattha katamā arūpadhātuyā dve dhātuyo? Manoviññāṇadhātu, dhammadhātu—  imā vuccanti “arūpadhātuyā dve dhātuyo”. (3)
</Paragraph>

<Paragraph number="3023" book="vbh">
Tattha katamāni arūpadhātuyā tīṇi saccāni? Dukkhasaccaṃ, samudayasaccaṃ, maggasaccaṃ—  imāni vuccanti “arūpadhātuyā tīṇi saccāni”. (4)
</Paragraph>

<Paragraph number="3024" book="vbh">
Tattha katamāni arūpadhātuyā ekādasindriyāni? Manindriyaṃ, jīvitindriyaṃ, somanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, aññindriyaṃ, aññātāvindriyaṃ—  imāni vuccanti “arūpadhātuyā ekādasindriyāni”. (5)
</Paragraph>

<Paragraph number="3025" book="vbh">
Tattha katame arūpadhātuyā aṭṭha hetū? Tayo kusalahetū, dve akusalahetū, tayo abyākatahetū …pe…  ime vuccanti “arūpadhātuyā aṭṭha hetū”. (6)
</Paragraph>

<Paragraph number="3026" book="vbh">
Tattha katame arūpadhātuyā tayo āhārā? Phassāhāro, manosañcetanāhāro, viññāṇāhāro—  ime vuccanti “arūpadhātuyā tayo āhārā”. (7)
</Paragraph>

<Paragraph number="3027" book="vbh">
Tattha katamo arūpadhātuyā eko phasso? Manoviññāṇadhātusamphasso—  ayaṃ vuccati “arūpadhātuyā eko phasso”. (8)
</Paragraph>

<Paragraph number="3028" book="vbh">
Tattha katamā arūpadhātuyā ekā vedanā …pe…  ekā saññā …pe…  ekā cetanā …pe…  ekaṃ cittaṃ? Manoviññāṇadhātu—  idaṃ vuccati “arūpadhātuyā ekaṃ cittaṃ”. (9–12)
</Paragraph>
</Division>