---
title: "18.8 Sārammaṇānārammaṇavāra"
tableOfContents: false
sidebar:
  order: 11
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1032" book="vbh">

<Paragraph number="3195" book="vbh">
Pañcannaṃ khandhānaṃ kati sārammaṇā, kati anārammaṇā …pe…  sattannaṃ cittānaṃ kati sārammaṇā, kati anārammaṇā?
</Paragraph>

</Division>
<Division number="1033" book="vbh">

<Paragraph number="3196" book="vbh">
Rūpakkhandho anārammaṇo. Cattāro khandhā sārammaṇā. (1)
</Paragraph>

<Paragraph number="3197" book="vbh">
Dasāyatanā anārammaṇā. Manāyatanaṃ sārammaṇaṃ. Dhammāyatanaṃ siyā sārammaṇaṃ, siyā anārammaṇaṃ. (2)
</Paragraph>

<Paragraph number="3198" book="vbh">
Dasa dhātuyo anārammaṇā. Satta dhātuyo sārammaṇā. Dhammadhātu siyā sārammaṇā, siyā anārammaṇā. (3)
</Paragraph>

<Paragraph number="3199" book="vbh">
Dve saccā sārammaṇā. Nirodhasaccaṃ anārammaṇaṃ. Dukkhasaccaṃ siyā sārammaṇaṃ, siyā anārammaṇaṃ. (4)
</Paragraph>

<Paragraph number="3200" book="vbh">
Sattindriyā anārammaṇā. Cuddasindriyā sārammaṇā. Jīvitindriyaṃ siyā sārammaṇaṃ, siyā anārammaṇaṃ. Nava hetū sārammaṇā. Kabaḷīkāro āhāro anārammaṇo. Tayo āhārā sārammaṇā. Satta phassā …pe…  satta vedanā …pe…  satta saññā …pe…  satta cetanā …pe…  satta cittā sārammaṇā. (5–12)
</Paragraph>

</Division>
<Division number="1034" book="vbh">

<Paragraph number="3201" book="vbh">
Pañcannaṃ khandhānaṃ kati sārammaṇārammaṇā, kati anārammaṇārammaṇā …pe…  sattannaṃ cittānaṃ kati sārammaṇārammaṇā, kati anārammaṇārammaṇā?
</Paragraph>

</Division>
<Division number="1035" book="vbh">

<Paragraph number="3202" book="vbh">
Rūpakkhandho anārammaṇo. Cattāro khandhā siyā sārammaṇārammaṇā, siyā anārammaṇārammaṇā. (1)
</Paragraph>

<Paragraph number="3203" book="vbh">
Dasāyatanā anārammaṇā. Manāyatanaṃ siyā sārammaṇārammaṇaṃ, siyā anārammaṇārammaṇaṃ. Dhammāyatanaṃ siyā sārammaṇārammaṇaṃ, siyā anārammaṇārammaṇaṃ, siyā anārammaṇaṃ. (2)
</Paragraph>

<Paragraph number="3204" book="vbh">
Dasa dhātuyo anārammaṇā. Cha dhātuyo anārammaṇārammaṇā. Manoviññāṇadhātu siyā sārammaṇārammaṇā, siyā anārammaṇārammaṇā. Dhammadhātu siyā sārammaṇārammaṇā, siyā anārammaṇārammaṇā, siyā anārammaṇā. (3)
</Paragraph>

<Paragraph number="3205" book="vbh">
Nirodhasaccaṃ anārammaṇaṃ. Maggasaccaṃ anārammaṇārammaṇaṃ. Samudayasaccaṃ siyā sārammaṇārammaṇaṃ, siyā anārammaṇārammaṇaṃ. Dukkhasaccaṃ siyā sārammaṇārammaṇaṃ, siyā anārammaṇārammaṇaṃ, siyā anārammaṇaṃ. (4)
</Paragraph>

<Paragraph number="3206" book="vbh">
Sattindriyā anārammaṇā. Pañcindriyā anārammaṇārammaṇā. Navindriyā siyā sārammaṇārammaṇā, siyā anārammaṇārammaṇā. Jīvitindriyaṃ siyā sārammaṇārammaṇaṃ, siyā anārammaṇārammaṇaṃ, siyā anārammaṇaṃ. (5)
</Paragraph>

<Paragraph number="3207" book="vbh">
Nava hetū siyā sārammaṇārammaṇā, siyā anārammaṇārammaṇā. Kabaḷīkāro āhāro anārammaṇo. Tayo āhārā siyā sārammaṇārammaṇā, siyā anārammaṇārammaṇā. Cha phassā anārammaṇārammaṇā. Manoviññāṇadhātusamphasso siyā sārammaṇārammaṇo siyā anārammaṇārammaṇo. Cha vedanā …pe…  cha saññā …pe…  cha cetanā …pe…  cha cittā anārammaṇārammaṇā. Manoviññāṇadhātu siyā sārammaṇārammaṇā, siyā anārammaṇārammaṇā. (6–12)
</Paragraph>
</Division>