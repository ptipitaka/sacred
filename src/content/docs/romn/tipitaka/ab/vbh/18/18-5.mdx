---
title: "18.5 Bhūmantaradassanavāra"
tableOfContents: false
sidebar:
  order: 8
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1020" book="vbh">

<Paragraph number="3138" book="vbh">
Kāmāvacarā dhammā, na kāmāvacarā dhammā, rūpāvacarā dhammā, na rūpāvacarā dhammā, arūpāvacarā dhammā, na arūpāvacarā dhammā, pariyāpannā dhammā, apariyāpannā dhammā.
</Paragraph>

<Paragraph number="3139" book="vbh">
Katame dhammā kāmāvacarā? Heṭṭhato avīcinirayaṃ pariyantaṃ karitvā, uparito paranimmitavasavattī deve antokaritvā, yaṃ etasmiṃ antare etthāvacarā ettha pariyāpannā khandhadhātuāyatanā; rūpaṃ, vedanā, saññā, saṅkhārā, viññāṇaṃ—  ime dhammā kāmāvacarā.
</Paragraph>

<Paragraph number="3140" book="vbh">
Katame dhammā na kāmāvacarā? Rūpāvacarā, arūpāvacarā, apariyāpannā—  ime dhammā na kāmāvacarā.
</Paragraph>

<Paragraph number="3141" book="vbh">
Katame dhammā rūpāvacarā? Heṭṭhato brahmalokaṃ pariyantaṃ karitvā, uparito akaniṭṭhe deve antokaritvā, yaṃ etasmiṃ antare etthāvacarā ettha pariyāpannā samāpannassa vā upapannassa vā diṭṭhadhammasukhavihārissa vā cittacetasikā dhammā—  ime dhammā rūpāvacarā.
</Paragraph>

<Paragraph number="3142" book="vbh">
Katame dhammā na rūpāvacarā? Kāmāvacarā, arūpāvacarā, apariyāpannā—  ime dhammā na rūpāvacarā.
</Paragraph>

<Paragraph number="3143" book="vbh">
Katame dhammā arūpāvacarā? Heṭṭhato ākāsānañcāyatanūpage deve pariyantaṃ karitvā, uparito nevasaññānāsaññāyatanūpage deve antokaritvā, yaṃ etasmiṃ antare etthāvacarā ettha pariyāpannā samāpannassa vā upapannassa vā diṭṭhadhammasukhavihārissa vā cittacetasikā dhammā—  ime dhammā arūpāvacarā.
</Paragraph>

<Paragraph number="3144" book="vbh">
Katame dhammā na arūpāvacarā? Kāmāvacarā, rūpāvacarā, apariyāpannā—  ime dhammā na arūpāvacarā.
</Paragraph>

<Paragraph number="3145" book="vbh">
Katame dhammā pariyāpannā? Sāsavā kusalākusalābyākatā dhammā kāmāvacarā, rūpāvacarā, arūpāvacarā, rūpakkhandho, vedanākkhandho, saññākkhandho, saṅkhārakkhandho, viññāṇakkhandho—  ime dhammā pariyāpannā.
</Paragraph>

<Paragraph number="3146" book="vbh">
Katame dhammā apariyāpannā? Maggā ca, maggaphalāni ca, asaṅkhatā ca dhātu—  ime dhammā apariyāpannā.
</Paragraph>
</Division>