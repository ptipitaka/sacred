---
title: "18.12 Lokiyaduka"
tableOfContents: false
sidebar:
  order: 4
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1044" book="vbh" bookNo="30" page="452">

<Paragraph number="3253" book="vbh">
Pañcannaṃ khandhānaṃ kati lokiyā, kati lokuttarā? Dvādasannaṃ āyatanānaṃ kati lokiyā, kati lokuttarā? Aṭṭhārasannaṃ dhātūnaṃ kati lokiyā, kati lokuttarā? Catunnaṃ saccānaṃ kati lokiyā, kati lokuttarā …pe…  sattannaṃ cittānaṃ kati lokiyā, kati lokuttarā?
</Paragraph>

<Paragraph number="3254" book="vbh">
Rūpakkhandho lokiyo. Cattāro khandhā siyā lokiyā, siyā lokuttarā. Dasāyatanā lokiyā. Dve āyatanā siyā lokiyā, siyā lokuttarā. Soḷasa dhātuyo lokiyā. Dve dhātuyo siyā lokiyā, siyā lokuttarā. Dve saccā lokiyā. Dve saccā lokuttarā.
</Paragraph>

<Paragraph number="3255" book="vbh">
Dasindriyā lokiyā. Tīṇindriyā lokuttarā. Navindriyā siyā lokiyā, siyā lokuttarā. Tayo akusalahetū lokiyā. Cha hetū siyā lokiyā, siyā lokuttarā. Kabaḷīkāro āhāro lokiyo. Tayo āhārā siyā lokiyā, siyā lokuttarā. Cha phassā lokiyā. Manoviññāṇadhātusamphasso siyā lokiyo, siyā lokuttaro. Cha vedanā lokiyā. Manoviññāṇadhātusamphassajā vedanā siyā lokiyā, siyā lokuttarā. Cha saññā lokiyā. Manoviññāṇadhātusamphassajā saññā siyā lokiyā, siyā lokuttarā. Cha cetanā lokiyā. Manoviññāṇadhātusamphassajā cetanā siyā lokiyā, siyā lokuttarā. Cha cittā lokiyā. Manoviññāṇadhātu siyā lokiyā, siyā lokuttarāti.
</Paragraph>

<Paragraph number="3256" type="verses" book="vbh">
_Abhiññā dve sārammaṇā,_  
_diṭṭhā kusalavedanā;_  
_Vipākā ca upādinnā,_  
_vitakkaṃ rūpalokiyāti._  


</Paragraph>
</Division>

<Paragraph number="3257" type="center" book="vbh">
Dhammahadayavibhaṅgo niṭṭhito.



</Paragraph>

<Paragraph number="3258" type="center" book="vbh">
Vibhaṅgapakaraṇaṃ niṭṭhitaṃ.
</Paragraph>