---
title: "17.2.2 Dukaniddesa"
tableOfContents: false
sidebar:
  order: 4
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="891" book="vbh">

<Paragraph number="2679" book="vbh">
Tattha katamo kodho? Yo kodho kujjhanā kujjhitattaṃ doso dussanā dussitattaṃ byāpatti byāpajjanā byāpajjitattaṃ virodho paṭivirodho caṇḍikkaṃ asuropo anattamanatā cittassa—  ayaṃ vuccati “kodho”.
</Paragraph>

<Paragraph number="2680" book="vbh">
Tattha katamo upanāho? Pubbakālaṃ kodho, aparakālaṃ upanāho. Yo evarūpo upanāho upanayhanā upanayhitattaṃ aṭṭhapanā ṭhapanā saṇṭhapanā anusaṃsandanā anuppabandhanā daḷhīkammaṃ kodhassa—  ayaṃ vuccati “upanāho”. (1)
</Paragraph>

</Division>
<Division number="892" book="vbh">

<Paragraph number="2681" book="vbh">
Tattha katamo makkho? Yo makkho makkhāyanā makkhāyitattaṃ niṭṭhuriyaṃ niṭṭhuriyakammaṃ—  ayaṃ vuccati “makkho”.
</Paragraph>

<Paragraph number="2682" book="vbh">
Tattha katamo paḷāso? Yo paḷāso paḷāsāyanā paḷāsāhāro vivādaṭṭhānaṃ yugaggāho appaṭinissaggo—  ayaṃ vuccati “paḷāso”. (2)
</Paragraph>

</Division>
<Division number="893" book="vbh">

<Paragraph number="2683" book="vbh">
Tattha katamā issā? Yā paralābhasakkāragarukāramānanavandanapūjanāsu issā issāyanā issāyitattaṃ usūyā usūyanā usūyitattaṃ—  ayaṃ vuccati “issā”.
</Paragraph>

<Paragraph number="2684" book="vbh">
Tattha katamaṃ macchariyaṃ? Pañca macchariyāni—  āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. Yaṃ evarūpaṃ maccheraṃ maccharāyanā maccharāyitattaṃ vevicchaṃ kadariyaṃ kaṭukañcukatā aggahitattaṃ cittassa—  idaṃ vuccati “macchariyaṃ”. (3)
</Paragraph>

</Division>
<Division number="894" book="vbh">

<Paragraph number="2685" book="vbh">
Tattha katamā māyā? Idhekacco kāyena duccaritaṃ caritvā, vācāya duccaritaṃ caritvā, manasā duccaritaṃ caritvā tassa paṭicchādanahetuṃ pāpikaṃ icchaṃ paṇidahati. “Mā maṃ jaññā”ti icchati. “Mā maṃ jaññā”ti saṅkappeti. “Mā maṃ jaññā”ti vācaṃ bhāsati. “Mā maṃ jaññā”ti kāyena parakkamati. Yā evarūpā māyā māyāvitā accāsarā vañcanā nikati vikiraṇā pariharaṇā gūhanā parigūhanā chādanā paṭicchādanā anuttānīkammaṃ anāvikammaṃ vocchādanā pāpakiriyā—  ayaṃ vuccati “māyā”.
</Paragraph>

<Paragraph number="2686" book="vbh">
Tattha katamaṃ sāṭheyyaṃ? Idhekacco saṭho hoti parisaṭho. Yaṃ tattha saṭhaṃ saṭhatā sāṭheyyaṃ kakkaratā kakkariyaṃ parikkhattatā pārikkhattiyaṃ—  idaṃ vuccati “sāṭheyyaṃ”. (4)
</Paragraph>

</Division>
<Division number="895" book="vbh">

<Paragraph number="2687" book="vbh">
Tattha katamā avijjā? Yaṃ aññāṇaṃ adassanaṃ …pe…  avijjālaṅgī moho akusalamūlaṃ—  ayaṃ vuccati “avijjā”.
</Paragraph>

<Paragraph number="2688" book="vbh">
Tattha katamā bhavataṇhā? Yo bhavesu bhavacchando bhavarāgo bhavanandī bhavataṇhā bhavasineho bhavapariḷāho bhavamucchā bhavajjhosānaṃ—  ayaṃ vuccati “bhavataṇhā”. (5)
</Paragraph>

</Division>
<Division number="896" book="vbh">

<Paragraph number="2689" book="vbh">
Tattha katamā bhavadiṭṭhi? “Bhavissati attā ca loko cā”ti—  yā evarūpā diṭṭhi diṭṭhigataṃ …pe…  vipariyāsaggāho—  ayaṃ vuccati “bhavadiṭṭhi”.
</Paragraph>

<Paragraph number="2690" book="vbh">
Tattha katamā vibhavadiṭṭhi? “Na bhavissati attā ca loko cā”ti—  yā evarūpā diṭṭhi diṭṭhigataṃ …pe…  vipariyāsaggāho—  ayaṃ vuccati “vibhavadiṭṭhi”. (6)
</Paragraph>

</Division>
<Division number="897" book="vbh">

<Paragraph number="2691" book="vbh">
Tattha katamā sassatadiṭṭhi? “Sassato attā ca loko cā”ti—  yā evarūpā diṭṭhi diṭṭhigataṃ …pe…  vipariyāsaggāho—  ayaṃ vuccati “sassatadiṭṭhi”.
</Paragraph>

<Paragraph number="2692" book="vbh">
Tattha katamā ucchedadiṭṭhi? “Ucchijjissati attā ca loko cā”ti—  yā evarūpā diṭṭhi diṭṭhigataṃ …pe…  vipariyāsaggāho—  ayaṃ vuccati “ucchedadiṭṭhi”. (7)
</Paragraph>

</Division>
<Division number="898" book="vbh">

<Paragraph number="2693" book="vbh">
Tattha katamā antavādiṭṭhi? “Antavā attā ca loko cā”ti—  yā evarūpā diṭṭhi diṭṭhigataṃ …pe…  vipariyāsaggāho—  ayaṃ vuccati “antavādiṭṭhi”.
</Paragraph>

<Paragraph number="2694" book="vbh">
Tattha katamā anantavādiṭṭhi? “Anantavā attā ca loko cā”ti—  yā evarūpā diṭṭhi diṭṭhigataṃ …pe…  vipariyāsaggāho—  ayaṃ vuccati “anantavādiṭṭhi”. (8)
</Paragraph>

</Division>
<Division number="899" book="vbh">

<Paragraph number="2695" book="vbh">
Tattha katamā pubbantānudiṭṭhi? Pubbantaṃ ārabbha yā uppajjati diṭṭhi diṭṭhigataṃ …pe…  vipariyāsaggāho—  ayaṃ vuccati “pubbantānudiṭṭhi”.
</Paragraph>

<Paragraph number="2696" book="vbh">
Tattha katamā aparantānudiṭṭhi? Aparantaṃ ārabbha yā uppajjati diṭṭhi diṭṭhigataṃ …pe…  vipariyāsaggāho—  ayaṃ vuccati “aparantānudiṭṭhi”. (9)
</Paragraph>

</Division>
<Division number="900" book="vbh">

<Paragraph number="2697" book="vbh">
Tattha katamaṃ ahirikaṃ? Yaṃ na hirīyati hiriyitabbena, na hirīyati pāpakānaṃ akusalānaṃ dhammānaṃ samāpattiyā—  idaṃ vuccati “ahirikaṃ”.
</Paragraph>

<Paragraph number="2698" book="vbh">
Tattha katamaṃ anottappaṃ? Yaṃ na ottappati ottappitabbena na ottappati pāpakānaṃ akusalānaṃ dhammānaṃ samāpattiyā—  idaṃ vuccati “anottappaṃ”. (10)
</Paragraph>

</Division>
<Division number="901" book="vbh">

<Paragraph number="2699" book="vbh">
Tattha katamā dovacassatā? Sahadhammike vuccamāne dovacassāyaṃ dovacassiyaṃ dovacassatā vippaṭikulaggāhitā vipaccanīkasātatā anādariyaṃ anādaratā agāravatā appatissavatā—  ayaṃ vuccati “dovacassatā”.
</Paragraph>

<Paragraph number="2700" book="vbh">
Tattha katamā pāpamittatā? Ye te puggalā assaddhā dussīlā appassutā maccharino duppaññā, yā tesaṃ sevanā nisevanā saṃsevanā bhajanā sambhajanā bhatti sambhatti sampavaṅkatā—  ayaṃ vuccati “pāpamittatā”. (11)
</Paragraph>

</Division>
<Division number="902" book="vbh">

<Paragraph number="2701" book="vbh">
Tattha katamo anajjavo? Yo anajjavo anajjavatā jimhatā vaṅkatā kuṭilatā—  ayaṃ vuccati “anajjavo”.
</Paragraph>

<Paragraph number="2702" book="vbh">
Tattha katamo amaddavo? Yā amudutā amaddavatā kakkhaḷiyaṃ phārusiyaṃ kakkhaḷatā kaṭhinatā ujucittatā amudutā—  ayaṃ vuccati “amaddavo”. (12)
</Paragraph>

</Division>
<Division number="903" book="vbh">

<Paragraph number="2703" book="vbh">
Tattha katamā akkhanti? Yā akkhanti akkhamanatā anadhivāsanatā caṇḍikkaṃ asuropo anattamanatā cittassa—  ayaṃ vuccati “akkhanti”.
</Paragraph>

<Paragraph number="2704" book="vbh">
Tattha katamaṃ asoraccaṃ? Kāyiko vītikkamo vācasiko vītikkamo kāyikavācasiko vītikkamo—  idaṃ vuccati “asoraccaṃ”. Sabbampi dussīlyaṃ asoraccaṃ. (13)
</Paragraph>

</Division>
<Division number="904" book="vbh">

<Paragraph number="2705" book="vbh">
Tattha katamaṃ asākhalyaṃ? Yā sā vācā kaṇḍakā kakkasā parakaṭukā parābhisajjanī kodhasāmantā asamādhisaṃvattanikā tathārūpiṃ vācaṃ bhāsitā hoti. Yā tattha asaṇhavācatā asakhilavācatā pharusavācatā—  idaṃ vuccati “asākhalyaṃ”.
</Paragraph>

<Paragraph number="2706" book="vbh">
Tattha katamo appaṭisanthāro? Dve paṭisanthārā—  āmisapaṭisanthāro ca dhammapaṭisanthāro ca. Idhekacco appaṭisanthārako hoti āmisapaṭisanthārena vā dhammapaṭisanthārena vā—  ayaṃ vuccati “appaṭisanthāro”. (14)
</Paragraph>

</Division>
<Division number="905" book="vbh">

<Paragraph number="2707" book="vbh">
Tattha katamā indriyesu aguttadvāratā? Idhekacco cakkhunā rūpaṃ disvā nimittaggāhī hoti anubyañjanaggāhī. Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya na paṭipajjati, na rakkhati cakkhundriyaṃ, cakkhundriye na saṃvaraṃ āpajjati. Sotena saddaṃ sutvā …pe…  ghānena gandhaṃ ghāyitvā …pe…  jivhāya rasaṃ sāyitvā …pe…  kāyena phoṭṭhabbaṃ phusitvā …pe…  manasā dhammaṃ viññāya nimittaggāhī hoti anubyañjanaggāhī. Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya na paṭipajjati, na rakkhati manindriyaṃ, manindriye na saṃvaraṃ āpajjati. Yā imesaṃ channaṃ indriyānaṃ agutti agopanā anārakkho asaṃvaro—  ayaṃ vuccati “indriyesu aguttadvāratā”.
</Paragraph>

<Paragraph number="2708" book="vbh">
Tattha katamā bhojane amattaññutā? Idhekacco appaṭisaṅkhā ayoniso āhāraṃ āhāreti davāya madāya maṇḍanāya vibhūsanāya. Yā tattha asantuṭṭhitā amattaññutā appaṭisaṅkhā bhojane—  ayaṃ vuccati “bhojane amattaññutā”. (15)
</Paragraph>

</Division>
<Division number="906" book="vbh">

<Paragraph number="2709" book="vbh">
Tattha katamaṃ muṭṭhassaccaṃ? Yā assati ananussati appaṭissati assati assaraṇatā adhāraṇatā pilāpanatā sammussanatā—  idaṃ vuccati “muṭṭhassaccaṃ”.
</Paragraph>

<Paragraph number="2710" book="vbh">
Tattha katamaṃ asampajaññaṃ? Yaṃ aññāṇaṃ adassanaṃ …pe…  avijjālaṅgī moho akusalamūlaṃ—  idaṃ vuccati “asampajaññaṃ”. (16)
</Paragraph>

</Division>
<Division number="907" book="vbh">

<Paragraph number="2711" book="vbh">
Tattha katamā sīlavipatti? Yo kāyiko vītikkamo vācasiko vītikkamo kāyikavācasiko vītikkamo—  ayaṃ vuccati “sīlavipatti”. Sabbampi dussīlyaṃ sīlavipatti.
</Paragraph>

<Paragraph number="2712" book="vbh">
Tattha katamā diṭṭhivipatti? “Natthi dinnaṃ, natthi yiṭṭhaṃ …pe…  ye imañca lokaṃ parañca lokaṃ sayaṃ abhiññā sacchikatvā pavedentī”ti—  yā evarūpā diṭṭhi diṭṭhigataṃ …pe…  vipariyāsaggāho—  ayaṃ vuccati “diṭṭhivipatti”. Sabbāpi micchādiṭṭhi diṭṭhivipatti. (17)
</Paragraph>

</Division>
<Division number="908" book="vbh">

<Paragraph number="2713" book="vbh">
Tattha katamaṃ ajjhattasaṃyojanaṃ? Pañcorambhāgiyāni saṃyojanāni—  ajjhattasaṃyojanaṃ. Pañcuddhambhāgiyāni saṃyojanāni—  bahiddhāsaṃyojanaṃ. (18)

</Paragraph>
</Division>

<Paragraph number="2714" type="center" book="vbh">
Dukaṃ.
</Paragraph>