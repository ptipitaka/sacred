---
title: "12.3.1 Tika"
tableOfContents: false
sidebar:
  order: 1
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="640" book="vbh">

<Paragraph number="1907" book="vbh">
Siyā kusalā, siyā abyākatā. (1)
</Paragraph>

<Paragraph number="1908" book="vbh">
Tīṇi jhānāni—  etthuppannaṃ sukhaṃ vedanaṃ ṭhapetvā sukhāya vedanāya sampayuttā, catutthaṃ jhānaṃ—  etthuppannaṃ adukkhamasukhaṃ vedanaṃ ṭhapetvā adukkhamasukhāya vedanāya sampayuttaṃ. (2)
</Paragraph>

<Paragraph number="1909" book="vbh">
Siyā vipākā, siyā vipākadhammadhammā, siyā nevavipākanavipākadhammadhammā. (3)
</Paragraph>

<Paragraph number="1910" book="vbh">
Siyā upādinnupādāniyā, siyā anupādinnupādāniyā, siyā anupādinnaanupādāniyā. (4)
</Paragraph>

<Paragraph number="1911" book="vbh">
Siyā asaṃkiliṭṭhasaṃkilesikā, siyā asaṃkiliṭṭhaasaṃkilesikā. (5)
</Paragraph>

<Paragraph number="1912" book="vbh">
Paṭhamaṃ jhānaṃ—  etthuppanne vitakkavicāre ṭhapetvā savitakkaṃ savicāraṃ, tīṇi jhānāni avitakkaavicārā. (6)
</Paragraph>

<Paragraph number="1913" book="vbh">
Dve jhānāni—  etthuppannaṃ pītiṃ ṭhapetvā pītisahagatā, tīṇi jhānāni—  etthuppannaṃ sukhaṃ ṭhapetvā sukhasahagatā, catutthaṃ jhānaṃ—  etthuppannaṃ upekkhaṃ ṭhapetvā upekkhāsahagataṃ. (7)
</Paragraph>

<Paragraph number="1914" book="vbh">
Neva dassanena na bhāvanāya pahātabbā. (8)
</Paragraph>

<Paragraph number="1915" book="vbh">
Neva dassanena na bhāvanāya pahātabbahetukā. (9)
</Paragraph>

<Paragraph number="1916" book="vbh">
Siyā ācayagāmino, siyā apacayagāmino, siyā nevācayagāmināpacayagāmino. (10)
</Paragraph>

<Paragraph number="1917" book="vbh">
Siyā sekkhā, siyā asekkhā, siyā nevasekkhanāsekkhā. (11)
</Paragraph>

<Paragraph number="1918" book="vbh">
Siyā mahaggatā, siyā appamāṇā. (12)
</Paragraph>

<Paragraph number="1919" book="vbh">
Tīṇi jhānāni na vattabbā “parittārammaṇā”tipi, “mahaggatārammaṇā”tipi, siyā appamāṇārammaṇā, siyā na vattabbā “appamāṇārammaṇā”ti; catutthaṃ jhānaṃ siyā parittārammaṇaṃ, siyā mahaggatārammaṇaṃ, siyā appamāṇārammaṇaṃ; siyā na vattabbaṃ “parittārammaṇan”tipi, “mahaggatārammaṇan”tipi, “appamāṇārammaṇan”tipi. (13)
</Paragraph>

<Paragraph number="1920" book="vbh">
Siyā majjhimā, siyā paṇītā. (14)
</Paragraph>

<Paragraph number="1921" book="vbh">
Siyā sammattaniyatā, siyā aniyatā. (15)
</Paragraph>

<Paragraph number="1922" book="vbh">
Tīṇi jhānāni na maggārammaṇā, siyā maggahetukā, siyā maggādhipatino, siyā na vattabbā “maggahetukā”tipi, “maggādhipatino”tipi; catutthaṃ jhānaṃ siyā maggārammaṇaṃ, siyā maggahetukaṃ, siyā maggādhipati, siyā na vattabbaṃ “maggārammaṇan”tipi, “maggahetukan”tipi “maggādhipatī”tipi. (16)
</Paragraph>

<Paragraph number="1923" book="vbh">
Siyā uppannā, siyā anuppannā, siyā uppādino. (17)
</Paragraph>

<Paragraph number="1924" book="vbh">
Siyā atītā, siyā anāgatā, siyā paccuppannā. (18)
</Paragraph>

<Paragraph number="1925" book="vbh">
Tīṇi jhānāni na vattabbā “atītārammaṇā”tipi, “anāgatārammaṇā”tipi, “paccuppannārammaṇā”tipi; catutthaṃ jhānaṃ siyā atītārammaṇaṃ, siyā anāgatārammaṇaṃ, siyā paccuppannārammaṇaṃ, siyā na vattabbaṃ “atītārammaṇan”tipi, “anāgatārammaṇan”tipi, “paccuppannārammaṇan”tipi. (19)
</Paragraph>

<Paragraph number="1926" book="vbh">
Siyā ajjhattā, siyā bahiddhā, siyā ajjhattabahiddhā. (20)
</Paragraph>

<Paragraph number="1927" book="vbh">
Tīṇi jhānāni bahiddhārammaṇā, catutthaṃ jhānaṃ siyā ajjhattārammaṇaṃ, siyā bahiddhārammaṇaṃ, siyā ajjhattabahiddhārammaṇaṃ, siyā na vattabbaṃ “ajjhattārammaṇan”tipi, “bahiddhārammaṇan”tipi, “ajjhattabahiddhārammaṇan”tipi. (21)
</Paragraph>

<Paragraph number="1928" book="vbh">
Anidassanaappaṭighā. (22)
</Paragraph>
</Division>