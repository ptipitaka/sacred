---
title: "16.2.3 Tikaniddesa"
tableOfContents: false
sidebar:
  order: 4
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="vbh">
* Ñāṇavibhaṅga
</Paragraph>



<Division number="768" book="vbh">

<Paragraph number="2452" book="vbh">
Tattha katamā cintāmayā paññā? Yogavihitesu vā kammāyatanesu yogavihitesu vā sippāyatanesu yogavihitesu vā vijjāṭṭhānesu kammassakataṃ vā saccānulomikaṃ vā rūpaṃ aniccanti vā vedanā …pe…  saññā…  saṅkhārā…  viññāṇaṃ aniccanti vā, yaṃ evarūpiṃ anulomikaṃ khantiṃ diṭṭhiṃ ruciṃ mudiṃ pekkhaṃ dhammanijjhānakkhantiṃ parato assutvā paṭilabhati—  ayaṃ vuccati “cintāmayā paññā”.
</Paragraph>

<Paragraph number="2453" book="vbh">
Tattha katamā sutamayā paññā? Yogavihitesu vā kammāyatanesu yogavihitesu vā sippāyatanesu yogavihitesu vā vijjāṭṭhānesu kammassakataṃ vā saccānulomikaṃ vā rūpaṃ aniccanti vā vedanā …pe…  saññā…  saṅkhārā…  viññāṇaṃ aniccanti vā, yaṃ evarūpiṃ anulomikaṃ khantiṃ diṭṭhiṃ ruciṃ mudiṃ pekkhaṃ dhammanijjhānakkhantiṃ parato sutvā paṭilabhati—  ayaṃ vuccati “sutamayā paññā”.
</Paragraph>

<Paragraph number="2454" book="vbh">
Sabbāpi samāpannassa paññā bhāvanāmayā paññā. (1)
</Paragraph>

</Division>
<Division number="769" book="vbh">

<Paragraph number="2455" book="vbh">
Tattha katamā dānamayā paññā? Dānaṃ ārabbha dānādhigaccha yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “dānamayā paññā”.
</Paragraph>

<Paragraph number="2456" book="vbh">
Tattha katamā sīlamayā paññā? Sīlaṃ ārabbha sīlādhigaccha yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “sīlamayā paññā”.
</Paragraph>

<Paragraph number="2457" book="vbh">
Sabbāpi samāpannassa paññā bhāvanāmayā paññā. (2)
</Paragraph>

</Division>
<Division number="770" book="vbh">

<Paragraph number="2458" book="vbh">
Tattha katamā adhisīle paññā? Pātimokkhasaṃvaraṃ saṃvarantassa yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “adhisīle paññā”.
</Paragraph>

<Paragraph number="2459" book="vbh">
Tattha katamā adhicitte paññā? Rūpāvacarārūpāvacarasamāpattiṃ samāpajjantassa yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “adhicitte paññā”.
</Paragraph>

<Paragraph number="2460" book="vbh">
Tattha katamā adhipaññāya paññā? Catūsu maggesu catūsu phalesu paññā—  ayaṃ vuccati “adhipaññāya paññā”. (3)
</Paragraph>

</Division>
<Division number="771" book="vbh">

<Paragraph number="2461" book="vbh">
Tattha katamaṃ āyakosallaṃ? “Ime dhamme manasikaroto anuppannā ceva akusalā dhammā na uppajjanti, uppannā ca akusalā dhammā pahīyanti. Ime vā panime dhamme manasikaroto anuppannā ceva kusalā dhammā uppajjanti, uppannā ca kusalā dhammā bhiyyobhāvāya vepullāya bhāvanāya pāripūriyā saṃvattantī”ti—  yā tattha paññā pajānanā …pe…  amoho dhammavicayo sammādiṭṭhi—  idaṃ vuccati “āyakosallaṃ”.
</Paragraph>

<Paragraph number="2462" book="vbh">
Tattha katamaṃ apāyakosallaṃ? “Ime dhamme manasikaroto anuppannā ceva kusalā dhammā na uppajjanti, uppannā ca kusalā dhammā nirujjhanti. Ime vā panime dhamme manasikaroto anuppannā ceva akusalā dhammā uppajjanti, uppannā ca akusalā dhammā bhiyyobhāvāya vepullāya saṃvattantī”ti—  yā tattha paññā pajānanā …pe…  amoho dhammavicayo sammādiṭṭhi—  idaṃ vuccati “apāyakosallaṃ”.
</Paragraph>

<Paragraph number="2463" book="vbh">
Sabbāpi tatrupāyā paññā upāyakosallaṃ. (4)
</Paragraph>

</Division>
<Division number="772" book="vbh">

<Paragraph number="2464" book="vbh">
Catūsu bhūmīsu vipāke paññā vipākā paññā.
</Paragraph>

<Paragraph number="2465" book="vbh">
Catūsu bhūmīsu kusale paññā vipākadhammadhammā paññā.
</Paragraph>

<Paragraph number="2466" book="vbh">
Tīsu bhūmīsu kiriyābyākate paññā nevavipākanavipākadhammadhammā paññā. (5)
</Paragraph>

</Division>
<Division number="773" book="vbh">

<Paragraph number="2467" book="vbh">
Tīsu bhūmīsu vipāke paññā upādinnupādāniyā paññā.
</Paragraph>

<Paragraph number="2468" book="vbh">
Tīsu bhūmīsu kusale tīsu bhūmīsu kiriyābyākate paññā anupādinnupādāniyā paññā.
</Paragraph>

<Paragraph number="2469" book="vbh">
Catūsu maggesu catūsu phalesu paññā anupādinnaanupādāniyā paññā. (6)
</Paragraph>

</Division>
<Division number="774" book="vbh">

<Paragraph number="2470" book="vbh">
Vitakkavicārasampayuttā paññā savitakkasavicārā paññā.
</Paragraph>

<Paragraph number="2471" book="vbh">
Vitakkavippayuttā vicārasampayuttā paññā avitakkavicāramattā paññā.
</Paragraph>

<Paragraph number="2472" book="vbh">
Vitakkavicāravippayuttā paññā avitakkaavicārā paññā. (7)
</Paragraph>

</Division>
<Division number="775" book="vbh">

<Paragraph number="2473" book="vbh">
Pītisampayuttā paññā pītisahagatā paññā.
</Paragraph>

<Paragraph number="2474" book="vbh">
Sukhasampayuttā paññā sukhasahagatā paññā.
</Paragraph>

<Paragraph number="2475" book="vbh">
Upekkhāsampayuttā paññā upekkhāsahagatā paññā. (8)
</Paragraph>

</Division>
<Division number="776" book="vbh">

<Paragraph number="2476" book="vbh">
Tīsu bhūmīsu kusale paññā ācayagāminī paññā.
</Paragraph>

<Paragraph number="2477" book="vbh">
Catūsu maggesu paññā apacayagāminī paññā.
</Paragraph>

<Paragraph number="2478" book="vbh">
Catūsu bhūmīsu vipāke tīsu bhūmīsu kiriyābyākate paññā nevācayagāmināpacayagāminī paññā. (9)
</Paragraph>

</Division>
<Division number="777" book="vbh">

<Paragraph number="2479" book="vbh">
Catūsu maggesu tīsu phalesu paññā sekkhā paññā.
</Paragraph>

<Paragraph number="2480" book="vbh">
Upariṭṭhimā arahattaphale paññā asekkhā paññā.
</Paragraph>

<Paragraph number="2481" book="vbh">
Tīsu bhūmīsu kusale tīsu bhūmīsu vipāke tīsu bhūmīsu kiriyābyākate paññā nevasekkhanāsekkhā paññā. (10)
</Paragraph>

</Division>
<Division number="778" book="vbh">

<Paragraph number="2482" book="vbh">
Kāmāvacarakusalābyākate paññā parittā paññā.
</Paragraph>

<Paragraph number="2483" book="vbh">
Rūpāvacarārūpāvacarakusalābyākate paññā mahaggatā paññā.
</Paragraph>

<Paragraph number="2484" book="vbh">
Catūsu maggesu catūsu phalesu paññā appamāṇā paññā. (11)
</Paragraph>

</Division>
<Division number="779" book="vbh">

<Paragraph number="2485" book="vbh">
Tattha katamā parittārammaṇā paññā? Paritte dhamme ārabbha yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “parittārammaṇā paññā”. (12:*1*)
</Paragraph>

</Division>
<Division number="780" book="vbh">

<Paragraph number="2486" book="vbh">
Tattha katamā mahaggatārammaṇā paññā? Mahaggate dhamme ārabbha yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “mahaggatārammaṇā paññā”. (12:*2*)
</Paragraph>

</Division>
<Division number="781" book="vbh">

<Paragraph number="2487" book="vbh">
Tattha katamā appamāṇārammaṇā paññā? Appamāṇe dhamme ārabbha yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “appamāṇārammaṇā paññā”. (12:*3*)
</Paragraph>

</Division>
<Division number="782" book="vbh">

<Paragraph number="2488" book="vbh">
Tattha katamā maggārammaṇā paññā? Ariyamaggaṃ ārabbha yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “maggārammaṇā paññā”. (13:*1*)
</Paragraph>

<Paragraph number="2489" book="vbh">
Catūsu maggesu paññā maggahetukā paññā. (13:*2*)
</Paragraph>

</Division>
<Division number="783" book="vbh">

<Paragraph number="2490" book="vbh">
Tattha katamā maggādhipatinī paññā? Ariyamaggaṃ adhipatiṃ karitvā yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “maggādhipatinī paññā”. (13:*3*)
</Paragraph>

</Division>
<Division number="784" book="vbh">

<Paragraph number="2491" book="vbh">
Catūsu bhūmīsu vipāke paññā siyā uppannā, siyā uppādinī, na vattabbā anuppannāti. Catūsu bhūmīsu kusale tīsu bhūmīsu kiriyābyākate paññā siyā uppannā, siyā anuppannā, na vattabbā uppādinīti. (14)
</Paragraph>

</Division>
<Division number="785" book="vbh">

<Paragraph number="2492" book="vbh">
Sabbāva paññā siyā atītā, siyā anāgatā, siyā paccuppannā. (15)
</Paragraph>

</Division>
<Division number="786" book="vbh">

<Paragraph number="2493" book="vbh">
Tattha katamā atītārammaṇā paññā? Atīte dhamme ārabbha yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “atītārammaṇā paññā”. (16:*1*)
</Paragraph>

</Division>
<Division number="787" book="vbh">

<Paragraph number="2494" book="vbh">
Tattha katamā anāgatārammaṇā paññā? Anāgate dhamme ārabbha yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “anāgatārammaṇā paññā”. (16:*2*)
</Paragraph>

</Division>
<Division number="788" book="vbh">

<Paragraph number="2495" book="vbh">
Tattha katamā paccuppannārammaṇā paññā? Paccuppanne dhamme ārabbha yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “paccuppannārammaṇā paññā”. (16:*3*)
</Paragraph>

</Division>
<Division number="789" book="vbh">

<Paragraph number="2496" book="vbh">
Sabbāva paññā siyā ajjhattā, siyā bahiddhā, siyā ajjhattabahiddhā. (17)
</Paragraph>

</Division>
<Division number="790" book="vbh">

<Paragraph number="2497" book="vbh">
Tattha katamā ajjhattārammaṇā paññā? Ajjhatte dhamme ārabbha yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “ajjhattārammaṇā paññā”. (18:*1*)
</Paragraph>

</Division>
<Division number="791" book="vbh">

<Paragraph number="2498" book="vbh">
Tattha katamā bahiddhārammaṇā paññā? Bahiddhādhamme ārabbha yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “bahiddhārammaṇā paññā”. (18:*2*)
</Paragraph>

</Division>
<Division number="792" book="vbh">

<Paragraph number="2499" book="vbh">
Tattha katamā ajjhattabahiddhārammaṇā paññā? Ajjhattabahiddhā dhamme ārabbha yā uppajjati paññā pajānanā …pe…  amoho dhammavicayo sammādiṭṭhi—  ayaṃ vuccati “ajjhattabahiddhārammaṇā paññā”. (18:*3*)

</Paragraph>
</Division>

<Paragraph number="2500" type="center" book="vbh">
Evaṃ tividhena ñāṇavatthu.

  
Tikaṃ.
</Paragraph>