---
title: "13.1.3 Muditā"
tableOfContents: false
sidebar:
  order: 3
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="663" book="vbh">

<Paragraph number="1963" book="vbh">
Kathañca bhikkhu muditāsahagatena cetasā ekaṃ disaṃ pharitvā viharati? Seyyathāpi nāma ekaṃ puggalaṃ piyaṃ manāpaṃ disvā mudito assa; evameva sabbe satte muditāya pharati.
</Paragraph>

<Paragraph number="1964" book="vbh">
Tattha katamā muditā? Yā sattesu muditā muditāyanā muditāyitattaṃ muditācetovimutti—  ayaṃ vuccati “muditā”.
</Paragraph>

<Paragraph number="1965" book="vbh">
Tattha katamaṃ cittaṃ? Yaṃ cittaṃ mano mānasaṃ …pe…  tajjāmanoviññāṇadhātu—  idaṃ vuccati “cittaṃ”. Idaṃ cittaṃ imāya muditāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “muditāsahagatena cetasā”ti.
</Paragraph>

</Division>
<Division number="664" book="vbh">

<Paragraph number="1966" book="vbh">
“Ekaṃ disan”ti puratthimaṃ vā disaṃ pacchimaṃ vā disaṃ uttaraṃ vā disaṃ dakkhiṇaṃ vā disaṃ uddhaṃ vā adho vā tiriyaṃ vā vidisaṃ vā.
</Paragraph>

</Division>
<Division number="665" book="vbh">

<Paragraph number="1967" book="vbh">
“Pharitvā”ti pharitvā adhimuccitvā.
</Paragraph>

</Division>
<Division number="666" book="vbh">

<Paragraph number="1968" book="vbh">
“Viharatī”ti …pe…  tena vuccati “viharatī”ti.
</Paragraph>

</Division>
<Division number="667" book="vbh">

<Paragraph number="1969" book="vbh">
“Tathā dutiyan”ti yatheva ekaṃ disaṃ tathā dutiyaṃ disaṃ tathā tatiyaṃ disaṃ tathā catutthaṃ disaṃ tathā uddhaṃ tathā adho tathā tiriyaṃ tathā vidisaṃ.
</Paragraph>

</Division>
<Division number="668" book="vbh">

<Paragraph number="1970" book="vbh">
“Sabbadhi sabbattatāya sabbāvantaṃ lokan”ti sabbena sabbaṃ sabbathā sabbaṃ asesaṃ nissesaṃ. Pariyādāyavacanametaṃ—  “sabbadhi sabbattatāya sabbāvantaṃ lokan”ti.
</Paragraph>

</Division>
<Division number="669" book="vbh">

<Paragraph number="1971" book="vbh">
“Muditāsahagatena cetasā”ti tattha katamā muditā? Yā sattesu muditā muditāyanā muditāyitattaṃ muditācetovimutti—  ayaṃ vuccati “muditā”.
</Paragraph>

<Paragraph number="1972" book="vbh">
Tattha katamaṃ cittaṃ? Yaṃ cittaṃ mano mānasaṃ …pe…  tajjāmanoviññāṇadhātu—  idaṃ vuccati “cittaṃ”. Idaṃ cittaṃ imāya muditāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “muditāsahagatena cetasā”ti.
</Paragraph>

</Division>
<Division number="670" book="vbh">

<Paragraph number="1973" book="vbh">
“Vipulenā”ti yaṃ vipulaṃ taṃ mahaggataṃ, yaṃ mahaggataṃ taṃ appamāṇaṃ, yaṃ appamāṇaṃ so avero, yo avero so abyāpajjo.
</Paragraph>

</Division>
<Division number="671" book="vbh">

<Paragraph number="1974" book="vbh">
“Pharitvā”ti pharitvā adhimuccitvā.
</Paragraph>

</Division>
<Division number="672" book="vbh">

<Paragraph number="1975" book="vbh">
“Viharatī”ti …pe…  tena vuccati “viharatī”ti.
</Paragraph>
</Division>