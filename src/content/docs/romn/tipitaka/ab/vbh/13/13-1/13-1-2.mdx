---
title: "13.1.2 Karuṇā"
tableOfContents: false
sidebar:
  order: 2
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="653" book="vbh" bookNo="30" page="286">

<Paragraph number="1950" book="vbh">
Kathañca bhikkhu karuṇāsahagatena cetasā ekaṃ disaṃ pharitvā viharati? Seyyathāpi nāma ekaṃ puggalaṃ duggataṃ durūpetaṃ disvā karuṇāyeyya; evameva sabbe satte karuṇāya pharati.
</Paragraph>

<Paragraph number="1951" book="vbh">
Tattha katamā karuṇā? Yā sattesu karuṇā karuṇāyanā karuṇāyitattaṃ karuṇācetovimutti—  ayaṃ vuccati “karuṇā”.
</Paragraph>

<Paragraph number="1952" book="vbh">
Tattha katamaṃ cittaṃ? Yaṃ cittaṃ mano mānasaṃ …pe…  tajjāmanoviññāṇadhātu—  idaṃ vuccati “cittaṃ”. Idaṃ cittaṃ imāya karuṇāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “karuṇāsahagatena cetasā”ti.
</Paragraph>

</Division>
<Division number="654" book="vbh" bookNo="30" page="286">

<Paragraph number="1953" book="vbh">
“Ekaṃ disan”ti puratthimaṃ vā disaṃ pacchimaṃ vā disaṃ uttaraṃ vā disaṃ dakkhiṇaṃ vā disaṃ uddhaṃ vā adho vā tiriyaṃ vā vidisaṃ vā.
</Paragraph>

</Division>
<Division number="655" book="vbh" bookNo="30" page="286">

<Paragraph number="1954" book="vbh">
“Pharitvā”ti pharitvā adhimuccitvā.
</Paragraph>

</Division>
<Division number="656" book="vbh" bookNo="30" page="286">

<Paragraph number="1955" book="vbh">
“Viharatī”ti iriyati vattati pāleti yapeti yāpeti carati viharati. Tena vuccati “viharatī”ti.
</Paragraph>

</Division>
<Division number="657" book="vbh" bookNo="30" page="286">

<Paragraph number="1956" book="vbh">
“Tathā dutiyan”ti yatheva ekaṃ disaṃ tathā dutiyaṃ disaṃ tathā tatiyaṃ disaṃ tathā catutthaṃ disaṃ tathā uddhaṃ tathā adho tathā tiriyaṃ tathā vidisaṃ.
</Paragraph>

</Division>
<Division number="658" book="vbh" bookNo="30" page="286">

<Paragraph number="1957" book="vbh">
“Sabbadhi sabbattatāya sabbāvantaṃ lokan”ti sabbena sabbaṃ sabbathā sabbaṃ asesaṃ nissesaṃ. Pariyādāyavacanametaṃ—  “sabbadhi sabbattatāya sabbāvantaṃ lokan”ti.
</Paragraph>

</Division>
<Division number="659" book="vbh" bookNo="30" page="286">

<Paragraph number="1958" book="vbh">
“Karuṇāsahagatena cetasā”ti tattha katamā karuṇā? Yā sattesu karuṇā karuṇāyanā karuṇāyitattaṃ karuṇācetovimutti—  ayaṃ vuccati “karuṇā”.
</Paragraph>

<Paragraph number="1959" book="vbh">
Tattha katamaṃ cittaṃ? Yaṃ cittaṃ mano mānasaṃ …pe…  tajjāmanoviññāṇadhātu—  idaṃ vuccati “cittaṃ”. Idaṃ cittaṃ imāya karuṇāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “karuṇāsahagatena cetasā”ti.
</Paragraph>

</Division>
<Division number="660" book="vbh" bookNo="30" page="287">

<Paragraph number="1960" book="vbh">
“Vipulenā”ti yaṃ vipulaṃ taṃ mahaggataṃ, yaṃ mahaggataṃ taṃ appamāṇaṃ, yaṃ appamāṇaṃ so avero, yo avero so abyāpajjo.
</Paragraph>

</Division>
<Division number="661" book="vbh" bookNo="30" page="287">

<Paragraph number="1961" book="vbh">
“Pharitvā”ti pharitvā adhimuccitvā.
</Paragraph>

</Division>
<Division number="662" book="vbh" bookNo="30" page="287">

<Paragraph number="1962" book="vbh">
“Viharatī”ti …pe…  tena vuccati “viharatī”ti.
</Paragraph>
</Division>