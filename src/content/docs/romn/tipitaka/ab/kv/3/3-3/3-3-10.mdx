---
title: "3.3.10 Dhammataṇhānadukkhasamudayotikathā"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="681" book="kv" bookNo="32" page="354">

<Paragraph number="2194" book="kv">
๐ Dhammataṇhā na dukkhasamudayoti? Āmantā. Rūpataṇhā na dukkhasamudayoti? Na hevaṃ vattabbe …pe…  dhammataṇhā na dukkhasamudayoti? Āmantā. Saddataṇhā …pe…  gandhataṇhā …pe…  rasataṇhā …pe…  phoṭṭhabbataṇhā na dukkhasamudayoti? Na hevaṃ vattabbe …pe… .
</Paragraph>

<Paragraph number="2195" book="kv">
๐ Rūpataṇhā dukkhasamudayoti? Āmantā. Dhammataṇhā dukkhasamudayoti? Na hevaṃ vattabbe …pe…  saddataṇhā …pe…  gandhataṇhā …pe…  rasataṇhā …pe…  phoṭṭhabbataṇhā dukkhasamudayoti? Āmantā. Dhammataṇhā dukkhasamudayoti? Na hevaṃ vattabbe …pe… .
</Paragraph>

</Division>
<Division number="682" book="kv" bookNo="32" page="354">

<Paragraph number="2196" book="kv">
๐ Dhammataṇhā na dukkhasamudayoti? Āmantā. Nanu taṇhā dukkhasamudayo vutto bhagavatāti? Āmantā. Hañci taṇhā dukkhasamudayo vutto bhagavatā, no ca vata re vattabbe—  “dhammataṇhā na dukkhasamudayo”ti. Dhammataṇhā na dukkhasamudayoti? Āmantā. Nanu lobho dukkhasamudayo vutto bhagavatā, dhammataṇhā lobhoti? Āmantā. Hañci lobho dukkhasamudayo vutto bhagavatā, dhammataṇhā lobho, no ca vata re vattabbe—  “dhammataṇhā na dukkhasamudayo”ti.
</Paragraph>

</Division>
<Division number="683" book="kv" bookNo="32" page="355">

<Paragraph number="2197" book="kv">
๐ Dhammataṇhā lobho, na dukkhasamudayoti? Āmantā. Rūpataṇhā lobho, na dukkhasamudayoti? Na hevaṃ vattabbe …pe…  dhammataṇhā lobho, na dukkhasamudayoti? Āmantā. Saddataṇhā …pe…  gandhataṇhā …pe…  rasataṇhā …pe…  phoṭṭhabbataṇhā lobho, na dukkhasamudayoti? Na hevaṃ vattabbe …pe… .
</Paragraph>

<Paragraph number="2198" book="kv">
๐ Rūpataṇhā lobho dukkhasamudayoti? Āmantā. Dhammataṇhā lobho dukkhasamudayoti? Na hevaṃ vattabbe …pe…  saddataṇhā …pe…  phoṭṭhabbataṇhā lobho dukkhasamudayoti? Āmantā. Dhammataṇhā lobho dukkhasamudayoti? Na hevaṃ vattabbe …pe… .
</Paragraph>

</Division>
<Division number="684" book="kv" bookNo="32" page="355">

<Paragraph number="2199" book="kv">
๐ Dhammataṇhā na dukkhasamudayoti? Āmantā. Nanu vuttaṃ bhagavatā—  “yāyaṃ taṇhā ponobbhavikā nandīrāgasahagatā tatratatrābhinandinī, seyyathidaṃ—  kāmataṇhā, bhavataṇhā, vibhavataṇhā”ti. Attheva suttantoti? Āmantā. Tena hi na vattabbaṃ—  “dhammataṇhā na dukkhasamudayo”ti.
</Paragraph>

</Division>
<Division number="685" book="kv" bookNo="32" page="355">

<Paragraph number="2200" book="kv">
× Na vattabbaṃ—  “dhammataṇhā na dukkhasamudayo”ti? Āmantā. Nanu sā dhammataṇhāti? Āmantā. Hañci sā dhammataṇhā, tena vata re vattabbe—  “dhammataṇhā na dukkhasamudayo”ti.

</Paragraph>
</Division>

<Paragraph number="2201" type="center" book="kv">
Dhammataṇhā na dukkhasamudayotikathā niṭṭhitā.

  
Terasamo vaggo.



</Paragraph>

<Paragraph number="2202" type="center" book="kv">
Tassuddānaṃ


</Paragraph>

<Paragraph number="2203" book="kv">
Kappaṭṭho kappaṃ tiṭṭheyya, kappaṭṭho kusalaṃ cittaṃ na paṭilabheyya, anantarāpayutto puggalo sammattaniyāmaṃ okkameyya, niyato niyāmaṃ okkamati, nivuto nīvaraṇaṃ jahati, sammukhībhūto saṃyojanaṃ jahati, jhānanikanti, asātarāgo, dhammataṇhā abyākatā, dhammataṇhā na dukkhasamudayoti.
</Paragraph>