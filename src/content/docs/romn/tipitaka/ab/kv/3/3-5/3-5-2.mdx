---
title: "3.5.2 Aññamaññapaccayakathā"
tableOfContents: false
sidebar:
  order: 4
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="718" book="kv" bookNo="32" page="370">

<Paragraph number="2292" book="kv">
๐ Avijjāpaccayāva saṅkhārā, na vattabbaṃ—  “saṅkhārapaccayāpi avijjā”ti? Āmantā. Nanu avijjā saṅkhārena sahajātāti? Āmantā. Hañci avijjā saṅkhārena sahajātā, tena vata re vattabbe—  “avijjāpaccayāpi saṅkhārā, saṅkhārapaccayāpi avijjā”ti.
</Paragraph>

<Paragraph number="2293" book="kv">
๐ Taṇhāpaccayāva upādānaṃ, na vattabbaṃ—  “upādānapaccayāpi taṇhā”ti? Āmantā. Nanu taṇhā upādānena sahajātāti? Āmantā. Hañci taṇhā upādānena sahajātā, tena vata re vattabbe—  “taṇhāpaccayāpi upādānaṃ, upādānapaccayāpi taṇhā”ti.
</Paragraph>

</Division>
<Division number="719" book="kv" bookNo="32" page="371">

<Paragraph number="2294" book="kv">
× “Jarāmaraṇapaccayā, bhikkhave, jāti, jātipaccayā bhavo”ti—  attheva suttantoti? Natthi. Tena hi avijjāpaccayāva saṅkhārā, na vattabbaṃ—  “saṅkhārapaccayāpi avijjā”ti. Taṇhāpaccayāva upādānaṃ, na vattabbaṃ—  “upādānapaccayāpi taṇhā”ti.
</Paragraph>

<Paragraph number="2295" book="kv">
๐ “Viññāṇapaccayā, bhikkhave, nāmarūpaṃ, nāmarūpapaccayāpi viññāṇan”ti—  attheva suttantoti? Āmantā. Tena hi avijjāpaccayāpi saṅkhārā, saṅkhārapaccayāpi avijjā; taṇhāpaccayāpi upādānaṃ, upādānapaccayāpi taṇhāti.

</Paragraph>
</Division>

<Paragraph number="2296" type="center" book="kv">
Aññamaññapaccayakathā niṭṭhitā.
</Paragraph>