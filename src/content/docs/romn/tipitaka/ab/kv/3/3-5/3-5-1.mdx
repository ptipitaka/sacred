---
title: "3.5.1 Paccayatākathā"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="711" book="kv">

<Paragraph number="2275" book="kv">
๐ Paccayatā vavatthitāti? Āmantā. Nanu vīmaṃsā hetu, so ca adhipatīti? Āmantā. Hañci vīmaṃsā hetu, so ca adhipati, tena vata re vattabbe—  “hetupaccayena paccayo, adhipatipaccayena paccayo”ti.
</Paragraph>

<Paragraph number="2276" book="kv">
๐ Nanu chandādhipati sahajātānaṃ dhammānaṃ adhipatīti? Āmantā. Hañci chandādhipati sahajātānaṃ dhammānaṃ adhipati, tena vata re vattabbe—  “adhipatipaccayena paccayo, sahajātapaccayena paccayo”ti.
</Paragraph>

</Division>
<Division number="712" book="kv">

<Paragraph number="2277" book="kv">
๐ Nanu vīriyādhipati sahajātānaṃ dhammānaṃ adhipatīti? Āmantā. Hañci vīriyādhipati sahajātānaṃ dhammānaṃ adhipati, tena vata re vattabbe—  “adhipatipaccayena paccayo, sahajātapaccayena paccayo”ti.
</Paragraph>

<Paragraph number="2278" book="kv">
๐ Nanu vīriyādhipati sahajātānaṃ dhammānaṃ adhipati, tañca indriyanti? Āmantā. Hañci vīriyādhipati sahajātānaṃ dhammānaṃ adhipati, tañca indriyaṃ, tena vata re vattabbe—  “adhipatipaccayena paccayo, indriyapaccayena paccayo”ti.
</Paragraph>

<Paragraph number="2279" book="kv">
๐ Nanu vīriyādhipati sahajātānaṃ dhammānaṃ adhipati, tañca maggaṅganti? Āmantā. Hañci vīriyādhipati sahajātānaṃ dhammānaṃ adhipati, tañca maggaṅgaṃ, tena vata re vattabbe—  “adhipatipaccayena paccayo, maggapaccayena paccayo”ti.
</Paragraph>

</Division>
<Division number="713" book="kv">

<Paragraph number="2280" book="kv">
๐ Nanu cittādhipati sahajātānaṃ dhammānaṃ adhipatīti? Āmantā. Hañci cittādhipati sahajātānaṃ dhammānaṃ adhipati, tena vata re vattabbe—  “adhipatipaccayena paccayo, sahajātapaccayena paccayo”ti.
</Paragraph>

<Paragraph number="2281" book="kv">
๐ Nanu cittādhipati sahajātānaṃ dhammānaṃ adhipati, so ca āhāroti? Āmantā. Hañci cittādhipati sahajātānaṃ dhammānaṃ adhipati, so ca āhāro, tena vata re vattabbe—  “adhipatipaccayena paccayo, āhārapaccayena paccayo”ti.
</Paragraph>

<Paragraph number="2282" book="kv">
๐ Nanu cittādhipati sahajātānaṃ dhammānaṃ adhipati, tañca indriyanti? Āmantā. Hañci cittādhipati sahajātānaṃ dhammānaṃ adhipati, tañca indriyaṃ, tena vata re vattabbe—  “adhipatipaccayena paccayo, indriyapaccayena paccayo”ti.
</Paragraph>

</Division>
<Division number="714" book="kv">

<Paragraph number="2283" book="kv">
๐ Nanu vīmaṃsādhipati sahajātānaṃ dhammānaṃ adhipatīti? Āmantā. Hañci vīmaṃsādhipati sahajātānaṃ dhammānaṃ adhipati, tena vata re vattabbe—  “adhipatipaccayena paccayo, sahajātapaccayena paccayo”ti.
</Paragraph>

<Paragraph number="2284" book="kv">
๐ Nanu vīmaṃsādhipati sahajātānaṃ dhammānaṃ adhipati, tañca indriyanti? Āmantā. Hañci vīmaṃsādhipati sahajātānaṃ dhammānaṃ adhipati, tañca indriyaṃ, tena vata re vattabbe—  “adhipatipaccayena paccayo, indriyapaccayena paccayo”ti.
</Paragraph>

<Paragraph number="2285" book="kv">
๐ Nanu vīmaṃsādhipati sahajātānaṃ dhammānaṃ adhipati, tañca maggaṅganti? Āmantā. Hañci vīmaṃsādhipati sahajātānaṃ dhammānaṃ adhipati, tañca maggaṅgaṃ, tena vata re vattabbe—  “adhipatipaccayena paccayo, maggapaccayena paccayo”ti.
</Paragraph>

</Division>
<Division number="715" book="kv">

<Paragraph number="2286" book="kv">
๐ Nanu ariyaṃ dhammaṃ garuṃ katvā uppajjati paccavekkhaṇā, tañcārammaṇanti? Āmantā. Hañci ariyaṃ dhammaṃ garuṃ katvā uppajjati paccavekkhaṇā, tañcārammaṇaṃ, tena vata re vattabbe—  “adhipatipaccayena paccayo, ārammaṇapaccayena paccayo”ti.
</Paragraph>

</Division>
<Division number="716" book="kv">

<Paragraph number="2287" book="kv">
๐ Nanu purimā purimā kusalā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo, sā ca āsevanāti? Āmantā. Hañci purimā purimā kusalā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo, sā ca āsevanā, tena vata re vattabbe—  “anantarapaccayena paccayo, āsevanapaccayena paccayo”ti.
</Paragraph>

<Paragraph number="2288" book="kv">
๐ Nanu purimā purimā akusalā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo, sā ca āsevanāti? Āmantā. Hañci purimā purimā akusalā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo, sā ca āsevanā, tena vata re vattabbe—  “anantarapaccayena paccayo, āsevanapaccayena paccayo”ti.
</Paragraph>

<Paragraph number="2289" book="kv">
๐ Nanu purimā purimā kiriyābyākatā dhammā pacchimānaṃ pacchimānaṃ kiriyābyākatānaṃ dhammānaṃ anantarapaccayena paccayo, sā ca āsevanāti? Āmantā. Hañci purimā purimā kiriyābyākatā dhammā pacchimānaṃ pacchimānaṃ kiriyābyākatānaṃ dhammānaṃ anantarapaccayena paccayo, sā ca āsevanā, tena vata re vattabbe—  “anantarapaccayena paccayo, āsevanapaccayena paccayo”ti.
</Paragraph>

</Division>
<Division number="717" book="kv">

<Paragraph number="2290" book="kv">
๐ Na vattabbaṃ—  “paccayatā vavatthitā”ti? Āmantā. Hetupaccayena paccayo hoti, ārammaṇapaccayena paccayo hoti, anantarapaccayena paccayo hoti, samanantarapaccayena paccayo hotīti? Na hevaṃ vattabbe. Tena hi paccayatā vavatthitāti.

</Paragraph>
</Division>

<Paragraph number="2291" type="center" book="kv">
Paccayatākathā niṭṭhitā.
</Paragraph>