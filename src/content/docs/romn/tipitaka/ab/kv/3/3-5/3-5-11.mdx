---
title: "3.5.11 Kammūpacayakathā"
tableOfContents: false
sidebar:
  order: 3
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="737" book="kv">

<Paragraph number="2332" book="kv">
๐ Aññaṃ kammaṃ añño kammūpacayoti? Āmantā. Añño phasso, añño phassūpacayo; aññā vedanā, añño vedanūpacayo; aññā saññā, añño saññūpacayo; aññā cetanā, añño cetanūpacayo; aññaṃ cittaṃ, añño cittūpacayo; aññā saddhā, añño saddhūpacayo; aññaṃ vīriyaṃ, añño vīriyūpacayo; aññā sati, añño satūpacayo; añño samādhi, añño samādhūpacayo; aññā paññā, añño paññūpacayo; añño rāgo, añño rāgūpacayo …pe…  aññaṃ anottappaṃ, añño anottappūpacayoti? Na hevaṃ vattabbe …pe… .
</Paragraph>

</Division>
<Division number="738" book="kv">

<Paragraph number="2333" book="kv">
๐ Aññaṃ kammaṃ, añño kammūpacayoti? Āmantā. Kammūpacayo kammena sahajātoti? Na hevaṃ vattabbe …pe… .
</Paragraph>

<Paragraph number="2334" book="kv">
๐ Kammūpacayo kammena sahajātoti? Āmantā. Kusalena kammena sahajāto kammūpacayo kusaloti, na hevaṃ vattabbe …pe… .
</Paragraph>

<Paragraph number="2335" book="kv">
๐ Kusalena kammena sahajāto kammūpacayo kusaloti? Āmantā. Sukhāya vedanāya sampayuttena kammena sahajāto kammūpacayo sukhāya vedanāya sampayuttoti? Na hevaṃ vattabbe …pe…  dukkhāya vedanāya …pe…  adukkhamasukhāya vedanāya sampayuttena kammena sahajāto kammūpacayo adukkhamasukhāya vedanāya sampayuttoti? Na hevaṃ vattabbe …pe… .
</Paragraph>

</Division>
<Division number="739" book="kv">

<Paragraph number="2336" book="kv">
๐ Kammūpacayo kammena sahajātoti? Āmantā. Akusalena kammena sahajāto kammūpacayo akusaloti? Na hevaṃ vattabbe …pe…
</Paragraph>

<Paragraph number="2337" book="kv">
๐ Akusalena kammena sahajāto kammūpacayo akusaloti? Āmantā. Sukhāya vedanāya sampayuttena kammena sahajāto kammūpacayo sukhāya vedanāya sampayuttoti? Na hevaṃ vattabbe …pe…  dukkhāya vedanāya …pe…  adukkhamasukhāya vedanāya sampayuttena kammena sahajāto kammūpacayo adukkhamasukhāya vedanāya sampayuttoti? Na hevaṃ vattabbe …pe… .
</Paragraph>

</Division>
<Division number="740" book="kv">

<Paragraph number="2338" book="kv">
๐ Kammaṃ cittena sahajātaṃ, kammaṃ sārammaṇanti? Āmantā. Kammūpacayo cittena sahajāto, kammūpacayo sārammaṇoti? Na hevaṃ vattabbe …pe…  kammūpacayo cittena sahajāto, kammūpacayo anārammaṇoti? Āmantā. Kammaṃ cittena sahajātaṃ, kammaṃ anārammaṇanti? Na hevaṃ vattabbe …pe… .
</Paragraph>

<Paragraph number="2339" book="kv">
๐ Kammaṃ cittena sahajātaṃ, cittaṃ bhijjamānaṃ kammaṃ bhijjatīti? Āmantā. Kammūpacayo cittena sahajāto, cittaṃ bhijjamānaṃ kammūpacayo bhijjatīti? Na hevaṃ vattabbe …pe… .
</Paragraph>

<Paragraph number="2340" book="kv">
๐ Kammūpacayo cittena sahajāto, cittaṃ bhijjamānaṃ kammūpacayo na bhijjatīti? Āmantā. Kammaṃ cittena sahajātaṃ, cittaṃ bhijjamānaṃ kammaṃ na bhijjatīti? Na hevaṃ vattabbe …pe… .
</Paragraph>

</Division>
<Division number="741" book="kv">

<Paragraph number="2341" book="kv">
๐ Kammamhi kammūpacayoti? Āmantā. Taññeva kammaṃ so kammūpacayoti? Na hevaṃ vattabbe …pe… .
</Paragraph>

<Paragraph number="2342" book="kv">
๐ Kammamhi kammūpacayo, kammūpacayato vipāko nibbattatīti? Āmantā. Taññeva kammaṃ, so kammūpacayo, so kammavipākoti? Na hevaṃ vattabbe …pe… .
</Paragraph>

<Paragraph number="2343" book="kv">
๐ Kammamhi kammūpacayo, kammūpacayato vipāko nibbattati, vipāko sārammaṇoti? Āmantā. Kammūpacayo sārammaṇoti? Na hevaṃ vattabbe …pe…  kammūpacayo anārammaṇoti? Āmantā. Vipāko anārammaṇoti? Na hevaṃ vattabbe …pe… .
</Paragraph>

</Division>
<Division number="742" book="kv">

<Paragraph number="2344" book="kv">
๐ Aññaṃ kammaṃ añño kammūpacayoti? Āmantā. Nanu vuttaṃ bhagavatā—  “idha, puṇṇa, ekacco sabyābajjhampi abyābajjhampi kāyasaṅkhāraṃ abhisaṅkharoti, sabyābajjhampi abyābajjhampi vacīsaṅkhāraṃ …pe…  manosaṅkhāraṃ abhisaṅkharoti, so sabyābajjhampi abyābajjhampi kāyasaṅkhāraṃ abhisaṅkharitvā, sabyābajjhampi abyābajjhampi vacīsaṅkhāraṃ …pe…  manosaṅkhāraṃ abhisaṅkharitvā sabyābajjhampi abyābajjhampi lokaṃ upapajjati. Tamenaṃ sabyābajjhampi abyābajjhampi lokaṃ upapannaṃ samānaṃ sabyābajjhāpi abyābajjhāpi phassā phusanti. So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṃ vedeti vokiṇṇasukhadukkhaṃ, seyyathāpi manussā ekacce ca devā ekacce ca vinipātikā. Iti kho, puṇṇa, bhūtā bhūtassa upapatti hoti, yaṃ karoti tena upapajjati, upapannametaṃ phassā phusanti. Evampāhaṃ, puṇṇa, ‘kammadāyādā sattā’ti vadāmī”ti. Attheva suttantoti? Āmantā. Tena hi na vattabbaṃ—  “aññaṃ kammaṃ, añño kammūpacayo”ti.

</Paragraph>
</Division>

<Paragraph number="2345" type="center" book="kv">
Kammūpacayakathā niṭṭhitā.

  
Pannarasamo vaggo.



</Paragraph>

<Paragraph number="2346" type="center" book="kv">
Tassuddānaṃ


</Paragraph>

<Paragraph number="2347" book="kv">
Paccayatā vavatthitā, paṭiccasamuppādo, addhā, khaṇo layo muhuttaṃ, cattāro āsavā anāsavā, lokuttarānaṃ dhammānaṃ jarāmaraṇaṃ lokuttarā, saññāvedayitanirodhasamāpatti lokuttarā, saññāvedayitanirodhasamāpatti lokiyā, saññāvedayitanirodhaṃ samāpanno kālaṃ kareyya, sveva maggo asaññasattupapattiyā, aññaṃ kammaṃ añño kammūpacayoti.

</Paragraph>

<Paragraph number="2348" type="center" book="kv">
Tatiyo paṇṇāsako.



</Paragraph>

<Paragraph number="2349" type="center" book="kv">
Tassuddānaṃ


</Paragraph>

<Paragraph number="2350" type="center" book="kv">
Anusayā, saṃvaro, kappo, mūlañca vavatthitāti.
</Paragraph>