---
title: "3.4.2 Saḷāyatanuppattikathā"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="691" book="kv" bookNo="32" page="358">

<Paragraph number="2214" book="kv">
๐ Saḷāyatanaṃ apubbaṃ acarimaṃ mātukucchismiṃ saṇṭhātīti? Āmantā. Sabbaṅgapaccaṅgī ahīnindriyo mātukucchismiṃ okkamatīti? Na hevaṃ vattabbe …pe… .
</Paragraph>

<Paragraph number="2215" book="kv">
๐ Upapattesiyena cittena cakkhāyatanaṃ saṇṭhātīti? Āmantā. Upapattesiyena cittena hatthā saṇṭhanti, pādā saṇṭhanti, sīsaṃ saṇṭhāti, kaṇṇo saṇṭhāti, nāsikā saṇṭhāti, mukhaṃ saṇṭhāti, dantā saṇṭhantīti? Na hevaṃ vattabbe …pe… .
</Paragraph>

<Paragraph number="2216" book="kv">
๐ Upapattesiyena cittena sotāyatanaṃ …pe…  ghānāyatanaṃ …pe…  jivhāyatanaṃ saṇṭhātīti? Āmantā. Upapattesiyena cittena hatthā saṇṭhanti, pādā saṇṭhanti, sīsaṃ saṇṭhāti, kaṇṇo saṇṭhāti, nāsikā saṇṭhāti, mukhaṃ saṇṭhāti, dantā saṇṭhantīti? Na hevaṃ vattabbe …pe… .
</Paragraph>

</Division>
<Division number="692" book="kv" bookNo="32" page="358">

<Paragraph number="2217" book="kv">
× Mātukucchigatassa pacchā cakkhāyatanaṃ uppajjatīti? Āmantā. Mātukucchismiṃ cakkhupaṭilābhāya kammaṃ karotīti? Na hevaṃ vattabbe …pe…  mātukucchigatassa pacchā sotāyatanaṃ …pe…  ghānāyatanaṃ …pe…  jivhāyatanaṃ uppajjatīti? Āmantā. Mātukucchismiṃ jivhāpaṭilābhāya kammaṃ karotīti? Na hevaṃ vattabbe …pe… .
</Paragraph>

<Paragraph number="2218" book="kv">
× Mātukucchigatassa pacchā kesā lomā nakhā dantā aṭṭhī uppajjantīti? Āmantā. Mātukucchismiṃ aṭṭhipaṭilābhāya kammaṃ karotīti? Na hevaṃ vattabbe …pe… .
</Paragraph>

<Paragraph number="2219" book="kv">
๐ Na vattabbaṃ—  “mātukucchigatassa pacchā kesā lomā nakhā dantā aṭṭhī uppajjantī”ti? Āmantā. Nanu vuttaṃ bhagavatā—
</Paragraph>

<Paragraph number="2220" type="verses" book="kv">
_“Paṭhamaṃ kalalaṃ hoti,_  
_kalalā hoti abbudaṃ;_  
_Abbudā jāyate pesi,_  
_pesi nibbattate ghano;_  
_Ghanā pasākhā jāyanti,_  
_kesā lomā nakhāpi ca._  

</Paragraph>

<Paragraph number="2221" type="verses" book="kv">
_Yañcassa bhuñjati mātā,_  
_annaṃ pānañca bhojanaṃ;_  
_Tena so tattha yāpeti,_  
_mātukucchigato naro”ti._  

</Paragraph>

<Paragraph number="2222" book="kv">
Attheva suttantoti? Āmantā. Tena hi mātukucchigatassa pacchā kesā lomā nakhā dantā aṭṭhī uppajjantīti.

</Paragraph>
</Division>

<Paragraph number="2223" type="center" book="kv">
Saḷāyatanuppattikathā niṭṭhitā.
</Paragraph>