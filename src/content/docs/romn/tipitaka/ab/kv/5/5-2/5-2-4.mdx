---
title: "5.2.4 Dhammābhisamayakathā"
tableOfContents: false
sidebar:
  order: 5
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="897" book="kv">

<Paragraph number="2749" book="kv">
๐ Atthi gabbhaseyyāya dhammābhisamayoti? Āmantā. Atthi gabbhaseyyāya dhammadesanā, dhammassavanaṃ, dhammasākacchā, paripucchā, sīlasamādānaṃ, indriyesu guttadvāratā, bhojane mattaññutā, pubbarattāpararattaṃ jāgariyānuyogoti? Na hevaṃ vattabbe …pe…  natthi gabbhaseyyāya dhammadesanā, dhammassavanaṃ …pe…  pubbarattāpararattaṃ jāgariyānuyogoti? Āmantā. Hañci natthi gabbhaseyyāya dhammadesanā, dhammassavanaṃ …pe…  pubbarattāpararattaṃ jāgariyānuyogo, no ca vata re vattabbe—  “atthi gabbhaseyyāya dhammābhisamayo”ti.
</Paragraph>

<Paragraph number="2750" book="kv">
๐ Atthi gabbhaseyyāya dhammābhisamayoti? Āmantā. Nanu dve paccayā sammādiṭṭhiyā uppādāya—  parato ca ghoso, yoniso ca manasikāroti? Āmantā. Hañci dve paccayā sammādiṭṭhiyā uppādāya—  parato ca ghoso, yoniso ca manasikāro, no ca vata re vattabbe—  “atthi gabbhaseyyāya dhammābhisamayo”ti.
</Paragraph>

<Paragraph number="2751" book="kv">
๐ Atthi gabbhaseyyāya dhammābhisamayoti? Āmantā. Suttassa pamattassa muṭṭhassatissa asampajānassa dhammābhisamayoti? Na hevaṃ vattabbe …pe… .

</Paragraph>
</Division>

<Paragraph number="2752" type="center" book="kv">
Dhammābhisamayakathā niṭṭhitā.
</Paragraph>