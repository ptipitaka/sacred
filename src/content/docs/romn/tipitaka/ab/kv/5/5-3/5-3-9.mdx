---
title: "5.3.9 Aparinipphannakathā"
tableOfContents: false
sidebar:
  order: 5
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="917" book="kv">

<Paragraph number="2792" book="kv">
๐ Rūpaṃ aparinipphannanti? Āmantā. Rūpaṃ na aniccaṃ na saṅkhataṃ na paṭiccasamuppannaṃ na khayadhammaṃ na vayadhammaṃ na virāgadhammaṃ na nirodhadhammaṃ na vipariṇāmadhammanti? Na hevaṃ vattabbe …pe…  nanu rūpaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammanti? Āmantā. Hañci rūpaṃ aniccaṃ saṅkhataṃ …pe…  vipariṇāmadhammaṃ, no ca vata re vattabbe—  “rūpaṃ aparinipphannan”ti.
</Paragraph>

<Paragraph number="2793" book="kv">
๐ Dukkhaññeva parinipphannanti? Āmantā. Nanu yadaniccaṃ taṃ dukkhaṃ vuttaṃ bhagavatā—  “rūpaṃ aniccan”ti? Āmantā. Hañci yadaniccaṃ taṃ dukkhaṃ vuttaṃ bhagavatā—  “rūpaṃ aniccaṃ”, no ca vata re vattabbe—  “dukkhaññeva parinipphannan”ti …pe… .
</Paragraph>

</Division>
<Division number="918" book="kv">

<Paragraph number="2794" book="kv">
๐ Vedanā …pe…  saññā…  saṅkhārā…  viññāṇaṃ…  cakkhāyatanaṃ …pe…  dhammāyatanaṃ…  cakkhudhātu…  dhammadhātu…  cakkhundriyaṃ …pe…  aññātāvindriyaṃ aparinipphannanti? Āmantā. Aññātāvindriyaṃ na aniccaṃ …pe…  na vipariṇāmadhammanti? Na hevaṃ vattabbe …pe…  nanu aññātāvindriyaṃ aniccaṃ saṅkhataṃ …pe…  vipariṇāmadhammanti? Āmantā. Hañci aññātāvindriyaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammaṃ, no ca vata re vattabbe—  “aññātāvindriyaṃ aparinipphannan”ti.
</Paragraph>

<Paragraph number="2795" book="kv">
๐ Dukkhaññeva parinipphannanti? Āmantā. Nanu yadaniccaṃ taṃ dukkhaṃ vuttaṃ bhagavatā—  “aññātāvindriyaṃ aniccan”ti? Āmantā. Hañci yadaniccaṃ taṃ dukkhaṃ vuttaṃ bhagavatā—  “aññātāvindriyaṃ aniccaṃ”, no ca vata re vattabbe—  “dukkhaññeva parinipphannan”ti.

</Paragraph>
</Division>

<Paragraph number="2796" type="center" book="kv">
Aparinipphannakathā niṭṭhitā.

  
Tevīsatimo vaggo.



</Paragraph>

<Paragraph number="2797" type="center" book="kv">
Tassuddānaṃ


</Paragraph>

<Paragraph number="2798" book="kv">
Ekādhippāyena methuno dhammo paṭisevitabbo, arahantānaṃ vaṇṇena amanussā methunaṃ dhammaṃ paṭisevanti, bodhisatto issariyakāmakārikāhetu vinipātaṃ gacchati, gabbhaseyyaṃ okkamati, dukkarakārikaṃ akāsi, aparantapaṃ akāsi, aññaṃ satthāraṃ uddisi, atthi na rāgo rāgapatirūpako, atthi na doso dosapatirūpako, atthi na moho mohapatirūpako atthi na kileso kilesapatirūpako, rūpaṃ aparinipphannaṃ aññātāvindriyaṃ aparinipphannanti.

</Paragraph>

<Paragraph number="2799" type="center" book="kv">
Khuddako aḍḍhapaṇṇāsako.



</Paragraph>

<Paragraph number="2800" type="center" book="kv">
Tassuddānaṃ


</Paragraph>

<Paragraph number="2801" type="center" book="kv">
Navaṃ, nibbuti, ekādhippāyoti.

</Paragraph>

<Paragraph number="2802" type="center" book="kv">
Paṇṇāsakuddānaṃ


</Paragraph>

<Paragraph number="2803" type="verses" book="kv">
_Mahāniyāmo anusayā,_  
_niggaho khuddakapañcamo;_  
_Parappavādamaddanā,_  
_suttamūlasamāhitā;_  
_Ujjotanā satthusamaye,_  
_kathāvatthupakaraṇeti._  


</Paragraph>

<Paragraph number="2804" type="center" book="kv">
Pañcattiṃsabhāṇavāraṃ



</Paragraph>

<Paragraph number="2805" type="center" book="kv">
kathāvatthupakaraṇaṃ niṭṭhitaṃ.
</Paragraph>