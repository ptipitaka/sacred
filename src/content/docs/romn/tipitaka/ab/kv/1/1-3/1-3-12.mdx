---
title: "1.3.12 Nevasaññānāsaññāyatanakathā"
tableOfContents: false
sidebar:
  order: 4
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="384" book="kv" bookNo="32" page="198">

<Paragraph number="1268" book="kv">
๐ Nevasaññānāsaññāyatane na vattabbaṃ—  “saññā atthī”ti? Āmantā. Asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti? Na hevaṃ vattabbe …pe… .
</Paragraph>

<Paragraph number="1269" book="kv">
Nanu saññābhavo saññāgati saññāsattāvāso saññāsaṃsāro saññāyoni saññattabhāvapaṭilābhoti? Āmantā. Hañci saññābhavo saññāgati …pe…  saññattabhāvapaṭilābho, no ca vata re vattabbe—  “nevasaññānāsaññāyatane na vattabbaṃ—  ‘saññā atthī’”ti.
</Paragraph>

<Paragraph number="1270" book="kv">
๐ Nevasaññānāsaññāyatane na vattabbaṃ—  “saññā atthī”ti? Āmantā. Ekavokārabhavo gati …pe…  attabhāvapaṭilābhoti? Na hevaṃ vattabbe …pe… .
</Paragraph>

<Paragraph number="1271" book="kv">
Nanu catuvokārabhavo gati …pe…  attabhāvapaṭilābhoti? Āmantā. Hañci catuvokārabhavo gati …pe…  attabhāvapaṭilābho, no ca vata re vattabbe—  “nevasaññānāsaññāyatane na vattabbaṃ—  ‘saññā atthī’”ti.
</Paragraph>

</Division>
<Division number="385" book="kv" bookNo="32" page="199">

<Paragraph number="1272" book="kv">
๐ Asaññasattesu na vattabbaṃ—  “saññā atthi”, so ca asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti? Āmantā. Nevasaññānāsaññāyatane na vattabbaṃ—  “saññā atthi”, so ca asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti? Na hevaṃ vattabbe …pe… .
</Paragraph>

<Paragraph number="1273" book="kv">
๐ Asaññasattesu na vattabbaṃ—  “saññā atthi”, so ca ekavokārabhavo gati …pe…  attabhāvapaṭilābhoti? Āmantā. Nevasaññānāsaññāyatane na vattabbaṃ—  “saññā atthi”, so ca ekavokārabhavo gati sattāvāso saṃsāro yoni attabhāvapaṭilābhoti? Na hevaṃ vattabbe …pe… .
</Paragraph>

<Paragraph number="1274" book="kv">
๐ Nevasaññānāsaññāyatane na vattabbaṃ—  “saññā atthi”, so ca saññābhavo saññāgati …pe…  saññattabhāvapaṭilābhoti? Āmantā. Asaññasattesu na vattabbaṃ—  “saññā atthi”, so ca saññābhavo saññāgati …pe…  saññattabhāvapaṭilābhoti? Na hevaṃ vattabbe …pe…
</Paragraph>

<Paragraph number="1275" book="kv">
๐ Nevasaññānāsaññāyatane na vattabbaṃ—  “saññā atthi”, so ca catuvokārabhavo gati …pe…  attabhāvapaṭilābhoti? Āmantā. Asaññasattesu na vattabbaṃ—  “saññā atthi”, so ca catuvokārabhavo gati …pe…  attabhāvapaṭilābhoti? Na hevaṃ vattabbe …pe… .
</Paragraph>

<Paragraph number="1276" book="kv">
๐ Nevasaññānāsaññāyatane na vattabbaṃ—  “saññā atthī”ti? Āmantā. Nanu nevasaññānāsaññāyatanaṃ catuvokārabhavoti? Āmantā. Hañci nevasaññānāsaññāyatanaṃ catuvokārabhavo, no ca vata re vattabbe—  “nevasaññānāsaññāyatane na vattabbaṃ—  ‘saññā atthī’”ti.
</Paragraph>

</Division>
<Division number="386" book="kv" bookNo="32" page="200">

<Paragraph number="1277" book="kv">
๐ Nevasaññānāsaññāyatanaṃ catuvokārabhavo nevasaññānāsaññāyatane na vattabbaṃ—  “saññā atthī”ti? Āmantā. Ākāsānañcāyatanaṃ catuvokārabhavo ākāsānañcāyatane na vattabbaṃ—  “saññā atthī”ti? Na hevaṃ vattabbe …pe… .
</Paragraph>

<Paragraph number="1278" book="kv">
๐ Nevasaññānāsaññāyatanaṃ catuvokārabhavo, nevasaññānāsaññāyatane na vattabbaṃ—  “saññā atthī”ti? Āmantā. Viññāṇañcāyatanaṃ …pe…  ākiñcaññāyatanaṃ catuvokārabhavo, ākiñcaññāyatane na vattabbaṃ—  “saññā atthī”ti? Na hevaṃ vattabbe …pe… .
</Paragraph>

<Paragraph number="1279" book="kv">
๐ Ākāsānañcāyatanaṃ catuvokārabhavo, atthi tattha saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti? Na hevaṃ vattabbe …pe… .
</Paragraph>

<Paragraph number="1280" book="kv">
๐ Viññāṇañcāyatanaṃ …pe…  ākiñcaññāyatanaṃ catuvokārabhavo, atthi tattha saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti? Na hevaṃ vattabbe …pe… .
</Paragraph>

<Paragraph number="1281" book="kv">
๐ Nevasaññānāsaññāyatane na vattabbaṃ—  “saññā atthī”ti vā “natthī”ti vāti? Āmantā. Nanu nevasaññānāsaññāyatanaṃ catuvokārabhavoti? Āmantā. Hañci nevasaññānāsaññāyatanaṃ catuvokārabhavo, no ca vata re vattabbe—  “nevasaññānāsaññāyatane na vattabbaṃ—  ‘saññā atthī’ti vā ‘natthī’ti vā”ti.
</Paragraph>

<Paragraph number="1282" book="kv">
๐ Nevasaññānāsaññāyatanaṃ catuvokārabhavo, nevasaññānāsaññāyatane na vattabbaṃ—  “saññā atthī”ti vā “natthī”ti vāti? Āmantā. Ākāsānañcāyatanaṃ …pe…  viññāṇañcāyatanaṃ …pe…  ākiñcaññāyatanaṃ catuvokārabhavo, ākiñcaññāyatane na vattabbaṃ—  “saññā atthī”ti vā “natthī”ti vāti? Na hevaṃ vattabbe …pe… .
</Paragraph>

<Paragraph number="1283" book="kv">
๐ Ākāsānañcāyatanaṃ catuvokārabhavo, atthi tattha saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti? Na hevaṃ vattabbe …pe… .
</Paragraph>

<Paragraph number="1284" book="kv">
๐ Viññāṇañcāyatanaṃ …pe…  ākiñcaññāyatanaṃ catuvokārabhavo, atthi tattha saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti? Na hevaṃ vattabbe …pe… .
</Paragraph>

<Paragraph number="1285" book="kv">
× Nevasaññānāsaññāyatane na vattabbaṃ—  “saññā atthī”ti vā “natthī”ti vāti? Āmantā. Nanu nevasaññānāsaññāyatananti? Āmantā. Hañci nevasaññānāsaññāyatanaṃ, tena vata re vattabbe—  “nevasaññānāsaññāyatane na vattabbaṃ—  ‘saññā atthī’ti vā ‘natthī’ti vā”ti.
</Paragraph>

<Paragraph number="1286" book="kv">
๐ Nevasaññānāsaññāyatananti katvā nevasaññānāsaññāyatane na vattabbaṃ—  “saññā atthī”ti vā “natthī”ti vāti? Āmantā. Adukkhamasukhā vedanāti katvā adukkhamasukhāya vedanāya na vattabbaṃ—  “vedanā”ti vā “avedanā”ti vāti? Na hevaṃ vattabbe …pe… .

</Paragraph>
</Division>

<Paragraph number="1287" type="center" book="kv">
Nevasaññānāsaññāyatanakathā niṭṭhitā.

  
Tatiyo vaggo.



</Paragraph>

<Paragraph number="1288" type="center" book="kv">
Tassuddānaṃ


</Paragraph>

<Paragraph number="1289" type="verses" book="kv">
_Balaṃ sādhāraṇaṃ ariyaṃ,_  
_sarāgaṃ cittaṃ vimuccati;_  
_Vimuttaṃ vimuccamānaṃ,_  
_atthi cittaṃ vimuccamānaṃ._  

</Paragraph>

<Paragraph number="1290" type="verses" book="kv">
_Aṭṭhamakassa puggalassa,_  
_Diṭṭhipariyuṭṭhānaṃ pahīnaṃ;_  
_Aṭṭhamakassa puggalassa,_  
_Natthi pañcindriyāni cakkhuṃ._  

</Paragraph>

<Paragraph number="1291" type="verses" book="kv">
_Sotaṃ dhammupatthaddhaṃ,_  
_Yathākammūpagataṃ ñāṇaṃ;_  
_Devesu saṃvaro asañña-_  
_Sattesu saññā evameva bhavagganti._
</Paragraph>