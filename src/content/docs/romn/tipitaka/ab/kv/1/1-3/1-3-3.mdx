---
title: "1.3.3 Vimuttikathā"
tableOfContents: false
sidebar:
  order: 6
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="363" book="kv">

<Paragraph number="1138" book="kv">
๐ Sarāgaṃ cittaṃ vimuccatīti? Āmantā. Rāgasahagataṃ rāgasahajātaṃ rāgasaṃsaṭṭhaṃ rāgasampayuttaṃ rāgasahabhu rāgānuparivatti akusalaṃ lokiyaṃ sāsavaṃ saṃyojaniyaṃ ganthaniyaṃ oghaniyaṃ yoganiyaṃ nīvaraṇiyaṃ parāmaṭṭhaṃ upādāniyaṃ saṃkilesiyaṃ cittaṃ vimuccatīti? Na hevaṃ vattabbe …pe… .
</Paragraph>

<Paragraph number="1139" book="kv">
๐ Saphassaṃ cittaṃ vimuccati, phasso ca cittañca ubho vimuccantīti? Āmantā. Sarāgaṃ cittaṃ vimuccati, rāgo ca cittañca ubho vimuccantīti? Na hevaṃ vattabbe …pe… .
</Paragraph>

<Paragraph number="1140" book="kv">
๐ Savedanaṃ …pe…  sasaññaṃ …pe…  sacetanaṃ …pe…  sapaññaṃ cittaṃ vimuccati, paññā ca cittañca ubho vimuccantīti? Āmantā. Sarāgaṃ cittaṃ vimuccati, rāgo ca cittañca ubho vimuccantīti? Na hevaṃ vattabbe …pe… .
</Paragraph>

<Paragraph number="1141" book="kv">
๐ Saphassaṃ sarāgaṃ cittaṃ vimuccati, phasso ca cittañca ubho vimuccantīti? Āmantā. Rāgo ca cittañca ubho vimuccantīti? Na hevaṃ vattabbe …pe… .
</Paragraph>

<Paragraph number="1142" book="kv">
๐ Savedanaṃ sarāgaṃ …pe…  sasaññaṃ sarāgaṃ …pe…  sacetanaṃ sarāgaṃ …pe…  sapaññaṃ sarāgaṃ cittaṃ vimuccati, paññā ca cittañca ubho vimuccantīti? Āmantā. Rāgo ca cittañca ubho vimuccantīti? Na hevaṃ vattabbe …pe… .
</Paragraph>

</Division>
<Division number="364" book="kv">

<Paragraph number="1143" book="kv">
๐ Sadosaṃ cittaṃ vimuccatīti? Āmantā. Dosasahagataṃ dosasahajātaṃ dosasaṃsaṭṭhaṃ dosasampayuttaṃ dosasahabhu dosānuparivatti akusalaṃ lokiyaṃ sāsavaṃ …pe…  saṃkilesiyaṃ cittaṃ vimuccatīti? Na hevaṃ vattabbe …pe… .
</Paragraph>

<Paragraph number="1144" book="kv">
๐ Saphassaṃ cittaṃ vimuccati, phasso ca cittañca ubho vimuccantīti? Āmantā. Sadosaṃ cittaṃ vimuccati, doso ca cittañca ubho vimuccantīti? Na hevaṃ vattabbe …pe… .
</Paragraph>

<Paragraph number="1145" book="kv">
๐ Savedanaṃ …pe…  sasaññaṃ …pe…  sacetanaṃ …pe…  sapaññaṃ cittaṃ vimuccati, paññā ca cittañca ubho vimuccantīti? Āmantā. Sadosaṃ cittaṃ vimuccati, doso ca cittañca ubho vimuccantīti? Na hevaṃ vattabbe …pe… .
</Paragraph>

<Paragraph number="1146" book="kv">
๐ Saphassaṃ sadosaṃ cittaṃ vimuccati, phasso ca cittañca ubho vimuccantīti? Āmantā. Sadosaṃ cittaṃ vimuccati, doso ca cittañca ubho vimuccantīti? Na hevaṃ vattabbe …pe… .
</Paragraph>

<Paragraph number="1147" book="kv">
๐ Savedanaṃ sadosaṃ…  sasaññaṃ sadosaṃ…  sacetanaṃ sadosaṃ…  sapaññaṃ sadosaṃ cittaṃ vimuccati, paññā ca cittañca ubho vimuccantīti? Āmantā. Doso ca cittañca ubho vimuccantīti? Na hevaṃ vattabbe …pe… .
</Paragraph>

</Division>
<Division number="365" book="kv">

<Paragraph number="1148" book="kv">
๐ Samohaṃ cittaṃ vimuccatīti? Āmantā. Mohasahagataṃ mohasahajātaṃ mohasaṃsaṭṭhaṃ mohasampayuttaṃ mohasahabhu mohānuparivatti akusalaṃ lokiyaṃ sāsavaṃ …pe…  saṃkilesiyaṃ cittaṃ vimuccatīti? Na hevaṃ vattabbe …pe… .
</Paragraph>

<Paragraph number="1149" book="kv">
๐ Saphassaṃ cittaṃ vimuccati, phasso ca cittañca ubho vimuccantīti? Āmantā. Samohaṃ cittaṃ vimuccati, moho ca cittañca ubho vimuccantīti? Na hevaṃ vattabbe …pe… .
</Paragraph>

<Paragraph number="1150" book="kv">
๐ Savedanaṃ…  sasaññaṃ…  sacetanaṃ…  sapaññaṃ cittaṃ vimuccati, paññā ca cittañca ubho vimuccantīti? Āmantā. Samohaṃ cittaṃ vimuccati, moho ca cittañca ubho vimuccantīti? Na hevaṃ vattabbe …pe… .
</Paragraph>

<Paragraph number="1151" book="kv">
๐ Saphassaṃ samohaṃ cittaṃ vimuccati, phasso ca cittañca ubho vimuccantīti? Āmantā. Moho ca cittañca ubho vimuccantīti? Na hevaṃ vattabbe …pe… .
</Paragraph>

<Paragraph number="1152" book="kv">
๐ Savedanaṃ samohaṃ…  sasaññaṃ samohaṃ…  sacetanaṃ samohaṃ …pe…  sapaññaṃ samohaṃ cittaṃ vimuccati, paññā ca cittañca ubho vimuccantīti? Āmantā. Moho ca cittañca ubho vimuccantīti? Na hevaṃ vattabbe …pe… .
</Paragraph>

<Paragraph number="1153" book="kv">
๐ Sarāgaṃ sadosaṃ samohaṃ cittaṃ vimuccatīti? Āmantā. Vītarāgaṃ vītadosaṃ vītamohaṃ nikkilesaṃ cittaṃ vimuccatīti? Na hevaṃ vattabbe …pe…  tena hi na vattabbaṃ—  “sarāgaṃ sadosaṃ samohaṃ cittaṃ vimuccatī”ti.

</Paragraph>
</Division>

<Paragraph number="1154" type="center" book="kv">
Vimuttikathā niṭṭhitā.
</Paragraph>