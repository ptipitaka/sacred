---
title: "1.3.10 Saṃvarakathā"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="379" book="kv">

<Paragraph number="1236" book="kv">
๐ Atthi devesu saṃvaroti? Āmantā. Atthi devesu asaṃvaroti? Na hevaṃ vattabbe …pe… .
</Paragraph>

<Paragraph number="1237" book="kv">
๐ Natthi devesu asaṃvaroti? Āmantā. Natthi devesu saṃvaroti? Na hevaṃ vattabbe …pe… .
</Paragraph>

<Paragraph number="1238" book="kv">
๐ Nanu asaṃvarā saṃvaro sīlaṃ, atthi devesu saṃvaroti? Āmantā. Atthi devesu asaṃvaro, yamhā asaṃvarā saṃvaro sīlanti? Na hevaṃ vattabbe …pe… .
</Paragraph>

<Paragraph number="1239" book="kv">
Ājānāhi niggahaṃ. Hañci asaṃvarā saṃvaro sīlaṃ, atthi devesu saṃvaro, tena vata re vattabbe—  “atthi devesu asaṃvaro, yamhā asaṃvarā saṃvaro sīlan”ti. Yaṃ tattha vadesi—  “vattabbe kho—  ‘asaṃvarā saṃvaro sīlaṃ, atthi devesu saṃvaro’, no ca vattabbe—  ‘atthi devesu asaṃvaro, yamhā asaṃvarā saṃvaro sīlan’”ti micchā.
</Paragraph>

<Paragraph number="1240" book="kv">
No ce pana vattabbe—  “atthi devesu asaṃvaro, yamhā asaṃvarā saṃvaro sīlan”ti, no ca vata re vattabbe—  “asaṃvarā saṃvaro sīlaṃ, atthi devesu saṃvaro”ti. Yaṃ tattha vadesi—  “vattabbe kho ‘asaṃvarā saṃvaro sīlaṃ, atthi devesu saṃvaro’, no ca vattabbe—  ‘atthi devesu asaṃvaro, yamhā asaṃvarā saṃvaro sīlan’”ti micchā.
</Paragraph>

<Paragraph number="1241" book="kv">
๐ Atthi manussesu saṃvaro, atthi tattha asaṃvaroti? Āmantā. Atthi devesu saṃvaro, atthi tattha asaṃvaroti? Na hevaṃ vattabbe …pe… .
</Paragraph>

<Paragraph number="1242" book="kv">
๐ Atthi devesu saṃvaro, natthi tattha asaṃvaroti? Āmantā. Atthi manussesu saṃvaro, natthi tattha asaṃvaroti? Na hevaṃ vattabbe …pe… .
</Paragraph>

</Division>
<Division number="380" book="kv">

<Paragraph number="1243" book="kv">
๐ Atthi devesu pāṇātipātā veramaṇīti? Āmantā. Atthi devesu pāṇātipātoti? Na hevaṃ vattabbe …pe… .
</Paragraph>

<Paragraph number="1244" book="kv">
๐ Atthi devesu surāmerayamajjapamādaṭṭhānā veramaṇīti? Āmantā. Atthi devesu surāmerayamajjapamādaṭṭhānanti? Na hevaṃ vattabbe …pe… .
</Paragraph>

<Paragraph number="1245" book="kv">
๐ Natthi devesu pāṇātipātoti? Āmantā. Natthi devesu pāṇātipātā veramaṇīti? Na hevaṃ vattabbe …pe… .
</Paragraph>

<Paragraph number="1246" book="kv">
๐ Natthi devesu surāmerayamajjapamādaṭṭhānanti? Āmantā. Natthi devesu surāmerayamajjapamādaṭṭhānā veramaṇīti? Na hevaṃ vattabbe …pe… .
</Paragraph>

<Paragraph number="1247" book="kv">
๐ Atthi manussesu pāṇātipātā veramaṇi, atthi tattha pāṇātipātoti? Āmantā. Atthi devesu pāṇātipātā veramaṇi, atthi tattha pāṇātipātoti? Na hevaṃ vattabbe …pe… .
</Paragraph>

<Paragraph number="1248" book="kv">
๐ Atthi manussesu surāmerayamajjapamādaṭṭhānā veramaṇi, atthi tattha surāmerayamajjapamādaṭṭhānanti? Āmantā. Atthi devesu surāmerayamajjapamādaṭṭhānā veramaṇi, atthi tattha surāmerayamajjapamādaṭṭhānanti? Na hevaṃ vattabbe …pe… .
</Paragraph>

<Paragraph number="1249" book="kv">
๐ Atthi devesu pāṇātipātā veramaṇi, natthi tattha pāṇātipātoti? Āmantā. Atthi manussesu pāṇātipātā veramaṇi, natthi tattha pāṇātipātoti? Na hevaṃ vattabbe …pe… .
</Paragraph>

<Paragraph number="1250" book="kv">
๐ Atthi devesu surāmerayamajjapamādaṭṭhānā veramaṇi, natthi tattha surāmerayamajjapamādaṭṭhānanti? Āmantā. Atthi manussesu surāmerayamajjapamādaṭṭhānā veramaṇi, natthi tattha surāmerayamajjapamādaṭṭhānanti? Na hevaṃ vattabbe …pe… .
</Paragraph>

<Paragraph number="1251" book="kv">
× Natthi devesu saṃvaroti? Āmantā. Sabbe devā pāṇātipātino adinnādāyino kāmesumicchācārino musāvādino surāmerayamajjapamādaṭṭhāyinoti? Na hevaṃ vattabbe …pe…  tena hi atthi devesu saṃvaroti.

</Paragraph>
</Division>

<Paragraph number="1252" type="center" book="kv">
Saṃvarakathā niṭṭhitā.
</Paragraph>