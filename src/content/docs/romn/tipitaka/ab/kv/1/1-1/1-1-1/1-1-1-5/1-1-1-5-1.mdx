---
title: "1.1.1.5.1 Paccanīkānuloma"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="kv" bookNo="32" page="9">

<Paragraph number="52" book="kv">
× Puggalo nupalabbhati saccikaṭṭhaparamatthenāti? Āmantā. Sabbattha puggalo nupalabbhati saccikaṭṭhaparamatthenāti? Na hevaṃ vattabbe.
</Paragraph>

<Paragraph number="53" book="kv">
Ājānāhi niggahaṃ. Hañci puggalo nupalabbhati saccikaṭṭhaparamatthena, tena vata re vattabbe—  “sabbattha puggalo nupalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo nupalabbhati saccikaṭṭhaparamatthena’, no ca vattabbe—  ‘sabbattha puggalo nupalabbhati saccikaṭṭhaparamatthenā’”ti micchā.
</Paragraph>

<Paragraph number="54" book="kv">
No ce pana vattabbe—  “sabbattha puggalo nupalabbhati saccikaṭṭhaparamatthenā”ti, no ca vata re vattabbe—  “puggalo nupalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo nupalabbhati saccikaṭṭhaparamatthena’, no ca vattabbe—  ‘sabbattha puggalo nupalabbhati saccikaṭṭhaparamatthenā’”ti micchā …pe… .

</Paragraph>
</Division>

<Paragraph number="55" type="center" book="kv">
Chaṭṭho niggaho.
</Paragraph>