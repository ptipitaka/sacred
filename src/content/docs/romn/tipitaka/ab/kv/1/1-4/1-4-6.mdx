---
title: "1.4.6 Bodhiyābuddhotikathā"
tableOfContents: false
sidebar:
  order: 7
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="398" book="kv" bookNo="32" page="212">

<Paragraph number="1363" book="kv">
๐ Bodhiyā buddhoti? Āmantā. Bodhiyā niruddhāya vigatāya paṭipassaddhāya abuddho hotīti? Na hevaṃ vattabbe …pe… .
</Paragraph>

<Paragraph number="1364" book="kv">
๐ Bodhiyā buddhoti? Āmantā. Atītāya bodhiyā buddhoti? Na hevaṃ vattabbe …pe…  atītāya bodhiyā buddhoti? Āmantā. Tāya bodhiyā bodhikaraṇīyaṃ karotīti? Na hevaṃ vattabbe …pe… .
</Paragraph>

<Paragraph number="1365" book="kv">
๐ Tāya bodhiyā bodhikaraṇīyaṃ karotīti? Āmantā. Tāya bodhiyā dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Na hevaṃ vattabbe …pe… .
</Paragraph>

<Paragraph number="1366" book="kv">
๐ Bodhiyā buddhoti? Āmantā. Anāgatāya bodhiyā buddhoti? Na hevaṃ vattabbe …pe… .
</Paragraph>

<Paragraph number="1367" book="kv">
๐ Anāgatāya bodhiyā buddhoti? Āmantā. Tāya bodhiyā bodhikaraṇīyaṃ karotīti? Na hevaṃ vattabbe …pe… .
</Paragraph>

<Paragraph number="1368" book="kv">
๐ Tāya bodhiyā bodhikaraṇīyaṃ karotīti? Āmantā. Tāya bodhiyā dukkhaṃ parijānāti …pe…  maggaṃ bhāvetīti? Na hevaṃ vattabbe …pe… .
</Paragraph>

<Paragraph number="1369" book="kv">
๐ Paccuppannāya bodhiyā buddho, tāya bodhiyā bodhikaraṇīyaṃ karotīti? Āmantā. Atītāya bodhiyā buddho, tāya bodhiyā bodhikaraṇīyaṃ karotīti? Na hevaṃ vattabbe …pe… .
</Paragraph>

<Paragraph number="1370" book="kv">
๐ Paccuppannāya bodhiyā buddho, tāya bodhiyā dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Āmantā. Atītāya bodhiyā buddho, tāya bodhiyā dukkhaṃ parijānāti …pe…  maggaṃ bhāvetīti? Na hevaṃ vattabbe …pe… .
</Paragraph>

<Paragraph number="1371" book="kv">
๐ Paccuppannāya bodhiyā buddho, tāya bodhiyā bodhikaraṇīyaṃ karotīti? Āmantā. Anāgatāya bodhiyā buddho, tāya bodhiyā bodhikaraṇīyaṃ karotīti? Na hevaṃ vattabbe …pe… .
</Paragraph>

<Paragraph number="1372" book="kv">
๐ Paccuppannāya bodhiyā buddho, tāya bodhiyā dukkhaṃ parijānāti …pe…  maggaṃ bhāvetīti? Āmantā. Anāgatāya bodhiyā buddho, tāya bodhiyā dukkhaṃ parijānāti …pe…  maggaṃ bhāvetīti? Na hevaṃ vattabbe …pe… .
</Paragraph>

<Paragraph number="1373" book="kv">
๐ Atītāya bodhiyā buddho, na ca tāya bodhiyā bodhikaraṇīyaṃ karotīti? Āmantā. Paccuppannāya bodhiyā buddho, na ca tāya bodhiyā bodhikaraṇīyaṃ karotīti? Na hevaṃ vattabbe …pe… .
</Paragraph>

<Paragraph number="1374" book="kv">
๐ Atītāya bodhiyā buddho, na ca tāya bodhiyā dukkhaṃ parijānāti …pe…  maggaṃ bhāvetīti? Āmantā. Paccuppannāya bodhiyā buddho, na ca tāya bodhiyā dukkhaṃ parijānāti …pe…  maggaṃ bhāvetīti? Na hevaṃ vattabbe …pe… .
</Paragraph>

<Paragraph number="1375" book="kv">
๐ Anāgatāya bodhiyā buddho, na ca tāya bodhiyā bodhikaraṇīyaṃ karotīti? Āmantā. Paccuppannāya bodhiyā buddho, na ca tāya bodhiyā bodhikaraṇīyaṃ karotīti? Na hevaṃ vattabbe …pe… .
</Paragraph>

<Paragraph number="1376" book="kv">
๐ Anāgatāya bodhiyā buddho, na ca tāya bodhiyā dukkhaṃ parijānāti …pe…  maggaṃ bhāvetīti? Āmantā. Paccuppannāya bodhiyā buddho, na ca tāya bodhiyā dukkhaṃ parijānāti …pe…  maggaṃ bhāvetīti? Na hevaṃ vattabbe …pe… .
</Paragraph>

</Division>
<Division number="399" book="kv" bookNo="32" page="213">

<Paragraph number="1377" book="kv">
๐ Atītāya bodhiyā buddho, anāgatāya bodhiyā buddho, paccuppannāya bodhiyā buddhoti? Āmantā. Tīhi bodhīhi buddhoti? Na hevaṃ vattabbe …pe… .
</Paragraph>

<Paragraph number="1378" book="kv">
๐ Tīhi bodhīhi buddhoti? Āmantā. Satataṃ samitaṃ abbokiṇṇaṃ tīhi bodhīhi samannāgato samohito, tisso bodhiyo paccupaṭṭhitāti? Na hevaṃ vattabbe …pe… .
</Paragraph>

<Paragraph number="1379" book="kv">
× Na vattabbaṃ—  “bodhiyā buddho”ti? Āmantā. Nanu bodhipaṭilābhā buddhoti? Āmantā. Hañci bodhipaṭilābhā buddho, tena vata re vattabbe—  “bodhiyā buddho”ti.
</Paragraph>

<Paragraph number="1380" book="kv">
๐ Bodhipaṭilābhā buddhoti, bodhiyā buddhoti? Āmantā. Bodhipaṭilābhā bodhīti? Na hevaṃ vattabbe …pe… .

</Paragraph>
</Division>

<Paragraph number="1381" type="center" book="kv">
Bodhiyā buddhotikathā niṭṭhitā.
</Paragraph>