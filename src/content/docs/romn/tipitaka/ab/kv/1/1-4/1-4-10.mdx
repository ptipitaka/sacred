---
title: "1.4.10 Sabbasaṃyojanappahānakathā"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="413" book="kv" bookNo="32" page="225">

<Paragraph number="1454" book="kv">
๐ Sabbasaṃyojanānaṃ pahānaṃ arahattanti? Āmantā. Arahattamaggena sabbe saṃyojanā pahīyantīti? Na hevaṃ vattabbe …pe… .
</Paragraph>

<Paragraph number="1455" book="kv">
๐ Arahattamaggena sabbe saṃyojanā pahīyantīti? Āmantā. Arahattamaggena sakkāyadiṭṭhiṃ vicikicchaṃ sīlabbataparāmāsaṃ pajahatīti? Na hevaṃ vattabbe …pe… .
</Paragraph>

<Paragraph number="1456" book="kv">
๐ Arahattamaggena sakkāyadiṭṭhiṃ vicikicchaṃ sīlabbataparāmāsaṃ pajahatīti? Āmantā. Nanu tiṇṇaṃ saṃyojanānaṃ pahānaṃ sotāpattiphalaṃ vuttaṃ bhagavatāti? Āmantā. Hañci tiṇṇaṃ saṃyojanānaṃ pahānaṃ sotāpattiphalaṃ vuttaṃ bhagavatā, no ca vata re vattabbe—  “arahattamaggena sabbe saṃyojanā pahīyantī”ti.
</Paragraph>

</Division>
<Division number="414" book="kv" bookNo="32" page="225">

<Paragraph number="1457" book="kv">
๐ Arahattamaggena sabbe saṃyojanā pahīyantīti? Āmantā. Arahattamaggena oḷārikaṃ kāmarāgaṃ oḷārikaṃ byāpādaṃ pajahatīti? Na hevaṃ vattabbe …pe… .
</Paragraph>

</Division>
<Division number="415" book="kv" bookNo="32" page="225">

<Paragraph number="1458" book="kv">
๐ Arahattamaggena oḷārikaṃ kāmarāgaṃ oḷārikaṃ byāpādaṃ pajahatīti? Āmantā. Nanu kāmarāgabyāpādānaṃ tanubhāvaṃ sakadāgāmiphalaṃ vuttaṃ bhagavatāti? Āmantā. Hañci kāmarāgabyāpādānaṃ tanubhāvaṃ sakadāgāmiphalaṃ vuttaṃ bhagavatā, no ca vata re vattabbe—  “arahattamaggena sabbe saṃyojanā pahīyantī”ti.
</Paragraph>

<Paragraph number="1459" book="kv">
๐ Arahattamaggena sabbe saṃyojanā pahīyantīti? Āmantā. Arahattamaggena aṇusahagataṃ kāmarāgaṃ aṇusahagataṃ byāpādaṃ pajahatīti? Na hevaṃ vattabbe …pe… .
</Paragraph>

</Division>
<Division number="416" book="kv" bookNo="32" page="226">

<Paragraph number="1460" book="kv">
๐ Arahattamaggena aṇusahagataṃ kāmarāgaṃ aṇusahagataṃ byāpādaṃ pajahatīti? Āmantā. Nanu kāmarāgabyāpādānaṃ anavasesappahānaṃ anāgāmiphalaṃ vuttaṃ bhagavatāti? Āmantā. Hañci kāmarāgabyāpādānaṃ anavasesappahānaṃ anāgāmiphalaṃ vuttaṃ bhagavatā, no ca vata re vattabbe—  “arahattamaggena sabbe saṃyojanā pahīyantī”ti.
</Paragraph>

<Paragraph number="1461" book="kv">
๐ Arahattamaggena sabbe saṃyojanā pahīyantīti? Āmantā. Nanu rūparāgaarūparāgamānauddhaccaavijjāya anavasesappahānaṃ arahattaṃ vuttaṃ bhagavatāti? Āmantā. Hañci rūparāgaarūparāgamānauddhaccaavijjāya anavasesappahānaṃ arahattaṃ vuttaṃ bhagavatā, no ca vata re vattabbe—  “arahattamaggena sabbe saṃyojanā pahīyantī”ti.
</Paragraph>

</Division>
<Division number="417" book="kv" bookNo="32" page="226">

<Paragraph number="1462" book="kv">
× Na vattabbaṃ—  “sabbasaṃyojanānaṃ pahānaṃ arahattan”ti? Āmantā. Nanu arahato sabbe saṃyojanā pahīnāti? Āmantā. Hañci arahato sabbe saṃyojanā pahīnā, tena vata re vattabbe—  “sabbasaṃyojanānaṃ pahānaṃ arahattan”ti.

</Paragraph>
</Division>

<Paragraph number="1463" type="center" book="kv">
Sabbasaṃyojanappahānakathā niṭṭhitā.

  
Catuttho vaggo.



</Paragraph>

<Paragraph number="1464" type="center" book="kv">
Tassuddānaṃ


</Paragraph>

<Paragraph number="1465" book="kv">
Gihi’ssa arahā, saha upapattiyā arahā, arahato sabbe dhammā anāsavā, arahā catūhi phalehi samannāgato, evamevaṃ chahi upekkhāhi, bodhiyā buddho, salakkhaṇasamannāgato, bodhisatto okkantaniyāmo caritabrahmacariyo, paṭipannako phalena samannāgato, sabbasaṃyojanānaṃ pahānaṃ arahattanti.
</Paragraph>