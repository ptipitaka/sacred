---
title: "1.4.8 Niyāmokkantikathā"
tableOfContents: false
sidebar:
  order: 9
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="403" book="kv" bookNo="32" page="216">

<Paragraph number="1396" book="kv">
๐ Bodhisatto kassapassa bhagavato pāvacane okkantaniyāmo caritabrahmacariyoti? Āmantā. Bodhisatto kassapassa bhagavato sāvakoti? Na hevaṃ vattabbe …pe… .
</Paragraph>

<Paragraph number="1397" book="kv">
๐ Bodhisatto kassapassa bhagavato sāvakoti? Āmantā. Sāvako hutvā buddho hotīti? Na hevaṃ vattabbe …pe… .
</Paragraph>

<Paragraph number="1398" book="kv">
๐ Sāvako hutvā buddho hotīti? Āmantā. Anussaviyoti? Na hevaṃ vattabbe …pe… .
</Paragraph>

<Paragraph number="1399" book="kv">
๐ Anussaviyoti? Āmantā. Nanu bhagavā sayambhūti? Āmantā. Hañci bhagavā sayambhū, no ca vata re vattabbe—  “anussaviyo”ti.
</Paragraph>

<Paragraph number="1400" book="kv">
๐ Bodhisatto kassapassa bhagavato pāvacane okkantaniyāmo caritabrahmacariyoti? Āmantā. Bhagavatā bodhiyā mūle tīṇeva sāmaññaphalāni abhisambuddhānīti? Na hevaṃ vattabbe …pe… .
</Paragraph>

<Paragraph number="1401" book="kv">
๐ Nanu bhagavatā bodhiyā mūle cattāri sāmaññaphalāni abhisambuddhānīti? Āmantā. Hañci bhagavatā bodhiyā mūle cattāri sāmaññaphalāni abhisambuddhāni, no ca vata re vattabbe—  “bodhisatto kassapassa bhagavato pāvacane okkantaniyāmo caritabrahmacariyo”ti.
</Paragraph>

</Division>
<Division number="404" book="kv" bookNo="32" page="217">

<Paragraph number="1402" book="kv">
๐ Bodhisatto kassapassa bhagavato pāvacane okkantaniyāmo caritabrahmacariyoti? Āmantā. Bodhisatto dukkarakāriyaṃ akāsīti? Āmantā. Dassanasampanno puggalo dukkarakāriyaṃ kareyyāti? Na hevaṃ vattabbe …pe… .
</Paragraph>

<Paragraph number="1403" book="kv">
๐ Bodhisatto aparantapaṃ akāsi, aññaṃ satthāraṃ uddisīti? Āmantā. Dassanasampanno puggalo aññaṃ satthāraṃ uddiseyyāti? Na hevaṃ vattabbe …pe… .
</Paragraph>

<Paragraph number="1404" book="kv">
๐ Āyasmā ānando bhagavato pāvacane okkantaniyāmo caritabrahmacariyo, āyasmā ānando bhagavato sāvakoti? Āmantā. Bodhisatto kassapassa bhagavato pāvacane okkantaniyāmo caritabrahmacariyo, bodhisatto kassapassa bhagavato sāvakoti? Na hevaṃ vattabbe …pe… .
</Paragraph>

<Paragraph number="1405" book="kv">
๐ Citto gahapati hatthako āḷavako bhagavato pāvacane okkantaniyāmo caritabrahmacariyo, citto gahapati hatthako āḷavako bhagavato sāvakoti? Āmantā. Bodhisatto kassapassa bhagavato pāvacane okkantaniyāmo caritabrahmacariyo, bodhisatto kassapassa bhagavato sāvakoti? Na hevaṃ vattabbe …pe… .
</Paragraph>

<Paragraph number="1406" book="kv">
๐ Bodhisatto kassapassa bhagavato pāvacane okkantaniyāmo caritabrahmacariyo, na ca kassapassa bhagavato sāvakoti? Āmantā. Āyasmā ānando bhagavato pāvacane okkantaniyāmo caritabrahmacariyo, na ca bhagavato sāvakoti? Na hevaṃ vattabbe …pe… .
</Paragraph>

<Paragraph number="1407" book="kv">
๐ Bodhisatto kassapassa bhagavato pāvacane okkantaniyāmo caritabrahmacariyo, na ca kassapassa bhagavato sāvakoti? Āmantā. Citto gahapati hatthako āḷavako bhagavato pāvacane okkantaniyāmo caritabrahmacariyo, na ca bhagavato sāvakoti? Na hevaṃ vattabbe …pe… .
</Paragraph>

<Paragraph number="1408" book="kv">
๐ Bodhisatto kassapassa bhagavato pāvacane okkantaniyāmo caritabrahmacariyo, na ca kassapassa bhagavato sāvakoti? Āmantā. Sāvako jātiṃ vītivatto asāvako hotīti? Na hevaṃ vattabbe …pe… .
</Paragraph>

</Division>
<Division number="405" book="kv" bookNo="32" page="218">

<Paragraph number="1409" book="kv">
× Na vattabbaṃ—  “bodhisatto kassapassa bhagavato pāvacane okkantaniyāmo caritabrahmacariyo”ti? Āmantā. Nanu vuttaṃ bhagavatā—  “kassape ahaṃ, ānanda, bhagavati brahmacariyaṃ acariṃ āyatiṃ sambodhāyā”ti. Attheva suttantoti? Āmantā. Tena hi na vattabbaṃ—  “bodhisatto kassapassa bhagavato pāvacane okkantaniyāmo caritabrahmacariyo”ti.
</Paragraph>

<Paragraph number="1410" book="kv">
๐ Bodhisatto kassapassa bhagavato pāvacane okkantaniyāmo caritabrahmacariyoti? Āmantā. Nanu vuttaṃ bhagavatā—
</Paragraph>

<Paragraph number="1411" type="verses" book="kv">
_“Sabbābhibhū sabbavidūhamasmi,_  
_Sabbesu dhammesu anupalitto;_  
_Sabbañjaho taṇhakkhaye vimutto,_  
_Sayaṃ abhiññāya kamuddiseyyaṃ._  

</Paragraph>

<Paragraph number="1412" type="verses" book="kv">
_Na me ācariyo atthi,_  
_sadiso me na vijjati;_  
_Sadevakasmiṃ lokasmiṃ,_  
_natthi me paṭipuggalo._  

</Paragraph>

<Paragraph number="1413" type="verses" book="kv">
_Ahañhi arahā loke,_  
_ahaṃ satthā anuttaro;_  
_Ekomhi sammāsambuddho,_  
_sītibhūtosmi nibbuto._  

</Paragraph>

<Paragraph number="1414" type="verses" book="kv">
_Dhammacakkaṃ pavattetuṃ,_  
_Gacchāmi kāsinaṃ puraṃ;_  
_Andhībhūtasmiṃ lokasmiṃ,_  
_Āhañchaṃ amatadundubhin”ti._  

</Paragraph>

<Paragraph number="1415" book="kv">
“Yathā kho tvaṃ, āvuso, paṭijānāsi, arahasi anantajino”ti?
</Paragraph>

<Paragraph number="1416" type="verses" book="kv">
_“Mādisā ve jinā honti,_  
_ye pattā āsavakkhayaṃ;_  
_Jitā me pāpakā dhammā,_  
_tasmāhaṃ upaka jino”ti._  

</Paragraph>

<Paragraph number="1417" book="kv">
Attheva suttantoti? Āmantā. Tena hi na vattabbaṃ—  “bodhisatto kassapassa bhagavato pāvacane okkantaniyāmo caritabrahmacariyo”ti.
</Paragraph>

<Paragraph number="1418" book="kv">
๐ Bodhisatto kassapassa bhagavato pāvacane okkantaniyāmo caritabrahmacariyoti? Āmantā. Nanu vuttaṃ bhagavatā—  “‘idaṃ dukkhaṃ ariyasaccan’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘Taṃ kho panidaṃ dukkhaṃ ariyasaccaṃ pariññeyyan’ti me, bhikkhave …pe…  pariññātanti me, bhikkhave, pubbe ananussutesu dhammesu cakkhuṃ udapādi …pe…  āloko udapādi. ‘Idaṃ dukkhasamudayaṃ ariyasaccan’ti me, bhikkhave …pe…  ‘taṃ kho panidaṃ dukkhasamudayaṃ ariyasaccaṃ pahātabban’ti me, bhikkhave …pe…  pahīnanti me, bhikkhave …pe…  ‘idaṃ dukkhanirodhaṃ ariyasaccan’ti me, bhikkhave …pe…  ‘taṃ kho panidaṃ dukkhanirodhaṃ ariyasaccaṃ sacchikātabban’ti me, bhikkhave …pe…  sacchikatanti me, bhikkhave …pe…  ‘idaṃ dukkhanirodhagāminī paṭipadā ariyasaccan’ti me, bhikkhave …pe…  ‘taṃ kho panidaṃ dukkhanirodhagāminī paṭipadā ariyasaccaṃ bhāvetabban’ti me, bhikkhave …pe…  bhāvitanti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādī”ti. Attheva suttantoti? Āmantā. Tena hi na vattabbaṃ—  “bodhisatto kassapassa bhagavato pāvacane okkantaniyāmo caritabrahmacariyo”ti.

</Paragraph>
</Division>

<Paragraph number="1419" type="center" book="kv">
Niyāmokkantikathā niṭṭhitā.
</Paragraph>