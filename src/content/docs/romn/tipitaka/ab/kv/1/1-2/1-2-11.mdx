---
title: "1.2.11 Nirodhakathā"
tableOfContents: false
sidebar:
  order: 3
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="353" book="kv" bookNo="32" page="173">

<Paragraph number="1072" book="kv">
๐ Dve nirodhāti? Āmantā. Dve dukkhanirodhāti? Na hevaṃ vattabbe …pe…  dve dukkhanirodhāti? Āmantā. Dve nirodhasaccānīti? Na hevaṃ vattabbe …pe…  dve nirodhasaccānīti? Āmantā. Dve dukkhasaccānīti? Na hevaṃ vattabbe …pe…  dve nirodhasaccānīti? Āmantā. Dve samudayasaccānīti? Na hevaṃ vattabbe …pe…  dve nirodhasaccānīti? Āmantā. Dve maggasaccānīti? Na hevaṃ vattabbe …pe… .
</Paragraph>

<Paragraph number="1073" book="kv">
๐ Dve nirodhasaccānīti? Āmantā. Dve tāṇāni …pe…  dve leṇāni…  dve saraṇāni…  dve parāyaṇāni…  dve accutāni…  dve amatāni…  dve nibbānānīti? Na hevaṃ vattabbe …pe… .
</Paragraph>

<Paragraph number="1074" book="kv">
๐ Dve nibbānānīti? Āmantā. Atthi dvinnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā bhedo vā rāji vā antarikā vāti? Na hevaṃ vattabbe …pe… .
</Paragraph>

<Paragraph number="1075" book="kv">
๐ Dve nirodhāti? Āmantā. Nanu appaṭisaṅkhāniruddhe saṅkhāre paṭisaṅkhā nirodhentīti? Āmantā. Hañci appaṭisaṅkhāniruddhe saṅkhāre paṭisaṅkhā nirodhenti, no ca vata re vattabbe—  “dve nirodhā”ti.
</Paragraph>

<Paragraph number="1076" book="kv">
× Na vattabbaṃ—  “dve nirodhā”ti? Āmantā. Nanu appaṭisaṅkhāniruddhāpi saṅkhārā accantabhaggā, paṭisaṅkhāniruddhāpi saṅkhārā accantabhaggāti? Āmantā. Hañci appaṭisaṅkhāniruddhāpi saṅkhārā accantabhaggā, paṭisaṅkhāniruddhāpi saṅkhārā accantabhaggā, tena vata re vattabbe—  “dve nirodhā”ti.
</Paragraph>

<Paragraph number="1077" book="kv">
๐ Dve nirodhāti? Āmantā. Paṭisaṅkhāniruddhāpi saṅkhārā ariyamaggaṃ āgamma niruddhāti? Āmantā. Appaṭisaṅkhāniruddhā saṅkhārā ariyamaggaṃ āgamma niruddhāti? Na hevaṃ vattabbe …pe…
</Paragraph>

<Paragraph number="1078" book="kv">
๐ Dve nirodhāti? Āmantā. Paṭisaṅkhāniruddhā saṅkhārā na puna uppajjantīti? Āmantā. Appaṭisaṅkhāniruddhā saṅkhārā na puna uppajjantīti? Na hevaṃ vattabbe …pe…  tena hi na vattabbaṃ—  “dve nirodhā”ti.

</Paragraph>
</Division>

<Paragraph number="1079" type="center" book="kv">
Nirodhakathā niṭṭhitā.

  
Dutiyo vaggo.



</Paragraph>

<Paragraph number="1080" type="center" book="kv">
Tassuddānaṃ


</Paragraph>

<Paragraph number="1081" type="verses" book="kv">
_Parūpahāro aññāṇaṃ,_  
_kaṅkhā paravitāraṇā;_  
_Vacībhedo dukkhāhāro,_  
_cittaṭṭhiti ca kukkuḷā;_  
_Anupubbābhisamayo,_  
_vohāro ca nirodhakoti._
</Paragraph>