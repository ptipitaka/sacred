---
title: "1.1.2.3 Suttasādhanaparihāni"
tableOfContents: false
sidebar:
  order: 3
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="265" book="kv">

<Paragraph number="498" book="kv">
๐ Parihāyati arahā arahattāti? Āmantā. Nanu vuttaṃ bhagavatā—
</Paragraph>

<Paragraph number="499" type="verses" book="kv">
_“Uccāvacā hi paṭipadā,_  
_Samaṇena pakāsitā;_  
_Na pāraṃ diguṇaṃ yanti,_  
_Nayidaṃ ekaguṇaṃ mutan”ti._  

</Paragraph>

<Paragraph number="500" book="kv">
Attheva suttantoti? Āmantā. Tena hi na vattabbaṃ—  “parihāyati arahā arahattā”ti.
</Paragraph>

<Paragraph number="501" book="kv">
๐ Parihāyati arahā arahattāti? Āmantā. Atthi chinnassa chediyanti? Na hevaṃ vattabbe.
</Paragraph>

<Paragraph number="502" book="kv">
๐ Atthi chinnassa chediyanti? Āmantā. Nanu vuttaṃ bhagavatā—
</Paragraph>

<Paragraph number="503" type="verses" book="kv">
_“Vītataṇho anādāno,_  
_kiccaṃ yassa na vijjati;_  
_Chinnassa chediyaṃ natthi,_  
_oghapāso samūhato”ti._  

</Paragraph>

<Paragraph number="504" book="kv">
Attheva suttantoti? Āmantā. Tena hi na vattabbaṃ—  “atthi chinnassa chediyan”ti.
</Paragraph>

</Division>
<Division number="266" book="kv">

<Paragraph number="505" book="kv">
๐ Parihāyati arahā arahattāti? Āmantā. Atthi katassa paticayoti? Na hevaṃ vattabbe.
</Paragraph>

<Paragraph number="506" book="kv">
๐ Atthi katassa paticayoti? Āmantā. Nanu vuttaṃ bhagavatā—
</Paragraph>

<Paragraph number="507" type="verses" book="kv">
_“Tassa sammā vimuttassa,_  
_santacittassa bhikkhuno;_  
_Katassa paticayo natthi,_  
_karaṇīyaṃ na vijjati._  

</Paragraph>

<Paragraph number="508" type="verses" book="kv">
_Selo yathā ekagghano,_  
_vātena na samīrati;_  
_Evaṃ rūpā rasā saddā,_  
_gandhā phassā ca kevalā._  

</Paragraph>

<Paragraph number="509" type="verses" book="kv">
_Iṭṭhā dhammā aniṭṭhā ca,_  
_nappavedhenti tādino;_  
_Ṭhitaṃ cittaṃ vippamuttaṃ,_  
_vayaṃ cassānupassatī”ti._  

</Paragraph>

<Paragraph number="510" book="kv">
Attheva suttantoti? Āmantā. Tena hi na vattabbaṃ—  “atthi katassa paticayo”ti.
</Paragraph>

</Division>
<Division number="267" book="kv">

<Paragraph number="511" book="kv">
× Na vattabbaṃ—  “parihāyati arahā arahattā”ti? Āmantā. Nanu vuttaṃ bhagavatā—  “pañcime, bhikkhave, dhammā samayavimuttassa bhikkhuno parihānāya saṃvattanti. Katame pañca? Kammārāmatā, bhassārāmatā, niddārāmatā, saṅgaṇikārāmatā, yathāvimuttaṃ cittaṃ na paccavekkhati. Ime kho, bhikkhave, pañca dhammā samayavimuttassa bhikkhuno parihānāya saṃvattantī”ti. Attheva suttantoti? Āmantā. Tena hi parihāyati arahā arahattāti.
</Paragraph>

<Paragraph number="512" book="kv">
๐ Atthi arahato kammārāmatāti? Na hevaṃ vattabbe.
</Paragraph>

<Paragraph number="513" book="kv">
๐ Atthi arahato kammārāmatāti? Āmantā. Atthi arahato rāgo kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇanti? Na hevaṃ vattabbe.
</Paragraph>

<Paragraph number="514" book="kv">
๐ Atthi arahato bhassārāmatā, atthi arahato niddārāmatā, atthi arahato saṅgaṇikārāmatāti? Na hevaṃ vattabbe.
</Paragraph>

<Paragraph number="515" book="kv">
๐ Atthi arahato saṅgaṇikārāmatāti? Āmantā. Atthi arahato rāgo kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇanti? Na hevaṃ vattabbe.
</Paragraph>

</Division>
<Division number="268" book="kv">

<Paragraph number="516" book="kv">
๐ Parihāyati arahā arahattāti? Āmantā. Arahā arahattā parihāyamāno kiṃ pariyuṭṭhito parihāyatīti? Rāgapariyuṭṭhito parihāyatīti. Pariyuṭṭhānaṃ kiṃ paṭicca uppajjatīti? Anusayaṃ paṭicca uppajjatīti. Atthi arahato anusayāti? Na hevaṃ vattabbe.
</Paragraph>

<Paragraph number="517" book="kv">
๐ Atthi arahato anusayāti? Āmantā. Atthi arahato kāmarāgānusayo paṭighānusayo mānānusayo diṭṭhānusayo vicikicchānusayo bhavarāgānusayo avijjānusayoti? Na hevaṃ vattabbe.
</Paragraph>

<Paragraph number="518" book="kv">
๐ Dosapariyuṭṭhito parihāyatīti …pe…  mohapariyuṭṭhito parihāyatīti… . Pariyuṭṭhānaṃ kiṃ paṭicca uppajjatīti? Anusayaṃ paṭicca uppajjatīti. Atthi arahato anusayāti? Na hevaṃ vattabbe …pe… .
</Paragraph>

<Paragraph number="519" book="kv">
๐ Atthi arahato anusayāti? Āmantā. Atthi arahato kāmarāgānusayo …pe…  avijjānusayoti? Na hevaṃ vattabbe.
</Paragraph>

<Paragraph number="520" book="kv">
๐ Parihāyati arahā arahattāti? Āmantā. Arahato arahattā parihāyamānassa kiṃ upacayaṃ gacchatīti? Rāgo upacayaṃ gacchatīti. Sakkāyadiṭṭhi upacayaṃ gacchatīti, vicikicchā upacayaṃ gacchatīti, sīlabbataparāmāso upacayaṃ gacchatīti? Na hevaṃ vattabbe. Doso upacayaṃ gacchatīti …pe…  moho upacayaṃ gacchatīti, sakkāyadiṭṭhi upacayaṃ gacchatīti, vicikicchā upacayaṃ gacchatīti, sīlabbataparāmāso upacayaṃ gacchatīti? Na hevaṃ vattabbe.
</Paragraph>

<Paragraph number="521" book="kv">
๐ Parihāyati arahā arahattāti? Āmantā. Arahā ācinatīti? Na hevaṃ vattabbe. Arahā apacinatīti? Na hevaṃ vattabbe. Arahā pajahatīti? Na hevaṃ vattabbe. Arahā upādiyatīti? Na hevaṃ vattabbe. Arahā visinetīti? Na hevaṃ vattabbe. Arahā ussinetīti? Na hevaṃ vattabbe. Arahā vidhūpetīti? Na hevaṃ vattabbe. Arahā sandhūpetīti? Na hevaṃ vattabbe.
</Paragraph>

<Paragraph number="522" book="kv">
Nanu arahā nevācinati na apacinati apacinitvā ṭhitoti? Āmantā. Hañci arahā nevācinati na apacinati apacinitvā ṭhito, no ca vata re vattabbe—  “parihāyati arahā arahattā”ti.
</Paragraph>

<Paragraph number="523" book="kv">
Nanu arahā neva pajahati na upādiyati pajahitvā ṭhitoti? Āmantā. Hañci arahā neva pajahati na upādiyati pajahitvā ṭhito, no ca vata re vattabbe—  “parihāyati arahā arahattā”ti.
</Paragraph>

<Paragraph number="524" book="kv">
Nanu arahā neva visineti na ussineti visinitvā ṭhitoti? Āmantā. Hañci arahā neva visineti na ussineti visinitvā ṭhito, no ca vata re vattabbe—  “parihāyati arahā arahattā”ti.
</Paragraph>

<Paragraph number="525" book="kv">
Nanu arahā neva vidhūpeti na sandhūpeti vidhūpetvā ṭhitoti? Āmantā. Hañci arahā neva vidhūpeti na sandhūpeti vidhūpetvā ṭhito, no ca vata re vattabbe—  “parihāyati arahā arahattā”ti.

</Paragraph>
</Division>

<Paragraph number="526" type="center" book="kv">
Parihānikathā niṭṭhitā.
</Paragraph>