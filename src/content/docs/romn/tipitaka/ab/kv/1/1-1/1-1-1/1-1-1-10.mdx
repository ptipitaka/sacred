---
title: "1.1.1.10 Catukkanayasaṃsandana"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="46" book="kv">

<Paragraph number="119" book="kv">
๐ Puggalo upalabbhati saccikaṭṭhaparamatthenāti? Āmantā. Rūpaṃ puggaloti? Na hevaṃ vattabbe.
</Paragraph>

<Paragraph number="120" book="kv">
Ājānāhi niggahaṃ. Hañci puggalo upalabbhati saccikaṭṭhaparamatthena, tena vata re vattabbe—  “rūpaṃ puggalo”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘rūpaṃ puggalo’”ti micchā.
</Paragraph>

<Paragraph number="121" book="kv">
No ce pana vattabbe—  “rūpaṃ puggalo”ti, no ca vata re vattabbe—  “puggalo upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘rūpaṃ puggalo’”ti micchā …pe… .
</Paragraph>

</Division>
<Division number="47" book="kv">

<Paragraph number="122" book="kv">
๐ Puggalo upalabbhati saccikaṭṭhaparamatthenāti? Āmantā. Rūpasmiṃ puggalo …pe…  aññatra rūpā puggalo …pe…  puggalasmiṃ rūpanti? Na hevaṃ vattabbe.
</Paragraph>

<Paragraph number="123" book="kv">
Ājānāhi niggahaṃ. Hañci puggalo upalabbhati saccikaṭṭhaparamatthena, tena vata re vattabbe—  “puggalasmiṃ rūpan”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘puggalasmiṃ rūpan’”ti micchā.
</Paragraph>

<Paragraph number="124" book="kv">
No ce pana vattabbe—  “puggalasmiṃ rūpan”ti, no ca vata re vattabbe—  “puggalo upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘puggalasmiṃ rūpan’”ti micchā …pe… .
</Paragraph>

</Division>
<Division number="48" book="kv">

<Paragraph number="125" book="kv">
๐ Puggalo upalabbhati saccikaṭṭhaparamatthenāti? Āmantā. Vedanā puggalo …pe…  vedanāya puggalo …pe…  aññatra vedanāya puggalo …pe…  puggalasmiṃ vedanā …pe… .
</Paragraph>

<Paragraph number="126" book="kv">
Saññā puggalo …pe…  saññāya puggalo …pe…  aññatra saññāya puggalo …pe…  puggalasmiṃ saññā …pe… .
</Paragraph>

<Paragraph number="127" book="kv">
Saṅkhārā puggalo …pe…  saṅkhāresu puggalo …pe…  aññatra saṅkhārehi puggalo …pe…  puggalasmiṃ saṅkhārā …pe… .
</Paragraph>

<Paragraph number="128" book="kv">
Viññāṇaṃ puggalo …pe…  viññāṇasmiṃ puggalo …pe…  aññatra viññāṇā puggalo …pe…  puggalasmiṃ viññāṇanti? Na hevaṃ vattabbe.
</Paragraph>

<Paragraph number="129" book="kv">
Ājānāhi niggahaṃ. Hañci puggalo upalabbhati saccikaṭṭhaparamatthena, tena vata re vattabbe—  “puggalasmiṃ viññāṇan”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘puggalasmiṃ viññāṇan’”ti micchā.
</Paragraph>

<Paragraph number="130" book="kv">
No ce pana vattabbe—  “puggalasmiṃ viññāṇan”ti, no ca vata re vattabbe—  “puggalo upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘puggalasmiṃ viññāṇan’”ti micchā …pe… .
</Paragraph>

</Division>
<Division number="49" book="kv">

<Paragraph number="131" book="kv">
๐ Puggalo upalabbhati saccikaṭṭhaparamatthenāti? Āmantā. Cakkhāyatanaṃ puggalo …pe…  cakkhāyatanasmiṃ puggalo …pe…  aññatra cakkhāyatanā puggalo …pe…  puggalasmiṃ cakkhāyatanaṃ …pe…  dhammāyatanaṃ puggalo …pe…  dhammāyatanasmiṃ puggalo …pe…  aññatra dhammāyatanā puggalo …pe…  puggalasmiṃ dhammāyatanaṃ …pe… .
</Paragraph>

<Paragraph number="132" book="kv">
Cakkhudhātu puggalo …pe…  cakkhudhātuyā puggalo …pe…  aññatra cakkhudhātuyā puggalo …pe…  puggalasmiṃ cakkhudhātu …pe…  dhammadhātu puggalo …pe…  dhammadhātuyā puggalo …pe…  aññatra dhammadhātuyā puggalo …pe…  puggalasmiṃ dhammadhātu …pe… .
</Paragraph>

<Paragraph number="133" book="kv">
Cakkhundriyaṃ puggalo …pe…  cakkhundriyasmiṃ puggalo …pe…  aññatra cakkhundriyā puggalo …pe…  puggalasmiṃ cakkhundriyaṃ …pe…  aññātāvindriyaṃ puggalo …pe…  aññātāvindriyasmiṃ puggalo …pe…  aññatra aññātāvindriyā puggalo …pe…  puggalasmiṃ aññātāvindriyanti? Na hevaṃ vattabbe.
</Paragraph>

<Paragraph number="134" book="kv">
Ājānāhi niggahaṃ. Hañci puggalo upalabbhati saccikaṭṭhaparamatthena, tena vata re vattabbe—  “puggalasmiṃ aññātāvindriyan”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘puggalasmiṃ aññātāvindriyan’”ti micchā.
</Paragraph>

<Paragraph number="135" book="kv">
No ce pana vattabbe—  “puggalasmiṃ aññātāvindriyan”ti, no ca vata re vattabbe—  “puggalo upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘puggalasmiṃ aññātāvindriyan’”ti micchā …pe… .
</Paragraph>

</Division>
<Division number="50" book="kv">

<Paragraph number="136" book="kv">
× Puggalo nupalabbhati saccikaṭṭhaparamatthenāti? Āmantā. Vuttaṃ bhagavatā—  “atthi puggalo attahitāya paṭipanno”ti? Āmantā. Rūpaṃ puggaloti? Na hevaṃ vattabbe.
</Paragraph>

<Paragraph number="137" book="kv">
Ājānāhi paṭikammaṃ. Hañci vuttaṃ bhagavatā—  “atthi puggalo attahitāya paṭipanno”, tena vata re vattabbe—  “rūpaṃ puggalo”ti. Yaṃ tattha vadesi—  “vattabbe kho—  ‘vuttaṃ bhagavatā—  atthi puggalo attahitāya paṭipanno’, no ca vattabbe—  ‘rūpaṃ puggaloti’” micchā.
</Paragraph>

<Paragraph number="138" book="kv">
No ce pana vattabbe—  “rūpaṃ puggalo”ti, no ca vata re vattabbe—  “vuttaṃ bhagavatā—  ‘atthi puggalo attahitāya paṭipanno’”ti. Yaṃ tattha vadesi—  “vattabbe kho—  ‘vuttaṃ bhagavatā—  atthi puggalo attahitāya paṭipanno’, no ca vattabbe—  ‘rūpaṃ puggalo’”ti micchā …pe… .
</Paragraph>

</Division>
<Division number="51" book="kv">

<Paragraph number="139" book="kv">
× Puggalo nupalabbhati saccikaṭṭhaparamatthenāti? Āmantā. Vuttaṃ bhagavatā—  “atthi puggalo attahitāya paṭipanno”ti? Āmantā. Rūpasmiṃ puggalo …pe…  aññatra rūpā puggalo …pe…  puggalasmiṃ rūpaṃ …pe… .
</Paragraph>

<Paragraph number="140" book="kv">
Vedanā puggalo …pe…  vedanāya puggalo …pe…  aññatra vedanāya puggalo …pe…  puggalasmiṃ vedanā …pe… .
</Paragraph>

<Paragraph number="141" book="kv">
Saññā puggalo …pe…  saññāya puggalo …pe…  aññatra saññāya puggalo …pe…  puggalasmiṃ saññā …pe… .
</Paragraph>

<Paragraph number="142" book="kv">
Saṅkhārā puggalo …pe…  saṅkhāresu puggalo …pe…  aññatra saṅkhārehi puggalo …pe…  puggalasmiṃ saṅkhārā …pe… .
</Paragraph>

<Paragraph number="143" book="kv">
Viññāṇaṃ puggalo …pe…  viññāṇasmiṃ puggalo …pe…  aññatra viññāṇā puggalo …pe…  puggalasmiṃ viññāṇanti? Na hevaṃ vattabbe.
</Paragraph>

<Paragraph number="144" book="kv">
Ājānāhi paṭikammaṃ. Hañci vuttaṃ bhagavatā—  “atthi puggalo attahitāya paṭipanno”, tena vata re vattabbe—  “puggalasmiṃ viññāṇan”ti. Yaṃ tattha vadesi—  “vattabbe kho—  ‘vuttaṃ bhagavatā—  atthi puggalo attahitāya paṭipanno’, no ca vattabbe—  ‘puggalasmiṃ viññāṇan’”ti micchā.
</Paragraph>

<Paragraph number="145" book="kv">
No ce pana vattabbe—  “puggalasmiṃ viññāṇan”ti, no ca vata re vattabbe—  “vuttaṃ bhagavatā—  ‘atthi puggalo attahitāya paṭipanno’”ti. Yaṃ tattha vadesi—  “vattabbe kho—  ‘vuttaṃ bhagavatā—  atthi puggalo attahitāya paṭipanno’, no ca vattabbe—  ‘puggalasmiṃ viññāṇan’”ti micchā …pe… .
</Paragraph>

</Division>
<Division number="52" book="kv">

<Paragraph number="146" book="kv">
× Puggalo nupalabbhati saccikaṭṭhaparamatthenāti? Āmantā. Vuttaṃ bhagavatā—  “atthi puggalo attahitāya paṭipanno”ti? Āmantā. Cakkhāyatanaṃ puggalo …pe…  cakkhāyatanasmiṃ puggalo …pe…  aññatra cakkhāyatanā puggalo …pe…  puggalasmiṃ cakkhāyatanaṃ …pe…  dhammāyatanaṃ puggalo …pe…  dhammāyatanasmiṃ puggalo …pe…  aññatra dhammāyatanā puggalo …pe…  puggalasmiṃ dhammāyatanaṃ …pe… .
</Paragraph>

<Paragraph number="147" book="kv">
Cakkhudhātu puggalo …pe…  cakkhudhātuyā puggalo …pe…  aññatra cakkhudhātuyā puggalo …pe…  puggalasmiṃ cakkhudhātu …pe…  dhammadhātu puggalo …pe…  dhammadhātuyā puggalo …pe…  aññatra dhammadhātuyā puggalo …pe…  puggalasmiṃ dhammadhātu …pe… .
</Paragraph>

<Paragraph number="148" book="kv">
Cakkhundriyaṃ puggalo …pe…  cakkhundriyasmiṃ puggalo …pe…  aññatra cakkhundriyā puggalo …pe…  puggalasmiṃ cakkhundriyaṃ …pe…  aññātāvindriyaṃ puggalo …pe…  aññātāvindriyasmiṃ puggalo …pe…  aññatra aññātāvindriyā puggalo …pe…  puggalasmiṃ aññātāvindriyanti? Na hevaṃ vattabbe.
</Paragraph>

<Paragraph number="149" book="kv">
Ājānāhi paṭikammaṃ. Hañci vuttaṃ bhagavatā—  “atthi puggalo attahitāya paṭipanno”, tena vata re vattabbe—  “puggalasmiṃ aññātāvindriyan”ti. Yaṃ tattha vadesi—  “vattabbe kho—  ‘vuttaṃ bhagavatā—  atthi puggalo attahitāya paṭipanno’, no ca vattabbe—  ‘puggalasmiṃ aññātāvindriyan’”ti micchā.
</Paragraph>

<Paragraph number="150" book="kv">
No ce pana vattabbe—  “puggalasmiṃ aññātāvindriyan”ti, no ca vata re vattabbe—  “vuttaṃ bhagavatā—  ‘atthi puggalo attahitāya paṭipanno’”ti. Yaṃ tattha vadesi—  “vattabbe kho—  ‘vuttaṃ bhagavatā—  atthi puggalo attahitāya paṭipanno’, no ca vattabbe—  ‘puggalasmiṃ aññātāvindriyan’”ti micchā …pe… .

</Paragraph>
</Division>

<Paragraph number="151" type="center" book="kv">
Catukkanayasaṃsandanaṃ.
</Paragraph>