---
title: "1.3.2 Ariyantikathā"
tableOfContents: false
sidebar:
  order: 5
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="357" book="kv" bookNo="32" page="177">

<Paragraph number="1107" book="kv">
๐ Ṭhānāṭhāne yathābhūtaṃ ñāṇaṃ tathāgatabalaṃ ariyanti? Āmantā. Maggo phalaṃ nibbānaṃ, sotāpattimaggo sotāpattiphalaṃ, sakadāgāmimaggo sakadāgāmiphalaṃ, anāgāmimaggo anāgāmiphalaṃ, arahattamaggo arahattaphalaṃ, satipaṭṭhānaṃ sammappadhānaṃ iddhipādo indriyaṃ balaṃ bojjhaṅgoti? Na hevaṃ vattabbe …pe… .
</Paragraph>

<Paragraph number="1108" book="kv">
๐ Ṭhānāṭhāne yathābhūtaṃ ñāṇaṃ tathāgatabalaṃ ariyanti? Āmantā. Suññatārammaṇanti? Na hevaṃ vattabbe …pe… . Suññatārammaṇanti? Āmantā. Ṭhānāṭhānañca manasi karoti, suññatañca manasi karotīti? Na hevaṃ vattabbe …pe… .
</Paragraph>

<Paragraph number="1109" book="kv">
๐ Ṭhānāṭhānañca manasi karoti, suññatañca manasi karotīti? Āmantā. Dvinnaṃ phassānaṃ dvinnaṃ cittānaṃ samodhānaṃ hotīti? Na hevaṃ vattabbe …pe…  ṭhānāṭhāne yathābhūtaṃ ñāṇaṃ tathāgatabalaṃ ariyanti? Āmantā. Animittārammaṇaṃ …pe…  appaṇihitārammaṇanti? Na hevaṃ vattabbe …pe…  appaṇihitārammaṇanti? Āmantā. Ṭhānāṭhānañca manasi karoti, appaṇihitañca manasi karotīti? Na hevaṃ vattabbe …pe… .
</Paragraph>

<Paragraph number="1110" book="kv">
๐ Ṭhānāṭhānañca manasi karoti, appaṇihitañca manasi karotīti? Āmantā. Dvinnaṃ phassānaṃ dvinnaṃ cittānaṃ samodhānaṃ hotīti? Na hevaṃ vattabbe …pe… .
</Paragraph>

</Division>
<Division number="358" book="kv" bookNo="32" page="178">

<Paragraph number="1111" book="kv">
๐ Satipaṭṭhānā ariyā suññatārammaṇāti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti? Na hevaṃ vattabbe …pe… .
</Paragraph>

<Paragraph number="1112" book="kv">
๐ Satipaṭṭhānā ariyā animittārammaṇā…  appaṇihitārammaṇāti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe …pe… .
</Paragraph>

<Paragraph number="1113" book="kv">
๐ Sammappadhānā, iddhipādā, indriyā, balā, bojjhaṅgā ariyā suññatārammaṇāti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti? Na hevaṃ vattabbe …pe…
</Paragraph>

<Paragraph number="1114" book="kv">
๐ Bojjhaṅgā ariyā animittārammaṇā…  appaṇihitārammaṇāti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe …pe… .
</Paragraph>

</Division>
<Division number="359" book="kv" bookNo="32" page="178">

<Paragraph number="1115" book="kv">
๐ Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—  “suññatārammaṇan”ti? Āmantā. Satipaṭṭhānā ariyā na vattabbā—  “suññatārammaṇā”ti? Na hevaṃ vattabbe …pe… .
</Paragraph>

<Paragraph number="1116" book="kv">
๐ Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—  animittārammaṇaṃ …pe…  appaṇihitārammaṇanti? Āmantā. Satipaṭṭhānā ariyā na vattabbā—  “appaṇihitārammaṇā”ti? Na hevaṃ vattabbe …pe… .
</Paragraph>

<Paragraph number="1117" book="kv">
๐ Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—  suññatārammaṇaṃ …pe…  animittārammaṇaṃ …pe…  appaṇihitārammaṇanti? Āmantā. Sammappadhānaṃ …pe…  bojjhaṅgā ariyā na vattabbā—  “appaṇihitārammaṇā”ti? Na hevaṃ vattabbe …pe…
</Paragraph>

</Division>
<Division number="360" book="kv" bookNo="32" page="179">

<Paragraph number="1118" book="kv">
๐ Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti? Āmantā. Maggo phalaṃ nibbānaṃ, sotāpattimaggo sotāpattiphalaṃ …pe…  bojjhaṅgoti? Na hevaṃ vattabbe …pe… .
</Paragraph>

<Paragraph number="1119" book="kv">
๐ Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti? Āmantā. Suññatārammaṇanti? Na hevaṃ vattabbe …pe…  suññatārammaṇanti? Āmantā. Sattānaṃ cutūpapātañca manasi karoti, suññatañca manasi karotīti? Na hevaṃ vattabbe …pe… .
</Paragraph>

<Paragraph number="1120" book="kv">
๐ Sattānaṃ cutūpapātañca manasi karoti, suññatañca manasi karotīti? Āmantā. Dvinnaṃ phassānaṃ dvinnaṃ cittānaṃ samodhānaṃ hotīti? Na hevaṃ vattabbe …pe… .
</Paragraph>

<Paragraph number="1121" book="kv">
๐ Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti? Āmantā. Animittārammaṇaṃ appaṇihitārammaṇanti? Na hevaṃ vattabbe …pe…  appaṇihitārammaṇanti? Āmantā. Sattānaṃ cutūpapātañca manasi karoti, appaṇihitañca manasi karotīti? Na hevaṃ vattabbe …pe… .
</Paragraph>

<Paragraph number="1122" book="kv">
๐ Sattānaṃ cutūpapātañca manasi karoti, appaṇihitañca manasi karotīti? Āmantā. Dvinnaṃ phassānaṃ dvinnaṃ cittānaṃ samodhānaṃ hotīti? Na hevaṃ vattabbe …pe… .
</Paragraph>

</Division>
<Division number="361" book="kv" bookNo="32" page="179">

<Paragraph number="1123" book="kv">
๐ Satipaṭṭhānā ariyā suññatārammaṇā …pe…  animittārammaṇā …pe…  appaṇihitārammaṇāti? Āmantā. Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe …pe… .
</Paragraph>

<Paragraph number="1124" book="kv">
๐ Sammappadhānaṃ …pe…  bojjhaṅgā ariyā suññatārammaṇā …pe…  animittārammaṇā …pe…  appaṇihitārammaṇāti? Āmantā. Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe …pe… .
</Paragraph>

<Paragraph number="1125" book="kv">
๐ Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ—  suññatārammaṇaṃ …pe…  animittārammaṇaṃ …pe…  appaṇihitārammaṇanti? Āmantā. Satipaṭṭhānā ariyā na vattabbā—  “appaṇihitārammaṇā”ti? Na hevaṃ vattabbe …pe… .
</Paragraph>

</Division>
<Division number="362" book="kv" bookNo="32" page="180">

<Paragraph number="1126" book="kv">
๐ Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ—  suññatārammaṇaṃ …pe…  animittārammaṇaṃ …pe…  appaṇihitārammaṇanti? Āmantā. Sammappadhānā …pe…  bojjhaṅgā ariyā na vattabbā—  “appaṇihitārammaṇā”ti? Na hevaṃ vattabbe …pe… .
</Paragraph>

<Paragraph number="1127" book="kv">
× Āsavānaṃ khaye yathābhūtaṃ ñāṇaṃ tathāgatabalaṃ ariyanti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyanti? Na hevaṃ vattabbe …pe… .
</Paragraph>

<Paragraph number="1128" book="kv">
× Āsavānaṃ khaye yathābhūtaṃ ñāṇaṃ tathāgatabalaṃ ariyanti? Āmantā. Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti? Na hevaṃ vattabbe …pe… .
</Paragraph>

<Paragraph number="1129" book="kv">
× Ṭhānāṭhāne yathābhūtaṃ ñāṇaṃ tathāgatabalaṃ na vattabbaṃ—  “ariyan”ti? Āmantā. Āsavānaṃ khaye yathābhūtaṃ ñāṇaṃ tathāgatabalaṃ na vattabbaṃ—  “ariyan”ti? Na hevaṃ vattabbe …pe…
</Paragraph>

<Paragraph number="1130" book="kv">
× Sattānaṃ cutūpapāte yathābhūtaṃ ñāṇaṃ tathāgatabalaṃ na vattabbaṃ—  “ariyan”ti? Āmantā. Āsavānaṃ khaye yathābhūtaṃ ñāṇaṃ tathāgatabalaṃ na vattabbaṃ—  “ariyan”ti? Na hevaṃ vattabbe …pe… .
</Paragraph>

<Paragraph number="1131" book="kv">
× Āsavānaṃ khaye yathābhūtaṃ ñāṇaṃ tathāgatabalaṃ ariyaṃ suññatārammaṇanti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti? Na hevaṃ vattabbe …pe…
</Paragraph>

<Paragraph number="1132" book="kv">
× Āsavānaṃ khaye yathābhūtaṃ ñāṇaṃ tathāgatabalaṃ ariyaṃ animittārammaṇaṃ…  appaṇihitārammaṇanti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe …pe… .
</Paragraph>

<Paragraph number="1133" book="kv">
× Āsavānaṃ khaye yathābhūtaṃ ñāṇaṃ tathāgatabalaṃ ariyaṃ suññatārammaṇaṃ …pe…  animittārammaṇaṃ …pe…  appaṇihitārammaṇanti? Āmantā …pe… . Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe …pe… .
</Paragraph>

<Paragraph number="1134" book="kv">
× Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—  “suññatārammaṇan”ti? Āmantā. Āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ—  “suññatārammaṇan”ti? Na hevaṃ vattabbe …pe… .
</Paragraph>

<Paragraph number="1135" book="kv">
× Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—  animittārammaṇaṃ…  appaṇihitārammaṇanti? Āmantā. Āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ—  “appaṇihitārammaṇan”ti? Na hevaṃ vattabbe …pe… .
</Paragraph>

<Paragraph number="1136" book="kv">
× Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ—  suññatārammaṇaṃ …pe…  animittārammaṇaṃ …pe…  appaṇihitārammaṇanti? Āmantā. Āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ—  “appaṇihitārammaṇan”ti? Na hevaṃ vattabbe …pe… .

</Paragraph>
</Division>

<Paragraph number="1137" type="center" book="kv">
Ariyantikathā niṭṭhitā.
</Paragraph>