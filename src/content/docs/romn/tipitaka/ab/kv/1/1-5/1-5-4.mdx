---
title: "1.5.4 Niyāmakathā"
tableOfContents: false
sidebar:
  order: 5
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="428" book="kv" bookNo="32" page="231">

<Paragraph number="1489" book="kv">
๐ Aniyatassa niyāmagamanāya atthi ñāṇanti? Āmantā. Niyatassa aniyāmagamanāya atthi ñāṇanti? Na hevaṃ vattabbe …pe… .
</Paragraph>

<Paragraph number="1490" book="kv">
๐ Niyatassa aniyāmagamanāya natthi ñāṇanti? Āmantā. Aniyatassa niyāmagamanāya natthi ñāṇanti? Na hevaṃ vattabbe …pe… .
</Paragraph>

<Paragraph number="1491" book="kv">
๐ Aniyatassa niyāmagamanāya atthi ñāṇanti? Āmantā. Niyatassa niyāmagamanāya atthi ñāṇanti? Na hevaṃ vattabbe …pe… .
</Paragraph>

<Paragraph number="1492" book="kv">
๐ Niyatassa niyāmagamanāya natthi ñāṇanti? Āmantā. Aniyatassa niyāmagamanāya natthi ñāṇanti? Na hevaṃ vattabbe …pe… .
</Paragraph>

<Paragraph number="1493" book="kv">
๐ Aniyatassa niyāmagamanāya atthi ñāṇanti? Āmantā. Aniyatassa aniyāmagamanāya atthi ñāṇanti? Na hevaṃ vattabbe …pe… .
</Paragraph>

<Paragraph number="1494" book="kv">
๐ Aniyatassa aniyāmagamanāya natthi ñāṇanti? Āmantā. Aniyatassa niyāmagamanāya natthi ñāṇanti? Na hevaṃ vattabbe …pe… .
</Paragraph>

</Division>
<Division number="429" book="kv" bookNo="32" page="232">

<Paragraph number="1495" book="kv">
๐ Aniyatassa niyāmagamanāya atthi ñāṇanti? Āmantā. Aniyatassa niyāmagamanāya atthi niyāmoti? Na hevaṃ vattabbe …pe…
</Paragraph>

<Paragraph number="1496" book="kv">
๐ Aniyatassa niyāmagamanāya atthi ñāṇanti? Āmantā. Aniyatassa niyāmagamanāya atthi satipaṭṭhānā…  sammappadhānā…  iddhipādā…  indriyā…  balā…  bojjhaṅgāti? Na hevaṃ vattabbe …pe… .
</Paragraph>

<Paragraph number="1497" book="kv">
๐ Aniyatassa niyāmagamanāya natthi niyāmoti? Āmantā. Hañci aniyatassa niyāmagamanāya natthi niyāmo, no vata re vattabbe—  “aniyatassa niyāmagamanāya atthi ñāṇan”ti.
</Paragraph>

<Paragraph number="1498" book="kv">
๐ Aniyatassa niyāmagamanāya natthi satipaṭṭhānā …pe…  bojjhaṅgāti? Āmantā. Hañci aniyatassa niyāmagamanāya natthi bojjhaṅgā, no vata re vattabbe—  “aniyatassa niyāmagamanāya atthi ñāṇan”ti.
</Paragraph>

</Division>
<Division number="430" book="kv" bookNo="32" page="232">

<Paragraph number="1499" book="kv">
๐ Aniyatassa niyāmagamanāya atthi ñāṇanti? Āmantā. Gotrabhuno puggalassa sotāpattimagge ñāṇaṃ atthīti? Na hevaṃ vattabbe …pe…  sotāpattiphalasacchikiriyāya paṭipannassa puggalassa sotāpattiphale ñāṇaṃ atthīti? Na hevaṃ vattabbe …pe…  arahattasacchikiriyāya paṭipannassa puggalassa arahatte ñāṇaṃ atthīti? Na hevaṃ vattabbe …pe… .
</Paragraph>

</Division>
<Division number="431" book="kv" bookNo="32" page="232">

<Paragraph number="1500" book="kv">
× Na vattabbaṃ—  “aniyatassa niyāmagamanāya atthi ñāṇan”ti? Āmantā. Nanu bhagavā jānāti—  “ayaṃ puggalo sammattaniyāmaṃ okkamissati, bhabbo ayaṃ puggalo dhammaṃ abhisametun”ti? Āmantā. Hañci bhagavā jānāti—  “ayaṃ puggalo sammattaniyāmaṃ okkamissati, bhabbo ayaṃ puggalo dhammaṃ abhisametuṃ”, tena vata re vattabbe—  “aniyatassa niyāmagamanāya atthi ñāṇan”ti.

</Paragraph>
</Division>

<Paragraph number="1501" type="center" book="kv">
Niyāmakathā niṭṭhitā.
</Paragraph>