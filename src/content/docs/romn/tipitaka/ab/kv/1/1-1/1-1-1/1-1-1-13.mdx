---
title: "1.1.1.13 Paññattānuyoga"
tableOfContents: false
sidebar:
  order: 5
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="61" book="kv">

<Paragraph number="162" book="kv">
๐ Rūpadhātuyā rūpī puggaloti? Āmantā. Kāmadhātuyā kāmī puggaloti? Na hevaṃ vattabbe …pe… .
</Paragraph>

</Division>
<Division number="62" book="kv">

<Paragraph number="163" book="kv">
๐ Rūpadhātuyā rūpino sattāti? Āmantā. Kāmadhātuyā kāmino sattāti? Na hevaṃ vattabbe …pe… .
</Paragraph>

</Division>
<Division number="63" book="kv">

<Paragraph number="164" book="kv">
๐ Arūpadhātuyā arūpī puggaloti? Āmantā. Kāmadhātuyā kāmī puggaloti? Na hevaṃ vattabbe …pe… .
</Paragraph>

</Division>
<Division number="64" book="kv">

<Paragraph number="165" book="kv">
๐ Arūpadhātuyā arūpino sattāti? Āmantā. Kāmadhātuyā kāmino sattāti? Na hevaṃ vattabbe …pe… .
</Paragraph>

</Division>
<Division number="65" book="kv">

<Paragraph number="166" book="kv">
๐ Rūpadhātuyā rūpī puggalo arūpadhātuyā arūpī puggalo, atthi ca koci rūpadhātuyā cuto arūpadhātuṃ upapajjatīti? Āmantā. Rūpī puggalo upacchinno, arūpī puggalo jātoti? Na hevaṃ vattabbe …pe… .
</Paragraph>

</Division>
<Division number="66" book="kv">

<Paragraph number="167" book="kv">
๐ Rūpadhātuyā rūpino sattā arūpadhātuyā arūpino sattā, atthi ca koci rūpadhātuyā cuto arūpadhātuṃ upapajjatīti? Āmantā. Rūpī satto upacchinno, arūpī satto jātoti? Na hevaṃ vattabbe …pe… .
</Paragraph>

</Division>
<Division number="67" book="kv">

<Paragraph number="168" book="kv">
๐ Kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāteti? Āmantā. Puggaloti vā jīvoti vā, jīvoti vā puggaloti vā, puggalaṃ appiyaṃ karitvā esese ekaṭṭhe same samabhāge tajjāteti? Āmantā. Añño kāyo, añño puggaloti? Āmantā. Aññaṃ jīvaṃ, aññaṃ sarīranti? Na hevaṃ vattabbe.
</Paragraph>

<Paragraph number="169" book="kv">
Ājānāhi niggahaṃ. Hañci kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, puggaloti vā jīvoti vā, jīvoti vā puggaloti vā, puggalaṃ appiyaṃ karitvā esese ekaṭṭhe same samabhāge tajjāte, añño kāyo añño puggalo; tena vata re vattabbe—  “aññaṃ jīvaṃ aññaṃ sarīran”ti. Yaṃ tattha vadesi—  “vattabbe kho—  ‘kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, puggaloti vā jīvoti vā, jīvoti vā puggaloti vā, puggalaṃ appiyaṃ karitvā esese ekaṭṭhe same samabhāge tajjāte, añño kāyo añño puggalo’, no ca vattabbe—  ‘aññaṃ jīvaṃ aññaṃ sarīran’”ti micchā.
</Paragraph>

<Paragraph number="170" book="kv">
No ce pana vattabbe—  “aññaṃ jīvaṃ aññaṃ sarīran”ti, no ca vata re vattabbe—  “kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, puggaloti vā jīvoti vā, jīvoti vā puggaloti vā, puggalaṃ appiyaṃ karitvā esese ekaṭṭhe same samabhāge tajjāte, añño kāyo añño puggalo”ti. Yaṃ tattha vadesi—  “vattabbe kho—  ‘kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, puggaloti vā jīvoti vā, jīvoti vā puggaloti vā, puggalaṃ appiyaṃ karitvā esese ekaṭṭhe same samabhāge tajjāte, añño kāyo añño puggalo’, no ca vattabbe—  ‘aññaṃ jīvaṃ aññaṃ sarīran’”ti micchā …pe… .
</Paragraph>

</Division>
<Division number="68" book="kv">

<Paragraph number="171" book="kv">
× Kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāteti? Āmantā. Vuttaṃ bhagavatā—  “atthi puggalo attahitāya paṭipanno”ti? Āmantā. Añño kāyo añño puggaloti? Na hevaṃ vattabbe.
</Paragraph>

<Paragraph number="172" book="kv">
Ājānāhi paṭikammaṃ. Hañci kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, vuttaṃ bhagavatā—  “atthi puggalo attahitāya paṭipanno”, tena vata re vattabbe—  “añño kāyo añño puggalo”ti. Yaṃ tattha vadesi—  “vattabbe kho—  ‘kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, vuttaṃ bhagavatā—  atthi puggalo attahitāya paṭipanno’, no ca vattabbe—  ‘añño kāyo añño puggalo’”ti micchā.
</Paragraph>

<Paragraph number="173" book="kv">
No ce pana vattabbe—  “añño kāyo añño puggalo”ti, no ca vata re vattabbe—  “kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, vuttaṃ bhagavatā—  ‘atthi puggalo attahitāya paṭipanno’”ti. Yaṃ tattha vadesi—  “vattabbe kho—  ‘kāyoti vā sarīranti vā, sarīranti vā kāyoti vā, kāyaṃ appiyaṃ karitvā esese ekaṭṭhe same samabhāge tajjāte, vuttaṃ bhagavatā—  atthi puggalo attahitāya paṭipanno’, no ca vattabbe—  ‘añño kāyo añño puggalo’”ti micchā. (Saṃkhittaṃ.)

</Paragraph>
</Division>

<Paragraph number="174" type="center" book="kv">
Paññattānuyogo.
</Paragraph>