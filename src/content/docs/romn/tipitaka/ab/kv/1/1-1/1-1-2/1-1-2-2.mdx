---
title: "1.1.2.2 Ariyapuggalasaṃsandanaparihāni"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="240" book="kv" bookNo="32" page="61">

<Paragraph number="392" book="kv">
๐ Parihāyati arahā arahattāti? Āmantā. Parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="393" book="kv">
๐ Parihāyati arahā arahattāti? Āmantā. Parihāyati sakadāgāmī sakadāgāmiphalāti? Na hevaṃ vattabbe …pe… .
</Paragraph>

<Paragraph number="394" book="kv">
๐ Parihāyati arahā arahattāti? Āmantā. Parihāyati anāgāmī anāgāmiphalāti? Na hevaṃ vattabbe …pe… .
</Paragraph>

<Paragraph number="395" book="kv">
๐ Parihāyati anāgāmī anāgāmiphalāti? Āmantā. Parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="396" book="kv">
๐ Parihāyati anāgāmī anāgāmiphalāti? Āmantā. Parihāyati sakadāgāmī sakadāgāmiphalāti? Na hevaṃ vattabbe …pe… .
</Paragraph>

<Paragraph number="397" book="kv">
๐ Parihāyati sakadāgāmī sakadāgāmiphalāti? Āmantā. Parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="398" book="kv">
๐ Na parihāyati sotāpanno sotāpattiphalāti? Āmantā. Na parihāyati arahā arahattāti? Na hevaṃ vattabbe …pe… .
</Paragraph>

<Paragraph number="399" book="kv">
๐ Na parihāyati sakadāgāmī sakadāgāmiphalāti? Āmantā. Na parihāyati arahā arahattāti? Na hevaṃ vattabbe …pe… .
</Paragraph>

<Paragraph number="400" book="kv">
๐ Na parihāyati anāgāmī anāgāmiphalāti? Āmantā. Na parihāyati arahā arahattāti? Na hevaṃ vattabbe …pe… .
</Paragraph>

<Paragraph number="401" book="kv">
๐ Na parihāyati sotāpanno sotāpattiphalāti? Āmantā. Na parihāyati anāgāmī anāgāmiphalāti? Na hevaṃ vattabbe …pe… .
</Paragraph>

<Paragraph number="402" book="kv">
๐ Na parihāyati sakadāgāmī sakadāgāmiphalāti? Āmantā. Na parihāyati anāgāmī anāgāmiphalāti? Na hevaṃ vattabbe …pe… .
</Paragraph>

<Paragraph number="403" book="kv">
๐ Na parihāyati sotāpanno sotāpattiphalāti? Āmantā. Na parihāyati sakadāgāmī sakadāgāmiphalāti? Na hevaṃ vattabbe …pe… .
</Paragraph>

</Division>
<Division number="241" book="kv" bookNo="32" page="62">

<Paragraph number="404" book="kv">
๐ Parihāyati arahā arahattāti? Āmantā. Arahā arahattā parihāyamāno kattha saṇṭhātīti? Anāgāmiphaleti. Anāgāmī anāgāmiphalā parihāyamāno kattha saṇṭhātīti? Sakadāgāmiphaleti. Sakadāgāmī sakadāgāmiphalā parihāyamāno kattha saṇṭhātīti? Sotāpattiphaleti. Sotāpanno sotāpattiphalā parihāyamāno puthujjanabhūmiyaṃ saṇṭhātīti? Na hevaṃ vattabbe.
</Paragraph>

<Paragraph number="405" book="kv">
Ājānāhi niggahaṃ. Hañci arahā arahattā parihāyamāno anāgāmiphale saṇṭhāti, anāgāmī anāgāmiphalā parihāyamāno sakadāgāmiphale saṇṭhāti, sakadāgāmī sakadāgāmiphalā parihāyamāno sotāpattiphale saṇṭhāti; tena vata re vattabbe—  “sotāpanno sotāpattiphalā parihāyamāno puthujjanabhūmiyaṃ saṇṭhātī”ti.
</Paragraph>

<Paragraph number="406" book="kv">
๐ Arahā arahattā parihāyamāno sotāpattiphale saṇṭhātīti? Āmantā. Sotāpattiphalassa anantarā arahattaṃyeva sacchikarotīti? Na hevaṃ vattabbe …pe… .
</Paragraph>

</Division>
<Division number="242" book="kv" bookNo="32" page="63">

<Paragraph number="407" book="kv">
๐ Parihāyati arahā arahattāti? Āmantā. Parihāyati sotāpanno sotāpattiphalāti? Na hevaṃ vattabbe …pe…  kassa bahutarā kilesā pahīnā arahato vā sotāpannassa vāti? Arahato. Hañci arahato bahutarā kilesā pahīnā, parihāyati arahā arahattā; tena vata re vattabbe—  “parihāyati sotāpanno sotāpattiphalā”ti.
</Paragraph>

<Paragraph number="408" book="kv">
๐ Parihāyati arahā arahattāti? Āmantā. Parihāyati sakadāgāmī sakadāgāmiphalāti? Na hevaṃ vattabbe …pe…  kassa bahutarā kilesā pahīnā arahato vā sakadāgāmissa vāti? Arahato. Hañci arahato bahutarā kilesā pahīnā, parihāyati arahā arahattā; tena vata re vattabbe—  “parihāyati sakadāgāmī sakadāgāmiphalā”ti.
</Paragraph>

<Paragraph number="409" book="kv">
๐ Parihāyati arahā arahattāti? Āmantā. Parihāyati anāgāmī anāgāmiphalāti? Na hevaṃ vattabbe …pe…  kassa bahutarā kilesā pahīnā arahato vā anāgāmissa vāti? Arahato. Hañci arahato bahutarā kilesā pahīnā, parihāyati arahā arahattā; tena vata re vattabbe—  “parihāyati anāgāmī anāgāmiphalā”ti.
</Paragraph>

<Paragraph number="410" book="kv">
๐ Parihāyati anāgāmī anāgāmiphalāti? Āmantā. Parihāyati sotāpanno sotāpattiphalāti? Na hevaṃ vattabbe …pe…  kassa bahutarā kilesā pahīnā anāgāmissa vā sotāpannassa vāti? Anāgāmissa. Hañci anāgāmissa bahutarā kilesā pahīnā, parihāyati anāgāmī anāgāmiphalā; tena vata re vattabbe—  “parihāyati sotāpanno sotāpattiphalā”ti.
</Paragraph>

</Division>
<Division number="243" book="kv" bookNo="32" page="64">

<Paragraph number="411" book="kv">
๐ Parihāyati anāgāmī anāgāmiphalāti? Āmantā. Parihāyati sakadāgāmī sakadāgāmiphalāti? Na hevaṃ vattabbe …pe…  kassa bahutarā kilesā pahīnā anāgāmissa vā sakadāgāmissa vāti? Anāgāmissa. Hañci anāgāmissa bahutarā kilesā pahīnā, parihāyati anāgāmī anāgāmiphalā; tena vata re vattabbe—  “parihāyati sakadāgāmī sakadāgāmiphalā”ti.
</Paragraph>

<Paragraph number="412" book="kv">
๐ Parihāyati sakadāgāmī sakadāgāmiphalāti? Āmantā. Parihāyati sotāpanno sotāpattiphalāti? Na hevaṃ vattabbe …pe…  kassa bahutarā kilesā pahīnā sakadāgāmissa vā sotāpannassa vāti? Sakadāgāmissa. Hañci sakadāgāmissa bahutarā kilesā pahīnā, parihāyati sakadāgāmī sakadāgāmiphalā; tena vata re vattabbe—  “parihāyati sotāpanno sotāpattiphalā”ti.
</Paragraph>

</Division>
<Division number="244" book="kv" bookNo="32" page="64">

<Paragraph number="413" book="kv">
๐ Parihāyati arahā arahattāti? Āmantā. Parihāyati sotāpanno sotāpattiphalāti? Na hevaṃ vattabbe …pe…  kassa adhimattā maggabhāvanā arahato vā sotāpannassa vāti? Arahato. Hañci arahato adhimattā maggabhāvanā, parihāyati arahā arahattā; tena vata re vattabbe—  “parihāyati sotāpanno sotāpattiphalā”ti.
</Paragraph>

<Paragraph number="414" book="kv">
๐ Parihāyati arahā arahattāti? Āmantā. Parihāyati sotāpanno sotāpattiphalāti? Na hevaṃ vattabbe …pe…  kassa adhimattā satipaṭṭhānabhāvanā …pe…  sammappadhānabhāvanā…  iddhipādabhāvanā…  indriyabhāvanā…  balabhāvanā…  bojjhaṅgabhāvanā arahato vā sotāpannassa vāti? Arahato. Hañci arahato adhimattā bojjhaṅgabhāvanā, parihāyati arahā arahattā; tena vata re vattabbe—  “parihāyati sotāpanno sotāpattiphalā”ti.
</Paragraph>

<Paragraph number="415" book="kv">
๐ Parihāyati arahā arahattāti? Āmantā. Parihāyati sakadāgāmī sakadāgāmiphalāti? Na hevaṃ vattabbe …pe…  kassa adhimattā maggabhāvanā …pe…  bojjhaṅgabhāvanā arahato vā sakadāgāmissa vāti? Arahato. Hañci arahato adhimattā bojjhaṅgabhāvanā, parihāyati arahā arahattā; tena vata re vattabbe—  “parihāyati sakadāgāmī sakadāgāmiphalā”ti.
</Paragraph>

<Paragraph number="416" book="kv">
๐ Parihāyati arahā arahattāti? Āmantā. Parihāyati anāgāmī anāgāmiphalāti? Na hevaṃ vattabbe …pe…  kassa adhimattā maggabhāvanā …pe…  bojjhaṅgabhāvanā arahato vā anāgāmissa vāti? Arahato. Hañci arahato adhimattā bojjhaṅgabhāvanā, parihāyati arahā arahattā; tena vata re vattabbe—  “parihāyati anāgāmī anāgāmiphalā”ti.
</Paragraph>

</Division>
<Division number="245" book="kv" bookNo="32" page="65">

<Paragraph number="417" book="kv">
๐ Parihāyati anāgāmī anāgāmiphalāti? Āmantā. Parihāyati sotāpanno sotāpattiphalāti? Na hevaṃ vattabbe …pe…  kassa adhimattā maggabhāvanā …pe…  bojjhaṅgabhāvanā anāgāmissa vā sotāpannassa vāti? Anāgāmissa. Hañci anāgāmissa adhimattā bojjhaṅgabhāvanā, parihāyati anāgāmī anāgāmiphalā; tena vata re vattabbe—  “parihāyati sotāpanno sotāpattiphalā”ti.
</Paragraph>

<Paragraph number="418" book="kv">
๐ Parihāyati anāgāmī anāgāmiphalāti? Āmantā. Parihāyati sakadāgāmī sakadāgāmiphalāti? Na hevaṃ vattabbe …pe…  kassa adhimattā maggabhāvanā …pe…  bojjhaṅgabhāvanā anāgāmissa vā sakadāgāmissa vāti? Anāgāmissa. Hañci anāgāmissa adhimattā bojjhaṅgabhāvanā, parihāyati anāgāmī anāgāmiphalā; tena vata re vattabbe—  “parihāyati sakadāgāmī sakadāgāmiphalā”ti.
</Paragraph>

</Division>
<Division number="246" book="kv" bookNo="32" page="65">

<Paragraph number="419" book="kv">
๐ Parihāyati sakadāgāmī sakadāgāmiphalāti? Āmantā. Parihāyati sotāpanno sotāpattiphalāti? Na hevaṃ vattabbe …pe…  kassa adhimattā maggabhāvanā …pe…  bojjhaṅgabhāvanā sakadāgāmissa vā sotāpannassa vāti? Sakadāgāmissa. Hañci sakadāgāmissa adhimattā bojjhaṅgabhāvanā, parihāyati sakadāgāmī sakadāgāmiphalā; tena vata re vattabbe—  “parihāyati sotāpanno sotāpattiphalā”ti …pe… .
</Paragraph>

</Division>
<Division number="247" book="kv" bookNo="32" page="65">

<Paragraph number="420" book="kv">
๐ Arahatā dukkhaṃ diṭṭhaṃ, parihāyati arahā arahattāti? Āmantā. Sotāpannena dukkhaṃ diṭṭhaṃ, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="421" book="kv">
๐ Arahatā samudayo diṭṭho, parihāyati arahā arahattāti? Āmantā. Sotāpannena samudayo diṭṭho, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="422" book="kv">
๐ Arahatā nirodho diṭṭho, parihāyati arahā arahattāti? Āmantā. Sotāpannena nirodho diṭṭho, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="423" book="kv">
๐ Arahatā maggo diṭṭho, parihāyati arahā arahattāti? Āmantā. Sotāpannena maggo diṭṭho, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="424" book="kv">
๐ Arahatā cattāri saccāni diṭṭhāni, parihāyati arahā arahattāti? Āmantā. Sotāpannena cattāri saccāni diṭṭhāni, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="425" book="kv">
๐ Arahatā dukkhaṃ diṭṭhaṃ, parihāyati arahā arahattāti? Āmantā. Sakadāgāminā dukkhaṃ diṭṭhaṃ, parihāyati sakadāgāmī sakadāgāmiphalāti? Na hevaṃ vattabbe …pe… .
</Paragraph>

<Paragraph number="426" book="kv">
๐ Arahatā samudayo diṭṭho …pe…  nirodho diṭṭho …pe…  maggo diṭṭho …pe…  cattāri saccāni diṭṭhāni, parihāyati arahā arahattāti? Āmantā. Sakadāgāminā cattāri saccāni diṭṭhāni, parihāyati sakadāgāmī sakadāgāmiphalāti? Na hevaṃ vattabbe …pe… .
</Paragraph>

<Paragraph number="427" book="kv">
๐ Arahatā dukkhaṃ diṭṭhaṃ, parihāyati arahā arahattāti? Āmantā. Anāgāminā dukkhaṃ diṭṭhaṃ, parihāyati anāgāmī anāgāmiphalāti? Na hevaṃ vattabbe …pe… .
</Paragraph>

<Paragraph number="428" book="kv">
๐ Arahatā samudayo diṭṭho …pe…  nirodho diṭṭho …pe…  maggo diṭṭho …pe…  cattāri saccāni diṭṭhāni, parihāyati arahā arahattāti? Āmantā. Anāgāminā cattāri saccāni diṭṭhāni, parihāyati anāgāmī anāgāmiphalāti? Na hevaṃ vattabbe …pe… .
</Paragraph>

</Division>
<Division number="248" book="kv" bookNo="32" page="66">

<Paragraph number="429" book="kv">
๐ Anāgāminā dukkhaṃ diṭṭhaṃ, parihāyati anāgāmī anāgāmiphalāti? Āmantā. Sotāpannena dukkhaṃ diṭṭhaṃ, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="430" book="kv">
๐ Anāgāminā samudayo diṭṭho …pe…  nirodho diṭṭho …pe…  maggo diṭṭho …pe…  cattāri saccāni diṭṭhāni, parihāyati anāgāmī anāgāmiphalāti? Āmantā. Sotāpannena cattāri saccāni diṭṭhāni, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="431" book="kv">
๐ Anāgāminā dukkhaṃ diṭṭhaṃ, parihāyati anāgāmī anāgāmiphalāti? Āmantā. Sakadāgāminā dukkhaṃ diṭṭhaṃ, parihāyati sakadāgāmī sakadāgāmiphalāti? Na hevaṃ vattabbe …pe… .
</Paragraph>

<Paragraph number="432" book="kv">
๐ Anāgāminā samudayo diṭṭho …pe…  nirodho diṭṭho …pe…  maggo diṭṭho …pe…  cattāri saccāni diṭṭhāni, parihāyati anāgāmī anāgāmiphalāti? Āmantā. Sakadāgāminā cattāri saccāni diṭṭhāni, parihāyati sakadāgāmī sakadāgāmiphalāti? Na hevaṃ vattabbe …pe… .
</Paragraph>

</Division>
<Division number="249" book="kv" bookNo="32" page="67">

<Paragraph number="433" book="kv">
๐ Sakadāgāminā dukkhaṃ diṭṭhaṃ, parihāyati sakadāgāmī sakadāgāmiphalāti? Āmantā. Sotāpannena dukkhaṃ diṭṭhaṃ, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="434" book="kv">
๐ Sakadāgāminā samudayo diṭṭho …pe…  nirodho diṭṭho …pe…  maggo diṭṭho …pe…  cattāri saccāni diṭṭhāni, parihāyati sakadāgāmī sakadāgāmiphalāti? Āmantā. Sotāpannena cattāri saccāni diṭṭhāni, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

</Division>
<Division number="250" book="kv" bookNo="32" page="67">

<Paragraph number="435" book="kv">
๐ Sotāpannena dukkhaṃ diṭṭhaṃ, na parihāyati sotāpanno sotāpattiphalāti? Āmantā. Arahatā dukkhaṃ diṭṭhaṃ, na parihāyati arahā arahattāti? Na hevaṃ vattabbe …pe… .
</Paragraph>

<Paragraph number="436" book="kv">
๐ Sotāpannena samudayo diṭṭho …pe…  nirodho diṭṭho …pe…  maggo diṭṭho …pe…  cattāri saccāni diṭṭhāni, na parihāyati sotāpanno sotāpattiphalāti? Āmantā. Arahatā cattāri saccāni diṭṭhāni, na parihāyati arahā arahattāti? Na hevaṃ vattabbe …pe… .
</Paragraph>

<Paragraph number="437" book="kv">
๐ Sakadāgāminā dukkhaṃ diṭṭhaṃ …pe…  cattāri saccāni diṭṭhāni, na parihāyati sakadāgāmī sakadāgāmiphalāti? Āmantā. Arahatā cattāri saccāni diṭṭhāni, na parihāyati arahā arahattāti? Na hevaṃ vattabbe …pe… .
</Paragraph>

<Paragraph number="438" book="kv">
๐ Anāgāminā dukkhaṃ diṭṭhaṃ …pe…  cattāri saccāni diṭṭhāni, na parihāyati anāgāmī anāgāmiphalāti? Āmantā. Arahatā cattāri saccāni diṭṭhāni, na parihāyati arahā arahattāti? Na hevaṃ vattabbe …pe… .
</Paragraph>

<Paragraph number="439" book="kv">
๐ Sotāpannena dukkhaṃ diṭṭhaṃ …pe…  cattāri saccāni diṭṭhāni, na parihāyati sotāpanno sotāpattiphalāti? Āmantā.
</Paragraph>

<Paragraph number="440" book="kv">
๐ Anāgāminā dukkhaṃ diṭṭhaṃ …pe…  cattāri saccāni diṭṭhāni, na parihāyati anāgāmī anāgāmiphalāti? Na hevaṃ vattabbe …pe… .
</Paragraph>

<Paragraph number="441" book="kv">
๐ Sakadāgāminā dukkhaṃ diṭṭhaṃ …pe…  cattāri saccāni diṭṭhāni, na parihāyati sakadāgāmī sakadāgāmiphalāti? Āmantā. Anāgāminā dukkhaṃ diṭṭhaṃ …pe…  cattāri saccāni diṭṭhāni, na parihāyati anāgāmī anāgāmiphalāti? Na hevaṃ vattabbe …pe… .
</Paragraph>

<Paragraph number="442" book="kv">
๐ Sotāpannena dukkhaṃ diṭṭhaṃ …pe…  cattāri saccāni diṭṭhāni, na parihāyati sotāpanno sotāpattiphalāti? Āmantā. Sakadāgāminā dukkhaṃ diṭṭhaṃ …pe…  cattāri saccāni diṭṭhāni, na parihāyati sakadāgāmī sakadāgāmiphalāti? Na hevaṃ vattabbe …pe… .
</Paragraph>

</Division>
<Division number="251" book="kv" bookNo="32" page="68">

<Paragraph number="443" book="kv">
๐ Arahato rāgo pahīno, parihāyati arahā arahattāti? Āmantā. Sotāpannassa sakkāyadiṭṭhi pahīnā, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="444" book="kv">
๐ Arahato rāgo pahīno, parihāyati arahā arahattāti? Āmantā. Sotāpannassa vicikicchā pahīnā …pe…  sīlabbataparāmāso pahīno …pe…  apāyagamanīyo rāgo pahīno …pe…  apāyagamanīyo doso pahīno …pe…  apāyagamanīyo moho pahīno, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="445" book="kv">
๐ Arahato doso pahīno …pe…  moho pahīno…  māno pahīno…  diṭṭhi pahīnā…  vicikicchā pahīnā…  thinaṃ pahīnaṃ…  uddhaccaṃ pahīnaṃ…  ahirikaṃ pahīnaṃ …pe…  anottappaṃ pahīnaṃ, parihāyati arahā arahattāti? Āmantā. Sotāpannassa sakkāyadiṭṭhi pahīnā, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="446" book="kv">
๐ Arahato anottappaṃ pahīnaṃ, parihāyati arahā arahattāti? Āmantā. Sotāpannassa vicikicchā pahīnā …pe…  sīlabbataparāmāso pahīno …pe…  apāyagamanīyo rāgo pahīno …pe…  apāyagamanīyo doso pahīno …pe…  apāyagamanīyo moho pahīno, parihāyati sotāpanno sotāpattiphalāti? Na hevaṃ vattabbe …pe… .
</Paragraph>

<Paragraph number="447" book="kv">
๐ Arahato rāgo pahīno, parihāyati arahā arahattāti? Āmantā. Sakadāgāmissa sakkāyadiṭṭhi pahīnā, parihāyati sakadāgāmī sakadāgāmiphalāti? Na hevaṃ vattabbe.
</Paragraph>

<Paragraph number="448" book="kv">
๐ Arahato rāgo pahīno, parihāyati arahā arahattāti? Āmantā. Sakadāgāmissa vicikicchā pahīnā …pe…  sīlabbataparāmāso pahīno …pe…  oḷāriko kāmarāgo pahīno…  oḷāriko byāpādo pahīno, parihāyati sakadāgāmī sakadāgāmiphalāti? Na hevaṃ vattabbe …pe… .
</Paragraph>

<Paragraph number="449" book="kv">
๐ Arahato doso pahīno …pe…  anottappaṃ pahīnaṃ, parihāyati arahā arahattāti? Āmantā. Sakadāgāmissa sakkāyadiṭṭhi pahīnā …pe…  oḷāriko byāpādo pahīno, parihāyati sakadāgāmī sakadāgāmiphalāti? Na hevaṃ vattabbe.
</Paragraph>

<Paragraph number="450" book="kv">
๐ Arahato rāgo pahīno, parihāyati arahā arahattāti? Āmantā. Anāgāmissa sakkāyadiṭṭhi pahīnā, parihāyati anāgāmī anāgāmiphalāti? Na hevaṃ vattabbe …pe… .
</Paragraph>

<Paragraph number="451" book="kv">
๐ Arahato rāgo pahīno, parihāyati arahā arahattāti? Āmantā. Anāgāmissa vicikicchā pahīnā …pe…  sīlabbataparāmāso pahīno…  aṇusahagato kāmarāgo pahīno…  aṇusahagato byāpādo pahīno, parihāyati anāgāmī anāgāmiphalāti? Na hevaṃ vattabbe.
</Paragraph>

<Paragraph number="452" book="kv">
๐ Arahato doso pahīno …pe…  anottappaṃ pahīnaṃ, parihāyati arahā arahattāti? Āmantā. Anāgāmissa sakkāyadiṭṭhi pahīnā …pe…  aṇusahagato byāpādo pahīno, parihāyati anāgāmī anāgāmiphalāti? Na hevaṃ vattabbe.
</Paragraph>

</Division>
<Division number="252" book="kv" bookNo="32" page="69">

<Paragraph number="453" book="kv">
๐ Anāgāmissa sakkāyadiṭṭhi pahīnā, parihāyati anāgāmī anāgāmiphalāti? Āmantā. Sotāpannassa sakkāyadiṭṭhi pahīnā, parihāyati sotāpanno sotāpattiphalāti? Na hevaṃ vattabbe.
</Paragraph>

<Paragraph number="454" book="kv">
๐ Anāgāmissa sakkāyadiṭṭhi pahīnā, parihāyati anāgāmī anāgāmiphalāti? Āmantā. Sotāpannassa vicikicchā pahīnā …pe…  apāyagamanīyo moho pahīno, parihāyati sotāpanno sotāpattiphalāti? Na hevaṃ vattabbe.
</Paragraph>

<Paragraph number="455" book="kv">
๐ Anāgāmissa vicikicchā pahīnā …pe…  aṇusahagato byāpādo pahīno, parihāyati anāgāmī anāgāmiphalāti? Āmantā. Sotāpannassa sakkāyadiṭṭhi pahīnā …pe…  apāyagamanīyo moho pahīno, parihāyati sotāpanno sotāpattiphalāti? Na hevaṃ vattabbe.
</Paragraph>

<Paragraph number="456" book="kv">
๐ Anāgāmissa sakkāyadiṭṭhi pahīnā, parihāyati anāgāmī anāgāmiphalāti? Āmantā. Sakadāgāmissa sakkāyadiṭṭhi pahīnā, parihāyati sakadāgāmī sakadāgāmiphalāti? Na hevaṃ vattabbe.
</Paragraph>

<Paragraph number="457" book="kv">
๐ Anāgāmissa sakkāyadiṭṭhi pahīnā, parihāyati anāgāmī anāgāmiphalāti? Āmantā. Sakadāgāmissa vicikicchā pahīnā …pe…  sīlabbataparāmāso pahīno…  oḷāriko kāmarāgo pahīno…  oḷāriko byāpādo pahīno, parihāyati sakadāgāmī sakadāgāmiphalāti? Na hevaṃ vattabbe.
</Paragraph>

<Paragraph number="458" book="kv">
๐ Anāgāmissa vicikicchā pahīnā …pe…  aṇusahagato byāpādo pahīno, parihāyati anāgāmī anāgāmiphalāti? Āmantā. Sakadāgāmissa sakkāyadiṭṭhi pahīnā …pe…  oḷāriko byāpādo pahīno, parihāyati sakadāgāmī sakadāgāmiphalāti? Na hevaṃ vattabbe.
</Paragraph>

</Division>
<Division number="253" book="kv" bookNo="32" page="70">

<Paragraph number="459" book="kv">
๐ Sakadāgāmissa sakkāyadiṭṭhi pahīnā, parihāyati sakadāgāmī sakadāgāmiphalāti? Āmantā. Sotāpannassa sakkāyadiṭṭhi pahīnā, parihāyati sotāpanno sotāpattiphalāti? Na hevaṃ vattabbe.
</Paragraph>

<Paragraph number="460" book="kv">
๐ Sakadāgāmissa sakkāyadiṭṭhi pahīnā, parihāyati sakadāgāmī sakadāgāmiphalāti? Āmantā. Sotāpannassa vicikicchā pahīnā …pe…  apāyagamanīyo moho pahīno, parihāyati sotāpanno sotāpattiphalāti? Na hevaṃ vattabbe.
</Paragraph>

<Paragraph number="461" book="kv">
๐ Sakadāgāmissa vicikicchā pahīnā …pe…  oḷāriko kāmarāgo pahīno…  oḷāriko byāpādo pahīno, parihāyati sakadāgāmī sakadāgāmiphalāti? Āmantā. Sotāpannassa sakkāyadiṭṭhi pahīnā …pe…  apāyagamanīyo moho pahīno, parihāyati sotāpanno sotāpattiphalāti? Na hevaṃ vattabbe.
</Paragraph>

</Division>
<Division number="254" book="kv" bookNo="32" page="71">

<Paragraph number="462" book="kv">
๐ Sotāpannassa sakkāyadiṭṭhi pahīnā, na parihāyati sotāpanno sotāpattiphalāti? Āmantā. Arahato rāgo pahīno, na parihāyati arahā arahattāti? Na hevaṃ vattabbe.
</Paragraph>

<Paragraph number="463" book="kv">
๐ Sotāpannassa sakkāyadiṭṭhi pahīnā, na parihāyati sotāpanno sotāpattiphalāti? Āmantā. Arahato doso pahīno …pe…  anottappaṃ pahīnaṃ, na parihāyati arahā arahattāti? Na hevaṃ vattabbe.
</Paragraph>

<Paragraph number="464" book="kv">
๐ Sotāpannassa vicikicchā pahīnā …pe…  apāyagamanīyo moho pahīno, na parihāyati sotāpanno sotāpattiphalāti? Āmantā. Arahato rāgo pahīno …pe…  anottappaṃ pahīnaṃ, na parihāyati arahā arahattāti? Na hevaṃ vattabbe.
</Paragraph>

</Division>
<Division number="255" book="kv" bookNo="32" page="71">

<Paragraph number="465" book="kv">
๐ Sakadāgāmissa sakkāyadiṭṭhi pahīnā, na parihāyati sakadāgāmī sakadāgāmiphalāti? Āmantā. Arahato rāgo pahīno …pe…  anottappaṃ pahīnaṃ, na parihāyati arahā arahattāti? Na hevaṃ vattabbe.
</Paragraph>

<Paragraph number="466" book="kv">
๐ Sakadāgāmissa vicikicchā pahīnā …pe…  oḷāriko byāpādo pahīno, na parihāyati sakadāgāmī sakadāgāmiphalāti? Āmantā. Arahato rāgo pahīno …pe…  anottappaṃ pahīnaṃ, na parihāyati arahā arahattāti? Na hevaṃ vattabbe.
</Paragraph>

</Division>
<Division number="256" book="kv" bookNo="32" page="71">

<Paragraph number="467" book="kv">
๐ Anāgāmissa sakkāyadiṭṭhi pahīnā, na parihāyati anāgāmī anāgāmiphalāti? Āmantā. Arahato rāgo pahīno …pe…  anottappaṃ pahīnaṃ, na parihāyati arahā arahattāti? Na hevaṃ vattabbe.
</Paragraph>

<Paragraph number="468" book="kv">
๐ Anāgāmissa vicikicchā pahīnā …pe…  aṇusahagato byāpādo pahīno, na parihāyati anāgāmī anāgāmiphalāti? Āmantā. Arahato rāgo pahīno …pe…  anottappaṃ pahīnaṃ, na parihāyati arahā arahattāti? Na hevaṃ vattabbe.
</Paragraph>

</Division>
<Division number="257" book="kv" bookNo="32" page="72">

<Paragraph number="469" book="kv">
๐ Sotāpannassa sakkāyadiṭṭhi pahīnā, na parihāyati sotāpanno sotāpattiphalāti? Āmantā. Anāgāmissa sakkāyadiṭṭhi pahīnā…  aṇusahagato byāpādo pahīno, na parihāyati anāgāmī anāgāmiphalāti? Na hevaṃ vattabbe.
</Paragraph>

<Paragraph number="470" book="kv">
๐ Sotāpannassa vicikicchā pahīnā …pe…  apāyagamanīyo moho pahīno, na parihāyati sotāpanno sotāpattiphalāti? Āmantā. Anāgāmissa sakkāyadiṭṭhi pahīnā …pe…  aṇusahagato byāpādo pahīno, na parihāyati anāgāmī anāgāmiphalāti? Na hevaṃ vattabbe.
</Paragraph>

</Division>
<Division number="258" book="kv" bookNo="32" page="72">

<Paragraph number="471" book="kv">
๐ Sakadāgāmissa sakkāyadiṭṭhi pahīnā, na parihāyati sakadāgāmī sakadāgāmiphalāti? Āmantā. Anāgāmissa sakkāyadiṭṭhi pahīnā …pe…  aṇusahagato byāpādo pahīno, na parihāyati anāgāmī anāgāmiphalāti? Na hevaṃ vattabbe.
</Paragraph>

<Paragraph number="472" book="kv">
๐ Sakadāgāmissa vicikicchā pahīnā …pe…  oḷāriko byāpādo pahīno, na parihāyati sakadāgāmī sakadāgāmiphalāti? Āmantā. Anāgāmissa sakkāyadiṭṭhi pahīnā …pe…  aṇusahagato byāpādo pahīno, na parihāyati anāgāmī anāgāmiphalāti? Na hevaṃ vattabbe.
</Paragraph>

</Division>
<Division number="259" book="kv" bookNo="32" page="72">

<Paragraph number="473" book="kv">
๐ Sotāpannassa sakkāyadiṭṭhi pahīnā, na parihāyati sotāpanno sotāpattiphalāti? Āmantā. Sakadāgāmissa sakkāyadiṭṭhi pahīnā …pe…  oḷāriko byāpādo pahīno, na parihāyati sakadāgāmī sakadāgāmiphalāti? Na hevaṃ vattabbe.
</Paragraph>

<Paragraph number="474" book="kv">
๐ Sotāpannassa vicikicchā pahīnā …pe…  apāyagamanīyo moho pahīno, na parihāyati sotāpanno sotāpattiphalāti? Āmantā. Sakadāgāmissa sakkāyadiṭṭhi pahīnā …pe…  oḷāriko byāpādo pahīno, na parihāyati sakadāgāmī sakadāgāmiphalāti? Na hevaṃ vattabbe.
</Paragraph>

</Division>
<Division number="260" book="kv" bookNo="32" page="72">

<Paragraph number="475" book="kv">
๐ Parihāyati arahā arahattāti? Āmantā. Nanu arahato rāgo pahīno ucchinnamūlo tālāvatthukato anabhāvaṃkato āyatiṃ anuppādadhammoti? Āmantā. Hañci arahato rāgo pahīno ucchinnamūlo tālāvatthukato anabhāvaṃkato āyatiṃ anuppādadhammo, no ca vata re vattabbe—  “parihāyati arahā arahattā”ti.
</Paragraph>

<Paragraph number="476" book="kv">
๐ Parihāyati arahā arahattāti? Āmantā. Nanu arahato doso pahīno …pe…  moho pahīno…  māno pahīno…  diṭṭhi pahīnā…  vicikicchā pahīnā…  thinaṃ pahīnaṃ…  uddhaccaṃ pahīnaṃ…  ahirikaṃ pahīnaṃ…  anottappaṃ pahīnaṃ ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammanti? Āmantā. Hañci arahato anottappaṃ pahīnaṃ ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ, no ca vata re vattabbe—  “parihāyati arahā arahattā”ti.
</Paragraph>

<Paragraph number="477" book="kv">
๐ Parihāyati arahā arahattāti? Āmantā. Nanu arahato rāgappahānāya maggo bhāvitoti? Āmantā. Hañci arahato rāgappahānāya maggo bhāvito, no ca vata re vattabbe—  “parihāyati arahā arahattā”ti.
</Paragraph>

<Paragraph number="478" book="kv">
๐ Parihāyati arahā arahattāti? Āmantā. Nanu arahato rāgappahānāya satipaṭṭhānā bhāvitā …pe…  sammappadhānā bhāvitā…  iddhipādā bhāvitā…  indriyā bhāvitā…  balā bhāvitā…  bojjhaṅgā bhāvitāti? Āmantā. Hañci arahato rāgappahānāya bojjhaṅgā bhāvitā, no ca vata re vattabbe—  “parihāyati arahā arahattā”ti.
</Paragraph>

<Paragraph number="479" book="kv">
๐ Parihāyati arahā arahattāti? Āmantā. Nanu arahato dosappahānāya …pe…  anottappapahānāya maggo bhāvito …pe…  bojjhaṅgā bhāvitāti? Āmantā. Hañci arahato anottappapahānāya bojjhaṅgā bhāvitā, no ca vata re vattabbe—  “parihāyati arahā arahattā”ti.
</Paragraph>

</Division>
<Division number="261" book="kv" bookNo="32" page="73">

<Paragraph number="480" book="kv">
๐ Parihāyati arahā arahattāti? Āmantā. Nanu arahā vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto ukkhittapaligho saṃkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo; dukkhaṃ tassa pariññātaṃ, samudayo pahīno, nirodho sacchikato, maggo bhāvito, abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ, bhāvetabbaṃ bhāvitaṃ, sacchikātabbaṃ sacchikatanti? Āmantā. Hañci arahā vītarāgo vītadoso vītamoho …pe…  sacchikātabbaṃ sacchikataṃ, no ca vata re vattabbe—  “parihāyati arahā arahattā”ti.
</Paragraph>

</Division>
<Division number="262" book="kv" bookNo="32" page="74">

<Paragraph number="481" book="kv">
๐ Parihāyati arahā arahattāti? ( ) Samayavimutto arahā arahattā parihāyati, asamayavimutto arahā arahattā na parihāyatīti. Samayavimutto arahā arahattā parihāyatīti? Āmantā. Asamayavimutto arahā arahattā parihāyatīti? Na hevaṃ vattabbe.
</Paragraph>

<Paragraph number="482" book="kv">
๐ Asamayavimutto arahā arahattā na parihāyatīti? Āmantā. Samayavimutto arahā arahattā na parihāyatīti? Na hevaṃ vattabbe.
</Paragraph>

<Paragraph number="483" book="kv">
๐ Samayavimuttassa arahato rāgo pahīno, parihāyati samayavimutto arahā arahattāti? Āmantā. Asamayavimuttassa arahato rāgo pahīno, parihāyati asamayavimutto arahā arahattāti? Na hevaṃ vattabbe.
</Paragraph>

<Paragraph number="484" book="kv">
๐ Samayavimuttassa arahato doso pahīno …pe…  anottappaṃ pahīnaṃ, parihāyati samayavimutto arahā arahattāti? Āmantā. Asamayavimuttassa arahato anottappaṃ pahīnaṃ, parihāyati asamayavimutto arahā arahattāti? Na hevaṃ vattabbe.
</Paragraph>

<Paragraph number="485" book="kv">
๐ Samayavimuttassa arahato rāgappahānāya maggo bhāvito, parihāyati samayavimutto arahā arahattāti? Āmantā. Asamayavimuttassa arahato rāgappahānāya maggo bhāvito, parihāyati asamayavimutto arahā arahattāti? Na hevaṃ vattabbe.
</Paragraph>

<Paragraph number="486" book="kv">
๐ Samayavimuttassa arahato rāgappahānāya satipaṭṭhānā bhāvitā …pe…  sammappadhānā bhāvitā…  iddhipādā bhāvitā…  indriyā bhāvitā…  balā bhāvitā…  bojjhaṅgā bhāvitā, parihāyati samayavimutto arahā arahattāti? Āmantā. Asamayavimuttassa arahato rāgappahānāya satipaṭṭhānā bhāvitā …pe…  bojjhaṅgā bhāvitā, parihāyati asamayavimutto arahā arahattāti? Na hevaṃ vattabbe.
</Paragraph>

<Paragraph number="487" book="kv">
๐ Samayavimuttassa arahato dosappahānāya …pe…  anottappapahānāya maggo bhāvito …pe…  bojjhaṅgā bhāvitā, parihāyati samayavimutto arahā arahattāti? Āmantā. Asamayavimuttassa arahato anottappaṃ pahānāya maggo bhāvito …pe…  bojjhaṅgā bhāvitā, parihāyati asamayavimutto arahā arahattāti? Na hevaṃ vattabbe …pe… .
</Paragraph>

<Paragraph number="488" book="kv">
๐ Samayavimutto arahā vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto ukkhittapaligho saṃkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṃ tassa pariññātaṃ, samudayo pahīno, nirodho sacchikato, maggo bhāvito, abhiññeyyaṃ abhiññātaṃ, pariññeyyaṃ pariññātaṃ, pahātabbaṃ pahīnaṃ, bhāvetabbaṃ bhāvitaṃ, sacchikātabbaṃ sacchikataṃ, parihāyati samayavimutto arahā arahattāti? Āmantā. Asamayavimutto arahā vītarāgo vītadoso vītamoho …pe…  sacchikātabbaṃ sacchikataṃ, parihāyati asamayavimutto arahā arahattāti? Na hevaṃ vattabbe.
</Paragraph>

</Division>
<Division number="263" book="kv" bookNo="32" page="75">

<Paragraph number="489" book="kv">
๐ Asamayavimuttassa arahato rāgo pahīno, na parihāyati asamayavimutto arahā arahattāti? Āmantā. Samayavimuttassa arahato rāgo pahīno, na parihāyati samayavimutto arahā arahattāti? Na hevaṃ vattabbe.
</Paragraph>

<Paragraph number="490" book="kv">
๐ Asamayavimuttassa arahato doso pahīno …pe…  anottappaṃ pahīnaṃ, na parihāyati asamayavimutto arahā arahattāti? Āmantā. Samayavimuttassa arahato anottappaṃ pahīnaṃ, na parihāyati samayavimutto arahā arahattāti? Na hevaṃ vattabbe.
</Paragraph>

<Paragraph number="491" book="kv">
๐ Asamayavimuttassa arahato rāgappahānāya maggo bhāvito …pe…  bojjhaṅgā bhāvitā, na parihāyati asamayavimutto arahā arahattāti? Āmantā. Samayavimuttassa arahato rāgappahānāya maggo bhāvito …pe…  bojjhaṅgā bhāvitā, na parihāyati samayavimutto arahā arahattāti? Na hevaṃ vattabbe.
</Paragraph>

<Paragraph number="492" book="kv">
๐ Asamayavimuttassa arahato dosappahānāya …pe…  anottappapahānāya maggo bhāvito …pe…  bojjhaṅgā bhāvitā, na parihāyati asamayavimutto arahā arahattāti? Āmantā. Samayavimuttassa arahato anottappapahānāya maggo bhāvito …pe…  bojjhaṅgā bhāvitā, na parihāyati samayavimutto arahā arahattāti? Na hevaṃ vattabbe.
</Paragraph>

<Paragraph number="493" book="kv">
๐ Asamayavimutto arahā vītarāgo vītadoso vītamoho …pe…  sacchikātabbaṃ sacchikataṃ, na parihāyati asamayavimutto arahā arahattāti? Āmantā. Samayavimutto arahā vītarāgo vītadoso vītamoho …pe…  sacchikātabbaṃ sacchikataṃ, na parihāyati samayavimutto arahā arahattāti? Na hevaṃ vattabbe …pe… .
</Paragraph>

</Division>
<Division number="264" book="kv" bookNo="32" page="76">

<Paragraph number="494" book="kv">
๐ Parihāyati arahā arahattāti? Āmantā. Sāriputto thero parihāyittha arahattāti? Na hevaṃ vattabbe. Mahāmoggallāno thero…  mahākassapo thero…  mahākaccāyano thero…  mahākoṭṭhiko thero…  mahāpanthako thero parihāyittha arahattāti? Na hevaṃ vattabbe.
</Paragraph>

<Paragraph number="495" book="kv">
๐ Sāriputto thero na parihāyittha arahattāti? Āmantā. Hañci sāriputto thero na parihāyittha arahattā, no ca vata re vattabbe—  “parihāyati arahā arahattā”ti.
</Paragraph>

<Paragraph number="496" book="kv">
๐ Mahāmoggallāno thero…  mahākassapo thero…  mahākaccāyano thero…  mahākoṭṭhiko thero…  mahāpanthako thero na parihāyittha arahattāti? Āmantā. Hañci mahāpanthako thero na parihāyittha arahattā, no ca vata re vattabbe—  “parihāyati arahā arahattā”ti.

</Paragraph>
</Division>

<Paragraph number="497" type="center" book="kv">
Ariyapuggalasaṃsandanaṃ.
</Paragraph>