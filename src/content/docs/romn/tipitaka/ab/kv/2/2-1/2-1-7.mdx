---
title: "2.1.7 Ākāsosanidassanotikathā"
tableOfContents: false
sidebar:
  order: 8
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="463" book="kv">

<Paragraph number="1587" book="kv">
๐ Ākāso sanidassanoti? Āmantā. Rūpaṃ rūpāyatanaṃ rūpadhātu nīlaṃ pītakaṃ lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ āgacchatīti? Na hevaṃ vattabbe …pe… .
</Paragraph>

<Paragraph number="1588" book="kv">
๐ Ākāso sanidassanoti? Āmantā. Cakkhuñca paṭicca ākāsañca uppajjati cakkhuviññāṇanti? Na hevaṃ vattabbe …pe… .
</Paragraph>

<Paragraph number="1589" book="kv">
๐ Cakkhuñca paṭicca ākāsañca uppajjati cakkhuviññāṇanti? Āmantā. “Cakkhuñca paṭicca ākāsañca uppajjati cakkhuviññāṇan”ti—  attheva suttantoti? Natthi. “Cakkhuñca paṭicca rūpe ca uppajjati cakkhuviññāṇan”ti—  attheva suttantoti? Āmantā. Hañci “cakkhuñca paṭicca rūpe ca uppajjati cakkhuviññāṇan”ti—  attheva suttanto, no ca vata re vattabbe—  “cakkhuñca paṭicca ākāsañca uppajjati cakkhuviññāṇan”ti.
</Paragraph>

</Division>
<Division number="464" book="kv">

<Paragraph number="1590" book="kv">
× Na vattabbaṃ—  “ākāso sanidassano”ti? Āmantā. Nanu passati dvinnaṃ rukkhānaṃ antaraṃ, dvinnaṃ thambhānaṃ antaraṃ, tāḷacchiddaṃ vātapānacchiddanti? Āmantā. Hañci passati dvinnaṃ rukkhānaṃ antaraṃ, dvinnaṃ thambhānaṃ antaraṃ, tāḷacchiddaṃ vātapānacchiddaṃ, tena vata re vattabbe—  “ākāso sanidassano”ti.

</Paragraph>
</Division>

<Paragraph number="1591" type="center" book="kv">
Ākāso sanidassanotikathā niṭṭhitā.
</Paragraph>