---
title: "2.2.1 Saṅgahitakathā"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="471" book="kv" bookNo="32" page="250">

<Paragraph number="1612" book="kv">
๐ Natthi keci dhammā kehici dhammehi saṅgahitāti? Āmantā. Nanu atthi keci dhammā kehici dhammehi gaṇanaṃ gacchanti uddesaṃ gacchanti pariyāpannāti? Āmantā. Hañci atthi keci dhammā kehici dhammehi gaṇanaṃ gacchanti uddesaṃ gacchanti pariyāpannā, no ca vata re vattabbe—  “natthi keci dhammā kehici dhammehi saṅgahitā”ti.
</Paragraph>

<Paragraph number="1613" book="kv">
๐ Cakkhāyatanaṃ katamakkhandhagaṇanaṃ gacchatīti? Rūpakkhandhagaṇanaṃ gacchatīti. Hañci cakkhāyatanaṃ rūpakkhandhagaṇanaṃ gacchati, tena vata re vattabbe—  “cakkhāyatanaṃ rūpakkhandhena saṅgahitan”ti. Sotāyatanaṃ …pe…  ghānāyatanaṃ …pe…  jivhāyatanaṃ …pe…  kāyāyatanaṃ katamakkhandhagaṇanaṃ gacchatīti? Rūpakkhandhagaṇanaṃ gacchatīti. Hañci kāyāyatanaṃ rūpakkhandhagaṇanaṃ gacchati, tena vata re vattabbe—  “kāyāyatanaṃ rūpakkhandhena saṅgahitan”ti.
</Paragraph>

<Paragraph number="1614" book="kv">
๐ Rūpāyatanaṃ …pe…  saddāyatanaṃ …pe…  gandhāyatanaṃ …pe…  rasāyatanaṃ …pe…  phoṭṭhabbāyatanaṃ katamakkhandhagaṇanaṃ gacchatīti? Rūpakkhandhagaṇanaṃ gacchatīti. Hañci phoṭṭhabbāyatanaṃ rūpakkhandhagaṇanaṃ gacchati, tena vata re vattabbe—  “phoṭṭhabbāyatanaṃ rūpakkhandhena saṅgahitan”ti.
</Paragraph>

<Paragraph number="1615" book="kv">
๐ Sukhā vedanā katamakkhandhagaṇanaṃ gacchatīti? Vedanākkhandhagaṇanaṃ gacchatīti. Hañci sukhā vedanā vedanākkhandhagaṇanaṃ gacchati, tena vata re vattabbe—  “sukhā vedanā vedanākkhandhena saṅgahitā”ti. Dukkhā vedanā …pe…  adukkhamasukhā vedanā katamakkhandhagaṇanaṃ gacchatīti? Vedanākkhandhagaṇanaṃ gacchatīti. Hañci adukkhamasukhā vedanā vedanākkhandhagaṇanaṃ gacchati, tena vata re vattabbe—  “adukkhamasukhā vedanā vedanākkhandhena saṅgahitā”ti.
</Paragraph>

<Paragraph number="1616" book="kv">
๐ Cakkhusamphassajā saññā katamakkhandhagaṇanaṃ gacchatīti? Saññākkhandhagaṇanaṃ gacchatīti. Hañci cakkhusamphassajā saññā saññākkhandhagaṇanaṃ gacchati, tena vata re vattabbe—  “cakkhusamphassajā saññā saññākkhandhena saṅgahitā”ti. Sotasamphassajā saññā …pe…  manosamphassajā saññā katamakkhandhagaṇanaṃ gacchatīti? Saññākkhandhagaṇanaṃ gacchatīti. Hañci manosamphassajā saññā saññākkhandhagaṇanaṃ gacchati, tena vata re vattabbe—  “manosamphassajā saññā saññākkhandhena saṅgahitā”ti.
</Paragraph>

<Paragraph number="1617" book="kv">
๐ Cakkhusamphassajā cetanā …pe…  manosamphassajā cetanā katamakkhandhagaṇanaṃ gacchatīti? Saṅkhārakkhandhagaṇanaṃ gacchatīti. Hañci manosamphassajā cetanā saṅkhārakkhandhagaṇanaṃ gacchati, tena vata re vattabbe—  “manosamphassajā cetanā saṅkhārakkhandhena saṅgahitā”ti.
</Paragraph>

<Paragraph number="1618" book="kv">
๐ Cakkhuviññāṇaṃ …pe…  manoviññāṇaṃ katamakkhandhagaṇanaṃ gacchatīti? Viññāṇakkhandhagaṇanaṃ gacchatīti. Hañci manoviññāṇaṃ viññāṇakkhandhagaṇanaṃ gacchati, tena vata re vattabbe—  “manoviññāṇaṃ viññāṇakkhandhena saṅgahitan”ti.
</Paragraph>

</Division>
<Division number="472" book="kv" bookNo="32" page="252">

<Paragraph number="1619" book="kv">
× Yathā dāmena vā yottena vā dve balībaddā saṅgahitā, sikkāya piṇḍapāto saṅgahito, sā gaddulena saṅgahito; evameva te dhammā tehi dhammehi saṅgahitāti? Hañci dāmena vā yottena vā dve balībaddā saṅgahitā, sikkāya piṇḍapāto saṅgahito, sā gaddulena saṅgahito, tena vata re vattabbe—  “atthi keci dhammā kehici dhammehi saṅgahitā”ti.

</Paragraph>
</Division>

<Paragraph number="1620" type="center" book="kv">
Saṅgahitakathā niṭṭhitā.
</Paragraph>