---
title: "2.2.8 Jarāmaraṇaṃvipākotikathā"
tableOfContents: false
sidebar:
  order: 9
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="495" book="kv">

<Paragraph number="1689" book="kv">
๐ Jarāmaraṇaṃ vipākoti? Āmantā. Sukhavedaniyaṃ dukkhavedaniyaṃ adukkhamasukhavedaniyaṃ, sukhāya vedanāya sampayuttaṃ, dukkhāya vedanāya sampayuttaṃ, adukkhamasukhāya vedanāya sampayuttaṃ, phassena sampayuttaṃ, vedanāya sampayuttaṃ, saññāya sampayuttaṃ, cetanāya sampayuttaṃ, cittena sampayuttaṃ, sārammaṇaṃ; atthi tassa āvaṭṭanā ābhogo samannāhāro manasikāro cetanā patthanā paṇidhīti? Na hevaṃ vattabbe …pe…  nanu na sukhavedaniyaṃ na dukkhavedaniyaṃ …pe…  anārammaṇaṃ; natthi tassa āvaṭṭanā …pe…  paṇidhīti? Āmantā. Hañci na sukhavedaniyaṃ na dukkhavedaniyaṃ …pe…  anārammaṇaṃ; natthi tassa āvaṭṭanā …pe…  paṇidhi, no ca vata re vattabbe—  “jarāmaraṇaṃ vipāko”ti.
</Paragraph>

<Paragraph number="1690" book="kv">
๐ Phasso vipāko, phasso sukhavedaniyo dukkhavedaniyo …pe…  sārammaṇo; atthi tassa āvaṭṭanā …pe…  paṇidhīti? Āmantā. Jarāmaraṇaṃ vipāko, jarāmaraṇaṃ sukhavedaniyaṃ dukkhavedaniyaṃ …pe…  sārammaṇaṃ; atthi tassa āvaṭṭanā …pe…  paṇidhīti? Na hevaṃ vattabbe …pe… .
</Paragraph>

<Paragraph number="1691" book="kv">
๐ Jarāmaraṇaṃ vipāko, jarāmaraṇaṃ na sukhavedaniyaṃ na dukkhavedaniyaṃ …pe…  anārammaṇaṃ; natthi tassa āvaṭṭanā …pe…  paṇidhīti? Āmantā. Phasso vipāko, phasso na sukhavedaniyo na dukkhavedaniyo …pe…  anārammaṇo; natthi tassa āvaṭṭanā …pe…  paṇidhīti? Na hevaṃ vattabbe …pe… .
</Paragraph>

</Division>
<Division number="496" book="kv">

<Paragraph number="1692" book="kv">
๐ Akusalānaṃ dhammānaṃ jarāmaraṇaṃ, akusalānaṃ dhammānaṃ vipākoti? Āmantā. Kusalānaṃ dhammānaṃ jarāmaraṇaṃ, kusalānaṃ dhammānaṃ vipākoti? Na hevaṃ vattabbe …pe… .
</Paragraph>

<Paragraph number="1693" book="kv">
๐ Kusalānaṃ dhammānaṃ jarāmaraṇaṃ, na vattabbaṃ—  “kusalānaṃ dhammānaṃ vipāko”ti? Āmantā. Akusalānaṃ dhammānaṃ jarāmaraṇaṃ, na vattabbaṃ—  “akusalānaṃ dhammānaṃ vipāko”ti? Na hevaṃ vattabbe …pe… .
</Paragraph>

<Paragraph number="1694" book="kv">
๐ Kusalānaṃ dhammānaṃ jarāmaraṇaṃ, akusalānaṃ dhammānaṃ vipākoti? Āmantā. Akusalānaṃ dhammānaṃ jarāmaraṇaṃ, kusalānaṃ dhammānaṃ vipākoti? Na hevaṃ vattabbe …pe… .
</Paragraph>

<Paragraph number="1695" book="kv">
๐ Akusalānaṃ dhammānaṃ jarāmaraṇaṃ, na vattabbaṃ—  “kusalānaṃ dhammānaṃ vipāko”ti? Āmantā. Kusalānaṃ dhammānaṃ jarāmaraṇaṃ, na vattabbaṃ—  “akusalānaṃ dhammānaṃ vipāko”ti? Na hevaṃ vattabbe …pe… .
</Paragraph>

<Paragraph number="1696" book="kv">
๐ Kusalānañca akusalānañca dhammānaṃ jarāmaraṇaṃ, akusalānaṃ dhammānaṃ vipākoti? Āmantā. Kusalānañca akusalānañca dhammānaṃ jarāmaraṇaṃ, kusalānaṃ dhammānaṃ vipākoti? Na hevaṃ vattabbe …pe… .
</Paragraph>

<Paragraph number="1697" book="kv">
๐ Kusalānañca akusalānañca dhammānaṃ jarāmaraṇaṃ, na vattabbaṃ—  “kusalānaṃ dhammānaṃ vipāko”ti? Āmantā. Kusalānañca akusalānañca dhammānaṃ jarāmaraṇaṃ, na vattabbaṃ—  “akusalānaṃ dhammānaṃ vipāko”ti? Na hevaṃ vattabbe …pe… .
</Paragraph>

</Division>
<Division number="497" book="kv">

<Paragraph number="1698" book="kv">
× Na vattabbaṃ—  “jarāmaraṇaṃ vipāko”ti? Āmantā. Nanu atthi dubbaṇṇasaṃvattaniyaṃ kammaṃ appāyukasaṃvattaniyaṃ kammanti? Āmantā. Hañci atthi dubbaṇṇasaṃvattaniyaṃ kammaṃ appāyukasaṃvattaniyaṃ kammaṃ, tena vata re vattabbe—  “jarāmaraṇaṃ vipāko”ti.

</Paragraph>
</Division>

<Paragraph number="1699" type="center" book="kv">
Jarāmaraṇaṃ vipākotikathā niṭṭhitā.
</Paragraph>