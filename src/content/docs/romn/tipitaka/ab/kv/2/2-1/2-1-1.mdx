---
title: "2.1.1 Niyāmakathā"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="445" book="kv" bookNo="32" page="239">

<Paragraph number="1538" book="kv">
๐ Niyāmo asaṅkhatoti? Āmantā. Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti? Na hevaṃ vattabbe …pe… .
</Paragraph>

<Paragraph number="1539" book="kv">
๐ Niyāmo asaṅkhato, nibbānaṃ asaṅkhatanti? Āmantā. Dve asaṅkhatānīti? Na hevaṃ vattabbe …pe… .
</Paragraph>

<Paragraph number="1540" book="kv">
๐ Dve asaṅkhatānīti? Āmantā. Dve tāṇāni dve leṇāni dve saraṇāni dve parāyanāni dve accutāni dve amatāni dve nibbānānīti? Na hevaṃ vattabbe …pe… .
</Paragraph>

<Paragraph number="1541" book="kv">
๐ Dve nibbānānīti? Āmantā. Atthi dvinnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā bhedo vā rāji vā antarikā vāti? Na hevaṃ vattabbe …pe… .
</Paragraph>

<Paragraph number="1542" book="kv">
๐ Niyāmo asaṅkhatoti? Āmantā. Atthi keci niyāmaṃ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti? Āmantā. Atthi keci asaṅkhataṃ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti? Na hevaṃ vattabbe …pe… .
</Paragraph>

</Division>
<Division number="446" book="kv" bookNo="32" page="239">

<Paragraph number="1543" book="kv">
๐ Niyāmo asaṅkhatoti? Āmantā. Maggo asaṅkhatoti? Na hevaṃ vattabbe …pe… .
</Paragraph>

<Paragraph number="1544" book="kv">
๐ Maggo saṅkhatoti? Āmantā. Niyāmo saṅkhatoti? Na hevaṃ vattabbe …pe… .
</Paragraph>

<Paragraph number="1545" book="kv">
๐ Sotāpattiniyāmo asaṅkhatoti? Āmantā. Sotāpattimaggo asaṅkhatoti? Na hevaṃ vattabbe …pe… .
</Paragraph>

<Paragraph number="1546" book="kv">
๐ Sotāpattimaggo saṅkhatoti? Āmantā. Sotāpattiniyāmo saṅkhatoti? Na hevaṃ vattabbe …pe… .
</Paragraph>

<Paragraph number="1547" book="kv">
๐ Sakadāgāminiyāmo …pe…  anāgāminiyāmo …pe…  arahattaniyāmo asaṅkhatoti? Āmantā. Arahattamaggo asaṅkhatoti? Na hevaṃ vattabbe …pe…  arahattamaggo saṅkhatoti? Āmantā. Arahattaniyāmo saṅkhatoti? Na hevaṃ vattabbe …pe… .
</Paragraph>

<Paragraph number="1548" book="kv">
๐ Sotāpattiniyāmo asaṅkhato …pe…  arahattaniyāmo asaṅkhato, nibbānaṃ asaṅkhatanti? Āmantā. Pañca asaṅkhatānīti? Na hevaṃ vattabbe …pe…  pañca asaṅkhatānīti? Āmantā. Pañca tāṇāni …pe…  antarikā vāti? Na hevaṃ vattabbe …pe… .
</Paragraph>

<Paragraph number="1549" book="kv">
๐ Niyāmo asaṅkhatoti? Āmantā. Micchattaniyāmo asaṅkhatoti? Na hevaṃ vattabbe …pe…  micchattaniyāmo saṅkhatoti? Āmantā. Sammattaniyāmo saṅkhatoti? Na hevaṃ vattabbe …pe… .
</Paragraph>

</Division>
<Division number="447" book="kv" bookNo="32" page="240">

<Paragraph number="1550" book="kv">
× Na vattabbaṃ—  “niyāmo asaṅkhato”ti? Āmantā. Niyāme uppajja niruddhe aniyato hotīti? Na hevaṃ vattabbe …pe… . Tena hi niyāmo asaṅkhatoti. Micchattaniyāme uppajja niruddhe aniyato hotīti? Na hevaṃ vattabbe …pe…  tena hi micchattaniyāmo asaṅkhatoti.

</Paragraph>
</Division>

<Paragraph number="1551" type="center" book="kv">
Niyāmakathā niṭṭhitā.
</Paragraph>