---
title: "2.4.1 Ānisaṃsadassāvīkathā"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="547" book="kv">

<Paragraph number="1852" book="kv">
๐ Ānisaṃsadassāvissa saṃyojanānaṃ pahānanti? Āmantā. Nanu saṅkhāre aniccato manasikaroto saṃyojanā pahīyantīti? Āmantā. Hañci saṅkhāre aniccato manasikaroto saṃyojanā pahīyanti, no ca vata re vattabbe—  “ānisaṃsadassāvissa saṃyojanānaṃ pahānan”ti.
</Paragraph>

<Paragraph number="1853" book="kv">
๐ Nanu saṅkhāre dukkhato …pe…  rogato…  gaṇḍato…  sallato…  aghato…  ābādhato…  parato…  palokato…  ītito…  upaddavato…  bhayato…  upasaggato…  calato…  pabhaṅguto…  addhuvato…  atāṇato…  aleṇato…  asaraṇato…  asaraṇībhūtato…  rittato…  tucchato…  suññato…  anattato…  ādīnavato …pe…  vipariṇāmadhammato manasikaroto saṃyojanā pahīyantīti? Āmantā. Hañci saṅkhāre vipariṇāmadhammato manasikaroto saṃyojanā pahīyanti, no ca vata re vattabbe—  “ānisaṃsadassāvissa saṃyojanānaṃ pahānan”ti.
</Paragraph>

<Paragraph number="1854" book="kv">
๐ Saṅkhāre ca aniccato manasi karoti nibbāne ca ānisaṃsadassāvī hotīti? Na hevaṃ vattabbe …pe…  saṅkhāre ca aniccato manasi karoti nibbāne ca ānisaṃsadassāvī hotīti? Āmantā. Dvinnaṃ phassānaṃ …pe…  dvinnaṃ cittānaṃ samodhānaṃ hotīti? Na hevaṃ vattabbe …pe…  saṅkhāre ca dukkhato …pe…  vipariṇāmadhammato manasi karoti nibbāne ca ānisaṃsadassāvī hotīti? Na hevaṃ vattabbe …pe…  saṅkhāre ca vipariṇāmadhammato manasi karoti nibbāne ca ānisaṃsadassāvī hotīti? Āmantā. Dvinnaṃ phassānaṃ …pe…  dvinnaṃ cittānaṃ samodhānaṃ hotīti? Na hevaṃ vattabbe …pe… .
</Paragraph>

</Division>
<Division number="548" book="kv">

<Paragraph number="1855" book="kv">
× Na vattabbaṃ—  “ānisaṃsadassāvissa saṃyojanānaṃ pahānan”ti? Āmantā. Nanu vuttaṃ bhagavatā—  “idha, bhikkhave, bhikkhu nibbāne sukhānupassī viharati sukhasaññī sukhapaṭisaṃvedī, satataṃ samitaṃ abbokiṇṇaṃ cetasā adhimuccamāno paññāya pariyogāhamāno”ti. Attheva suttantoti? Āmantā. Tena hi ānisaṃsadassāvissa saṃyojanānaṃ pahānanti.

</Paragraph>
</Division>

<Paragraph number="1856" type="center" book="kv">
Ānisaṃsadassāvīkathā niṭṭhitā.
</Paragraph>