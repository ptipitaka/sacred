---
title: "2.5.2 Rūpaṃmaggotikathā"
tableOfContents: false
sidebar:
  order: 4
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="573" book="kv">

<Paragraph number="1937" book="kv">
๐ Maggasamaṅgissa rūpaṃ maggoti? Āmantā. Sārammaṇaṃ, atthi tassa āvaṭṭanā ābhogo samannāhāro manasikāro cetanā patthanā paṇidhīti? Na hevaṃ vattabbe …pe…  nanu anārammaṇaṃ, natthi tassa āvaṭṭanā …pe…  paṇidhīti? Āmantā. Hañci anārammaṇaṃ, natthi tassa āvaṭṭanā …pe…  paṇidhi; no ca vata re vattabbe—  “maggasamaṅgissa rūpaṃ maggo”ti.
</Paragraph>

<Paragraph number="1938" book="kv">
๐ Sammāvācā maggoti? Āmantā. Sārammaṇā, atthi tāya āvaṭṭanā …pe…  paṇidhīti? Na hevaṃ vattabbe …pe…  nanu anārammaṇā, natthi tāya āvaṭṭanā …pe…  paṇidhīti? Āmantā. Hañci anārammaṇā, natthi tāya āvaṭṭanā …pe…  paṇidhi; no ca vata re vattabbe—  “sammāvācā maggo”ti.
</Paragraph>

<Paragraph number="1939" book="kv">
๐ Sammākammanto …pe…  sammāājīvo maggoti? Āmantā. Sārammaṇo, atthi tassa āvaṭṭanā …pe…  paṇidhīti? Na hevaṃ vattabbe …pe…  nanu anārammaṇo, natthi tassa āvaṭṭanā …pe…  paṇidhīti? Āmantā. Hañci anārammaṇo, natthi tassa āvaṭṭanā …pe…  paṇidhi; no ca vata re vattabbe—  “sammāājīvo maggo”ti.
</Paragraph>

</Division>
<Division number="574" book="kv">

<Paragraph number="1940" book="kv">
๐ Sammādiṭṭhi maggo, sā ca sārammaṇā, atthi tāya āvaṭṭanā …pe…  paṇidhīti? Āmantā. Sammāvācā maggo, sā ca sārammaṇā, atthi tāya āvaṭṭanā …pe…  paṇidhīti? Na hevaṃ vattabbe …pe…  sammādiṭṭhi maggo, sā ca sārammaṇā, atthi tāya āvaṭṭanā …pe…  paṇidhīti? Āmantā. Sammākammanto …pe…  sammāājīvo maggo, so ca sārammaṇo, atthi tassa āvaṭṭanā …pe…  paṇidhīti? Na hevaṃ vattabbe …pe…  sammāsaṅkappo …pe…  sammāvāyāmo …pe…  sammāsati …pe… .
</Paragraph>

<Paragraph number="1941" book="kv">
๐ Sammāsamādhi maggo, so ca sārammaṇo, atthi tassa āvaṭṭanā …pe…  paṇidhīti? Āmantā. Sammāvācā maggo, sā ca sārammaṇā, atthi tāya āvaṭṭanā …pe…  paṇidhīti? Na hevaṃ vattabbe …pe…  sammāsamādhi maggo, so ca sārammaṇo, atthi tassa āvaṭṭanā …pe…  paṇidhīti? Āmantā. Sammākammanto …pe…  sammāājīvo maggo, so ca sārammaṇo, atthi tassa āvaṭṭanā …pe…  paṇidhīti? Na hevaṃ vattabbe …pe… .
</Paragraph>

<Paragraph number="1942" book="kv">
๐ Sammāvācā maggo, sā ca anārammaṇā, natthi tāya āvaṭṭanā …pe…  paṇidhīti? Āmantā. Sammādiṭṭhi maggo, sā ca anārammaṇā, natthi tāya āvaṭṭanā …pe…  paṇidhīti? Na hevaṃ vattabbe …pe…  sammāvācā maggo, sā ca anārammaṇā, natthi tāya āvaṭṭanā …pe…  paṇidhīti? Āmantā. Sammāsaṅkappo …pe…  sammāvāyāmo…  sammāsati …  sammāsamādhi maggo, so ca anārammaṇo, natthi tassa āvaṭṭanā …pe…  paṇidhīti? Na hevaṃ vattabbe …pe… .
</Paragraph>

<Paragraph number="1943" book="kv">
๐ Sammākammanto …pe…  sammāājīvo maggo, so ca anārammaṇo, natthi tassa āvaṭṭanā …pe…  paṇidhīti? Āmantā. Sammādiṭṭhi…  sammāsaṅkappo…  sammāvāyāmo…  sammāsati …pe…  sammāsamādhi maggo, so ca anārammaṇo, natthi tassa āvaṭṭanā …pe…  paṇidhīti? Na hevaṃ vattabbe …pe… .
</Paragraph>

</Division>
<Division number="575" book="kv">

<Paragraph number="1944" book="kv">
× Na vattabbaṃ—  “maggasamaṅgissa rūpaṃ maggo”ti? Āmantā. Nanu sammāvācā sammākammanto sammāājīvo maggoti? Āmantā. Hañci sammāvācā sammākammanto sammāājīvo maggo, tena vata re vattabbe—  “maggasamaṅgissa rūpaṃ maggo”ti.

</Paragraph>
</Division>

<Paragraph number="1945" type="center" book="kv">
Rūpaṃ maggotikathā niṭṭhitā.
</Paragraph>