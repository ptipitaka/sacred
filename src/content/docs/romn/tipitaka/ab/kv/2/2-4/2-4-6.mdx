---
title: "2.4.6 Atītānāgatārammaṇakathā"
tableOfContents: false
sidebar:
  order: 8
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="559" book="kv" bookNo="32" page="301">

<Paragraph number="1894" book="kv">
๐ Atītārammaṇaṃ cittaṃ anārammaṇanti? Āmantā. Nanu atītārammaṇanti? Āmantā. Hañci atītārammaṇaṃ, no ca vata re vattabbe—  “atītārammaṇaṃ cittaṃ anārammaṇan”ti. Atītārammaṇaṃ cittaṃ anārammaṇanti micchā. Hañci vā pana anārammaṇaṃ, no ca vata re vattabbe—  “atītārammaṇan”ti. Anārammaṇaṃ atītārammaṇanti micchā.
</Paragraph>

<Paragraph number="1895" book="kv">
๐ Atītārammaṇaṃ cittaṃ anārammaṇanti? Āmantā. Nanu atītaṃ ārabbha atthi āvaṭṭanā …pe…  paṇidhīti? Āmantā. Hañci atītaṃ ārabbha atthi āvaṭṭanā …pe…  paṇidhi, no ca vata re vattabbe—  “atītārammaṇaṃ cittaṃ anārammaṇan”ti.
</Paragraph>

</Division>
<Division number="560" book="kv" bookNo="32" page="302">

<Paragraph number="1896" book="kv">
๐ Anāgatārammaṇaṃ cittaṃ anārammaṇanti? Āmantā. Nanu anāgatārammaṇanti? Āmantā. Hañci anāgatārammaṇaṃ, no ca vata re vattabbe—  “anāgatārammaṇaṃ cittaṃ anārammaṇan”ti. Anāgatārammaṇaṃ cittaṃ anārammaṇanti micchā. Hañci vā pana anārammaṇaṃ, no ca vata re vattabbe—  “anāgatārammaṇan”ti. Anārammaṇaṃ anāgatārammaṇanti micchā.
</Paragraph>

<Paragraph number="1897" book="kv">
๐ Anāgatārammaṇaṃ cittaṃ anārammaṇanti? Āmantā. Nanu anāgataṃ ārabbha atthi āvaṭṭanā …pe…  paṇidhīti? Āmantā. Hañci anāgataṃ ārabbha atthi āvaṭṭanā …pe…  paṇidhi, no ca vata re vattabbe—  “anāgatārammaṇaṃ cittaṃ anārammaṇan”ti.
</Paragraph>

<Paragraph number="1898" book="kv">
๐ Paccuppannaṃ ārabbha atthi āvaṭṭanā …pe…  paṇidhi, paccuppannārammaṇaṃ cittaṃ sārammaṇanti? Āmantā. Atītaṃ ārabbha atthi āvaṭṭanā …pe…  paṇidhi, atītārammaṇaṃ cittaṃ sārammaṇanti? Na hevaṃ vattabbe …pe…  paccuppannaṃ ārabbha atthi āvaṭṭanā …pe…  paṇidhi, paccuppannārammaṇaṃ cittaṃ sārammaṇanti? Āmantā. Anāgataṃ ārabbha atthi āvaṭṭanā …pe…  paṇidhi, anāgatārammaṇaṃ cittaṃ sārammaṇanti? Na hevaṃ vattabbe …pe… .
</Paragraph>

<Paragraph number="1899" book="kv">
๐ Atītaṃ ārabbha atthi āvaṭṭanā …pe…  paṇidhi, atītārammaṇaṃ cittaṃ anārammaṇanti? Āmantā. Paccuppannaṃ ārabbha atthi āvaṭṭanā …pe…  paṇidhi, paccuppannārammaṇaṃ cittaṃ anārammaṇanti? Na hevaṃ vattabbe …pe… .
</Paragraph>

<Paragraph number="1900" book="kv">
๐ Anāgataṃ ārabbha atthi āvaṭṭanā …pe…  paṇidhi, anāgatārammaṇaṃ cittaṃ anārammaṇanti? Āmantā. Paccuppannaṃ ārabbha atthi āvaṭṭanā …pe…  paṇidhi, paccuppannārammaṇaṃ cittaṃ anārammaṇanti? Na hevaṃ vattabbe …pe… .
</Paragraph>

</Division>
<Division number="561" book="kv" bookNo="32" page="303">

<Paragraph number="1901" book="kv">
× Na vattabbaṃ—  “atītānāgatārammaṇaṃ cittaṃ anārammaṇan”ti? Āmantā. Nanu atītānāgataṃ natthīti? Āmantā. Hañci atītānāgataṃ natthi, tena vata re vattabbe—  “atītānāgatārammaṇaṃ cittaṃ anārammaṇan”ti …pe… .

</Paragraph>
</Division>

<Paragraph number="1902" type="center" book="kv">
Atītānāgatārammaṇakathā niṭṭhitā.
</Paragraph>