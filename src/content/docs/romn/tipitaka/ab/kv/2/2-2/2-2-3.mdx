---
title: "2.2.3 Cetasikakathā"
tableOfContents: false
sidebar:
  order: 4
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="475" book="kv" bookNo="32" page="253">

<Paragraph number="1627" book="kv">
๐ Natthi cetasiko dhammoti? Āmantā. Nanu atthi keci dhammā cittena sahagatā sahajātā saṃsaṭṭhā sampayuttā ekuppādā ekanirodhā ekavatthukā ekārammaṇāti? Āmantā. Hañci atthi keci dhammā cittena sahagatā sahajātā saṃsaṭṭhā sampayuttā ekuppādā ekanirodhā ekavatthukā ekārammaṇā, no ca vata re vattabbe—  “natthi cetasiko dhammo”ti.
</Paragraph>

<Paragraph number="1628" book="kv">
๐ Phasso cittena sahajātoti? Āmantā. Hañci phasso cittena sahajāto, tena vata re vattabbe—  “phasso cetasiko”ti. Vedanā …pe…  saññā…  cetanā…  saddhā…  vīriyaṃ…  sati…  samādhi…  paññā…  rāgo…  doso…  moho …pe…  anottappaṃ cittena sahajātanti? Āmantā. Hañci anottappaṃ cittena sahajātaṃ, tena vata re vattabbe—  “anottappaṃ cetasikan”ti.
</Paragraph>

</Division>
<Division number="476" book="kv" bookNo="32" page="253">

<Paragraph number="1629" book="kv">
× Cittena sahajātāti katvā cetasikāti? Āmantā. Phassena sahajātāti katvā phassasikāti? Āmantā. Cittena sahajātāti katvā cetasikāti? Āmantā. Vedanāya…  saññāya…  cetanāya…  saddhāya…  vīriyena…  satiyā…  samādhinā…  paññāya…  rāgena…  dosena…  mohena …pe…  anottappena sahajātāti katvā anottappāsikāti? Āmantā.
</Paragraph>

</Division>
<Division number="477" book="kv" bookNo="32" page="254">

<Paragraph number="1630" book="kv">
๐ Natthi cetasiko dhammoti? Āmantā. Nanu vuttaṃ bhagavatā—
</Paragraph>

<Paragraph number="1631" type="verses" book="kv">
_“Cittañhidaṃ cetasikā ca dhammā,_  
_Anattato saṃviditassa honti;_  
_Hīnappaṇītaṃ tadubhaye viditvā,_  
_Sammaddaso vedi palokadhamman”ti._  

</Paragraph>

<Paragraph number="1632" book="kv">
Attheva suttantoti? Āmantā. Tena hi atthi cetasiko dhammoti.
</Paragraph>

<Paragraph number="1633" book="kv">
๐ Natthi cetasiko dhammoti? Āmantā. Nanu vuttaṃ bhagavatā—  “idha, kevaṭṭa, bhikkhu parasattānaṃ parapuggalānaṃ cittampi ādisati cetasikampi ādisati vitakkitampi ādisati vicāritampi ādisati—  ‘evampi te mano, itthampi te mano, itipi te cittan’”ti. Attheva suttantoti? Āmantā. Tena hi atthi cetasiko dhammoti.

</Paragraph>
</Division>

<Paragraph number="1634" type="center" book="kv">
Cetasikakathā niṭṭhitā.
</Paragraph>