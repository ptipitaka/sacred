---
title: "2.4.3 Rūpaṃsārammaṇantikathā"
tableOfContents: false
sidebar:
  order: 5
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="552" book="kv">

<Paragraph number="1871" book="kv">
๐ Rūpaṃ sārammaṇanti? Āmantā. Atthi tassa āvaṭṭanā ābhogo samannāhāro manasikāro cetanā patthanā paṇidhīti? Na hevaṃ vattabbe …pe…  nanu natthi tassa āvaṭṭanā ābhogo …pe…  paṇidhīti? Āmantā. Hañci natthi tassa āvaṭṭanā ābhogo …pe…  paṇidhi, no ca vata re vattabbe—  “rūpaṃ sārammaṇan”ti.
</Paragraph>

<Paragraph number="1872" book="kv">
๐ Phasso sārammaṇo, atthi tassa āvaṭṭanā ābhogo …pe…  paṇidhīti? Āmantā. Rūpaṃ sārammaṇaṃ, atthi tassa āvaṭṭanā ābhogo …pe…  paṇidhīti? Na hevaṃ vattabbe …pe… .
</Paragraph>

<Paragraph number="1873" book="kv">
๐ Vedanā …pe…  saññā cetanā cittaṃ saddhā vīriyaṃ sati samādhi paññā rāgo doso moho māno diṭṭhi vicikicchā thinaṃ uddhaccaṃ ahirikaṃ …pe…  anottappaṃ sārammaṇaṃ, atthi tassa āvaṭṭanā ābhogo …pe…  paṇidhīti? Āmantā. Rūpaṃ sārammaṇaṃ, atthi tassa āvaṭṭanā ābhogo …pe…  paṇidhīti? Na hevaṃ vattabbe …pe… .
</Paragraph>

<Paragraph number="1874" book="kv">
๐ Rūpaṃ sārammaṇaṃ, natthi tassa āvaṭṭanā ābhogo …pe…  paṇidhīti? Āmantā. Phasso sārammaṇo, natthi tassa āvaṭṭanā ābhogo …pe…  paṇidhīti? Na hevaṃ vattabbe …pe… .
</Paragraph>

<Paragraph number="1875" book="kv">
๐ Rūpaṃ sārammaṇaṃ, natthi tassa āvaṭṭanā ābhogo …pe…  paṇidhīti? Āmantā. Vedanā …pe…  anottappaṃ sārammaṇaṃ, natthi tassa āvaṭṭanā ābhogo …pe…  paṇidhīti? Na hevaṃ vattabbe …pe… .
</Paragraph>

</Division>
<Division number="553" book="kv">

<Paragraph number="1876" book="kv">
× Na vattabbaṃ—  “rūpaṃ sārammaṇan”ti? Āmantā. Nanu rūpaṃ sappaccayanti? Āmantā. Hañci rūpaṃ sappaccayaṃ, tena vata re vattabbe—  “rūpaṃ sārammaṇan”ti.

</Paragraph>
</Division>

<Paragraph number="1877" type="center" book="kv">
Rūpaṃ sārammaṇantikathā niṭṭhitā.
</Paragraph>