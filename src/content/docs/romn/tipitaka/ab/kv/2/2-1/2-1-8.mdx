---
title: "2.1.8 Pathavīdhātusanidassanātiādikathā"
tableOfContents: false
sidebar:
  order: 9
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="465" book="kv" bookNo="32" page="248">

<Paragraph number="1592" book="kv">
๐ Pathavīdhātu sanidassanāti? Āmantā. Rūpaṃ rūpāyatanaṃ rūpadhātu nīlaṃ pītakaṃ lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ āgacchatīti? Na hevaṃ vattabbe …pe… .
</Paragraph>

<Paragraph number="1593" book="kv">
๐ Pathavīdhātu sanidassanāti? Āmantā. Cakkhuñca paṭicca pathavīdhātuñca uppajjati cakkhuviññāṇanti? Na hevaṃ vattabbe …pe… .
</Paragraph>

<Paragraph number="1594" book="kv">
๐ Cakkhuñca paṭicca pathavīdhātuñca uppajjati cakkhuviññāṇanti? Āmantā. “Cakkhuñca paṭicca pathavīdhātuñca uppajjati cakkhuviññāṇan”ti—  attheva suttantoti? Natthi. “Cakkhuñca paṭicca rūpe ca uppajjati cakkhuviññāṇan”ti—  attheva suttantoti? Āmantā. Hañci “cakkhuñca paṭicca rūpe ca uppajjati cakkhuviññāṇan”ti—  attheva suttanto, no ca vata re vattabbe—  “cakkhuñca paṭicca pathavīdhātuñca uppajjati cakkhuviññāṇan”ti.
</Paragraph>

</Division>
<Division number="466" book="kv" bookNo="32" page="248">

<Paragraph number="1595" book="kv">
× Na vattabbaṃ—  “pathavīdhātu sanidassanā”ti? Āmantā. Nanu passati bhūmiṃ pāsāṇaṃ pabbatanti? Āmantā. Hañci passati bhūmiṃ pāsāṇaṃ pabbataṃ, tena vata re vattabbe—  “pathavīdhātu sanidassanā”ti …pe… .
</Paragraph>

<Paragraph number="1596" book="kv">
× Na vattabbaṃ—  “āpodhātu sanidassanā”ti? Āmantā. Nanu passati udakanti? Āmantā. Hañci passati udakaṃ, tena vata re vattabbe—  “āpodhātu sanidassanāti …pe… .
</Paragraph>

<Paragraph number="1597" book="kv">
× Na vattabbaṃ—  tejodhātu sanidassanāti? Āmantā. Nanu passati aggiṃ jalantanti? Āmantā. Hañci passati aggiṃ jalantaṃ, tena vata re vattabbe—  “tejodhātu sanidassanā”ti …pe… .
</Paragraph>

<Paragraph number="1598" book="kv">
× Na vattabbaṃ—  “vāyodhātu sanidassanā”ti? Āmantā. Nanu passati vātena rukkhe sañcāliyamāneti? Āmantā. Hañci passati vātena rukkhe sañcāliyamāne, tena vata re vattabbe—  “vāyodhātu sanidassanā”ti …pe… .

</Paragraph>
</Division>

<Paragraph number="1599" type="center" book="kv">
Pathavīdhātu sanidassanātiādikathā niṭṭhitā.
</Paragraph>