---
title: "2.1.5 Nirodhasamāpattikathā"
tableOfContents: false
sidebar:
  order: 6
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="457" book="kv" bookNo="32" page="245">

<Paragraph number="1572" book="kv">
๐ Nirodhasamāpatti asaṅkhatāti? Āmantā. Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti? Na hevaṃ vattabbe …pe…  nirodhasamāpatti asaṅkhatā, nibbānaṃ asaṅkhatanti? Āmantā. Dve asaṅkhatānīti? Na hevaṃ vattabbe …pe…  dve asaṅkhatānīti? Āmantā. Dve tāṇāni …pe…  antarikā vāti? Na hevaṃ vattabbe …pe… .
</Paragraph>

<Paragraph number="1573" book="kv">
๐ Nirodhasamāpatti asaṅkhatāti? Āmantā. Atthi keci nirodhaṃ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti? Āmantā. Atthi keci asaṅkhataṃ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti? Na hevaṃ vattabbe …pe… .
</Paragraph>

</Division>
<Division number="458" book="kv" bookNo="32" page="245">

<Paragraph number="1574" book="kv">
๐ Nirodhā vodānaṃ vuṭṭhānaṃ paññāyatīti? Āmantā. Asaṅkhatā vodānaṃ vuṭṭhānaṃ paññāyatīti? Na hevaṃ vattabbe …pe…  nirodhaṃ samāpajjantassa paṭhamaṃ nirujjhati vacīsaṅkhāro, tato kāyasaṅkhāro, tato cittasaṅkhāroti? Āmantā. Asaṅkhataṃ samāpajjantassa paṭhamaṃ nirujjhati vacīsaṅkhāro, tato kāyasaṅkhāro, tato cittasaṅkhāroti? Na hevaṃ vattabbe …pe…  nirodhā vuṭṭhahantassa paṭhamaṃ uppajjati cittasaṅkhāro, tato kāyasaṅkhāro, tato vacīsaṅkhāroti? Āmantā. Asaṅkhatā vuṭṭhahantassa paṭhamaṃ uppajjati cittasaṅkhāro, tato kāyasaṅkhāro, tato vacīsaṅkhāroti? Na hevaṃ vattabbe …pe… .
</Paragraph>

<Paragraph number="1575" book="kv">
๐ Nirodhā vuṭṭhitaṃ tayo phassā phusanti—  suññato phasso, animitto phasso, appaṇihito phassoti? Āmantā. Asaṅkhatā vuṭṭhitaṃ tayo phassā phusanti—  suññato phasso, animitto phasso, appaṇihito phassoti? Na hevaṃ vattabbe …pe… .
</Paragraph>

<Paragraph number="1576" book="kv">
๐ Nirodhā vuṭṭhitassa vivekaninnaṃ cittaṃ hoti vivekapoṇaṃ vivekapabbhāranti? Āmantā. Asaṅkhatā vuṭṭhitassa vivekaninnaṃ cittaṃ hoti vivekapoṇaṃ vivekapabbhāranti? Na hevaṃ vattabbe …pe… .
</Paragraph>

</Division>
<Division number="459" book="kv" bookNo="32" page="246">

<Paragraph number="1577" book="kv">
× Na vattabbaṃ—  “nirodhasamāpatti asaṅkhatā”ti? Āmantā. Saṅkhatāti? Na hevaṃ vattabbe …pe…  tena hi nirodhasamāpatti asaṅkhatāti.

</Paragraph>
</Division>

<Paragraph number="1578" type="center" book="kv">
Nirodhasamāpattikathā niṭṭhitā.
</Paragraph>