---
title: "4.2.7 Navattabbaṃsaṃghodakkhiṇaṃvisodhetītikathā"
tableOfContents: false
sidebar:
  order: 9
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="793" book="kv" bookNo="32" page="399">

<Paragraph number="2473" book="kv">
๐ Na vattabbaṃ—  “saṃgho dakkhiṇaṃ visodhetī”ti? Āmantā. Nanu saṃgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti? Āmantā. Hañci saṃgho āhuneyyo …pe…  anuttaraṃ puññakkhettaṃ lokassa, tena vata re vattabbe—  “saṃgho dakkhiṇaṃ visodhetī”ti.
</Paragraph>

<Paragraph number="2474" book="kv">
๐ Na vattabbaṃ—  “saṃgho dakkhiṇaṃ visodhetī”ti? Āmantā. Nanu cattāro purisayugā aṭṭha purisapuggalā dakkhiṇeyyā vuttā bhagavatāti? Āmantā. Hañci cattāro purisayugā aṭṭha purisapuggalā dakkhiṇeyyā vuttā bhagavatā, tena vata re vattabbe—  “saṃgho dakkhiṇaṃ visodhetī”ti.
</Paragraph>

<Paragraph number="2475" book="kv">
๐ Na vattabbaṃ—  “saṃgho dakkhiṇaṃ visodhetī”ti? Āmantā. Nanu atthi keci saṃghassa dānaṃ datvā dakkhiṇaṃ ārādhentīti? Āmantā. Hañci atthi keci saṃghassa dānaṃ datvā dakkhiṇaṃ ārādhenti, tena vata re vattabbe—  “saṃgho dakkhiṇaṃ visodhetī”ti.
</Paragraph>

<Paragraph number="2476" book="kv">
๐ Nanu atthi keci saṃghassa cīvaraṃ datvā …pe…  piṇḍapātaṃ datvā …pe…  senāsanaṃ datvā…  gilānapaccayabhesajjaparikkhāraṃ datvā…  khādanīyaṃ datvā…  bhojanīyaṃ datvā …pe…  pānīyaṃ datvā dakkhiṇaṃ ārādhentīti? Āmantā. Hañci atthi keci saṃghassa pānīyaṃ datvā dakkhiṇaṃ ārādhenti, tena vata re vattabbe—  “saṃgho dakkhiṇaṃ visodhetī”ti.
</Paragraph>

</Division>
<Division number="794" book="kv" bookNo="32" page="400">

<Paragraph number="2477" book="kv">
× Saṃgho dakkhiṇaṃ visodhetīti? Āmantā. Maggo visodheti, phalaṃ visodhetīti? Na hevaṃ vattabbe …pe… .

</Paragraph>
</Division>

<Paragraph number="2478" type="center" book="kv">
Na vattabbaṃ saṃgho dakkhiṇaṃ visodhetītikathā niṭṭhitā.
</Paragraph>