---
title: "4.1.5 Rūpaṃhetūtikathā"
tableOfContents: false
sidebar:
  order: 6
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="754" book="kv">

<Paragraph number="2392" book="kv">
๐ Rūpaṃ hetūti? Āmantā. Alobho hetūti? Na hevaṃ vattabbe …pe…  adoso hetu …pe…  amoho hetu…  lobho hetu…  doso hetu…  moho hetūti? Na hevaṃ vattabbe …pe… .
</Paragraph>

<Paragraph number="2393" book="kv">
๐ Rūpaṃ hetūti? Āmantā. Sārammaṇaṃ, atthi tassa āvaṭṭanā …pe…  paṇidhīti? Na hevaṃ vattabbe …pe…  nanu anārammaṇaṃ, natthi tassa āvaṭṭanā …pe…  paṇidhīti? Āmantā. Hañci anārammaṇaṃ, natthi tassa āvaṭṭanā …pe…  paṇidhi, no ca vata re vattabbe—  “rūpaṃ hetū”ti.
</Paragraph>

</Division>
<Division number="755" book="kv">

<Paragraph number="2394" book="kv">
๐ Alobho hetu sārammaṇo, atthi tassa āvaṭṭanā …pe…  paṇidhīti? Āmantā. Rūpaṃ hetu sārammaṇaṃ, atthi tassa āvaṭṭanā …pe…  paṇidhīti? Na hevaṃ vattabbe …pe…  adoso hetu…  amoho hetu…  lobho hetu…  doso hetu…  moho hetu sārammaṇo, atthi tassa āvaṭṭanā …pe…  paṇidhīti? Āmantā. Rūpaṃ hetu sārammaṇaṃ, atthi tassa āvaṭṭanā …pe…  paṇidhīti? Na hevaṃ vattabbe …pe… .
</Paragraph>

<Paragraph number="2395" book="kv">
๐ Rūpaṃ hetu anārammaṇaṃ, natthi tassa āvaṭṭanā …pe…  paṇidhīti? Āmantā. Alobho hetu anārammaṇo, natthi tassa āvaṭṭanā …pe…  paṇidhīti? Na hevaṃ vattabbe …pe…  rūpaṃ hetu anārammaṇaṃ, natthi tassa āvaṭṭanā …pe…  paṇidhīti? Āmantā. Adoso hetu…  amoho hetu…  lobho hetu…  doso hetu…  moho hetu anārammaṇo, natthi tassa āvaṭṭanā …pe…  paṇidhīti? Na hevaṃ vattabbe …pe… .
</Paragraph>

</Division>
<Division number="756" book="kv">

<Paragraph number="2396" book="kv">
× Na vattabbaṃ—  “rūpaṃ hetū”ti? Āmantā. Nanu mahābhūtā upādāyarūpānaṃ upādāyahetūti? Āmantā. Hañci mahābhūtā upādāyarūpānaṃ upādāyahetu, tena vata re vattabbe—  “rūpaṃ hetū”ti.

</Paragraph>
</Division>

<Paragraph number="2397" type="center" book="kv">
Rūpaṃ hetūtikathā niṭṭhitā.
</Paragraph>