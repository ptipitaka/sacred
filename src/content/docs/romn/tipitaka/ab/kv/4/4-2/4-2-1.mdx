---
title: "4.2.1 Atthiarahatopuññūpacayotikathā"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="776" book="kv">

<Paragraph number="2434" book="kv">
๐ Atthi arahato puññūpacayoti? Āmantā. Atthi arahato apuññūpacayoti? Na hevaṃ vattabbe …pe…  natthi arahato apuññūpacayoti? Āmantā. Natthi arahato puññūpacayoti? Na hevaṃ vattabbe …pe… .
</Paragraph>

</Division>
<Division number="777" book="kv">

<Paragraph number="2435" book="kv">
๐ Atthi arahato puññūpacayoti? Āmantā. Arahā puññābhisaṅkhāraṃ abhisaṅkharoti, āneñjābhisaṅkhāraṃ abhisaṅkharoti, gatisaṃvattaniyaṃ kammaṃ karoti, bhavasaṃvattaniyaṃ kammaṃ karoti, issariyasaṃvattaniyaṃ kammaṃ karoti, adhipaccasaṃvattaniyaṃ kammaṃ karoti, mahābhogasaṃvattaniyaṃ kammaṃ karoti, mahāparivārasaṃvattaniyaṃ kammaṃ karoti, devasobhagyasaṃvattaniyaṃ kammaṃ karoti, manussasobhagyasaṃvattaniyaṃ kammaṃ karotīti? Na hevaṃ vattabbe …pe… .
</Paragraph>

</Division>
<Division number="778" book="kv">

<Paragraph number="2436" book="kv">
๐ Atthi arahato puññūpacayoti? Āmantā. Arahā ācinātīti? Na hevaṃ vattabbe …pe…  arahā apacinātīti? Na hevaṃ vattabbe …pe…  arahā pajahatīti …pe…  arahā upādiyatīti …pe…  arahā visinetīti …pe…  arahā ussinetīti …pe…  arahā vidhūpetīti …pe…  arahā sandhūpetīti? Na hevaṃ vattabbe …pe…  nanu arahā nevācināti na apacināti apacinitvā ṭhitoti? Āmantā. Hañci arahā nevācināti nāpacināti apacinitvā ṭhito, no ca vata re vattabbe—  “atthi arahato puññūpacayo”ti.
</Paragraph>

<Paragraph number="2437" book="kv">
๐ Nanu arahā neva pajahati na upādiyati pajahitvā ṭhito, neva visineti na ussineti visinetvā ṭhito, neva vidhūpeti na sandhūpeti vidhūpetvā ṭhitoti? Āmantā. Hañci arahā neva vidhūpeti na sandhūpeti vidhūpetvā ṭhito, no ca vata re vattabbe—  “atthi arahato puññūpacayo”ti.
</Paragraph>

</Division>
<Division number="779" book="kv">

<Paragraph number="2438" book="kv">
× Natthi arahato puññūpacayoti? Āmantā. Arahā dānaṃ dadeyyāti? Āmantā. Hañci arahā dānaṃ dadeyya, no ca vata re vattabbe—  “natthi arahato puññūpacayo”ti.
</Paragraph>

<Paragraph number="2439" book="kv">
× Arahā cīvaraṃ dadeyya …pe…  piṇḍapātaṃ dadeyya…  senāsanaṃ dadeyya…  gilānapaccayabhesajjaparikkhāraṃ dadeyya…  khādanīyaṃ dadeyya…  bhojanīyaṃ dadeyya…  pānīyaṃ dadeyya…  cetiyaṃ vandeyya…  cetiye mālaṃ āropeyya…  gandhaṃ āropeyya…  vilepanaṃ āropeyya …pe…  cetiyaṃ abhidakkhiṇaṃ kareyyāti? Āmantā. Hañci arahā cetiyaṃ abhidakkhiṇaṃ kareyya, no ca vata re vattabbe—  “natthi arahato puññūpacayo”ti.

</Paragraph>
</Division>

<Paragraph number="2440" type="center" book="kv">
Atthi arahato puññūpacayotikathā niṭṭhitā.
</Paragraph>