---
title: "4.5.2 Ñāṇakathā"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="kv">
* Ñāṇakathā
</Paragraph>

<Division number="863" book="kv" bookNo="32" page="429">

<Paragraph number="2660" book="kv">
๐ Natthi puthujjanassa ñāṇanti? Āmantā. Natthi puthujjanassa paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇāti? Na hevaṃ vattabbe …pe…  nanu atthi puthujjanassa paññā pajānanā vicayo …pe…  paccupalakkhaṇāti? Āmantā. Hañci atthi puthujjanassa paññā pajānanā vicayo …pe…  paccupalakkhaṇā, no ca vata re vattabbe—  “natthi puthujjanassa ñāṇan”ti.
</Paragraph>

</Division>
<Division number="864" book="kv" bookNo="32" page="430">

<Paragraph number="2661" book="kv">
๐ Natthi puthujjanassa ñāṇanti? Āmantā. Puthujjano paṭhamaṃ jhānaṃ samāpajjeyyāti? Āmantā. Hañci puthujjano paṭhamaṃ jhānaṃ samāpajjeyya, no ca vata re vattabbe—  “natthi puthujjanassa ñāṇan”ti.
</Paragraph>

<Paragraph number="2662" book="kv">
๐ Puthujjano dutiyaṃ jhānaṃ …pe…  tatiyaṃ jhānaṃ …pe…  catutthaṃ jhānaṃ …pe…  ākāsānañcāyatanaṃ samāpajjeyya, viññāṇañcāyatanaṃ ākiñcaññāyatanaṃ nevasaññānāsaññāyatanaṃ samāpajjeyya, puthujjano dānaṃ dadeyya …pe…  cīvaraṃ dadeyya, piṇḍapātaṃ dadeyya, senāsanaṃ dadeyya, gilānapaccayabhesajjaparikkhāraṃ dadeyyāti? Āmantā. Hañci puthujjano gilānapaccayabhesajjaparikkhāraṃ dadeyya, no ca vata re vattabbe—  “natthi puthujjanassa ñāṇan”ti.
</Paragraph>

</Division>
<Division number="865" book="kv" bookNo="32" page="430">

<Paragraph number="2663" book="kv">
× Atthi puthujjanassa ñāṇanti? Āmantā. Puthujjano tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Na hevaṃ vattabbe …pe… .

</Paragraph>
</Division>

<Paragraph number="2664" type="center" book="kv">
Ñāṇakathā niṭṭhitā.
</Paragraph>