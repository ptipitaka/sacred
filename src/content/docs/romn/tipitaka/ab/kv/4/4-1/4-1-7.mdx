---
title: "4.1.7 Rūpaṃkusalākusalantikathā"
tableOfContents: false
sidebar:
  order: 8
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="760" book="kv" bookNo="32" page="388">

<Paragraph number="2404" book="kv">
๐ Rūpaṃ kusalanti? Āmantā. Sārammaṇaṃ, atthi tassa āvaṭṭanā …pe…  paṇidhīti? Na hevaṃ vattabbe …pe…  nanu anārammaṇaṃ, natthi tassa āvaṭṭanā …pe…  paṇidhīti? Āmantā. Hañci anārammaṇaṃ, natthi tassa āvaṭṭanā …pe…  paṇidhi, no ca vata re vattabbe—  “rūpaṃ kusalan”ti.
</Paragraph>

</Division>
<Division number="761" book="kv" bookNo="32" page="388">

<Paragraph number="2405" book="kv">
๐ Alobho kusalo sārammaṇo, atthi tassa āvaṭṭanā …pe…  paṇidhīti? Āmantā. Rūpaṃ kusalaṃ sārammaṇaṃ, atthi tassa āvaṭṭanā …pe…  paṇidhīti? Na hevaṃ vattabbe …pe… .
</Paragraph>

<Paragraph number="2406" book="kv">
๐ Adoso kusalo …pe…  amoho kusalo …pe…  saddhā…  vīriyaṃ…  sati…  samādhi …pe…  paññā kusalā sārammaṇā, atthi tāya āvaṭṭanā …pe…  paṇidhīti? Āmantā. Rūpaṃ kusalaṃ sārammaṇaṃ, atthi tassa āvaṭṭanā …pe…  paṇidhīti? Na hevaṃ vattabbe …pe… .
</Paragraph>

<Paragraph number="2407" book="kv">
๐ Rūpaṃ kusalaṃ anārammaṇaṃ, natthi tassa āvaṭṭanā …pe…  paṇidhīti? Āmantā. Alobho kusalo anārammaṇo, natthi tassa āvaṭṭanā …pe…  paṇidhīti? Na hevaṃ vattabbe …pe… .
</Paragraph>

<Paragraph number="2408" book="kv">
๐ Rūpaṃ kusalaṃ anārammaṇaṃ, natthi tassa āvaṭṭanā …pe…  paṇidhīti? Āmantā. Adoso kusalo …pe…  paññā kusalā anārammaṇā, natthi tāya āvaṭṭanā …pe…  paṇidhīti? Na hevaṃ vattabbe …pe… .
</Paragraph>

</Division>
<Division number="762" book="kv" bookNo="32" page="388">

<Paragraph number="2409" book="kv">
๐ Rūpaṃ akusalanti? Āmantā. Sārammaṇaṃ, atthi tassa āvaṭṭanā …pe…  paṇidhīti? Na hevaṃ vattabbe …pe…  nanu anārammaṇaṃ, natthi tassa āvaṭṭanā …pe…  paṇidhīti? Āmantā. Hañci anārammaṇaṃ, natthi tassa āvaṭṭanā …pe…  paṇidhi, no ca vata re vattabbe—  “rūpaṃ akusalan”ti …pe… .
</Paragraph>

</Division>
<Division number="763" book="kv" bookNo="32" page="388">

<Paragraph number="2410" book="kv">
๐ Lobho akusalo sārammaṇo, atthi tassa āvaṭṭanā …pe…  paṇidhīti? Āmantā. Rūpaṃ akusalaṃ sārammaṇaṃ, atthi tassa āvaṭṭanā …pe…  paṇidhīti? Na hevaṃ vattabbe …pe…  doso…  moho…  māno …pe…  anottappaṃ akusalaṃ sārammaṇaṃ, atthi tassa āvaṭṭanā …pe…  paṇidhīti? Āmantā. Rūpaṃ akusalaṃ sārammaṇaṃ, atthi tassa āvaṭṭanā …pe…  paṇidhīti? Na hevaṃ vattabbe …pe… .
</Paragraph>

<Paragraph number="2411" book="kv">
๐ Rūpaṃ akusalaṃ anārammaṇaṃ, natthi tassa āvaṭṭanā …pe…  paṇidhīti? Āmantā. Lobho akusalo anārammaṇo, natthi tassa āvaṭṭanā …pe…  paṇidhīti? Na hevaṃ vattabbe …pe…  rūpaṃ akusalaṃ anārammaṇaṃ, natthi tassa āvaṭṭanā …pe…  paṇidhīti? Āmantā. Doso…  moho …pe…  anottappaṃ akusalaṃ anārammaṇaṃ, natthi tassa āvaṭṭanā …pe…  paṇidhīti? Na hevaṃ vattabbe …pe… .
</Paragraph>

</Division>
<Division number="764" book="kv" bookNo="32" page="389">

<Paragraph number="2412" book="kv">
× Na vattabbaṃ—  “rūpaṃ kusalampi akusalampī”ti? Āmantā. Nanu kāyakammaṃ vacīkammaṃ kusalampi akusalampīti? Āmantā. Hañci kāyakammaṃ vacīkammaṃ kusalampi akusalampi, tena vata re vattabbe—  “rūpaṃ kusalampi akusalampī”ti.

</Paragraph>
</Division>

<Paragraph number="2413" type="center" book="kv">
Rūpaṃ kusalākusalantikathā niṭṭhitā.
</Paragraph>