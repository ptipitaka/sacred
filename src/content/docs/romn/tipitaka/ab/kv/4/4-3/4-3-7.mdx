---
title: "4.3.7 Jhānantarikakathā"
tableOfContents: false
sidebar:
  order: 7
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="817" book="kv">

<Paragraph number="2552" book="kv">
๐ Atthi jhānantarikāti? Āmantā. Atthi phassantarikā …pe…  atthi saññantarikāti? Na hevaṃ vattabbe …pe… .
</Paragraph>

<Paragraph number="2553" book="kv">
๐ Atthi jhānantarikāti? Āmantā. Dutiyassa ca jhānassa tatiyassa ca jhānassa antare atthi jhānantarikāti? Na hevaṃ vattabbe …pe… .
</Paragraph>

<Paragraph number="2554" book="kv">
๐ Atthi jhānantarikāti? Āmantā. Tatiyassa ca jhānassa catutthassa ca jhānassa antare atthi jhānantarikāti? Na hevaṃ vattabbe …pe… .
</Paragraph>

<Paragraph number="2555" book="kv">
๐ Dutiyassa ca jhānassa tatiyassa ca jhānassa antare natthi jhānantarikāti? Āmantā. Hañci dutiyassa ca jhānassa tatiyassa ca jhānassa antare natthi jhānantarikā, no ca vata re vattabbe—  “atthi jhānantarikā”ti.
</Paragraph>

<Paragraph number="2556" book="kv">
๐ Tatiyassa ca jhānassa catutthassa ca jhānassa antare natthi jhānantarikāti? Āmantā. Hañci tatiyassa ca jhānassa catutthassa ca jhānassa antare natthi jhānantarikā, no ca vata re vattabbe—  “atthi jhānantarikā”ti.
</Paragraph>

</Division>
<Division number="818" book="kv">

<Paragraph number="2557" book="kv">
๐ Paṭhamassa ca jhānassa dutiyassa ca jhānassa antare atthi jhānantarikāti? Āmantā. Dutiyassa ca jhānassa tatiyassa ca jhānassa antare atthi jhānantarikāti? Na hevaṃ vattabbe …pe… .
</Paragraph>

<Paragraph number="2558" book="kv">
๐ Paṭhamassa ca jhānassa dutiyassa ca jhānassa antare atthi jhānantarikāti? Āmantā. Tatiyassa ca jhānassa catutthassa ca jhānassa antare atthi jhānantarikāti? Na hevaṃ vattabbe …pe… .
</Paragraph>

<Paragraph number="2559" book="kv">
๐ Dutiyassa ca jhānassa tatiyassa ca jhānassa antare natthi jhānantarikāti? Āmantā. Paṭhamassa ca jhānassa dutiyassa ca jhānassa antare natthi jhānantarikāti? Na hevaṃ vattabbe …pe… .
</Paragraph>

<Paragraph number="2560" book="kv">
๐ Tatiyassa ca jhānassa catutthassa ca jhānassa antare natthi jhānantarikāti? Āmantā. Paṭhamassa ca jhānassa dutiyassa ca jhānassa antare natthi jhānantarikāti? Na hevaṃ vattabbe …pe… .
</Paragraph>

</Division>
<Division number="819" book="kv">

<Paragraph number="2561" book="kv">
๐ Avitakko vicāramatto samādhi jhānantarikāti? Āmantā. Savitakko savicāro samādhi jhānantarikāti? Na hevaṃ vattabbe …pe… .
</Paragraph>

<Paragraph number="2562" book="kv">
๐ Avitakko vicāramatto samādhi jhānantarikāti? Āmantā. Avitakko avicāro samādhi jhānantarikāti? Na hevaṃ vattabbe …pe… .
</Paragraph>

<Paragraph number="2563" book="kv">
๐ Savitakko savicāro samādhi na jhānantarikāti? Āmantā. Avitakko vicāramatto samādhi na jhānantarikāti? Na hevaṃ vattabbe …pe… .
</Paragraph>

<Paragraph number="2564" book="kv">
๐ Avitakko avicāro samādhi na jhānantarikāti? Āmantā. Avitakko vicāramatto samādhi na jhānantarikāti? Na hevaṃ vattabbe …pe… .
</Paragraph>

</Division>
<Division number="820" book="kv">

<Paragraph number="2565" book="kv">
๐ Dvinnaṃ jhānānaṃ paṭuppannānamantare avitakko vicāramatto samādhīti? Āmantā. Nanu avitakke vicāramatte samādhimhi vattamāne paṭhamaṃ jhānaṃ niruddhaṃ dutiyaṃ jhānaṃ paṭuppannanti? Āmantā. Hañci avitakke vicāramatte samādhimhi vattamāne paṭhamaṃ jhānaṃ niruddhaṃ dutiyaṃ jhānaṃ paṭuppannaṃ, no ca vata re vattabbe—  “dvinnaṃ jhānānaṃ paṭuppannānamantare avitakko vicāramatto samādhi jhānantarikā”ti.
</Paragraph>

</Division>
<Division number="821" book="kv">

<Paragraph number="2566" book="kv">
× Avitakko vicāramatto samādhi na jhānantarikāti? Āmantā. Avitakko vicāramatto samādhi paṭhamaṃ jhānaṃ …pe…  dutiyaṃ jhānaṃ …pe…  tatiyaṃ jhānaṃ …pe…  catutthaṃ jhānanti? Na hevaṃ vattabbe. Tena hi avitakko vicāramatto samādhi jhānantarikāti.
</Paragraph>

</Division>
<Division number="822" book="kv">

<Paragraph number="2567" book="kv">
๐ Avitakko vicāramatto samādhi jhānantarikāti? Āmantā. Nanu tayo samādhī vuttā bhagavatā—  “savitakko savicāro samādhi”, avitakko vicāramatto samādhi, avitakko avicāro samādhī”ti? Āmantā. Hañci tayo samādhī vuttā bhagavatā—  “savitakko …pe…  avicāro samādhi”, no ca vata re vattabbe—  “avitakko vicāramatto samādhi jhānantarikā”ti.

</Paragraph>
</Division>

<Paragraph number="2568" type="center" book="kv">
Jhānantarikakathā niṭṭhitā.
</Paragraph>