---
title: "4.2.6 Navattabbaṃsaṃghodakkhiṇaṃpaṭiggaṇhātikathā"
tableOfContents: false
sidebar:
  order: 8
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="791" book="kv" bookNo="32" page="398">

<Paragraph number="2465" book="kv">
๐ Na vattabbaṃ—  “saṃgho dakkhiṇaṃ paṭiggaṇhātī”ti? Āmantā. Nanu saṃgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti? Āmantā. Hañci saṃgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa, tena vata re vattabbe—  “saṃgho dakkhiṇaṃ paṭiggaṇhātī”ti.
</Paragraph>

<Paragraph number="2466" book="kv">
๐ Na vattabbaṃ—  “saṃgho dakkhiṇaṃ paṭiggaṇhātī”ti? Āmantā. Nanu cattāro purisayugā aṭṭha purisapuggalā dakkhiṇeyyā vuttā bhagavatāti? Āmantā. Hañci cattāro purisayugā aṭṭha purisapuggalā dakkhiṇeyyā vuttā bhagavatā, tena vata re vattabbe—  “saṃgho dakkhiṇaṃ paṭiggaṇhātī”ti.
</Paragraph>

<Paragraph number="2467" book="kv">
๐ Na vattabbaṃ—  “saṃgho dakkhiṇaṃ paṭiggaṇhātī”ti? Āmantā. Nanu atthi keci saṃghassa dānaṃ dentīti? Āmantā. Hañci atthi keci saṃghassa dānaṃ denti, tena vata re vattabbe—  “saṃgho dakkhiṇaṃ paṭiggaṇhātī”ti. Nanu atthi keci saṃghassa cīvaraṃ denti …pe…  piṇḍapātaṃ denti…  senāsanaṃ denti…  gilānapaccayabhesajjaparikkhāraṃ denti…  khādanīyaṃ denti…  bhojanīyaṃ denti …pe…  pānīyaṃ dentīti? Āmantā. Hañci atthi keci saṃghassa pānīyaṃ denti, tena vata re vattabbe—  “saṃgho dakkhiṇaṃ paṭiggaṇhātī”ti.
</Paragraph>

<Paragraph number="2468" book="kv">
๐ Na vattabbaṃ—  “saṃgho dakkhiṇaṃ paṭiggaṇhātī”ti? Āmantā. Nanu vuttaṃ bhagavatā—
</Paragraph>

<Paragraph number="2469" type="verses" book="kv">
_“Āhutiṃ jātavedova,_  
_mahāmeghaṃva medanī;_  
_Saṃgho samādhisampanno,_  
_paṭiggaṇhāti dakkhiṇan”ti._  

</Paragraph>

<Paragraph number="2470" book="kv">
Attheva suttantoti? Āmantā. Tena hi saṃgho dakkhiṇaṃ paṭiggaṇhātīti.
</Paragraph>

</Division>
<Division number="792" book="kv" bookNo="32" page="399">

<Paragraph number="2471" book="kv">
× Saṃgho dakkhiṇaṃ paṭiggaṇhātīti? Āmantā. Maggo paṭiggaṇhāti, phalaṃ paṭiggaṇhātīti? Na hevaṃ vattabbe …pe… .

</Paragraph>
</Division>

<Paragraph number="2472" type="center" book="kv">
Na vattabbaṃ saṃgho dakkhiṇaṃ paṭiggaṇhātītikathā niṭṭhitā.
</Paragraph>