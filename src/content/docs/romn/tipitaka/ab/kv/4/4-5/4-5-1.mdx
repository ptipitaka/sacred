---
title: "4.5.1 Asañciccakathā"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="857" book="kv" bookNo="32" page="427">

<Paragraph number="2647" book="kv">
๐ Asañcicca mātaraṃ jīvitā voropetvā ānantariko hotīti? Āmantā. Asañcicca pāṇaṃ hantvā pāṇātipātī hotīti? Na hevaṃ vattabbe …pe…  asañcicca mātaraṃ jīvitā voropetvā ānantariko hotīti? Āmantā. Asañcicca adinnaṃ ādiyitvā …pe…  musā bhaṇitvā musāvādī hotīti? Na hevaṃ vattabbe …pe… .
</Paragraph>

<Paragraph number="2648" book="kv">
๐ Asañcicca pāṇaṃ hantvā pāṇātipātī na hotīti? Āmantā. Asañcicca mātaraṃ jīvitā voropetvā ānantariko na hotīti? Na hevaṃ vattabbe …pe…  asañcicca adinnaṃ ādiyitvā …pe…  musā bhaṇitvā musāvādī na hotīti? Āmantā. Asañcicca mātaraṃ jīvitā voropetvā ānantariko na hotīti? Na hevaṃ vattabbe …pe… .
</Paragraph>

</Division>
<Division number="858" book="kv" bookNo="32" page="428">

<Paragraph number="2649" book="kv">
๐ Asañcicca mātaraṃ jīvitā voropetvā ānantariko hotīti? Āmantā. “Asañcicca mātaraṃ jīvitā voropetvā ānantariko hotī”ti—  attheva suttantoti? Natthi. “Sañcicca mātaraṃ jīvitā voropetvā ānantariko hotī”ti—  attheva suttantoti? Āmantā. Hañci “sañcicca mātaraṃ jīvitā voropetvā ānantariko hotī”ti—  attheva suttanto, no ca vata re vattabbe—  “asañcicca mātaraṃ jīvitā voropetvā ānantariko hotī”ti.
</Paragraph>

</Division>
<Division number="859" book="kv" bookNo="32" page="428">

<Paragraph number="2650" book="kv">
× Na vattabbaṃ—  “mātughātako ānantariko”ti? Āmantā. Nanu mātā jīvitā voropitāti? Āmantā. Hañci mātā jīvitā voropitā, tena vata re vattabbe—  “mātughātako ānantariko”ti.
</Paragraph>

<Paragraph number="2651" book="kv">
× Na vattabbaṃ—  “pitughātako ānantariko”ti? Āmantā. Nanu pitā jīvitā voropitoti? Āmantā. Hañci pitā jīvitā voropito, tena vata re vattabbe—  “pitughātako ānantariko”ti.
</Paragraph>

<Paragraph number="2652" book="kv">
× Na vattabbaṃ—  “arahantaghātako ānantariko”ti? Āmantā. Nanu arahā jīvitā voropitoti? Āmantā. Hañci arahā jīvitā voropito, tena vata re vattabbe—  “arahantaghātako ānantariko”ti.
</Paragraph>

<Paragraph number="2653" book="kv">
× Na vattabbaṃ—  “ruhiruppādako ānantariko”ti? Āmantā. Nanu tathāgatassa lohitaṃ uppāditanti? Āmantā. Hañci tathāgatassa lohitaṃ uppāditaṃ, tena vata re vattabbe—  “ruhiruppādako ānantariko”ti.
</Paragraph>

</Division>
<Division number="860" book="kv" bookNo="32" page="429">

<Paragraph number="2654" book="kv">
๐ Saṃghabhedako ānantarikoti? Āmantā. Sabbe saṃghabhedakā ānantarikāti? Na hevaṃ vattabbe …pe…  sabbe saṃghabhedakā ānantarikāti? Āmantā. Dhammasaññī saṃghabhedako ānantarikoti? Na hevaṃ vattabbe …pe… .
</Paragraph>

</Division>
<Division number="861" book="kv" bookNo="32" page="429">

<Paragraph number="2655" book="kv">
๐ Dhammasaññī saṃghabhedako ānantarikoti? Āmantā. Nanu vuttaṃ bhagavatā—  “atthupāli, saṃghabhedako āpāyiko nerayiko kappaṭṭho atekiccho; atthupāli, saṃghabhedako na āpāyiko na nerayiko na kappaṭṭho na atekiccho”ti. Attheva suttantoti? Āmantā. Tena hi na vattabbaṃ—  “dhammasaññī saṃghabhedako ānantariko”ti.
</Paragraph>

</Division>
<Division number="862" book="kv" bookNo="32" page="429">

<Paragraph number="2656" book="kv">
× Na vattabbaṃ—  “dhammasaññī saṃghabhedako ānantariko”ti? Āmantā. Nanu vuttaṃ bhagavatā—
</Paragraph>

<Paragraph number="2657" type="verses" book="kv">
_“Āpāyiko nerayiko,_  
_Kappaṭṭho saṃghabhedako;_  
_Vaggarato adhammaṭṭho,_  
_Yogakkhemā padhaṃsati;_  
_Saṃghaṃ samaggaṃ bhetvāna,_  
_Kappaṃ nirayamhi paccatī”ti._  

</Paragraph>

<Paragraph number="2658" book="kv">
Attheva suttantoti? Āmantā. Tena hi saṃghabhedako ānantarikoti.

</Paragraph>
</Division>

<Paragraph number="2659" type="center" book="kv">
Asañciccakathā niṭṭhitā.
</Paragraph>