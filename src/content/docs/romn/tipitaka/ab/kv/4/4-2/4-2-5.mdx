---
title: "4.2.5 Ṭhapetvāariyamaggantikathā"
tableOfContents: false
sidebar:
  order: 7
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="kv">
* Ṭhapetvāariyamaggantikathā
</Paragraph>

<Division number="789" book="kv" bookNo="32" page="398">

<Paragraph number="2460" book="kv">
๐ Ṭhapetvā ariyamaggaṃ avasesā saṅkhārā dukkhāti? Āmantā. Dukkhasamudayopi dukkhoti? Na hevaṃ vattabbe …pe…  dukkhasamudayopi dukkhoti? Āmantā. Tīṇeva ariyasaccānīti? Na hevaṃ vattabbe …pe…  tīṇeva ariyasaccānīti? Āmantā. Nanu cattāri ariyasaccāni vuttāni bhagavatā—  dukkhaṃ, dukkhasamudayo, dukkhanirodho, dukkhanirodhagāminī paṭipadāti? Āmantā. Hañci cattāri ariyasaccāni vuttāni bhagavatā—  dukkhaṃ, dukkhasamudayo, dukkhanirodho, dukkhanirodhagāminī paṭipadā; no ca vata re vattabbe—  “tīṇeva ariyasaccānī”ti.
</Paragraph>

<Paragraph number="2461" book="kv">
๐ Dukkhasamudayopi dukkhoti? Āmantā. Kenaṭṭhenāti? Aniccaṭṭhena. Ariyamaggo aniccoti? Āmantā. Ariyamaggo dukkhoti? Na hevaṃ vattabbe …pe… .
</Paragraph>

<Paragraph number="2462" book="kv">
๐ Ariyamaggo anicco, so ca na dukkhoti? Āmantā. Dukkhasamudayo anicco, so ca na dukkhoti? Na hevaṃ vattabbe …pe…  dukkhasamudayo anicco, so ca dukkhoti? Āmantā. Ariyamaggo anicco, so ca dukkhoti? Na hevaṃ vattabbe …pe… .
</Paragraph>

</Division>
<Division number="790" book="kv" bookNo="32" page="398">

<Paragraph number="2463" book="kv">
× Na vattabbaṃ—  “ṭhapetvā ariyamaggaṃ avasesā saṅkhārā dukkhā”ti? Āmantā. Nanu sā dukkhanirodhagāminī paṭipadāti? Āmantā. Hañci sā dukkhanirodhagāminī paṭipadā, tena vata re vattabbe—  “ṭhapetvā ariyamaggaṃ avasesā saṅkhārā dukkhā”ti.

</Paragraph>
</Division>

<Paragraph number="2464" type="center" book="kv">
Ṭhapetvā ariyamaggantikathā niṭṭhitā.
</Paragraph>