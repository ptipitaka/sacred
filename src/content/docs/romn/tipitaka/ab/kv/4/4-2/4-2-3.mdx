---
title: "4.2.3 Sabbamidaṃkammatotikathā"
tableOfContents: false
sidebar:
  order: 5
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="783" book="kv">

<Paragraph number="2446" book="kv">
๐ Sabbamidaṃ kammatoti? Āmantā. Kammampi kammatoti? Na hevaṃ vattabbe …pe…  sabbamidaṃ kammatoti? Āmantā. Sabbamidaṃ pubbekatahetūti? Na hevaṃ vattabbe …pe…  sabbamidaṃ kammatoti? Āmantā. Sabbamidaṃ kammavipākatoti? Na hevaṃ vattabbe …pe… .
</Paragraph>

</Division>
<Division number="784" book="kv">

<Paragraph number="2447" book="kv">
๐ Sabbamidaṃ kammavipākatoti? Āmantā. Kammavipākena pāṇaṃ haneyyāti? Āmantā. Pāṇātipāto saphaloti? Āmantā. Kammavipāko saphaloti? Na hevaṃ vattabbe …pe…  kammavipāko aphaloti? Āmantā. Pāṇātipāto aphaloti? Na hevaṃ vattabbe …pe… .
</Paragraph>

<Paragraph number="2448" book="kv">
๐ Kammavipākena adinnaṃ ādiyeyya …pe…  musā bhaṇeyya…  pisuṇaṃ bhaṇeyya…  pharusaṃ bhaṇeyya…  samphaṃ palapeyya…  sandhiṃ chindeyya…  nillopaṃ hareyya…  ekāgārikaṃ kareyya…  paripanthe tiṭṭheyya…  paradāraṃ gaccheyya…  gāmaghātakaṃ kareyya…  nigamaghātakaṃ kareyya…  kammavipākena dānaṃ dadeyya…  cīvaraṃ dadeyya…  piṇḍapātaṃ dadeyya…  senāsanaṃ dadeyya…  gilānapaccayabhesajjaparikkhāraṃ dadeyyāti? Āmantā. Gilānapaccayabhesajjaparikkhāro saphaloti? Āmantā. Kammavipāko saphaloti? Na hevaṃ vattabbe …pe…  kammavipāko aphaloti? Āmantā. Gilānapaccayabhesajjaparikkhāro aphaloti? Na hevaṃ vattabbe …pe… .
</Paragraph>

</Division>
<Division number="785" book="kv">

<Paragraph number="2449" book="kv">
× Na vattabbaṃ—  “sabbamidaṃ kammato”ti? Āmantā. Nanu vuttaṃ bhagavatā—
</Paragraph>

<Paragraph number="2450" type="verses" book="kv">
_“Kammunā vattatī loko,_  
_kammunā vattatī pajā;_  
_Kammanibandhanā sattā,_  
_rathassāṇīva yāyato._  

</Paragraph>

<Paragraph number="2451" type="verses" book="kv">
_Kammena kittiṃ labhate pasaṃsaṃ,_  
_Kammena jāniñca vadhañca bandhaṃ;_  
_Taṃ kammaṃ nānākaraṇaṃ viditvā,_  
_Kasmā vade natthi kammanti loke”ti._  

</Paragraph>

<Paragraph number="2452" book="kv">
Attheva suttantoti? Āmantā. Tena hi “sabbamidaṃ kammato”ti.

</Paragraph>
</Division>

<Paragraph number="2453" type="center" book="kv">
Sabbamidaṃ kammatotikathā niṭṭhitā.
</Paragraph>