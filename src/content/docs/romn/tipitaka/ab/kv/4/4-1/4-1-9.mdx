---
title: "4.1.9 Rūpaṃrūpāvacarārūpāvacarantikathā"
tableOfContents: false
sidebar:
  order: 10
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="768" book="kv">

<Paragraph number="2419" book="kv">
๐ Atthi rūpaṃ rūpāvacaranti? Āmantā. Samāpattesiyaṃ upapattesiyaṃ diṭṭhadhammasukhavihāraṃ, samāpattesiyena cittena upapattesiyena cittena diṭṭhadhammasukhavihārena cittena sahagataṃ sahajātaṃ saṃsaṭṭhaṃ sampayuttaṃ ekuppādaṃ ekanirodhaṃ ekavatthukaṃ ekārammaṇanti? Na hevaṃ vattabbe …pe…  nanu na samāpattesiyaṃ na upapattesiyaṃ na diṭṭhadhammasukhavihāraṃ, na samāpattesiyena cittena na upapattesiyena cittena na diṭṭhadhammasukhavihārena cittena sahagataṃ sahajātaṃ saṃsaṭṭhaṃ sampayuttaṃ ekuppādaṃ ekanirodhaṃ ekavatthukaṃ ekārammaṇanti? Āmantā. Hañci na samāpattesiyaṃ na upapattesiyaṃ na diṭṭhadhammasukhavihāraṃ, na samāpattesiyena cittena …pe…  ekārammaṇaṃ, no ca vata re vattabbe—  “atthi rūpaṃ rūpāvacaran”ti.
</Paragraph>

</Division>
<Division number="769" book="kv">

<Paragraph number="2420" book="kv">
๐ Atthi rūpaṃ arūpāvacaranti? Āmantā. Samāpattesiyaṃ upapattesiyaṃ diṭṭhadhammasukhavihāraṃ, samāpattesiyena cittena upapattesiyena cittena diṭṭhadhammasukhavihārena cittena sahagataṃ sahajātaṃ saṃsaṭṭhaṃ sampayuttaṃ ekuppādaṃ ekanirodhaṃ ekavatthukaṃ ekārammaṇanti? Na hevaṃ vattabbe …pe…  nanu na samāpattesiyaṃ na upapattesiyaṃ na diṭṭhadhammasukhavihāraṃ, na samāpattesiyena cittena …pe…  ekārammaṇanti? Āmantā. Hañci na samāpattesiyaṃ na upapattesiyaṃ …pe…  ekavatthukaṃ ekārammaṇaṃ, no ca vata re vattabbe—  “atthi rūpaṃ arūpāvacaran”ti.
</Paragraph>

</Division>
<Division number="770" book="kv">

<Paragraph number="2421" book="kv">
× Na vattabbaṃ—  “atthi rūpaṃ rūpāvacaraṃ, atthi rūpaṃ arūpāvacaran”ti? Āmantā. Nanu kāmāvacarakammassa katattā rūpaṃ kāmāvacaranti? Āmantā. Hañci kāmāvacarakammassa katattā rūpaṃ kāmāvacaraṃ, tena vata re vattabbe—  “rūpāvacarakammassa katattā rūpaṃ rūpāvacaraṃ, arūpāvacarakammassa katattā rūpaṃ arūpāvacaran”ti.

</Paragraph>
</Division>

<Paragraph number="2422" type="center" book="kv">
Rūpaṃ rūpāvacarārūpāvacarantikathā niṭṭhitā.
</Paragraph>