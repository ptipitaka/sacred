---
title: "4.4.2 Suññatākathā"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="832" book="kv" bookNo="32" page="418">

<Paragraph number="2591" book="kv">
๐ Suññatā saṅkhārakkhandhapariyāpannāti? Āmantā. Animittaṃ saṅkhārakkhandhapariyāpannanti? Na hevaṃ vattabbe …pe…  suññatā saṅkhārakkhandhapariyāpannāti? Āmantā. Appaṇihito saṅkhārakkhandhapariyāpannoti? Na hevaṃ vattabbe …pe…  animittaṃ na vattabbaṃ—  “saṅkhārakkhandhapariyāpannan”ti? Āmantā. Suññatā na vattabbā—  “saṅkhārakkhandhapariyāpannā”ti? Na hevaṃ vattabbe …pe…  appaṇihito na vattabbo—  “saṅkhārakkhandhapariyāpanno”ti? Āmantā. Suññatā na vattabbā—  “saṅkhārakkhandhapariyāpannā”ti? Na hevaṃ vattabbe …pe… .
</Paragraph>

<Paragraph number="2592" book="kv">
๐ Suññatā saṅkhārakkhandhapariyāpannāti? Āmantā. Saṅkhārakkhandho na anicco na saṅkhato na paṭiccasamuppanno na khayadhammo na vayadhammo na virāgadhammo na nirodhadhammo na vipariṇāmadhammoti? Na hevaṃ vattabbe …pe…  nanu saṅkhārakkhandho anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammoti? Āmantā. Hañci saṅkhārakkhandho anicco …pe…  vipariṇāmadhammo, no ca vata re vattabbe—  “suññatā saṅkhārakkhandhapariyāpannā”ti.
</Paragraph>

</Division>
<Division number="833" book="kv" bookNo="32" page="419">

<Paragraph number="2593" book="kv">
๐ Rūpakkhandhassa suññatā saṅkhārakkhandhapariyāpannāti? Āmantā. Saṅkhārakkhandhassa suññatā rūpakkhandhapariyāpannāti? Na hevaṃ vattabbe …pe…  vedanākkhandhassa …pe…  saññākkhandhassa…  viññāṇakkhandhassa suññatā saṅkhārakkhandhapariyāpannāti? Āmantā. Saṅkhārakkhandhassa suññatā viññāṇakkhandhapariyāpannāti? Na hevaṃ vattabbe …pe… .
</Paragraph>

<Paragraph number="2594" book="kv">
๐ Saṅkhārakkhandhassa suññatā na vattabbā—  “rūpakkhandhapariyāpannā”ti? Āmantā. Rūpakkhandhassa suññatā na vattabbā—  “saṅkhārakkhandhapariyāpannā”ti? Na hevaṃ vattabbe …pe…  saṅkhārakkhandhassa suññatā na vattabbā—  “vedanākkhandhapariyāpannā …pe…  saññākkhandhapariyāpannā…  viññāṇakkhandhapariyāpannā”ti? Āmantā. Viññāṇakkhandhassa suññatā na vattabbā—  “saṅkhārakkhandhapariyāpannā”ti? Na hevaṃ vattabbe …pe… .
</Paragraph>

</Division>
<Division number="834" book="kv" bookNo="32" page="419">

<Paragraph number="2595" book="kv">
× Na vattabbaṃ—  “suññatā saṅkhārakkhandhapariyāpannā”ti? Āmantā. Nanu vuttaṃ bhagavatā—  “suññamidaṃ, bhikkhave, saṅkhārā attena vā attaniyena vā”ti. Attheva suttantoti? Āmantā. Tena hi suññatā saṅkhārakkhandhapariyāpannāti.

</Paragraph>
</Division>

<Paragraph number="2596" type="center" book="kv">
Suññatākathā niṭṭhitā.
</Paragraph>