---
title: "4.3.6 Jhānasaṅkantikathā"
tableOfContents: false
sidebar:
  order: 6
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="813" book="kv">

<Paragraph number="2537" book="kv">
๐ Jhānā jhānaṃ saṅkamatīti? Āmantā. Paṭhamā jhānā tatiyaṃ jhānaṃ saṅkamatīti? Na hevaṃ vattabbe …pe…  jhānā jhānaṃ saṅkamatīti? Āmantā. Dutiyā jhānā catutthaṃ jhānaṃ saṅkamatīti? Na hevaṃ vattabbe …pe… .
</Paragraph>

<Paragraph number="2538" book="kv">
๐ Paṭhamā jhānā dutiyaṃ jhānaṃ saṅkamatīti? Āmantā. Yā paṭhamassa jhānassa uppādāya āvaṭṭanā …pe…  paṇidhi, sāva dutiyassa jhānassa uppādāya āvaṭṭanā …pe…  paṇidhīti? Na hevaṃ vattabbe …pe… .
</Paragraph>

<Paragraph number="2539" book="kv">
๐ Paṭhamā jhānā dutiyaṃ jhānaṃ saṅkamati, na vattabbaṃ—  “yā paṭhamassa jhānassa uppādāya āvaṭṭanā …pe…  paṇidhi, sāva dutiyassa jhānassa uppādāya āvaṭṭanā …pe…  paṇidhī”ti? Āmantā. Dutiyaṃ jhānaṃ anāvaṭṭentassa uppajjati …pe…  appaṇidahantassa uppajjatīti? Na hevaṃ vattabbe …pe…  nanu dutiyaṃ jhānaṃ āvaṭṭentassa uppajjati …pe…  paṇidahantassa uppajjatīti? Āmantā. Hañci dutiyaṃ jhānaṃ āvaṭṭentassa uppajjati …pe…  paṇidahantassa uppajjati, no ca vata re vattabbe—  “paṭhamā jhānā dutiyaṃ jhānaṃ saṅkamatī”ti …pe… .
</Paragraph>

<Paragraph number="2540" book="kv">
๐ Paṭhamā jhānā dutiyaṃ jhānaṃ saṅkamatīti? Āmantā. Paṭhamaṃ jhānaṃ kāme ādīnavato manasikaroto uppajjatīti? Āmantā. Dutiyaṃ jhānaṃ kāme ādīnavato manasikaroto uppajjatīti? Na hevaṃ vattabbe …pe… .
</Paragraph>

<Paragraph number="2541" book="kv">
๐ Paṭhamaṃ jhānaṃ savitakkaṃ savicāranti? Āmantā. Dutiyaṃ jhānaṃ savitakkaṃ savicāranti? Na hevaṃ vattabbe …pe…  paṭhamā jhānā dutiyaṃ jhānaṃ saṅkamatīti? Āmantā. Taññeva paṭhamaṃ jhānaṃ taṃ dutiyaṃ jhānanti? Na hevaṃ vattabbe …pe… .
</Paragraph>

</Division>
<Division number="814" book="kv">

<Paragraph number="2542" book="kv">
๐ Dutiyā jhānā tatiyaṃ jhānaṃ saṅkamatīti? Āmantā. Yā dutiyassa jhānassa uppādāya āvaṭṭanā …pe…  paṇidhi, sāva tatiyassa jhānassa uppādāya āvaṭṭanā …pe…  paṇidhīti? Na hevaṃ vattabbe …pe… .
</Paragraph>

<Paragraph number="2543" book="kv">
๐ Dutiyā jhānā tatiyaṃ jhānaṃ saṅkamati, na vattabbaṃ—  “yā dutiyassa jhānassa uppādāya āvaṭṭanā …pe…  paṇidhi, sāva tatiyassa jhānassa uppādāya āvaṭṭanā …pe…  paṇidhī”ti? Āmantā. Tatiyaṃ jhānaṃ anāvaṭṭentassa uppajjati …pe…  appaṇidahantassa uppajjatīti? Na hevaṃ vattabbe …pe…  nanu tatiyaṃ jhānaṃ āvaṭṭentassa uppajjati …pe…  paṇidahantassa uppajjatīti? Āmantā. Hañci tatiyaṃ jhānaṃ āvaṭṭentassa uppajjati …pe…  paṇidahantassa uppajjati, no ca vata re vattabbe—  “dutiyā jhānā tatiyaṃ jhānaṃ saṅkamatī”ti.
</Paragraph>

<Paragraph number="2544" book="kv">
๐ Dutiyā jhānā tatiyaṃ jhānaṃ saṅkamatīti? Āmantā. Dutiyaṃ jhānaṃ vitakkavicāre ādīnavato manasikaroto uppajjatīti? Āmantā. Tatiyaṃ jhānaṃ vitakkavicāre ādīnavato manasikaroto uppajjatīti? Na hevaṃ vattabbe …pe… .
</Paragraph>

<Paragraph number="2545" book="kv">
๐ Dutiyaṃ jhānaṃ sappītikanti? Āmantā. Tatiyaṃ jhānaṃ sappītikanti? Na hevaṃ vattabbe …pe…  dutiyā jhānā tatiyaṃ jhānaṃ saṅkamatīti? Āmantā. Taññeva dutiyaṃ jhānaṃ taṃ tatiyaṃ jhānanti? Na hevaṃ vattabbe …pe… .
</Paragraph>

</Division>
<Division number="815" book="kv">

<Paragraph number="2546" book="kv">
๐ Tatiyā jhānā catutthaṃ jhānaṃ saṅkamatīti? Āmantā. Yā tatiyassa jhānassa uppādāya āvaṭṭanā …pe…  paṇidhi, sāva catutthassa jhānassa uppādāya āvaṭṭanā …pe…  paṇidhīti? Na hevaṃ vattabbe …pe… .
</Paragraph>

<Paragraph number="2547" book="kv">
๐ Tatiyā jhānā catutthaṃ jhānaṃ saṅkamati, na vattabbaṃ—  “yā tatiyassa jhānassa uppādāya āvaṭṭanā …pe…  paṇidhi, sāva catutthassa jhānassa uppādāya āvaṭṭanā …pe…  paṇidhī”ti? Āmantā. Catutthaṃ jhānaṃ anāvaṭṭentassa uppajjati …pe…  appaṇidahantassa uppajjatīti? Na hevaṃ vattabbe …pe…  nanu catutthaṃ jhānaṃ āvaṭṭentassa uppajjati …pe…  paṇidahantassa uppajjatīti? Āmantā. Hañci catutthaṃ jhānaṃ āvaṭṭentassa uppajjati …pe…  paṇidahantassa uppajjati, no ca vata re vattabbe—  “tatiyā jhānā catutthaṃ jhānaṃ saṅkamatī”ti.
</Paragraph>

<Paragraph number="2548" book="kv">
๐ Tatiyā jhānā catutthaṃ jhānaṃ saṅkamatīti? Āmantā. Tatiyaṃ jhānaṃ pītiṃ ādīnavato manasikaroto uppajjatīti? Āmantā. Catutthaṃ jhānaṃ pītiṃ ādīnavato manasikaroto uppajjatīti? Na hevaṃ vattabbe …pe… .
</Paragraph>

<Paragraph number="2549" book="kv">
๐ Tatiyaṃ jhānaṃ sukhasahagatanti? Āmantā. Catutthaṃ jhānaṃ sukhasahagatanti? Na hevaṃ vattabbe …pe…  tatiyā jhānā catutthaṃ jhānaṃ saṅkamatīti? Āmantā. Taññeva tatiyaṃ jhānaṃ taṃ catutthaṃ jhānanti? Na hevaṃ vattabbe …pe… .
</Paragraph>

</Division>
<Division number="816" book="kv">

<Paragraph number="2550" book="kv">
× Na vattabbaṃ—  “jhānā jhānaṃ saṅkamatī”ti? Āmantā. Nanu vuttaṃ bhagavatā—  “idha, bhikkhave, bhikkhu vivicceva kāmehi …pe…  catutthaṃ jhānaṃ upasampajja viharatī”ti. Attheva suttantoti? Āmantā. Tena hi jhānā jhānaṃ saṅkamatīti.

</Paragraph>
</Division>

<Paragraph number="2551" type="center" book="kv">
Jhānasaṅkantikathā niṭṭhitā.
</Paragraph>