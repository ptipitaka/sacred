---
title: "4.2.10 Navattabbaṃbuddhassadinnaṃmahapphalantikathā"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="799" book="kv">

<Paragraph number="2496" book="kv">
๐ Na vattabbaṃ—  “buddhassa dinnaṃ mahapphalan”ti? Āmantā. Nanu bhagavā dvipadānaṃ aggo, dvipadānaṃ seṭṭho, dvipadānaṃ pamokkho, dvipadānaṃ uttamo, dvipadānaṃ pavaro asamo asamasamo appaṭisamo appaṭibhāgo appaṭipuggaloti? Āmantā. Hañci bhagavā dvipadānaṃ aggo, dvipadānaṃ seṭṭho, dvipadānaṃ pamokkho, dvipadānaṃ uttamo, dvipadānaṃ pavaro asamo asamasamo appaṭisamo appaṭibhāgo appaṭipuggalo, tena vata re vattabbe—  “buddhassa dinnaṃ mahapphalan”ti.
</Paragraph>

<Paragraph number="2497" book="kv">
๐ Na vattabbaṃ—  “buddhassa dinnaṃ mahapphalan”ti? Āmantā. Atthi koci buddhena samasamo—  sīlena samādhinā paññāyāti? Natthi. Hañci natthi koci buddhena samasamo—  sīlena samādhinā paññāya, tena vata re vattabbe—  “buddhassa dinnaṃ mahapphalan”ti.
</Paragraph>

<Paragraph number="2498" book="kv">
๐ Na vattabbaṃ—  “buddhassa dinnaṃ mahapphalan”ti? Āmantā. Nanu vuttaṃ bhagavatā—
</Paragraph>

<Paragraph number="2499" type="verses" book="kv">
_“Nayimasmiṃ vā loke parasmiṃ vā pana,_  
_Buddhena seṭṭho ca samo ca vijjati;_  
_Yamāhuneyyānaṃ aggataṃ gato,_  
_Puññatthikānaṃ vipulapphalesinan”ti._  

</Paragraph>

<Paragraph number="2500" book="kv">
Attheva suttantoti? Āmantā. Tena hi buddhassa dinnaṃ mahapphalanti.

</Paragraph>
</Division>

<Paragraph number="2501" type="center" book="kv">
Na vattabbaṃ buddhassa dinnaṃ mahapphalantikathā niṭṭhitā.
</Paragraph>