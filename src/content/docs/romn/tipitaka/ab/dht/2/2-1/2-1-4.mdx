---
title: "2.1.4 Sacca"
tableOfContents: false
sidebar:
  order: 4
type: "tipitaka"
basket: "ab"
book: "dht"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="40" book="dht" bookNo="31" page="8">

<Paragraph number="80" book="dht">
Dukkhasaccaṃ katihi khandhehi katihāyatanehi katihi dhātūhi saṅgahitaṃ? Dukkhasaccaṃ pañcahi khandhehi dvādasahāyatanehi aṭṭhārasahi dhātūhi saṅgahitaṃ. Katihi asaṅgahitaṃ? Na kehici khandhehi na kehici āyatanehi na kāhici dhātūhi asaṅgahitaṃ.
</Paragraph>

</Division>
<Division number="41" book="dht" bookNo="31" page="9">

<Paragraph number="81" book="dht">
Samudayasaccaṃ…  maggasaccaṃ ekena khandhena ekenāyatanena ekāya dhātuyā saṅgahitaṃ. Katihi asaṅgahitaṃ? Catūhi khandhehi ekādasahāyatanehi sattarasahi dhātūhi asaṅgahitaṃ.
</Paragraph>

</Division>
<Division number="42" book="dht" bookNo="31" page="9">

<Paragraph number="82" book="dht">
Nirodhasaccaṃ na kehici khandhehi ekenāyatanena ekāya dhātuyā saṅgahitaṃ. Katihi asaṅgahitaṃ? Pañcahi khandhehi ekādasahāyatanehi sattarasahi dhātūhi asaṅgahitaṃ.

</Paragraph>
</Division>

<Paragraph number="83" type="center" book="dht">
(Ekamūlakaṃ.)


</Paragraph>

<Division number="43" book="dht" bookNo="31" page="9">

<Paragraph number="84" book="dht">
Dukkhasaccañca samudayasaccañca pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="44" book="dht" bookNo="31" page="9">

<Paragraph number="85" book="dht">
Dukkhasaccañca maggasaccañca pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="45" book="dht" bookNo="31" page="9">

<Paragraph number="86" book="dht">
Dukkhasaccañca nirodhasaccañca asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.

</Paragraph>
</Division>

<Paragraph number="87" type="center" book="dht">
(Dukamūlakaṃ.)


</Paragraph>

<Division number="46" book="dht" bookNo="31" page="9">

<Paragraph number="88" book="dht">
Dukkhasaccañca samudayasaccañca maggasaccañca pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="47" book="dht" bookNo="31" page="9">

<Paragraph number="89" book="dht">
Dukkhasaccañca samudayasaccañca nirodhasaccañca asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.

</Paragraph>
</Division>

<Paragraph number="90" type="center" book="dht">
(Tikamūlakaṃ.)


</Paragraph>

<Division number="48" book="dht" bookNo="31" page="10">

<Paragraph number="91" book="dht">
Dukkhasaccañca samudayasaccañca maggasaccañca nirodhasaccañca asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="49" book="dht" bookNo="31" page="10">

<Paragraph number="92" book="dht">
Cattāri saccāni katihi khandhehi katihāyatanehi katihi dhātūhi saṅgahitāni? Cattāri saccāni asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitāni. Katihi asaṅgahitāni? Na kehici khandhehi na kehici āyatanehi na kāhici dhātūhi asaṅgahitāni.

</Paragraph>
</Division>

<Paragraph number="93" type="center" book="dht">
(Catukkaṃ.)
</Paragraph>