---
title: "2.1.8.4–9 Saṃyojanagocchakādi"
tableOfContents: false
sidebar:
  order: 7
type: "tipitaka"
basket: "ab"
book: "dht"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="130" book="dht" bookNo="31" page="21">

<Paragraph number="176" book="dht">
Saṃyojanā dhammā…  ganthā dhammā…  oghā dhammā…  yogā dhammā…  nīvaraṇā dhammā…  parāmāsā dhammā…  parāmāsā ceva parāmaṭṭhā ca dhammā ekena khandhena ekenāyatanena ekāya dhātuyā saṅgahitā. Katihi asaṅgahitā? Catūhi khandhehi ekādasahāyatanehi sattarasahi dhātūhi asaṅgahitā.
</Paragraph>

</Division>
<Division number="131" book="dht" bookNo="31" page="21">

<Paragraph number="177" book="dht">
No parāmāsā dhammā…  parāmāsavippayuttā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="132" book="dht" bookNo="31" page="22">

<Paragraph number="178" book="dht">
Parāmaṭṭhā dhammā…  parāmaṭṭhā ceva no ca parāmāsā dhammā…  parāmāsavippayuttā parāmaṭṭhā dhammā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="133" book="dht" bookNo="31" page="22">

<Paragraph number="179" book="dht">
Aparāmaṭṭhā dhammā…  parāmāsavippayuttā aparāmaṭṭhā dhammā asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.
</Paragraph>

</Division>
<Division number="134" book="dht" bookNo="31" page="22">

<Paragraph number="180" book="dht">
Parāmāsasampayuttā dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.
</Paragraph>
</Division>