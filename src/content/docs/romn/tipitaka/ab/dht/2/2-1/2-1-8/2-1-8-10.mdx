---
title: "2.1.8.10 Mahantaraduka"
tableOfContents: false
sidebar:
  order: 2
type: "tipitaka"
basket: "ab"
book: "dht"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="135" book="dht" bookNo="31" page="22">

<Paragraph number="181" book="dht">
Sārammaṇā dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.
</Paragraph>

</Division>
<Division number="136" book="dht" bookNo="31" page="22">

<Paragraph number="182" book="dht">
Anārammaṇā dhammā asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā.
</Paragraph>

</Division>
<Division number="137" book="dht" bookNo="31" page="22">

<Paragraph number="183" book="dht">
Cittā dhammā ekena khandhena ekenāyatanena sattahi dhātūhi saṅgahitā. Katihi asaṅgahitā? Catūhi khandhehi ekādasahāyatanehi ekādasahi dhātūhi asaṅgahitā.
</Paragraph>

</Division>
<Division number="138" book="dht" bookNo="31" page="22">

<Paragraph number="184" book="dht">
No cittā dhammā asaṅkhataṃ khandhato ṭhapetvā catūhi khandhehi ekādasahāyatanehi ekādasahi dhātūhi saṅgahitā. Katihi asaṅgahitā? Ekena khandhena ekenāyatanena sattahi dhātūhi asaṅgahitā.
</Paragraph>

</Division>
<Division number="139" book="dht" bookNo="31" page="23">

<Paragraph number="185" book="dht">
Cetasikā dhammā…  cittasampayuttā dhammā…  cittasaṃsaṭṭhā dhammā tīhi khandhehi ekenāyatanena ekāya dhātuyā saṅgahitā. Katihi asaṅgahitā? Dvīhi khandhehi ekādasahāyatanehi sattarasahi dhātūhi asaṅgahitā.
</Paragraph>

</Division>
<Division number="140" book="dht" bookNo="31" page="23">

<Paragraph number="186" book="dht">
Acetasikā dhammā asaṅkhataṃ khandhato ṭhapetvā dvīhi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Tīhi khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="141" book="dht" bookNo="31" page="23">

<Paragraph number="187" book="dht">
Cittavippayuttā dhammā…  cittavisaṃsaṭṭhā dhammā asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā.
</Paragraph>

</Division>
<Division number="142" book="dht" bookNo="31" page="23">

<Paragraph number="188" book="dht">
Cittasamuṭṭhānā dhammā catūhi khandhehi chahāyatanehi chahi dhātūhi saṅgahitā. Katihi asaṅgahitā? Ekena khandhena chahāyatanehi dvādasahi dhātūhi asaṅgahitā.
</Paragraph>

</Division>
<Division number="143" book="dht" bookNo="31" page="23">

<Paragraph number="189" book="dht">
No cittasamuṭṭhānā dhammā…  no cittasahabhuno dhammā…  no cittānuparivattino dhammā asaṅkhataṃ khandhato ṭhapetvā dvīhi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Tīhi khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="144" book="dht" bookNo="31" page="23">

<Paragraph number="190" book="dht">
Cittasahabhuno dhammā…  cittānuparivattino dhammā catūhi khandhehi ekenāyatanena ekāya dhātuyā saṅgahitā. Katihi asaṅgahitā? Ekena khandhena ekādasahāyatanehi sattarasahi dhātūhi asaṅgahitā.
</Paragraph>

</Division>
<Division number="145" book="dht" bookNo="31" page="23">

<Paragraph number="191" book="dht">
Cittasaṃsaṭṭhasamuṭṭhānā dhammā…  cittasaṃsaṭṭhasamuṭṭhānasahabhuno dhammā…  cittasaṃsaṭṭhasamuṭṭhānānuparivattino dhammā tīhi khandhehi ekenāyatanena ekāya dhātuyā saṅgahitā. Katihi asaṅgahitā? Dvīhi khandhehi ekādasahāyatanehi sattarasahi dhātūhi asaṅgahitā.
</Paragraph>

</Division>
<Division number="146" book="dht" bookNo="31" page="24">

<Paragraph number="192" book="dht">
No cittasaṃsaṭṭhasamuṭṭhānā dhammā…  no cittasaṃsaṭṭhasamuṭṭhānasahabhuno dhammā…  no cittasaṃsaṭṭhasamuṭṭhānānuparivattino dhammā asaṅkhataṃ khandhato ṭhapetvā dvīhi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Tīhi khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="147" book="dht" bookNo="31" page="24">

<Paragraph number="193" book="dht">
Ajjhattikā dhammā dvīhi khandhehi chahāyatanehi dvādasahi dhātūhi saṅgahitā. Katihi asaṅgahitā? Tīhi khandhehi chahāyatanehi chahi dhātūhi asaṅgahitā.
</Paragraph>

</Division>
<Division number="148" book="dht" bookNo="31" page="24">

<Paragraph number="194" book="dht">
Bāhirā dhammā asaṅkhataṃ khandhato ṭhapetvā catūhi khandhehi chahāyatanehi chahi dhātūhi saṅgahitā. Katihi asaṅgahitā? Ekena khandhena chahāyatanehi dvādasahi dhātūhi asaṅgahitā.
</Paragraph>

</Division>
<Division number="149" book="dht" bookNo="31" page="24">

<Paragraph number="195" book="dht">
Upādā dhammā ekena khandhena dasahāyatanehi dasahi dhātūhi saṅgahitā. Katihi asaṅgahitā? Catūhi khandhehi dvīhāyatanehi aṭṭhahi dhātūhi asaṅgahitā.
</Paragraph>

</Division>
<Division number="150" book="dht" bookNo="31" page="24">

<Paragraph number="196" book="dht">
No upādā dhammā asaṅkhataṃ khandhato ṭhapetvā pañcahi khandhehi tīhāyatanehi navahi dhātūhi saṅgahitā. Katihi asaṅgahitā? Na kehici khandhehi navahāyatanehi navahi dhātūhi asaṅgahitā.
</Paragraph>

</Division>
<Division number="151" book="dht" bookNo="31" page="24">

<Paragraph number="197" book="dht">
Upādinnā dhammā pañcahi khandhehi ekādasahāyatanehi sattarasahi dhātūhi saṅgahitā. Katihi asaṅgahitā? Na kehici khandhehi ekenāyatanena ekāya dhātuyā asaṅgahitā.
</Paragraph>

</Division>
<Division number="152" book="dht" bookNo="31" page="24">

<Paragraph number="198" book="dht">
Anupādinnā dhammā asaṅkhataṃ khandhato ṭhapetvā pañcahi khandhehi sattahāyatanehi aṭṭhahi dhātūhi saṅgahitā. Katihi asaṅgahitā? Na kehici khandhehi pañcahāyatanehi dasahi dhātūhi asaṅgahitā.
</Paragraph>
</Division>