---
title: "2.14.5.13 Piṭṭhiduka"
tableOfContents: false
sidebar:
  order: 5
type: "tipitaka"
basket: "ab"
book: "dht"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="510" book="dht" bookNo="31" page="98">

<Paragraph number="631" book="dht">
Dassanena pahātabbehi dhammehi ye dhammā…  bhāvanāya pahātabbehi dhammehi ye dhammā…  dassanena pahātabbahetukehi dhammehi ye dhammā…  bhāvanāya pahātabbahetukehi dhammehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="511" book="dht" bookNo="31" page="98">

<Paragraph number="632" book="dht">
Na dassanena pahātabbehi dhammehi ye dhammā…  na bhāvanāya pahātabbehi dhammehi ye dhammā…  na dassanena pahātabbahetukehi dhammehi ye dhammā…  na bhāvanāya pahātabbahetukehi dhammehi ye dhammā vippayuttā…  te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.
</Paragraph>

</Division>
<Division number="512" book="dht" bookNo="31" page="99">

<Paragraph number="633" book="dht">
Savitakkehi dhammehi ye dhammā…  savicārehi dhammehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi sattarasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi ekāya dhātuyā asaṅgahitā.
</Paragraph>

</Division>
<Division number="513" book="dht" bookNo="31" page="99">

<Paragraph number="634" book="dht">
Sappītikehi dhammehi ye dhammā…  pītisahagatehi dhammehi ye dhammā…  sukhasahagatehi dhammehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="514" book="dht" bookNo="31" page="99">

<Paragraph number="635" book="dht">
Upekkhāsahagatehi dhammehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi terasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi pañcahi dhātūhi asaṅgahitā.
</Paragraph>

</Division>
<Division number="515" book="dht" bookNo="31" page="99">

<Paragraph number="636" book="dht">
Kāmāvacarehi dhammehi ye dhammā…  pariyāpannehi dhammehi ye dhammā…  sauttarehi dhammehi ye dhammā vippayuttā…  te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.
</Paragraph>

</Division>
<Division number="516" book="dht" bookNo="31" page="99">

<Paragraph number="637" book="dht">
Na kāmāvacarehi dhammehi ye dhammā…  apariyāpannehi dhammehi ye dhammā…  anuttarehi dhammehi ye dhammā vippayuttā…  te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.
</Paragraph>

</Division>
<Division number="517" book="dht" bookNo="31" page="99">

<Paragraph number="638" book="dht">
Rūpāvacarehi dhammehi ye dhammā…  arūpāvacarehi dhammehi ye dhammā…  niyyānikehi dhammehi ye dhammā…  niyatehi dhammehi ye dhammā…  saraṇehi dhammehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="518" book="dht" bookNo="31" page="100">

<Paragraph number="639" book="dht">
Na rūpāvacarehi dhammehi ye dhammā…  na arūpāvacarehi dhammehi ye dhammā…  aniyyānikehi dhammehi ye dhammā…  aniyatehi dhammehi ye dhammā…  araṇehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi saṅgahitā? Te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.
</Paragraph>

<Paragraph number="640" type="verses" book="dht">
_Dhammāyatanaṃ dhammadhātu,_  
_Atha jīvitaṃ nāmarūpaṃ;_  
_Saḷāyatanaṃ jātijarāmataṃ,_  
_Dve ca tike na labbhare._  

</Paragraph>

<Paragraph number="641" type="verses" book="dht">
_Paṭhamantare satta ca,_  
_Gocchake dasa aparante;_  
_Cuddasa cha ca matthake,_  
_Iccete sattacattālīsa dhammā;_  
_Samucchede na labbhanti,_  
_Moghapucchakena cāti. [47]_  


</Paragraph>
</Division>

<Paragraph number="642" type="center" book="dht">
Vippayuttenasaṅgahitāsaṅgahitapadaniddeso cuddasamo.



</Paragraph>

<Paragraph number="643" type="center" book="dht">
Dhātukathāpakaraṇaṃ niṭṭhitaṃ.
</Paragraph>