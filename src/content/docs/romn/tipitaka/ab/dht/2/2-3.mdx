---
title: "2.3 Tatiyanaya Asaṅgahitenasaṅgahitapadaniddesa"
tableOfContents: false
sidebar:
  order: 8
type: "tipitaka"
basket: "ab"
book: "dht"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="179" book="dht">

<Paragraph number="228" book="dht">
Vedanākkhandhena ye dhammā…  saññākkhandhena ye dhammā…  saṅkhārakkhandhena ye dhammā…  samudayasaccena ye dhammā…  maggasaccena ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi saṅgahitā? Te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.
</Paragraph>

</Division>
<Division number="180" book="dht">

<Paragraph number="229" book="dht">
Nirodhasaccena ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…  te dhammā catūhi khandhehi ekenāyatanena ekāya dhātuyā saṅgahitā.
</Paragraph>

</Division>
<Division number="181" book="dht">

<Paragraph number="230" book="dht">
Jīvitindriyena ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…  te dhammā asaṅkhataṃ khandhato ṭhapetvā dvīhi khandhehi ekenāyatanena ekāya dhātuyā saṅgahitā.
</Paragraph>

</Division>
<Division number="182" book="dht">

<Paragraph number="231" book="dht">
Itthindriyena ye dhammā…  purisindriyena ye dhammā…  sukhindriyena ye dhammā…  dukkhindriyena ye dhammā…  somanassindriyena ye dhammā…  domanassindriyena ye dhammā…  upekkhindriyena ye dhammā…  saddhindriyena ye dhammā…  vīriyindriyena ye dhammā…  satindriyena ye dhammā…  samādhindriyena ye dhammā…  paññindriyena ye dhammā…  anaññātaññassāmītindriyena ye dhammā…  aññindriyena ye dhammā…  aññātāvindriyena ye dhammā…  avijjāya ye dhammā…  avijjāpaccayā saṅkhārena ye dhammā…  saḷāyatanapaccayā phassena ye dhammā…  phassapaccayā vedanāya ye dhammā…  vedanāpaccayā taṇhāya ye dhammā…  taṇhāpaccayā upādānena ye dhammā…  kammabhavena ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…  te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.
</Paragraph>

</Division>
<Division number="183" book="dht">

<Paragraph number="232" book="dht">
Jātiyā ye dhammā…  jarāya ye dhammā…  maraṇena ye dhammā…  jhānena ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…  te dhammā asaṅkhataṃ khandhato ṭhapetvā dvīhi khandhehi ekenāyatanena ekāya dhātuyā saṅgahitā.
</Paragraph>

</Division>
<Division number="184" book="dht">

<Paragraph number="233" book="dht">
Sokena ye dhammā…  dukkhena ye dhammā…  domanassena ye dhammā…  upāyāsena ye dhammā…  satipaṭṭhānena ye dhammā…  sammappadhānena ye dhammā…  appamaññāya ye dhammā…  pañcahi indriyehi ye dhammā…  pañcahi balehi ye dhammā…  sattahi bojjhaṅgehi ye dhammā…  ariyena aṭṭhaṅgikena maggena ye dhammā…  phassena ye dhammā…  vedanāya ye dhammā…  saññāya ye dhammā…  cetanāya ye dhammā…  adhimokkhena ye dhammā…  manasikārena ye dhammā…  hetūhi dhammehi ye dhammā…  hetūhi ceva sahetukehi ca dhammehi ye dhammā…  hetūhi ceva hetusampayuttehi ca dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…  te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.
</Paragraph>

</Division>
<Division number="185" book="dht">

<Paragraph number="234" book="dht">
Appaccayehi dhammehi ye dhammā…  asaṅkhatehi dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…  te dhammā catūhi khandhehi ekenāyatanena ekāya dhātuyā saṅgahitā.
</Paragraph>

</Division>
<Division number="186" book="dht">

<Paragraph number="235" book="dht">
Āsavehi dhammehi ye dhammā…  āsavehi ceva sāsavehi ca dhammehi ye dhammā…  āsavehi ceva āsavasampayuttehi ca dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā…  te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.
</Paragraph>

</Division>
<Division number="187" book="dht">

<Paragraph number="236" book="dht">
Saṃyojanehi…  ganthehi…  oghehi…  yogehi…  nīvaraṇehi…  parāmāsehi dhammehi ye dhammā…  parāmāsehi ceva parāmaṭṭhehi ca dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā…  te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.
</Paragraph>

</Division>
<Division number="188" book="dht">

<Paragraph number="237" book="dht">
Cetasikehi dhammehi ye dhammā…  cittasampayuttehi dhammehi ye dhammā…  cittasaṃsaṭṭhehi dhammehi ye dhammā…  cittasaṃsaṭṭhasamuṭṭhānehi dhammehi ye dhammā…  cittasaṃsaṭṭhasamuṭṭhānasahabhūhi dhammehi ye dhammā…  cittasaṃsaṭṭhasamuṭṭhānānuparivattīhi dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…  te dhammā asaṅkhataṃ khandhato ṭhapetvā ekena khandhena ekenāyatanena ekāya dhātuyā saṅgahitā.
</Paragraph>

</Division>
<Division number="189" book="dht">

<Paragraph number="238" book="dht">
Cittasahabhūhi dhammehi ye dhammā…  cittānuparivattīhi dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā …pe…  te dhammā na kehici khandhehi ekenāyatanena ekāya dhātuyā saṅgahitā.
</Paragraph>

</Division>
<Division number="190" book="dht">

<Paragraph number="239" book="dht">
Upādānehi dhammehi ye dhammā…  kilesehi dhammehi ye dhammā…  kilesehi ceva saṃkilesikehi ca dhammehi ye dhammā…  kilesehi ceva saṃkiliṭṭhehi ca dhammehi ye dhammā…  kilesehi ceva kilesasampayuttehi ca dhammehi ye dhammā khandhasaṅgahena asaṅgahitā āyatanasaṅgahena saṅgahitā dhātusaṅgahena saṅgahitā, te dhammā katihi khandhehi katihāyatanehi katihi dhātūhi saṅgahitā? Te dhammā asaṅkhataṃ khandhato ṭhapetvā tīhi khandhehi ekenāyatanena ekāya dhātuyā saṅgahitā.
</Paragraph>

<Paragraph number="240" type="verses" book="dht">
_Tayo khandhā tathā saccā,_  
_indriyāni ca soḷasa;_  
_Padāni paccayākāre,_  
_cuddasūpari cuddasa._  

</Paragraph>

<Paragraph number="241" type="verses" book="dht">
_Samatiṃsa padā honti,_  
_gocchakesu dasasvatha;_  
_Duve cūḷantaradukā,_  
_aṭṭha honti mahantarāti. [90]_  


</Paragraph>
</Division>

<Paragraph number="242" type="center" book="dht">
Asaṅgahitena saṅgahitapadaniddeso tatiyo.
</Paragraph>