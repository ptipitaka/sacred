---
title: "2.10.2.13 Piṭṭhiduka"
tableOfContents: false
sidebar:
  order: 4
type: "tipitaka"
basket: "ab"
book: "dht"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="401" book="dht">

<Paragraph number="491" book="dht">
Dassanena pahātabbehi dhammehi ye dhammā…  bhāvanāya pahātabbehi dhammehi ye dhammā…  dassanena pahātabbahetukehi dhammehi ye dhammā…  bhāvanāya pahātabbahetukehi dhammehi ye dhammā vippayuttā, tehi dhammehi ye dhammā vippayuttā…  te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.
</Paragraph>

</Division>
<Division number="402" book="dht">

<Paragraph number="492" book="dht">
Savitakkehi dhammehi ye dhammā…  savicārehi dhammehi ye dhammā vippayuttā, tehi dhammehi ye dhammā vippayuttā…  te dhammā ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.
</Paragraph>

</Division>
<Division number="403" book="dht">

<Paragraph number="493" book="dht">
Avitakkehi dhammehi ye dhammā…  avicārehi dhammehi ye dhammā vippayuttā, tehi dhammehi ye dhammā vippayuttā…  te dhammā na kehici khandhehi na kehici āyatanehi ekāya dhātuyā vippayuttā.
</Paragraph>

</Division>
<Division number="404" book="dht">

<Paragraph number="494" book="dht">
Sappītikehi dhammehi ye dhammā…  pītisahagatehi dhammehi ye dhammā vippayuttā, tehi dhammehi ye dhammā vippayuttā…  te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.
</Paragraph>

</Division>
<Division number="405" book="dht">

<Paragraph number="495" book="dht">
Sukhasahagatehi dhammehi ye dhammā vippayuttā, tehi dhammehi ye dhammā vippayuttā…  te dhammā ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.
</Paragraph>

</Division>
<Division number="406" book="dht">

<Paragraph number="496" book="dht">
Upekkhāsahagatehi dhammehi ye dhammā vippayuttā, tehi dhammehi ye dhammā vippayuttā…  te dhammā ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā.
</Paragraph>

</Division>
<Division number="407" book="dht">

<Paragraph number="497" book="dht">
Na kāmāvacarehi dhammehi ye dhammā…  apariyāpannehi dhammehi ye dhammā…  anuttarehi dhammehi ye dhammā vippayuttā, tehi dhammehi ye dhammā vippayuttā…  te dhammā na kehici khandhehi na kehici āyatanehi chahi dhātūhi vippayuttā.
</Paragraph>

</Division>
<Division number="408" book="dht">

<Paragraph number="498" book="dht">
Rūpāvacarehi dhammehi ye dhammā…  arūpāvacarehi dhammehi ye dhammā…  niyyānikehi dhammehi ye dhammā…  niyatehi dhammehi ye dhammā…  saraṇehi dhammehi ye dhammā vippayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? Te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.
</Paragraph>

<Paragraph number="499" type="verses" book="dht">
_Dhammāyatanaṃ dhammadhātu,_  
_Dukkhasaccañca jīvitaṃ;_  
_Saḷāyatanaṃ nāmarūpaṃ,_  
_Cattāro ca mahābhavā._  

</Paragraph>

<Paragraph number="500" type="verses" book="dht">
_Jāti jarā ca maraṇaṃ,_  
_tikesvekūnavīsati;_  
_Gocchakesu ca paññāsa,_  
_aṭṭha cūḷantare padā._  

</Paragraph>

<Paragraph number="501" type="verses" book="dht">
_Mahantare pannarasa,_  
_aṭṭhārasa tato pare;_  
_Tevīsa padasataṃ etaṃ,_  
_sampayoge na labbhatīti. [123]_  


</Paragraph>
</Division>

<Paragraph number="502" type="center" book="dht">
Vippayuttena vippayuttapadaniddeso dasamo.
</Paragraph>