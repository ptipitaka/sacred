---
title: "2.2 Dutiyanaya Saṅgahitenaasaṅgahitapadaniddesa"
tableOfContents: false
sidebar:
  order: 7
type: "tipitaka"
basket: "ab"
book: "dht"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="171" book="dht">

<Paragraph number="218" book="dht">
Cakkhāyatanena ye dhammā…  phoṭṭhabbāyatanena ye dhammā…  cakkhudhātuyā ye dhammā…  phoṭṭhabbadhātuyā ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā? Te dhammā catūhi khandhehi dvīhāyatanehi aṭṭhahi dhātūhi asaṅgahitā.
</Paragraph>

</Division>
<Division number="172" book="dht">

<Paragraph number="219" book="dht">
Cakkhuviññāṇadhātuyā ye dhammā…  sotaviññāṇadhātuyā ye dhammā…  ghānaviññāṇadhātuyā ye dhammā…  jivhāviññāṇadhātuyā ye dhammā…  kāyaviññāṇadhātuyā ye dhammā…  manodhātuyā ye dhammā…  manoviññāṇadhātuyā ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā …pe…  te dhammā catūhi khandhehi ekādasahāyatanehi dvādasahi dhātūhi asaṅgahitā.
</Paragraph>

</Division>
<Division number="173" book="dht">

<Paragraph number="220" book="dht">
Cakkhundriyena ye dhammā…  sotindriyena ye dhammā…  ghānindriyena ye dhammā…  jivhindriyena ye dhammā…  kāyindriyena ye dhammā…  itthindriyena ye dhammā…  purisindriyena ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā …pe…  te dhammā catūhi khandhehi dvīhāyatanehi aṭṭhahi dhātūhi asaṅgahitā.
</Paragraph>

</Division>
<Division number="174" book="dht">

<Paragraph number="221" book="dht">
Asaññābhavena ye dhammā…  ekavokārabhavena ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā …pe…  te dhammā catūhi khandhehi tīhāyatanehi navahi dhātūhi asaṅgahitā.
</Paragraph>

</Division>
<Division number="175" book="dht">

<Paragraph number="222" book="dht">
Paridevena ye dhammā…  sanidassanasappaṭighehi dhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā …pe…  te dhammā catūhi khandhehi dvīhāyatanehi aṭṭhahi dhātūhi asaṅgahitā.
</Paragraph>

</Division>
<Division number="176" book="dht">

<Paragraph number="223" book="dht">
Anidassanasappaṭighehi dhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā …pe…  te dhammā catūhi khandhehi dasahāyatanehi soḷasahi dhātūhi asaṅgahitā.
</Paragraph>

</Division>
<Division number="177" book="dht">

<Paragraph number="224" book="dht">
Sanidassanehi dhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā …pe…  te dhammā catūhi khandhehi dvīhāyatanehi aṭṭhahi dhātūhi asaṅgahitā.
</Paragraph>

</Division>
<Division number="178" book="dht">

<Paragraph number="225" book="dht">
Sappaṭighehi dhammehi ye dhammā…  upādādhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā? Te dhammā catūhi khandhehi ekādasahāyatanehi sattarasahi dhātūhi asaṅgahitā.
</Paragraph>

<Paragraph number="226" type="verses" book="dht">
_Dasāyatanā sattarasa dhātuyo,_  
_Sattindriyā asaññābhavo ekavokārabhavo;_  
_Paridevo sanidassanasappaṭighaṃ,_  
_Anidassanaṃ punadeva sappaṭighaṃ upādāti. [42]_  


</Paragraph>
</Division>

<Paragraph number="227" type="center" book="dht">
Saṅgahitena asaṅgahitapadaniddeso dutiyo.
</Paragraph>