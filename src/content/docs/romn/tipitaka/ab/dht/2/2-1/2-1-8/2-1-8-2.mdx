---
title: "2.1.8.2 Cūḷantaraduka"
tableOfContents: false
sidebar:
  order: 5
type: "tipitaka"
basket: "ab"
book: "dht"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="114" book="dht" bookNo="31" page="19">

<Paragraph number="160" book="dht">
Sappaccayā dhammā…  saṅkhatā dhammā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="115" book="dht" bookNo="31" page="19">

<Paragraph number="161" book="dht">
Appaccayā dhammā…  asaṅkhatā dhammā na kehici khandhehi ekenāyatanena ekāya dhātuyā saṅgahitā. Katihi asaṅgahitā? Pañcahi khandhehi ekādasahāyatanehi sattarasahi dhātūhi asaṅgahitā.
</Paragraph>

</Division>
<Division number="116" book="dht" bookNo="31" page="19">

<Paragraph number="162" book="dht">
Sanidassanā dhammā ekena khandhena ekenāyatanena ekāya dhātuyā saṅgahitā. Katihi asaṅgahitā? Catūhi khandhehi ekādasahāyatanehi sattarasahi dhātūhi asaṅgahitā.
</Paragraph>

</Division>
<Division number="117" book="dht" bookNo="31" page="20">

<Paragraph number="163" book="dht">
Anidassanā dhammā asaṅkhataṃ khandhato ṭhapetvā pañcahi khandhehi ekādasahāyatanehi sattarasahi dhātūhi saṅgahitā. Katihi asaṅgahitā? Na kehici khandhehi, ekenāyatanena ekāya dhātuyā asaṅgahitā.
</Paragraph>

</Division>
<Division number="118" book="dht" bookNo="31" page="20">

<Paragraph number="164" book="dht">
Sappaṭighā dhammā ekena khandhena dasahāyatanehi dasahi dhātūhi saṅgahitā. Katihi asaṅgahitā? Catūhi khandhehi dvīhāyatanehi aṭṭhahi dhātūhi asaṅgahitā.
</Paragraph>

</Division>
<Division number="119" book="dht" bookNo="31" page="20">

<Paragraph number="165" book="dht">
Appaṭighā dhammā asaṅkhataṃ khandhato ṭhapetvā pañcahi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Na kehici khandhehi, dasahāyatanehi dasahi dhātūhi asaṅgahitā.
</Paragraph>

</Division>
<Division number="120" book="dht" bookNo="31" page="20">

<Paragraph number="166" book="dht">
Rūpino dhammā ekena khandhena ekādasahāyatanehi ekādasahi dhātūhi saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā.
</Paragraph>

</Division>
<Division number="121" book="dht" bookNo="31" page="20">

<Paragraph number="167" book="dht">
Arūpino dhammā asaṅkhataṃ khandhato ṭhapetvā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.
</Paragraph>

</Division>
<Division number="122" book="dht" bookNo="31" page="20">

<Paragraph number="168" book="dht">
Lokiyā dhammā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.
</Paragraph>

</Division>
<Division number="123" book="dht" bookNo="31" page="20">

<Paragraph number="169" book="dht">
Lokuttarā dhammā asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.
</Paragraph>

</Division>
<Division number="124" book="dht" bookNo="31" page="20">

<Paragraph number="170" book="dht">
Kenaci viññeyyā dhammā…  kenaci na viññeyyā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.
</Paragraph>
</Division>