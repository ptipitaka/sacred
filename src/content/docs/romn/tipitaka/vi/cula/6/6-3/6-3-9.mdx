---
title: "6.3.9 Sāṭiyaggāhāpakādisammuti"
tableOfContents: false
sidebar:
  order: 9
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="329" book="cula" bookNo="4" page="332">

<Paragraph number="1445" book="cula">
Tena kho pana samayena saṃghassa sāṭiyaggāhāpako na hoti …pe…  pattaggāhāpako na hoti …pe…  ārāmikapesako na hoti …pe…  sāmaṇerapesako na hoti. Sāmaṇerā apesiyamānā kammaṃ na karonti. Bhagavato etamatthaṃ ārocesuṃ. “Anujānāmi, bhikkhave, pañcahaṅgehi samannāgataṃ bhikkhuṃ sāmaṇerapesakaṃ sammannituṃ—  yo na chandāgatiṃ gaccheyya, na dosāgatiṃ gaccheyya, na mohāgatiṃ gaccheyya, na bhayāgatiṃ gaccheyya, pesitāpesitañca jāneyya. Evañca pana, bhikkhave, sammannitabbo. Paṭhamaṃ bhikkhu yācitabbo, yācitvā byattena bhikkhunā paṭibalena saṃgho ñāpetabbo—
</Paragraph>

<Paragraph number="1446" book="cula">
‘Suṇātu me, bhante, saṃgho. Yadi saṃghassa pattakallaṃ, saṃgho itthannāmaṃ bhikkhuṃ sāmaṇerapesakaṃ sammanneyya. Esā ñatti.
</Paragraph>

<Paragraph number="1447" book="cula">
Suṇātu me, bhante, saṃgho. Saṃgho itthannāmaṃ bhikkhuṃ sāmaṇerapesakaṃ sammannati. Yassāyasmato khamati itthannāmassa bhikkhuno sāmaṇerapesakassa sammuti, so tuṇhassa; yassa nakkhamati, so bhāseyya.
</Paragraph>

<Paragraph number="1448" book="cula">
Sammato saṃghena itthannāmo bhikkhu sāmaṇerapesako. Khamati saṃghassa, tasmā tuṇhī, evametaṃ dhārayāmī’”ti.

</Paragraph>
</Division>

<Paragraph number="1449" type="center" book="cula">
Tatiyabhāṇavāro niṭṭhito.

  
Senāsanakkhandhako chaṭṭho.



</Paragraph>

<Paragraph number="1450" type="center" book="cula">
Tassuddānaṃ


</Paragraph>

<Paragraph number="1451" type="verses" book="cula">
_Vihāraṃ buddhaseṭṭhena,_  
_apaññattaṃ tadā ahu;_  
_Tahaṃ tahaṃ nikkhamanti,_  
_vāsā te jinasāvakā._  

</Paragraph>

<Paragraph number="1452" type="verses" book="cula">
_Seṭṭhī gahapati disvā,_  
_bhikkhūnaṃ idamabravi;_  
_Kārāpeyyaṃ vaseyyātha,_  
_paṭipucchiṃsu nāyakaṃ._  

</Paragraph>

<Paragraph number="1453" type="verses" book="cula">
_Vihāraṃ aḍḍhayogañca,_  
_pāsādaṃ hammiyaṃ guhaṃ;_  
_Pañcaleṇaṃ anuññāsi,_  
_vihāre seṭṭhi kārayi._  

</Paragraph>

<Paragraph number="1454" type="verses" book="cula">
_Jano vihāraṃ kāreti,_  
_akavāṭaṃ asaṃvutaṃ;_  
_Kavāṭaṃ piṭṭhasaṅghāṭaṃ,_  
_udukkhalañca uttari._  

</Paragraph>

<Paragraph number="1455" type="verses" book="cula">
_Āviñchanacchiddaṃ rajjuṃ,_  
_vaṭṭiñca kapisīsakaṃ;_  
_Sūcighaṭitāḷacchiddaṃ,_  
_lohakaṭṭhavisāṇakaṃ._  

</Paragraph>

<Paragraph number="1456" type="verses" book="cula">
_Yantakaṃ sūcikañceva,_  
_chadanaṃ ullittāvalittaṃ;_  
_Vedijālasalākañca,_  
_cakkali santharena ca._  

</Paragraph>

<Paragraph number="1457" type="verses" book="cula">
_Miḍḍhi bidalamañcañca,_  
_sosānikamasārako;_  
_Bundikuḷirapādañca,_  
_āhaccāsandi uccake._  

</Paragraph>

<Paragraph number="1458" type="verses" book="cula">
_Sattaṅgo ca bhaddapīṭhaṃ,_  
_pīṭhakeḷakapādakaṃ;_  
_Āmalāphalakā kocchā,_  
_palālapīṭhameva ca._  

</Paragraph>

<Paragraph number="1459" type="verses" book="cula">
_Uccāhipaṭipādakā,_  
_aṭṭhaṅguli ca pādakā;_  
_Suttaṃ aṭṭhapadaṃ coḷaṃ,_  
_tūlikaṃ aḍḍhakāyikaṃ._  

</Paragraph>

<Paragraph number="1460" type="verses" book="cula">
_Giraggo bhisiyo cāpi,_  
_dussaṃ senāsanampi ca;_  
_Onaddhaṃ heṭṭhā patati,_  
_uppāṭetvā haranti ca._  

</Paragraph>

<Paragraph number="1461" type="verses" book="cula">
_Bhattiñca hatthabhattiñca,_  
_anuññāsi tathāgato;_  
_Titthiyā vihāre cāpi,_  
_thusaṃ saṇhañca mattikā._  

</Paragraph>

<Paragraph number="1462" type="verses" book="cula">
_Ikkāsaṃ pāṇikaṃ kuṇḍaṃ,_  
_sāsapaṃ sitthatelakaṃ;_  
_Ussanne paccuddharituṃ,_  
_pharusaṃ gaṇḍumattikaṃ._  

</Paragraph>

<Paragraph number="1463" type="verses" book="cula">
_Ikkāsaṃ paṭibhānañca,_  
_nīcā cayo ca āruhaṃ;_  
_Paripatanti āḷakā,_  
_aḍḍhakuṭṭaṃ tayo puna._  

</Paragraph>

<Paragraph number="1464" type="verses" book="cula">
_Khuddake kuṭṭapādo ca,_  
_ovassati saraṃ khilaṃ;_  
_Cīvaravaṃsaṃ rajjuñca,_  
_āḷindaṃ kiṭikena ca._  

</Paragraph>

<Paragraph number="1465" type="verses" book="cula">
_Ālambanaṃ tiṇacuṇṇaṃ,_  
_heṭṭhāmagge nayaṃ kare;_  
_Ajjhokāse otappati,_  
_sālaṃ heṭṭhā ca bhājanaṃ._  

</Paragraph>

<Paragraph number="1466" type="verses" book="cula">
_Vihāro koṭṭhako ceva,_  
_pariveṇaggisālakaṃ;_  
_Ārāme ca puna koṭṭhe,_  
_heṭṭhaññeva nayaṃ kare._  

</Paragraph>

<Paragraph number="1467" type="verses" book="cula">
_Sudhaṃ anāthapiṇḍi ca,_  
_saddho sītavanaṃ agā;_  
_Diṭṭhadhammo nimantesi,_  
_saha saṃghena nāyakaṃ._  

</Paragraph>

<Paragraph number="1468" type="verses" book="cula">
_Āṇāpesantarāmagge,_  
_ārāmaṃ kārayī gaṇo;_  
_Vesāliyaṃ navakammaṃ,_  
_purato ca pariggahi._  

</Paragraph>

<Paragraph number="1469" type="verses" book="cula">
_Ko arahati bhattagge,_  
_tittirañca avandiyā;_  
_Pariggahitantaragharā,_  
_tūlo sāvatthi osari._  

</Paragraph>

<Paragraph number="1470" type="verses" book="cula">
_Patiṭṭhāpesi ārāmaṃ,_  
_bhattagge ca kolāhalaṃ;_  
_Gilānā varaseyyā ca,_  
_lesā sattarasā tahiṃ._  

</Paragraph>

<Paragraph number="1471" type="verses" book="cula">
_Kena nu kho kathaṃ nu kho,_  
_vihāraggena bhājayi;_  
_Pariveṇaṃ anubhāgañca,_  
_akāmā bhāgaṃ no dade._  

</Paragraph>

<Paragraph number="1472" type="verses" book="cula">
_Nissīmaṃ sabbakālañca,_  
_gāhā senāsane tayo;_  
_Upanando ca vaṇṇesi,_  
_ṭhitakā samakāsanā._  

</Paragraph>

<Paragraph number="1473" type="verses" book="cula">
_Samānāsanikā bhindiṃsu,_  
_tivaggā ca duvaggikaṃ;_  
_Asamānāsanikā dīghaṃ,_  
_sāḷindaṃ paribhuñjituṃ._  

</Paragraph>

<Paragraph number="1474" type="verses" book="cula">
_Ayyikā ca avidūre,_  
_bhājitañca kīṭāgire;_  
_Āḷavī piṇḍakakuṭṭehi,_  
_dvāraaggaḷavaṭṭikā._  

</Paragraph>

<Paragraph number="1475" type="verses" book="cula">
_Ālokasetakāḷañca,_  
_geruchādanabandhanā;_  
_Bhaṇḍikhaṇḍaparibhaṇḍaṃ,_  
_vīsa tiṃsā ca kālikā._  

</Paragraph>

<Paragraph number="1476" type="verses" book="cula">
_Osite akataṃ vippaṃ,_  
_khudde chappañcavassikaṃ;_  
_Aḍḍhayoge ca sattaṭṭha,_  
_mahalle dasa dvādasa._  

</Paragraph>

<Paragraph number="1477" type="verses" book="cula">
_Sabbaṃ vihāraṃ ekassa,_  
_aññaṃ vāsenti saṃghikaṃ;_  
_Nissīmaṃ sabbakālañca,_  
_pakkami vibbhamanti ca._  

</Paragraph>

<Paragraph number="1478" type="verses" book="cula">
_Kālañca sāmaṇerañca,_  
_sikkhāpaccakkhaantimaṃ;_  
_Ummattakhittacittā ca,_  
_vedanāpattidassanā._  

</Paragraph>

<Paragraph number="1479" type="verses" book="cula">
_Appaṭikammadiṭṭhiyā,_  
_paṇḍakā theyyatitthiyā;_  
_Tiracchānamātupitu,_  
_arahantā ca dūsakā._  

</Paragraph>

<Paragraph number="1480" type="verses" book="cula">
_Bhedakā lohituppādā,_  
_ubhato cāpi byañjanakā;_  
_Mā saṃghassa parihāyi,_  
_kammaṃ aññassa dātave._  

</Paragraph>

<Paragraph number="1481" type="verses" book="cula">
_Vippakate ca aññassa,_  
_kate tasseva pakkame;_  
_Vibbhamati kālaṅkato,_  
_sāmaṇero ca jāyati._  

</Paragraph>

<Paragraph number="1482" type="verses" book="cula">
_Paccakkhāto ca sikkhāya,_  
_antimajjhāpannako yadi;_  
_Saṃghova sāmiko hoti,_  
_ummattakhittavedanā._  

</Paragraph>

<Paragraph number="1483" type="verses" book="cula">
_Adassanāppaṭikamme,_  
_diṭṭhi tasseva hoti taṃ;_  
_Paṇḍako theyyatitthī ca,_  
_tiracchānamātupettikaṃ._  

</Paragraph>

<Paragraph number="1484" type="verses" book="cula">
_Ghātako dūsako cāpi,_  
_bhedalohitabyañjanā;_  
_Paṭijānāti yadi so,_  
_saṃghova hoti sāmiko._  

</Paragraph>

<Paragraph number="1485" type="verses" book="cula">
_Harantaññatra kukkuccaṃ,_  
_undriyati ca kambalaṃ;_  
_Dussañca cammacakkalī,_  
_coḷakaṃ akkamanti ca._  

</Paragraph>

<Paragraph number="1486" type="verses" book="cula">
_Allā upāhanāniṭṭhu,_  
_likhanti apassenti ca;_  
_Apassenaṃ likhateva,_  
_dhotapaccattharena ca._  

</Paragraph>

<Paragraph number="1487" type="verses" book="cula">
_Rājagahe na sakkonti,_  
_lāmakaṃ bhattuddesakaṃ;_  
_Kathaṃ nu kho paññāpakaṃ,_  
_bhaṇḍāgārikasammuti._  

</Paragraph>

<Paragraph number="1488" type="verses" book="cula">
_Paṭiggāhabhājako cāpi,_  
_yāgu ca phalabhājako;_  
_Khajjakabhājako ceva,_  
_appamattakavissajje._  

</Paragraph>

<Paragraph number="1489" type="verses" book="cula">
_Sāṭiyaggāhāpako ceva,_  
_tatheva pattaggāhako;_  
_Ārāmikasāmaṇera,_  
_pesakassa ca sammuti._  

</Paragraph>

<Paragraph number="1490" type="verses" book="cula">
_Sabbābhibhū lokavidū,_  
_hitacitto vināyako;_  
_Leṇatthañca sukhatthañca,_  
_jhāyituñca vipassitunti._  


</Paragraph>

<Paragraph number="1491" type="center" book="cula">
Senāsanakkhandhako niṭṭhito.
</Paragraph>