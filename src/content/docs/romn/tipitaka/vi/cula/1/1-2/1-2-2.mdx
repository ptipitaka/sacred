---
title: "1.2.2 Dhammakammadvādasaka"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="cula" e="ch" v="4" p="16">

<Paragraph number="80" book="cula">
Tīhi, bhikkhave, aṅgehi samannāgataṃ niyassakammaṃ dhammakammañca hoti, vinayakammañca, suvūpasantañca. Sammukhā kataṃ hoti, paṭipucchā kataṃ hoti, paṭiññāya kataṃ hoti—  imehi kho, bhikkhave, tīhaṅgehi samannāgataṃ niyassakammaṃ dhammakammañca hoti, vinayakammañca, suvūpasantañca. (1)
</Paragraph>

<Paragraph number="81" book="cula">
Aparehipi, bhikkhave, tīhaṅgehi samannāgataṃ niyassakammaṃ dhammakammañca hoti, vinayakammañca, suvūpasantañca. Āpattiyā kataṃ hoti, desanāgāminiyā āpattiyā kataṃ hoti, adesitāya āpattiyā kataṃ hoti—  imehi kho, bhikkhave, tīhaṅgehi samannāgataṃ niyassakammaṃ dhammakammañca hoti, vinayakammañca, suvūpasantañca. (2)
</Paragraph>

<Paragraph number="82" book="cula">
Aparehipi, bhikkhave, tīhaṅgehi samannāgataṃ niyassakammaṃ dhammakammañca hoti, vinayakammañca, suvūpasantañca. Codetvā kataṃ hoti, sāretvā kataṃ hoti, āpattiṃ āropetvā kataṃ hoti—  imehi kho, bhikkhave, tīhaṅgehi samannāgataṃ niyassakammaṃ dhammakammañca hoti, vinayakammañca, suvūpasantañca. (3)
</Paragraph>

<Paragraph number="83" book="cula">
Aparehipi, bhikkhave …pe…  sammukhā kataṃ hoti, dhammena kataṃ hoti, samaggena kataṃ hoti—  imehi kho, bhikkhave …pe… . (4)
</Paragraph>

<Paragraph number="84" book="cula">
Aparehipi, bhikkhave …pe…  paṭipucchā kataṃ hoti, dhammena kataṃ hoti, samaggena kataṃ hoti—  imehi kho, bhikkhave …pe… . (5)
</Paragraph>

<Paragraph number="85" book="cula">
Aparehipi, bhikkhave …pe…  paṭiññāya kataṃ hoti, dhammena kataṃ hoti, samaggena kataṃ hoti—  imehi kho, bhikkhave …pe… . (6)
</Paragraph>

<Paragraph number="86" book="cula">
Aparehipi, bhikkhave …pe…  āpattiyā kataṃ hoti, dhammena kataṃ hoti, samaggena kataṃ hoti—  imehi kho, bhikkhave …pe… . (7)
</Paragraph>

<Paragraph number="87" book="cula">
Aparehipi, bhikkhave …pe…  desanāgāminiyā āpattiyā kataṃ hoti, dhammena kataṃ hoti, samaggena kataṃ hoti—  imehi kho, bhikkhave …pe… . (8)
</Paragraph>

<Paragraph number="88" book="cula">
Aparehipi, bhikkhave …pe…  adesitāya āpattiyā kataṃ hoti, dhammena kataṃ hoti, samaggena kataṃ hoti—  imehi kho, bhikkhave …pe… . (9)
</Paragraph>

<Paragraph number="89" book="cula">
Aparehipi, bhikkhave …pe…  codetvā kataṃ hoti, dhammena kataṃ hoti, samaggena kataṃ hoti—  imehi kho, bhikkhave …pe… . (10)
</Paragraph>

<Paragraph number="90" book="cula">
Aparehipi, bhikkhave …pe…  sāretvā kataṃ hoti, dhammena kataṃ hoti, samaggena kataṃ hoti—  imehi kho, bhikkhave …pe… . (11)
</Paragraph>

<Paragraph number="91" book="cula">
Aparehipi, bhikkhave, tīhaṅgehi samannāgataṃ niyassakammaṃ dhammakammañca hoti, vinayakammañca, suvūpasantañca. Āpattiṃ āropetvā kataṃ hoti, dhammena kataṃ hoti, samaggena kataṃ hoti—  imehi kho, bhikkhave, tīhaṅgehi samannāgataṃ niyassakammaṃ dhammakammañca hoti, vinayakammañca, suvūpasantañca. (12)

</Paragraph>
</Division>

<Paragraph number="92" type="center" book="cula">
Dhammakammadvādasakaṃ niṭṭhitaṃ.
</Paragraph>