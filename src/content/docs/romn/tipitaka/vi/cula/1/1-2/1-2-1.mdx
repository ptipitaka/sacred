---
title: "1.2.1 Adhammakammadvādasaka"
tableOfContents: false
sidebar:
  order: 1
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="13" book="cula" bookNo="4" page="15">

<Paragraph number="67" book="cula">
“Tīhi, bhikkhave, aṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. Asammukhā kataṃ hoti, appaṭipucchā kataṃ hoti, appaṭiññāya kataṃ hoti—  imehi kho, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. (1)
</Paragraph>

<Paragraph number="68" book="cula">
Aparehipi, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. Anāpattiyā kataṃ hoti, adesanāgāminiyā āpattiyā kataṃ hoti, desitāya āpattiyā kataṃ hoti—  imehi kho, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. (2)
</Paragraph>

<Paragraph number="69" book="cula">
Aparehipi, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. Acodetvā kataṃ hoti, asāretvā kataṃ hoti, āpattiṃ anāropetvā kataṃ hoti—  imehi kho, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. (3)
</Paragraph>

<Paragraph number="70" book="cula">
Aparehipi, bhikkhave …pe…  asammukhā kataṃ hoti, adhammena kataṃ hoti, vaggena kataṃ hoti—  imehi kho, bhikkhave …pe… . (4)
</Paragraph>

<Paragraph number="71" book="cula">
Aparehipi, bhikkhave …pe…  appaṭipucchā kataṃ hoti, adhammena kataṃ hoti, vaggena kataṃ hoti—  imehi kho, bhikkhave …pe… . (5)
</Paragraph>

<Paragraph number="72" book="cula">
Aparehipi, bhikkhave …pe…  appaṭiññāya kataṃ hoti, adhammena kataṃ hoti, vaggena kataṃ hoti—  imehi kho, bhikkhave …pe… . (6)
</Paragraph>

<Paragraph number="73" book="cula">
Aparehipi, bhikkhave …pe…  anāpattiyā kataṃ hoti, adhammena kataṃ hoti, vaggena kataṃ hoti—  imehi kho, bhikkhave …pe… . (7)
</Paragraph>

<Paragraph number="74" book="cula">
Aparehipi, bhikkhave …pe…  adesanāgāminiyā āpattiyā kataṃ hoti, adhammena kataṃ hoti, vaggena kataṃ hoti—  imehi kho, bhikkhave …pe… . (8)
</Paragraph>

<Paragraph number="75" book="cula">
Aparehipi, bhikkhave …pe…  desitāya āpattiyā kataṃ hoti, adhammena kataṃ hoti, vaggena kataṃ hoti—  imehi kho, bhikkhave …pe… . (9)
</Paragraph>

<Paragraph number="76" book="cula">
Aparehipi, bhikkhave …pe…  acodetvā kataṃ hoti, adhammena kataṃ hoti, vaggena kataṃ hoti—  imehi kho, bhikkhave …pe… . (10)
</Paragraph>

<Paragraph number="77" book="cula">
Aparehipi, bhikkhave …pe…  asāretvā kataṃ hoti, adhammena kataṃ hoti, vaggena kataṃ hoti—  imehi kho, bhikkhave …pe… . (11)
</Paragraph>

<Paragraph number="78" book="cula">
Aparehipi, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. Āpattiṃ anāropetvā kataṃ hoti, adhammena kataṃ hoti, vaggena kataṃ hoti—  imehi kho, bhikkhave, tīhaṅgehi samannāgataṃ niyassakammaṃ adhammakammañca hoti, avinayakammañca, duvūpasantañca. (12)

</Paragraph>
</Division>

<Paragraph number="79" type="center" book="cula">
Adhammakammadvādasakaṃ niṭṭhitaṃ.
</Paragraph>