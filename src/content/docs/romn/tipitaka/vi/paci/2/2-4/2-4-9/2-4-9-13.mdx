---
title: "2.4.9.13 Asaṅkaccikasikkhāpada"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1224" book="paci" bookNo="2" page="461">

<Paragraph number="3517" book="paci">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññatarā bhikkhunī asaṅkaccikā gāmaṃ piṇḍāya pāvisi. Tassā rathikāya vātamaṇḍalikā saṅghāṭiyo ukkhipiṃsu. Manussā ukkuṭṭhiṃ akaṃsu—  “sundarā ayyāya thanudarā”ti. Sā bhikkhunī tehi manussehi uppaṇḍiyamānā maṅku ahosi.
</Paragraph>

<Paragraph number="3518" book="paci">
Atha kho sā bhikkhunī upassayaṃ gantvā bhikkhunīnaṃ etamatthaṃ ārocesi. Yā tā bhikkhuniyo appicchā …pe…  tā ujjhāyanti khiyyanti vipācenti—  “kathañhi nāma bhikkhunī asaṅkaccikā gāmaṃ pavisissatī”ti …pe…  “saccaṃ kira, bhikkhave, bhikkhunī asaṅkaccikā gāmaṃ pāvisī”ti? “Saccaṃ, bhagavā”ti. Vigarahi buddho bhagavā …pe…  kathañhi nāma, bhikkhave, bhikkhunī asaṅkaccikā gāmaṃ pavisissati. Netaṃ, bhikkhave, appasannānaṃ vā pasādāya …pe…  evañca pana, bhikkhave, bhikkhuniyo imaṃ sikkhāpadaṃ uddisantu—
</Paragraph>

</Division>
<Division number="1225" book="paci" bookNo="2" page="461">

<Paragraph number="3519" book="paci">
<Emphasis>“Yā pana bhikkhunī asaṅkaccikā gāmaṃ paviseyya, pācittiyan”</Emphasis>ti. (*196*:<Emphasis>151</Emphasis>)
</Paragraph>

</Division>
<Division number="1226" book="paci" bookNo="2" page="462">

<Paragraph number="3520" book="paci">
<Emphasis>Yā panā</Emphasis>ti yā yādisā …pe…  <Emphasis>bhikkhunī</Emphasis>ti …pe…  ayaṃ imasmiṃ atthe adhippetā bhikkhunīti.
</Paragraph>

<Paragraph number="3521" book="paci">
<Emphasis>Asaṅkaccikā</Emphasis>ti vinā saṅkaccikaṃ.
</Paragraph>

<Paragraph number="3522" book="paci">
<Emphasis>Saṅkaccikaṃ</Emphasis> nāma adhakkhakaṃ ubbhanābhi, tassa paṭicchādanatthāya.
</Paragraph>

<Paragraph number="3523" book="paci">
<Emphasis>Gāmaṃ paviseyyā</Emphasis>ti parikkhittassa gāmassa parikkhepaṃ atikkāmentiyā āpatti pācittiyassa. Aparikkhittassa gāmassa upacāraṃ okkamantiyā āpatti pācittiyassa.
</Paragraph>

</Division>
<Division number="1227" book="paci" bookNo="2" page="462">

<Paragraph number="3524" book="paci">
Anāpatti—  acchinnacīvarikāya, naṭṭhacīvarikāya, gilānāya, assatiyā, ajānantiyā, āpadāsu, ummattikāya, ādikammikāyāti.

</Paragraph>
</Division>

<Paragraph number="3525" type="center" book="paci">
Terasamasikkhāpadaṃ niṭṭhitaṃ.

  
Chattupāhanavaggo navamo.
</Paragraph>