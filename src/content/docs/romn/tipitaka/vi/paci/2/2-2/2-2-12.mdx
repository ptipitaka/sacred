---
title: "2.2.12 Pāpasamācārasikkhāpada"
tableOfContents: false
sidebar:
  order: 12
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="721" book="paci" e="ch" v="2" p="310">

<Paragraph number="2368" book="paci">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena thullanandāya bhikkhuniyā antevāsikā bhikkhuniyo saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā.
</Paragraph>

<Paragraph number="2369" book="paci">
Yā tā bhikkhuniyo appicchā …pe…  tā ujjhāyanti khiyyanti vipācenti—  “kathañhi nāma bhikkhuniyo saṃsaṭṭhā viharissanti pāpācārā pāpasaddā pāpasilokā bhikkhunisaṃghassa vihesikā aññamaññissā vajjappaṭicchādikā”ti …pe…  “saccaṃ kira, bhikkhave, bhikkhuniyo saṃsaṭṭhā viharanti pāpācārā pāpasaddā pāpasilokā bhikkhunisaṃghassa vihesikā aññamaññissā vajjappaṭicchādikā”ti? “Saccaṃ, bhagavā”ti. Vigarahi buddho bhagavā …pe…  kathañhi nāma, bhikkhave, bhikkhuniyo saṃsaṭṭhā viharissanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. Netaṃ, bhikkhave, appasannānaṃ vā pasādāya …pe…  evañca pana, bhikkhave, bhikkhuniyo imaṃ sikkhāpadaṃ uddisantu—
</Paragraph>

</Division>
<Division number="722" book="paci" e="ch" v="2" p="310">

<Paragraph number="2370" book="paci">
<Emphasis>“Bhikkhuniyo paneva saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. Tā bhikkhuniyo bhikkhunīhi evamassu vacanīyā—  ‘bhaginiyo kho saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā aññamaññissā vajjappaṭicchādikā. Viviccathāyye. Vivekaññeva bhaginīnaṃ saṃgho vaṇṇetī’ti. Evañca tā bhikkhuniyo bhikkhunīhi vuccamānā tatheva paggaṇheyyuṃ, tā bhikkhuniyo bhikkhunīhi yāvatatiyaṃ samanubhāsitabbā tassa paṭinissaggāya. Yāvatatiyañce samanubhāsīyamānā taṃ paṭinissajjeyyuṃ, iccetaṃ kusalaṃ; no ce paṭinissajjeyyuṃ, imāpi bhikkhuniyo yāvatatiyakaṃ dhammaṃ āpannā nissāraṇīyaṃ saṃghādisesan”</Emphasis>ti. (*12*:<Emphasis>20</Emphasis>)
</Paragraph>

</Division>
<Division number="723" book="paci" e="ch" v="2" p="310">

<Paragraph number="2371" book="paci">
<Emphasis>Bhikkhuniyo panevā</Emphasis>ti upasampannāyo vuccanti.
</Paragraph>

<Paragraph number="2372" book="paci">
<Emphasis>Saṃsaṭṭhā viharantī</Emphasis>ti saṃsaṭṭhā nāma ananulomikena kāyikavācasikena saṃsaṭṭhā viharanti.
</Paragraph>

<Paragraph number="2373" book="paci">
<Emphasis>Pāpācārā</Emphasis>ti pāpakena ācārena samannāgatā.
</Paragraph>

<Paragraph number="2374" book="paci">
<Emphasis>Pāpasaddā</Emphasis>ti pāpakena kittisaddena abbhuggatā.
</Paragraph>

<Paragraph number="2375" book="paci">
<Emphasis>Pāpasilokā</Emphasis>ti pāpakena micchājīvena jīvitaṃ kappenti.
</Paragraph>

<Paragraph number="2376" book="paci">
<Emphasis>Bhikkhunisaṃghassa vihesikā</Emphasis>ti aññamaññissā kamme karīyamāne paṭikkosanti.
</Paragraph>

<Paragraph number="2377" book="paci">
<Emphasis>Aññamaññissā vajjappaṭicchādikā</Emphasis>ti aññamaññaṃ vajjaṃ paṭicchādenti.
</Paragraph>

<Paragraph number="2378" book="paci">
<Emphasis>Tā bhikkhuniyo</Emphasis>ti yā tā saṃsaṭṭhā bhikkhuniyo.
</Paragraph>

<Paragraph number="2379" book="paci">
<Emphasis>Bhikkhunīhī</Emphasis>ti aññāhi bhikkhunīhi.
</Paragraph>

<Paragraph number="2380" book="paci">
Yā passanti yā suṇanti tāhi vattabbā—  “bhaginiyo kho saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. Viviccathāyye. Vivekaññeva bhaginīnaṃ saṃgho vaṇṇetī”ti. Dutiyampi vattabbā. Tatiyampi vattabbā. Sace paṭinissajjanti, iccetaṃ kusalaṃ; no ce paṭinissajjanti, āpatti dukkaṭassa. Sutvā na vadanti, āpatti dukkaṭassa. Tā bhikkhuniyo saṃghamajjhampi ākaḍḍhitvā vattabbā—  “bhaginiyo kho saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. Viviccathāyye. Vivekaññeva bhaginīnaṃ saṃgho vaṇṇetī”ti. Dutiyampi vattabbā. Tatiyampi vattabbā. Sace paṭinissajjanti, iccetaṃ kusalaṃ; no ce paṭinissajjanti, āpatti dukkaṭassa. Tā bhikkhuniyo samanubhāsitabbā. Evañca pana, bhikkhave, samanubhāsitabbā. Byattāya bhikkhuniyā paṭibalāya saṃgho ñāpetabbo—
</Paragraph>

</Division>
<Division number="724" book="paci" e="ch" v="2" p="311">

<Paragraph number="2381" book="paci">
“Suṇātu me, ayye, saṃgho. Itthannāmā ca itthannāmā ca bhikkhuniyo saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. Tā taṃ vatthuṃ na paṭinissajjanti. Yadi saṃghassa pattakallaṃ, saṃgho itthannāmañca itthannāmañca bhikkhuniyo samanubhāseyya tassa vatthussa paṭinissaggāya. Esā ñatti.
</Paragraph>

<Paragraph number="2382" book="paci">
Suṇātu me, ayye, saṃgho. Itthannāmā ca itthannāmā ca bhikkhuniyo saṃsaṭṭhā viharanti pāpācārā pāpasaddā pāpasilokā, bhikkhunisaṃghassa vihesikā, aññamaññissā vajjappaṭicchādikā. Tā taṃ vatthuṃ na paṭinissajjanti. Saṃgho itthannāmañca itthannāmañca bhikkhuniyo samanubhāsati tassa vatthussa paṭinissaggāya. Yassā ayyāya khamati itthannāmāya ca itthannāmāya ca bhikkhunīnaṃ samanubhāsanā tassa vatthussa paṭinissaggāya, sā tuṇhassa; yassā nakkhamati, sā bhāseyya.
</Paragraph>

<Paragraph number="2383" book="paci">
Dutiyampi etamatthaṃ vadāmi …pe…  tatiyampi etamatthaṃ vadāmi …pe… .
</Paragraph>

<Paragraph number="2384" book="paci">
Samanubhaṭṭhā saṃghena, itthannāmā ca itthannāmā ca bhikkhuniyo tassa vatthussa paṭinissaggāya. Khamati saṃghassa, tasmā tuṇhī, evametaṃ dhārayāmī”ti.
</Paragraph>

<Paragraph number="2385" book="paci">
Ñattiyā dukkaṭaṃ, dvīhi kammavācāhi thullaccayā, kammavācāpariyosāne āpatti saṃghādisesassa. Saṃghādisesaṃ ajjhāpajjantīnaṃ ñattiyā dukkaṭaṃ dvīhi kammavācāhi thullaccayā paṭippassambhanti. Dve tisso ekato samanubhāsitabbā. Tatuttari na samanubhāsitabbā.
</Paragraph>

<Paragraph number="2386" book="paci">
<Emphasis>Imāpi bhikkhuniyo</Emphasis>ti purimāyo upādāya vuccanti.
</Paragraph>

<Paragraph number="2387" book="paci">
<Emphasis>Yāvatatiyakan</Emphasis>ti yāvatatiyaṃ samanubhāsanāya āpajjanti, na saha vatthujjhācārā.
</Paragraph>

<Paragraph number="2388" book="paci">
<Emphasis>Nissāraṇīyan</Emphasis>ti saṃghamhā nissārīyati.
</Paragraph>

<Paragraph number="2389" book="paci">
<Emphasis>Saṃghādiseso</Emphasis>ti …pe…  tenapi vuccati saṃghādisesoti.
</Paragraph>

</Division>
<Division number="725" book="paci" e="ch" v="2" p="312">

<Paragraph number="2390" book="paci">
Dhammakamme dhammakammasaññā na paṭinissajjanti, āpatti saṃghādisesassa. Dhammakamme vematikā na paṭinissajjanti, āpatti saṃghādisesassa. Dhammakamme adhammakammasaññā na paṭinissajjanti, āpatti saṃghādisesassa.
</Paragraph>

<Paragraph number="2391" book="paci">
Adhammakamme dhammakammasaññā, āpatti dukkaṭassa. Adhammakamme vematikā, āpatti dukkaṭassa. Adhammakamme adhammakammasaññā, āpatti dukkaṭassa.
</Paragraph>

</Division>
<Division number="726" book="paci" e="ch" v="2" p="312">

<Paragraph number="2392" book="paci">
Anāpatti—  asamanubhāsantīnaṃ, paṭinissajjantīnaṃ, ummattikānaṃ, ādikammikānanti.

</Paragraph>
</Division>

<Paragraph number="2393" type="center" book="paci">
Navamasaṃghādisesasikkhāpadaṃ niṭṭhitaṃ.
</Paragraph>