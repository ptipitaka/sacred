---
title: "2.4.7.9 Pavattinīnānubandhanasikkhāpada"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1111" book="paci" bookNo="2" page="430">

<Paragraph number="3278" book="paci">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhikkhuniyo vuṭṭhāpitaṃ pavattiniṃ dve vassāni nānubandhanti. Tā bālā honti abyattā; na jānanti kappiyaṃ vā akappiyaṃ vā.
</Paragraph>

<Paragraph number="3279" book="paci">
Yā tā bhikkhuniyo appicchā …pe…  tā ujjhāyanti khiyyanti vipācenti—  “kathañhi nāma bhikkhuniyo vuṭṭhāpitaṃ pavattiniṃ dve vassāni nānubandhissantī”ti …pe…  “saccaṃ kira, bhikkhave, bhikkhuniyo vuṭṭhāpitaṃ pavattiniṃ dve vassāni nānubandhantī”ti? “Saccaṃ, bhagavā”ti. Vigarahi buddho bhagavā …pe…  kathañhi nāma, bhikkhave, bhikkhuniyo vuṭṭhāpitaṃ pavattiniṃ dve vassāni nānubandhissanti. Netaṃ, bhikkhave, appasannānaṃ vā pasādāya …pe…  evañca pana, bhikkhave, bhikkhuniyo imaṃ sikkhāpadaṃ uddisantu—
</Paragraph>

</Division>
<Division number="1112" book="paci" bookNo="2" page="431">

<Paragraph number="3280" book="paci">
<Emphasis>“Yā pana bhikkhunī vuṭṭhāpitaṃ pavattiniṃ dve vassāni nānubandheyya, pācittiyan”</Emphasis>ti. (*69*:<Emphasis>124</Emphasis>)
</Paragraph>

</Division>
<Division number="1113" book="paci" bookNo="2" page="431">

<Paragraph number="3281" book="paci">
<Emphasis>Yā panā</Emphasis>ti yā yādisā …pe…  <Emphasis>bhikkhunī</Emphasis>ti …pe…  ayaṃ imasmiṃ atthe adhippetā bhikkhunīti.
</Paragraph>

<Paragraph number="3282" book="paci">
<Emphasis>Vuṭṭhāpitan</Emphasis>ti upasampāditaṃ. <Emphasis>Pavattinī</Emphasis> nāma upajjhāyā vuccati. <Emphasis>Dve vassānī</Emphasis>ti dve saṃvaccharāni. <Emphasis>Nānubandheyyā</Emphasis>ti na sayaṃ upaṭṭhaheyya. Dve vassāni nānubandhissāmīti dhuraṃ nikkhittamatte āpatti pācittiyassa.
</Paragraph>

</Division>
<Division number="1114" book="paci" bookNo="2" page="431">

<Paragraph number="3283" book="paci">
Anāpatti—  upajjhāyā bālā vā hoti alajjinī vā, gilānāya, āpadāsu, ummattikāya, ādikammikāyāti.

</Paragraph>
</Division>

<Paragraph number="3284" type="center" book="paci">
Navamasikkhāpadaṃ niṭṭhitaṃ.
</Paragraph>