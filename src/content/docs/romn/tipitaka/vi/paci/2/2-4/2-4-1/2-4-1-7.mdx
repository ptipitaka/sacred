---
title: "2.4.1.7 Āmakadhaññasikkhāpada"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="820" book="paci" bookNo="2" page="346">

<Paragraph number="2623" book="paci">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhikkhuniyo sassakāle āmakadhaññaṃ viññāpetvā nagaraṃ atiharanti dvāraṭṭhāne—  “dethāyye, bhāgan”ti. Palibundhetvā muñciṃsu.
</Paragraph>

<Paragraph number="2624" book="paci">
Atha kho tā bhikkhuniyo upassayaṃ gantvā bhikkhunīnaṃ etamatthaṃ ārocesuṃ. Yā tā bhikkhuniyo appicchā …pe…  tā ujjhāyanti khiyyanti vipācenti—  “kathañhi nāma bhikkhuniyo āmakadhaññaṃ viññāpessantī”ti …pe…  “saccaṃ kira, bhikkhave, bhikkhuniyo āmakadhaññaṃ viññāpentī”ti? “Saccaṃ, bhagavā”ti. Vigarahi buddho bhagavā …pe…  kathañhi nāma, bhikkhave, bhikkhuniyo āmakadhaññaṃ viññāpessanti. Netaṃ, bhikkhave, appasannānaṃ vā pasādāya …pe…  evañca pana, bhikkhave, bhikkhuniyo imaṃ sikkhāpadaṃ uddisantu—
</Paragraph>

</Division>
<Division number="821" book="paci" bookNo="2" page="346">

<Paragraph number="2625" book="paci">
<Emphasis>“Yā pana bhikkhunī āmakadhaññaṃ viññatvā vā viññāpetvā vā bhajjitvā vā bhajjāpetvā vā koṭṭetvā vā koṭṭāpetvā vā pacitvā vā pacāpetvā vā bhuñjeyya, pācittiyan”</Emphasis>ti. (*7*:<Emphasis>62</Emphasis>)
</Paragraph>

</Division>
<Division number="822" book="paci" bookNo="2" page="346">

<Paragraph number="2626" book="paci">
<Emphasis>Yā panā</Emphasis>ti yā yādisā …pe…  <Emphasis>bhikkhunī</Emphasis>ti …pe…  ayaṃ imasmiṃ atthe adhippetā bhikkhunīti.
</Paragraph>

<Paragraph number="2627" book="paci">
<Emphasis>Āmakadhaññaṃ</Emphasis> nāma sāli vīhi yavo godhumo kaṅgu varako kudrusako.
</Paragraph>

<Paragraph number="2628" book="paci">
<Emphasis>Viññatvā</Emphasis>ti sayaṃ viññatvā. <Emphasis>Viññāpetvā</Emphasis>ti aññaṃ viññāpetvā.
</Paragraph>

<Paragraph number="2629" book="paci">
<Emphasis>Bhajjitvā</Emphasis>ti sayaṃ bhajjitvā. <Emphasis>Bhajjāpetvā</Emphasis>ti aññaṃ bhajjāpetvā.
</Paragraph>

<Paragraph number="2630" book="paci">
<Emphasis>Koṭṭetvā</Emphasis>ti sayaṃ koṭṭetvā. <Emphasis>Koṭṭāpetvā</Emphasis>ti aññaṃ koṭṭāpetvā.
</Paragraph>

<Paragraph number="2631" book="paci">
<Emphasis>Pacitvā</Emphasis>ti sayaṃ pacitvā. <Emphasis>Pacāpetvā</Emphasis>ti aññaṃ pacāpetvā.
</Paragraph>

<Paragraph number="2632" book="paci">
“Bhuñjissāmī”ti paṭiggaṇhāti, āpatti dukkaṭassa. Ajjhohāre ajjhohāre āpatti pācittiyassa.
</Paragraph>

</Division>
<Division number="823" book="paci" bookNo="2" page="347">

<Paragraph number="2633" book="paci">
Anāpatti—  ābādhapaccayā, aparaṇṇaṃ viññāpeti, ummattikāya, ādikammikāyāti.

</Paragraph>
</Division>

<Paragraph number="2634" type="center" book="paci">
Sattamasikkhāpadaṃ niṭṭhitaṃ.
</Paragraph>