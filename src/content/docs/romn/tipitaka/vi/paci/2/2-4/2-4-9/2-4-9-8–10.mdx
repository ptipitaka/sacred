---
title: "2.4.9.8–10 Sikkhamāna-sāmaṇerī-gihiniummaddāpanasikkhāpada"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="paci">
* Sikkhamāna-sāmaṇerī-gihiniummaddāpanasikkhāpada
</Paragraph>

<Division number="1210" book="paci" e="ch" v="2" p="458">

<Paragraph number="3490" book="paci">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhikkhuniyo sikkhamānāya ummaddāpentipi parimaddāpentipi …pe…  sāmaṇeriyā ummaddāpentipi parimaddāpentipi …pe…  gihiniyā ummaddāpentipi parimaddāpentipi. Manussā vihāracārikaṃ āhiṇḍantā passitvā ujjhāyanti khiyyanti vipācenti—  “kathañhi nāma bhikkhuniyo gihiniyā ummaddāpessantipi parimaddāpessantipi, seyyathāpi gihiniyo kāmabhoginiyo”ti.
</Paragraph>

<Paragraph number="3491" book="paci">
Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā …pe…  tā ujjhāyanti khiyyanti vipācenti—  “kathañhi nāma bhikkhuniyo gihiniyā ummaddāpessantipi parimaddāpessantipī”ti …pe…  “saccaṃ kira, bhikkhave, bhikkhuniyo gihiniyā ummaddāpentipi parimaddāpentipī”ti? “Saccaṃ, bhagavā”ti. Vigarahi buddho bhagavā …pe…  kathañhi nāma, bhikkhave, bhikkhuniyo gihiniyā ummaddāpessantipi parimaddāpessantipi. Netaṃ, bhikkhave, appasannānaṃ vā pasādāya …pe…  evañca pana, bhikkhave, bhikkhuniyo imaṃ sikkhāpadaṃ uddisantu—
</Paragraph>

</Division>
<Division number="1211" book="paci" e="ch" v="2" p="458">

<Paragraph number="3492" book="paci">
<Emphasis>“Yā pana bhikkhunī (sikkhamānāya …pe…  sāmaṇeriyā …pe… ) gihiniyā ummaddāpeyya vā parimaddāpeyya vā, pācittiyan”</Emphasis>ti. (91--*93*:<Emphasis>146–148</Emphasis>)
</Paragraph>

</Division>
<Division number="1212" book="paci" e="ch" v="2" p="458">

<Paragraph number="3493" book="paci">
<Emphasis>Yā panā</Emphasis>ti yā yādisā …pe…  <Emphasis>bhikkhunī</Emphasis>ti …pe…  ayaṃ imasmiṃ atthe adhippetā bhikkhunīti.
</Paragraph>

<Paragraph number="3494" book="paci">
<Emphasis>Sikkhamānā</Emphasis> nāma dve vassāni chasu dhammesu sikkhitasikkhā.
</Paragraph>

<Paragraph number="3495" book="paci">
<Emphasis>Sāmaṇerī</Emphasis> nāma dasasikkhāpadikā.
</Paragraph>

<Paragraph number="3496" book="paci">
<Emphasis>Gihinī</Emphasis> nāma agārinī vuccati.
</Paragraph>

<Paragraph number="3497" book="paci">
<Emphasis>Ummaddāpeyya vā</Emphasis>ti ummaddāpeti, āpatti pācittiyassa.
</Paragraph>

<Paragraph number="3498" book="paci">
<Emphasis>Parimaddāpeyya vā</Emphasis>ti sambāhāpeti, āpatti pācittiyassa.
</Paragraph>

</Division>
<Division number="1213" book="paci" e="ch" v="2" p="459">

<Paragraph number="3499" book="paci">
Anāpatti—  gilānāya, āpadāsu, ummattikāya, ādikammikāyāti.

</Paragraph>
</Division>

<Paragraph number="3500" type="center" book="paci">
Aṭṭhama-navama-dasamasikkhāpadāni niṭṭhitāni.
</Paragraph>