---
title: "2.4.9.6 Vāsitakasikkhāpada"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1202" book="paci" bookNo="2" page="456">

<Paragraph number="3476" book="paci">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhuniyo vāsitakena piññākena nahāyanti. Manussā ujjhāyanti khiyyanti vipācenti—  “kathañhi nāma bhikkhuniyo vāsitakena piññākena nahāyissanti, seyyathāpi gihiniyo kāmabhoginiyo”ti.
</Paragraph>

<Paragraph number="3477" book="paci">
Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā …pe…  tā ujjhāyanti khiyyanti vipācenti—  “kathañhi nāma chabbaggiyā bhikkhuniyo vāsitakena piññākena nahāyissantī”ti …pe…  “saccaṃ kira, bhikkhave, chabbaggiyā bhikkhuniyo vāsitakena piññākena nahāyantī”ti? “Saccaṃ, bhagavā”ti. Vigarahi buddho bhagavā …pe…  kathañhi nāma, bhikkhave, chabbaggiyā bhikkhuniyo vāsitakena piññākena nahāyissanti. Netaṃ, bhikkhave, appasannānaṃ vā pasādāya …pe…  evañca pana, bhikkhave, bhikkhuniyo imaṃ sikkhāpadaṃ uddisantu—
</Paragraph>

</Division>
<Division number="1203" book="paci" bookNo="2" page="456">

<Paragraph number="3478" book="paci">
<Emphasis>“Yā pana bhikkhunī vāsitakena piññākena nahāyeyya, pācittiyan”</Emphasis>ti. (*89*:<Emphasis>144</Emphasis>)
</Paragraph>

</Division>
<Division number="1204" book="paci" bookNo="2" page="456">

<Paragraph number="3479" book="paci">
<Emphasis>Yā panā</Emphasis>ti yā yādisā …pe…  <Emphasis>bhikkhunī</Emphasis>ti …pe…  ayaṃ imasmiṃ atthe adhippetā bhikkhunīti.
</Paragraph>

<Paragraph number="3480" book="paci">
<Emphasis>Vāsitakaṃ</Emphasis> nāma yaṃ kiñci gandhavāsitakaṃ. <Emphasis>Piññākaṃ</Emphasis> nāma tilapiṭṭhaṃ vuccati. <Emphasis>Nahāyeyyā</Emphasis>ti nahāyati. Payoge dukkaṭaṃ, nahānapariyosāne āpatti pācittiyassa.
</Paragraph>

</Division>
<Division number="1205" book="paci" bookNo="2" page="457">

<Paragraph number="3481" book="paci">
Anāpatti—  ābādhappaccayā, pakatipiññākena nahāyati, ummattikāya, ādikammikāyāti.

</Paragraph>
</Division>

<Paragraph number="3482" type="center" book="paci">
Chaṭṭhasikkhāpadaṃ niṭṭhitaṃ.
</Paragraph>