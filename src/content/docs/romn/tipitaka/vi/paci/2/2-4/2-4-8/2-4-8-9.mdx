---
title: "2.4.8.9 Sokāvāsasikkhāpada"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1158" book="paci" e="ch" v="2" p="445">

<Paragraph number="3384" book="paci">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena thullanandā bhikkhunī purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ caṇḍakāḷiṃ sikkhamānaṃ vuṭṭhāpeti.
</Paragraph>

<Paragraph number="3385" book="paci">
Yā tā bhikkhuniyo appicchā …pe…  tā ujjhāyanti khiyyanti vipācenti—  “kathañhi nāma ayyā thullanandā purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ caṇḍakāḷiṃ sikkhamānaṃ vuṭṭhāpessatī”ti …pe…  “saccaṃ kira, bhikkhave, thullanandā bhikkhunī purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ caṇḍakāḷiṃ sikkhamānaṃ vuṭṭhāpetī”ti? “Saccaṃ, bhagavā”ti. Vigarahi buddho bhagavā …pe…  kathañhi nāma, bhikkhave, thullanandā bhikkhunī purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ caṇḍakāḷiṃ sikkhamānaṃ vuṭṭhāpessati. Netaṃ, bhikkhave, appasannānaṃ vā pasādāya …pe…  evañca pana, bhikkhave, bhikkhuniyo imaṃ sikkhāpadaṃ uddisantu—
</Paragraph>

</Division>
<Division number="1159" book="paci" e="ch" v="2" p="446">

<Paragraph number="3386" book="paci">
<Emphasis>“Yā pana bhikkhunī purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ sikkhamānaṃ vuṭṭhāpeyya, pācittiyan”</Emphasis>ti. (*79*:<Emphasis>134</Emphasis>)
</Paragraph>

</Division>
<Division number="1160" book="paci" e="ch" v="2" p="446">

<Paragraph number="3387" book="paci">
<Emphasis>Yā panā</Emphasis>ti yā yādisā …pe…  <Emphasis>bhikkhunī</Emphasis>ti …pe…  ayaṃ imasmiṃ atthe adhippetā bhikkhunīti.
</Paragraph>

<Paragraph number="3388" book="paci">
<Emphasis>Puriso</Emphasis> nāma pattavīsativasso. <Emphasis>Kumārako</Emphasis> nāma appattavīsativasso. <Emphasis>Saṃsaṭṭhā</Emphasis> nāma ananulomikena kāyikavācasikena saṃsaṭṭhā. <Emphasis>Caṇḍī</Emphasis> nāma kodhanā vuccati.
</Paragraph>

<Paragraph number="3389" book="paci">
<Emphasis>Sokāvāsā</Emphasis> nāma paresaṃ dukkhaṃ uppādeti, sokaṃ āvisati. <Emphasis>Sikkhamānā</Emphasis> nāma dve vassāni chasu dhammesu sikkhitasikkhā. <Emphasis>Vuṭṭhāpeyyā</Emphasis>ti upasampādeyya.
</Paragraph>

<Paragraph number="3390" book="paci">
“Vuṭṭhāpessāmī”ti gaṇaṃ vā ācariniṃ vā pattaṃ vā cīvaraṃ vā pariyesati, sīmaṃ vā sammannati, āpatti dukkaṭassa. Ñattiyā dukkaṭaṃ. Dvīhi kammavācāhi dukkaṭā. Kammavācāpariyosāne upajjhāyāya āpatti pācittiyassa; gaṇassa ca ācariniyā ca āpatti dukkaṭassa.
</Paragraph>

</Division>
<Division number="1161" book="paci" e="ch" v="2" p="446">

<Paragraph number="3391" book="paci">
Anāpatti—  ajānantī vuṭṭhāpeti, ummattikāya, ādikammikāyāti.

</Paragraph>
</Division>

<Paragraph number="3392" type="center" book="paci">
Navamasikkhāpadaṃ niṭṭhitaṃ.
</Paragraph>