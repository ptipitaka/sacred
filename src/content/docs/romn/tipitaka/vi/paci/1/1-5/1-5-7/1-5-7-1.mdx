---
title: "1.5.7.1 Sañciccasikkhāpada"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="382" book="paci" e="ch" v="2" p="163">

<Paragraph number="1171" book="paci">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā udāyī issāso hoti, kākā cassa amanāpā honti. So kāke vijjhitvā vijjhitvā sīsaṃ chinditvā sūle paṭipāṭiyā ṭhapesi. Bhikkhū evamāhaṃsu—  “kenime, āvuso, kākā jīvitā voropitā”ti? “Mayā, āvuso. Amanāpā me kākā”ti.
</Paragraph>

<Paragraph number="1172" book="paci">
Ye te bhikkhū appicchā …pe…  te ujjhāyanti khiyyanti vipācenti—  “kathañhi nāma āyasmā udāyī sañcicca pāṇaṃ jīvitā voropessatī”ti …pe…  “saccaṃ kira tvaṃ, udāyi, sañcicca pāṇaṃ jīvitā voropesī”ti? “Saccaṃ, bhagavā”ti. Vigarahi buddho bhagavā …pe…  kathañhi nāma tvaṃ, moghapurisa, sañcicca pāṇaṃ jīvitā voropessasi. Netaṃ, moghapurisa, appasannānaṃ vā pasādāya …pe…  evañca pana, bhikkhave, imaṃ sikkhāpadaṃ uddiseyyātha—
</Paragraph>

</Division>
<Division number="383" book="paci" e="ch" v="2" p="164">

<Paragraph number="1173" book="paci">
<Emphasis>“Yo pana bhikkhu sañcicca pāṇaṃ jīvitā voropeyya, pācittiyan”</Emphasis>ti. (*61*:<Emphasis>110</Emphasis>)
</Paragraph>

</Division>
<Division number="384" book="paci" e="ch" v="2" p="164">

<Paragraph number="1174" book="paci">
<Emphasis>Yo panā</Emphasis>ti yo yādiso …pe…  <Emphasis>bhikkhū</Emphasis>ti …pe…  ayaṃ imasmiṃ atthe adhippeto bhikkhūti.
</Paragraph>

<Paragraph number="1175" book="paci">
<Emphasis>Sañciccā</Emphasis>ti jānanto sañjānanto cecca abhivitaritvā vītikkamo.
</Paragraph>

<Paragraph number="1176" book="paci">
<Emphasis>Pāṇo</Emphasis> nāma tiracchānagatapāṇo vuccati.
</Paragraph>

<Paragraph number="1177" book="paci">
<Emphasis>Jīvitā voropeyyā</Emphasis>ti jīvitindriyaṃ upacchindati uparodheti santatiṃ vikopeti, āpatti pācittiyassa.
</Paragraph>

</Division>
<Division number="385" book="paci" e="ch" v="2" p="164">

<Paragraph number="1178" book="paci">
Pāṇe pāṇasaññī jīvitā voropeti, āpatti pācittiyassa. Pāṇe vematiko jīvitā voropeti, āpatti dukkaṭassa. Pāṇe appāṇasaññī jīvitā voropeti, anāpatti. Appāṇe pāṇasaññī, āpatti dukkaṭassa. Appāṇe vematiko, āpatti dukkaṭassa. Appāṇe appāṇasaññī, anāpatti.
</Paragraph>

</Division>
<Division number="386" book="paci" e="ch" v="2" p="164">

<Paragraph number="1179" book="paci">
Anāpatti—  asañcicca, assatiyā, ajānantassa, namaraṇādhippāyassa, ummattakassa, ādikammikassāti.

</Paragraph>
</Division>

<Paragraph number="1180" type="center" book="paci">
Sañciccasikkhāpadaṃ niṭṭhitaṃ paṭhamaṃ.
</Paragraph>