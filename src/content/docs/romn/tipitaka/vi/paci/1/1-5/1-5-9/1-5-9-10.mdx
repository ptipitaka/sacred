---
title: "1.5.9.10 Nandasikkhāpada"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="547" book="paci">

<Paragraph number="1585" book="paci">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā nando bhagavato mātucchāputto abhirūpo hoti dassanīyo pāsādiko caturaṅgulomako bhagavatā. So sugatacīvarappamāṇaṃ cīvaraṃ dhāreti. Addasaṃsu kho therā bhikkhū āyasmantaṃ nandaṃ dūratova āgacchantaṃ. Disvāna—  “bhagavā āgacchatī”ti āsanā vuṭṭhahanti.
</Paragraph>

<Paragraph number="1586" book="paci">
Te upagate jānitvā ujjhāyanti khiyyanti vipācenti—  “kathañhi nāma āyasmā nando sugatacīvarappamāṇaṃ cīvaraṃ dhāressatī”ti …pe…  “saccaṃ kira tvaṃ, nanda, sugatacīvarappamāṇaṃ cīvaraṃ dhāresī”ti? “Saccaṃ, bhagavā”ti. Vigarahi buddho bhagavā …pe…  kathañhi nāma tvaṃ, nanda, sugatacīvarappamāṇaṃ cīvaraṃ dhāressasi. Netaṃ, nanda, appasannānaṃ vā pasādāya …pe…  evañca pana, bhikkhave, imaṃ sikkhāpadaṃ uddiseyyātha—
</Paragraph>

</Division>
<Division number="548" book="paci">

<Paragraph number="1587" book="paci">
<Emphasis>“Yo pana bhikkhu sugatacīvarappamāṇaṃ cīvaraṃ kārāpeyya atirekaṃ vā, chedanakaṃ pācittiyaṃ. Tatridaṃ sugatassa sugatacīvarappamāṇaṃ—  dīghaso nava vidatthiyo, sugatavidatthiyā; tiriyaṃ cha vidatthiyo. Idaṃ sugatassa sugatacīvarappamāṇan”</Emphasis>ti. (*92*:<Emphasis>141</Emphasis>)
</Paragraph>

</Division>
<Division number="549" book="paci">

<Paragraph number="1588" book="paci">
<Emphasis>Yo panā</Emphasis>ti yo yādiso …pe…  <Emphasis>bhikkhū</Emphasis>ti …pe…  ayaṃ imasmiṃ atthe adhippeto bhikkhūti.
</Paragraph>

<Paragraph number="1589" book="paci">
<Emphasis>Sugatacīvarappamāṇaṃ</Emphasis> nāma dīghaso nava vidatthiyo, sugatavidatthiyā; tiriyaṃ cha vidatthiyo.
</Paragraph>

<Paragraph number="1590" book="paci">
<Emphasis>Kārāpeyyā</Emphasis>ti karoti vā kārāpeti vā, payoge dukkaṭaṃ. Paṭilābhena chinditvā pācittiyaṃ desetabbaṃ.
</Paragraph>

</Division>
<Division number="550" book="paci">

<Paragraph number="1591" book="paci">
Attanā vippakataṃ attanā pariyosāpeti, āpatti pācittiyassa. Attanā vippakataṃ parehi pariyosāpeti, āpatti pācittiyassa. Parehi vippakataṃ attanā pariyosāpeti, āpatti pācittiyassa. Parehi vippakataṃ parehi pariyosāpeti, āpatti pācittiyassa.
</Paragraph>

<Paragraph number="1592" book="paci">
Aññassatthāya karoti vā kārāpeti vā, āpatti dukkaṭassa. Aññena kataṃ paṭilabhitvā paribhuñjati, āpatti dukkaṭassa.
</Paragraph>

</Division>
<Division number="551" book="paci">

<Paragraph number="1593" book="paci">
Anāpatti—  ūnakaṃ karoti, aññena kataṃ paṭilabhitvā chinditvā paribhuñjati, vitānaṃ vā bhūmattharaṇaṃ vā sāṇipākāraṃ vā bhisiṃ vā bibbohanaṃ vā karoti, ummattakassa, ādikammikassāti.

</Paragraph>
</Division>

<Paragraph number="1594" type="center" book="paci">
Nandasikkhāpadaṃ niṭṭhitaṃ dasamaṃ.

  
Ratanavaggo navamo.



</Paragraph>

<Paragraph number="1595" type="center" book="paci">
Tassuddānaṃ


</Paragraph>

<Paragraph number="1596" type="verses" book="paci">
_Rañño ca ratanaṃ santaṃ,_  
_sūci mañcañca tūlikaṃ;_  
_Nisīdanañca kaṇḍuñca,_  
_vassikā sugatena cāti._  

</Paragraph>

<Paragraph number="1597" book="paci">
Uddiṭṭhā kho, āyasmanto, dvenavuti pācittiyā dhammā. Tatthāyasmante pucchāmi—  “kaccittha parisuddhā”? Dutiyampi pucchāmi—  “kaccittha parisuddhā”? Tatiyampi pucchāmi—  “kaccittha parisuddhā”? Parisuddhetthāyasmanto, tasmā tuṇhī, evametaṃ dhārayāmīti.

</Paragraph>

<Paragraph number="1598" type="center" book="paci">
Khuddakaṃ samattaṃ.

  
Pācittiyakaṇḍaṃ niṭṭhitaṃ.
</Paragraph>