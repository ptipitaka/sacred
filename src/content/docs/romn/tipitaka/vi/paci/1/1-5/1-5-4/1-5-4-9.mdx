---
title: "1.5.4.9 Paṇītabhojanasikkhāpada"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="257" book="paci" e="ch" v="2" p="118">

<Paragraph number="824" book="paci">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū paṇītabhojanāni attano atthāya viññāpetvā bhuñjanti. Manussā ujjhāyanti khiyyanti vipācenti—  “kathañhi nāma samaṇā sakyaputtiyā paṇītabhojanāni attano atthāya viññāpetvā bhuñjissanti. Kassa sampannaṃ na manāpaṃ, kassa sāduṃ na ruccatī”ti.
</Paragraph>

<Paragraph number="825" book="paci">
Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Ye te bhikkhū appicchā …pe…  te ujjhāyanti khiyyanti vipācenti—  “kathañhi nāma chabbaggiyā bhikkhū paṇītabhojanāni attano atthāya viññāpetvā bhuñjissantī”ti …pe…  “saccaṃ kira tumhe, bhikkhave, paṇītabhojanāni attano atthāya viññāpetvā bhuñjathā”ti? “Saccaṃ, bhagavā”ti. Vigarahi buddho bhagavā …pe…  kathañhi nāma tumhe, moghapurisā, paṇītabhojanāni attano atthāya viññāpetvā bhuñjissatha. Netaṃ, moghapurisā, appasannānaṃ vā pasādāya …pe…  evañca pana, bhikkhave, imaṃ sikkhāpadaṃ uddiseyyātha—
</Paragraph>

<Paragraph number="826" book="paci">
<Emphasis>“Yāni kho pana tāni paṇītabhojanāni, seyyathidaṃ—  sappi navanītaṃ telaṃ madhu phāṇitaṃ maccho maṃsaṃ khīraṃ dadhi. Yo pana bhikkhu evarūpāni paṇītabhojanāni attano atthāya viññāpetvā bhuñjeyya, pācittiyan”</Emphasis>ti.
</Paragraph>

<Paragraph number="827" book="paci">
Evañcidaṃ bhagavatā bhikkhūnaṃ sikkhāpadaṃ paññattaṃ hoti.
</Paragraph>

</Division>
<Division number="258" book="paci" e="ch" v="2" p="118">

<Paragraph number="828" book="paci">
Tena kho pana samayena bhikkhū gilānā honti. Gilānapucchakā bhikkhū gilāne bhikkhū etadavocuṃ—  “kaccāvuso, khamanīyaṃ, kacci yāpanīyan”ti? “Pubbe mayaṃ, āvuso, paṇītabhojanāni attano atthāya viññāpetvā bhuñjāma, tena no phāsu hoti; idāni pana ‘bhagavatā paṭikkhittan’ti kukkuccāyantā na viññāpema, tena no na phāsu hotī”ti. Bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi—  “anujānāmi, bhikkhave, gilānena bhikkhunā paṇītabhojanāni attano atthāya viññāpetvā bhuñjituṃ. Evañca pana, bhikkhave, imaṃ sikkhāpadaṃ uddiseyyātha—
</Paragraph>

</Division>
<Division number="259" book="paci" e="ch" v="2" p="119">

<Paragraph number="829" book="paci">
<Emphasis>“Yāni kho pana tāni paṇītabhojanāni, seyyathidaṃ—  sappi navanītaṃ telaṃ madhu phāṇitaṃ maccho maṃsaṃ khīraṃ dadhi. Yo pana bhikkhu evarūpāni paṇītabhojanāni agilāno attano atthāya viññāpetvā bhuñjeyya, pācittiyan”</Emphasis>ti. (*39*:<Emphasis>88</Emphasis>)
</Paragraph>

</Division>
<Division number="260" book="paci" e="ch" v="2" p="119">

<Paragraph number="830" book="paci">
<Emphasis>Yāni kho pana tāni paṇītabhojanānī</Emphasis>ti <Emphasis>sappi</Emphasis> nāma gosappi vā ajikāsappi vā mahiṃsasappi vā, yesaṃ maṃsaṃ kappati tesaṃ sappi.
</Paragraph>

<Paragraph number="831" book="paci">
<Emphasis>Navanītaṃ</Emphasis> nāma tesaññeva navanītaṃ.
</Paragraph>

<Paragraph number="832" book="paci">
<Emphasis>Telaṃ</Emphasis> nāma tilatelaṃ sāsapatelaṃ madhukatelaṃ eraṇḍatelaṃ vasātelaṃ.
</Paragraph>

<Paragraph number="833" book="paci">
<Emphasis>Madhu</Emphasis> nāma makkhikāmadhu.
</Paragraph>

<Paragraph number="834" book="paci">
<Emphasis>Phāṇitaṃ</Emphasis> nāma ucchumhā nibbattaṃ.
</Paragraph>

<Paragraph number="835" book="paci">
<Emphasis>Maccho</Emphasis> nāma udako vuccati.
</Paragraph>

<Paragraph number="836" book="paci">
<Emphasis>Maṃsaṃ</Emphasis> nāma yesaṃ maṃsaṃ kappati, tesaṃ maṃsaṃ.
</Paragraph>

<Paragraph number="837" book="paci">
<Emphasis>Khīraṃ</Emphasis> nāma gokhīraṃ vā ajikākhīraṃ vā mahiṃsakhīraṃ vā, yesaṃ maṃsaṃ kappati, tesaṃ khīraṃ.
</Paragraph>

<Paragraph number="838" book="paci">
<Emphasis>Dadhi</Emphasis> nāma tesaññeva dadhi.
</Paragraph>

<Paragraph number="839" book="paci">
<Emphasis>Yo panā</Emphasis>ti yo yādiso …pe…  <Emphasis>bhikkhū</Emphasis>ti …pe…  ayaṃ imasmiṃ atthe adhippeto bhikkhūti.
</Paragraph>

<Paragraph number="840" book="paci">
<Emphasis>Evarūpāni paṇītabhojanānī</Emphasis>ti tathārūpāni paṇītabhojanāni.
</Paragraph>

<Paragraph number="841" book="paci">
<Emphasis>Agilāno</Emphasis> nāma yassa vinā paṇītabhojanāni phāsu hoti.
</Paragraph>

<Paragraph number="842" book="paci">
<Emphasis>Gilāno</Emphasis> nāma yassa vinā paṇītabhojanāni na phāsu hoti.
</Paragraph>

<Paragraph number="843" book="paci">
Agilāno attano atthāya viññāpeti, payoge dukkaṭaṃ. Paṭilābhena “bhuñjissāmī”ti paṭiggaṇhāti, āpatti dukkaṭassa. Ajjhohāre ajjhohāre āpatti pācittiyassa.
</Paragraph>

</Division>
<Division number="261" book="paci" e="ch" v="2" p="119">

<Paragraph number="844" book="paci">
Agilāno agilānasaññī paṇītabhojanāni attano atthāya viññāpetvā bhuñjati, āpatti pācittiyassa. Agilāno vematiko paṇītabhojanāni attano atthāya viññāpetvā bhuñjati, āpatti pācittiyassa. Agilāno gilānasaññī paṇītabhojanāni attano atthāya viññāpetvā bhuñjati, āpatti pācittiyassa.
</Paragraph>

<Paragraph number="845" book="paci">
Gilāno agilānasaññī, āpatti dukkaṭassa. Gilāno vematiko, āpatti dukkaṭassa. Gilāno gilānasaññī anāpatti.
</Paragraph>

</Division>
<Division number="262" book="paci" e="ch" v="2" p="120">

<Paragraph number="846" book="paci">
Anāpatti—  gilānassa, gilāno hutvā viññāpetvā agilāno bhuñjati, gilānassa sesakaṃ bhuñjati, ñātakānaṃ pavāritānaṃ aññassatthāya attano dhanena, ummattakassa, ādikammikassāti.

</Paragraph>
</Division>

<Paragraph number="847" type="center" book="paci">
Paṇītabhojanasikkhāpadaṃ niṭṭhitaṃ navamaṃ.
</Paragraph>