---
title: "1.5.2.9 Mahallakavihārasikkhāpada"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="134" book="paci">

<Paragraph number="457" book="paci">
Tena samayena buddho bhagavā kosambiyaṃ viharati ghositārāme. Tena kho pana samayena āyasmato channassa upaṭṭhāko mahāmatto āyasmato channassa vihāraṃ kārāpeti. Atha kho āyasmā channo katapariyositaṃ vihāraṃ punappunaṃ chādāpeti, punappunaṃ lepāpeti. Atibhārito vihāro paripati. Atha kho āyasmā channo tiṇañca kaṭṭhañca saṅkaḍḍhanto aññatarassa brāhmaṇassa yavakhettaṃ dūsesi. Atha kho so brāhmaṇo ujjhāyati khiyyati vipāceti—  “kathañhi nāma bhadantā amhākaṃ yavakhettaṃ dūsessantī”ti.
</Paragraph>

<Paragraph number="458" book="paci">
Assosuṃ kho bhikkhū tassa brāhmaṇassa ujjhāyantassa khiyyantassa vipācentassa. Ye te bhikkhū appicchā …pe…  te ujjhāyanti khiyyanti vipācenti—  “kathañhi nāma āyasmā channo katapariyositaṃ vihāraṃ punappunaṃ chādāpessati, punappunaṃ lepāpessati, atibhārito vihāro paripatī”ti.
</Paragraph>

<Paragraph number="459" book="paci">
Atha kho te bhikkhū āyasmantaṃ channaṃ anekapariyāyena vigarahitvā bhagavato etamatthaṃ ārocesuṃ …pe…  “saccaṃ kira tvaṃ, channa, katapariyositaṃ vihāraṃ punappunaṃ chādāpesi, punappunaṃ lepāpesi, atibhārito vihāro paripatī”ti? “Saccaṃ, bhagavā”ti. Vigarahi buddho bhagavā …pe…  kathañhi nāma tvaṃ, moghapurisa, katapariyositaṃ vihāraṃ punappunaṃ chādāpessasi, punappunaṃ lepāpessasi, atibhārito vihāro paripati. Netaṃ, moghapurisa, appasannānaṃ vā pasādāya …pe…  evañca pana, bhikkhave, imaṃ sikkhāpadaṃ uddiseyyātha—
</Paragraph>

</Division>
<Division number="135" book="paci">

<Paragraph number="460" book="paci">
<Emphasis>“Mahallakaṃ pana bhikkhunā vihāraṃ kārayamānena yāva dvārakosā aggaḷaṭṭhapanāya ālokasandhiparikammāya dvatticchadanassa pariyāyaṃ appaharite ṭhitena adhiṭṭhātabbaṃ. Tato ce uttari appaharitepi ṭhito adhiṭṭhaheyya pācittiyan”</Emphasis>ti. (*19*:<Emphasis>68</Emphasis>)
</Paragraph>

</Division>
<Division number="136" book="paci">

<Paragraph number="461" book="paci">
<Emphasis>Mahallako</Emphasis> nāma vihāro sassāmiko vuccati.
</Paragraph>

<Paragraph number="462" book="paci">
<Emphasis>Vihāro</Emphasis> nāma ullitto vā hoti avalitto vā ullittāvalitto vā.
</Paragraph>

<Paragraph number="463" book="paci">
<Emphasis>Kārayamānenā</Emphasis>ti karonto vā kārāpento vā.
</Paragraph>

<Paragraph number="464" book="paci">
<Emphasis>Yāva dvārakosā</Emphasis>ti piṭṭhasaṅghāṭassa samantā hatthapāsā.
</Paragraph>

<Paragraph number="465" book="paci">
<Emphasis>Aggaḷaṭṭhapanāyā</Emphasis>ti dvāraṭṭhapanāya.
</Paragraph>

<Paragraph number="466" book="paci">
<Emphasis>Ālokasandhiparikammāyā</Emphasis>ti vātapānaparikammāya setavaṇṇaṃ kāḷavaṇṇaṃ gerukaparikammaṃ mālākammaṃ latākammaṃ makaradantakaṃ pañcapaṭikaṃ.
</Paragraph>

<Paragraph number="467" book="paci">
<Emphasis>Dvatticchadanassa pariyāyaṃ appaharite ṭhitena adhiṭṭhātabban</Emphasis>ti—  haritaṃ nāma pubbaṇṇaṃ aparaṇṇaṃ. Sace harite ṭhito adhiṭṭhāti, āpatti dukkaṭassa. Maggena chādentassa dve magge adhiṭṭhahitvā tatiyaṃ maggaṃ āṇāpetvā pakkamitabbaṃ. Pariyāyena chādentassa dve pariyāye adhiṭṭhahitvā tatiyaṃ pariyāyaṃ āṇāpetvā pakkamitabbaṃ.
</Paragraph>

</Division>
<Division number="137" book="paci">

<Paragraph number="468" book="paci">
<Emphasis>Tato ce uttari appaharitepi ṭhito adhiṭṭhaheyyā</Emphasis>ti iṭṭhakāya chādentassa iṭṭhakiṭṭhakāya āpatti pācittiyassa. Silāya chādentassa silāya silāya āpatti pācittiyassa. Sudhāya chādentassa piṇḍe piṇḍe āpatti pācittiyassa. Tiṇena chādentassa karaḷe karaḷe āpatti pācittiyassa. Paṇṇena chādentassa paṇṇe paṇṇe āpatti pācittiyassa.
</Paragraph>

<Paragraph number="469" book="paci">
Atirekadvattipariyāye atirekasaññī adhiṭṭhāti, āpatti pācittiyassa. Atirekadvattipariyāye vematiko adhiṭṭhāti, āpatti pācittiyassa. Atirekadvattipariyāye ūnakasaññī adhiṭṭhāti, āpatti pācittiyassa.
</Paragraph>

<Paragraph number="470" book="paci">
Ūnakadvattipariyāye atirekasaññī, āpatti dukkaṭassa. Ūnakadvattipariyāye vematiko, āpatti dukkaṭassa. Ūnakadvattipariyāye ūnakasaññī, anāpatti.
</Paragraph>

</Division>
<Division number="138" book="paci">

<Paragraph number="471" book="paci">
Anāpatti—  dvattipariyāye, ūnakadvattipariyāye, leṇe, guhāya, tiṇakuṭikāya, aññassatthāya, attano dhanena, vāsāgāraṃ ṭhapetvā sabbattha anāpatti, ummattakassa, ādikammikassāti.

</Paragraph>
</Division>

<Paragraph number="472" type="center" book="paci">
Mahallakavihārasikkhāpadaṃ niṭṭhitaṃ navamaṃ.
</Paragraph>