---
title: "1.8.7 Tiṇavatthāraka"
tableOfContents: false
sidebar:
  order: 7
type: "tipitaka"
basket: "vi"
---
import Division from '@components/Division.astro';
import Paragraph from '@components/Paragraph.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />


<Paragraph number="2093" bookId="paci" type="center">
Ime kho panāyasmanto satta adhikaraṇasamathā

  
dhammā uddesaṃ āgacchanti.


</Paragraph>

<Division number="655" bookId="paci">

<Paragraph number="2094" bookId="paci">
Uppannuppannānaṃ adhikaraṇānaṃ samathāya vūpasamāya sammukhāvinayo dātabbo, sativinayo dātabbo, amūḷhavinayo dātabbo, paṭiññāya kāretabbaṃ, yebhuyyasikā, tassapāpiyasikā, tiṇavatthārakoti. (1--*7*:**221--227**)
</Paragraph>

<Paragraph number="2095" bookId="paci">
Uddiṭṭhā kho, āyasmanto, satta adhikaraṇasamathā dhammā. Tatthāyasmante pucchāmi—  “kaccittha parisuddhā”? Dutiyampi pucchāmi—  “kaccittha parisuddhā”? Tatiyampi pucchāmi—  “kaccittha parisuddhā”? Parisuddhetthāyasmanto, tasmā tuṇhī, evametaṃ dhārayāmīti.

</Paragraph>
</Division>

<Paragraph number="2096" bookId="paci">
Adhikaraṇasamathā niṭṭhitā.


</Paragraph>

<Paragraph number="2097" bookId="paci">
Uddiṭṭhaṃ kho, āyasmanto, nidānaṃ; uddiṭṭhā cattāro pārājikā dhammā; uddiṭṭhā terasa saṃghādisesā dhammā; uddiṭṭhā dve aniyatā dhammā; uddiṭṭhā tiṃsa nissaggiyā pācittiyā dhammā; uddiṭṭhā dvenavuti pācittiyā dhammā; uddiṭṭhā cattāro pāṭidesanīyā dhammā; uddiṭṭhā sekhiyā dhammā; uddiṭṭhā satta adhikaraṇasamathā dhammā. Ettakaṃ tassa bhagavato suttāgataṃ suttapariyāpannaṃ anvaddhamāsaṃ uddesaṃ āgacchati. Tattha sabbeheva samaggehi sammodamānehi avivadamānehi sikkhitabbanti.

</Paragraph>

<Paragraph number="2098" bookId="paci">
Mahāvibhaṅgo niṭṭhito.
</Paragraph>