---
title: "1.5.6.9 Vikappanasikkhāpada"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="372" book="paci" bookNo="2" page="159">

<Paragraph number="1133" book="paci">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā upanando sakyaputto bhātuno saddhivihārikassa bhikkhuno sāmaṃ cīvaraṃ vikappetvā appaccuddhāraṇaṃ paribhuñjati. Atha kho so bhikkhu bhikkhūnaṃ etamatthaṃ ārocesi—  “ayaṃ, āvuso, āyasmā upanando sakyaputto mayhaṃ cīvaraṃ sāmaṃ vikappetvā appaccuddhāraṇaṃ paribhuñjatī”ti.
</Paragraph>

<Paragraph number="1134" book="paci">
Ye te bhikkhū appicchā …pe…  te ujjhāyanti khiyyanti vipācenti—  “kathañhi nāma āyasmā upanando sakyaputto bhikkhussa sāmaṃ cīvaraṃ vikappetvā appaccuddhāraṇaṃ paribhuñjissatī”ti …pe…  “saccaṃ kira tvaṃ, upananda, bhikkhussa sāmaṃ cīvaraṃ vikappetvā appaccuddhāraṇaṃ paribhuñjasī”ti? “Saccaṃ, bhagavā”ti. Vigarahi buddho bhagavā …pe…  kathañhi nāma tvaṃ, moghapurisa, bhikkhussa sāmaṃ cīvaraṃ vikappetvā appaccuddhāraṇaṃ paribhuñjissasi. Netaṃ, moghapurisa, appasannānaṃ vā pasādāya …pe…  evañca pana, bhikkhave, imaṃ sikkhāpadaṃ uddiseyyātha—
</Paragraph>

</Division>
<Division number="373" book="paci" bookNo="2" page="160">

<Paragraph number="1135" book="paci">
<Emphasis>“Yo pana bhikkhu bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṃ cīvaraṃ vikappetvā appaccuddhāraṇaṃ paribhuñjeyya, pācittiyan”</Emphasis>ti. (*59*:<Emphasis>108</Emphasis>)
</Paragraph>

</Division>
<Division number="374" book="paci" bookNo="2" page="160">

<Paragraph number="1136" book="paci">
<Emphasis>Yo panā</Emphasis>ti yo yādiso …pe…  <Emphasis>bhikkhū</Emphasis>ti …pe…  ayaṃ imasmiṃ atthe adhippeto bhikkhūti.
</Paragraph>

<Paragraph number="1137" book="paci">
<Emphasis>Bhikkhussā</Emphasis>ti aññassa bhikkhussa.
</Paragraph>

<Paragraph number="1138" book="paci">
<Emphasis>Bhikkhunī</Emphasis> nāma ubhatosaṃghe upasampannā.
</Paragraph>

<Paragraph number="1139" book="paci">
<Emphasis>Sikkhamānā</Emphasis> nāma dve vassāni chasu dhammesu sikkhitasikkhā.
</Paragraph>

<Paragraph number="1140" book="paci">
<Emphasis>Sāmaṇero</Emphasis> nāma dasasikkhāpadiko.
</Paragraph>

<Paragraph number="1141" book="paci">
<Emphasis>Sāmaṇerī</Emphasis> nāma dasasikkhāpadikā.
</Paragraph>

<Paragraph number="1142" book="paci">
<Emphasis>Sāman</Emphasis>ti sayaṃ vikappetvā.
</Paragraph>

<Paragraph number="1143" book="paci">
<Emphasis>Cīvaraṃ</Emphasis> nāma channaṃ cīvarānaṃ aññataraṃ cīvaraṃ vikappanupagaṃ pacchimaṃ.
</Paragraph>

<Paragraph number="1144" book="paci">
<Emphasis>Vikappanā</Emphasis> nāma dve vikappanā—  sammukhāvikappanā ca parammukhāvikappanā ca.
</Paragraph>

<Paragraph number="1145" book="paci">
<Emphasis>Sammukhāvikappanā</Emphasis> nāma “imaṃ cīvaraṃ tuyhaṃ vikappemi itthannāmassa vā”ti.
</Paragraph>

<Paragraph number="1146" book="paci">
<Emphasis>Parammukhāvikappanā</Emphasis> nāma “imaṃ cīvaraṃ vikappanatthāya tuyhaṃ dammī”ti. Tena vattabbo—  “ko te mitto vā sandiṭṭho vā”ti? “Itthannāmo ca itthannāmo cā”ti. Tena vattabbo—  “ahaṃ tesaṃ dammi, tesaṃ santakaṃ paribhuñja vā vissajjehi vā yathāpaccayaṃ vā karohī”ti.
</Paragraph>

<Paragraph number="1147" book="paci">
<Emphasis>Appaccuddhāraṇaṃ</Emphasis> nāma tassa vā adinnaṃ, tassa vā avissasanto paribhuñjati, āpatti pācittiyassa.
</Paragraph>

</Division>
<Division number="375" book="paci" bookNo="2" page="161">

<Paragraph number="1148" book="paci">
Appaccuddhāraṇe appaccuddhāraṇasaññī paribhuñjati, āpatti pācittiyassa. Appaccuddhāraṇe vematiko paribhuñjati, āpatti pācittiyassa. Appaccuddhāraṇe appaccuddhāraṇasaññī paribhuñjati, āpatti pācittiyassa.
</Paragraph>

<Paragraph number="1149" book="paci">
Adhiṭṭheti vā vissajjeti vā, āpatti dukkaṭassa. Paccuddhāraṇe appaccuddhāraṇasaññī, āpatti dukkaṭassa. Paccuddhāraṇe vematiko, āpatti dukkaṭassa. Paccuddhāraṇe paccuddhāraṇasaññī, anāpatti.
</Paragraph>

</Division>
<Division number="376" book="paci" bookNo="2" page="161">

<Paragraph number="1150" book="paci">
Anāpatti—  so vā deti, tassa vā vissasanto paribhuñjati, ummattakassa, ādikammikassāti.

</Paragraph>
</Division>

<Paragraph number="1151" type="center" book="paci">
Vikappanasikkhāpadaṃ niṭṭhitaṃ navamaṃ.
</Paragraph>