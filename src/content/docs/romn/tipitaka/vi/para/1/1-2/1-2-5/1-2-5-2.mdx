---
title: 1.2.5.2 Vinītavatthu
tableOfContents: false
sidebar:
  order: 2
type: tipitaka
basket: vi
book: para
review:
  current: review
  updated: '2025-10-18T23:45:44.037867'
  updated_by: ''
  notes: ''
  history:
  - state: review
    date: '2025-10-18T23:45:44.037867'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="341" book="para" e="ch" v="1" p="217">

<Paragraph number="1412" book="para">
Tena kho pana samayena aññataro puriso aññataraṃ bhikkhuṃ āṇāpesi—  “gaccha, bhante, itthannāmaṃ itthiṃ vīmaṃsā”ti. So gantvā manusse pucchi—  “kahaṃ itthannāmā”ti? “Suttā, bhante”ti. Tassa kukkuccaṃ ahosi—  “bhagavatā sikkhāpadaṃ paññattaṃ, kacci nu kho ahaṃ saṃghādisesaṃ āpattiṃ āpanno”ti? Bhagavato etamatthaṃ ārocesi—  “Anāpatti, bhikkhu, saṃghādisesassa; āpatti dukkaṭassā”ti. (1)
</Paragraph>

<Paragraph number="1413" book="para">
Tena kho pana samayena aññataro puriso aññataraṃ bhikkhuṃ āṇāpesi—  “gaccha, bhante, itthannāmaṃ itthiṃ vīmaṃsā”ti. So gantvā manusse pucchi—  “kahaṃ itthannāmā”ti? “Matā, bhante”ti …pe…  “nikkhantā, bhante”ti…  “anitthī, bhante”ti…  “itthipaṇḍakā, bhante”ti. Tassa kukkuccaṃ ahosi …pe…  “anāpatti, bhikkhu, saṃghādisesassa; āpatti dukkaṭassā”ti. (2–5)
</Paragraph>

<Paragraph number="1414" book="para">
Tena kho pana samayena aññatarā itthī sāmikena saha bhaṇḍitvā mātugharaṃ agamāsi. Kulūpako bhikkhu sammodanīyaṃ akāsi. Tassa kukkuccaṃ ahosi …pe…  “alaṃvacanīyā, bhikkhū”ti? “Nālaṃvacanīyā, bhagavā”ti. “Anāpatti, bhikkhu, nālaṃvacanīyāyā”ti. (6)
</Paragraph>

<Paragraph number="1415" book="para">
Tena kho pana samayena aññataro bhikkhu paṇḍake sañcarittaṃ samāpajji. Tassa kukkuccaṃ ahosi …pe…  “anāpatti, bhikkhu, saṃghādisesassa; āpatti thullaccayassā”ti. (7)

</Paragraph>
</Division>

<Paragraph number="1416" type="center" book="para">
Sañcarittasikkhāpadaṃ niṭṭhitaṃ pañcamaṃ.
</Paragraph>