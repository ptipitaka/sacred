---
title: "1.2.2 Kāyasaṃsaggasikkhāpada"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="269" book="para" e="ch" v="1" p="172">

<Paragraph number="993" book="para">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā udāyī araññe viharati. Tassāyasmato vihāro abhirūpo hoti dassanīyo pāsādiko, majjhegabbho, samantāpariyāgāro, supaññattaṃ mañcapīṭhaṃ bhisibibbohanaṃ, pānīyaṃ paribhojanīyaṃ sūpaṭṭhitaṃ, pariveṇaṃ susammaṭṭhaṃ. Bahū manussā āyasmato udāyissa vihārapekkhakā āgacchanti.



</Paragraph>

<Paragraph number="994" book="para">
Aññataropi brāhmaṇo sapajāpatiko yenāyasmā udāyī tenupasaṅkami; upasaṅkamitvā āyasmantaṃ udāyiṃ etadavoca—  “icchāma mayaṃ bhoto udāyissa vihāraṃ pekkhitun”ti. “Tena hi, brāhmaṇa, pekkhassū”ti, avāpuraṇaṃ ādāya ghaṭikaṃ ugghāṭetvā kavāṭaṃ paṇāmetvā vihāraṃ pāvisi. Sopi kho brāhmaṇo āyasmato udāyissa piṭṭhito pāvisi. Sāpi kho brāhmaṇī tassa brāhmaṇassa piṭṭhito pāvisi. Atha kho āyasmā udāyī ekacce vātapāne vivaranto ekacce vātapāne thakento gabbhaṃ anuparigantvā piṭṭhito āgantvā tassā brāhmaṇiyā aṅgamaṅgāni parāmasi. Atha kho so brāhmaṇo āyasmatā udāyinā saddhiṃ paṭisammoditvā agamāsi. Atha kho so brāhmaṇo attamano attamanavācaṃ nicchāresi—  “uḷārā ime samaṇā sakyaputtiyā ye ime evarūpe araññe viharanti. Bhavampi udāyī uḷāro yo evarūpe araññe viharatī”ti.



</Paragraph>

<Paragraph number="995" book="para">
Evaṃ vutte, sā brāhmaṇī taṃ brāhmaṇaṃ etadavoca—  “kuto tassa uḷārattatā. Yatheva me tvaṃ aṅgamaṅgāni parāmasi evameva me samaṇo udāyī aṅgamaṅgāni parāmasī”ti. Atha kho so brāhmaṇo ujjhāyati khiyyati vipāceti—  “alajjino ime samaṇā sakyaputtiyā dussīlā musāvādino. Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti. Natthi imesaṃ sāmaññaṃ natthi imesaṃ brahmaññaṃ, naṭṭhaṃ imesaṃ sāmaññaṃ naṭṭhaṃ imesaṃ brahmaññaṃ, kuto imesaṃ sāmaññaṃ kuto imesaṃ brahmaññaṃ, apagatā ime sāmaññā apagatā ime brahmaññā. Kathañhi nāma samaṇo udāyī mama bhariyāya aṅgamaṅgāni parāmasissati. Na hi sakkā kulitthīhi kuladhītāhi kulakumārīhi kulasuṇhāhi kuladāsīhi ārāmaṃ vā vihāraṃ vā gantuṃ. Sace kulitthiyo kuladhītaro kulakumāriyo kulasuṇhāyo kuladāsiyo ārāmaṃ vā vihāraṃ vā gaccheyyuṃ, tāpi samaṇā sakyaputtiyā dūseyyun”ti.



</Paragraph>

<Paragraph number="996" book="para">
Assosuṃ kho bhikkhu tassa brāhmaṇassa ujjhāyantassa khiyyantassa vipācentassa. Ye te bhikkhū appicchā …pe…  te ujjhāyanti khiyyanti vipācenti—  “kathañhi nāma āyasmā udāyī mātugāmena saddhiṃ kāyasaṃsaggaṃ samāpajjissatī”ti.



</Paragraph>

<Paragraph number="997" book="para">
Atha kho te bhikkhū āyasmantaṃ udāyiṃ anekapariyāyena vigarahitvā bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā āyasmantaṃ udāyiṃ paṭipucchi—  “saccaṃ kira tvaṃ, udāyi, mātugāmena saddhiṃ kāyasaṃsaggaṃ samāpajjasī”ti? “Saccaṃ, bhagavā”ti. Vigarahi buddho bhagavā—  “ananucchavikaṃ, moghapurisa, ananulomikaṃ appatirūpaṃ assāmaṇakaṃ akappiyaṃ akaraṇīyaṃ. Kathañhi nāma tvaṃ, moghapurisa, mātugāmena saddhiṃ kāyasaṃsaggaṃ samāpajjissasi. Nanu mayā, moghapurisa, anekapariyāyena virāgāya dhammo desito no sarāgāya …pe…  kāmapariḷāhānaṃ vūpasamo akkhāto. Netaṃ, moghapurisa, appasannānaṃ vā pasādāya …pe…  evañca pana, bhikkhave, imaṃ sikkhāpadaṃ uddiseyyātha—



</Paragraph>

</Division>
<Division number="270" book="para" e="ch" v="1" p="173">

<Paragraph number="998" book="para">
<Emphasis>“Yo pana bhikkhu otiṇṇo vipariṇatena cittena mātugāmena saddhiṃ kāyasaṃsaggaṃ samāpajjeyya hatthaggāhaṃ vā veṇiggāhaṃ vā aññatarassa vā aññatarassa vā aṅgassa parāmasanaṃ, saṃghādiseso”</Emphasis>ti. (*2*:<Emphasis>6</Emphasis>)



</Paragraph>

</Division>
<Division number="271" book="para" e="ch" v="1" p="173">

<Paragraph number="999" book="para">
<Emphasis>Yo panā</Emphasis>ti yo yādiso …pe…  <Emphasis>bhikkhū</Emphasis>ti …pe…  ayaṃ imasmiṃ atthe adhippeto bhikkhūti.



</Paragraph>

<Paragraph number="1000" book="para">
<Emphasis>Otiṇṇo</Emphasis> nāma sāratto apekkhavā paṭibaddhacitto.



</Paragraph>

<Paragraph number="1001" book="para">
<Emphasis>Vipariṇatan</Emphasis>ti rattampi cittaṃ vipariṇataṃ. Duṭṭhampi cittaṃ vipariṇataṃ. Mūḷhampi cittaṃ vipariṇataṃ. Api ca rattaṃ cittaṃ imasmiṃ atthe adhippetaṃ vipariṇatanti.



</Paragraph>

<Paragraph number="1002" book="para">
<Emphasis>Mātugāmo</Emphasis> nāma manussitthī, na yakkhī na petī, na tiracchānagatā. Antamaso tadahujātāpi dārikā, pageva mahattarī.



</Paragraph>

<Paragraph number="1003" book="para">
<Emphasis>Saddhin</Emphasis>ti ekato.



</Paragraph>

<Paragraph number="1004" book="para">
<Emphasis>Kāyasaṃsaggaṃ samāpajjeyyā</Emphasis>ti ajjhācāro vuccati.



</Paragraph>

<Paragraph number="1005" book="para">
<Emphasis>Hattho</Emphasis> nāma kapparaṃ upādāya yāva agganakhā.



</Paragraph>

<Paragraph number="1006" book="para">
<Emphasis>Veṇī</Emphasis> nāma suddhakesā vā, suttamissā vā, mālāmissā vā, hiraññamissā vā, suvaṇṇamissā vā, muttāmissā vā, maṇimissā vā.



</Paragraph>

<Paragraph number="1007" book="para">
<Emphasis>Aṅgaṃ</Emphasis> nāma hatthañca veṇiñca ṭhapetvā avasesaṃ aṅgaṃ nāma.



</Paragraph>

</Division>
<Division number="272" book="para" e="ch" v="1" p="174">

<Paragraph number="1008" book="para">
Āmasanā, parāmasanā, omasanā, ummasanā, olaṅghanā, ullaṅghanā, ākaḍḍhanā, patikaḍḍhanā, abhiniggaṇhanā, abhinippīḷanā, gahaṇaṃ, chupanaṃ.



</Paragraph>

<Paragraph number="1009" book="para">
<Emphasis>Āmasanā</Emphasis> nāma āmaṭṭhamattā.



</Paragraph>

<Paragraph number="1010" book="para">
<Emphasis>Parāmasanā</Emphasis> nāma itocito ca sañcopanā.



</Paragraph>

<Paragraph number="1011" book="para">
<Emphasis>Omasanā</Emphasis> nāma heṭṭhā oropanā.



</Paragraph>

<Paragraph number="1012" book="para">
<Emphasis>Ummasanā</Emphasis> nāma uddhaṃ uccāraṇā.



</Paragraph>

<Paragraph number="1013" book="para">
<Emphasis>Olaṅghanā</Emphasis> nāma heṭṭhā onamanā.



</Paragraph>

<Paragraph number="1014" book="para">
<Emphasis>Ullaṅghanā</Emphasis> nāma uddhaṃ uccāraṇā.



</Paragraph>

<Paragraph number="1015" book="para">
<Emphasis>Ākaḍḍhanā</Emphasis> nāma āviñchanā.



</Paragraph>

<Paragraph number="1016" book="para">
<Emphasis>Patikaḍḍhanā</Emphasis> nāma patippaṇāmanā.



</Paragraph>

<Paragraph number="1017" book="para">
<Emphasis>Abhiniggaṇhanā</Emphasis> nāma aṅgaṃ gahetvā nippīḷanā.



</Paragraph>

<Paragraph number="1018" book="para">
<Emphasis>Abhinippīḷanā</Emphasis> nāma kenaci saha nippīḷanā.



</Paragraph>

<Paragraph number="1019" book="para">
<Emphasis>Gahaṇaṃ</Emphasis> nāma gahitamattaṃ.



</Paragraph>

<Paragraph number="1020" book="para">
<Emphasis>Chupanaṃ</Emphasis> nāma phuṭṭhamattaṃ.



</Paragraph>

<Paragraph number="1021" book="para">
<Emphasis>Saṃghādiseso</Emphasis>ti …pe…  tenapi vuccati “saṃghādiseso”ti.



</Paragraph>

</Division>
<Division number="273" book="para" e="ch" v="1" p="175">

<Paragraph number="1022" book="para">
Itthī ca hoti itthisaññī sāratto ca bhikkhu ca. Naṃ itthiyā kāyena kāyaṃ āmasati parāmasati omasati ummasati olaṅgheti ullaṅgheti ākaḍḍhati patikaḍḍhati abhiniggaṇhāti abhinippīḷeti gaṇhāti chupati, āpatti saṃghādisesassa.



</Paragraph>

<Paragraph number="1023" book="para">
Itthī ca hoti vematiko sāratto ca. Bhikkhu ca naṃ itthiyā kāyena kāyaṃ āmasati parāmasati …pe…  gaṇhāti chupati, āpatti thullaccayassa.



</Paragraph>

<Paragraph number="1024" book="para">
Itthī ca hoti paṇḍakasaññī sāratto ca. Bhikkhu ca naṃ itthiyā kāyena kāyaṃ āmasati parāmasati …pe…  gaṇhāti chupati, āpatti thullaccayassa.



</Paragraph>

<Paragraph number="1025" book="para">
Itthī ca hoti purisasaññī sāratto ca. Bhikkhu ca naṃ itthiyā kāyena kāyaṃ āmasati parāmasati …pe…  gaṇhāti chupati, āpatti thullaccayassa.



</Paragraph>

<Paragraph number="1026" book="para">
Itthī ca hoti tiracchānagatasaññī sāratto ca. Bhikkhu ca naṃ itthiyā kāyena kāyaṃ āmasati parāmasati …pe…  gaṇhāti chupati, āpatti thullaccayassa.



</Paragraph>

<Paragraph number="1027" book="para">
Paṇḍako ca hoti paṇḍakasaññī sāratto ca. Bhikkhu ca naṃ paṇḍakassa kāyena kāyaṃ āmasati parāmasati …pe…  gaṇhāti chupati, āpatti thullaccayassa.



</Paragraph>

<Paragraph number="1028" book="para">
Paṇḍako ca hoti vematiko sāratto ca. Bhikkhu ca naṃ paṇḍakassa kāyena kāyaṃ āmasati parāmasati …pe…  gaṇhāti chupati, āpatti dukkaṭassa.



</Paragraph>

<Paragraph number="1029" book="para">
Paṇḍako ca hoti purisasaññī sāratto ca. Bhikkhu ca naṃ paṇḍakassa kāyena kāyaṃ āmasati parāmasati …pe…  gaṇhāti chupati, āpatti dukkaṭassa.



</Paragraph>

<Paragraph number="1030" book="para">
Paṇḍako ca hoti tiracchānagatasaññī sāratto ca. Bhikkhu ca naṃ paṇḍakassa kāyena kāyaṃ āmasati parāmasati …pe…  gaṇhāti chupati, āpatti dukkaṭassa.



</Paragraph>

<Paragraph number="1031" book="para">
Paṇḍako ca hoti itthisaññī sāratto ca. Bhikkhu ca naṃ paṇḍakassa kāyena kāyaṃ āmasati parāmasati …pe…  gaṇhāti chupati, āpatti dukkaṭassa.



</Paragraph>

<Paragraph number="1032" book="para">
Puriso ca hoti purisasaññī sāratto ca. Bhikkhu ca naṃ purisassa kāyena kāyaṃ āmasati parāmasati …pe…  gaṇhāti chupati, āpatti dukkaṭassa.



</Paragraph>

<Paragraph number="1033" book="para">
Puriso ca hoti vematiko …pe…  puriso ca hoti tiracchānagatasaññī…  puriso ca hoti itthisaññī…  puriso ca hoti paṇḍakasaññī sāratto ca. Bhikkhu ca naṃ purisassa kāyena kāyaṃ āmasati parāmasati …pe…  gaṇhāti chupati, āpatti dukkaṭassa.



</Paragraph>

<Paragraph number="1034" book="para">
Tiracchānagato ca hoti tiracchānagatasaññī sāratto ca. Bhikkhu ca naṃ tiracchānagatassa kāyena kāyaṃ āmasati parāmasati …pe…  gaṇhāti chupati, āpatti dukkaṭassa.



</Paragraph>

<Paragraph number="1035" book="para">
Tiracchānagato ca hoti vematiko …pe…  tiracchānagato ca hoti itthisaññī…  tiracchānagato ca hoti paṇḍakasaññī…  tiracchānagato ca hoti. Purisasaññī sāratto ca. Bhikkhu ca naṃ tiracchānagatassa kāyena kāyaṃ āmasati parāmasati …pe…  gaṇhāti chupati, āpatti dukkaṭassa.




</Paragraph>
</Division>

<Paragraph number="1036" type="center" book="para">
Ekamūlakaṃ niṭṭhitaṃ.





</Paragraph>

<Division number="274" book="para" e="ch" v="1" p="176">

<Paragraph number="1037" book="para">
Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ saṃghādisesānaṃ.



</Paragraph>

<Paragraph number="1038" book="para">
Dve itthiyo dvinnaṃ itthīnaṃ vematiko sāratto ca. Bhikkhu ca naṃ dvinnaṃ itthīnaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ thullaccayānaṃ.



</Paragraph>

<Paragraph number="1039" book="para">
Dve itthiyo dvinnaṃ itthīnaṃ paṇḍakasaññī …pe…  purisasaññī…  tiracchānagatasaññī sāratto ca. Bhikkhu ca naṃ dvinnaṃ itthīnaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ thullaccayānaṃ.



</Paragraph>

<Paragraph number="1040" book="para">
Dve paṇḍakā dvinnaṃ paṇḍakānaṃ paṇḍakasaññī sāratto ca bhikkhu ca naṃ dvinnaṃ paṇḍakānaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ thullaccayānaṃ.



</Paragraph>

<Paragraph number="1041" book="para">
Dve paṇḍakā dvinnaṃ paṇḍakānaṃ vematiko …pe…  purisasaññī…  tiracchānagatasaññī…  itthisaññī sāratto ca. Bhikkhu ca naṃ dvinnaṃ paṇḍakānaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ dukkaṭānaṃ.



</Paragraph>

<Paragraph number="1042" book="para">
Dve purisā dvinnaṃ purisānaṃ purisasaññī sāratto ca bhikkhu ca naṃ dvinnaṃ purisānaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ dukkaṭānaṃ.



</Paragraph>

<Paragraph number="1043" book="para">
Dve purisā dvinnaṃ purisānaṃ vematiko …pe…  tiracchānagatasaññī…  itthisaññī…  paṇḍakasaññī sāratto ca. Bhikkhu ca naṃ dvinnaṃ purisānaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ dukkaṭānaṃ.



</Paragraph>

<Paragraph number="1044" book="para">
Dve tiracchānagatā dvinnaṃ tiracchānagatānaṃ tiracchānagatasaññī sāratto ca. Bhikkhu ca naṃ dvinnaṃ tiracchānagatānaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ dukkaṭānaṃ.



</Paragraph>

<Paragraph number="1045" book="para">
Dve tiracchānagatā dvinnaṃ tiracchānagatānaṃ vematiko …pe…  itthisaññī…  paṇḍakasaññī…  purisasaññī sāratto ca. Bhikkhu ca naṃ dvinnaṃ tiracchānagatānaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ dukkaṭānaṃ.



</Paragraph>

</Division>
<Division number="275" book="para" e="ch" v="1" p="177">

<Paragraph number="1046" book="para">
Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti saṃghādisesena dukkaṭassa.



</Paragraph>

<Paragraph number="1047" book="para">
Itthī ca paṇḍako ca ubhinnaṃ vematiko sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti thullaccayena dukkaṭassa.



</Paragraph>

<Paragraph number="1048" book="para">
Itthī ca paṇḍako ca ubhinnaṃ paṇḍakasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ thullaccayānaṃ.



</Paragraph>

<Paragraph number="1049" book="para">
Itthī ca paṇḍako ca ubhinnaṃ purisasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti thullaccayena dukkaṭassa.



</Paragraph>

<Paragraph number="1050" book="para">
Itthī ca paṇḍako ca ubhinnaṃ tiracchānagatasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti thullaccayena dukkaṭassa.



</Paragraph>

<Paragraph number="1051" book="para">
Itthī ca puriso ca ubhinnaṃ itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti saṃghādisesena dukkaṭassa.



</Paragraph>

<Paragraph number="1052" book="para">
Itthī ca puriso ca ubhinnaṃ vematiko …pe…  paṇḍakasaññī…  purisasaññī…  tiracchānagatasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti thullaccayena dukkaṭassa.



</Paragraph>

<Paragraph number="1053" book="para">
Itthī ca tiracchānagato ca ubhinnaṃ itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti saṃghādisesena dukkaṭassa.



</Paragraph>

<Paragraph number="1054" book="para">
Itthī ca tiracchānagato ca ubhinnaṃ vematiko …pe…  paṇḍakasaññī…  purisasaññī…  tiracchānagatasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti thullaccayena dukkaṭassa.



</Paragraph>

<Paragraph number="1055" book="para">
Paṇḍako ca puriso ca ubhinnaṃ paṇḍakasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti thullaccayena dukkaṭassa.



</Paragraph>

<Paragraph number="1056" book="para">
Paṇḍako ca puriso ca ubhinnaṃ vematiko …pe…  purisasaññī…  tiracchānagatasaññī…  itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ dukkaṭānaṃ.



</Paragraph>

<Paragraph number="1057" book="para">
Paṇḍako ca tiracchānagato ca ubhinnaṃ paṇḍakasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti thullaccayena dukkaṭassa.



</Paragraph>

<Paragraph number="1058" book="para">
Paṇḍako ca tiracchānagato ca ubhinnaṃ vematiko …pe…  purisasaññī…  tiracchānagatasaññī…  itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ dukkaṭānaṃ.



</Paragraph>

<Paragraph number="1059" book="para">
Puriso ca tiracchānagato ca ubhinnaṃ purisasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ dukkaṭānaṃ.



</Paragraph>

<Paragraph number="1060" book="para">
Puriso ca tiracchānagato ca ubhinnaṃ vematiko …pe…  tiracchānagatasaññī…  itthisaññī…  paṇḍakasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati …pe…  gaṇhāti chupati, āpatti dvinnaṃ dukkaṭānaṃ.




</Paragraph>
</Division>

<Paragraph number="1061" type="center" book="para">
Dumūlakaṃ niṭṭhitaṃ.





</Paragraph>

<Division number="276" book="para" e="ch" v="1" p="179">

<Paragraph number="1062" book="para">
Itthī ca hoti itthisaññī sāratto ca. Bhikkhu ca naṃ itthiyā kāyena kāyapaṭibaddhaṃ āmasati parāmasati …pe…  gaṇhāti chupati, āpatti thullaccayassa …pe… .



</Paragraph>

<Paragraph number="1063" book="para">
Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyena kāyapaṭibaddhaṃ āmasati parāmasati …pe…  gaṇhāti chupati, āpatti dvinnaṃ thullaccayānaṃ …pe… .



</Paragraph>

<Paragraph number="1064" book="para">
Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyena kāyapaṭibaddhaṃ āmasati parāmasati …pe…  gaṇhāti chupati, āpatti thullaccayena dukkaṭassa …pe… .



</Paragraph>

<Paragraph number="1065" book="para">
Itthī ca hoti itthisaññī sāratto ca. Bhikkhu ca naṃ itthiyā kāyapaṭibaddhena kāyaṃ āmasati parāmasati …pe…  gaṇhāti chupati, āpatti thullaccayassa …pe… .



</Paragraph>

<Paragraph number="1066" book="para">
Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyapaṭibaddhena kāyaṃ āmasati parāmasati …pe…  gaṇhāti chupati, āpatti dvinnaṃ thullaccayānaṃ …pe… .



</Paragraph>

<Paragraph number="1067" book="para">
Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyapaṭibaddhena kāyaṃ āmasati parāmasati …pe…  gaṇhāti chupati, āpatti thullaccayena dukkaṭassa …pe… .



</Paragraph>

<Paragraph number="1068" book="para">
Itthī ca hoti itthisaññī sāratto ca. Bhikkhu ca naṃ itthiyā kāyapaṭibaddhena kāyapaṭibaddhaṃ āmasati parāmasati …pe…  gaṇhāti chupati, āpatti dukkaṭassa …pe… .



</Paragraph>

<Paragraph number="1069" book="para">
Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyapaṭibaddhena kāyapaṭibaddhaṃ āmasati parāmasati …pe…  gaṇhāti chupati, āpatti dvinnaṃ dukkaṭānaṃ …pe… .



</Paragraph>

<Paragraph number="1070" book="para">
Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyapaṭibaddhena kāyapaṭibaddhaṃ āmasati parāmasati …pe…  gaṇhāti chupati, āpatti dvinnaṃ dukkaṭānaṃ …pe… .



</Paragraph>

<Paragraph number="1071" book="para">
Itthī ca hoti itthisaññī sāratto ca. Bhikkhu ca naṃ itthiyā nissaggiyena kāyaṃ āmasati āpatti dukkaṭassa …pe… .



</Paragraph>

<Paragraph number="1072" book="para">
Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ nissaggiyena kāyaṃ āmasati, āpatti dvinnaṃ dukkaṭānaṃ …pe… .



</Paragraph>

<Paragraph number="1073" book="para">
Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ nissaggiyena kāyaṃ āmasati, āpatti dvinnaṃ dukkaṭānaṃ …pe… .



</Paragraph>

<Paragraph number="1074" book="para">
Itthī ca hoti itthisaññī sāratto ca. Bhikkhu ca naṃ itthiyā nissaggiyena kāyapaṭibaddhaṃ āmasati, āpatti dukkaṭassa …pe… .



</Paragraph>

<Paragraph number="1075" book="para">
Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ nissaggiyena kāyapaṭibaddhaṃ āmasati, āpatti dvinnaṃ dukkaṭānaṃ …pe… .



</Paragraph>

<Paragraph number="1076" book="para">
Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ nissaggiyena kāyapaṭibaddhaṃ āmasati, āpatti dvinnaṃ dukkaṭānaṃ …pe… .



</Paragraph>

<Paragraph number="1077" book="para">
Itthī ca hoti itthisaññī sāratto ca. Bhikkhu ca naṃ itthiyā nissaggiyena nissaggiyaṃ āmasati, āpatti dukkaṭassa …pe… .



</Paragraph>

<Paragraph number="1078" book="para">
Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ nissaggiyena nissaggiyaṃ āmasati, āpatti dvinnaṃ dukkaṭānaṃ …pe… .



</Paragraph>

<Paragraph number="1079" book="para">
Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ nissaggiyena nissaggiyaṃ āmasati, āpatti dvinnaṃ dukkaṭānaṃ …pe… .




</Paragraph>
</Division>

<Paragraph number="1080" type="center" book="para">
Bhikkhupeyyālo niṭṭhito.





</Paragraph>

<Division number="277" book="para" e="ch" v="1" p="181">

<Paragraph number="1081" book="para">
Itthī ca hoti itthisaññī sāratto ca. Itthī ca naṃ bhikkhussa kāyena kāyaṃ āmasati parāmasati omasati ummasati olaṅgheti ullaṅgheti ākaḍḍhati patikaḍḍhati abhiniggaṇhāti abhinippīḷeti gaṇhāti chupati, sevanādhippāyo kāyena vāyamati phassaṃ paṭivijānāti, āpatti saṃghādisesassa …pe… .



</Paragraph>

<Paragraph number="1082" book="para">
Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa kāyena kāyaṃ āmasanti parāmasanti omasanti ummasanti olaṅghenti ullaṅghenti ākaḍḍhanti patikaḍḍhanti abhiniggaṇhanti abhinippīḷenti gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ saṃghādisesānaṃ …pe… .



</Paragraph>

<Paragraph number="1083" book="para">
Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa kāyena kāyaṃ āmasanti parāmasanti …pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti saṃghādisesena dukkaṭassa …pe… .



</Paragraph>

<Paragraph number="1084" book="para">
Itthī ca hoti itthisaññī sāratto ca. Itthī ca naṃ bhikkhussa kāyena kāyapaṭibaddhaṃ āmasati parāmasati …pe…  gaṇhāti chupati, sevanādhippāyo kāyena vāyamati phassaṃ paṭivijānāti, āpatti thullaccayassa …pe… .



</Paragraph>

<Paragraph number="1085" book="para">
Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa kāyena kāyapaṭibaddhaṃ āmasanti parāmasanti …pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ thullaccayānaṃ …pe… .



</Paragraph>

<Paragraph number="1086" book="para">
Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa kāyena kāyapaṭibaddhaṃ āmasanti parāmasanti …pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti thullaccayena dukkaṭassa …pe… .



</Paragraph>

<Paragraph number="1087" book="para">
Itthī ca hoti itthisaññī sāratto ca. Itthī ca naṃ bhikkhussa kāyapaṭibaddhena kāyaṃ āmasati parāmasati …pe…  gaṇhāti chupati, sevanādhippāyo kāyena vāyamati phassaṃ paṭivijānāti, āpatti thullaccayassa …pe… .



</Paragraph>

<Paragraph number="1088" book="para">
Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa kāyapaṭibaddhena kāyaṃ āmasanti parāmasanti …pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ thullaccayānaṃ …pe… .



</Paragraph>

<Paragraph number="1089" book="para">
Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa kāyapaṭibaddhena kāyaṃ āmasanti parāmasanti …pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti thullaccayena dukkaṭassa …pe… .



</Paragraph>

</Division>
<Division number="278" book="para" e="ch" v="1" p="182">

<Paragraph number="1090" book="para">
Itthī ca hoti itthisaññī sāratto ca. Itthī ca naṃ bhikkhussa kāyapaṭibaddhena kāyapaṭibaddhaṃ āmasati parāmasati …pe…  gaṇhāti chupati, sevanādhippāyo kāyena vāyamati phassaṃ paṭivijānāti, āpatti dukkaṭassa …pe… .



</Paragraph>

<Paragraph number="1091" book="para">
Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa kāyapaṭibaddhena kāyapaṭibaddhaṃ āmasanti parāmasanti …pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ …pe… .



</Paragraph>

<Paragraph number="1092" book="para">
Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa kāyapaṭibaddhena kāyapaṭibaddhaṃ āmasanti parāmasanti …pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ …pe… .



</Paragraph>

<Paragraph number="1093" book="para">
Itthī ca hoti itthisaññī sāratto ca. Itthī ca naṃ bhikkhussa nissaggiyena kāyaṃ āmasati. Sevanādhippāyo kāyena vāyamati phassaṃ paṭivijānāti, āpatti dukkaṭassa …pe… .



</Paragraph>

<Paragraph number="1094" book="para">
Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa nissaggiyena kāyaṃ āmasanti. Sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ …pe… .



</Paragraph>

<Paragraph number="1095" book="para">
Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa nissaggiyena kāyaṃ āmasanti. Sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ …pe… .



</Paragraph>

<Paragraph number="1096" book="para">
Itthī ca hoti itthisaññī sāratto ca. Itthī ca naṃ bhikkhussa nissaggiyena kāyapaṭibaddhaṃ āmasati. Sevanādhippāyo kāyena vāyamati phassaṃ paṭivijānāti, āpatti dukkaṭassa …pe… .



</Paragraph>

<Paragraph number="1097" book="para">
Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa nissaggiyena kāyapaṭibaddhaṃ āmasanti. Sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ …pe… .



</Paragraph>

<Paragraph number="1098" book="para">
Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa nissaggiyena kāyapaṭibaddhaṃ āmasanti. Sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ …pe… .



</Paragraph>

<Paragraph number="1099" book="para">
Itthī ca hoti itthisaññī sāratto ca. Itthī ca naṃ bhikkhussa nissaggiyena nissaggiyaṃ āmasati. Sevanādhippāyo kāyena vāyamati, na ca phassaṃ paṭivijānāti, āpatti dukkaṭassa …pe… .



</Paragraph>

<Paragraph number="1100" book="para">
Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa nissaggiyena nissaggiyaṃ āmasanti. Sevanādhippāyo kāyena vāyamati, na ca phassaṃ paṭivijānāti, āpatti dvinnaṃ dukkaṭānaṃ …pe… .



</Paragraph>

<Paragraph number="1101" book="para">
Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa nissaggiyena nissaggiyaṃ āmasanti. Sevanādhippāyo kāyena vāyamati, na ca phassaṃ paṭivijānāti, āpatti dvinnaṃ dukkaṭānaṃ …pe… .



</Paragraph>

</Division>
<Division number="279" book="para" e="ch" v="1" p="183">

<Paragraph number="1102" book="para">
Sevanādhippāyo kāyena vāyamati phassaṃ paṭivijānāti, āpatti saṃghādisesassa.



</Paragraph>

<Paragraph number="1103" book="para">
Sevanādhippāyo kāyena vāyamati, na ca phassaṃ paṭivijānāti, āpatti dukkaṭassa.



</Paragraph>

<Paragraph number="1104" book="para">
Sevanādhippāyo na ca kāyena vāyamati, phassaṃ paṭivijānāti, anāpatti.



</Paragraph>

<Paragraph number="1105" book="para">
Sevanādhippāyo na ca kāyena vāyamati, na ca phassaṃ paṭivijānāti, anāpatti.



</Paragraph>

<Paragraph number="1106" book="para">
Mokkhādhippāyo kāyena vāyamati, phassaṃ paṭivijānāti, anāpatti.



</Paragraph>

<Paragraph number="1107" book="para">
Mokkhādhippāyo kāyena vāyamati, na ca phassaṃ paṭivijānāti, anāpatti.



</Paragraph>

<Paragraph number="1108" book="para">
Mokkhādhippāyo na ca kāyena vāyamati, phassaṃ paṭivijānāti, anāpatti.



</Paragraph>

<Paragraph number="1109" book="para">
Mokkhādhippāyo na ca kāyena vāyamati, na ca phassaṃ paṭivijānāti, anāpatti.



</Paragraph>

</Division>
<Division number="280" book="para" e="ch" v="1" p="184">

<Paragraph number="1110" book="para">
Anāpatti—  asañcicca, asatiyā, ajānantassa, asādiyantassa, ummattakassa, khittacittassa, vedanāṭṭassa, ādikammikassāti.

</Paragraph>
</Division>

<TableOfContents book="para" section="1.2.2">
* [1.2.2.1 Vinītavatthuuddānagāthā](1-2-2/1-2-2-1)
* [1.2.2.2 Vinītavatthu](1-2-2/1-2-2-2)
</TableOfContents>