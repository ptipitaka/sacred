---
title: "1.2.5 Sañcarittasikkhāpada"
tableOfContents: false
sidebar:
  order: 9
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="296" book="para">

<Paragraph number="1220" book="para">
Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā udāyī sāvatthiyaṃ kulūpako hoti. Bahukāni kulāni upasaṅkamati. Yattha passati kumārakaṃ vā apajāpatikaṃ, kumārikaṃ vā apatikaṃ, kumārakassa mātāpitūnaṃ santike kumārikāya vaṇṇaṃ bhaṇati—  “amukassa kulassa kumārikā abhirūpā dassanīyā pāsādikā paṇḍitā byattā medhāvinī dakkhā analasā. Channā sā kumārikā imassa kumārakassā”ti. Te evaṃ vadanti—  “ete kho, bhante, amhe na jānanti—  ‘ke vā ime kassa vā’ti. Sace, bhante, ayyo dāpeyya āneyyāma mayaṃ taṃ kumārikaṃ imassa kumārakassā”ti. Kumārikāya mātāpitūnaṃ santike kumārakassa vaṇṇaṃ bhaṇati—  “amukassa kulassa kumārako abhirūpo dassanīyo pāsādiko paṇḍito byatto medhāvī dakkho analaso. Channāyaṃ kumārikā tassa kumārakassā”ti. Te evaṃ vadanti—  “ete kho, bhante, amhe na jānanti—  ‘ke vā ime kassa vā’ti, kismiṃ viya kumārikāya vattuṃ. Sace, bhante, ayyo yācāpeyya dajjeyyāma mayaṃ imaṃ kumārikaṃ tassa kumārakassā”ti. Eteneva upāyena āvāhānipi kārāpeti, vivāhānipi kārāpeti, vāreyyānipi kārāpeti.



</Paragraph>

</Division>
<Division number="297" book="para">

<Paragraph number="1221" book="para">
Tena kho pana samayena aññatarissā purāṇagaṇakiyā dhītā abhirūpā hoti dassanīyā pāsādikā. Tirogāmakā ājīvakasāvakā āgantvā taṃ gaṇakiṃ etadavocuṃ—  “dehāyye, imaṃ kumārikaṃ amhākaṃ kumārakassā”ti. Sā evamāha—  “ahaṃ khvayyo, tumhe na jānāmi—  ‘ke vā ime kassa vā’ti. Ayañca me ekadhītikā, tirogāmo ca gantabbo, nāhaṃ dassāmī”ti. Manussā te ājīvakasāvake etadavocuṃ—  “kissa tumhe, ayyo, āgatatthā”ti? “Idha mayaṃ, ayyo, amukaṃ nāma gaṇakiṃ dhītaraṃ yācimhā amhākaṃ kumārakassa. Sā evamāha—  ‘ahaṃ khvayyo, tumhe na jānāmi—  ke vā ime kassa vā’ti. Ayañca me ekadhītikā, tirogāmo ca gantabbo, nāhaṃ dassāmī”ti. “Kissa tumhe, ayyo, taṃ gaṇakiṃ dhītaraṃ yācittha? Nanu ayyo udāyī vattabbo. Ayyo udāyī dāpessatī”ti.



</Paragraph>

<Paragraph number="1222" book="para">
Atha kho te ājīvakasāvakā yenāyasmā udāyī tenupasaṅkamiṃsu; upasaṅkamitvā āyasmantaṃ udāyiṃ etadavocuṃ—  “idha mayaṃ, bhante, amukaṃ nāma gaṇakiṃ dhītaraṃ yācimhā amhākaṃ kumārakassa. Sā evamāha—  ‘ahaṃ khvayyo, tumhe na jānāmi—  ke vā ime kassa vāti. Ayañca me ekadhītikā, tirogāmo ca gantabbo, nāhaṃ dassāmī’ti. Sādhu, bhante, ayyo taṃ gaṇakiṃ dhītaraṃ dāpetu amhākaṃ kumārakassā”ti.



</Paragraph>

<Paragraph number="1223" book="para">
Atha kho āyasmā udāyī yena sā gaṇakī tenupasaṅkami; upasaṅkamitvā taṃ gaṇakiṃ etadavoca—  “kissimesaṃ dhītaraṃ na desī”ti? “Ahaṃ khvayya, ime na jānāmi—  ‘ke vā ime kassa vā’ti. Ayañca me ekadhītikā, tirogāmo ca gantabbo, nāhaṃ dassāmī”ti. “Dehimesaṃ. Ahaṃ ime jānāmī”ti. “Sace, bhante, ayyo jānāti, dassāmī”ti. Atha kho sā gaṇakī tesaṃ ājīvakasāvakānaṃ dhītaraṃ adāsi. Atha kho te ājīvakasāvakā taṃ kumārikaṃ netvā māsaṃyeva suṇisabhogena bhuñjiṃsu. Tato aparena dāsibhogena bhuñjanti.



</Paragraph>

<Paragraph number="1224" book="para">
Atha kho sā kumārikā mātuyā santike dūtaṃ pāhesi—  “ahañhi duggatā dukkhitā, na sukhaṃ labhāmi. Māsaṃyeva maṃ suṇisabhogena bhuñjiṃsu. Tato aparena dāsibhogena bhuñjanti. Āgacchatu me, mātā, maṃ nessatū”ti. Atha kho sā gaṇakī yena te ājīvakasāvakā tenupasaṅkami; upasaṅkamitvā te ājīvakasāvake etadavoca—  “māyyo, imaṃ kumārikaṃ dāsibhogena bhuñjittha. Suṇisabhogena imaṃ kumārikaṃ bhuñjathā”ti. Te evamāhaṃsu—  “natthamhākaṃ tayā saddhiṃ āhārūpahāro, samaṇena saddhiṃ amhākaṃ āhārūpahāro, gaccha tvaṃ, na mayaṃ taṃ jānāmā”ti. Atha kho sā gaṇakī tehi ājīvakasāvakehi apasāditā punadeva sāvatthiṃ paccāgañchi.



</Paragraph>

<Paragraph number="1225" book="para">
Dutiyampi kho sā kumārikā mātuyā santike dūtaṃ pāhesi—  “ahañhi duggatā dukkhitā, na sukhaṃ labhāmi. Māsaṃyeva maṃ suṇisabhogena bhuñjiṃsu. Tato aparena dāsibhogena bhuñjanti. Āgacchatu me, mātā, maṃ nessatū”ti. Atha kho sā gaṇakī yenāyasmā udāyī tenupasaṅkami; upasaṅkamitvā āyasmantaṃ udāyiṃ etadavoca—  “sā kira, bhante, kumārikā duggatā dukkhitā, na sukhaṃ labhati. Māsaṃyeva naṃ suṇisabhogena bhuñjiṃsu. Tato aparena dāsibhogena bhuñjanti. Vadeyyātha, bhante—  ‘māyyo, imaṃ kumārikaṃ dāsibhogena bhuñjittha. Suṇisabhogena imaṃ kumārikaṃ bhuñjathā’”ti.



</Paragraph>

<Paragraph number="1226" book="para">
Atha kho āyasmā udāyī yena te ājīvakasāvakā tenupasaṅkami; upasaṅkamitvā te ājīvakasāvake etadavoca—  “māyyo, imaṃ kumārikaṃ dāsibhogena bhujjittha. Suṇisabhogena imaṃ kumārikaṃ bhuñjathā”ti. Te evamāhaṃsu—  “natthamhākaṃ tayā saddhiṃ āhārūpahāro, gaṇakiyā saddhiṃ amhākaṃ āhārūpahāro. Samaṇena bhavitabbaṃ abyāvaṭena. Samaṇo assa susamaṇo, gaccha tvaṃ, na mayaṃ taṃ jānāmā”ti. Atha kho āyasmā udāyī tehi ājīvakasāvakehi apasādito punadeva sāvatthiṃ paccāgañchi.



</Paragraph>

<Paragraph number="1227" book="para">
Tatiyampi kho sā kumārikā mātuyā santike dūtaṃ pāhesi—  “ahañhi duggatā dukkhitā, na sukhaṃ labhāmi. Māsaṃyeva maṃ suṇisabhogena bhuñjiṃsu. Tato aparena dāsibhogena bhuñjanti. Āgacchatu me, mātā, maṃ nessatū”ti. Dutiyampi kho sā gaṇakī yenāyasmā udāyī tenupasaṅkami; upasaṅkamitvā āyasmantaṃ udāyiṃ etadavoca—  “sā kira, bhante, kumārikā duggatā dukkhitā, na sukhaṃ labhati. Māsaṃyeva naṃ suṇisabhogena bhuñjiṃsu. Tato aparena dāsibhogena bhuñjanti. Vadeyyātha, bhante—  ‘māyyo, imaṃ kumārikaṃ dāsibhogena bhuñjittha, suṇisabhogena imaṃ kumārikaṃ bhuñjathā’”ti. “Paṭhamampāhaṃ tehi ājīvakasāvakehi apasādito, gaccha tvaṃ, nāhaṃ gamissāmī”ti.



</Paragraph>

</Division>
<Division number="298" book="para">

<Paragraph number="1228" book="para">
Atha kho sā gaṇakī ujjhāyati khiyyati vipāceti—  “evaṃ duggato hotu ayyo udāyī, evaṃ dukkhito hotu ayyo udāyī, evaṃ mā sukhaṃ labhatu ayyo udāyī, yathā me kumārikā duggatā dukkhitā na sukhaṃ labhati pāpikāya sassuyā pāpakena sasurena pāpakena sāmikenā”ti.



</Paragraph>

<Paragraph number="1229" book="para">
Sāpi kho kumārikā ujjhāyati khiyyati vipāceti—  “evaṃ duggato hotu ayyo udāyī, evaṃ dukkhito hotu ayyo udāyī, evaṃ mā sukhaṃ labhatu ayyo udāyī, yathāhaṃ duggatā dukkhitā na sukhaṃ labhāmi pāpikāya sassuyā pāpakena sasurena pāpakena sāmikenā”ti.



</Paragraph>

<Paragraph number="1230" book="para">
Aññāpi itthiyo asantuṭṭhā sassūhi vā sasurehi vā sāmikehi vā, tā evaṃ oyācanti—  “evaṃ duggato hotu ayyo udāyī, evaṃ dukkhito hotu ayyo udāyī, evaṃ mā sukhaṃ labhatu ayyo udāyī, yathā mayaṃ duggatā dukkhitā na sukhaṃ labhāma pāpikāhi sassūhi pāpakehi sasurehi pāpakehi sāmikehī”ti.



</Paragraph>

<Paragraph number="1231" book="para">
Yā pana tā itthiyo santuṭṭhā sassūhi vā sasurehi vā sāmikehi vā tā evaṃ āyācanti—  “evaṃ sukhito hotu ayyo udāyī, evaṃ sajjito hotu ayyo udāyī, evaṃ sukhamedho hotu ayyo udāyī, yathā mayaṃ sukhitā sajjitā sukhamedhā bhaddikāhi sassūhi bhaddakehi sasurehi bhaddakehi sāmikehī”ti.



</Paragraph>

<Paragraph number="1232" book="para">
Assosuṃ kho bhikkhū ekaccānaṃ itthīnaṃ oyācantīnaṃ ekaccānaṃ itthīnaṃ āyācantīnaṃ. Ye te bhikkhū appicchā …pe…  te ujjhāyanti khiyyanti vipācenti—  “kathañhi nāma āyasmā udāyī sañcarittaṃ samāpajjissatī”ti.



</Paragraph>

<Paragraph number="1233" book="para">
Atha kho te bhikkhū āyasmantaṃ udāyiṃ anekapariyāyena vigarahitvā bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā āyasmantaṃ udāyiṃ paṭipucchi—  “saccaṃ kira tvaṃ, udāyi, sañcarittaṃ samāpajjasī”ti? “Saccaṃ, bhagavā”ti. Vigarahi buddho bhagavā …pe…  kathañhi nāma tvaṃ, moghapurisa, sañcarittaṃ samāpajjissasi. Netaṃ, moghapurisa, appasannānaṃ vā pasādāya …pe…  evañca pana, bhikkhave, imaṃ sikkhāpadaṃ uddiseyyātha—



</Paragraph>

</Division>
<Division number="299" book="para">

<Paragraph number="1234" book="para">
<Emphasis>“Yo pana bhikkhu sañcarittaṃ samāpajjeyya, itthiyā vā purisamatiṃ purisassa vā itthimatiṃ, jāyattane vā jārattane vā, saṃghādiseso”</Emphasis>ti.



</Paragraph>

<Paragraph number="1235" book="para">
Evañcidaṃ bhagavatā bhikkhūnaṃ sikkhāpadaṃ paññattaṃ hoti.



</Paragraph>

</Division>
<Division number="300" book="para">

<Paragraph number="1236" book="para">
Tena kho pana samayena sambahulā dhuttā uyyāne paricārentā aññatarissā vesiyā santike dūtaṃ pāhesuṃ—  “āgacchatu uyyāne paricāressāmā”ti. Sā evamāha—  “ahaṃ khvayyo, tumhe na jānāmi—  ‘ke vā ime kassa vā’ti. Ahañcamhi bahubhaṇḍā bahuparikkhārā, bahinagarañca gantabbaṃ. Nāhaṃ gamissāmī”ti.



</Paragraph>

<Paragraph number="1237" book="para">
Atha kho so dūto tesaṃ dhuttānaṃ etamatthaṃ ārocesi. Evaṃ vutte, aññataro puriso te dhutte etadavoca—  “kissa tumhe, ayyo, etaṃ vesiṃ yācittha? Nanu ayyo udāyī vattabbo. Ayyo udāyī uyyojessatī”ti. Evaṃ vutte, aññataro upāsako taṃ purisaṃ etadavoca—  “māyyo, evaṃ avaca. Na kappati samaṇānaṃ sakyaputtiyānaṃ evarūpaṃ kātuṃ. Nāyyo udāyī evaṃ karissatī”ti. Evaṃ vutte, “karissati na karissatī”ti abbhutamakaṃsu.



</Paragraph>

<Paragraph number="1238" book="para">
Atha kho te dhuttā yenāyasmā udāyī tenupasaṅkamiṃsu; upasaṅkamitvā āyasmantaṃ udāyiṃ etadavocuṃ—  “idha mayaṃ, bhante, uyyāne paricārentā asukāya nāma vesiyā santike dūtaṃ pahiṇimhā—  ‘āgacchatu uyyāne paricāressāmā’ti. Sā evamāha—  ‘ahaṃ khvayyo, tumhe na jānāmi—  ke vā ime kassa vāti, ahañcamhi bahubhaṇḍā bahuparikkhārā, bahinagarañca gantabbaṃ. Nāhaṃ gamissāmī’ti. Sādhu, bhante, ayyo taṃ vesiṃ uyyojetū”ti.



</Paragraph>

<Paragraph number="1239" book="para">
Atha kho āyasmā udāyī yena sā vesī tenupasaṅkami; upasaṅkamitvā taṃ vesiṃ etadavoca—  “kissimesaṃ na gacchasī”ti? “Ahaṃ khvayya, ime na jānāmi—  ‘ke vā ime kassa vā’ti. Ahañcamhi bahubhaṇḍā bahuparikkhārā, bahinagarañca gantabbaṃ. Nāhaṃ gamissāmī”ti. “Gacchimesaṃ. Ahaṃ ime jānāmī”ti. “Sace, bhante, ayyo jānāti ahaṃ gamissāmī”ti. Atha kho te dhuttā taṃ vesiṃ ādāya uyyānaṃ agamaṃsu. Atha kho so upāsako ujjhāyati khiyyati vipāceti—  “kathañhi nāma ayyo udāyī taṅkhaṇikaṃ sañcarittaṃ samāpajjissatī”ti.



</Paragraph>

<Paragraph number="1240" book="para">
Assosuṃ kho bhikkhū tassa upāsakassa ujjhāyantassa khiyyantassa vipācentassa. Ye te bhikkhū appicchā …pe…  te ujjhāyanti khiyyanti vipācenti—  “kathañhi nāma āyasmā udāyī taṅkhaṇikaṃ sañcarittaṃ samāpajjissatī”ti.



</Paragraph>

<Paragraph number="1241" book="para">
Atha kho te bhikkhū āyasmantaṃ udāyiṃ anekapariyāyena vigarahitvā bhagavato etamatthaṃ ārocesuṃ …pe…  “saccaṃ kira tvaṃ, udāyi, taṅkhaṇikaṃ sañcarittaṃ samāpajjasī”ti? “Saccaṃ, bhagavā”ti. Vigarahi buddho bhagavā …pe…  kathañhi nāma tvaṃ, moghapurisa, taṅkhaṇikaṃ sañcarittaṃ samāpajjissasi? Netaṃ, moghapurisa, appasannānaṃ vā pasādāya …pe…  evañca pana, bhikkhave, imaṃ sikkhāpadaṃ uddiseyyātha—



</Paragraph>

</Division>
<Division number="301" book="para">

<Paragraph number="1242" book="para">
<Emphasis>“Yo pana bhikkhu sañcarittaṃ samāpajjeyya, itthiyā vā purisamatiṃ purisassa vā itthimatiṃ, jāyattane vā jārattane vā, antamaso taṅkhaṇikāyapi, saṃghādiseso”</Emphasis>ti. (*5*:<Emphasis>9</Emphasis>)



</Paragraph>

</Division>
<Division number="302" book="para">

<Paragraph number="1243" book="para">
<Emphasis>Yo panā</Emphasis>ti yo yādiso …pe…  <Emphasis>bhikkhū</Emphasis>ti …pe…  ayaṃ imasmiṃ atthe adhippeto bhikkhūti.



</Paragraph>

<Paragraph number="1244" book="para">
<Emphasis>Sañcarittaṃ samāpajjeyyā</Emphasis>ti itthiyā vā pahito purisassa santike gacchati, purisena vā pahito itthiyā santike gacchati.



</Paragraph>

<Paragraph number="1245" book="para">
<Emphasis>Itthiyā vā purisamatin</Emphasis>ti purisassa matiṃ itthiyā āroceti.



</Paragraph>

<Paragraph number="1246" book="para">
<Emphasis>Purisassa vā itthimatin</Emphasis>ti itthiyā matiṃ purisassa āroceti.



</Paragraph>

<Paragraph number="1247" book="para">
<Emphasis>Jāyattane vā</Emphasis>ti jāyā bhavissasi.



</Paragraph>

<Paragraph number="1248" book="para">
<Emphasis>Jārattane vā</Emphasis>ti jārī bhavissasi.



</Paragraph>

<Paragraph number="1249" book="para">
<Emphasis>Antamaso taṅkhaṇikāyapī</Emphasis>ti muhuttikā bhavissasi.



</Paragraph>

<Paragraph number="1250" book="para">
<Emphasis>Saṃghādiseso</Emphasis>ti …pe…  tenapi vuccati “saṃghādiseso”ti.



</Paragraph>

</Division>
<Division number="303" book="para">

<Paragraph number="1251" book="para">
Dasa itthiyo—  māturakkhitā piturakkhitā mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sārakkhā saparidaṇḍā.



</Paragraph>

<Paragraph number="1252" book="para">
Dasa bhariyāyo—  dhanakkītā chandavāsinī bhogavāsinī paṭavāsinī odapattakinī obhaṭacumbaṭā dāsī ca bhariyā ca kammakārī ca bhariyā ca dhajāhaṭā muhuttikā.



</Paragraph>

</Division>
<Division number="304" book="para">

<Paragraph number="1253" book="para">
<Emphasis>Māturakkhitā</Emphasis> nāma mātā rakkhati gopeti issariyaṃ kāreti vasaṃ vatteti.



</Paragraph>

<Paragraph number="1254" book="para">
<Emphasis>Piturakkhitā</Emphasis> nāma pitā rakkhati gopeti issariyaṃ kāreti vasaṃ vatteti.



</Paragraph>

<Paragraph number="1255" book="para">
<Emphasis>Mātāpiturakkhitā</Emphasis> nāma mātāpitaro rakkhanti gopenti issariyaṃ kārenti vasaṃ vattenti.



</Paragraph>

<Paragraph number="1256" book="para">
<Emphasis>Bhāturakkhitā</Emphasis> nāma bhātā rakkhati gopeti issariyaṃ kāreti vasaṃ vatteti.



</Paragraph>

<Paragraph number="1257" book="para">
<Emphasis>Bhaginirakkhitā</Emphasis> nāma bhaginī rakkhati gopeti issariyaṃ kāreti vasaṃ vatteti.



</Paragraph>

<Paragraph number="1258" book="para">
<Emphasis>Ñātirakkhitā</Emphasis> nāma ñātakā rakkhanti gopenti issariyaṃ kārenti vasaṃ vattenti.



</Paragraph>

<Paragraph number="1259" book="para">
<Emphasis>Gottarakkhitā</Emphasis> nāma sagottā rakkhanti gopenti issariyaṃ kārenti vasaṃ vattenti.



</Paragraph>

<Paragraph number="1260" book="para">
<Emphasis>Dhammarakkhitā</Emphasis> nāma sahadhammikā rakkhanti gopenti issariyaṃ kārenti vasaṃ vattenti.



</Paragraph>

<Paragraph number="1261" book="para">
<Emphasis>Sārakkhā</Emphasis> nāma gabbhepi pariggahitā hoti—  mayhaṃ esāti. Antamaso mālāguḷaparikkhittāpi.



</Paragraph>

<Paragraph number="1262" book="para">
<Emphasis>Saparidaṇḍā</Emphasis> nāma kehici daṇḍo ṭhapito hoti—  yo itthannāmaṃ itthiṃ gacchati ettako daṇḍoti.



</Paragraph>

<Paragraph number="1263" book="para">
<Emphasis>Dhanakkītā</Emphasis> nāma dhanena kiṇitvā vāseti.



</Paragraph>

<Paragraph number="1264" book="para">
<Emphasis>Chandavāsinī</Emphasis> nāma piyo piyaṃ vāseti.



</Paragraph>

<Paragraph number="1265" book="para">
<Emphasis>Bhogavāsinī</Emphasis> nāma bhogaṃ datvā vāseti.



</Paragraph>

<Paragraph number="1266" book="para">
<Emphasis>Paṭavāsinī</Emphasis> nāma paṭaṃ datvā vāseti.



</Paragraph>

<Paragraph number="1267" book="para">
<Emphasis>Odapattakinī</Emphasis> nāma udakapattaṃ āmasitvā vāseti.



</Paragraph>

<Paragraph number="1268" book="para">
<Emphasis>Obhaṭacumbaṭā</Emphasis> nāma cumbaṭaṃ oropetvā vāseti.



</Paragraph>

<Paragraph number="1269" book="para">
<Emphasis>Dāsī</Emphasis> nāma dāsī ceva hoti bhariyā ca.



</Paragraph>

<Paragraph number="1270" book="para">
<Emphasis>Kammakārī</Emphasis> nāma kammakārī ceva hoti bhariyā ca.



</Paragraph>

<Paragraph number="1271" book="para">
<Emphasis>Dhajāhaṭā</Emphasis> nāma karamarānītā vuccati.



</Paragraph>

<Paragraph number="1272" book="para">
<Emphasis>Muhuttikā</Emphasis> nāma taṅkhaṇikā vuccati.



</Paragraph>

</Division>
<Division number="305" book="para">

<Paragraph number="1273" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1274" book="para">
Puriso bhikkhuṃ pahiṇati—  “gaccha, bhante, itthannāmaṃ piturakkhitaṃ brūhi …pe…  mātāpiturakkhitaṃ brūhi…  bhāturakkhitaṃ brūhi…  bhaginirakkhitaṃ brūhi…  ñātirakkhitaṃ brūhi…  gottarakkhitaṃ brūhi…  dhammarakkhitaṃ brūhi…  sārakkhaṃ brūhi…  saparidaṇḍaṃ brūhi—  ‘hohi kira itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1275" type="center" book="para">
Nikkhepapadāni.





</Paragraph>

<Division number="306" book="para">

<Paragraph number="1276" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1277" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitañca mātāpiturakkhitañca …pe…  māturakkhitañca bhāturakkhitañca…  māturakkhitañca bhaginirakkhitañca…  māturakkhitañca ñātirakkhitañca…  māturakkhitañca gottarakkhitañca…  māturakkhitañca dhammarakkhitañca…  māturakkhitañca sārakkhañca…  māturakkhitañca saparidaṇḍañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1278" type="center" book="para">
Khaṇḍacakkaṃ.





</Paragraph>

<Division number="307" book="para">

<Paragraph number="1279" book="para">
Puriso bhikkhuṃ pahiṇati—  “gaccha, bhante, itthannāmaṃ piturakkhitañca mātāpiturakkhitañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1280" book="para">
Puriso bhikkhuṃ pahiṇati—  “gaccha, bhante, itthannāmaṃ piturakkhitañca bhāturakkhitañca …pe…  piturakkhitañca bhaginirakkhitañca…  piturakkhitañca ñātirakkhitañca…  piturakkhitañca gottarakkhitañca…  piturakkhitañca dhammarakkhitañca…  piturakkhitañca sārakkhañca…  piturakkhitañca saparidaṇḍañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1281" book="para">
Puriso bhikkhuṃ pahiṇati—  “gaccha, bhante, itthannāmaṃ piturakkhitañca māturakkhitañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1282" type="center" book="para">
Baddhacakkaṃ mūlaṃ saṃkhittaṃ.





</Paragraph>

<Division number="308" book="para">

<Paragraph number="1283" book="para">
( ) Puriso bhikkhuṃ pahiṇati—  “gaccha, bhante, itthannāmaṃ saparidaṇḍañca māturakkhitañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1284" book="para">
Puriso bhikkhuṃ pahiṇati—  “gaccha, bhante, itthannāmaṃ saparidaṇḍañca piturakkhitañca …pe…  saparidaṇḍañca mātāpiturakkhitañca…  saparidaṇḍañca bhāturakkhitañca…  saparidaṇḍañca bhaginirakkhitañca…  saparidaṇḍañca ñātirakkhitañca…  saparidaṇḍañca gottarakkhitañca…  saparidaṇḍañca dhammarakkhitañca…  saparidaṇḍañca sārakkhañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1285" type="center" book="para">
Ekamūlakaṃ niṭṭhitaṃ.





</Paragraph>

<Paragraph number="1286" type="center" book="para">
Evaṃ dumūlakampi timūlakampi yāva navamūlakaṃ kātabbaṃ.




</Paragraph>

<Paragraph number="1287" type="center" book="para">
Idaṃ dasamūlakaṃ—





</Paragraph>

<Division number="309" book="para">

<Paragraph number="1288" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca mātāpiturakkhitañca bhāturakkhitañca bhaginirakkhitañca ñātirakkhitañca gottarakkhitañca dhammarakkhitañca sārakkhañca saparidaṇḍañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1289" type="center" book="para">
Dhanakkītācakkaṃ niṭṭhitaṃ.





</Paragraph>

<Division number="310" book="para">

<Paragraph number="1290" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā chandavāsinī …pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1291" book="para">
Puriso bhikkhuṃ pahiṇati—  “gaccha, bhante, itthannāmaṃ piturakkhitaṃ brūhi …pe…  mātāpiturakkhitaṃ brūhi…  bhāturakkhitaṃ brūhi…  bhaginirakkhitaṃ brūhi…  ñātirakkhitaṃ brūhi…  gottarakkhitaṃ brūhi…  dhammarakkhitaṃ brūhi…  sārakkhaṃ brūhi…  saparidaṇḍaṃ brūhi—  ‘hohi kira itthannāmassa bhariyā muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1292" type="center" book="para">
Nikkhepapadāni.





</Paragraph>

<Division number="311" book="para">

<Paragraph number="1293" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1294" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitañca mātāpiturakkhitañca …pe…  māturakkhitañca saparidaṇḍañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1295" type="center" book="para">
Khaṇḍacakkaṃ.





</Paragraph>

<Division number="312" book="para">

<Paragraph number="1296" book="para">
Puriso bhikkhuṃ pahiṇati—  “gaccha, bhante, itthannāmaṃ piturakkhitañca mātāpiturakkhitañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1297" book="para">
Puriso bhikkhuṃ pahiṇati—  “gaccha, bhante, itthannāmaṃ piturakkhitañca bhāturakkhitañca …pe…  piturakkhitañca saparidaṇḍañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1298" book="para">
Puriso bhikkhuṃ pahiṇati—  “gaccha, bhante, itthannāmaṃ piturakkhitañca māturakkhitañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1299" type="center" book="para">
Baddhacakkaṃ mūlaṃ saṃkhittaṃ.





</Paragraph>

<Division number="313" book="para">

<Paragraph number="1300" book="para">
Puriso bhikkhuṃ pahiṇati—  “gaccha, bhante, itthannāmaṃ saparidaṇḍañca māturakkhitañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1301" book="para">
Puriso bhikkhuṃ pahiṇati—  “gaccha, bhante, itthannāmaṃ saparidaṇḍañca piturakkhitañca …pe…  saparidaṇḍañca sārakkhañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1302" type="center" book="para">
Ekamūlakaṃ niṭṭhitaṃ.





</Paragraph>

<Paragraph number="1303" type="center" book="para">
Dumūlakādīnipi evameva kātabbāni.




</Paragraph>

<Paragraph number="1304" type="center" book="para">
Idaṃ dasamūlakaṃ—





</Paragraph>

<Division number="314" book="para">

<Paragraph number="1305" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca mātāpiturakkhitañca bhāturakkhitañca bhaginirakkhitañca ñātirakkhitañca gottarakkhitañca dhammarakkhitañca sārakkhañca saparidaṇḍañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1306" type="center" book="para">
Muhuttikācakkaṃ niṭṭhitaṃ.





</Paragraph>

<Division number="315" book="para">

<Paragraph number="1307" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1308" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā chandavāsinī …pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1309" type="center" book="para">
Nikkhepapadāni.





</Paragraph>

<Division number="316" book="para">

<Paragraph number="1310" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā dhanakkītā ca chandavāsinī cā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1311" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā dhanakkītā ca bhogavāsinī ca …pe…  dhanakkītā ca paṭavāsinī ca…  dhanakkītā ca odapattakinī ca…  dhanakkītā ca obhaṭacumbaṭā ca…  dhanakkītā ca dāsī ca bhariyā ca…  dhanakkītā ca kammakārī ca bhariyā ca…  dhanakkītā ca dhajāhaṭā ca…  dhanakkītā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1312" type="center" book="para">
Khaṇḍacakkaṃ.





</Paragraph>

<Division number="317" book="para">

<Paragraph number="1313" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā chandavāsinī ca bhogavāsinī ca …pe…  chandavāsinī ca muhuttikā ca…  chandavāsinī ca dhanakkītā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1314" type="center" book="para">
Baddhacakkaṃ mūlaṃ saṃkhittaṃ.





</Paragraph>

<Division number="318" book="para">

<Paragraph number="1315" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā muhuttikā ca dhanakkītā ca …pe…  muhuttikā ca chandavāsinī ca …pe…  muhuttikā ca dhajāhaṭā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1316" type="center" book="para">
Ekamūlakaṃ niṭṭhitaṃ.





</Paragraph>

<Paragraph number="1317" type="center" book="para">
Dumūlakādīnipi evameva kātabbāni.




</Paragraph>

<Paragraph number="1318" type="center" book="para">
Idaṃ dasamūlakaṃ—





</Paragraph>

<Division number="319" book="para">

<Paragraph number="1319" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1320" type="center" book="para">
Māturakkhitācakkaṃ niṭṭhitaṃ.





</Paragraph>

<Paragraph number="1321" book="para">
Puriso bhikkhuṃ pahiṇati—  “gaccha, bhante, itthannāmaṃ piturakkhitaṃ …pe…  mātāpiturakkhitaṃ…  bhāturakkhitaṃ…  bhaginirakkhitaṃ…  ñātirakkhitaṃ…  gottarakkhitaṃ…  dhammarakkhitaṃ…  sārakkhaṃ…  saparidaṇḍaṃ brūhi—  ‘hohi kira itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1322" book="para">
Puriso bhikkhuṃ pahiṇati—  “gaccha, bhante, itthannāmaṃ saparidaṇḍaṃ brūhi—  ‘hohi kira itthannāmassa bhariyā chandavāsinī …pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>

<Paragraph number="1323" type="center" book="para">
Nikkhepapadāni.





</Paragraph>

<Division number="320" book="para">

<Paragraph number="1324" book="para">
Puriso bhikkhuṃ pahiṇati—  “gaccha, bhante, itthannāmaṃ saparidaṇḍaṃ brūhi—  ‘hohi kira itthannāmassa bhariyā dhanakkītā ca chandavāsinī cā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1325" book="para">
Puriso bhikkhuṃ pahiṇati—  “gaccha, bhante, itthannāmaṃ saparidaṇḍaṃ brūhi—  ‘hohi kira itthannāmassa bhariyā dhanakkītā ca bhogavāsinī ca …pe…  dhanakkītā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1326" type="center" book="para">
Khaṇḍacakkaṃ.





</Paragraph>

<Paragraph number="1327" book="para">
Puriso bhikkhuṃ pahiṇati—  “gaccha, bhante, itthannāmaṃ saparidaṇḍaṃ brūhi—  ‘hohi kira itthannāmassa bhariyā chandavāsinī ca bhogavāsinī ca …pe…  chandavāsinī ca muhuttikā ca…  chandavāsinī ca dhanakkītā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>

<Paragraph number="1328" type="center" book="para">
Baddhacakkaṃ mūlaṃ saṃkhittaṃ.





</Paragraph>

<Paragraph number="1329" book="para">
Puriso bhikkhuṃ pahiṇati—  “gaccha, bhante, itthannāmaṃ saparidaṇḍaṃ brūhi—  ‘hohi kira itthannāmassa bhariyā muhuttikā ca dhanakkītā ca …pe…  muhuttikā ca chandavāsinī ca …pe…  muhuttikā ca dhajāhaṭā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>

<Paragraph number="1330" type="center" book="para">
Ekamūlakaṃ niṭṭhitaṃ.





</Paragraph>

<Paragraph number="1331" type="center" book="para">
Dumūlakampi timūlakampi yāva navamūlakaṃ evameva kātabbaṃ.




</Paragraph>

<Paragraph number="1332" type="center" book="para">
Idaṃ dasamūlakaṃ—





</Paragraph>

<Division number="321" book="para">

<Paragraph number="1333" book="para">
Puriso bhikkhuṃ pahiṇati—  “gaccha, bhante, itthannāmaṃ saparidaṇḍaṃ brūhi—  ‘hohi kira itthannāmassa bhariyā dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1334" type="center" book="para">
Saparidaṇḍācakkaṃ niṭṭhitaṃ.





</Paragraph>

<Paragraph number="1335" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1336" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca brūhi—  ‘hotha kira itthannāmassa bhariyāyo dhanakkītā ca chandavāsinī cā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1337" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca mātāpiturakkhitañca brūhi—  ‘hotha kira itthannāmassa bhariyāyo dhanakkītā ca chandavāsinī ca bhogavāsinī cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>

<Paragraph number="1338" type="center" book="para">
Evaṃ ubhatovaḍḍhakaṃ kātabbaṃ.





</Paragraph>

<Paragraph number="1339" book="para">
Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca mātāpiturakkhitañca bhāturakkhitañca bhaginirakkhitañca ñātirakkhitañca gottarakkhitañca dhammarakkhitañca sārakkhañca saparidaṇḍañca brūhi—  ‘hotha kira itthannāmassa bhariyāyo dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>

<Paragraph number="1340" type="center" book="para">
Ubhatovaḍḍhakaṃ niṭṭhitaṃ.





</Paragraph>

<Paragraph number="1341" book="para">
Purisassa mātā bhikkhuṃ pahiṇati …pe…  purisassa pitā bhikkhuṃ pahiṇati …pe…  purisassa mātāpitaro bhikkhuṃ pahiṇanti …pe…  purisassa bhātā bhikkhuṃ pahiṇati …pe…  purisassa bhaginī bhikkhuṃ pahiṇati …pe…  purisassa ñātakā bhikkhuṃ pahiṇanti …pe…  purisassa gottā bhikkhuṃ pahiṇanti …pe…  purisassa sahadhammikā bhikkhuṃ pahiṇanti …pe… .




</Paragraph>

<Paragraph number="1342" type="center" book="para">
Purisassa peyyālo vitthāretabbo.





</Paragraph>

<Paragraph number="1343" type="center" book="para">
Ubhatovaḍḍhakaṃ yathā purimanayo tatheva vitthāretabbaṃ.



</Paragraph>

<Division number="322" book="para">

<Paragraph number="1344" book="para">
Māturakkhitāya mātā bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1345" book="para">
Māturakkhitāya mātā bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā chandavāsinī …pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1346" type="center" book="para">
Nikkhepapadāni.





</Paragraph>

<Division number="323" book="para">

<Paragraph number="1347" book="para">
Māturakkhitāya mātā bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā dhanakkītā ca chandavāsinī ca …pe…  dhanakkītā ca bhogavāsinī ca …pe…  dhanakkītā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1348" type="center" book="para">
Khaṇḍacakkaṃ.





</Paragraph>

<Division number="324" book="para">

<Paragraph number="1349" book="para">
Māturakkhitāya mātā bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā chandavāsinī ca bhogavāsinī ca …pe…  chandavāsinī ca muhuttikā ca…  chandavāsinī ca dhanakkītā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1350" type="center" book="para">
Baddhacakkaṃ mūlaṃ saṃkhittaṃ.





</Paragraph>

<Division number="325" book="para">

<Paragraph number="1351" book="para">
Māturakkhitāya mātā bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā muhuttikā ca dhanakkītā ca …pe…  muhuttikā ca chandavāsinī ca …pe…  muhuttikā ca dhajāhaṭā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1352" type="center" book="para">
Ekamūlakaṃ niṭṭhitaṃ.





</Paragraph>

<Paragraph number="1353" type="center" book="para">
Dumūlakampi timūlakampi yāva navamūlakaṃ evameva kātabbaṃ.




</Paragraph>

<Paragraph number="1354" type="center" book="para">
Idaṃ dasamūlakaṃ—





</Paragraph>

<Division number="326" book="para">

<Paragraph number="1355" book="para">
Māturakkhitāya mātā bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1356" type="center" book="para">
Mātucakkaṃ niṭṭhitaṃ.





</Paragraph>

<Paragraph number="1357" book="para">
Piturakkhitāya pitā bhikkhuṃ pahiṇati …pe…  mātāpiturakkhitāya mātāpitaro bhikkhuṃ pahiṇanti…  bhāturakkhitāya bhātā bhikkhuṃ pahiṇati…  bhaginirakkhitāya bhaginī bhikkhuṃ pahiṇati…  ñātirakkhitāya ñātakā bhikkhuṃ pahiṇanti…  gottarakkhitāya gottā bhikkhuṃ pahiṇanti…  dhammarakkhitāya sahadhammikā bhikkhuṃ pahiṇanti…  sārakkhāya yena pariggahitā hoti so bhikkhuṃ pahiṇati…  saparidaṇḍāya yena daṇḍo ṭhapito hoti so bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1358" book="para">
Saparidaṇḍāya yena daṇḍo ṭhapito hoti so bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā chandavāsinī …pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>

<Paragraph number="1359" type="center" book="para">
Nikkhepapadāni.





</Paragraph>

<Division number="327" book="para">

<Paragraph number="1360" book="para">
Saparidaṇḍāya yena daṇḍo ṭhapito hoti so bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā dhanakkītā ca chandavāsinī ca …pe…  dhanakkītā ca bhogavāsinī ca …pe…  dhanakkītā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1361" type="center" book="para">
Khaṇḍacakkaṃ.





</Paragraph>

<Division number="328" book="para">

<Paragraph number="1362" book="para">
Saparidaṇḍāya yena daṇḍo ṭhapito hoti so bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā chandavāsinī ca bhogavāsinī ca …pe…  chandavāsinī ca muhuttikā ca…  chandavāsinī ca dhanakkītā cā’”ti. Paṭiggaṇhāti vīmaṃsati paccāharati āpatti saṃghādisesassa.




</Paragraph>
</Division>

<Paragraph number="1363" type="center" book="para">
Baddhacakkaṃ mūlaṃ saṃkhittaṃ.





</Paragraph>

<Division number="329" book="para">

<Paragraph number="1364" book="para">
Saparidaṇḍāya yena daṇḍo, ṭhapito hoti so bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā muhuttikā ca dhanakkītā ca …pe…  muhuttikā ca chandavāsinī ca …pe…  muhuttikā ca dhajāhaṭā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1365" type="center" book="para">
Ekamūlakaṃ niṭṭhitaṃ.





</Paragraph>

<Paragraph number="1366" type="center" book="para">
Dumūlakampi timūlakampi yāva navamūlakaṃ evameva kātabbaṃ.




</Paragraph>

<Paragraph number="1367" type="center" book="para">
Idaṃ dasamūlakaṃ—





</Paragraph>

<Division number="330" book="para">

<Paragraph number="1368" book="para">
Saparidaṇḍāya yena daṇḍo ṭhapito hoti so bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1369" type="center" book="para">
Daṇḍaṭhapitacakkaṃ niṭṭhitaṃ.





</Paragraph>

<Paragraph number="1370" book="para">
Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1371" book="para">
Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā chandavāsinī …pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>

<Paragraph number="1372" type="center" book="para">
Nikkhepapadāni.





</Paragraph>

<Division number="331" book="para">

<Paragraph number="1373" book="para">
Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā ca chandavāsinī cā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1374" book="para">
Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā ca bhogavāsinī ca …pe…  dhanakkītā ca paṭavāsinī ca …pe…  dhanakkītā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1375" type="center" book="para">
Khaṇḍacakkaṃ.





</Paragraph>

<Division number="332" book="para">

<Paragraph number="1376" book="para">
Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā chandavāsinī ca bhogavāsinī ca …pe…  chandavāsinī ca muhuttikā ca…  chandavāsinī ca dhanakkītā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1377" type="center" book="para">
Baddhacakkaṃ mūlaṃ saṃkhittaṃ.





</Paragraph>

<Paragraph number="1378" book="para">
Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā muhuttikā ca dhanakkītā ca …pe…  muhuttikā ca chandavāsinī ca …pe…  muhuttikā ca dhajāhaṭā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>

<Paragraph number="1379" type="center" book="para">
Ekamūlakaṃ niṭṭhitaṃ.





</Paragraph>

<Paragraph number="1380" type="center" book="para">
Dumūlakādīnipi evameva kātabbāni.




</Paragraph>

<Paragraph number="1381" type="center" book="para">
Idaṃ dasamūlakaṃ—





</Paragraph>

<Division number="333" book="para">

<Paragraph number="1382" book="para">
Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1383" type="center" book="para">
Aparaṃ māturakkhitācakkaṃ niṭṭhitaṃ.





</Paragraph>

<Paragraph number="1384" book="para">
Piturakkhitā bhikkhuṃ pahiṇati …pe…  mātāpiturakkhitā bhikkhuṃ pahiṇati…  bhāturakkhitā bhikkhuṃ pahiṇati…  bhaginirakkhitā bhikkhuṃ pahiṇati…  ñātirakkhitā bhikkhuṃ pahiṇati…  gottarakkhitā bhikkhuṃ pahiṇati…  dhammarakkhitā bhikkhuṃ pahiṇati…  sārakkhā bhikkhuṃ pahiṇati…  saparidaṇḍā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1385" book="para">
Saparidaṇḍā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā chandavāsinī …pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>

<Paragraph number="1386" type="center" book="para">
Nikkhepapadāni.





</Paragraph>

<Division number="334" book="para">

<Paragraph number="1387" book="para">
Saparidaṇḍā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā ca chandavāsinī ca …pe…  dhanakkītā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1388" type="center" book="para">
Khaṇḍacakkaṃ.





</Paragraph>

<Division number="335" book="para">

<Paragraph number="1389" book="para">
Saparidaṇḍā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā chandavāsinī ca bhogavāsinī ca …pe…  chandavāsinī ca muhuttikā ca…  chandavāsinī ca dhanakkītā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1390" type="center" book="para">
Baddhacakkaṃ, mūlaṃ saṃkhittaṃ.





</Paragraph>

<Division number="336" book="para">

<Paragraph number="1391" book="para">
Saparidaṇḍā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā muhuttikā ca dhanakkītā ca …pe…  muhuttikā ca chandavāsinī ca …pe…  muhuttikā ca dhajāhaṭā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1392" type="center" book="para">
Ekamūlakaṃ niṭṭhitaṃ.





</Paragraph>

<Paragraph number="1393" type="center" book="para">
Dumūlakādīnipi evameva kātabbāni.




</Paragraph>

<Paragraph number="1394" type="center" book="para">
Idaṃ dasamūlakaṃ—





</Paragraph>

<Division number="337" book="para">

<Paragraph number="1395" book="para">
Saparidaṇḍā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.




</Paragraph>
</Division>

<Paragraph number="1396" type="center" book="para">
Aparaṃ saparidaṇḍācakkaṃ niṭṭhitaṃ.

  
Sabbaṃ cakkapeyyālaṃ niṭṭhitaṃ.





</Paragraph>

<Division number="338" book="para">

<Paragraph number="1397" book="para">
Paṭiggaṇhāti vīmaṃsati paccāharati, āpatti saṃghādisesassa. Paṭiggaṇhāti vīmaṃsati na paccāharati, āpatti thullaccayassa. Paṭiggaṇhāti na vīmaṃsati paccāharati, āpatti thullaccayassa. Paṭiggaṇhāti na vīmaṃsati na paccāharati, āpatti dukkaṭassa. Na paṭiggaṇhāti vīmaṃsati paccāharati, āpatti thullaccayassa. Na paṭiggaṇhāti vīmaṃsati na paccāharati, āpatti dukkaṭassa. Na paṭiggaṇhāti na vīmaṃsati paccāharati, āpatti dukkaṭassa. Na paṭiggaṇhāti na vīmaṃsati na paccāharati, anāpatti.



</Paragraph>

<Paragraph number="1398" book="para">
Puriso sambahule bhikkhū āṇāpeti—  “gacchatha, bhante, itthannāmaṃ itthiṃ vīmaṃsathā”ti. Sabbe paṭiggaṇhanti sabbe vīmaṃsanti sabbe paccāharanti, āpatti sabbesaṃ saṃghādisesassa.



</Paragraph>

<Paragraph number="1399" book="para">
Puriso sambahule bhikkhū āṇāpeti—  “gacchatha, bhante, itthannāmaṃ itthiṃ vīmaṃsathā”ti. Sabbe paṭiggaṇhanti sabbe vīmaṃsanti ekaṃ paccāharāpenti, āpatti sabbesaṃ saṃghādisesassa.



</Paragraph>

<Paragraph number="1400" book="para">
Puriso sambahule bhikkhū āṇāpeti—  “gacchatha, bhante, itthannāmaṃ itthiṃ vīmaṃsathā”ti. Sabbe paṭiggaṇhanti ekaṃ vīmaṃsāpetvā sabbe paccāharanti, āpatti sabbesaṃ saṃghādisesassa.



</Paragraph>

<Paragraph number="1401" book="para">
Puriso sambahule bhikkhū āṇāpeti—  “gacchatha, bhante, itthannāmaṃ itthiṃ vīmaṃsathā”ti. Sabbe paṭiggaṇhanti ekaṃ vīmaṃsāpetvā ekaṃ paccāharāpenti, āpatti sabbesaṃ saṃghādisesassa.



</Paragraph>

<Paragraph number="1402" book="para">
Puriso bhikkhuṃ āṇāpeti—  “gaccha, bhante, itthannāmaṃ itthiṃ vīmaṃsā”ti. Paṭiggaṇhāti vīmaṃsati paccāharati, āpatti saṃghādisesassa.



</Paragraph>

<Paragraph number="1403" book="para">
Puriso bhikkhuṃ āṇāpeti—  “gaccha, bhante, itthannāmaṃ itthiṃ vīmaṃsā”ti. Paṭiggaṇhāti vīmaṃsati antevāsiṃ paccāharāpeti, āpatti saṃghādisesassa.



</Paragraph>

<Paragraph number="1404" book="para">
Puriso bhikkhuṃ āṇāpeti—  “gaccha, bhante, itthannāmaṃ itthiṃ vīmaṃsā”ti. Paṭiggaṇhāti antevāsiṃ vīmaṃsāpetvā attanā paccāharati, āpatti saṃghādisesassa.



</Paragraph>

<Paragraph number="1405" book="para">
Puriso bhikkhuṃ āṇāpeti—  “gaccha, bhante, itthannāmaṃ itthiṃ vimaṃsā”ti. Paṭiggaṇhāti antevāsiṃ vīmaṃsāpeti antevāsī vīmaṃsitvā bahiddhā paccāharati, āpatti ubhinnaṃ thullaccayassa.



</Paragraph>

</Division>
<Division number="339" book="para">

<Paragraph number="1406" book="para">
Gacchanto sampādeti, āgacchanto visaṃvādeti, āpatti thullaccayassa.



</Paragraph>

<Paragraph number="1407" book="para">
Gacchanto visaṃvādeti, āgacchanto sampādeti, āpatti thullaccayassa.



</Paragraph>

<Paragraph number="1408" book="para">
Gacchanto sampādeti, āgacchanto sampādeti, āpatti saṃghādisesassa.



</Paragraph>

<Paragraph number="1409" book="para">
Gacchanto visaṃvādeti, āgacchanto visaṃvādeti, anāpatti.



</Paragraph>

</Division>
<Division number="340" book="para">

<Paragraph number="1410" book="para">
Anāpatti—  saṃghassa vā cetiyassa vā gilānassa vā karaṇīyena gacchati, ummattakassa, ādikammikassāti.

</Paragraph>
</Division>

<TableOfContents book="para" section="1.2.5">
* [1.2.5.1 Vinītavatthuuddānagāthā](/1-2-5/1-2-5-1)
* [1.2.5.2 Vinītavatthu](/1-2-5/1-2-5-2)
</TableOfContents>