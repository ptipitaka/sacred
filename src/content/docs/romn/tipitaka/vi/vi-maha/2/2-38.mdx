---
title: "2.38 Vajjanīyapuggalasandassana"
tableOfContents: false
sidebar:
  order: 32
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="183" book="vi-maha">

<Paragraph number="797" book="vi-maha">
Na, bhikkhave, bhikkhuniyā nisinnaparisāya pātimokkhaṃ uddisitabbaṃ. Yo uddiseyya, āpatti dukkaṭassa. Na sikkhamānāya …pe…  na sāmaṇerassa …pe…  na sāmaṇeriyā …pe…  na sikkhāpaccakkhātakassa …pe…  na antimavatthuṃ ajjhāpannakassa nisinnaparisāya pātimokkhaṃ uddisitabbaṃ. Yo uddiseyya, āpatti dukkaṭassa.
</Paragraph>

<Paragraph number="798" book="vi-maha">
Na āpattiyā adassane ukkhittakassa nisinnaparisāya pātimokkhaṃ uddisitabbaṃ. Yo uddiseyya, yathādhammo kāretabbo. Na āpattiyā appaṭikamme ukkhittakassa nisinnaparisāya …pe…  na pāpikāya diṭṭhiyā appaṭinissagge ukkhittakassa nisinnaparisāya pātimokkhaṃ uddisitabbaṃ. Yo uddiseyya, yathādhammo kāretabbo.
</Paragraph>

<Paragraph number="799" book="vi-maha">
Na paṇḍakassa nisinnaparisāya pātimokkhaṃ uddisitabbaṃ. Yo uddiseyya, āpatti dukkaṭassa. Na theyyasaṃvāsakassa …pe…  na titthiyapakkantakassa …pe…  na tiracchānagatassa …pe…  na mātughātakassa …pe…  na pitughātakassa …pe…  na arahantaghātakassa …pe…  na bhikkhunidūsakassa …pe…  na saṃghabhedakassa …pe…  na lohituppādakassa …pe…  na ubhatobyañjanakassa nisinnaparisāya pātimokkhaṃ uddisitabbaṃ. Yo uddiseyya, āpatti dukkaṭassa.
</Paragraph>

<Paragraph number="800" book="vi-maha">
Na, bhikkhave, pārivāsikapārisuddhidānena uposatho kātabbo, aññatra avuṭṭhitāya parisāya. Na ca, bhikkhave, anuposathe uposatho kātabbo, aññatra saṃghasāmaggiyā”ti.

</Paragraph>
</Division>

<Paragraph number="801" type="center" book="vi-maha">
Tatiyabhāṇavāro niṭṭhito.

  
Uposathakkhandhako dutiyo.



</Paragraph>

<Paragraph number="802" type="center" book="vi-maha">
Tassuddānaṃ


</Paragraph>

<Paragraph number="803" type="verses" book="vi-maha">
_Titthiyā bimbisāro ca,_  
_sannipatituṃ tuṇhikā;_  
_Dhammaṃ raho pātimokkhaṃ,_  
_devasikaṃ tadā sakiṃ._  

</Paragraph>

<Paragraph number="804" type="verses" book="vi-maha">
_Yathāparisā samaggaṃ,_  
_sāmaggī maddakucchi ca;_  
_Sīmā mahatī nadiyā,_  
_anu dve khuddakāni ca._  

</Paragraph>

<Paragraph number="805" type="verses" book="vi-maha">
_Navā rājagahe ceva,_  
_Sīmā avippavāsanā;_  
_Sammanne paṭhamaṃ sīmaṃ,_  
_Pacchā sīmaṃ samūhane._  

</Paragraph>

<Paragraph number="806" type="verses" book="vi-maha">
_Asammatā gāmasīmā,_  
_nadiyā samudde sare;_  
_Udakukkhepo bhindanti,_  
_tathevajjhottharanti ca._  

</Paragraph>

<Paragraph number="807" type="verses" book="vi-maha">
_Kati kammāni uddeso,_  
_savarā asatīpi ca;_  
_Dhammaṃ vinayaṃ tajjenti,_  
_puna vinayatajjanā._  

</Paragraph>

<Paragraph number="808" type="verses" book="vi-maha">
_Codanā kate okāse,_  
_adhammappaṭikkosanā;_  
_Catupañcaparā āvi,_  
_sañcicca cepi vāyame._  

</Paragraph>

<Paragraph number="809" type="verses" book="vi-maha">
_Sagahaṭṭhā anajjhiṭṭhā,_  
_codanamhi na jānati;_  
_Sambahulā na jānanti,_  
_sajjukaṃ na ca gacchare._  

</Paragraph>

<Paragraph number="810" type="verses" book="vi-maha">
_Katimī kīvatikā dūre,_  
_ārocetuñca nassari;_  
_Uklāpaṃ āsanaṃ dīpo,_  
_disā añño bahussuto._  

</Paragraph>

<Paragraph number="811" type="verses" book="vi-maha">
_Sajjukaṃ vassuposatho,_  
_suddhikammañca ñātakā;_  
_Gaggo catutayo dveko,_  
_āpattisabhāgā sari._  

</Paragraph>

<Paragraph number="812" type="verses" book="vi-maha">
_Sabbo saṃgho vematiko,_  
_na jānanti bahussuto;_  
_Bahū samasamā thokā,_  
_parisā avuṭṭhitāya ca._  

</Paragraph>

<Paragraph number="813" type="verses" book="vi-maha">
_Ekaccā vuṭṭhitā sabbā,_  
_jānanti ca vematikā;_  
_Kappatevāti kukkuccā,_  
_jānaṃ passaṃ suṇanti ca._  

</Paragraph>

<Paragraph number="814" type="verses" book="vi-maha">
_Āvāsikena āgantu,_  
_cātupannaraso puna;_  
_Pāṭipado pannaraso,_  
_liṅgasaṃvāsakā ubho._  

</Paragraph>

<Paragraph number="815" type="verses" book="vi-maha">
_Pārivāsānuposatho,_  
_aññatra saṃghasāmaggiyā;_  
_Ete vibhattā uddānā,_  
_vatthuvibhūtakāraṇāti._  


</Paragraph>

<Paragraph number="816" type="center" book="vi-maha">
Imasmiṃ khandhake vatthūni chaasīti.



</Paragraph>

<Paragraph number="817" type="center" book="vi-maha">
Uposathakkhandhako niṭṭhito.
</Paragraph>