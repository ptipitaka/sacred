---
title: "1.14.1 Abhiññātānaṃpabbajjā"
tableOfContents: false
sidebar:
  order: 1
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="63" book="vi-maha" e="ch" v="3" p="54">

<Paragraph number="239" book="vi-maha">
Tena kho pana samayena abhiññātā abhiññātā māgadhikā kulaputtā bhagavati brahmacariyaṃ caranti. Manussā ujjhāyanti khiyyanti vipācenti—  “aputtakatāya paṭipanno samaṇo gotamo, vedhabyāya paṭipanno samaṇo gotamo, kulupacchedāya paṭipanno samaṇo gotamo, idāni anena jaṭilasahassaṃ pabbājitaṃ, imāni ca aḍḍhateyyāni paribbājakasatāni sañcayāni pabbājitāni. Ime ca abhiññātā abhiññātā māgadhikā kulaputtā samaṇe gotame brahmacariyaṃ carantī”ti. Apissu bhikkhū disvā imāya gāthāya codenti—
</Paragraph>

<Paragraph number="240" type="verses" book="vi-maha">
_“Āgato kho mahāsamaṇo,_  
_māgadhānaṃ giribbajaṃ;_  
_Sabbe sañcaye netvāna,_  
_kaṃsu dāni nayissatī”ti._  

</Paragraph>

<Paragraph number="241" book="vi-maha">
Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Atha kho te bhikkhū bhagavato etamatthaṃ ārocesuṃ …pe…  “na, bhikkhave, so saddo ciraṃ bhavissati, sattāhameva bhavissati, sattāhassa accayena antaradhāyissati. Tena hi, bhikkhave, ye tumhe imāya gāthāya codenti—
</Paragraph>

<Paragraph number="242" type="verses" book="vi-maha">
_‘Āgato kho mahāsamaṇo,_  
_māgadhānaṃ giribbajaṃ;_  
_Sabbe sañcaye netvāna,_  
_kaṃsu dāni nayissatī’ti._  

</Paragraph>

<Paragraph number="243" book="vi-maha">
Te tumhe imāya gāthāya paṭicodetha—
</Paragraph>

<Paragraph number="244" type="verses" book="vi-maha">
_‘Nayanti ve mahāvīrā,_  
_saddhammena tathāgatā;_  
_Dhammena nayamānānaṃ,_  
_kā usūyā vijānatan’”ti._  

</Paragraph>

<Paragraph number="245" book="vi-maha">
Tena kho pana samayena manussā bhikkhū disvā imāya gāthāya codenti—
</Paragraph>

<Paragraph number="246" type="verses" book="vi-maha">
_“Āgato kho mahāsamaṇo,_  
_māgadhānaṃ giribbajaṃ;_  
_Sabbe sañcaye netvāna,_  
_kaṃsu dāni nayissatī”ti._  

</Paragraph>

<Paragraph number="247" book="vi-maha">
Bhikkhū te manusse imāya gāthāya paṭicodenti—
</Paragraph>

<Paragraph number="248" type="verses" book="vi-maha">
_“Nayanti ve mahāvīrā,_  
_saddhammena tathāgatā;_  
_Dhammena nayamānānaṃ,_  
_kā usūyā vijānatan”ti._  

</Paragraph>

<Paragraph number="249" book="vi-maha">
Manussā dhammena kira samaṇā sakyaputtiyā nenti no adhammenāti sattāhameva so saddo ahosi, sattāhassa accayena antaradhāyi.

</Paragraph>
</Division>

<Paragraph number="250" type="center" book="vi-maha">
Sāriputtamoggallānapabbajjākathā niṭṭhitā.

  
Catutthabhāṇavāro niṭṭhito.
</Paragraph>