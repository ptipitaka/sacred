---
title: "1.66 Āpattiyāadassaneukkhittakavatthu"
tableOfContents: false
sidebar:
  order: 63
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="130" book="vi-maha" bookNo="3" page="135">

<Paragraph number="545" book="vi-maha">
Tena kho pana samayena aññataro bhikkhu āpattiyā adassane ukkhittako vibbhami. So puna paccāgantvā bhikkhū upasampadaṃ yāci. Bhagavato etamatthaṃ ārocesuṃ.
</Paragraph>

<Paragraph number="546" book="vi-maha">
“Idha pana, bhikkhave, bhikkhu āpattiyā adassane ukkhittako vibbhamati. So puna paccāgantvā bhikkhū upasampadaṃ yācati. So evamassa vacanīyo—  ‘passissasi taṃ āpattin’ti? Sacāhaṃ passissāmīti, pabbājetabbo. Sacāhaṃ na passissāmīti, na pabbājetabbo. Pabbājetvā vattabbo—  ‘passissasi taṃ āpattin’ti? Sacāhaṃ passissāmīti, upasampādetabbo. Sacāhaṃ na passissāmīti, na upasampādetabbo. Upasampādetvā vattabbo—  ‘passissasi taṃ āpattin’ti? Sacāhaṃ passissāmīti, osāretabbo. Sacāhaṃ na passissāmīti, na osāretabbo. Osāretvā vattabbo—  ‘passasi taṃ āpattin’ti? Sace passati, iccetaṃ kusalaṃ. No ce passati, labbhamānāya sāmaggiyā puna ukkhipitabbo. Alabbhamānāya sāmaggiyā anāpatti sambhoge saṃvāse.
</Paragraph>

<Paragraph number="547" book="vi-maha">
Idha pana, bhikkhave, bhikkhu āpattiyā appaṭikamme ukkhittako vibbhamati. So puna paccāgantvā bhikkhū upasampadaṃ yācati. So evamassa vacanīyo—  ‘paṭikarissasi taṃ āpattin’ti? Sacāhaṃ paṭikarissāmīti, pabbājetabbo. Sacāhaṃ na paṭikarissāmīti, na pabbājetabbo. Pabbājetvā vattabbo—  ‘paṭikarissasi taṃ āpattin’ti? Sacāhaṃ paṭikarissāmīti, upasampādetabbo. Sacāhaṃ na paṭikarissāmīti, na upasampādetabbo. Upasampādetvā vattabbo—  ‘paṭikarissasi taṃ āpattin’ti? Sacāhaṃ paṭikarissāmīti, osāretabbo. Sacāhaṃ na paṭikarissāmīti, na osāretabbo. Osāretvā vattabbo—  ‘paṭikarohi taṃ āpattin’ti. Sace paṭikaroti, iccetaṃ kusalaṃ. No ce paṭikaroti labbhamānāya sāmaggiyā puna ukkhipitabbo. Alabbhamānāya sāmaggiyā anāpatti sambhoge saṃvāse.
</Paragraph>

<Paragraph number="548" book="vi-maha">
Idha pana, bhikkhave, bhikkhu pāpikāya diṭṭhiyā appaṭinissagge ukkhittako vibbhamati. So puna paccāgantvā bhikkhū upasampadaṃ yācati. So evamassa vacanīyo—  ‘paṭinissajjissasi taṃ pāpikaṃ diṭṭhin’ti? Sacāhaṃ paṭinissajjissāmīti, pabbājetabbo. Sacāhaṃ na paṭinissajjissāmīti, na pabbājetabbo. Pabbājetvā vattabbo—  ‘paṭinissajjissasi taṃ pāpikaṃ diṭṭhin’ti? Sacāhaṃ paṭinissajjissāmīti, upasampādetabbo. Sacāhaṃ na paṭinissajjissāmīti, na upasampādetabbo. Upasampādetvā vattabbo—  ‘paṭinissajjissasi taṃ pāpikaṃ diṭṭhin’ti? Sacāhaṃ paṭinissajjissāmīti, osāretabbo. Sacāhaṃ na paṭinissajjissāmīti, na osāretabbo. Osāretvā vattabbo—  ‘paṭinissajjehi taṃ pāpikaṃ diṭṭhin’ti. Sace paṭinissajjati, iccetaṃ kusalaṃ. No ce paṭinissajjati, labbhamānāya sāmaggiyā puna ukkhipitabbo. Alabbhamānāya sāmaggiyā anāpatti sambhoge saṃvāse”ti.

</Paragraph>
</Division>

<Paragraph number="549" type="center" book="vi-maha">
Mahākhandhako paṭhamo.



</Paragraph>

<Paragraph number="550" type="center" book="vi-maha">
Tassuddānaṃ


</Paragraph>

<Division number="131" book="vi-maha" bookNo="3" page="136">

<Paragraph number="551" type="verses" book="vi-maha">
_Vinayamhi mahatthesu,_  
_pesalānaṃ sukhāvahe;_  
_Niggahānañca pāpicche,_  
_lajjīnaṃ paggahesu ca._  

</Paragraph>

<Paragraph number="552" type="verses" book="vi-maha">
_Sāsanādhāraṇe ceva,_  
_sabbaññujinagocare;_  
_Anaññavisaye kheme,_  
_supaññatte asaṃsaye._  

</Paragraph>

<Paragraph number="553" type="verses" book="vi-maha">
_Khandhake vinaye ceva,_  
_parivāre ca mātike;_  
_Yathātthakārī kusalo,_  
_paṭipajjati yoniso._  

</Paragraph>

<Paragraph number="554" type="verses" book="vi-maha">
_Yo gavaṃ na vijānāti,_  
_na so rakkhati gogaṇaṃ;_  
_Evaṃ sīlaṃ ajānanto,_  
_kiṃ so rakkheyya saṃvaraṃ._  

</Paragraph>

<Paragraph number="555" type="verses" book="vi-maha">
_Pamuṭṭhamhi ca suttante,_  
_abhidhamme ca tāvade;_  
_Vinaye avinaṭṭhamhi,_  
_puna tiṭṭhati sāsanaṃ._  

</Paragraph>

<Paragraph number="556" type="verses" book="vi-maha">
_Tasmā saṅgāhaṇāhetuṃ,_  
_uddānaṃ anupubbaso;_  
_Pavakkhāmi yathāñāyaṃ,_  
_suṇātha mama bhāsato._  

</Paragraph>

<Paragraph number="557" type="verses" book="vi-maha">
_Vatthu nidānaṃ āpatti,_  
_nayā peyyālameva ca;_  
_Dukkaraṃ taṃ asesetuṃ,_  
_nayato taṃ vijānathāti._  

</Paragraph>

<Paragraph number="558" type="verses" book="vi-maha">
_Bodhi rājāyatanañca,_  
_ajapālo sahampati;_  
_Brahmā āḷāro udako,_  
_bhikkhu ca upako isi._  

</Paragraph>

<Paragraph number="559" type="verses" book="vi-maha">
_Koṇḍañño vappo bhaddiyo,_  
_mahānāmo ca assaji;_  
_Yaso cattāro paññāsa,_  
_sabbe pesesi so disā._  

</Paragraph>

<Paragraph number="560" type="verses" book="vi-maha">
_Vatthu mārehi tiṃsā ca,_  
_uruvelaṃ tayo jaṭī;_  
_Agyāgāraṃ mahārājā,_  
_sakko brahmā ca kevalā._  

</Paragraph>

<Paragraph number="561" type="verses" book="vi-maha">
_Paṃsukūlaṃ pokkharaṇī,_  
_silā ca kakudho silā;_  
_Jambu ambo ca āmalo,_  
_pāripupphañca āhari._  

</Paragraph>

<Paragraph number="562" type="verses" book="vi-maha">
_Phāliyantu ujjalantu,_  
_vijjhāyantu ca kassapa;_  
_Nimujjanti mukhī megho,_  
_gayā laṭṭhi ca māgadho._  

</Paragraph>

<Paragraph number="563" type="verses" book="vi-maha">
_Upatisso kolito ca,_  
_abhiññātā ca pabbajuṃ;_  
_Dunnivatthā paṇāmanā,_  
_kiso lūkho ca brāhmaṇo._  

</Paragraph>

<Paragraph number="564" type="verses" book="vi-maha">
_Anācāraṃ ācarati,_  
_udaraṃ māṇavo gaṇo;_  
_Vassaṃ bālehi pakkanto,_  
_dasa vassāni nissayo._  

</Paragraph>

<Paragraph number="565" type="verses" book="vi-maha">
_Na vattanti paṇāmetuṃ,_  
_bālā passaddhi pañca cha;_  
_Yo so añño ca naggo ca,_  
_acchinnajaṭilasākiyo._  

</Paragraph>

<Paragraph number="566" type="verses" book="vi-maha">
_Magadhesu pañcābādhā,_  
_eko rājā ca aṅguli;_  
_Māgadho ca anuññāsi,_  
_kārā likhi kasāhato._  

</Paragraph>

<Paragraph number="567" type="verses" book="vi-maha">
_Lakkhaṇā iṇā dāso ca,_  
_bhaṇḍuko upāli ahi;_  
_Saddhaṃ kulaṃ kaṇṭako ca,_  
_āhundarikameva ca._  

</Paragraph>

<Paragraph number="568" type="verses" book="vi-maha">
_Vatthumhi dārako sikkhā,_  
_viharanti ca kiṃ nu kho;_  
_Sabbaṃ mukhaṃ upajjhāye,_  
_apalāḷana kaṇṭako._  

</Paragraph>

<Paragraph number="569" type="verses" book="vi-maha">
_Paṇḍako theyyapakkanto,_  
_ahi ca mātarī pitā;_  
_Arahantabhikkhunībhedā,_  
_ruhirena ca byañjanaṃ._  

</Paragraph>

<Paragraph number="570" type="verses" book="vi-maha">
_Anupajjhāyasaṃghena,_  
_gaṇapaṇḍakapattako;_  
_Acīvaraṃ tadubhayaṃ,_  
_yācitenapi ye tayo._  

</Paragraph>

<Paragraph number="571" type="verses" book="vi-maha">
_Hatthā pādā hatthapādā,_  
_kaṇṇā nāsā tadūbhayaṃ;_  
_Aṅguliaḷakaṇḍaraṃ,_  
_phaṇaṃ khujjañca vāmanaṃ._  

</Paragraph>

<Paragraph number="572" type="verses" book="vi-maha">
_Galagaṇḍī lakkhaṇā ceva,_  
_kasā likhitasīpadī;_  
_Pāpaparisadūsī ca,_  
_kāṇaṃ kuṇi tatheva ca._  

</Paragraph>

<Paragraph number="573" type="verses" book="vi-maha">
_Khañjaṃ pakkhahatañceva,_  
_sacchinnairiyāpathaṃ;_  
_Jarāndhamūgabadhiraṃ,_  
_andhamūgañca yaṃ tahiṃ._  

</Paragraph>

<Paragraph number="574" type="verses" book="vi-maha">
_Andhabadhiraṃ yaṃ vuttaṃ,_  
_mūgabadhirameva ca;_  
_Andhamūgabadhirañca,_  
_alajjīnañca nissayaṃ._  

</Paragraph>

<Paragraph number="575" type="verses" book="vi-maha">
_Vatthabbañca tathāddhānaṃ,_  
_yācamānena lakkhaṇā;_  
_Āgacchatu vivadanti,_  
_ekupajjhāyena kassapo._  

</Paragraph>

<Paragraph number="576" type="verses" book="vi-maha">
_Dissanti upasampannā,_  
_ābādhehi ca pīḷitā;_  
_Ananusiṭṭhā vitthenti,_  
_tattheva anusāsanā._  

</Paragraph>

<Paragraph number="577" type="verses" book="vi-maha">
_Saṃghepi ca atho bālā,_  
_asammatā ca ekato;_  
_Ullumpatupasampadā,_  
_nissayo ekako tayoti._  


</Paragraph>
</Division>

<Paragraph number="578" type="center" book="vi-maha">
Imamhi khandhake vatthūni ekasatañca dvāsattati.



</Paragraph>

<Paragraph number="579" type="center" book="vi-maha">
Mahākhandhako niṭṭhito.
</Paragraph>