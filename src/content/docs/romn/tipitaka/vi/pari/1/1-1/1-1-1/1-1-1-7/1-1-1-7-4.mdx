---
title: "1.1.1.7.4 Piṇḍapātavagga"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="153" book="pari" bookNo="5" page="48">

<Paragraph number="272" book="pari">
Anādariyaṃ paṭicca asakkaccaṃ piṇḍapātaṃ bhuñjantassa dukkaṭaṃ …pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato …pe… . (1)
</Paragraph>

<Paragraph number="273" book="pari">
Anādariyaṃ paṭicca tahaṃ tahaṃ olokentena piṇḍapātaṃ bhuñjantassa dukkaṭaṃ …pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato …pe… . (2)
</Paragraph>

<Paragraph number="274" book="pari">
Anādariyaṃ paṭicca tahaṃ tahaṃ omasitvā piṇḍapātaṃ bhuñjantassa dukkaṭaṃ …pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato …pe… . (3)
</Paragraph>

<Paragraph number="275" book="pari">
Anādariyaṃ paṭicca sūpaññeva bahuṃ bhuñjantassa dukkaṭaṃ …pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato …pe… . (4)
</Paragraph>

<Paragraph number="276" book="pari">
Anādariyaṃ paṭicca thūpakato omadditvā piṇḍapātaṃ bhuñjantassa dukkaṭaṃ …pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato …pe… . (5)
</Paragraph>

<Paragraph number="277" book="pari">
Anādariyaṃ paṭicca sūpaṃ vā byañjanaṃ vā odanena paṭicchādentassa dukkaṭaṃ …pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato …pe… . (6)
</Paragraph>

<Paragraph number="278" book="pari">
Anādariyaṃ paṭicca sūpaṃ vā odanaṃ vā agilāno attano atthāya viññāpetvā bhuñjantassa dukkaṭaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū sūpampi odanampi attano atthāya viññāpetvā bhuñjiṃsu, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  siyā kāyato ca cittato ca samuṭṭhāti, na vācato; siyā kāyato ca vācato ca cittato ca samuṭṭhāti …pe… . (7)
</Paragraph>

<Paragraph number="279" book="pari">
Anādariyaṃ paṭicca ujjhānasaññinā paresaṃ pattaṃ olokentassa dukkaṭaṃ …pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato …pe… . (8)
</Paragraph>

<Paragraph number="280" book="pari">
Anādariyaṃ paṭicca mahantaṃ kabaḷaṃ karontassa dukkaṭaṃ …pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato …pe… . (9)
</Paragraph>

<Paragraph number="281" book="pari">
Anādariyaṃ paṭicca dīghaṃ ālopaṃ karontassa dukkaṭaṃ …pe…  ekā paññatti. Ekena samuṭṭhānena samuṭṭhāti—  kāyato ca cittato ca samuṭṭhāti, na vācato …pe… . (10)

</Paragraph>
</Division>

<Paragraph number="282" type="center" book="pari">
Piṇḍapātavaggo catuttho.
</Paragraph>