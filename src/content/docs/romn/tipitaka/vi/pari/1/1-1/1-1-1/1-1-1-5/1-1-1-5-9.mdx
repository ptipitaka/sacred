---
title: "1.1.1.5.9 Rājavagga"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="136" book="pari" bookNo="5" page="39">

<Paragraph number="209" book="pari">
Pubbe appaṭisaṃviditena rañño antepuraṃ pavisantassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Āyasmantaṃ ānandaṃ ārabbha. Kismiṃ vatthusminti? Āyasmā ānando pubbe appaṭisaṃvidito rañño antepuraṃ pāvisi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti kathinake …pe… .
</Paragraph>

</Division>
<Division number="137" book="pari" bookNo="5" page="39">

<Paragraph number="210" book="pari">
Ratanaṃ uggaṇhantassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Aññataraṃ bhikkhuṃ ārabbha. Kismiṃ vatthusminti? Aññataro bhikkhu ratanaṃ uggahesi, tasmiṃ vatthusmiṃ. Ekā paññatti, dve anupaññattiyo. Channaṃ āpattisamuṭṭhānānaṃ chahi samuṭṭhānehi samuṭṭhāti …pe… .
</Paragraph>

</Division>
<Division number="138" book="pari" bookNo="5" page="39">

<Paragraph number="211" book="pari">
Santaṃ bhikkhuṃ anāpucchā vikāle gāmaṃ pavisantassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū vikāle gāmaṃ pavisiṃsu, tasmiṃ vatthusmiṃ. Ekā paññatti, tisso anupaññattiyo. Channaṃ āpattisamuṭṭhānānaṃ dvīhi samuṭṭhānehi samuṭṭhāti kathinake …pe… .
</Paragraph>

</Division>
<Division number="139" book="pari" bookNo="5" page="40">

<Paragraph number="212" book="pari">
Aṭṭhimayaṃ vā dantamayaṃ vā visāṇamayaṃ vā sūcigharaṃ kārāpentassa pācittiyaṃ kattha paññattanti? Sakkesu paññattaṃ. Kaṃ ārabbhāti? Sambahule bhikkhū ārabbha. Kismiṃ vatthusminti? Sambahulā bhikkhū na mattaṃ jānitvā bahū sūcighare viññāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti …pe… .
</Paragraph>

</Division>
<Division number="140" book="pari" bookNo="5" page="40">

<Paragraph number="213" book="pari">
Pamāṇātikkantaṃ mañcaṃ vā pīṭhaṃ vā kārāpentassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Āyasmantaṃ upanandaṃ sakyaputtaṃ ārabbha. Kismiṃ vatthusminti? Āyasmā upanando sakyaputto ucce mañce sayi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti …pe… .
</Paragraph>

</Division>
<Division number="141" book="pari" bookNo="5" page="40">

<Paragraph number="214" book="pari">
Mañcaṃ vā pīṭhaṃ vā tūlonaddhaṃ kārāpentassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū mañcaṃ vā pīṭhaṃ vā tūlonaddhaṃ kārāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti …pe… .
</Paragraph>

</Division>
<Division number="142" book="pari" bookNo="5" page="40">

<Paragraph number="215" book="pari">
Pamāṇātikkantaṃ nisīdanaṃ kārāpentassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū appamāṇikāni nisīdanāni dhāresuṃ, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ chahi samuṭṭhānehi samuṭṭhāti …pe… .
</Paragraph>

</Division>
<Division number="143" book="pari" bookNo="5" page="40">

<Paragraph number="216" book="pari">
Pamāṇātikkantaṃ kaṇḍuppaṭicchādiṃ kārāpentassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū appamāṇikāyo kaṇḍuppaṭicchādiyo dhāresuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti …pe… .
</Paragraph>

</Division>
<Division number="144" book="pari" bookNo="5" page="40">

<Paragraph number="217" book="pari">
Pamāṇātikkantaṃ vassikasāṭikaṃ kārāpentassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū appamāṇikāyo vassikasāṭikāyo dhāresuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti …pe… .
</Paragraph>

</Division>
<Division number="145" book="pari" bookNo="5" page="41">

<Paragraph number="218" book="pari">
Sugatacīvarappamāṇaṃ cīvaraṃ kārāpentassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Āyasmantaṃ nandaṃ ārabbha. Kismiṃ vatthusminti? Āyasmā nando sugatacīvarappamāṇaṃ cīvaraṃ dhāresi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti …pe… .

</Paragraph>
</Division>

<Paragraph number="219" type="center" book="pari">
Rājavaggo navamo.

  
Dvenavuti pācittiyā niṭṭhitā.

  
Khuddakaṃ samattaṃ.



</Paragraph>

<Paragraph number="220" type="center" book="pari">
Tassuddānaṃ


</Paragraph>

<Paragraph number="221" type="verses" book="pari">
_Musā omasapesuññaṃ,_  
_padaseyyā ca itthiyā;_  
_Aññatra viññunā bhūtā,_  
_duṭṭhullāpatti khaṇanā._  

</Paragraph>

<Paragraph number="222" type="verses" book="pari">
_Bhūtaṃ aññāya ujjhāyi,_  
_mañco seyyo ca vuccati;_  
_Pubbe nikkaḍḍhanāhacca,_  
_dvāraṃ sappāṇakena ca._  

</Paragraph>

<Paragraph number="223" type="verses" book="pari">
_Asammatā atthaṅgate,_  
_upassayāmisena ca;_  
_Dade sibbe vidhānena,_  
_nāvā bhuñjeyya ekato._  

</Paragraph>

<Paragraph number="224" type="verses" book="pari">
_Piṇḍaṃ gaṇaṃ paraṃ pūvaṃ,_  
_pavārito pavāritaṃ;_  
_Vikālaṃ sannidhi khīraṃ,_  
_dantaponena te dasa._  

</Paragraph>

<Paragraph number="225" type="verses" book="pari">
_Acelakaṃ uyyokhajja,_  
_paṭicchannaṃ rahena ca;_  
_Nimantito paccayehi,_  
_senāvasanuyyodhikaṃ._  

</Paragraph>

<Paragraph number="226" type="verses" book="pari">
_Surā aṅguli hāso ca,_  
_anādariyañca bhiṃsanaṃ;_  
_Joti nahāna dubbaṇṇaṃ,_  
_sāmaṃ apanidhena ca._  

</Paragraph>

<Paragraph number="227" type="verses" book="pari">
_Sañciccudakakammā ca,_  
_duṭṭhullaṃ ūnavīsati;_  
_Theyyaitthiavadesaṃ,_  
_saṃvāse nāsitena ca._  

</Paragraph>

<Paragraph number="228" type="verses" book="pari">
_Sahadhammikavilekhā,_  
_moho pahārenuggire;_  
_Amūlakañca sañcicca,_  
_sossāmi khiyyapakkame._  

</Paragraph>

<Paragraph number="229" type="verses" book="pari">
_Saṃghena cīvaraṃ datvā,_  
_pariṇāmeyya puggale;_  
_Raññañca ratanaṃ santaṃ,_  
_sūci mañco ca tūlikā;_  
_Nisīdanaṃ kaṇḍucchādi,_  
_vassikā sugatena cāti._  


</Paragraph>

<Paragraph number="230" type="center" book="pari">
Tesaṃ vaggānaṃ uddānaṃ


</Paragraph>

<Paragraph number="231" type="verses" book="pari">
_Musā bhūtā ca ovādo,_  
_bhojanācelakena ca;_  
_Surā sappāṇakā dhammo,_  
_rājavaggena te navāti._
</Paragraph>