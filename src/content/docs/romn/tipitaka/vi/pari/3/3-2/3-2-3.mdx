---
title: "3.2.3 Sañcarittasamuṭṭhāna"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="260" book="pari" bookNo="5" page="159">

<Paragraph number="1103" type="verses" book="pari">
_Sañcarī kuṭi vihāro,_  
_dhovanañca paṭiggaho;_  
_Viññattuttari abhihaṭṭhuṃ,_  
_ubhinnaṃ dūtakena ca._  

</Paragraph>

<Paragraph number="1104" type="verses" book="pari">
_Kosiyā suddhadvebhāgā,_  
_chabbassāni nisīdanaṃ;_  
_Riñcanti rūpikā ceva,_  
_ubho nānappakārakā._  

</Paragraph>

<Paragraph number="1105" type="verses" book="pari">
_Ūnabandhanavassikā,_  
_suttaṃ vikappanena ca;_  
_Dvāradānasibbāni ca,_  
_pūvapaccayajoti ca._  

</Paragraph>

<Paragraph number="1106" type="verses" book="pari">
_Ratanaṃ sūci mañco ca,_  
_tūlaṃ nisīdanakaṇḍu ca;_  
_Vassikā ca sugatena,_  
_viññatti aññaṃ cetāpanā._  

</Paragraph>

<Paragraph number="1107" type="verses" book="pari">
_Dve saṃghikā mahājanikā dve,_  
_Puggalalahukā garu;_  
_Dve vighāsā sāṭikā ca,_  
_Samaṇacīvarena ca._  

</Paragraph>

<Paragraph number="1108" type="verses" book="pari">
_Samapaññāsime dhammā,_  
_chahi ṭhānehi jāyare;_  
_Kāyato na vācācittā,_  
_vācato na kāyamanā._  

</Paragraph>

<Paragraph number="1109" type="verses" book="pari">
_Kāyavācā na ca cittā,_  
_kāyacittā na vācikā;_  
_Vācācittā na kāyena,_  
_tīhi dvārehi jāyare;_  
_Chasamuṭṭhānikā ete,_  
_sañcarittena sādisā._  


</Paragraph>
</Division>

<Paragraph number="1110" type="center" book="pari">
Sañcarittasamuṭṭhānaṃ niṭṭhitaṃ.
</Paragraph>