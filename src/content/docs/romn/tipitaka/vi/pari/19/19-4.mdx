---
title: "19.4 Avandanīyapuggalādi"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="477" book="pari" bookNo="5" page="368">

<Paragraph number="2294" type="verses" book="pari">
_Kati puggalā nābhivādetabbā,_  
_Añjalisāmicena ca;_  
_Katinaṃ dukkaṭaṃ hoti,_  
_Kati cīvaradhāraṇā._  

</Paragraph>

<Paragraph number="2295" type="verses" book="pari">
_Dasa puggalā nābhivādetabbā,_  
_Añjalisāmicena ca;_  
_Dasannaṃ dukkaṭaṃ hoti,_  
_Dasa cīvaradhāraṇā._  

</Paragraph>

<Paragraph number="2296" type="verses" book="pari">
_Katinaṃ vassaṃvuṭṭhānaṃ,_  
_dātabbaṃ idha cīvaraṃ;_  
_Katinaṃ sante dātabbaṃ,_  
_katinañceva na dātabbaṃ._  

</Paragraph>

<Paragraph number="2297" type="verses" book="pari">
_Pañcannaṃ vassaṃvuṭṭhānaṃ,_  
_dātabbaṃ idha cīvaraṃ;_  
_Sattannaṃ sante dātabbaṃ,_  
_soḷasannaṃ na dātabbaṃ._  

</Paragraph>

<Paragraph number="2298" type="verses" book="pari">
_Katisataṃ rattisataṃ,_  
_āpattiyo chādayitvāna;_  
_Kati rattiyo vasitvāna,_  
_mucceyya pārivāsiko._  

</Paragraph>

<Paragraph number="2299" type="verses" book="pari">
_Dasasataṃ rattisataṃ,_  
_āpattiyo chādayitvāna;_  
_Dasa rattiyo vasitvāna,_  
_mucceyya pārivāsiko._  

</Paragraph>

<Paragraph number="2300" type="verses" book="pari">
_Kati kammadosā vuttā,_  
_buddhenādiccabandhunā;_  
_Campāyaṃ vinayavatthusmiṃ,_  
_sabbeva adhammikā kati._  

</Paragraph>

<Paragraph number="2301" type="verses" book="pari">
_Dvādasa kammadosā vuttā,_  
_buddhenādiccabandhunā;_  
_Campāyaṃ vinayavatthusmiṃ,_  
_sabbeva adhammikā katā._  

</Paragraph>

<Paragraph number="2302" type="verses" book="pari">
_Kati kammasampattiyo vuttā,_  
_Buddhenādiccabandhunā;_  
_Campāyaṃ vinayavatthusmiṃ,_  
_Sabbeva dhammikā kati._  

</Paragraph>

<Paragraph number="2303" type="verses" book="pari">
_Catasso kammasampattiyo vuttā,_  
_Buddhenādiccabandhunā;_  
_Campāyaṃ vinayavatthusmiṃ,_  
_Sabbeva dhammikā katā._  

</Paragraph>

<Paragraph number="2304" type="verses" book="pari">
_Kati kammāni vuttāni,_  
_buddhenādiccabandhunā;_  
_Campāyaṃ vinayavatthusmiṃ,_  
_dhammikā adhammikā kati._  

</Paragraph>

<Paragraph number="2305" type="verses" book="pari">
_Cha kammāni vuttāni,_  
_buddhenādiccabandhunā;_  
_Campāyaṃ vinayavatthusmiṃ,_  
_ekettha dhammikā katā;_  
_Pañca adhammikā vuttā,_  
_buddhenādiccabandhunā._  

</Paragraph>

<Paragraph number="2306" type="verses" book="pari">
_Kati kammāni vuttāni,_  
_buddhenādiccabandhunā;_  
_Campāyaṃ vinayavatthusmiṃ,_  
_dhammikā adhammikā kati._  

</Paragraph>

<Paragraph number="2307" type="verses" book="pari">
_Cattāri kammāni vuttāni,_  
_buddhenādiccabandhunā;_  
_Campāyaṃ vinayavatthusmiṃ,_  
_ekettha dhammikā katā;_  
_Tayo adhammikā vuttā,_  
_buddhenādiccabandhunā._  

</Paragraph>

<Paragraph number="2308" type="verses" book="pari">
_Yaṃ desitaṃnantajinena tādinā,_  
_Āpattikkhandhāni vivekadassinā;_  
_Katettha sammanti vinā samathehi,_  
_Pucchāmi taṃ brūhi vibhaṅgakovida._  

</Paragraph>

<Paragraph number="2309" type="verses" book="pari">
_Yaṃ desitaṃnantajinena tādinā,_  
_Āpattikkhandhāni vivekadassinā;_  
_Ekettha sammati vinā samathehi,_  
_Etaṃ te akkhāmi vibhaṅgakovida._  

</Paragraph>

<Paragraph number="2310" type="verses" book="pari">
_Kati āpāyikā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2311" type="verses" book="pari">
_Chaūnadiyaḍḍhasatā vuttā,_  
_Buddhenādiccabandhunā;_  
_Āpāyikā nerayikā,_  
_Kappaṭṭhā saṃghabhedakā;_  
_Vinayaṃ paṭijānantassa,_  
_Vinayāni suṇohi me._  

</Paragraph>

<Paragraph number="2312" type="verses" book="pari">
_Kati nāpāyikā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2313" type="verses" book="pari">
_Aṭṭhārasa nāpāyikā vuttā,_  
_Buddhenādiccabandhunā;_  
_Vinayaṃ paṭijānantassa,_  
_Vinayāni suṇohi me._  

</Paragraph>

<Paragraph number="2314" type="verses" book="pari">
_Kati aṭṭhakā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2315" type="verses" book="pari">
_Aṭṭhārasa aṭṭhakā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇohi me._
</Paragraph>
</Division>