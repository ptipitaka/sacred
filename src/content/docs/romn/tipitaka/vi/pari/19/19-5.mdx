---
title: "19.5 Soḷasakammādi"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="478" book="pari" e="ch" v="5" p="370">

<Paragraph number="2316" type="verses" book="pari">
_Kati kammāni vuttāni,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2317" type="verses" book="pari">
_Soḷasa kammāni vuttāni,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇohi me._  

</Paragraph>

<Paragraph number="2318" type="verses" book="pari">
_Kati kammadosā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2319" type="verses" book="pari">
_Dvādasa kammadosā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇohi me._  

</Paragraph>

<Paragraph number="2320" type="verses" book="pari">
_Kati kammasampattiyo vuttā,_  
_Buddhenādiccabandhunā;_  
_Vinayaṃ paṭijānantassa,_  
_Vinayāni suṇoma te._  

</Paragraph>

<Paragraph number="2321" type="verses" book="pari">
_Catasso kammasampattiyo vuttā,_  
_Buddhenādiccabandhunā;_  
_Vinayaṃ paṭijānantassa,_  
_Vinayāni suṇohi me._  

</Paragraph>

<Paragraph number="2322" type="verses" book="pari">
_Kati kammāni vuttāni,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2323" type="verses" book="pari">
_Cha kammāni vuttāni,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇohi me._  

</Paragraph>

<Paragraph number="2324" type="verses" book="pari">
_Kati kammāni vuttāni,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2325" type="verses" book="pari">
_Cattāri kammāni vuttāni,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇohi me._  

</Paragraph>

<Paragraph number="2326" type="verses" book="pari">
_Kati pārājikā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2327" type="verses" book="pari">
_Aṭṭha pārājikā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇohi me._  

</Paragraph>

<Paragraph number="2328" type="verses" book="pari">
_Kati saṃghādisesā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2329" type="verses" book="pari">
_Tevīsa saṃghādisesā vuttā,_  
_Buddhenādiccabandhunā;_  
_Vinayaṃ paṭijānantassa,_  
_Vinayāni suṇohi me._  

</Paragraph>

<Paragraph number="2330" type="verses" book="pari">
_Kati aniyatā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2331" type="verses" book="pari">
_Dve aniyatā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇohi me._  

</Paragraph>

<Paragraph number="2332" type="verses" book="pari">
_Kati nissaggiyā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2333" type="verses" book="pari">
_Dvecattālīsa nissaggiyā vuttā,_  
_Buddhenādiccabandhunā;_  
_Vinayaṃ paṭijānantassa,_  
_Vinayāni suṇohi me._  

</Paragraph>

<Paragraph number="2334" type="verses" book="pari">
_Kati pācittiyā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2335" type="verses" book="pari">
_Aṭṭhāsītisataṃ pācittiyā vuttā,_  
_Buddhenādiccabandhunā;_  
_Vinayaṃ paṭijānantassa,_  
_Vinayāni suṇohi me._  

</Paragraph>

<Paragraph number="2336" type="verses" book="pari">
_Kati pāṭidesanīyā vuttā,_  
_Buddhenādiccabandhunā;_  
_Vinayaṃ paṭijānantassa,_  
_Vinayāni suṇoma te._  

</Paragraph>

<Paragraph number="2337" type="verses" book="pari">
_Dvādasa pāṭidesanīyā vuttā,_  
_Buddhenādiccabandhunā;_  
_Vinayaṃ paṭijānantassa,_  
_Vinayāni suṇohi me._  

</Paragraph>

<Paragraph number="2338" type="verses" book="pari">
_Kati sekhiyā vuttā,_  
_buddhenādiccabandhunā;_  
_Vinayaṃ paṭijānantassa,_  
_vinayāni suṇoma te._  

</Paragraph>

<Paragraph number="2339" type="verses" book="pari">
_Pañcasattati sekhiyā vuttā,_  
_Buddhenādiccabandhunā;_  
_Vinayaṃ paṭijānantassa,_  
_Vinayāni suṇohi me._  

</Paragraph>

<Paragraph number="2340" type="verses" book="pari">
_Yāva supucchitaṃ tayā,_  
_yāva suvissajjitaṃ mayā;_  
_Pucchāvissajjanāya vā,_  
_natthi kiñci asuttakanti._  


</Paragraph>
</Division>

<Paragraph number="2341" type="center" book="pari">
Dutiyagāthāsaṅgaṇikaṃ niṭṭhitaṃ.
</Paragraph>