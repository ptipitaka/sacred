---
title: "13.3 Codakassaattajhāpana"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="1803" type="verses" book="pari">
_Kodhano upanāhī ca,_  
_Caṇḍo ca paribhāsako;_  
_Anāpattiyā āpattīti ropeti,_  
_Tādiso codako jhāpeti attānaṃ._  

</Paragraph>

<Paragraph number="1804" type="verses" book="pari">
_Upakaṇṇakaṃ jappati jimhaṃ pekkhati,_  
_Vītiharati kummaggaṃ paṭisevati;_  
_Anāpattiyā āpattīti ropeti,_  
_Tādiso codako jhāpeti attānaṃ._  

</Paragraph>

<Paragraph number="1805" type="verses" book="pari">
_Akālena codeti abhūtena,_  
_Pharusena anatthasaṃhitena;_  
_Dosantaro codeti no mettācitto,_  
_Anāpattiyā āpattīti ropeti;_  
_Tādiso codako jhāpeti attānaṃ._  

</Paragraph>

<Paragraph number="1806" type="verses" book="pari">
_Dhammādhammaṃ na jānāti,_  
_Dhammādhammassa akovido;_  
_Anāpattiyā āpattīti ropeti,_  
_Tādiso codako jhāpeti attānaṃ._  

</Paragraph>

<Paragraph number="1807" type="verses" book="pari">
_Vinayāvinayaṃ na jānāti,_  
_Vinayāvinayassa akovido;_  
_Anāpattiyā āpattīti ropeti,_  
_Tādiso codako jhāpeti attānaṃ._  

</Paragraph>

<Paragraph number="1808" type="verses" book="pari">
_Bhāsitābhāsitaṃ na jānāti,_  
_Bhāsitābhāsitassa akovido;_  
_Anāpattiyā āpattīti ropeti,_  
_Tādiso codako jhāpeti attānaṃ._  

</Paragraph>

<Paragraph number="1809" type="verses" book="pari">
_Āciṇṇānāciṇṇaṃ na jānāti,_  
_Āciṇṇānāciṇṇassa akovido;_  
_Anāpattiyā āpattīti ropeti,_  
_Tādiso codako jhāpeti attānaṃ._  

</Paragraph>

<Paragraph number="1810" type="verses" book="pari">
_Paññattāpaññattaṃ na jānāti,_  
_Paññattāpaññattassa akovido;_  
_Anāpattiyā āpattīti ropeti,_  
_Tādiso codako jhāpeti attānaṃ._  

</Paragraph>

<Paragraph number="1811" type="verses" book="pari">
_Āpattānāpattiṃ na jānāti,_  
_Āpattānāpattiyā akovido;_  
_Anāpattiyā āpattīti ropeti,_  
_Tādiso codako jhāpeti attānaṃ._  

</Paragraph>

<Paragraph number="1812" type="verses" book="pari">
_Lahukagarukaṃ na jānāti,_  
_Lahukagarukassa akovido;_  
_Anāpattiyā āpattīti ropeti,_  
_Tādiso codako jhāpeti attānaṃ._  

</Paragraph>

<Paragraph number="1813" type="verses" book="pari">
_Sāvasesānavasesaṃ na jānāti,_  
_Sāvasesānavasesassa akovido;_  
_Anāpattiyā āpattīti ropeti,_  
_Tādiso codako jhāpeti attānaṃ._  

</Paragraph>

<Paragraph number="1814" type="verses" book="pari">
_Duṭṭhullāduṭṭhullaṃ na jānāti,_  
_Duṭṭhullāduṭṭhullassa akovido;_  
_Anāpattiyā āpattīti ropeti,_  
_Tādiso codako jhāpeti attānaṃ._  

</Paragraph>

<Paragraph number="1815" type="verses" book="pari">
_Pubbāparaṃ na jānāti,_  
_Pubbāparassa akovido;_  
_Anāpattiyā āpattīti ropeti,_  
_Tādiso codako jhāpeti attānaṃ._  

</Paragraph>

<Paragraph number="1816" type="verses" book="pari">
_Anusandhivacanapathaṃ na jānāti,_  
_Anusandhivacanapathassa akovido;_  
_Anāpattiyā āpattīti ropeti,_  
_Tādiso codako jhāpeti attānanti._  


</Paragraph>

<Paragraph number="1817" type="center" book="pari">
Codanākaṇḍaṃ niṭṭhitaṃ.



</Paragraph>

<Paragraph number="1818" type="center" book="pari">
Tassuddānaṃ


</Paragraph>

<Paragraph number="1819" type="verses" book="pari">
_Codanā anuvijjā ca,_  
_ādi mūlenuposatho;_  
_Gati codanakaṇḍamhi,_  
_sāsanaṃ patiṭṭhāpayanti._
</Paragraph>