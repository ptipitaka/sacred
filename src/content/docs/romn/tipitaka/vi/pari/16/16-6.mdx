---
title: "16.6 Palibodhapañhābyākaraṇa"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="415" book="pari" bookNo="5" page="310">

<Paragraph number="1917" type="verses" book="pari">
_Pakkamanantiko kathinuddhāro,_  
_Vutto ādiccabandhunā;_  
_Etañca tāhaṃ pucchāmi,_  
_Katamo palibodho paṭhamaṃ chijjati._  

</Paragraph>

<Paragraph number="1918" type="verses" book="pari">
_Pakkamanantiko kathinuddhāro,_  
_Vutto ādiccabandhunā;_  
_Etañca tāhaṃ vissajjissaṃ,_  
_Cīvarapalibodho paṭhamaṃ chijjati;_  
_Tassa saha bahisīmagamanā,_  
_Āvāsapalibodho chijjati. (1)_  

</Paragraph>

<Paragraph number="1919" type="verses" book="pari">
_Niṭṭhānantiko kathinuddhāro,_  
_Vutto ādiccabandhunā;_  
_Etañca tāhaṃ pucchāmi,_  
_Katamo palibodho paṭhamaṃ chijjati._  

</Paragraph>

<Paragraph number="1920" type="verses" book="pari">
_Niṭṭhānantiko kathinuddhāro,_  
_Vutto ādiccabandhunā;_  
_Etañca tāhaṃ vissajjissaṃ,_  
_Āvāsapalibodho paṭhamaṃ chijjati;_  
_Cīvare niṭṭhite cīvarapalibodho chijjati. (2)_  

</Paragraph>

<Paragraph number="1921" type="verses" book="pari">
_Sanniṭṭhānantiko kathinuddhāro,_  
_Vutto ādiccabandhunā;_  
_Etañca tāhaṃ pucchāmi,_  
_Katamo palibodho paṭhamaṃ chijjati._  

</Paragraph>

<Paragraph number="1922" type="verses" book="pari">
_Sanniṭṭhānantiko kathinuddhāro,_  
_Vutto ādiccabandhunā;_  
_Etañca tāhaṃ vissajjissaṃ,_  
_Dve palibodhā apubbaṃ acarimaṃ chijjanti. (3)_  

</Paragraph>

<Paragraph number="1923" type="verses" book="pari">
_Nāsanantiko kathinuddhāro,_  
_Vutto ādiccabandhunā;_  
_Etañca tāhaṃ pucchāmi,_  
_Katamo palibodho paṭhamaṃ chijjati._  

</Paragraph>

<Paragraph number="1924" type="verses" book="pari">
_Nāsanantiko kathinuddhāro,_  
_Vutto ādiccabandhunā;_  
_Etañca tāhaṃ vissajjissaṃ,_  
_Āvāsapalibodho paṭhamaṃ chijjati;_  
_Cīvare naṭṭhe cīvarapalibodho chijjati. (4)_  

</Paragraph>

<Paragraph number="1925" type="verses" book="pari">
_Savanantiko kathinuddhāro,_  
_Vutto ādiccabandhunā;_  
_Etañca tāhaṃ pucchāmi,_  
_Katamo palibodho paṭhamaṃ chijjati._  

</Paragraph>

<Paragraph number="1926" type="verses" book="pari">
_Savanantiko kathinuddhāro,_  
_Vutto ādiccabandhunā;_  
_Etañca tāhaṃ vissajjissaṃ,_  
_Cīvarapalibodho paṭhamaṃ chijjati;_  
_Tassa saha savanena,_  
_Āvāsapalibodho chijjati. (5)_  

</Paragraph>

<Paragraph number="1927" type="verses" book="pari">
_Āsāvacchediko kathinuddhāro,_  
_Vutto ādiccabandhunā;_  
_Etañca tāhaṃ pucchāmi,_  
_Katamo palibodho paṭhamaṃ chijjati._  

</Paragraph>

<Paragraph number="1928" type="verses" book="pari">
_Āsāvacchediko kathinuddhāro,_  
_Vutto ādiccabandhunā;_  
_Etañca tāhaṃ vissajjissaṃ,_  
_Āvāsapalibodho paṭhamaṃ chijjati;_  
_Cīvarāsāya upacchinnāya cīvarapalibodho chijjati. (6)_  

</Paragraph>

<Paragraph number="1929" type="verses" book="pari">
_Sīmātikkamanantiko kathinuddhāro,_  
_Vutto ādiccabandhunā;_  
_Etañca tāhaṃ pucchāmi,_  
_Katamo palibodho paṭhamaṃ chijjati._  

</Paragraph>

<Paragraph number="1930" type="verses" book="pari">
_Sīmātikkamanantiko kathinuddhāro,_  
_Vutto ādiccabandhunā;_  
_Etañca tāhaṃ vissajjissaṃ,_  
_Cīvarapalibodho paṭhamaṃ chijjati;_  
_Tassa bahisīme āvāsapalibodho chijjati. (7)_  

</Paragraph>

<Paragraph number="1931" type="verses" book="pari">
_Sahubbhāro kathinuddhāro,_  
_Vutto ādiccabandhunā;_  
_Etañca tāhaṃ pucchāmi,_  
_Katamo palibodho paṭhamaṃ chijjati._  

</Paragraph>

<Paragraph number="1932" type="verses" book="pari">
_Sahubbhāro kathinuddhāro,_  
_Vutto ādiccabandhunā;_  
_Etañca tāhaṃ vissajjissaṃ,_  
_Dve palibodhā apubbaṃ acarimaṃ chijjantīti. (8)_  

</Paragraph>

</Division>
<Division number="416" book="pari" bookNo="5" page="311">

<Paragraph number="1933" book="pari">
Kati kathinuddhārā saṃghādhīnā? Kati kathinuddhārā puggalādhīnā? Kati kathinuddhārā neva saṃghādhīnā na puggalādhīnā? Eko kathinuddhāro saṃghādhīno—  antarubbhāro. Cattāro kathinuddhārā puggalādhīnā—  pakkamanantiko, niṭṭhānantiko, sanniṭṭhānantiko, sīmātikkamanantiko. Cattāro kathinuddhārā neva saṃghādhīnā na puggalādhīnā—  nāsanantiko, savanantiko, āsāvacchediko, sahubbhāro. Kati kathinuddhārā antosīmāya uddhariyyanti? Kati kathinuddhārā bahisīmāya uddhariyyanti? Kati kathinuddhārā siyā antosīmāya uddhariyyanti siyā bahisīmāya uddhariyyanti? Dve kathinuddhārā antosīmāya uddhariyyanti—  antarubbhāro, sahubbhāro. Tayo kathinuddhārā bahisīmāya uddhariyyanti—  pakkamanantiko, savanantiko, sīmātikkamanantiko. Cattāro kathinuddhārā siyā antosīmāya uddhariyyanti siyā bahisīmāya uddhariyyanti—  niṭṭhānantiko, sanniṭṭhānantiko, nāsanantiko, āsāvacchediko.
</Paragraph>

<Paragraph number="1934" book="pari">
Kati kathinuddhārā ekuppādā ekanirodhā? Kati kathinuddhārā ekuppādā nānānirodhā? Dve kathinuddhārā ekuppādā ekanirodhā—  antarubbhāro, sahubbhāro. Avasesā kathinuddhārā ekuppādā nānānirodhāti.

</Paragraph>
</Division>

<Paragraph number="1935" type="center" book="pari">
Kathinabhedo niṭṭhito.



</Paragraph>

<Paragraph number="1936" type="center" book="pari">
Tassuddānaṃ


</Paragraph>

<Paragraph number="1937" type="verses" book="pari">
_Kassa kinti pannarasa,_  
_dhammā nidānahetu ca;_  
_Paccayasaṅgahamūlā,_  
_ādi ca atthārapuggalā._  

</Paragraph>

<Paragraph number="1938" type="verses" book="pari">
_Tiṇṇaṃ tayo jānitabbaṃ,_  
_atthāraṃ uddesena ca;_  
_Palibodhādhinā sīmāya,_  
_uppādanirodhena cāti._
</Paragraph>