---
title: "15.7 Pucchāvibhāga"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="398" book="pari">

<Paragraph number="1870" book="pari">
Kiṃ te diṭṭhanti katamā pucchā? Kinti te diṭṭhanti katamā pucchā? Kadā te diṭṭhanti katamā pucchā? Kattha te diṭṭhanti katamā pucchā?
</Paragraph>

</Division>
<Division number="399" book="pari">

<Paragraph number="1871" book="pari">
<Emphasis>Kiṃ te diṭṭhan</Emphasis>ti vatthupucchā, vipattipucchā, āpattipucchā, ajjhācārapucchā. Vatthupucchāti—  aṭṭhapārājikānaṃ vatthupucchā, tevīsasaṃghādisesānaṃ vatthupucchā, dveaniyatānaṃ vatthupucchā, dvecattārīsanissaggiyānaṃ vatthupucchā, aṭṭhāsītisatapācittiyānaṃ vatthupucchā, dvādasapāṭidesanīyānaṃ vatthupucchā, dukkaṭānaṃ vatthupucchā, dubbhāsitānaṃ vatthupucchā. Vipattipucchāti—  sīlavipattipucchā, ācāravipattipucchā, diṭṭhivipattipucchā, ājīvavipattipucchā. Āpattipucchāti—  pārājikāpattipucchā, saṃghādisesāpattipucchā, thullaccayāpattipucchā, pācittiyāpattipucchā, pāṭidesanīyāpattipucchā, dukkaṭāpattipucchā, dubbhāsitāpattipucchā. Ajjhācārapucchāti—  dvayaṃdvayasamāpattipucchā.
</Paragraph>

</Division>
<Division number="400" book="pari">

<Paragraph number="1872" book="pari">
<Emphasis>Kinti te diṭṭhan</Emphasis>ti liṅgapucchā, iriyāpathapucchā, ākārapucchā, vippakārapucchā. Liṅgapucchāti—  dīghaṃ vā rassaṃ vā kaṇhaṃ vā odātaṃ vā. Iriyāpathapucchāti gacchantaṃ vā ṭhitaṃ vā nisinnaṃ vā nipannaṃ vā. Ākārapucchāti gihiliṅge vā titthiyaliṅge vā pabbajitaliṅge vā. Vippakārapucchāti gacchantaṃ vā ṭhitaṃ vā nisinnaṃ vā nipannaṃ vā.
</Paragraph>

</Division>
<Division number="401" book="pari">

<Paragraph number="1873" book="pari">
<Emphasis>Kadā te diṭṭhan</Emphasis>ti kālapucchā, samayapucchā, divasapucchā, utupucchā. Kālapucchāti pubbaṇhakāle vā majjhanhikakāle vā sāyanhakāle vā. Samayapucchāti pubbaṇhasamaye vā majjhanhikasamaye vā sāyanhasamaye vā. Divasapucchāti purebhattaṃ vā pacchābhattaṃ vā rattiṃ vā divā vā kāḷe vā juṇhe vā. Utupucchāti hemante vā gimhe vā vasse vā.
</Paragraph>

</Division>
<Division number="402" book="pari">

<Paragraph number="1874" book="pari">
<Emphasis>Kattha te diṭṭhan</Emphasis>ti ṭhānapucchā, bhūmipucchā, okāsapucchā, padesapucchā. Ṭhānapucchāti bhūmiyā vā pathaviyā vā dharaṇiyā vā jagatiyā vā. Bhūmipucchāti bhūmiyā vā pathaviyā vā pabbate vā pāsāṇe vā pāsāde vā. Okāsapucchāti puratthime vā okāse pacchime vā okāse uttare vā okāse dakkhiṇe vā okāse. Padesapucchāti puratthime vā padese pacchime vā padese uttare vā padese dakkhiṇe vā padeseti.

</Paragraph>
</Division>

<Paragraph number="1875" type="center" book="pari">
Mahāsaṅgāmaṃ niṭṭhitaṃ.



</Paragraph>

<Paragraph number="1876" type="center" book="pari">
Tassuddānaṃ


</Paragraph>

<Paragraph number="1877" type="verses" book="pari">
_Vatthu nidānaṃ ākāro,_  
_pubbāparaṃ katākataṃ;_  
_Kammādhikaraṇañceva,_  
_samatho chandagāmi ca._  

</Paragraph>

<Paragraph number="1878" type="verses" book="pari">
_Dosā mohā bhayā ceva,_  
_saññā nijjhāpanena ca;_  
_Pekkhā pasāde pakkhomhi,_  
_sutatheratarena ca._  

</Paragraph>

<Paragraph number="1879" type="verses" book="pari">
_Asampattañca sampattaṃ,_  
_dhammena vinayena ca;_  
_Satthussa sāsanenāpi,_  
_mahāsaṅgāmañāpanāti._
</Paragraph>