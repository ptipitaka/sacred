---
title: "15.5 Parapakkhādiavajānana"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="391" book="pari" bookNo="5" page="297">

<Paragraph number="1861" book="pari">
<Emphasis>Kathaṃ laddhapakkhomhīti parapakkhaṃ avajānāti</Emphasis>? Idhekacco laddhapakkho hoti laddhaparivāro pakkhavā ñātimā. “Ayaṃ aladdhapakkho aladdhaparivāro na pakkhavā na ñātimā”ti tassa avajānanto adhammaṃ dhammoti dīpeti, dhammaṃ adhammoti dīpeti …pe…  duṭṭhullaṃ āpattiṃ aduṭṭhullā āpattīti dīpeti, aduṭṭhullaṃ āpattiṃ duṭṭhullā āpattīti dīpeti. Evaṃ laddhapakkhomhīti parapakkhaṃ avajānāti.
</Paragraph>

</Division>
<Division number="392" book="pari" bookNo="5" page="297">

<Paragraph number="1862" book="pari">
<Emphasis>Kathaṃ bahussutomhīti appassutaṃ avajānāti</Emphasis>? Idhekacco bahussuto hoti sutadharo sutasannicayo. “Ayaṃ appassuto appāgamo appadharo”ti tassa avajānanto adhammaṃ dhammoti dīpeti, dhammaṃ adhammoti dīpeti …pe…  duṭṭhullaṃ āpattiṃ aduṭṭhullā āpattīti dīpeti, aduṭṭhullaṃ āpattiṃ duṭṭhullā āpattīti dīpeti. Evaṃ bahussutomhīti appassutaṃ avajānāti.
</Paragraph>

</Division>
<Division number="393" book="pari" bookNo="5" page="298">

<Paragraph number="1863" book="pari">
<Emphasis>Kathaṃ therataromhīti navakataraṃ avajānāti</Emphasis>? Idhekacco thero hoti rattaññū cirapabbajito “ayaṃ navako appaññāto appakataññū imassa vacanaṃ akataṃ bhavissatī”ti tassa avajānanto adhammaṃ dhammoti dīpeti, dhammaṃ adhammoti dīpeti …pe…  duṭṭhullaṃ āpattiṃ aduṭṭhullā āpattīti dīpeti, aduṭṭhullaṃ āpattiṃ duṭṭhullā āpattīti dīpeti. Evaṃ therataromhīti navakataraṃ avajānāti.
</Paragraph>

</Division>
<Division number="394" book="pari" bookNo="5" page="298">

<Paragraph number="1864" book="pari">
<Emphasis>Asampattaṃ na byāharitabban</Emphasis>ti anotiṇṇaṃ bhāraṃ na otāretabbaṃ. <Emphasis>Sampattaṃ dhammato vinayato na parihāpetabban</Emphasis>ti yaṃatthāya saṃgho sannipatito hoti, taṃ atthaṃ dhammato vinayato na parihāpetabbaṃ.
</Paragraph>

</Division>
<Division number="395" book="pari" bookNo="5" page="298">

<Paragraph number="1865" book="pari">
<Emphasis>Yena dhammenā</Emphasis>ti bhūtena vatthunā. <Emphasis>Yena vinayenā</Emphasis>ti codetvā sāretvā. <Emphasis>Yena satthusāsanenā</Emphasis>ti ñattisampadāya anussāvanasampadāya, yena dhammena yena vinayena yena satthusāsanena taṃ adhikaraṇaṃ vūpasammati, tathā taṃ adhikaraṇaṃ vūpasametabbanti.
</Paragraph>
</Division>