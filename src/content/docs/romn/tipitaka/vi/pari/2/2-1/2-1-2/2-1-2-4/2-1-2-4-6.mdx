---
title: "2.1.2.4.6 Ārāmavagga"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="236" book="pari" bookNo="5" page="136">

<Paragraph number="932" book="pari">
Jānaṃ sabhikkhukaṃ ārāmaṃ anāpucchā pavisantī dve āpattiyo āpajjati. Paṭhamaṃ pādaṃ parikkhepaṃ atikkāmeti, āpatti dukkaṭassa; dutiyaṃ pādaṃ atikkāmeti, āpatti pācittiyassa. (1)
</Paragraph>

<Paragraph number="933" book="pari">
Bhikkhuṃ akkosantī paribhāsantī dve āpattiyo āpajjati. Akkosati, payoge dukkaṭaṃ; akkosite, āpatti pācittiyassa. (2)
</Paragraph>

<Paragraph number="934" book="pari">
Caṇḍīkatā gaṇaṃ paribhāsantī dve āpattiyo āpajjati. Paribhāsati, payoge dukkaṭaṃ; paribhāsite, āpatti pācittiyassa. (3)
</Paragraph>

<Paragraph number="935" book="pari">
Nimantitā vā pavāritā vā khādanīyaṃ vā bhojanīyaṃ vā bhuñjantī dve āpattiyo āpajjati. “Khādissāmi bhuñjissāmī”ti paṭiggaṇhāti, āpatti dukkaṭassa; ajjhohāre ajjhohāre āpatti pācittiyassa. (4)
</Paragraph>

<Paragraph number="936" book="pari">
Kulaṃ maccharāyantī dve āpattiyo āpajjati. Maccharāyati, payoge dukkaṭaṃ; maccharite, āpatti pācittiyassa. (5)
</Paragraph>

<Paragraph number="937" book="pari">
Abhikkhuke āvāse vassaṃ vasantī dve āpattiyo āpajjati. “Vassaṃ vasissāmī”ti senāsanaṃ paññapeti pānīyaṃ paribhojanīyaṃ upaṭṭhapeti pariveṇaṃ sammajjati, āpatti dukkaṭassa; saha aruṇuggamanā āpatti pācittiyassa. (6)
</Paragraph>

<Paragraph number="938" book="pari">
Vassaṃvuṭṭhā bhikkhunī ubhatosaṃghe tīhi ṭhānehi na pavārentī ekaṃ āpattiṃ āpajjati. Pācittiyaṃ. (7)
</Paragraph>

<Paragraph number="939" book="pari">
Ovādāya vā saṃvāsāya vā na gacchantī ekaṃ āpattiṃ āpajjati. Pācittiyaṃ. (8)
</Paragraph>

<Paragraph number="940" book="pari">
Uposathampi na pucchantī ovādampi na yācantī ekaṃ āpattiṃ āpajjati. Pācittiyaṃ. (9)
</Paragraph>

<Paragraph number="941" book="pari">
Pasākhe jātaṃ gaṇḍaṃ vā rudhitaṃ vā anapaloketvā saṃghaṃ vā gaṇaṃ vā purisena saddhiṃ ekenekā bhedāpentī dve āpattiyo āpajjati. Bhedāpeti, payoge dukkaṭaṃ; bhinne, āpatti pācittiyassa. (10)

</Paragraph>
</Division>

<Paragraph number="942" type="center" book="pari">
Ārāmavaggo chaṭṭho.
</Paragraph>