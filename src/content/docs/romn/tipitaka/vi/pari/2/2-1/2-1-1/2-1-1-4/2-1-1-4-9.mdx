---
title: "2.1.1.4.9 Chattupāhanavagga"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="226" book="pari">

<Paragraph number="809" book="pari">
Chattupāhanaṃ dhārentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo chattupāhanaṃ dhāresuṃ, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake …pe… . (1)
</Paragraph>

<Paragraph number="810" book="pari">
Yānena yāyantiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo yānena yāyiṃsu, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake …pe… . (2)
</Paragraph>

<Paragraph number="811" book="pari">
Saṅghāṇiṃ dhārentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Aññataraṃ bhikkhuniṃ ārabbha. Kismiṃ vatthusminti? Aññatarā bhikkhunī saṅghāṇiṃ dhāresi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake …pe… . (3)
</Paragraph>

<Paragraph number="812" book="pari">
Itthālaṅkāraṃ dhārentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo itthālaṅkāraṃ dhāresuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake …pe… . (4)
</Paragraph>

<Paragraph number="813" book="pari">
Gandhavaṇṇakena nahāyantiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo gandhavaṇṇakena nahāyiṃsu, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake …pe… . (5)
</Paragraph>

<Paragraph number="814" book="pari">
Vāsitakena piññākena nahāyantiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo vāsitakena piññākena nahāyiṃsu, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake …pe… . (6)
</Paragraph>

<Paragraph number="815" book="pari">
Bhikkhuniyā ummaddāpentiyā parimaddāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo bhikkhuniyā ummaddāpesuṃ parimaddāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake …pe… . (7)
</Paragraph>

<Paragraph number="816" book="pari">
Sikkhamānāya ummaddāpentiyā parimaddāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo sikkhamānāya ummaddāpesuṃ parimaddāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake …pe… . (8)
</Paragraph>

<Paragraph number="817" book="pari">
Sāmaṇeriyā ummaddāpentiyā parimaddāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo sāmaṇeriyā ummaddāpesuṃ parimaddāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake …pe… . (9)
</Paragraph>

<Paragraph number="818" book="pari">
Gihiniyā ummaddāpentiyā parimaddāpentiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo gihiniyā ummaddāpesuṃ parimaddāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  eḷakalomake …pe… . (10)
</Paragraph>

<Paragraph number="819" book="pari">
Bhikkhussa purato anāpucchā āsane nisīdantiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo bhikkhussa purato anāpucchā āsane nisīdiṃsu, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  kathinake …pe… . (11)
</Paragraph>

<Paragraph number="820" book="pari">
Anokāsakataṃ bhikkhuṃ pañhaṃ pucchantiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Sambahulā bhikkhuniyo ārabbha. Kismiṃ vatthusminti? Sambahulā bhikkhuniyo anokāsakataṃ bhikkhuṃ pañhaṃ pucchiṃsu, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  padasodhamme …pe… . (12)
</Paragraph>

<Paragraph number="821" book="pari">
Asaṅkaccikāya gāmaṃ pavisantiyā pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Aññataraṃ bhikkhuniṃ ārabbha. Kismiṃ vatthusminti? Aññatarā bhikkhunī asaṅkaccikā gāmaṃ pāvisi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti—  siyā kāyato samuṭṭhāti, na vācato na cittato; siyā kāyato ca cittato ca samuṭṭhāti, na vācato …pe… . (13)

</Paragraph>
</Division>

<Paragraph number="822" type="center" book="pari">
Chattupāhanavaggo navamo.

  
Navavaggakhuddakā niṭṭhitā.



</Paragraph>

<Paragraph number="823" type="center" book="pari">
Tassuddānaṃ


</Paragraph>

<Paragraph number="824" type="verses" book="pari">
_Lasuṇaṃ saṃhare lomaṃ,_  
_talamaṭṭhañca suddhikaṃ;_  
_Bhuñjantāmakadhaññānaṃ,_  
_dve vighāsena dassanā._  

</Paragraph>

<Paragraph number="825" type="verses" book="pari">
_Andhakāre paṭicchanne,_  
_ajjhokāse rathikāya ca;_  
_Pure pacchā vikāle ca,_  
_duggahi niraye vadhi._  

</Paragraph>

<Paragraph number="826" type="verses" book="pari">
_Naggodakā visibbetvā,_  
_pañcāhikaṃ saṅkamanīyaṃ;_  
_Gaṇaṃ vibhaṅgasamaṇaṃ,_  
_dubbalaṃ kathinena ca._  

</Paragraph>

<Paragraph number="827" type="verses" book="pari">
_Ekamañcattharaṇena,_  
_sañcicca sahajīvinī;_  
_Datvā saṃsaṭṭhaanto ca,_  
_tirovassaṃ na pakkame._  

</Paragraph>

<Paragraph number="828" type="verses" book="pari">
_Rājā āsandi suttañca,_  
_gihi vūpasamena ca;_  
_Dade cīvarāvasathaṃ,_  
_pariyāpuṇañca vācaye._  

</Paragraph>

<Paragraph number="829" type="verses" book="pari">
_Ārāmakkosacaṇḍī ca,_  
_bhuñjeyya kulamaccharī;_  
_Vāse pavāraṇovādaṃ,_  
_dve dhammā pasākhena ca._  

</Paragraph>

<Paragraph number="830" type="verses" book="pari">
_Gabbhī pāyantī cha dhamme,_  
_asammatūnadvādasa;_  
_Paripuṇṇañca saṃghena,_  
_saha vuṭṭhā cha pañca ca._  

</Paragraph>

<Paragraph number="831" type="verses" book="pari">
_Kumārī dve ca saṃghena,_  
_dvādasa sammatena ca;_  
_Alaṃ sace ca dvevassaṃ,_  
_saṃsaṭṭhā sāmikena ca._  

</Paragraph>

<Paragraph number="832" type="verses" book="pari">
_Pārivāsikānuvassaṃ,_  
_duve vuṭṭhāpanena ca;_  
_Chattayānena saṅghāṇi,_  
_itthālaṅkāravaṇṇake._  

</Paragraph>

<Paragraph number="833" type="verses" book="pari">
_Piññākabhikkhunī ceva,_  
_sikkhā ca sāmaṇerikā;_  
_Gihi bhikkhussa purato,_  
_anokāsaṃ saṅkaccikāti._  


</Paragraph>

<Paragraph number="834" type="center" book="pari">
Tesaṃ vaggānaṃ uddānaṃ


</Paragraph>

<Paragraph number="835" type="verses" book="pari">
_Lasuṇandhakārā nhānā,_  
_tuvaṭṭā cittagārakā;_  
_Ārāmaṃ gabbhinī ceva,_  
_kumārī chattupāhanāti._
</Paragraph>