---
title: "5.8 Kusalavāra"
tableOfContents: false
sidebar:
  order: 15
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="303" book="pari">

<Paragraph number="1297" book="pari">
Sammukhāvinayo kusalo akusalo abyākato? Yebhuyyasikā kusalā akusalā abyākatā? Sativinayo kusalo akusalo abyākato? Amūḷhavinayo kusalo akusalo abyākato? Paṭiññātakaraṇaṃ kusalaṃ akusalaṃ abyākataṃ? Tassapāpiyasikā kusalā akusalā abyākatā? Tiṇavatthārako kusalo akusalo abyākato?
</Paragraph>

<Paragraph number="1298" book="pari">
Sammukhāvinayo siyā kusalo, siyā abyākato. Natthi sammukhāvinayo akusalo. (1)
</Paragraph>

<Paragraph number="1299" book="pari">
Yebhuyyasikā siyā kusalā, siyā akusalā, siyā abyākatā. (2)
</Paragraph>

<Paragraph number="1300" book="pari">
Sativinayo siyā kusalo, siyā akusalo, siyā abyākato. (3)
</Paragraph>

<Paragraph number="1301" book="pari">
Amūḷhavinayo siyā kusalo, siyā akusalo, siyā abyākato. (4)
</Paragraph>

<Paragraph number="1302" book="pari">
Paṭiññātakaraṇaṃ siyā kusalaṃ, siyā akusalaṃ, siyā abyākataṃ. (5)
</Paragraph>

<Paragraph number="1303" book="pari">
Tassapāpiyasikā siyā kusalā, siyā akusalā siyā abyākatā. (6)
</Paragraph>

<Paragraph number="1304" book="pari">
Tiṇavatthārako siyā kusalo, siyā akusalo, siyā abyākato. (7)
</Paragraph>

<Paragraph number="1305" book="pari">
Vivādādhikaraṇaṃ kusalaṃ akusalaṃ abyākataṃ. Anuvādādhikaraṇaṃ kusalaṃ akusalaṃ abyākataṃ. Āpattādhikaraṇaṃ kusalaṃ akusalaṃ abyākataṃ. Kiccādhikaraṇaṃ kusalaṃ akusalaṃ abyākataṃ.
</Paragraph>

<Paragraph number="1306" book="pari">
Vivādādhikaraṇaṃ siyā kusalaṃ, siyā akusalaṃ, siyā abyākataṃ. (1)
</Paragraph>

<Paragraph number="1307" book="pari">
Anuvādādhikaraṇaṃ siyā kusalaṃ, siyā akusalaṃ, siyā abyākataṃ. (2)
</Paragraph>

<Paragraph number="1308" book="pari">
Āpattādhikaraṇaṃ siyā akusalaṃ, siyā abyākataṃ. Natthi āpattādhikaraṇaṃ kusalaṃ. (3)
</Paragraph>

<Paragraph number="1309" book="pari">
Kiccādhikaraṇaṃ siyā kusalaṃ, siyā akusalaṃ, siyā abyākataṃ. (4)

</Paragraph>
</Division>

<Paragraph number="1310" type="center" book="pari">
Kusalavāro niṭṭhito terasamo.
</Paragraph>