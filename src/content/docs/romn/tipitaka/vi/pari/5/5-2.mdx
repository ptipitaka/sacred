---
title: "5.2 Sādhāraṇavāra"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="297" book="pari" e="ch" v="5" p="185">

<Paragraph number="1249" book="pari">
Kati samathā vivādādhikaraṇassa sādhāraṇā? Kati samathā vivādādhikaraṇassa asādhāraṇā? Kati samathā anuvādādhikaraṇassa sādhāraṇā? Kati samathā anuvādādhikaraṇassa asādhāraṇā? Kati samathā āpattādhikaraṇassa sādhāraṇā? Kati samathā āpattādhikaraṇassa asādhāraṇā? Kati samathā kiccādhikaraṇassa sādhāraṇā? Kati samathā kiccādhikaraṇassa asādhāraṇā?
</Paragraph>

<Paragraph number="1250" book="pari">
Dve samathā vivādādhikaraṇassa sādhāraṇā—  sammukhāvinayo, yebhuyyasikā. Pañca samathā vivādādhikaraṇassa asādhāraṇā—  sativinayo, amūḷhavinayo, paṭiññātakaraṇaṃ, tassapāpiyasikā, tiṇavatthārako. (1)
</Paragraph>

<Paragraph number="1251" book="pari">
Cattāro samathā anuvādādhikaraṇassa sādhāraṇā—  sammukhāvinayo; sativinayo, amūḷhavinayo, tassapāpiyasikā. Tayo samathā anuvādādhikaraṇassa asādhāraṇā—  yebhuyyasikā, paṭiññātakaraṇaṃ, tiṇavatthārako. (2)
</Paragraph>

<Paragraph number="1252" book="pari">
Tayo samathā āpattādhikaraṇassa sādhāraṇā—  sammukhāvinayo, paṭiññātakaraṇaṃ, tiṇavatthārako. Cattāro samathā āpattādhikaraṇassa asādhāraṇā—  yebhuyyasikā, sativinayo, amūḷhavinayo, tassapāpiyasikā. (3)
</Paragraph>

<Paragraph number="1253" book="pari">
Eko samatho kiccādhikaraṇassa sādhāraṇo—  sammukhāvinayo. Cha samathā kiccādhikaraṇassa asādhāraṇā—  yebhuyyasikā, sativinayo, amūḷhavinayo, paṭiññātakaraṇaṃ, tassapāpiyasikā, tiṇavatthārako. (4)

</Paragraph>
</Division>

<Paragraph number="1254" type="center" book="pari">
Sādhāraṇavāro niṭṭhito sattamo.
</Paragraph>