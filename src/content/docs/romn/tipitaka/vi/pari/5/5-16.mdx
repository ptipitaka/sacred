---
title: "5.16 Bhajativāra"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="318" book="pari" bookNo="5" page="204">

<Paragraph number="1393" book="pari">
Vivādādhikaraṇaṃ catunnaṃ adhikaraṇānaṃ katamaṃ adhikaraṇaṃ bhajati? Katamaṃ adhikaraṇaṃ upanissitaṃ? Katamaṃ adhikaraṇaṃ pariyāpannaṃ? Katamena adhikaraṇena saṅgahitaṃ? (1)
</Paragraph>

<Paragraph number="1394" book="pari">
Anuvādādhikaraṇaṃ catunnaṃ adhikaraṇānaṃ katamaṃ adhikaraṇaṃ bhajati? Katamaṃ adhikaraṇaṃ upanissitaṃ? Katamaṃ adhikaraṇaṃ pariyāpannaṃ? Katamena adhikaraṇena saṅgahitaṃ? (2)
</Paragraph>

<Paragraph number="1395" book="pari">
Āpattādhikaraṇaṃ catunnaṃ adhikaraṇānaṃ katamaṃ adhikaraṇaṃ bhajati? Katamaṃ adhikaraṇaṃ upanissitaṃ? Katamaṃ adhikaraṇaṃ pariyāpannaṃ? Katamena adhikaraṇena saṅgahitaṃ? (3)
</Paragraph>

<Paragraph number="1396" book="pari">
Kiccādhikaraṇaṃ catunnaṃ adhikaraṇānaṃ katamaṃ adhikaraṇaṃ bhajati? Katamaṃ adhikaraṇaṃ upanissitaṃ? Katamaṃ adhikaraṇaṃ pariyāpannaṃ? Katamena adhikaraṇena saṅgahitaṃ? (4)
</Paragraph>

<Paragraph number="1397" book="pari">
Vivādādhikaraṇaṃ catunnaṃ adhikaraṇānaṃ vivādādhikaraṇaṃ bhajati, vivādādhikaraṇaṃ upanissitaṃ, vivādādhikaraṇaṃ pariyāpannaṃ, vivādādhikaraṇena saṅgahitaṃ. (1)
</Paragraph>

<Paragraph number="1398" book="pari">
Anuvādādhikaraṇaṃ catunnaṃ adhikaraṇānaṃ anuvādādhikaraṇaṃ bhajati, anuvādādhikaraṇaṃ upanissitaṃ, anuvādādhikaraṇaṃ pariyāpannaṃ, anuvādādhikaraṇena saṅgahitaṃ. (2)
</Paragraph>

<Paragraph number="1399" book="pari">
Āpattādhikaraṇaṃ catunnaṃ adhikaraṇānaṃ āpattādhikaraṇaṃ bhajati, āpattādhikaraṇaṃ upanissitaṃ, āpattādhikaraṇaṃ pariyāpannaṃ, āpattādhikaraṇena saṅgahitaṃ. (3)
</Paragraph>

<Paragraph number="1400" book="pari">
Kiccādhikaraṇaṃ catunnaṃ adhikaraṇānaṃ kiccādhikaraṇaṃ bhajati, kiccādhikaraṇaṃ upanissitaṃ, kiccādhikaraṇaṃ pariyāpannaṃ, kiccādhikaraṇena saṅgahitaṃ. (4)
</Paragraph>

</Division>
<Division number="319" book="pari" bookNo="5" page="205">

<Paragraph number="1401" book="pari">
Vivādādhikaraṇaṃ sattannaṃ samathānaṃ kati samathe bhajati, kati samathe upanissitaṃ, kati samathe pariyāpannaṃ, katihi samathehi saṅgahitaṃ, katihi samathehi sammati? (1)
</Paragraph>

<Paragraph number="1402" book="pari">
Anuvādādhikaraṇaṃ sattannaṃ samathānaṃ kati samathe bhajati, kati samathe upanissitaṃ, kati samathe pariyāpannaṃ, katihi samathehi saṅgahitaṃ, katihi samathehi sammati? (2)
</Paragraph>

<Paragraph number="1403" book="pari">
Āpattādhikaraṇaṃ sattannaṃ samathānaṃ kati samathe bhajati, kati samathe upanissitaṃ, kati samathe pariyāpannaṃ, katihi samathehi saṅgahitaṃ, katihi samathehi sammati? (3)
</Paragraph>

<Paragraph number="1404" book="pari">
Kiccādhikaraṇaṃ sattannaṃ samathānaṃ kati samathe bhajati, kati samathe upanissitaṃ, kati samathe pariyāpannaṃ, katihi samathehi saṅgahitaṃ, katihi samathehi sammati? (4)
</Paragraph>

<Paragraph number="1405" book="pari">
Vivādādhikaraṇaṃ sattannaṃ samathānaṃ dve samathe bhajati, dve samathe upanissitaṃ, dve samathe pariyāpannaṃ, dvīhi samathehi saṅgahitaṃ, dvīhi samathehi sammati—  sammukhāvinayena ca yebhuyyasikāya ca. (1)
</Paragraph>

<Paragraph number="1406" book="pari">
Anuvādādhikaraṇaṃ sattannaṃ samathānaṃ cattāro samathe bhajati, cattāro samathe upanissitaṃ, cattāro samathe pariyāpannaṃ, catūhi samathehi saṅgahitaṃ, catūhi samathehi sammati—  sammukhāvinayena ca sativinayena ca amūḷhavinayena ca tassapāpiyasikāya ca. (2)
</Paragraph>

<Paragraph number="1407" book="pari">
Āpattādhikaraṇaṃ sattannaṃ samathānaṃ tayo samathe bhajati, tayo samathe upanissitaṃ, tayo samathe pariyāpannaṃ, tīhi samathehi saṅgahitaṃ tīhi samathehi sammati—  sammukhāvinayena ca paṭiññātakaraṇena ca tiṇavatthārakena ca. (3)
</Paragraph>

<Paragraph number="1408" book="pari">
Kiccādhikaraṇaṃ sattannaṃ samathānaṃ ekaṃ samathaṃ bhajati, ekaṃ samathaṃ upanissitaṃ, ekaṃ samathaṃ pariyāpannaṃ, ekena samathena saṅgahitaṃ, ekena samathena sammati—  sammukhāvinayenāti. (4)

</Paragraph>
</Division>

<Paragraph number="1409" type="center" book="pari">
Bhajativāro niṭṭhito ekavīsatimo.



</Paragraph>

<Paragraph number="1410" type="center" book="pari">
Samathabhedo niṭṭhito.



</Paragraph>

<Paragraph number="1411" type="center" book="pari">
Tassuddānaṃ


</Paragraph>

<Paragraph number="1412" type="verses" book="pari">
_Adhikaraṇaṃ pariyāyaṃ,_  
_sādhāraṇā ca bhāgiyā;_  
_Samathā sādhāraṇikā,_  
_samathassa tabbhāgiyā._  

</Paragraph>

<Paragraph number="1413" type="verses" book="pari">
_Samathā sammukhā ceva,_  
_vinayena kusalena ca;_  
_Yattha samathasaṃsaṭṭhā,_  
_sammanti na sammanti ca;_  
_Samathādhikaraṇañceva,_  
_samuṭṭhānaṃ bhajanti cāti._
</Paragraph>