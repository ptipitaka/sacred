---
title: "7.8 Aṭṭhakavāra"
tableOfContents: false
sidebar:
  order: 10
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="328" book="pari">

<Paragraph number="1552" book="pari">
Aṭṭhānisaṃse sampassamānena na so bhikkhu āpattiyā adassane ukkhipitabbo. Aṭṭhānisaṃse sampassamānena paresampi saddhāya sā āpatti desetabbā. Aṭṭha yāvatatiyakā. Aṭṭhahākārehi kulāni dūseti. Aṭṭha mātikā cīvarassa uppādāya. Aṭṭha mātikā kathinassa ubbhārāya. Aṭṭha pānāni. Aṭṭhahi asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho. Aṭṭha lokadhammā. Aṭṭha garudhammā. Aṭṭha pāṭidesanīyā. Aṭṭhaṅgiko musāvādo. Aṭṭha uposathaṅgāni. Aṭṭha dūteyyaṅgāni. Aṭṭha titthiyavattāni. Aṭṭha acchariyā abbhutadhammā mahāsamudde. Aṭṭha acchariyā abbhutadhammā imasmiṃ dhammavinaye. Aṭṭha anatirittā. Aṭṭha atirittā. Aṭṭhame aruṇuggamane nissaggiyaṃ hoti. Aṭṭha pārājikā. Aṭṭhamaṃ vatthuṃ paripūrentī nāsetabbā. Aṭṭhamaṃ vatthuṃ paripūrentiyā desitāpi adesitā hoti. Aṭṭhavācikā upasampadā. Aṭṭhannaṃ paccuṭṭhātabbaṃ. Aṭṭhannaṃ āsanaṃ dātabbaṃ. Upāsikā aṭṭha varāni yācati. Aṭṭhahaṅgehi samannāgato bhikkhu bhikkhunovādako sammannitabbo. Aṭṭhānisaṃsā vinayadhare. Aṭṭha paramāni. Tassapāpiyasikākammakatena bhikkhunā aṭṭhasu dhammesu sammā vattitabbaṃ. Aṭṭha adhammikāni pātimokkhaṭṭhapanāni aṭṭha dhammikāni pātimokkhaṭṭhapanānīti.

</Paragraph>
</Division>

<Paragraph number="1553" type="center" book="pari">
Aṭṭhakaṃ niṭṭhitaṃ.



</Paragraph>

<Paragraph number="1554" type="center" book="pari">
Tassuddānaṃ


</Paragraph>

<Paragraph number="1555" type="verses" book="pari">
_Na so bhikkhu paresampi,_  
_yāvatatiyadūsanā;_  
_Mātikā kathinubbhārā,_  
_pānā abhibhūtena ca._  

</Paragraph>

<Paragraph number="1556" type="verses" book="pari">
_Lokadhammā garudhammā,_  
_pāṭidesanīyā musā;_  
_Uposathā ca dūtaṅgā,_  
_titthiyā samuddepi ca._  

</Paragraph>

<Paragraph number="1557" type="verses" book="pari">
_Abbhutā anatirittaṃ,_  
_atirittaṃ nissaggiyaṃ;_  
_Pārājikaṭṭhamaṃ vatthu,_  
_adesitūpasampadā._  

</Paragraph>

<Paragraph number="1558" type="verses" book="pari">
_Paccuṭṭhānāsanañceva,_  
_varaṃ ovādakena ca;_  
_Ānisaṃsā paramāni,_  
_aṭṭhadhammesu vattanā;_  
_Adhammikā dhammikā ca,_  
_aṭṭhakā suppakāsitāti._
</Paragraph>