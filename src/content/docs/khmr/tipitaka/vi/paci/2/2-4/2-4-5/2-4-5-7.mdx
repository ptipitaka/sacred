---
title: "2.4.5.7 អាវសថចីវរសិក្ខាបទ"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1003" book="paci">

<Paragraph number="3051" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ថុល្លនន្ទា ភិក្ខុនី អាវសថចីវរំ អនិស្សជ្ជិត្វា បរិភុញ្ជតិ. អញ្ញា ឧតុនិយោ ភិក្ខុនិយោ ន លភន្តិ.
</Paragraph>

<Paragraph number="3052" book="paci">
យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អយ្យា ថុល្លនន្ទា អាវសថចីវរំ អនិស្សជ្ជិត្វា បរិភុញ្ជិស្សតី”តិ …បេ…  “សច្ចំ កិរ, ភិក្ខវេ, ថុល្លនន្ទា ភិក្ខុនី អាវសថចីវរំ អនិស្សជ្ជិត្វា បរិភុញ្ជតី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ថុល្លនន្ទា ភិក្ខុនី អាវសថចីវរំ អនិស្សជ្ជិត្វា បរិភុញ្ជិស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="1004" book="paci">

<Paragraph number="3053" book="paci">
<Emphasis>“យា បន ភិក្ខុនី អាវសថចីវរំ អនិស្សជ្ជិត្វា បរិភុញ្ជេយ្យ, បាចិត្តិយន៑”</Emphasis>តិ. (*47*:<Emphasis>102</Emphasis>)
</Paragraph>

</Division>
<Division number="1005" book="paci">

<Paragraph number="3054" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="3055" book="paci">
<Emphasis>អាវសថចីវរំ</Emphasis> នាម “ឧតុនិយោ ភិក្ខុនិយោ បរិភុញ្ជន្តូ”តិ ទិន្នំ ហោតិ.
</Paragraph>

<Paragraph number="3056" book="paci">
<Emphasis>អនិស្សជ្ជិត្វា បរិភុញ្ជេយ្យា</Emphasis>តិ ទ្វេតិស្សោ រត្តិយោ បរិភុញ្ជិត្វា ចតុត្ថទិវសេ ធោវិត្វា ភិក្ខុនិយា វា សិក្ខមានាយ វា សាមណេរិយា វា អនិស្សជ្ជិត្វា បរិភុញ្ជតិ, អាបត្តិ បាចិត្តិយស្ស.
</Paragraph>

</Division>
<Division number="1006" book="paci">

<Paragraph number="3057" book="paci">
អនិស្សជ្ជិតេ អនិស្សជ្ជិតសញ្ញា បរិភុញ្ជតិ, អាបត្តិ បាចិត្តិយស្ស. អនិស្សជ្ជិតេ វេមតិកា បរិភុញ្ជតិ, អាបត្តិ បាចិត្តិយស្ស. អនិស្សជ្ជិតេ និស្សជ្ជិតសញ្ញា បរិភុញ្ជតិ, អាបត្តិ បាចិត្តិយស្ស.
</Paragraph>

<Paragraph number="3058" book="paci">
និស្សជ្ជិតេ អនិស្សជ្ជិតសញ្ញា, អាបត្តិ ទុក្កដស្ស. និស្សជ្ជិតេ វេមតិកា, អាបត្តិ ទុក្កដស្ស. និស្សជ្ជិតេ និស្សជ្ជិតសញ្ញា អនាបត្តិ.
</Paragraph>

</Division>
<Division number="1007" book="paci">

<Paragraph number="3059" book="paci">
អនាបត្តិ—  និស្សជ្ជិត្វា បរិភុញ្ជតិ, បុន បរិយាយេន បរិភុញ្ជតិ, អញ្ញា ឧតុនិយោ ភិក្ខុនិយោ ន ហោន្តិ, អច្ឆិន្នចីវរិកាយ, នដ្ឋចីវរិកាយ, អាបទាសុ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3060" type="center" book="paci">
សត្តមសិក្ខាបទំ និដ្ឋិតំ.
</Paragraph>