---
title: "2.4.2.4 ទុតិយិកៅយ្យោជនសិក្ខាបទ"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="850" book="paci">

<Paragraph number="2707" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ថុល្លនន្ទា ភិក្ខុនី រថិកាយបិ ព្យូហេបិ សិង្ឃាដកេបិ បុរិសេន សទ្ធឹ ឯកេនេកា សន្តិដ្ឋតិបិ សល្លបតិបិ និកណ្ណិកម្បិ ជប្បេតិ ទុតិយិកម្បិ ភិក្ខុនឹ ឧយ្យោជេតិ.
</Paragraph>

<Paragraph number="2708" book="paci">
យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អយ្យា ថុល្លនន្ទា រថិកាយបិ ព្យូហេបិ សិង្ឃាដកេបិ បុរិសេន សទ្ធឹ ឯកេនេកា សន្តិដ្ឋិស្សតិបិ សល្លបិស្សតិបិ និកណ្ណិកម្បិ ជប្បិស្សតិ ទុតិយិកម្បិ ភិក្ខុនឹ ឧយ្យោជេស្សតី”តិ …បេ…  “សច្ចំ កិរ, ភិក្ខវេ, ថុល្លនន្ទា ភិក្ខុនី រថិកាយបិ ព្យូហេបិ សិង្ឃាដកេបិ បុរិសេន សទ្ធឹ ឯកេនេកា សន្តិដ្ឋតិបិ សល្លបតិបិ និកណ្ណិកម្បិ ជប្បេតិ ទុតិយិកម្បិ ភិក្ខុនឹ ឧយ្យោជេតី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ថុល្លនន្ទា ភិក្ខុនី រថិកាយបិ ព្យូហេបិ សិង្ឃាដកេបិ បុរិសេន សទ្ធឹ ឯកេនេកា សន្តិដ្ឋិស្សតិបិ សល្លបិស្សតិបិ និកណ្ណិកម្បិ ជប្បិស្សតិ ទុតិយិកម្បិ ភិក្ខុនឹ ឧយ្យោជេស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="851" book="paci">

<Paragraph number="2709" book="paci">
<Emphasis>“យា បន ភិក្ខុនី រថិកាយ វា ព្យូហេ វា សិង្ឃាដកេ វា បុរិសេន សទ្ធឹ ឯកេនេកា សន្តិដ្ឋេយ្យ វា សល្លបេយ្យ វា និកណ្ណិកំ វា ជប្បេយ្យ ទុតិយិកំ វា ភិក្ខុនឹ ឧយ្យោជេយ្យ, បាចិត្តិយន៑”</Emphasis>តិ. (*14*:<Emphasis>69</Emphasis>)
</Paragraph>

</Division>
<Division number="852" book="paci">

<Paragraph number="2710" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="2711" book="paci">
<Emphasis>រថិកា</Emphasis> នាម រច្ឆា វុច្ចតិ. <Emphasis>ព្យូហំ</Emphasis> នាម យេនេវ បវិសន្តិ តេនេវ និក្ខមន្តិ. <Emphasis>សិង្ឃាដកោ</Emphasis> នាម ចច្ចរំ វុច្ចតិ.
</Paragraph>

<Paragraph number="2712" book="paci">
<Emphasis>បុរិសោ</Emphasis> នាម មនុស្សបុរិសោ ន យក្ខោ ន បេតោ ន តិរច្ឆានគតោ វិញ្ញូ បដិពលោ សន្តិដ្ឋិតុំ សល្លបិតុំ.
</Paragraph>

<Paragraph number="2713" book="paci">
<Emphasis>សទ្ធិន៑</Emphasis>តិ ឯកតោ. <Emphasis>ឯកេនេកា</Emphasis>តិ បុរិសោ ចេវ ហោតិ ភិក្ខុនី ច.
</Paragraph>

<Paragraph number="2714" book="paci">
<Emphasis>សន្តិដ្ឋេយ្យ វា</Emphasis>តិ បុរិសស្ស ហត្ថបាសេ តិដ្ឋតិ, អាបត្តិ បាចិត្តិយស្ស.
</Paragraph>

<Paragraph number="2715" book="paci">
<Emphasis>សល្លបេយ្យ វា</Emphasis>តិ បុរិសស្ស ហត្ថបាសេ ឋិតា សល្លបតិ, អាបត្តិ បាចិត្តិយស្ស.
</Paragraph>

<Paragraph number="2716" book="paci">
<Emphasis>និកណ្ណិកំ វា ជប្បេយ្យា</Emphasis>តិ បុរិសស្ស ឧបកណ្ណកេ អារោចេតិ, អាបត្តិ បាចិត្តិយស្ស.
</Paragraph>

<Paragraph number="2717" book="paci">
<Emphasis>ទុតិយិកំ វា ភិក្ខុនឹ ឧយ្យោជេយ្យា</Emphasis>តិ អនាចារំ អាចរិតុកាមា ទុតិយិកម្បិ ភិក្ខុនឹ ឧយ្យោជេតិ, អាបត្តិ ទុក្កដស្ស. ទស្សនូបចារំ វា សវនូបចារំ វា វិជហន្តិយា អាបត្តិ ទុក្កដស្ស. វិជហិតេ អាបត្តិ បាចិត្តិយស្ស.
</Paragraph>

<Paragraph number="2718" book="paci">
ហត្ថបាសំ វិជហិត្វា សន្តិដ្ឋតិ វា សល្លបតិ វា អាបត្តិ ទុក្កដស្ស. យក្ខេន វា បេតេន វា បណ្ឌកេន វា តិរច្ឆានគតមនុស្សវិគ្គហេន វា សទ្ធឹ សន្តិដ្ឋតិ វា សល្លបតិ វា, អាបត្តិ ទុក្កដស្ស.
</Paragraph>

</Division>
<Division number="853" book="paci">

<Paragraph number="2719" book="paci">
អនាបត្តិ—  យោ កោចិ វិញ្ញូ ទុតិយោ ហោតិ, អរហោបេក្ខា, អញ្ញវិហិតា សន្តិដ្ឋតិ វា សល្លបតិ វា, ន អនាចារំ អាចរិតុកាមា, សតិ ករណីយេ ទុតិយិកំ ភិក្ខុនឹ ឧយ្យោជេតិ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="2720" type="center" book="paci">
ចតុត្ថសិក្ខាបទំ និដ្ឋិតំ.
</Paragraph>