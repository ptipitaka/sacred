---
title: "2.4.5.2 អាសន្ទិបរិភុញ្ជនសិក្ខាបទ"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="982" book="paci">

<Paragraph number="3002" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ភិក្ខុនិយោ អាសន្ទិម្បិ បល្លង្កម្បិ បរិភុញ្ជន្តិ. មនុស្សា វិហារចារិកំ អាហិណ្ឌន្តា បស្សិត្វា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ អាសន្ទិម្បិ បល្លង្កម្បិ បរិភុញ្ជិស្សន្តិ, សេយ្យថាបិ គិហិនិយោ កាមភោគិនិយោ”តិ.
</Paragraph>

<Paragraph number="3003" book="paci">
អស្សោសុំ ខោ ភិក្ខុនិយោ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ អាសន្ទិម្បិ បល្លង្កម្បិ បរិភុញ្ជិស្សន្តី”តិ …បេ…  “សច្ចំ កិរ, ភិក្ខវេ, ភិក្ខុនិយោ អាសន្ទិម្បិ បល្លង្កម្បិ បរិភុញ្ជន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ភិក្ខុនិយោ អាសន្ទិម្បិ បល្លង្កម្បិ បរិភុញ្ជិស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="983" book="paci">

<Paragraph number="3004" book="paci">
<Emphasis>“យា បន ភិក្ខុនី អាសន្ទឹ វា បល្លង្កំ វា បរិភុញ្ជេយ្យ, បាចិត្តិយន៑”</Emphasis>តិ. (*42*:<Emphasis>97</Emphasis>)
</Paragraph>

</Division>
<Division number="984" book="paci">

<Paragraph number="3005" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="3006" book="paci">
<Emphasis>អាសន្ទី</Emphasis> នាម អតិក្កន្តប្បមាណា វុច្ចតិ.
</Paragraph>

<Paragraph number="3007" book="paci">
<Emphasis>បល្លង្កោ</Emphasis> នាម អាហរិមេហិ វាឡេហិ កតោ ហោតិ.
</Paragraph>

<Paragraph number="3008" book="paci">
<Emphasis>បរិភុញ្ជេយ្យា</Emphasis>តិ តស្មឹ អភិនិសីទតិ វា អភិនិបជ្ជតិ វា, អាបត្តិ បាចិត្តិយស្ស.
</Paragraph>

</Division>
<Division number="985" book="paci">

<Paragraph number="3009" book="paci">
អនាបត្តិ—  អាសន្ទិយា បាទេ ឆិន្ទិត្វា បរិភុញ្ជតិ, បល្លង្កស្ស វាឡេ ភិន្ទិត្វា បរិភុញ្ជតិ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3010" type="center" book="paci">
ទុតិយសិក្ខាបទំ និដ្ឋិតំ.
</Paragraph>