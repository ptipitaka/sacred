---
title: "2.4.8.7 សិក្ខមាន-នវុដ្ឋាបនសិក្ខាបទ"
tableOfContents: false
sidebar:
  order: 11
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="paci">
* សិក្ខមាន-នវុដ្ឋាបនសិក្ខាបទ
</Paragraph>

<Division number="1150" book="paci">

<Paragraph number="3361" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អញ្ញតរា សិក្ខមានា ថុល្លនន្ទំ ភិក្ខុនឹ ឧបសង្កមិត្វា ឧបសម្បទំ យាចិ. ថុល្លនន្ទា ភិក្ខុនី តំ សិក្ខមានំ—  “សចេ មេ ត្វំ, អយ្យេ, ចីវរំ ទស្សសិ ឯវាហំ តំ វុដ្ឋាបេស្សាមី”តិ វត្វា, នេវ វុដ្ឋាបេតិ ន វុដ្ឋាបនាយ ឧស្សុក្កំ ករោតិ.
</Paragraph>

<Paragraph number="3362" book="paci">
អថ ខោ សា សិក្ខមានា ភិក្ខុនីនំ ឯតមត្ថំ អារោចេសិ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អយ្យា ថុល្លនន្ទា សិក្ខមានំ—  ‘សចេ មេ ត្វំ, អយ្យេ, ចីវរំ ទស្សសិ ឯវាហំ តំ វុដ្ឋាបេស្សាមី’តិ វត្វា, នេវ វុដ្ឋាបេស្សតិ ន វុដ្ឋាបនាយ ឧស្សុក្កំ ករិស្សតី”តិ …បេ…  “សច្ចំ កិរ, ភិក្ខវេ, ថុល្លនន្ទា ភិក្ខុនី សិក្ខមានំ—  ‘សចេ មេ ត្វំ, អយ្យេ, ចីវរំ ទស្សសិ ឯវាហំ តំ វុដ្ឋាបេស្សាមី’តិ វត្វា, នេវ វុដ្ឋាបេតិ ន វុដ្ឋាបនាយ ឧស្សុក្កំ ករោតី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ថុល្លនន្ទា ភិក្ខុនី សិក្ខមានំ—  ‘សចេ មេ ត្វំ, អយ្យេ, ចីវរំ ទស្សសិ ឯវាហំ តំ វុដ្ឋាបេស្សាមី’តិ វត្វា, នេវ វុដ្ឋាបេស្សតិ ន វុដ្ឋាបនាយ ឧស្សុក្កំ ករិស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="1151" book="paci">

<Paragraph number="3363" book="paci">
<Emphasis>“យា បន ភិក្ខុនី សិក្ខមានំ—  ‘សចេ មេ ត្វំ, អយ្យេ, ចីវរំ ទស្សសិ, ឯវាហំ តំ វុដ្ឋាបេស្សាមី’តិ វត្វា, សា បច្ឆា អនន្តរាយិកិនី នេវ វុដ្ឋាបេយ្យ ន វុដ្ឋាបនាយ ឧស្សុក្កំ ករេយ្យ, បាចិត្តិយន៑”</Emphasis>តិ. (*77*:<Emphasis>132</Emphasis>)
</Paragraph>

</Division>
<Division number="1152" book="paci">

<Paragraph number="3364" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="3365" book="paci">
<Emphasis>សិក្ខមានា</Emphasis> នាម ទ្វេ វស្សានិ ឆសុ ធម្មេសុ សិក្ខិតសិក្ខា.
</Paragraph>

<Paragraph number="3366" book="paci">
<Emphasis>សចេ មេ ត្វំ, អយ្យេ, ចីវរំ ទស្សសិ ឯវាហំ តំ វុដ្ឋាបេស្សាមី</Emphasis>តិ ឯវាហំ តំ ឧបសម្បាទេស្សាមិ.
</Paragraph>

<Paragraph number="3367" book="paci">
<Emphasis>សា បច្ឆា អនន្តរាយិកិនី</Emphasis>តិ អសតិ អន្តរាយេ.
</Paragraph>

<Paragraph number="3368" book="paci">
<Emphasis>នេវ វុដ្ឋាបេយ្យា</Emphasis>តិ ន សយំ វុដ្ឋាបេយ្យ.
</Paragraph>

<Paragraph number="3369" book="paci">
<Emphasis>ន វុដ្ឋាបនាយ ឧស្សុក្កំ ករេយ្យា</Emphasis>តិ ន អញ្ញំ អាណាបេយ្យ. “នេវ វុដ្ឋាបេស្សាមិ ន វុដ្ឋាបនាយ ឧស្សុក្កំ ករិស្សាមី”តិ ធុរំ និក្ខិត្តមត្តេ អាបត្តិ បាចិត្តិយស្ស.
</Paragraph>

</Division>
<Division number="1153" book="paci">

<Paragraph number="3370" book="paci">
អនាបត្តិ—  សតិ អន្តរាយេ, បរិយេសិត្វា ន លភតិ, គិលានាយ, អាបទាសុ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3371" type="center" book="paci">
សត្តមសិក្ខាបទំ និដ្ឋិតំ.
</Paragraph>