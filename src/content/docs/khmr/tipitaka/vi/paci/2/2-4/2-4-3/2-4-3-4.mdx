---
title: "2.4.3.4 សង្ឃាដិចារសិក្ខាបទ"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="897" book="paci">

<Paragraph number="2815" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ភិក្ខុនិយោ ភិក្ខុនីនំ ហត្ថេ ចីវរំ និក្ខិបិត្វា សន្តរុត្តរេន ជនបទចារិកំ បក្កមន្តិ. តានិ ចីវរានិ ចិរំ និក្ខិត្តានិ កណ្ណកិតានិ ហោន្តិ. តានិ ភិក្ខុនិយោ ឱតាបេន្តិ. ភិក្ខុនិយោ តា ភិក្ខុនិយោ ឯតទវោចុំ—  “កស្សិមានិ, អយ្យេ, ចីវរានិ កណ្ណកិតានី”តិ?
</Paragraph>

<Paragraph number="2816" book="paci">
អថ ខោ តា ភិក្ខុនិយោ ភិក្ខុនីនំ ឯតមត្ថំ អារោចេសុំ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ ភិក្ខុនីនំ ហត្ថេ ចីវរំ និក្ខិបិត្វា សន្តរុត្តរេន ជនបទចារិកំ បក្កមិស្សន្តី”តិ …បេ…  “សច្ចំ កិរ, ភិក្ខវេ, ភិក្ខុនិយោ ភិក្ខុនីនំ ហត្ថេ ចីវរំ និក្ខិបិត្វា សន្តរុត្តរេន ជនបទចារិកំ បក្កមន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ភិក្ខុនិយោ ភិក្ខុនីនំ ហត្ថេ ចីវរំ និក្ខិបិត្វា សន្តរុត្តរេន ជនបទចារិកំ បក្កមិស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="898" book="paci">

<Paragraph number="2817" book="paci">
<Emphasis>“យា បន ភិក្ខុនី បញ្ចាហិកំ សង្ឃាដិចារំ អតិក្កាមេយ្យ, បាចិត្តិយន៑”</Emphasis>តិ. (*24*:<Emphasis>79</Emphasis>)
</Paragraph>

</Division>
<Division number="899" book="paci">

<Paragraph number="2818" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="2819" book="paci">
<Emphasis>បញ្ចាហិកំ សង្ឃាដិចារំ អតិក្កាមេយ្យា</Emphasis>តិ បញ្ចមំ ទិវសំ បញ្ច ចីវរានិ នេវ និវាសេតិ ន បារុបតិ ន ឱតាបេតិ, បញ្ចមំ ទិវសំ អតិក្កាមេតិ, អាបត្តិ បាចិត្តិយស្ស.
</Paragraph>

</Division>
<Division number="900" book="paci">

<Paragraph number="2820" book="paci">
បញ្ចាហាតិក្កន្តេ អតិក្កន្តសញ្ញា, អាបត្តិ បាចិត្តិយស្ស. បញ្ចាហាតិក្កន្តេ វេមតិកា, អាបត្តិ បាចិត្តិយស្ស. បញ្ចាហាតិក្កន្តេ អនតិក្កន្តសញ្ញា, អាបត្តិ បាចិត្តិយស្ស.
</Paragraph>

<Paragraph number="2821" book="paci">
បញ្ចាហានតិក្កន្តេ អតិក្កន្តសញ្ញា, អាបត្តិ ទុក្កដស្ស. បញ្ចាហានតិក្កន្តេ វេមតិកា, អាបត្តិ ទុក្កដស្ស. បញ្ចាហានតិក្កន្តេ អនតិក្កន្តសញ្ញា, អនាបត្តិ.
</Paragraph>

</Division>
<Division number="901" book="paci">

<Paragraph number="2822" book="paci">
អនាបត្តិ—  បញ្ចមំ ទិវសំ បញ្ច ចីវរានិ និវាសេតិ វា បារុបតិ វា ឱតាបេតិ វា, គិលានាយ, អាបទាសុ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="2823" type="center" book="paci">
ចតុត្ថសិក្ខាបទំ និដ្ឋិតំ.
</Paragraph>