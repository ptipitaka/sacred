---
title: "2.2.12 បាបសមាចារសិក្ខាបទ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="721" book="paci">

<Paragraph number="2368" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ថុល្លនន្ទាយ ភិក្ខុនិយា អន្តេវាសិកា ភិក្ខុនិយោ សំសដ្ឋា វិហរន្តិ បាបាចារា បាបសទ្ទា បាបសិលោកា, ភិក្ខុនិសំឃស្ស វិហេសិកា, អញ្ញមញ្ញិស្សា វជ្ជប្បដិច្ឆាទិកា.
</Paragraph>

<Paragraph number="2369" book="paci">
យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ សំសដ្ឋា វិហរិស្សន្តិ បាបាចារា បាបសទ្ទា បាបសិលោកា ភិក្ខុនិសំឃស្ស វិហេសិកា អញ្ញមញ្ញិស្សា វជ្ជប្បដិច្ឆាទិកា”តិ …បេ…  “សច្ចំ កិរ, ភិក្ខវេ, ភិក្ខុនិយោ សំសដ្ឋា វិហរន្តិ បាបាចារា បាបសទ្ទា បាបសិលោកា ភិក្ខុនិសំឃស្ស វិហេសិកា អញ្ញមញ្ញិស្សា វជ្ជប្បដិច្ឆាទិកា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ភិក្ខុនិយោ សំសដ្ឋា វិហរិស្សន្តិ បាបាចារា បាបសទ្ទា បាបសិលោកា, ភិក្ខុនិសំឃស្ស វិហេសិកា, អញ្ញមញ្ញិស្សា វជ្ជប្បដិច្ឆាទិកា. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="722" book="paci">

<Paragraph number="2370" book="paci">
<Emphasis>“ភិក្ខុនិយោ បនេវ សំសដ្ឋា វិហរន្តិ បាបាចារា បាបសទ្ទា បាបសិលោកា, ភិក្ខុនិសំឃស្ស វិហេសិកា, អញ្ញមញ្ញិស្សា វជ្ជប្បដិច្ឆាទិកា. តា ភិក្ខុនិយោ ភិក្ខុនីហិ ឯវមស្សុ វចនីយា—  ‘ភគិនិយោ ខោ សំសដ្ឋា វិហរន្តិ បាបាចារា បាបសទ្ទា បាបសិលោកា, ភិក្ខុនិសំឃស្ស វិហេសិកា អញ្ញមញ្ញិស្សា វជ្ជប្បដិច្ឆាទិកា. វិវិច្ចថាយ្យេ. វិវេកញ្ញេវ ភគិនីនំ សំឃោ វណ្ណេតី’តិ. ឯវញ្ច តា ភិក្ខុនិយោ ភិក្ខុនីហិ វុច្ចមានា តថេវ បគ្គណ្ហេយ្យុំ, តា ភិក្ខុនិយោ ភិក្ខុនីហិ យាវតតិយំ សមនុភាសិតព្ពា តស្ស បដិនិស្សគ្គាយ. យាវតតិយញ្ចេ សមនុភាសីយមានា តំ បដិនិស្សជ្ជេយ្យុំ, ឥច្ចេតំ កុសលំ; នោ ចេ បដិនិស្សជ្ជេយ្យុំ, ឥមាបិ ភិក្ខុនិយោ យាវតតិយកំ ធម្មំ អាបន្នា និស្សារណីយំ សំឃាទិសេសន៑”</Emphasis>តិ. (*12*:<Emphasis>20</Emphasis>)
</Paragraph>

</Division>
<Division number="723" book="paci">

<Paragraph number="2371" book="paci">
<Emphasis>ភិក្ខុនិយោ បនេវា</Emphasis>តិ ឧបសម្បន្នាយោ វុច្ចន្តិ.
</Paragraph>

<Paragraph number="2372" book="paci">
<Emphasis>សំសដ្ឋា វិហរន្តី</Emphasis>តិ សំសដ្ឋា នាម អននុលោមិកេន កាយិកវាចសិកេន សំសដ្ឋា វិហរន្តិ.
</Paragraph>

<Paragraph number="2373" book="paci">
<Emphasis>បាបាចារា</Emphasis>តិ បាបកេន អាចារេន សមន្នាគតា.
</Paragraph>

<Paragraph number="2374" book="paci">
<Emphasis>បាបសទ្ទា</Emphasis>តិ បាបកេន កិត្តិសទ្ទេន អព្ភុគ្គតា.
</Paragraph>

<Paragraph number="2375" book="paci">
<Emphasis>បាបសិលោកា</Emphasis>តិ បាបកេន មិច្ឆាជីវេន ជីវិតំ កប្បេន្តិ.
</Paragraph>

<Paragraph number="2376" book="paci">
<Emphasis>ភិក្ខុនិសំឃស្ស វិហេសិកា</Emphasis>តិ អញ្ញមញ្ញិស្សា កម្មេ ករីយមានេ បដិក្កោសន្តិ.
</Paragraph>

<Paragraph number="2377" book="paci">
<Emphasis>អញ្ញមញ្ញិស្សា វជ្ជប្បដិច្ឆាទិកា</Emphasis>តិ អញ្ញមញ្ញំ វជ្ជំ បដិច្ឆាទេន្តិ.
</Paragraph>

<Paragraph number="2378" book="paci">
<Emphasis>តា ភិក្ខុនិយោ</Emphasis>តិ យា តា សំសដ្ឋា ភិក្ខុនិយោ.
</Paragraph>

<Paragraph number="2379" book="paci">
<Emphasis>ភិក្ខុនីហី</Emphasis>តិ អញ្ញាហិ ភិក្ខុនីហិ.
</Paragraph>

<Paragraph number="2380" book="paci">
យា បស្សន្តិ យា សុណន្តិ តាហិ វត្តព្ពា—  “ភគិនិយោ ខោ សំសដ្ឋា វិហរន្តិ បាបាចារា បាបសទ្ទា បាបសិលោកា, ភិក្ខុនិសំឃស្ស វិហេសិកា, អញ្ញមញ្ញិស្សា វជ្ជប្បដិច្ឆាទិកា. វិវិច្ចថាយ្យេ. វិវេកញ្ញេវ ភគិនីនំ សំឃោ វណ្ណេតី”តិ. ទុតិយម្បិ វត្តព្ពា. តតិយម្បិ វត្តព្ពា. សចេ បដិនិស្សជ្ជន្តិ, ឥច្ចេតំ កុសលំ; នោ ចេ បដិនិស្សជ្ជន្តិ, អាបត្តិ ទុក្កដស្ស. សុត្វា ន វទន្តិ, អាបត្តិ ទុក្កដស្ស. តា ភិក្ខុនិយោ សំឃមជ្ឈម្បិ អាកឌ្ឍិត្វា វត្តព្ពា—  “ភគិនិយោ ខោ សំសដ្ឋា វិហរន្តិ បាបាចារា បាបសទ្ទា បាបសិលោកា, ភិក្ខុនិសំឃស្ស វិហេសិកា, អញ្ញមញ្ញិស្សា វជ្ជប្បដិច្ឆាទិកា. វិវិច្ចថាយ្យេ. វិវេកញ្ញេវ ភគិនីនំ សំឃោ វណ្ណេតី”តិ. ទុតិយម្បិ វត្តព្ពា. តតិយម្បិ វត្តព្ពា. សចេ បដិនិស្សជ្ជន្តិ, ឥច្ចេតំ កុសលំ; នោ ចេ បដិនិស្សជ្ជន្តិ, អាបត្តិ ទុក្កដស្ស. តា ភិក្ខុនិយោ សមនុភាសិតព្ពា. ឯវញ្ច បន, ភិក្ខវេ, សមនុភាសិតព្ពា. ព្យត្តាយ ភិក្ខុនិយា បដិពលាយ សំឃោ ញាបេតព្ពោ—
</Paragraph>

</Division>
<Division number="724" book="paci">

<Paragraph number="2381" book="paci">
“សុណាតុ មេ, អយ្យេ, សំឃោ. ឥត្ថន្នាមា ច ឥត្ថន្នាមា ច ភិក្ខុនិយោ សំសដ្ឋា វិហរន្តិ បាបាចារា បាបសទ្ទា បាបសិលោកា, ភិក្ខុនិសំឃស្ស វិហេសិកា, អញ្ញមញ្ញិស្សា វជ្ជប្បដិច្ឆាទិកា. តា តំ វត្ថុំ ន បដិនិស្សជ្ជន្តិ. យទិ សំឃស្ស បត្តកល្លំ, សំឃោ ឥត្ថន្នាមញ្ច ឥត្ថន្នាមញ្ច ភិក្ខុនិយោ សមនុភាសេយ្យ តស្ស វត្ថុស្ស បដិនិស្សគ្គាយ. ឯសា ញត្តិ.
</Paragraph>

<Paragraph number="2382" book="paci">
សុណាតុ មេ, អយ្យេ, សំឃោ. ឥត្ថន្នាមា ច ឥត្ថន្នាមា ច ភិក្ខុនិយោ សំសដ្ឋា វិហរន្តិ បាបាចារា បាបសទ្ទា បាបសិលោកា, ភិក្ខុនិសំឃស្ស វិហេសិកា, អញ្ញមញ្ញិស្សា វជ្ជប្បដិច្ឆាទិកា. តា តំ វត្ថុំ ន បដិនិស្សជ្ជន្តិ. សំឃោ ឥត្ថន្នាមញ្ច ឥត្ថន្នាមញ្ច ភិក្ខុនិយោ សមនុភាសតិ តស្ស វត្ថុស្ស បដិនិស្សគ្គាយ. យស្សា អយ្យាយ ខមតិ ឥត្ថន្នាមាយ ច ឥត្ថន្នាមាយ ច ភិក្ខុនីនំ សមនុភាសនា តស្ស វត្ថុស្ស បដិនិស្សគ្គាយ, សា តុណ្ហស្ស; យស្សា នក្ខមតិ, សា ភាសេយ្យ.
</Paragraph>

<Paragraph number="2383" book="paci">
ទុតិយម្បិ ឯតមត្ថំ វទាមិ …បេ…  តតិយម្បិ ឯតមត្ថំ វទាមិ …បេ… .
</Paragraph>

<Paragraph number="2384" book="paci">
សមនុភដ្ឋា សំឃេន, ឥត្ថន្នាមា ច ឥត្ថន្នាមា ច ភិក្ខុនិយោ តស្ស វត្ថុស្ស បដិនិស្សគ្គាយ. ខមតិ សំឃស្ស, តស្មា តុណ្ហី, ឯវមេតំ ធារយាមី”តិ.
</Paragraph>

<Paragraph number="2385" book="paci">
ញត្តិយា ទុក្កដំ, ទ្វីហិ កម្មវាចាហិ ថុល្លច្ចយា, កម្មវាចាបរិយោសានេ អាបត្តិ សំឃាទិសេសស្ស. សំឃាទិសេសំ អជ្ឈាបជ្ជន្តីនំ ញត្តិយា ទុក្កដំ ទ្វីហិ កម្មវាចាហិ ថុល្លច្ចយា បដិប្បស្សម្ភន្តិ. ទ្វេ តិស្សោ ឯកតោ សមនុភាសិតព្ពា. តតុត្តរិ ន សមនុភាសិតព្ពា.
</Paragraph>

<Paragraph number="2386" book="paci">
<Emphasis>ឥមាបិ ភិក្ខុនិយោ</Emphasis>តិ បុរិមាយោ ឧបាទាយ វុច្ចន្តិ.
</Paragraph>

<Paragraph number="2387" book="paci">
<Emphasis>យាវតតិយកន៑</Emphasis>តិ យាវតតិយំ សមនុភាសនាយ អាបជ្ជន្តិ, ន សហ វត្ថុជ្ឈាចារា.
</Paragraph>

<Paragraph number="2388" book="paci">
<Emphasis>និស្សារណីយន៑</Emphasis>តិ សំឃម្ហា និស្សារីយតិ.
</Paragraph>

<Paragraph number="2389" book="paci">
<Emphasis>សំឃាទិសេសោ</Emphasis>តិ …បេ…  តេនបិ វុច្ចតិ សំឃាទិសេសោតិ.
</Paragraph>

</Division>
<Division number="725" book="paci">

<Paragraph number="2390" book="paci">
ធម្មកម្មេ ធម្មកម្មសញ្ញា ន បដិនិស្សជ្ជន្តិ, អាបត្តិ សំឃាទិសេសស្ស. ធម្មកម្មេ វេមតិកា ន បដិនិស្សជ្ជន្តិ, អាបត្តិ សំឃាទិសេសស្ស. ធម្មកម្មេ អធម្មកម្មសញ្ញា ន បដិនិស្សជ្ជន្តិ, អាបត្តិ សំឃាទិសេសស្ស.
</Paragraph>

<Paragraph number="2391" book="paci">
អធម្មកម្មេ ធម្មកម្មសញ្ញា, អាបត្តិ ទុក្កដស្ស. អធម្មកម្មេ វេមតិកា, អាបត្តិ ទុក្កដស្ស. អធម្មកម្មេ អធម្មកម្មសញ្ញា, អាបត្តិ ទុក្កដស្ស.
</Paragraph>

</Division>
<Division number="726" book="paci">

<Paragraph number="2392" book="paci">
អនាបត្តិ—  អសមនុភាសន្តីនំ, បដិនិស្សជ្ជន្តីនំ, ឧម្មត្តិកានំ, អាទិកម្មិកានន្តិ.

</Paragraph>
</Division>

<Paragraph number="2393" type="center" book="paci">
នវមសំឃាទិសេសសិក្ខាបទំ និដ្ឋិតំ.
</Paragraph>