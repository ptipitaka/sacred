---
title: "2.4.6.9 ឱវាទូបសង្កមនសិក្ខាបទ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1058" book="paci">

<Paragraph number="3167" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ភិក្ខុនិយោ ឧបោសថម្បិ ន បុច្ឆន្តិ ឱវាទម្បិ ន យាចន្តិ. ភិក្ខូ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ ឧបោសថម្បិ ន បុច្ឆិស្សន្តិ ឱវាទម្បិ ន យាចិស្សន្តី”តិ …បេ…  “សច្ចំ កិរ, ភិក្ខវេ, ភិក្ខុនិយោ ឧបោសថម្បិ ន បុច្ឆន្តិ ឱវាទម្បិ ន យាចន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ភិក្ខុនិយោ ឧបោសថម្បិ ន បុច្ឆិស្សន្តិ ឱវាទម្បិ ន យាចិស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="1059" book="paci">

<Paragraph number="3168" book="paci">
<Emphasis>“អន្វទ្ធមាសំ ភិក្ខុនិយា ភិក្ខុសំឃតោ ទ្វេ ធម្មា បច្ចាសីសិតព្ពា—  ឧបោសថបុច្ឆកញ្ច ឱវាទូបសង្កមនញ្ច. តំ អតិក្កាមេន្តិយា បាចិត្តិយន៑”</Emphasis>តិ. (*59*:<Emphasis>114</Emphasis>)
</Paragraph>

</Division>
<Division number="1060" book="paci">

<Paragraph number="3169" book="paci">
<Emphasis>អន្វទ្ធមាសន៑</Emphasis>តិ អនុបោសថិកំ. <Emphasis>ឧបោសថោ</Emphasis> នាម ទ្វេ ឧបោសថា—  ចាតុទ្ទសិកោ ច បន្នរសិកោ ច.
</Paragraph>

<Paragraph number="3170" book="paci">
<Emphasis>ឱវាទោ</Emphasis> នាម អដ្ឋ គរុធម្មា. “ឧបោសថម្បិ ន បុច្ឆិស្សាមិ ឱវាទម្បិ ន យាចិស្សាមី”តិ ធុរំ និក្ខិត្តមត្តេ អាបត្តិ បាចិត្តិយស្ស.
</Paragraph>

</Division>
<Division number="1061" book="paci">

<Paragraph number="3171" book="paci">
អនាបត្តិ—  សតិ អន្តរាយេ, បរិយេសិត្វា ទុតិយិកំ ភិក្ខុនឹ ន លភតិ, គិលានាយ, អាបទាសុ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3172" type="center" book="paci">
នវមសិក្ខាបទំ និដ្ឋិតំ.
</Paragraph>