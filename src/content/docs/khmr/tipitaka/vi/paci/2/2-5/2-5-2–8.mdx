---
title: "2.5.2–8 តេល-មធុ-ផាណិត-មច្ឆ-មំស-ខីរ-ទធិវិញ្ញាបនសិក្ខាបទ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="paci">
* តេល-មធុ-ផាណិត-មច្ឆ-មំស-ខីរ-ទធិវិញ្ញាបនសិក្ខាបទ
</Paragraph>

<Division number="1234" book="paci">

<Paragraph number="3544" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខុនិយោ តេលំ វិញ្ញាបេត្វា ភុញ្ជន្តិ …បេ…  មធុំ វិញ្ញាបេត្វា ភុញ្ជន្តិ …បេ…  ផាណិតំ វិញ្ញាបេត្វា ភុញ្ជន្តិ …បេ…  មច្ឆំ វិញ្ញាបេត្វា ភុញ្ជន្តិ …បេ…  មំសំ វិញ្ញាបេត្វា ភុញ្ជន្តិ …បេ…  ខីរំ វិញ្ញាបេត្វា ភុញ្ជន្តិ …បេ…  ទធឹ វិញ្ញាបេត្វា ភុញ្ជន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ ទធឹ វិញ្ញាបេត្វា ភុញ្ជិស្សន្តិ. កស្ស សម្បន្នំ ន មនាបំ, កស្ស សាទុំ ន រុច្ចតី”តិ.
</Paragraph>

<Paragraph number="3545" book="paci">
អស្សោសុំ ខោ ភិក្ខុនិយោ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខុនិយោ ទធឹ វិញ្ញាបេត្វា ភុញ្ជិស្សន្តី”តិ …បេ…  “សច្ចំ កិរ, ភិក្ខវេ, ឆព្ពគ្គិយា ភិក្ខុនិយោ ទធឹ វិញ្ញាបេត្វា ភុញ្ជន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ឆព្ពគ្គិយា ភិក្ខុនិយោ ទធឹ វិញ្ញាបេត្វា ភុញ្ជិស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

<Paragraph number="3546" book="paci">
<Emphasis>“យា បន ភិក្ខុនី ទធឹ វិញ្ញាបេត្វា ភុញ្ជេយ្យ, បដិទេសេតព្ពំ តាយ ភិក្ខុនិយា—  ‘គារយ្ហំ, អយ្យេ, ធម្មំ អាបជ្ជឹ អសប្បាយំ បាដិទេសនីយំ, តំ បដិទេសេមី’”</Emphasis>តិ.
</Paragraph>

<Paragraph number="3547" book="paci">
ឯវញ្ចិទំ ភគវតា ភិក្ខុនីនំ សិក្ខាបទំ បញ្ញត្តំ ហោតិ.
</Paragraph>

</Division>
<Division number="1235" book="paci">

<Paragraph number="3548" book="paci">
តេន ខោ បន សមយេន ភិក្ខុនិយោ គិលានា ហោន្តិ. គិលានបុច្ឆិកា ភិក្ខុនិយោ គិលានា ភិក្ខុនិយោ ឯតទវោចុំ—  “កច្ចិ, អយ្យេ, ខមនីយំ, កច្ចិ យាបនីយន៑”តិ? “បុព្ពេ មយំ, អយ្យេ, ទធឹ វិញ្ញាបេត្វា ភុញ្ជិម្ហា, តេន នោ ផាសុ ហោតិ; ឥទានិ បន ‘ភគវតា បដិក្ខិត្តន៑’តិ កុក្កុច្ចាយន្តា ន វិញ្ញាបេម, តេន នោ ន ផាសុ ហោតី”តិ …បេ…  ភគវតោ ឯតមត្ថំ អារោចេសុំ …បេ…  អនុជានាមិ, ភិក្ខវេ, គិលានាយ ភិក្ខុនិយា ទធឹ វិញ្ញាបេត្វា ភុញ្ជិតុំ. ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="1236" book="paci">

<Paragraph number="3549" book="paci">
<Emphasis>“យា បន ភិក្ខុនី អគិលានា (តេលំ …បេ…  មធុំ …បេ…  ផាណិតំ …បេ…  មច្ឆំ …បេ…  មំសំ …បេ…  ខីរំ …បេ… ) ទធឹ វិញ្ញាបេត្វា ភុញ្ជេយ្យ, បដិទេសេតព្ពំ តាយ ភិក្ខុនិយា—  ‘គារយ្ហំ, អយ្យេ, ធម្មំ អាបជ្ជឹ អសប្បាយំ បាដិទេសនីយំ, តំ បដិទេសេមី’”</Emphasis>តិ. (2--*8*:<Emphasis>223–229</Emphasis>)
</Paragraph>

</Division>
<Division number="1237" book="paci">

<Paragraph number="3550" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="3551" book="paci">
<Emphasis>អគិលានា</Emphasis> នាម យស្សា វិនា ទធិនា ផាសុ ហោតិ.
</Paragraph>

<Paragraph number="3552" book="paci">
<Emphasis>គិលានា</Emphasis> នាម យស្សា វិនា ទធិនា ន ផាសុ ហោតិ.
</Paragraph>

<Paragraph number="3553" book="paci">
<Emphasis>តេលំ</Emphasis> នាម តិលតេលំ សាសបតេលំ មធុកតេលំ ឯរណ្ឌតេលំ វសាតេលំ.
</Paragraph>

<Paragraph number="3554" book="paci">
<Emphasis>មធុ</Emphasis> នាម មក្ខិកាមធុ. <Emphasis>ផាណិតំ</Emphasis> នាម ឧច្ឆុម្ហា និព្ពត្តំ. <Emphasis>មច្ឆោ</Emphasis> នាម ឱទកោ វុច្ចតិ. <Emphasis>មំសំ</Emphasis> នាម យេសំ មំសំ កប្បតិ តេសំ មំសំ. <Emphasis>ខីរំ</Emphasis> នាម គោខីរំ វា អជិកាខីរំ វា មហឹសខីរំ វា យេសំ មំសំ កប្បតិ តេសំ ខីរំ. <Emphasis>ទធិ</Emphasis> នាម តេសញ្ញេវ ទធិ.
</Paragraph>

<Paragraph number="3555" book="paci">
អគិលានា អត្តនោ អត្ថាយ វិញ្ញាបេតិ, បយោគេ ទុក្កដំ. បដិលាភេន ភុញ្ជិស្សាមីតិ បដិគ្គណ្ហាតិ, អាបត្តិ ទុក្កដស្ស. អជ្ឈោហារេ អជ្ឈោហារេ អាបត្តិ បាដិទេសនីយស្ស.
</Paragraph>

</Division>
<Division number="1238" book="paci">

<Paragraph number="3556" book="paci">
អគិលានា អគិលានសញ្ញា ទធឹ វិញ្ញាបេត្វា ភុញ្ជតិ, អាបត្តិ បាដិទេសនីយស្ស. អគិលានា វេមតិកា ទធឹ វិញ្ញាបេត្វា ភុញ្ជតិ, អាបត្តិ បាដិទេសនីយស្ស. អគិលានា គិលានសញ្ញា ទធឹ វិញ្ញាបេត្វា ភុញ្ជតិ, អាបត្តិ បាដិទេសនីយស្ស.
</Paragraph>

<Paragraph number="3557" book="paci">
គិលានា អគិលានសញ្ញា, អាបត្តិ ទុក្កដស្ស. គិលានា វេមតិកា, អាបត្តិ ទុក្កដស្ស. គិលានា គិលានសញ្ញា អនាបត្តិ.
</Paragraph>

</Division>
<Division number="1239" book="paci">

<Paragraph number="3558" book="paci">
អនាបត្តិ—  គិលានាយ, គិលានា ហុត្វា វិញ្ញាបេត្វា អគិលានា ភុញ្ជតិ, គិលានាយ សេសកំ ភុញ្ជតិ, ញាតកានំ បវារិតានំ, អញ្ញស្សត្ថាយ, អត្តនោ ធនេន, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3559" type="center" book="paci">
អដ្ឋមបាដិទេសនីយសិក្ខាបទំ និដ្ឋិតំ.


</Paragraph>

<Paragraph number="3560" book="paci">
ឧទ្ទិដ្ឋា ខោ, អយ្យាយោ, អដ្ឋ បាដិទេសនីយា ធម្មា. តត្ថាយ្យាយោ បុច្ឆាមិ—  “កច្ចិត្ថ បរិសុទ្ធា”? ទុតិយម្បិ បុច្ឆាមិ—  “កច្ចិត្ថ បរិសុទ្ធា”? តតិយម្បិ បុច្ឆាមិ—  “កច្ចិត្ថ បរិសុទ្ធា”? បរិសុទ្ធេត្ថាយ្យាយោ, តស្មា តុណ្ហី, ឯវមេតំ ធារយាមីតិ.

</Paragraph>

<Paragraph number="3561" type="center" book="paci">
ភិក្ខុនិវិភង្គេ បាដិទេសនីយកណ្ឌំ និដ្ឋិតំ.
</Paragraph>