---
title: "2.4.7.10 ទុតិយសហជីវិនីសិក្ខាបទ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1115" book="paci">

<Paragraph number="3285" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ថុល្លនន្ទា ភិក្ខុនី សហជីវិនឹ វុដ្ឋាបេត្វា នេវ វូបកាសេតិ ន វូបកាសាបេតិ. សាមិកោ អគ្គហេសិ.
</Paragraph>

<Paragraph number="3286" book="paci">
យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អយ្យា ថុល្លនន្ទា សហជីវិនឹ វុដ្ឋាបេត្វា នេវ វូបកាសេស្សតិ ន វូបកាសាបេស្សតិ, សាមិកោ អគ្គហេសិ. សចាយំ ភិក្ខុនី បក្កន្តា អស្ស, ន ច សាមិកោ គណ្ហេយ្យា”តិ …បេ…  “សច្ចំ កិរ, ភិក្ខវេ, ថុល្លនន្ទា ភិក្ខុនី សហជីវិនឹ វុដ្ឋាបេត្វា នេវ វូបកាសេតិ ន វូបកាសាបេតិ, សាមិកោ អគ្គហេសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ថុល្លនន្ទា ភិក្ខុនី សហជីវិនឹ វុដ្ឋាបេត្វា នេវ វូបកាសេស្សតិ ន វូបកាសាបេស្សតិ, សាមិកោ អគ្គហេសិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="1116" book="paci">

<Paragraph number="3287" book="paci">
<Emphasis>“យា បន ភិក្ខុនី សហជីវិនឹ វុដ្ឋាបេត្វា នេវ វូបកាសេយ្យ ន វូបកាសាបេយ្យ អន្តមសោ ឆប្បញ្ចយោជនានិបិ, បាចិត្តិយន៑”</Emphasis>តិ. (*70*:<Emphasis>125</Emphasis>)
</Paragraph>

</Division>
<Division number="1117" book="paci">

<Paragraph number="3288" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="3289" book="paci">
<Emphasis>សហជីវិនី</Emphasis> នាម សទ្ធិវិហារិនី វុច្ចតិ. <Emphasis>វុដ្ឋាបេត្វា</Emphasis>តិ ឧបសម្បាទេត្វា. <Emphasis>នេវ</Emphasis> <Emphasis>វូបកាសេយ្យា</Emphasis>តិ ន សយំ វូបកាសេយ្យ. <Emphasis>ន វូបកាសាបេយ្យា</Emphasis>តិ ន អញ្ញំ អាណាបេយ្យ. “នេវ វូបកាសេស្សាមិ ន វូបកាសាបេស្សាមិ អន្តមសោ ឆប្បញ្ចយោជនានិបី”តិ ធុរំ និក្ខិត្តមត្តេ អាបត្តិ បាចិត្តិយស្ស.
</Paragraph>

</Division>
<Division number="1118" book="paci">

<Paragraph number="3290" book="paci">
អនាបត្តិ—  សតិ អន្តរាយេ, បរិយេសិត្វា ទុតិយិកំ ភិក្ខុនឹ ន លភតិ, គិលានាយ, អាបទាសុ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3291" type="center" book="paci">
ទសមសិក្ខាបទំ និដ្ឋិតំ.

  
គព្ភិនិវគ្គោ សត្តមោ.
</Paragraph>