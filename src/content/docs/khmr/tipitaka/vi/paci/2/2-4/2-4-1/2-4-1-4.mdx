---
title: "2.4.1.4 ជតុមដ្ឋកសិក្ខាបទ"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="806" book="paci">

<Paragraph number="2592" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អញ្ញតរា បុរាណរាជោរោធា ភិក្ខុនីសុ បព្ពជិតា ហោតិ. អញ្ញតរា ភិក្ខុនី អនភិរតិយា បីឡិតា យេន សា ភិក្ខុនី តេនុបសង្កមិ; ឧបសង្កមិត្វា តំ ភិក្ខុនឹ ឯតទវោច—  “រាជា ខោ, អយ្យេ, តុម្ហេ ចិរាចិរំ គច្ឆតិ. កថំ តុម្ហេ ធារេថា”តិ? “ជតុមដ្ឋកេន, អយ្យេ”តិ. “កឹ ឯតំ, អយ្យេ, ជតុមដ្ឋកន៑”តិ? អថ ខោ សា ភិក្ខុនី តស្សា ភិក្ខុនិយា ជតុមដ្ឋកំ អាចិក្ខិ. អថ ខោ សា ភិក្ខុនី ជតុមដ្ឋកំ អាទិយិត្វា ធោវិតុំ វិស្សរិត្វា ឯកមន្តំ ឆឌ្ឌេសិ. ភិក្ខុនិយោ មក្ខិកាហិ សម្បរិកិណ្ណំ បស្សិត្វា ឯវមាហំសុ—  “កស្សិទំ កម្មន៑”តិ? សា ឯវមាហ—  “មយ្ហិទំ កម្មន៑”តិ.
</Paragraph>

<Paragraph number="2593" book="paci">
យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនី ជតុមដ្ឋកំ អាទិយិស្សតី”តិ …បេ…  “សច្ចំ កិរ, ភិក្ខវេ, ភិក្ខុនី ជតុមដ្ឋកំ អាទិយតី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ភិក្ខុនី ជតុមដ្ឋកំ អាទិយិស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="807" book="paci">

<Paragraph number="2594" book="paci">
<Emphasis>“ជតុមដ្ឋកេ បាចិត្តិយន៑”</Emphasis>តិ. (*4*:<Emphasis>59</Emphasis>)
</Paragraph>

</Division>
<Division number="808" book="paci">

<Paragraph number="2595" book="paci">
<Emphasis>ជតុមដ្ឋកំ</Emphasis> នាម ជតុមយំ កដ្ឋមយំ បិដ្ឋមយំ មត្តិកាមយំ.
</Paragraph>

<Paragraph number="2596" book="paci">
<Emphasis>អាទិយេយ្យា</Emphasis>តិ សម្ផស្សំ សាទិយន្តី អន្តមសោ ឧប្បលបត្តម្បិ មុត្តករណំ បវេសេតិ, អាបត្តិ បាចិត្តិយស្ស.
</Paragraph>

</Division>
<Division number="809" book="paci">

<Paragraph number="2597" book="paci">
អនាបត្តិ—  អាពាធបច្ចយា, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="2598" type="center" book="paci">
ចតុត្ថសិក្ខាបទំ និដ្ឋិតំ.
</Paragraph>