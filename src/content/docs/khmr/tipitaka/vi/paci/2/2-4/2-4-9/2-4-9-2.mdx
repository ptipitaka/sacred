---
title: "2.4.9.2 យានសិក្ខាបទ"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1184" book="paci">

<Paragraph number="3439" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខុនិយោ យានេន យាយន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ យានេន យាយិស្សន្តិ, សេយ្យថាបិ គិហិនិយោ កាមភោគិនិយោ”តិ.
</Paragraph>

<Paragraph number="3440" book="paci">
អស្សោសុំ ខោ ភិក្ខុនិយោ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខុនិយោ យានេន យាយិស្សន្តី”តិ …បេ…  “សច្ចំ កិរ, ភិក្ខវេ, ឆព្ពគ្គិយា ភិក្ខុនិយោ យានេន យាយន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ឆព្ពគ្គិយា ភិក្ខុនិយោ យានេន យាយិស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

<Paragraph number="3441" book="paci">
<Emphasis>“យា បន ភិក្ខុនី យានេន យាយេយ្យ, បាចិត្តិយន៑”</Emphasis>តិ.
</Paragraph>

<Paragraph number="3442" book="paci">
ឯវញ្ចិទំ ភគវតា ភិក្ខុនីនំ សិក្ខាបទំ បញ្ញត្តំ ហោតិ.
</Paragraph>

</Division>
<Division number="1185" book="paci">

<Paragraph number="3443" book="paci">
តេន ខោ បន សមយេន អញ្ញតរា ភិក្ខុនី គិលានា ហោតិ, ន សក្កោតិ បទសា គន្តុំ …បេ…  ភគវតោ ឯតមត្ថំ អារោចេសុំ …បេ…  អនុជានាមិ, ភិក្ខវេ, គិលានាយ ភិក្ខុនិយា យានំ. ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="1186" book="paci">

<Paragraph number="3444" book="paci">
<Emphasis>“យា បន ភិក្ខុនី អគិលានា យានេន យាយេយ្យ, បាចិត្តិយន៑”</Emphasis>តិ. (*85*:<Emphasis>140</Emphasis>)
</Paragraph>

</Division>
<Division number="1187" book="paci">

<Paragraph number="3445" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="3446" book="paci">
<Emphasis>អគិលានា</Emphasis> នាម សក្កោតិ បទសា គន្តុំ.
</Paragraph>

<Paragraph number="3447" book="paci">
<Emphasis>គិលានា</Emphasis> នាម ន សក្កោតិ បទសា គន្តុំ.
</Paragraph>

<Paragraph number="3448" book="paci">
<Emphasis>យានំ</Emphasis> នាម វយ្ហំ រថោ សកដំ សន្ទមានិកា សិវិកា បាដង្កី.
</Paragraph>

<Paragraph number="3449" book="paci">
<Emphasis>យាយេយ្យា</Emphasis>តិ សកិម្បិ យានេន យាយតិ, អាបត្តិ បាចិត្តិយស្ស.
</Paragraph>

</Division>
<Division number="1188" book="paci">

<Paragraph number="3450" book="paci">
អគិលានា អគិលានសញ្ញា យានេន យាយតិ, អាបត្តិ បាចិត្តិយស្ស. អគិលានា វេមតិកា យានេន យាយតិ, អាបត្តិ បាចិត្តិយស្ស. អគិលានា គិលានសញ្ញា យានេន យាយតិ, អាបត្តិ បាចិត្តិយស្ស.
</Paragraph>

<Paragraph number="3451" book="paci">
គិលានា អគិលានសញ្ញា, អាបត្តិ ទុក្កដស្ស. គិលានា វេមតិកា, អាបត្តិ ទុក្កដស្ស. គិលានា គិលានសញ្ញា, អនាបត្តិ.
</Paragraph>

</Division>
<Division number="1189" book="paci">

<Paragraph number="3452" book="paci">
អនាបត្តិ—  គិលានាយ, អាបទាសុ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3453" type="center" book="paci">
ទុតិយសិក្ខាបទំ និដ្ឋិតំ.
</Paragraph>