---
title: "2.4.8.9 សោកាវាសសិក្ខាបទ"
tableOfContents: false
sidebar:
  order: 13
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1158" book="paci">

<Paragraph number="3384" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ថុល្លនន្ទា ភិក្ខុនី បុរិសសំសដ្ឋំ កុមារកសំសដ្ឋំ ចណ្ឌឹ សោកាវាសំ ចណ្ឌកាឡឹ សិក្ខមានំ វុដ្ឋាបេតិ.
</Paragraph>

<Paragraph number="3385" book="paci">
យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អយ្យា ថុល្លនន្ទា បុរិសសំសដ្ឋំ កុមារកសំសដ្ឋំ ចណ្ឌឹ សោកាវាសំ ចណ្ឌកាឡឹ សិក្ខមានំ វុដ្ឋាបេស្សតី”តិ …បេ…  “សច្ចំ កិរ, ភិក្ខវេ, ថុល្លនន្ទា ភិក្ខុនី បុរិសសំសដ្ឋំ កុមារកសំសដ្ឋំ ចណ្ឌឹ សោកាវាសំ ចណ្ឌកាឡឹ សិក្ខមានំ វុដ្ឋាបេតី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ថុល្លនន្ទា ភិក្ខុនី បុរិសសំសដ្ឋំ កុមារកសំសដ្ឋំ ចណ្ឌឹ សោកាវាសំ ចណ្ឌកាឡឹ សិក្ខមានំ វុដ្ឋាបេស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="1159" book="paci">

<Paragraph number="3386" book="paci">
<Emphasis>“យា បន ភិក្ខុនី បុរិសសំសដ្ឋំ កុមារកសំសដ្ឋំ ចណ្ឌឹ សោកាវាសំ សិក្ខមានំ វុដ្ឋាបេយ្យ, បាចិត្តិយន៑”</Emphasis>តិ. (*79*:<Emphasis>134</Emphasis>)
</Paragraph>

</Division>
<Division number="1160" book="paci">

<Paragraph number="3387" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="3388" book="paci">
<Emphasis>បុរិសោ</Emphasis> នាម បត្តវីសតិវស្សោ. <Emphasis>កុមារកោ</Emphasis> នាម អប្បត្តវីសតិវស្សោ. <Emphasis>សំសដ្ឋា</Emphasis> នាម អននុលោមិកេន កាយិកវាចសិកេន សំសដ្ឋា. <Emphasis>ចណ្ឌី</Emphasis> នាម កោធនា វុច្ចតិ.
</Paragraph>

<Paragraph number="3389" book="paci">
<Emphasis>សោកាវាសា</Emphasis> នាម បរេសំ ទុក្ខំ ឧប្បាទេតិ, សោកំ អាវិសតិ. <Emphasis>សិក្ខមានា</Emphasis> នាម ទ្វេ វស្សានិ ឆសុ ធម្មេសុ សិក្ខិតសិក្ខា. <Emphasis>វុដ្ឋាបេយ្យា</Emphasis>តិ ឧបសម្បាទេយ្យ.
</Paragraph>

<Paragraph number="3390" book="paci">
“វុដ្ឋាបេស្សាមី”តិ គណំ វា អាចរិនឹ វា បត្តំ វា ចីវរំ វា បរិយេសតិ, សីមំ វា សម្មន្នតិ, អាបត្តិ ទុក្កដស្ស. ញត្តិយា ទុក្កដំ. ទ្វីហិ កម្មវាចាហិ ទុក្កដា. កម្មវាចាបរិយោសានេ ឧបជ្ឈាយាយ អាបត្តិ បាចិត្តិយស្ស; គណស្ស ច អាចរិនិយា ច អាបត្តិ ទុក្កដស្ស.
</Paragraph>

</Division>
<Division number="1161" book="paci">

<Paragraph number="3391" book="paci">
អនាបត្តិ—  អជានន្តី វុដ្ឋាបេតិ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3392" type="center" book="paci">
នវមសិក្ខាបទំ និដ្ឋិតំ.
</Paragraph>