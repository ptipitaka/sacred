---
title: "2.4.8.5 បរិបុណ្ណទ្វាទសវស្សសិក្ខាបទ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1140" book="paci">

<Paragraph number="3339" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ភិក្ខុនិយោ បរិបុណ្ណទ្វាទសវស្សា សំឃេន អសម្មតា វុដ្ឋាបេន្តិ. តា ពាលា ហោន្តិ អព្យត្តា; ន ជានន្តិ កប្បិយំ វា អកប្បិយំ វា. សទ្ធិវិហារិនិយោបិ ពាលា ហោន្តិ អព្យត្តា; ន ជានន្តិ កប្បិយំ វា អកប្បិយំ វា.
</Paragraph>

<Paragraph number="3340" book="paci">
យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ បរិបុណ្ណទ្វាទសវស្សា សំឃេន អសម្មតា វុដ្ឋាបេស្សន្តី”តិ …បេ…  “សច្ចំ កិរ, ភិក្ខវេ, ភិក្ខុនិយោ បរិបុណ្ណទ្វាទសវស្សា សំឃេន អសម្មតា វុដ្ឋាបេន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ភិក្ខុនិយោ បរិបុណ្ណទ្វាទសវស្សា សំឃេន អសម្មតា វុដ្ឋាបេស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  វិគរហិត្វា …បេ…  ធម្មឹ កថំ កត្វា ភិក្ខូ អាមន្តេសិ—  “អនុជានាមិ, ភិក្ខវេ, បរិបុណ្ណទ្វាទសវស្សាយ ភិក្ខុនិយា វុដ្ឋាបនសម្មុតឹ ទាតុំ. ឯវញ្ច បន, ភិក្ខវេ, ទាតព្ពា. តាយ បរិបុណ្ណទ្វាទសវស្សាយ ភិក្ខុនិយា សំឃំ ឧបសង្កមិត្វា ឯកំសំ ឧត្តរាសង្គំ ករិត្វា វុឌ្ឍានំ ភិក្ខុនីនំ បាទេ វន្ទិត្វា ឧក្កុដិកំ និសីទិត្វា អញ្ជលឹ បគ្គហេត្វា ឯវមស្ស វចនីយោ—  ‘អហំ, អយ្យេ, ឥត្ថន្នាមា បរិបុណ្ណទ្វាទសវស្សា ភិក្ខុនី សំឃំ វុដ្ឋាបនសម្មុតឹ យាចាមី’តិ. ទុតិយម្បិ យាចិតព្ពា. តតិយម្បិ យាចិតព្ពា. សា ភិក្ខុនី សំឃេន បរិច្ឆិន្ទិតព្ពា—  ‘ព្យត្តាយំ ភិក្ខុនី លជ្ជិនី’តិ. សចេ ពាលា ច ហោតិ អលជ្ជិនី ច, ន ទាតព្ពា. សចេ ពាលា ហោតិ លជ្ជិនី, ន ទាតព្ពា. សចេ ព្យត្តា ហោតិ អលជ្ជិនី, ន ទាតព្ពា. សចេ ព្យត្តា ច ហោតិ លជ្ជិនី ច, ទាតព្ពា. ឯវញ្ច បន, ភិក្ខវេ, ទាតព្ពា. ព្យត្តាយ ភិក្ខុនិយា បដិពលាយ សំឃោ ញាបេតព្ពោ—
</Paragraph>

</Division>
<Division number="1141" book="paci">

<Paragraph number="3341" book="paci">
‘សុណាតុ មេ, អយ្យេ, សំឃោ. អយំ ឥត្ថន្នាមា បរិបុណ្ណទ្វាទសវស្សា ភិក្ខុនី សំឃំ វុដ្ឋាបនសម្មុតឹ យាចតិ. យទិ សំឃស្ស បត្តកល្លំ, សំឃោ ឥត្ថន្នាមាយ បរិបុណ្ណទ្វាទសវស្សាយ ភិក្ខុនិយា វុដ្ឋាបនសម្មុតឹ ទទេយ្យ. ឯសា ញត្តិ.
</Paragraph>

<Paragraph number="3342" book="paci">
សុណាតុ មេ, អយ្យេ, សំឃោ. អយំ ឥត្ថន្នាមា បរិបុណ្ណទ្វាទសវស្សា ភិក្ខុនី សំឃំ វុដ្ឋាបនសម្មុតឹ យាចតិ. សំឃោ ឥត្ថន្នាមាយ បរិបុណ្ណទ្វាទសវស្សាយ ភិក្ខុនិយា វុដ្ឋាបនសម្មុតឹ ទេតិ. យស្សា អយ្យាយ ខមតិ ឥត្ថន្នាមាយ បរិបុណ្ណទ្វាទសវស្សាយ ភិក្ខុនិយា វុដ្ឋាបនសម្មុតិយា ទានំ, សា តុណ្ហស្ស; យស្សា នក្ខមតិ, សា ភាសេយ្យ.
</Paragraph>

<Paragraph number="3343" book="paci">
ទិន្នា សំឃេន ឥត្ថន្នាមាយ បរិបុណ្ណទ្វាទសវស្សាយ ភិក្ខុនិយា វុដ្ឋាបនសម្មុតិ. ខមតិ សំឃស្ស, តស្មា តុណ្ហី, ឯវមេតំ ធារយាមី’”តិ.
</Paragraph>

<Paragraph number="3344" book="paci">
អថ ខោ ភគវា តា ភិក្ខុនិយោ អនេកបរិយាយេន វិគរហិត្វា ទុព្ភរតាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="1142" book="paci">

<Paragraph number="3345" book="paci">
<Emphasis>“យា បន ភិក្ខុនី បរិបុណ្ណទ្វាទសវស្សា សំឃេន អសម្មតា វុដ្ឋាបេយ្យ, បាចិត្តិយន៑”</Emphasis>តិ. (*75*:<Emphasis>130</Emphasis>)
</Paragraph>

</Division>
<Division number="1143" book="paci">

<Paragraph number="3346" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="3347" book="paci">
<Emphasis>បរិបុណ្ណទ្វាទសវស្សា</Emphasis> នាម បត្តទ្វាទសវស្សា.
</Paragraph>

<Paragraph number="3348" book="paci">
<Emphasis>អសម្មតា</Emphasis> នាម ញត្តិទុតិយេន កម្មេន វុដ្ឋាបនសម្មុតិ ន ទិន្នា ហោតិ. <Emphasis>វុដ្ឋាបេយ្យា</Emphasis>តិ ឧបសម្បាទេយ្យ.
</Paragraph>

<Paragraph number="3349" book="paci">
“វុដ្ឋាបេស្សាមី”តិ គណំ វា អាចរិនឹ វា បត្តំ វា ចីវរំ វា បរិយេសតិ, សីមំ វា សម្មន្នតិ, អាបត្តិ ទុក្កដស្ស. ញត្តិយា ទុក្កដំ. ទ្វីហិ កម្មវាចាហិ ទុក្កដា. កម្មវាចាបរិយោសានេ ឧបជ្ឈាយាយ អាបត្តិ បាចិត្តិយស្ស. គណស្ស ច អាចរិនិយា ច អាបត្តិ ទុក្កដស្ស.
</Paragraph>

</Division>
<Division number="1144" book="paci">

<Paragraph number="3350" book="paci">
ធម្មកម្មេ ធម្មកម្មសញ្ញា វុដ្ឋាបេតិ, អាបត្តិ បាចិត្តិយស្ស. ធម្មកម្មេ វេមតិកា វុដ្ឋាបេតិ, អាបត្តិ បាចិត្តិយស្ស. ធម្មកម្មេ អធម្មកម្មសញ្ញា វុដ្ឋាបេតិ, អាបត្តិ បាចិត្តិយស្ស.
</Paragraph>

<Paragraph number="3351" book="paci">
អធម្មកម្មេ ធម្មកម្មសញ្ញា, អាបត្តិ ទុក្កដស្ស. អធម្មកម្មេ វេមតិកា, អាបត្តិ ទុក្កដស្ស. អធម្មកម្មេ អធម្មកម្មសញ្ញា, អាបត្តិ ទុក្កដស្ស.
</Paragraph>

</Division>
<Division number="1145" book="paci">

<Paragraph number="3352" book="paci">
អនាបត្តិ—  បរិបុណ្ណទ្វាទសវស្សា សំឃេន សម្មតា វុដ្ឋាបេតិ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3353" type="center" book="paci">
បញ្ចមសិក្ខាបទំ និដ្ឋិតំ.
</Paragraph>