---
title: "2.4.4.4 នៅបដ្ឋាបនសិក្ខាបទ"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="946" book="paci">

<Paragraph number="2912" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ថុល្លនន្ទា ភិក្ខុនី ទុក្ខិតំ សហជីវិនឹ នេវ ឧបដ្ឋេតិ ន ឧបដ្ឋាបនាយ ឧស្សុក្កំ ករោតិ.
</Paragraph>

<Paragraph number="2913" book="paci">
យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អយ្យា ថុល្លនន្ទា ទុក្ខិតំ សហជីវិនឹ នេវ ឧបដ្ឋេស្សតិ ន ឧបដ្ឋាបនាយ ឧស្សុក្កំ ករិស្សតី”តិ …បេ…  “សច្ចំ កិរ, ភិក្ខវេ, ថុល្លនន្ទា ភិក្ខុនី ទុក្ខិតំ សហជីវិនឹ នេវ ឧបដ្ឋេតិ ន ឧបដ្ឋាបនាយ ឧស្សុក្កំ ករោតី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ថុល្លនន្ទា ភិក្ខុនី ទុក្ខិតំ សហជីវិនឹ នេវ ឧបដ្ឋេស្សតិ ន ឧបដ្ឋាបនាយ ឧស្សុក្កំ ករិស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="947" book="paci">

<Paragraph number="2914" book="paci">
<Emphasis>“យា បន ភិក្ខុនី ទុក្ខិតំ សហជីវិនឹ នេវ ឧបដ្ឋេយ្យ ន ឧបដ្ឋាបនាយ ឧស្សុក្កំ ករេយ្យ, បាចិត្តិយន៑”</Emphasis>តិ. (*34*:<Emphasis>89</Emphasis>)
</Paragraph>

</Division>
<Division number="948" book="paci">

<Paragraph number="2915" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="2916" book="paci">
<Emphasis>ទុក្ខិតា</Emphasis> នាម គិលានា វុច្ចតិ.
</Paragraph>

<Paragraph number="2917" book="paci">
<Emphasis>សហជីវិនី</Emphasis> នាម សទ្ធិវិហារិនី វុច្ចតិ.
</Paragraph>

<Paragraph number="2918" book="paci">
<Emphasis>នេវ ឧបដ្ឋេយ្យា</Emphasis>តិ ន សយំ ឧបដ្ឋេយ្យ.
</Paragraph>

<Paragraph number="2919" book="paci">
<Emphasis>ន ឧបដ្ឋាបនាយ ឧស្សុក្កំ ករេយ្យា</Emphasis>តិ ន អញ្ញំ អាណាបេយ្យ.
</Paragraph>

<Paragraph number="2920" book="paci">
“នេវ ឧបដ្ឋេស្សាមិ, ន ឧបដ្ឋាបនាយ ឧស្សុក្កំ ករិស្សាមី”តិ ធុរំ និក្ខិត្តមត្តេ អាបត្តិ បាចិត្តិយស្ស. អន្តេវាសិនឹ វា អនុបសម្បន្នំ វា នេវ ឧបដ្ឋេតិ, ន ឧបដ្ឋាបនាយ ឧស្សុក្កំ ករោតិ, អាបត្តិ ទុក្កដស្ស.
</Paragraph>

</Division>
<Division number="949" book="paci">

<Paragraph number="2921" book="paci">
អនាបត្តិ—  សតិ អន្តរាយេ, បរិយេសិត្វា ន លភតិ, គិលានាយ, អាបទាសុ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="2922" type="center" book="paci">
ចតុត្ថសិក្ខាបទំ និដ្ឋិតំ.
</Paragraph>