---
title: "2.3.1.1 បត្តសន្និចយសិក្ខាបទ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />


<Paragraph number="2424" type="center" book="paci">
ឥមេ ខោ បនាយ្យាយោ តឹស និស្សគ្គិយា បាចិត្តិយា

  
ធម្មា ឧទ្ទេសំ អាគច្ឆន្តិ.


</Paragraph>

<Division number="733" book="paci">

<Paragraph number="2425" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខុនិយោ ពហូ បត្តេ សន្និចយំ ករោន្តិ. មនុស្សា វិហារចារិកំ អាហិណ្ឌន្តា បស្សិត្វា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ ពហូ បត្តេ សន្និចយំ ករិស្សន្តិ, បត្តវាណិជ្ជំ វា ភិក្ខុនិយោ ករិស្សន្តិ, អាមត្តិកាបណំ វា បសារេស្សន្តី”តិ.
</Paragraph>

<Paragraph number="2426" book="paci">
អស្សោសុំ ខោ ភិក្ខុនិយោ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខុនិយោ បត្តសន្និចយំ ករិស្សន្តី”តិ …បេ…  “សច្ចំ កិរ, ភិក្ខវេ, ឆព្ពគ្គិយា ភិក្ខុនិយោ បត្តសន្និចយំ ករោន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ឆព្ពគ្គិយា ភិក្ខុនិយោ បត្តសន្និចយំ ករិស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="734" book="paci">

<Paragraph number="2427" book="paci">
<Emphasis>“យា បន ភិក្ខុនី បត្តសន្និចយំ ករេយ្យ</Emphasis>, <Emphasis>និស្សគ្គិយំ បាចិត្តិយន៑”</Emphasis>តិ. (*1*:<Emphasis>26</Emphasis>)
</Paragraph>

</Division>
<Division number="735" book="paci">

<Paragraph number="2428" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="2429" book="paci">
<Emphasis>បត្តោ</Emphasis> នាម ទ្វេ បត្តា—  អយោបត្តោ, មត្តិកាបត្តោ. តយោ បត្តស្ស វណ្ណា—  ឧក្កដ្ឋោ បត្តោ, មជ្ឈិមោ បត្តោ, ឱមកោ បត្តោ. <Emphasis>ឧក្កដ្ឋោ</Emphasis> <Emphasis>នាម</Emphasis> <Emphasis>បត្តោ</Emphasis> អឌ្ឍាឡ្ហកោទនំ គណ្ហាតិ ចតុភាគំ ខាទនំ តទុបិយំ ព្យញ្ជនំ. <Emphasis>មជ្ឈិមោ នាម</Emphasis> <Emphasis>បត្តោ</Emphasis> នាឡិកោទនំ គណ្ហាតិ ចតុភាគំ ខាទនំ តទុបិយំ ព្យញ្ជនំ. <Emphasis>ឱមកោ នាម</Emphasis> <Emphasis>បត្តោ</Emphasis> បត្ថោទនំ គណ្ហាតិ ចតុភាគំ ខាទនំ តទុបិយំ ព្យញ្ជនំ. តតោ ឧក្កដ្ឋោ អបត្តោ ឱមកោ អបត្តោ.
</Paragraph>

<Paragraph number="2430" book="paci">
<Emphasis>សន្និចយំ ករេយ្យា</Emphasis>តិ អនធិដ្ឋិតោ អវិកប្បិតោ.
</Paragraph>

<Paragraph number="2431" book="paci">
<Emphasis>និស្សគ្គិយោ ហោតី</Emphasis>តិ សហ អរុណុគ្គមនា និស្សគ្គិយោ ហោតិ. និស្សជ្ជិតព្ពោ សំឃស្ស វា គណស្ស វា ឯកភិក្ខុនិយា វា. ឯវញ្ច បន, ភិក្ខវេ, និស្សជ្ជិតព្ពោ. តាយ ភិក្ខុនិយា សំឃំ ឧបសង្កមិត្វា ឯកំសំ ឧត្តរាសង្គំ ករិត្វា វុឌ្ឍានំ ភិក្ខុនីនំ បាទេ វន្ទិត្វា ឧក្កុដិកំ និសីទិត្វា អញ្ជលឹ បគ្គហេត្វា ឯវមស្ស វចនីយោ—  “អយំ មេ, អយ្យេ, បត្តោ រត្តាតិក្កន្តោ និស្សគ្គិយោ, ឥមាហំ សំឃស្ស និស្សជ្ជាមី”តិ. និស្សជ្ជិត្វា អាបត្តិ ទេសេតព្ពា. ព្យត្តាយ ភិក្ខុនិយា បដិពលាយ អាបត្តិ បដិគ្គហេតព្ពា. និស្សដ្ឋបត្តោ ទាតព្ពោ—
</Paragraph>

<Paragraph number="2432" book="paci">
“សុណាតុ មេ, អយ្យេ, សំឃោ. អយំ បត្តោ ឥត្ថន្នាមាយ ភិក្ខុនិយា និស្សគ្គិយោ សំឃស្ស និស្សដ្ឋោ. យទិ សំឃស្ស បត្តកល្លំ, សំឃោ ឥមំ បត្តំ ឥត្ថន្នាមាយ ភិក្ខុនិយា ទទេយ្យា”តិ.
</Paragraph>

<Paragraph number="2433" book="paci">
តាយ ភិក្ខុនិយា សម្ពហុលា ភិក្ខុនិយោ ឧបសង្កមិត្វា ឯកំសំ ឧត្តរាសង្គំ ករិត្វា វុឌ្ឍានំ ភិក្ខុនីនំ បាទេ វន្ទិត្វា ឧក្កុដិកំ និសីទិត្វា អញ្ជលឹ បគ្គហេត្វា ឯវមស្សុ វចនីយា—  “អយំ មេ, អយ្យាយោ, បត្តោ រត្តាតិក្កន្តោ និស្សគ្គិយោ, ឥមាហំ អយ្យានំ និស្សជ្ជាមី”តិ. និស្សជ្ជិត្វា អាបត្តិ ទេសេតព្ពា. ព្យត្តាយ ភិក្ខុនិយា បដិពលាយ អាបត្តិ បដិគ្គហេតព្ពា. និស្សដ្ឋបត្តោ ទាតព្ពោ—
</Paragraph>

<Paragraph number="2434" book="paci">
“សុណន្តុ មេ, អយ្យាយោ. អយំ បត្តោ ឥត្ថន្នាមាយ ភិក្ខុនិយា និស្សគ្គិយោ អយ្យានំ និស្សដ្ឋោ. យទិ អយ្យានំ បត្តកល្លំ, អយ្យាយោ, ឥមំ បត្តំ ឥត្ថន្នាមាយ ភិក្ខុនិយា ទទេយ្យុន៑”តិ.
</Paragraph>

<Paragraph number="2435" book="paci">
តាយ ភិក្ខុនិយា ឯកំ ភិក្ខុនឹ ឧបសង្កមិត្វា ឯកំសំ ឧត្តរាសង្គំ ករិត្វា ឧក្កុដិកំ និសីទិត្វា អញ្ជលឹ បគ្គហេត្វា ឯវមស្ស វចនីយា—  “អយំ មេ, អយ្យេ, បត្តោ រត្តាតិក្កន្តោ និស្សគ្គិយោ. ឥមាហំ អយ្យាយ និស្សជ្ជាមី”តិ. និស្សជ្ជិត្វា អាបត្តិ ទេសេតព្ពា. តាយ ភិក្ខុនិយា អាបត្តិ បដិគ្គហេតព្ពា. និស្សដ្ឋបត្តោ ទាតព្ពោ—  “ឥមំ បត្តំ អយ្យាយ ទម្មី”តិ.
</Paragraph>

</Division>
<Division number="736" book="paci">

<Paragraph number="2436" book="paci">
រត្តាតិក្កន្តេ អតិក្កន្តសញ្ញា, និស្សគ្គិយំ បាចិត្តិយំ. រត្តាតិក្កន្តេ វេមតិកា, និស្សគ្គិយំ បាចិត្តិយំ. រត្តាតិក្កន្តេ អនតិក្កន្តសញ្ញា, និស្សគ្គិយំ បាចិត្តិយំ. អនធិដ្ឋិតេ អធិដ្ឋិតសញ្ញា, និស្សគ្គិយំ បាចិត្តិយំ. អវិកប្បិតេ វិកប្បិតសញ្ញា, និស្សគ្គិយំ បាចិត្តិយំ. អវិស្សជ្ជិតេ វិស្សជ្ជិតសញ្ញា, និស្សគ្គិយំ បាចិត្តិយំ. អនដ្ឋេ នដ្ឋសញ្ញា…  អវិនដ្ឋេ វិនដ្ឋសញ្ញា…  អភិន្នេ ភិន្នសញ្ញា…  អវិលុត្តេ វិលុត្តសញ្ញា, និស្សគ្គិយំ បាចិត្តិយំ.
</Paragraph>

<Paragraph number="2437" book="paci">
និស្សគ្គិយំ បត្តំ អនិស្សជ្ជិត្វា បរិភុញ្ជតិ, អាបត្តិ ទុក្កដស្ស. រត្តានតិក្កន្តេ អតិក្កន្តសញ្ញា, អាបត្តិ ទុក្កដស្ស. រត្តានតិក្កន្តេ វេមតិកា, អាបត្តិ ទុក្កដស្ស. រត្តានតិក្កន្តេ អនតិក្កន្តសញ្ញា អនាបត្តិ.
</Paragraph>

</Division>
<Division number="737" book="paci">

<Paragraph number="2438" book="paci">
អនាបត្តិ—  អន្តោអរុណេ អធិដ្ឋេតិ, វិកប្បេតិ, វិស្សជ្ជេតិ, នស្សតិ, វិនស្សតិ, ភិជ្ជតិ, អច្ឆិន្ទិត្វា គណ្ហន្តិ, វិស្សាសំ គណ្ហន្តិ, ឧម្មត្តិកាយ, អាទិកម្មិកាយាតិ.
</Paragraph>

<Paragraph number="2439" book="paci">
តេន ខោ បន សមយេន ឆព្ពគ្គិយា ភិក្ខុនិយោ និស្សដ្ឋបត្តំ ន ទេន្តិ. ភគវតោ ឯតមត្ថំ អារោចេសុំ. “ន, ភិក្ខវេ, និស្សដ្ឋបត្តោ ន ទាតព្ពោ. យា ន ទទេយ្យ, អាបត្តិ ទុក្កដស្សា”តិ.

</Paragraph>
</Division>

<Paragraph number="2440" type="center" book="paci">
បឋមសិក្ខាបទំ និដ្ឋិតំ.
</Paragraph>