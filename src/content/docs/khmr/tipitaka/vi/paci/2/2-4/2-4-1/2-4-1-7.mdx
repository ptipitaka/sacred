---
title: "2.4.1.7 អាមកធញ្ញសិក្ខាបទ"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="820" book="paci">

<Paragraph number="2623" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ភិក្ខុនិយោ សស្សកាលេ អាមកធញ្ញំ វិញ្ញាបេត្វា នគរំ អតិហរន្តិ ទ្វារដ្ឋានេ—  “ទេថាយ្យេ, ភាគន៑”តិ. បលិពុន្ធេត្វា មុញ្ចឹសុ.
</Paragraph>

<Paragraph number="2624" book="paci">
អថ ខោ តា ភិក្ខុនិយោ ឧបស្សយំ គន្ត្វា ភិក្ខុនីនំ ឯតមត្ថំ អារោចេសុំ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ អាមកធញ្ញំ វិញ្ញាបេស្សន្តី”តិ …បេ…  “សច្ចំ កិរ, ភិក្ខវេ, ភិក្ខុនិយោ អាមកធញ្ញំ វិញ្ញាបេន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ភិក្ខុនិយោ អាមកធញ្ញំ វិញ្ញាបេស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="821" book="paci">

<Paragraph number="2625" book="paci">
<Emphasis>“យា បន ភិក្ខុនី អាមកធញ្ញំ វិញ្ញត្វា វា វិញ្ញាបេត្វា វា ភជ្ជិត្វា វា ភជ្ជាបេត្វា វា កោដ្ដេត្វា វា កោដ្ដាបេត្វា វា បចិត្វា វា បចាបេត្វា វា ភុញ្ជេយ្យ, បាចិត្តិយន៑”</Emphasis>តិ. (*7*:<Emphasis>62</Emphasis>)
</Paragraph>

</Division>
<Division number="822" book="paci">

<Paragraph number="2626" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="2627" book="paci">
<Emphasis>អាមកធញ្ញំ</Emphasis> នាម សាលិ វីហិ យវោ គោធុមោ កង្គុ វរកោ កុទ្រុសកោ.
</Paragraph>

<Paragraph number="2628" book="paci">
<Emphasis>វិញ្ញត្វា</Emphasis>តិ សយំ វិញ្ញត្វា. <Emphasis>វិញ្ញាបេត្វា</Emphasis>តិ អញ្ញំ វិញ្ញាបេត្វា.
</Paragraph>

<Paragraph number="2629" book="paci">
<Emphasis>ភជ្ជិត្វា</Emphasis>តិ សយំ ភជ្ជិត្វា. <Emphasis>ភជ្ជាបេត្វា</Emphasis>តិ អញ្ញំ ភជ្ជាបេត្វា.
</Paragraph>

<Paragraph number="2630" book="paci">
<Emphasis>កោដ្ដេត្វា</Emphasis>តិ សយំ កោដ្ដេត្វា. <Emphasis>កោដ្ដាបេត្វា</Emphasis>តិ អញ្ញំ កោដ្ដាបេត្វា.
</Paragraph>

<Paragraph number="2631" book="paci">
<Emphasis>បចិត្វា</Emphasis>តិ សយំ បចិត្វា. <Emphasis>បចាបេត្វា</Emphasis>តិ អញ្ញំ បចាបេត្វា.
</Paragraph>

<Paragraph number="2632" book="paci">
“ភុញ្ជិស្សាមី”តិ បដិគ្គណ្ហាតិ, អាបត្តិ ទុក្កដស្ស. អជ្ឈោហារេ អជ្ឈោហារេ អាបត្តិ បាចិត្តិយស្ស.
</Paragraph>

</Division>
<Division number="823" book="paci">

<Paragraph number="2633" book="paci">
អនាបត្តិ—  អាពាធបច្ចយា, អបរណ្ណំ វិញ្ញាបេតិ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="2634" type="center" book="paci">
សត្តមសិក្ខាបទំ និដ្ឋិតំ.
</Paragraph>