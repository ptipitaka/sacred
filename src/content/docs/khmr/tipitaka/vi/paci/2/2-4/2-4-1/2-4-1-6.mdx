---
title: "2.4.1.6 ឧបតិដ្ឋនសិក្ខាបទ"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="815" book="paci">

<Paragraph number="2610" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អារោហន្តោ នាម មហាមត្តោ ភិក្ខូសុ បព្ពជិតោ ហោតិ. តស្ស បុរាណទុតិយិកា ភិក្ខុនីសុ បព្ពជិតា ហោតិ. តេន ខោ បន សមយេន សោ ភិក្ខុ តស្សា ភិក្ខុនិយា សន្តិកេ ភត្តវិស្សគ្គំ ករោតិ. អថ ខោ សា ភិក្ខុនី តស្ស ភិក្ខុនោ ភុញ្ជន្តស្ស បានីយេន ច វិធូបនេន ច ឧបតិដ្ឋិត្វា អច្ចាវទតិ. អថ ខោ សោ ភិក្ខុ តំ ភិក្ខុនឹ អបសាទេតិ—  “មា, ភគិនិ, ឯវរូបំ អកាសិ. នេតំ កប្បតី”តិ. “បុព្ពេ មំ ត្វំ ឯវញ្ច ឯវញ្ច ករោសិ, ឥទានិ ឯត្តកំ ន សហសី”តិ—  បានីយថាលកំ មត្ថកេ អាសុម្ភិត្វា វិធូបនេន បហារំ អទាសិ.
</Paragraph>

<Paragraph number="2611" book="paci">
យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនី ភិក្ខុស្ស បហារំ ទស្សតី”តិ …បេ…  “សច្ចំ កិរ, ភិក្ខវេ, ភិក្ខុនី ភិក្ខុស្ស បហារំ អទាសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ភិក្ខុនី ភិក្ខុស្ស បហារំ ទស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="816" book="paci">

<Paragraph number="2612" book="paci">
<Emphasis>“យា បន ភិក្ខុនី ភិក្ខុស្ស ភុញ្ជន្តស្ស បានីយេន វា វិធូបនេន វា ឧបតិដ្ឋេយ្យ, បាចិត្តិយន៑”</Emphasis>តិ. (*6*:<Emphasis>61</Emphasis>)
</Paragraph>

</Division>
<Division number="817" book="paci">

<Paragraph number="2613" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="2614" book="paci">
<Emphasis>ភិក្ខុស្សា</Emphasis>តិ ឧបសម្បន្នស្ស.
</Paragraph>

<Paragraph number="2615" book="paci">
<Emphasis>ភុញ្ជន្តស្សា</Emphasis>តិ បញ្ចន្នំ ភោជនានំ អញ្ញតរំ ភោជនំ ភុញ្ជន្តស្ស.
</Paragraph>

<Paragraph number="2616" book="paci">
<Emphasis>បានីយំ</Emphasis> នាម យំ កិញ្ចិ បានីយំ.
</Paragraph>

<Paragraph number="2617" book="paci">
<Emphasis>វិធូបនំ</Emphasis> នាម យា កាចិ ពីជនី.
</Paragraph>

<Paragraph number="2618" book="paci">
<Emphasis>ឧបតិដ្ឋេយ្យា</Emphasis>តិ ហត្ថបាសេ តិដ្ឋតិ, អាបត្តិ បាចិត្តិយស្ស.
</Paragraph>

</Division>
<Division number="818" book="paci">

<Paragraph number="2619" book="paci">
ឧបសម្បន្នេ ឧបសម្បន្នសញ្ញា បានីយេន វា វិធូបនេន វា ឧបតិដ្ឋតិ, អាបត្តិ បាចិត្តិយស្ស. ឧបសម្បន្នេ វេមតិកា បានីយេន វា វិធូបនេន វា ឧបតិដ្ឋតិ, អាបត្តិ បាចិត្តិយស្ស. ឧបសម្បន្នេ អនុបសម្បន្នសញ្ញា បានីយេន វា វិធូបនេន វា ឧបតិដ្ឋតិ, អាបត្តិ បាចិត្តិយស្ស.
</Paragraph>

<Paragraph number="2620" book="paci">
ហត្ថបាសំ វិជហិត្វា ឧបតិដ្ឋតិ, អាបត្តិ ទុក្កដស្ស. ខាទនីយំ ខាទន្តស្ស ឧបតិដ្ឋតិ, អាបត្តិ ទុក្កដស្ស. អនុបសម្បន្នស្ស ឧបតិដ្ឋតិ, អាបត្តិ ទុក្កដស្ស. អនុបសម្បន្នេ ឧបសម្បន្នសញ្ញា, អាបត្តិ ទុក្កដស្ស. អនុបសម្បន្នេ វេមតិកា, អាបត្តិ ទុក្កដស្ស. អនុបសម្បន្នេ អនុបសម្បន្នសញ្ញា, អាបត្តិ ទុក្កដស្ស.
</Paragraph>

</Division>
<Division number="819" book="paci">

<Paragraph number="2621" book="paci">
អនាបត្តិ—  ទេតិ, ទាបេតិ, អនុបសម្បន្នំ អាណាបេតិ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="2622" type="center" book="paci">
ឆដ្ឋសិក្ខាបទំ និដ្ឋិតំ.
</Paragraph>