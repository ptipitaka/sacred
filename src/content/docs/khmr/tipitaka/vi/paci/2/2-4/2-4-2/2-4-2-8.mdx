---
title: "2.4.2.8 បរៅជ្ឈាបនកសិក្ខាបទ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="869" book="paci">

<Paragraph number="2759" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ភទ្ទាយ កាបិលានិយា អន្តេវាសិនី ភិក្ខុនី ភទ្ទំ កាបិលានឹ សក្កច្ចំ ឧបដ្ឋេតិ. ភទ្ទា កាបិលានី ភិក្ខុនិយោ ឯតទវោច—  “អយំ មំ, អយ្យេ, ភិក្ខុនី សក្កច្ចំ ឧបដ្ឋេតិ, ឥមិស្សាហំ ចីវរំ ទស្សាមី”តិ. អថ ខោ សា ភិក្ខុនី ទុគ្គហិតេន ទូបធារិតេន បរំ ឧជ្ឈាបេសិ—  “អហំ កិរាយ្យេ, អយ្យំ ន សក្កច្ចំ ឧបដ្ឋេមិ, ន កិរ មេ អយ្យា ចីវរំ ទស្សតី”តិ.
</Paragraph>

<Paragraph number="2760" book="paci">
យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនី ទុគ្គហិតេន ទូបធារិតេន បរំ ឧជ្ឈាបេស្សតី”តិ …បេ…  “សច្ចំ កិរ, ភិក្ខវេ, ភិក្ខុនី ទុគ្គហិតេន ទូបធារិតេន បរំ ឧជ្ឈាបេតី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ភិក្ខុនី ទុគ្គហិតេន ទូបធារិតេន បរំ ឧជ្ឈាបេស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="870" book="paci">

<Paragraph number="2761" book="paci">
<Emphasis>“យា បន ភិក្ខុនី ទុគ្គហិតេន ទូបធារិតេន បរំ ឧជ្ឈាបេយ្យ, បាចិត្តិយន៑”</Emphasis>តិ. (*18*:<Emphasis>73</Emphasis>)
</Paragraph>

</Division>
<Division number="871" book="paci">

<Paragraph number="2762" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="2763" book="paci">
<Emphasis>ទុគ្គហិតេនា</Emphasis>តិ អញ្ញថា គហិតេន.
</Paragraph>

<Paragraph number="2764" book="paci">
<Emphasis>ទូបធារិតេនា</Emphasis>តិ អញ្ញថា ឧបធារិតេន.
</Paragraph>

<Paragraph number="2765" book="paci">
<Emphasis>បរន៑</Emphasis>តិ ឧបសម្បន្នំ ឧជ្ឈាបេតិ, អាបត្តិ បាចិត្តិយស្ស.
</Paragraph>

</Division>
<Division number="872" book="paci">

<Paragraph number="2766" book="paci">
ឧបសម្បន្នាយ ឧបសម្បន្នសញ្ញា ឧជ្ឈាបេតិ, អាបត្តិ បាចិត្តិយស្ស. ឧបសម្បន្នាយ វេមតិកា ឧជ្ឈាបេតិ, អាបត្តិ បាចិត្តិយស្ស. ឧបសម្បន្នាយ អនុបសម្បន្នសញ្ញា ឧជ្ឈាបេតិ, អាបត្តិ បាចិត្តិយស្ស.
</Paragraph>

<Paragraph number="2767" book="paci">
អនុបសម្បន្នំ ឧជ្ឈាបេតិ, អាបត្តិ ទុក្កដស្ស. អនុបសម្បន្នាយ ឧបសម្បន្នសញ្ញា, អាបត្តិ ទុក្កដស្ស. អនុបសម្បន្នាយ វេមតិកា, អាបត្តិ ទុក្កដស្ស. អនុបសម្បន្នាយ អនុបសម្បន្នសញ្ញា, អាបត្តិ ទុក្កដស្ស.
</Paragraph>

</Division>
<Division number="873" book="paci">

<Paragraph number="2768" book="paci">
អនាបត្តិ—  ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="2769" type="center" book="paci">
អដ្ឋមសិក្ខាបទំ និដ្ឋិតំ.
</Paragraph>