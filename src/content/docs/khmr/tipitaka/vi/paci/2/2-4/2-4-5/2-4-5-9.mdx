---
title: "2.4.5.9 តិរច្ឆានវិជ្ជាបរិយាបុណនសិក្ខាបទ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1013" book="paci">

<Paragraph number="3071" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខុនិយោ តិរច្ឆានវិជ្ជំ បរិយាបុណន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ តិរច្ឆានវិជ្ជំ បរិយាបុណិស្សន្តិ, សេយ្យថាបិ គិហិនិយោ កាមភោគិនិយោ”តិ.
</Paragraph>

<Paragraph number="3072" book="paci">
អស្សោសុំ ខោ ភិក្ខុនិយោ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខុនិយោ តិរច្ឆានវិជ្ជំ បរិយាបុណិស្សន្តី”តិ …បេ…  “សច្ចំ កិរ, ភិក្ខវេ, ឆព្ពគ្គិយា ភិក្ខុនិយោ តិរច្ឆានវិជ្ជំ បរិយាបុណន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ឆព្ពគ្គិយា ភិក្ខុនិយោ តិរច្ឆានវិជ្ជំ បរិយាបុណិស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="1014" book="paci">

<Paragraph number="3073" book="paci">
<Emphasis>“យា បន ភិក្ខុនី តិរច្ឆានវិជ្ជំ បរិយាបុណេយ្យ, បាចិត្តិយន៑”</Emphasis>តិ. (*49*:<Emphasis>104</Emphasis>)
</Paragraph>

</Division>
<Division number="1015" book="paci">

<Paragraph number="3074" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="3075" book="paci">
<Emphasis>តិរច្ឆានវិជ្ជា</Emphasis> នាម យំ កិញ្ចិ ពាហិរកំ អនត្ថសំហិតំ.
</Paragraph>

<Paragraph number="3076" book="paci">
<Emphasis>បរិយាបុណេយ្យា</Emphasis>តិ បទេន បរិយាបុណាតិ, បទេ បទេ អាបត្តិ បាចិត្តិយស្ស. អក្ខរាយ បរិយាបុណាតិ, អក្ខរក្ខរាយ អាបត្តិ បាចិត្តិយស្ស.
</Paragraph>

</Division>
<Division number="1016" book="paci">

<Paragraph number="3077" book="paci">
អនាបត្តិ—  លេខំ បរិយាបុណាតិ, ធារណំ បរិយាបុណាតិ, គុត្តត្ថាយ បរិត្តំ បរិយាបុណាតិ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3078" type="center" book="paci">
នវមសិក្ខាបទំ និដ្ឋិតំ.
</Paragraph>