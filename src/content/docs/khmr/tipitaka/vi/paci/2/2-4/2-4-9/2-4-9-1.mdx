---
title: "2.4.9.1 ឆត្តុបាហនសិក្ខាបទ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1178" book="paci">

<Paragraph number="3425" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខុនិយោ ឆត្តុបាហនំ ធារេន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ ឆត្តុបាហនំ ធារេស្សន្តិ, សេយ្យថាបិ គិហិនិយោ កាមភោគិនិយោ”តិ.
</Paragraph>

<Paragraph number="3426" book="paci">
អស្សោសុំ ខោ ភិក្ខុនិយោ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខុនិយោ ឆត្តុបាហនំ ធារេស្សន្តី”តិ …បេ…  “សច្ចំ កិរ, ភិក្ខវេ, ឆព្ពគ្គិយា ភិក្ខុនិយោ ឆត្តុបាហនំ ធារេន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ឆព្ពគ្គិយា ភិក្ខុនិយោ ឆត្តុបាហនំ ធារេស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

<Paragraph number="3427" book="paci">
<Emphasis>“យា បន ភិក្ខុនី ឆត្តុបាហនំ ធារេយ្យ, បាចិត្តិយន៑”</Emphasis>តិ.
</Paragraph>

<Paragraph number="3428" book="paci">
ឯវញ្ចិទំ ភគវតា ភិក្ខុនីនំ សិក្ខាបទំ បញ្ញត្តំ ហោតិ.
</Paragraph>

</Division>
<Division number="1179" book="paci">

<Paragraph number="3429" book="paci">
តេន ខោ បន សមយេន អញ្ញតរា ភិក្ខុនី គិលានា ហោតិ. តស្សា វិនា ឆត្តុបាហនំ ន ផាសុ ហោតិ …បេ…  ភគវតោ ឯតមត្ថំ អារោចេសុំ …បេ…  អនុជានាមិ, ភិក្ខវេ, គិលានាយ ភិក្ខុនិយា ឆត្តុបាហនំ. ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="1180" book="paci">

<Paragraph number="3430" book="paci">
<Emphasis>“យា បន ភិក្ខុនី អគិលានា ឆត្តុបាហនំ ធារេយ្យ, បាចិត្តិយន៑”</Emphasis>តិ. (*84*:<Emphasis>139</Emphasis>)
</Paragraph>

</Division>
<Division number="1181" book="paci">

<Paragraph number="3431" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="3432" book="paci">
<Emphasis>អគិលានា</Emphasis> នាម យស្សា វិនា ឆត្តុបាហនំ ផាសុ ហោតិ.
</Paragraph>

<Paragraph number="3433" book="paci">
<Emphasis>គិលានា</Emphasis> នាម យស្សា វិនា ឆត្តុបាហនំ ន ផាសុ ហោតិ.
</Paragraph>

<Paragraph number="3434" book="paci">
<Emphasis>ឆត្តំ</Emphasis> នាម តីណិ ឆត្តានិ—  សេតច្ឆត្តំ, កិលញ្ជច្ឆត្តំ, បណ្ណច្ឆត្តំ មណ្ឌលពទ្ធំ សលាកពទ្ធំ. <Emphasis>ធារេយ្យា</Emphasis>តិ សកិម្បិ ធារេតិ, អាបត្តិ បាចិត្តិយស្ស.
</Paragraph>

</Division>
<Division number="1182" book="paci">

<Paragraph number="3435" book="paci">
អគិលានា អគិលានសញ្ញា ឆត្តុបាហនំ ធារេតិ, អាបត្តិ បាចិត្តិយស្ស. អគិលានា វេមតិកា ឆត្តុបាហនំ ធារេតិ, អាបត្តិ បាចិត្តិយស្ស. អគិលានា គិលានសញ្ញា ឆត្តុបាហនំ ធារេតិ, អាបត្តិ បាចិត្តិយស្ស.
</Paragraph>

<Paragraph number="3436" book="paci">
ឆត្តំ ធារេតិ ន ឧបាហនំ, អាបត្តិ ទុក្កដស្ស. ឧបាហនំ ធារេតិ ន ឆត្តំ, អាបត្តិ ទុក្កដស្ស. គិលានា អគិលានសញ្ញា, អាបត្តិ ទុក្កដស្ស. គិលានា វេមតិកា, អាបត្តិ ទុក្កដស្ស. គិលានា គិលានសញ្ញា, អនាបត្តិ.
</Paragraph>

</Division>
<Division number="1183" book="paci">

<Paragraph number="3437" book="paci">
អនាបត្តិ—  គិលានាយ, អារាមេ អារាមូបចារេ ធារេតិ, អាបទាសុ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3438" type="center" book="paci">
បឋមសិក្ខាបទំ និដ្ឋិតំ.
</Paragraph>