---
title: "2.4.3.10 កថិនុទ្ធារសិក្ខាបទ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="925" book="paci">

<Paragraph number="2872" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អញ្ញតរេន ឧបាសកេន សំឃំ ឧទ្ទិស្ស វិហារោ ការាបិតោ ហោតិ. សោ តស្ស វិហារស្ស មហេ ឧភតោសំឃស្ស អកាលចីវរំ ទាតុកាមោ ហោតិ. តេន ខោ បន សមយេន ឧភតោសំឃស្ស កថិនំ អត្ថតំ ហោតិ. អថ ខោ សោ ឧបាសកោ សំឃំ ឧបសង្កមិត្វា កថិនុទ្ធារំ យាចិ. ភគវតោ ឯតមត្ថំ អារោចេសុំ. អថ ខោ ភគវា ឯតស្មឹ និទានេ ឯតស្មឹ បករណេ ធម្មឹ កថំ កត្វា ភិក្ខូ អាមន្តេសិ—  “អនុជានាមិ, ភិក្ខវេ, កថិនំ ឧទ្ធរិតុំ. ឯវញ្ច បន ភិក្ខវេ កថិនំ ឧទ្ធរិតព្ពំ. ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

</Division>
<Division number="926" book="paci">

<Paragraph number="2873" book="paci">
‘សុណាតុ មេ, ភន្តេ, សំឃោ. យទិ សំឃស្ស បត្តកល្លំ, សំឃោ កថិនំ ឧទ្ធរេយ្យ. ឯសា ញត្តិ.
</Paragraph>

<Paragraph number="2874" book="paci">
សុណាតុ មេ, ភន្តេ, សំឃោ. សំឃោ កថិនំ ឧទ្ធរតិ. យស្សាយស្មតោ ខមតិ កថិនស្ស ឧទ្ធារោ, សោ តុណ្ហស្ស; យស្ស នក្ខមតិ, សោ ភាសេយ្យ.
</Paragraph>

<Paragraph number="2875" book="paci">
ឧព្ភតំ សំឃេន កថិនំ, ខមតិ សំឃស្ស, តស្មា តុណ្ហី, ឯវមេតំ ធារយាមី’”តិ.
</Paragraph>

</Division>
<Division number="927" book="paci">

<Paragraph number="2876" book="paci">
អថ ខោ សោ ឧបាសកោ ភិក្ខុនិសំឃំ ឧបសង្កមិត្វា កថិនុទ្ធារំ យាចិ. ថុល្លនន្ទា ភិក្ខុនី—  “ចីវរំ អម្ហាកំ ភវិស្សតី”តិ កថិនុទ្ធារំ បដិពាហិ. អថ ខោ សោ ឧបាសកោ ឧជ្ឈាយតិ ខិយ្យតិ វិបាចេតិ—  “កថញ្ហិ នាម ភិក្ខុនិយោ អម្ហាកំ កថិនុទ្ធារំ ន ទស្សន្តី”តិ.
</Paragraph>

<Paragraph number="2877" book="paci">
អស្សោសុំ ខោ ភិក្ខុនិយោ តស្ស ឧបាសកស្ស ឧជ្ឈាយន្តស្ស ខិយ្យន្តស្ស វិបាចេន្តស្ស. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អយ្យា ថុល្លនន្ទា ធម្មិកំ កថិនុទ្ធារំ បដិពាហិស្សតី”តិ …បេ…  “សច្ចំ កិរ, ភិក្ខវេ, ថុល្លនន្ទា ភិក្ខុនី ធម្មិកំ កថិនុទ្ធារំ បដិពាហតី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ថុល្លនន្ទា ភិក្ខុនី ធម្មិកំ កថិនុទ្ធារំ បដិពាហិស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="928" book="paci">

<Paragraph number="2878" book="paci">
<Emphasis>“យា បន ភិក្ខុនី ធម្មិកំ កថិនុទ្ធារំ បដិពាហេយ្យ, បាចិត្តិយន៑”</Emphasis>តិ. (*30*:<Emphasis>85</Emphasis>)
</Paragraph>

</Division>
<Division number="929" book="paci">

<Paragraph number="2879" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="2880" book="paci">
<Emphasis>ធម្មិកោ</Emphasis> នាម កថិនុទ្ធារោ សមគ្គោ ភិក្ខុនិសំឃោ សន្និបតិត្វា ឧទ្ធរតិ.
</Paragraph>

<Paragraph number="2881" book="paci">
<Emphasis>បដិពាហេយ្យា</Emphasis>តិ “កថំ ឥទំ កថិនំ ន ឧទ្ធរេយ្យា”តិ បដិពាហតិ, អាបត្តិ បាចិត្តិយស្ស.
</Paragraph>

</Division>
<Division number="930" book="paci">

<Paragraph number="2882" book="paci">
ធម្មិកេ ធម្មិកសញ្ញា បដិពាហតិ, អាបត្តិ បាចិត្តិយស្ស. ធម្មិកេ វេមតិកា បដិពាហតិ, អាបត្តិ ទុក្កដស្ស. ធម្មិកេ អធម្មិកសញ្ញា បដិពាហតិ, អនាបត្តិ. អធម្មិកេ ធម្មិកសញ្ញា, អាបត្តិ ទុក្កដស្ស. អធម្មិកេ វេមតិកា, អាបត្តិ ទុក្កដស្ស. អធម្មិកេ អធម្មិកសញ្ញា, អនាបត្តិ.
</Paragraph>

</Division>
<Division number="931" book="paci">

<Paragraph number="2883" book="paci">
អនាបត្តិ—  អានិសំសំ ទស្សេត្វា បដិពាហតិ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="2884" type="center" book="paci">
ទសមសិក្ខាបទំ និដ្ឋិតំ.

  
នគ្គវគ្គោ តតិយោ.
</Paragraph>