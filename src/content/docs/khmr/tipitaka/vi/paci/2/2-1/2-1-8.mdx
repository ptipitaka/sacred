---
title: "2.1.8 អដ្ឋវត្ថុកាសិក្ខាបទ"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="674" book="paci">

<Paragraph number="2181" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខុនិយោ អវស្សុតា អវស្សុតស្ស បុរិសបុគ្គលស្ស ហត្ថគ្គហណម្បិ សាទិយន្តិ, សង្ឃាដិកណ្ណគ្គហណម្បិ សាទិយន្តិ, សន្តិដ្ឋន្តិបិ, សល្លបន្តិបិ, សង្កេតម្បិ គច្ឆន្តិ, បុរិសស្សបិ អព្ភាគមនំ សាទិយន្តិ, ឆន្នម្បិ អនុបវិសន្តិ, កាយម្បិ តទត្ថាយ ឧបសំហរន្តិ ឯតស្ស អសទ្ធម្មស្ស បដិសេវនត្ថាយ.
</Paragraph>

<Paragraph number="2182" book="paci">
យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខុនិយោ អវស្សុតា អវស្សុតស្ស បុរិសបុគ្គលស្ស ហត្ថគ្គហណម្បិ សាទិយិស្សន្តិ, សង្ឃាដិកណ្ណគ្គហណម្បិ សាទិយិស្សន្តិ, សន្តិដ្ឋិស្សន្តិបិ, សល្លបិស្សន្តិបិ, សង្កេតម្បិ គច្ឆិស្សន្តិ, បុរិសស្សបិ អព្ភាគមនំ សាទិយិស្សន្តិ, ឆន្នម្បិ អនុបវិសិស្សន្តិ, កាយម្បិ តទត្ថាយ ឧបសំហរិស្សន្តិ ឯតស្ស អសទ្ធម្មស្ស បដិសេវនត្ថាយា”តិ …បេ…  “សច្ចំ កិរ, ភិក្ខវេ, ឆព្ពគ្គិយា ភិក្ខុនិយោ អវស្សុតា អវស្សុតស្ស បុរិសបុគ្គលស្ស ហត្ថគ្គហណម្បិ សាទិយន្តិ, សង្ឃាដិកណ្ណគ្គហណម្បិ សាទិយន្តិ, សន្តិដ្ឋន្តិបិ, សល្លបន្តិបិ, សង្កេតម្បិ គច្ឆន្តិ, បុរិសស្សបិ អព្ភាគមនំ សាទិយន្តិ, ឆន្នម្បិ អនុបវិសន្តិ, កាយម្បិ តទត្ថាយ ឧបសំហរន្តិ ឯតស្ស អសទ្ធម្មស្ស បដិសេវនត្ថាយា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ឆព្ពគ្គិយា ភិក្ខុនិយោ អវស្សុតា អវស្សុតស្ស បុរិសបុគ្គលស្ស ហត្ថគ្គហណម្បិ សាទិយិស្សន្តិ, សង្ឃាដិកណ្ណគ្គហណម្បិ សាទិយិស្សន្តិ, សន្តិដ្ឋិស្សន្តិបិ, សល្លបិស្សន្តិបិ, សង្កេតម្បិ គច្ឆិស្សន្តិ, បុរិសស្សបិ អព្ភាគមនំ សាទិយិស្សន្តិ, ឆន្នម្បិ អនុបវិសិស្សន្តិ, កាយម្បិ តទត្ថាយ ឧបសំហរិស្សន្តិ ឯតស្ស អសទ្ធម្មស្ស បដិសេវនត្ថាយ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="675" book="paci">

<Paragraph number="2183" book="paci">
<Emphasis>“យា បន ភិក្ខុនី អវស្សុតា អវស្សុតស្ស បុរិសបុគ្គលស្ស ហត្ថគ្គហណំ វា សាទិយេយ្យ, សង្ឃាដិកណ្ណគ្គហណំ វា សាទិយេយ្យ, សន្តិដ្ឋេយ្យ វា, សល្លបេយ្យ វា, សង្កេតំ វា គច្ឆេយ្យ</Emphasis>, <Emphasis>បុរិសស្ស វា អព្ភាគមនំ សាទិយេយ្យ, ឆន្នំ វា អនុបវិសេយ្យ, កាយំ វា តទត្ថាយ ឧបសំហរេយ្យ ឯតស្ស អសទ្ធម្មស្ស បដិសេវនត្ថាយ, អយម្បិ បារាជិកា ហោតិ អសំវាសា អដ្ឋវត្ថុកា”</Emphasis>តិ. (*8*:<Emphasis>8</Emphasis>)
</Paragraph>

</Division>
<Division number="676" book="paci">

<Paragraph number="2184" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="2185" book="paci">
<Emphasis>អវស្សុតា</Emphasis> នាម សារត្តា អបេក្ខវតី បដិពទ្ធចិត្តា.
</Paragraph>

<Paragraph number="2186" book="paci">
<Emphasis>អវស្សុតោ</Emphasis> នាម សារត្តោ អបេក្ខវា បដិពទ្ធចិត្តោ.
</Paragraph>

<Paragraph number="2187" book="paci">
<Emphasis>បុរិសបុគ្គលោ</Emphasis> នាម មនុស្សបុរិសោ, ន យក្ខោ ន បេតោ ន តិរច្ឆានគតោ វិញ្ញូ បដិពលោ កាយសំសគ្គំ សមាបជ្ជិតុំ.
</Paragraph>

<Paragraph number="2188" book="paci">
<Emphasis>ហត្ថគ្គហណំ វា សាទិយេយ្យា</Emphasis>តិ ហត្ថោ នាម កប្បរំ ឧបាទាយ យាវ អគ្គនខា. ឯតស្ស អសទ្ធម្មស្ស បដិសេវនត្ថាយ ឧព្ភក្ខកំ អធោជាណុមណ្ឌលំ គហណំ សាទិយតិ, អាបត្តិ ថុល្លច្ចយស្ស.
</Paragraph>

<Paragraph number="2189" book="paci">
<Emphasis>សង្ឃាដិកណ្ណគ្គហណំ វា សាទិយេយ្យា</Emphasis>តិ ឯតស្ស អសទ្ធម្មស្ស បដិសេវនត្ថាយ និវត្ថំ វា បារុតំ វា គហណំ សាទិយតិ, អាបត្តិ ថុល្លច្ចយស្ស.
</Paragraph>

<Paragraph number="2190" book="paci">
<Emphasis>សន្តិដ្ឋេយ្យ វា</Emphasis>តិ ឯតស្ស អសទ្ធម្មស្ស បដិសេវនត្ថាយ បុរិសស្ស ហត្ថបាសេ តិដ្ឋតិ, អាបត្តិ ថុល្លច្ចយស្ស.
</Paragraph>

<Paragraph number="2191" book="paci">
<Emphasis>សល្លបេយ្យ វា</Emphasis>តិ ឯតស្ស អសទ្ធម្មស្ស បដិសេវនត្ថាយ បុរិសស្ស ហត្ថបាសេ ឋិតា សល្លបតិ, អាបត្តិ ថុល្លច្ចយស្ស.
</Paragraph>

<Paragraph number="2192" book="paci">
<Emphasis>សង្កេតំ វា គច្ឆេយ្យា</Emphasis>តិ ឯតស្ស អសទ្ធម្មស្ស បដិសេវនត្ថាយ បុរិសេន—  “ឥត្ថន្នាមំ ឱកាសំ អាគច្ឆា”តិ—  វុត្តា គច្ឆតិ. បទេ បទេ អាបត្តិ ទុក្កដស្ស. បុរិសស្ស ហត្ថបាសំ ឱក្កន្តមត្តេ អាបត្តិ ថុល្លច្ចយស្ស.
</Paragraph>

<Paragraph number="2193" book="paci">
<Emphasis>បុរិសស្ស វា អព្ភាគមនំ សាទិយេយ្យា</Emphasis>តិ ឯតស្ស អសទ្ធម្មស្ស បដិសេវនត្ថាយ បុរិសស្ស អព្ភាគមនំ សាទិយតិ, អាបត្តិ ទុក្កដស្ស. ហត្ថបាសំ ឱក្កន្តមត្តេ អាបត្តិ ថុល្លច្ចយស្ស.
</Paragraph>

<Paragraph number="2194" book="paci">
<Emphasis>ឆន្នំ វា អនុបវិសេយ្យា</Emphasis>តិ ឯតស្ស អសទ្ធម្មស្ស បដិសេវនត្ថាយ យេន កេនចិ បដិច្ឆន្នំ ឱកាសំ បវិដ្ឋមត្តេ អាបត្តិ ថុល្លច្ចយស្ស.
</Paragraph>

<Paragraph number="2195" book="paci">
<Emphasis>កាយំ វា តទត្ថាយ ឧបសំហរេយ្យា</Emphasis>តិ ឯតស្ស អសទ្ធម្មស្ស បដិសេវនត្ថាយ បុរិសស្ស ហត្ថបាសេ ឋិតា កាយំ ឧបសំហរតិ, អាបត្តិ ថុល្លច្ចយស្ស.
</Paragraph>

<Paragraph number="2196" book="paci">
<Emphasis>អយម្បី</Emphasis>តិ បុរិមាយោ ឧបាទាយ វុច្ចតិ.
</Paragraph>

<Paragraph number="2197" book="paci">
<Emphasis>បារាជិកា ហោតី</Emphasis>តិ សេយ្យថាបិ នាម តាលោ មត្ថកច្ឆិន្នោ អភព្ពោ បុន វិរុឡ្ហិយា ឯវមេវ ភិក្ខុនី អដ្ឋមំ វត្ថុំ បរិបូរេន្តី អស្សមណី ហោតិ អសក្យធីតា. តេន វុច្ចតិ បារាជិកា ហោតីតិ.
</Paragraph>

<Paragraph number="2198" book="paci">
<Emphasis>អសំវាសា</Emphasis>តិ <Emphasis>សំវាសោ</Emphasis> នាម ឯកកម្មំ ឯកុទ្ទេសោ សមសិក្ខតា. ឯសោ សំវាសោ នាម. សោ តាយ សទ្ធឹ នត្ថិ. តេន វុច្ចតិ អសំវាសាតិ.
</Paragraph>

</Division>
<Division number="677" book="paci">

<Paragraph number="2199" book="paci">
អនាបត្តិ—  អសញ្ចិច្ច, អស្សតិយា, អជានន្តិយា, អសាទិយន្តិយា, ឧម្មត្តិកាយ, ខិត្តចិត្តាយ, វេទនាដ្ដាយ, អាទិកម្មិកាយាតិ.

</Paragraph>
</Division>

<Paragraph number="2200" type="center" book="paci">
ចតុត្ថបារាជិកំ សមត្តំ.


</Paragraph>

<Paragraph number="2201" book="paci">
ឧទ្ទិដ្ឋា ខោ, អយ្យាយោ, អដ្ឋ បារាជិកា ធម្មា. យេសំ ភិក្ខុនី អញ្ញតរំ វា អញ្ញតរំ វា អាបជ្ជិត្វា ន លភតិ ភិក្ខុនីហិ សទ្ធឹ សំវាសំ, យថា បុរេ តថា បច្ឆា, បារាជិកា ហោតិ អសំវាសា. តត្ថាយ្យាយោ បុច្ឆាមិ—  “កច្ចិត្ថ បរិសុទ្ធា”? ទុតិយម្បិ បុច្ឆាមិ—  “កច្ចិត្ថ បរិសុទ្ធា”? តតិយម្បិ បុច្ឆាមិ—  “កច្ចិត្ថ បរិសុទ្ធា”? បរិសុទ្ធេត្ថាយ្យាយោ, តស្មា តុណ្ហី, ឯវមេតំ ធារយាមីតិ.

</Paragraph>

<Paragraph number="2202" type="center" book="paci">
ភិក្ខុនិវិភង្គេ បារាជិកកណ្ឌំ និដ្ឋិតំ.
</Paragraph>