---
title: "2.4.2.2 បដិច្ឆន្នោកាសសិក្ខាបទ"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="842" book="paci">

<Paragraph number="2683" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ភទ្ទាយ កាបិលានិយា អន្តេវាសិនិយា ភិក្ខុនិយា ញាតកោ បុរិសោ គាមកា សាវត្ថឹ អគមាសិ កេនចិទេវ ករណីយេន. អថ ខោ សា ភិក្ខុនី—  “ភគវតា បដិក្ខិត្តំ រត្តន្ធការេ អប្បទីបេ បុរិសេន សទ្ធឹ ឯកេនេកា សន្តិដ្ឋិតុំ សល្លបិតុន៑”តិ តេនេវ បុរិសេន សទ្ធឹ បដិច្ឆន្នេ ឱកាសេ <Emphasis>ឯកេនេកា សន្តិដ្ឋតិបិ សល្លបតិបិ.</Emphasis>
</Paragraph>

<Paragraph number="2684" book="paci">
<Emphasis>យា តា ភិក្ខុនិយោ អប្បិច្ឆា …បេ…  តា</Emphasis> ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនី បដិច្ឆន្នេ ឱកាសេ បុរិសេន សទ្ធឹ ឯកេនេកា សន្តិដ្ឋិស្សតិបិ សល្លបិស្សតិបី”តិ …បេ…  “សច្ចំ កិរ, ភិក្ខវេ, ភិក្ខុនី បដិច្ឆន្នេ ឱកាសេ បុរិសេន សទ្ធឹ ឯកេនេកា សន្តិដ្ឋតិបិ សល្លបតិបី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ភិក្ខុនី បដិច្ឆន្នេ ឱកាសេ បុរិសេន សទ្ធឹ ឯកេនេកា សន្តិដ្ឋិស្សតិបិ សល្លបិស្សតិបិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="843" book="paci">

<Paragraph number="2685" book="paci">
<Emphasis>“យា បន ភិក្ខុនី បដិច្ឆន្នេ ឱកាសេ បុរិសេន សទ្ធឹ ឯកេនេកា សន្តិដ្ឋេយ្យ វា សល្លបេយ្យ វា, បាចិត្តិយន៑”</Emphasis>តិ. (*12*:<Emphasis>67</Emphasis>)
</Paragraph>

</Division>
<Division number="844" book="paci">

<Paragraph number="2686" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="2687" book="paci">
<Emphasis>បដិច្ឆន្នោ</Emphasis> នាម ឱកាសោ កុដ្ដេន វា កវាដេន វា កិលញ្ជេន វា សាណិបាការេន វា រុក្ខេន វា <Emphasis>ថម្ភេន វា កោត្ថឡិយា</Emphasis> វា យេន កេនចិ បដិច្ឆន្នោ ហោតិ.
</Paragraph>

<Paragraph number="2688" book="paci">
<Emphasis>បុរិសោ</Emphasis> នាម មនុស្សបុរិសោ ន យក្ខោ ន បេតោ ន តិរច្ឆានគតោ វិញ្ញូ បដិពលោ សន្តិដ្ឋិតុំ សល្លបិតុំ.
</Paragraph>

<Paragraph number="2689" book="paci">
<Emphasis>សទ្ធិន៑</Emphasis>តិ ឯកតោ. <Emphasis>ឯកេនេកា</Emphasis>តិ បុរិសោ ចេវ ហោតិ ភិក្ខុនី ច.
</Paragraph>

<Paragraph number="2690" book="paci">
<Emphasis>សន្តិដ្ឋេយ្យ វា</Emphasis>តិ បុរិសស្ស ហត្ថបាសេ តិដ្ឋតិ, អាបត្តិ បាចិត្តិយស្ស.
</Paragraph>

<Paragraph number="2691" book="paci">
<Emphasis>សល្លបេយ្យ វា</Emphasis>តិ បុរិសស្ស ហត្ថបាសេ ឋិតា សល្លបតិ, អាបត្តិ បាចិត្តិយស្ស.
</Paragraph>

<Paragraph number="2692" book="paci">
ហត្ថបាសំ វិជហិត្វា សន្តិដ្ឋតិ វា សល្លបតិ វា, អាបត្តិ ទុក្កដស្ស. យក្ខេន វា បេតេន វា បណ្ឌកេន វា តិរច្ឆានគតមនុស្សវិគ្គហេន វា សទ្ធឹ សន្តិដ្ឋតិ វា សល្លបតិ វា, អាបត្តិ ទុក្កដស្ស.
</Paragraph>

</Division>
<Division number="845" book="paci">

<Paragraph number="2693" book="paci">
អនាបត្តិ—  យោ កោចិ វិញ្ញូ ទុតិយោ ហោតិ, អរហោបេក្ខា, អញ្ញវិហិតា សន្តិដ្ឋតិ វា សល្លបតិ វា, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="2694" type="center" book="paci">
ទុតិយសិក្ខាបទំ និដ្ឋិតំ.
</Paragraph>