---
title: "2.4.8.6 ខីយនធម្មសិក្ខាបទ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1146" book="paci">

<Paragraph number="3354" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ចណ្ឌកាឡី ភិក្ខុនី ភិក្ខុនិសំឃំ ឧបសង្កមិត្វា វុដ្ឋាបនសម្មុតឹ យាចតិ. អថ ខោ ភិក្ខុនិសំឃោ ចណ្ឌកាឡឹ ភិក្ខុនឹ បរិច្ឆិន្ទិត្វា—  “អលំ តាវ តេ, អយ្យេ, វុដ្ឋាបិតេនា”តិ, វុដ្ឋាបនសម្មុតឹ ន អទាសិ. ចណ្ឌកាឡី ភិក្ខុនី “សាធូ”តិ បដិស្សុណិ. តេន ខោ បន សមយេន ភិក្ខុនិសំឃោ អញ្ញាសំ ភិក្ខុនីនំ វុដ្ឋាបនសម្មុតឹ ទេតិ. ចណ្ឌកាឡី ភិក្ខុនី ឧជ្ឈាយតិ ខិយ្យតិ វិបាចេតិ—  “អហមេវ នូន ពាលា, អហមេវ នូន អលជ្ជិនី; យំ សំឃោ អញ្ញាសំ ភិក្ខុនីនំ វុដ្ឋាបនសម្មុតឹ ទេតិ, មយ្ហមេវ ន ទេតី”តិ.
</Paragraph>

<Paragraph number="3355" book="paci">
យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អយ្យា ចណ្ឌកាឡី—  ‘អលំ តាវ តេ, អយ្យេ, វុដ្ឋាបិតេនា’តិ វុច្ចមានា ‘សាធូ’តិ បដិស្សុណិត្វា បច្ឆា ខីយនធម្មំ អាបជ្ជិស្សតី”តិ …បេ…  “សច្ចំ កិរ, ភិក្ខវេ, ចណ្ឌកាឡី ភិក្ខុនី ‘អលំ តាវ តេ, អយ្យេ, វុដ្ឋាបិតេនា’តិ វុច្ចមានា ‘សាធូ’តិ បដិស្សុណិត្វា បច្ឆា ខីយនធម្មំ អាបជ្ជតី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ចណ្ឌកាឡី ភិក្ខុនី—  ‘អលំ តាវ តេ, អយ្យេ, វុដ្ឋាបិតេនា’តិ វុច្ចមានា ‘សាធូ’តិ បដិស្សុណិត្វា បច្ឆា ខីយនធម្មំ អាបជ្ជិស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="1147" book="paci">

<Paragraph number="3356" book="paci">
<Emphasis>“យា បន ភិក្ខុនី—  ‘អលំ តាវ តេ, អយ្យេ, វុដ្ឋាបិតេនា’តិ វុច្ចមានា ‘សាធូ’តិ បដិស្សុណិត្វា បច្ឆា ខីយនធម្មំ អាបជ្ជេយ្យ, បាចិត្តិយន៑”</Emphasis>តិ. (*76*:<Emphasis>131</Emphasis>)
</Paragraph>

</Division>
<Division number="1148" book="paci">

<Paragraph number="3357" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="3358" book="paci">
<Emphasis>អលំ តាវ តេ, អយ្យេ, វុដ្ឋាបិតេនា</Emphasis>តិ អលំ តាវ តេ, អយ្យេ, ឧបសម្បាទិតេន. “សាធូ”តិ បដិស្សុណិត្វា បច្ឆា ខីយនធម្មំ អាបជ្ជតិ, អាបត្តិ បាចិត្តិយស្ស.
</Paragraph>

</Division>
<Division number="1149" book="paci">

<Paragraph number="3359" book="paci">
អនាបត្តិ—  បកតិយា ឆន្ទា ទោសា មោហា ភយា ករោន្តំ ខិយ្យតិ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3360" type="center" book="paci">
ឆដ្ឋសិក្ខាបទំ និដ្ឋិតំ.
</Paragraph>