---
title: "2.4.3.3 ចីវរសិព្ពនសិក្ខាបទ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="892" book="paci">

<Paragraph number="2801" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អញ្ញតរិស្សា ភិក្ខុនិយា មហគ្ឃេ ចីវរទុស្សេ ចីវរំ ទុក្កដំ ហោតិ ទុស្សិព្ពិតំ. ថុល្លនន្ទា ភិក្ខុនី តំ ភិក្ខុនឹ ឯតទវោច—  “សុន្ទរំ ខោ ឥទំ តេ, អយ្យេ, ចីវរទុស្សំ; ចីវរញ្ច ខោ ទុក្កដំ ទុស្សិព្ពិតន៑”តិ. “វិសិព្ពេមិ, អយ្យេ, សិព្ពិស្សសី”តិ? “អាមាយ្យេ, សិព្ពិស្សាមី”តិ. អថ ខោ សា ភិក្ខុនី តំ ចីវរំ វិសិព្ពេត្វា ថុល្លនន្ទាយ ភិក្ខុនិយា អទាសិ. ថុល្លនន្ទា ភិក្ខុនី—  “សិព្ពិស្សាមិ សិព្ពិស្សាមី”តិ នេវ សិព្ពតិ ន សិព្ពាបនាយ ឧស្សុក្កំ ករោតិ.
</Paragraph>

<Paragraph number="2802" book="paci">
អថ ខោ សា ភិក្ខុនី ភិក្ខុនីនំ ឯតមត្ថំ អារោចេសិ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អយ្យា ថុល្លនន្ទា ភិក្ខុនិយា ចីវរំ វិសិព្ពាបេត្វា នេវ សិព្ពិស្សតិ ន សិព្ពាបនាយ ឧស្សុក្កំ ករិស្សតី”តិ …បេ…  “សច្ចំ កិរ, ភិក្ខវេ, ថុល្លនន្ទា ភិក្ខុនី ភិក្ខុនិយា ចីវរំ វិសិព្ពាបេត្វា នេវ សិព្ពតិ ន សិព្ពាបនាយ ឧស្សុក្កំ ករោតី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ថុល្លនន្ទា ភិក្ខុនី ភិក្ខុនិយា ចីវរំ វិសិព្ពាបេត្វា នេវ សិព្ពិស្សតិ ន សិព្ពាបនាយ ឧស្សុក្កំ ករិស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="893" book="paci">

<Paragraph number="2803" book="paci">
<Emphasis>“យា បន ភិក្ខុនី ភិក្ខុនិយា ចីវរំ វិសិព្ពេត្វា វា វិសិព្ពាបេត្វា វា សា បច្ឆា អនន្តរាយិកិនី នេវ សិព្ពេយ្យ ន សិព្ពាបនាយ ឧស្សុក្កំ ករេយ្យ, អញ្ញត្រ ចតូហបញ្ចាហា, បាចិត្តិយន៑”</Emphasis>តិ. (*23*:<Emphasis>78</Emphasis>)
</Paragraph>

</Division>
<Division number="894" book="paci">

<Paragraph number="2804" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="2805" book="paci">
<Emphasis>ភិក្ខុនិយា</Emphasis>តិ អញ្ញាយ ភិក្ខុនិយា.
</Paragraph>

<Paragraph number="2806" book="paci">
<Emphasis>ចីវរំ</Emphasis> នាម ឆន្នំ ចីវរានំ អញ្ញតរំ ចីវរំ.
</Paragraph>

<Paragraph number="2807" book="paci">
<Emphasis>វិសិព្ពេត្វា</Emphasis>តិ សយំ វិសិព្ពេត្វា. <Emphasis>វិសិព្ពាបេត្វា</Emphasis>តិ អញ្ញំ វិសិព្ពាបេត្វា.
</Paragraph>

<Paragraph number="2808" book="paci">
<Emphasis>សា បច្ឆា អនន្តរាយិកិនី</Emphasis>តិ អសតិ អន្តរាយេ.
</Paragraph>

<Paragraph number="2809" book="paci">
<Emphasis>នេវ សិព្ពេយ្យា</Emphasis>តិ ន សយំ សិព្ពេយ្យ. <Emphasis>ន សិព្ពាបនាយ ឧស្សុក្កំ ករេយ្យា</Emphasis>តិ ន អញ្ញំ អាណាបេយ្យ.
</Paragraph>

<Paragraph number="2810" book="paci">
<Emphasis>អញ្ញត្រ ចតូហបញ្ចាហា</Emphasis>តិ ឋបេត្វា ចតូហបញ្ចាហំ. “នេវ សិព្ពិស្សាមិ ន សិព្ពាបនាយ ឧស្សុក្កំ ករិស្សាមី”តិ ធុរំ និក្ខិត្តមត្តេ អាបត្តិ បាចិត្តិយស្ស.
</Paragraph>

</Division>
<Division number="895" book="paci">

<Paragraph number="2811" book="paci">
ឧបសម្បន្នាយ ឧបសម្បន្នសញ្ញា ចីវរំ វិសិព្ពេត្វា វា វិសិព្ពាបេត្វា វា សា បច្ឆា អនន្តរាយិកិនី នេវ សិព្ពតិ ន សិព្ពាបនាយ ឧស្សុក្កំ ករោតិ, អញ្ញត្រ ចតូហបញ្ចាហា, អាបត្តិ បាចិត្តិយស្ស. ឧបសម្បន្នាយ វេមតិកា ចីវរំ វិសិព្ពេត្វា វា វិសិព្ពាបេត្វា វា សា បច្ឆា អនន្តរាយិកិនី នេវ សិព្ពតិ ន សិព្ពាបនាយ ឧស្សុក្កំ ករោតិ, អញ្ញត្រ ចតូហបញ្ចាហា, អាបត្តិ បាចិត្តិយស្ស. ឧបសម្បន្នាយ អនុបសម្បន្នសញ្ញា ចីវរំ វិសិព្ពេត្វា វា វិសិព្ពាបេត្វា វា សា បច្ឆា អនន្តរាយិកិនី នេវ សិព្ពតិ ន សិព្ពាបនាយ ឧស្សុក្កំ ករោតិ, អញ្ញត្រ ចតូហបញ្ចាហា, អាបត្តិ បាចិត្តិយស្ស.
</Paragraph>

<Paragraph number="2812" book="paci">
អញ្ញំ បរិក្ខារំ វិសិព្ពេត្វា វា វិសិព្ពាបេត្វា វា សា បច្ឆា អនន្តរាយិកិនី នេវ សិព្ពតិ ន សិព្ពាបនាយ ឧស្សុក្កំ ករោតិ, អញ្ញត្រ ចតូហបញ្ចាហា, អាបត្តិ ទុក្កដស្ស. អនុបសម្បន្នាយ ចីវរំ វា អញ្ញំ វា បរិក្ខារំ វិសិព្ពេត្វា វា វិសិព្ពាបេត្វា វា សា បច្ឆា អនន្តរាយិកិនី នេវ សិព្ពតិ ន សិព្ពាបនាយ ឧស្សុក្កំ ករោតិ, អញ្ញត្រ ចតូហបញ្ចាហា, អាបត្តិ ទុក្កដស្ស. អនុបសម្បន្នាយ ឧបសម្បន្នសញ្ញា, អាបត្តិ ទុក្កដស្ស. អនុបសម្បន្នាយ វេមតិកា, អាបត្តិ ទុក្កដស្ស. អនុបសម្បន្នាយ អនុបសម្បន្នសញ្ញា, អាបត្តិ ទុក្កដស្ស.
</Paragraph>

</Division>
<Division number="896" book="paci">

<Paragraph number="2813" book="paci">
អនាបត្តិ—  សតិ អន្តរាយេ, បរិយេសិត្វា ន លភតិ, ករោន្តី ចតូហបញ្ចាហំ អតិក្កាមេតិ, គិលានាយ, អាបទាសុ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="2814" type="center" book="paci">
តតិយសិក្ខាបទំ និដ្ឋិតំ.
</Paragraph>