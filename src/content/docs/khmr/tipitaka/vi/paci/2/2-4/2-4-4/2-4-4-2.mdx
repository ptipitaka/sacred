---
title: "2.4.4.2 ឯកត្ថរណតុវដ្ដនសិក្ខាបទ"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="936" book="paci">

<Paragraph number="2892" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ភិក្ខុនិយោ ទ្វេ ឯកត្ថរណបាវុរណា តុវដ្ដេន្តិ. មនុស្សា វិហារចារិកំ អាហិណ្ឌន្តា បស្សិត្វា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ ទ្វេ ឯកត្ថរណបាវុរណា តុវដ្ដេស្សន្តិ, សេយ្យថាបិ គិហិនិយោ កាមភោគិនិយោ”តិ.
</Paragraph>

<Paragraph number="2893" book="paci">
អស្សោសុំ ខោ ភិក្ខុនិយោ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនិយោ ទ្វេ ឯកត្ថរណបាវុរណា តុវដ្ដេស្សន្តី”តិ …បេ…  “សច្ចំ កិរ, ភិក្ខវេ, ភិក្ខុនិយោ ទ្វេ ឯកត្ថរណបាវុរណា តុវដ្ដេន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ភិក្ខុនិយោ ទ្វេ ឯកត្ថរណបាវុរណា តុវដ្ដេស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="937" book="paci">

<Paragraph number="2894" book="paci">
<Emphasis>“យា បន ភិក្ខុនិយោ ទ្វេ ឯកត្ថរណបាវុរណា តុវដ្ដេយ្យុំ, បាចិត្តិយន៑”</Emphasis>តិ. (*32*:<Emphasis>87</Emphasis>)
</Paragraph>

</Division>
<Division number="938" book="paci">

<Paragraph number="2895" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនិយោ</Emphasis>តិ ឧបសម្បន្នាយោ វុច្ចន្តិ.
</Paragraph>

<Paragraph number="2896" book="paci">
<Emphasis>ទ្វេ ឯកត្ថរណបាវុរណា តុវដ្ដេយ្យុន៑</Emphasis>តិ តញ្ញេវ អត្ថរិត្វា តញ្ញេវ បារុបន្តិ, អាបត្តិ បាចិត្តិយស្ស.
</Paragraph>

</Division>
<Division number="939" book="paci">

<Paragraph number="2897" book="paci">
ឯកត្ថរណបាវុរណេ ឯកត្ថរណបាវុរណសញ្ញា តុវដ្ដេន្តិ, អាបត្តិ បាចិត្តិយស្ស. ឯកត្ថរណបាវុរណេ វេមតិកា តុវដ្ដេន្តិ, អាបត្តិ បាចិត្តិយស្ស. ឯកត្ថរណបាវុរណេ នានត្ថរណបាវុរណសញ្ញា តុវដ្ដេន្តិ, អាបត្តិ បាចិត្តិយស្ស.
</Paragraph>

<Paragraph number="2898" book="paci">
ឯកត្ថរណេ នានាបាវុរណេ, អាបត្តិ ទុក្កដស្ស. នានត្ថរណេ ឯកបាវុរណេ, អាបត្តិ ទុក្កដស្ស. នានត្ថរណបាវុរណេ ឯកត្ថរណបាវុរណសញ្ញា, អាបត្តិ ទុក្កដស្ស. នានត្ថរណបាវុរណេ វេមតិកា, អាបត្តិ ទុក្កដស្ស. នានត្ថរណបាវុរណេ នានត្ថរណបាវុរណសញ្ញា, អនាបត្តិ.
</Paragraph>

</Division>
<Division number="940" book="paci">

<Paragraph number="2899" book="paci">
អនាបត្តិ—  វវត្ថានំ ទស្សេត្វា និបជ្ជន្តិ, ឧម្មត្តិកានំ, អាទិកម្មិកានន្តិ.

</Paragraph>
</Division>

<Paragraph number="2900" type="center" book="paci">
ទុតិយសិក្ខាបទំ និដ្ឋិតំ.
</Paragraph>