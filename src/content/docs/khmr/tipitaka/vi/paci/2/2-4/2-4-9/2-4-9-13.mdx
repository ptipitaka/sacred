---
title: "2.4.9.13 អសង្កច្ចិកសិក្ខាបទ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1224" book="paci">

<Paragraph number="3517" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អញ្ញតរា ភិក្ខុនី អសង្កច្ចិកា គាមំ បិណ្ឌាយ បាវិសិ. តស្សា រថិកាយ វាតមណ្ឌលិកា សង្ឃាដិយោ ឧក្ខិបឹសុ. មនុស្សា ឧក្កុដ្ឋឹ អកំសុ—  “សុន្ទរា អយ្យាយ ថនុទរា”តិ. សា ភិក្ខុនី តេហិ មនុស្សេហិ ឧប្បណ្ឌិយមានា មង្កុ អហោសិ.
</Paragraph>

<Paragraph number="3518" book="paci">
អថ ខោ សា ភិក្ខុនី ឧបស្សយំ គន្ត្វា ភិក្ខុនីនំ ឯតមត្ថំ អារោចេសិ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុនី អសង្កច្ចិកា គាមំ បវិសិស្សតី”តិ …បេ…  “សច្ចំ កិរ, ភិក្ខវេ, ភិក្ខុនី អសង្កច្ចិកា គាមំ បាវិសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ភិក្ខុនី អសង្កច្ចិកា គាមំ បវិសិស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="1225" book="paci">

<Paragraph number="3519" book="paci">
<Emphasis>“យា បន ភិក្ខុនី អសង្កច្ចិកា គាមំ បវិសេយ្យ, បាចិត្តិយន៑”</Emphasis>តិ. (*196*:<Emphasis>151</Emphasis>)
</Paragraph>

</Division>
<Division number="1226" book="paci">

<Paragraph number="3520" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="3521" book="paci">
<Emphasis>អសង្កច្ចិកា</Emphasis>តិ វិនា សង្កច្ចិកំ.
</Paragraph>

<Paragraph number="3522" book="paci">
<Emphasis>សង្កច្ចិកំ</Emphasis> នាម អធក្ខកំ ឧព្ភនាភិ, តស្ស បដិច្ឆាទនត្ថាយ.
</Paragraph>

<Paragraph number="3523" book="paci">
<Emphasis>គាមំ បវិសេយ្យា</Emphasis>តិ បរិក្ខិត្តស្ស គាមស្ស បរិក្ខេបំ អតិក្កាមេន្តិយា អាបត្តិ បាចិត្តិយស្ស. អបរិក្ខិត្តស្ស គាមស្ស ឧបចារំ ឱក្កមន្តិយា អាបត្តិ បាចិត្តិយស្ស.
</Paragraph>

</Division>
<Division number="1227" book="paci">

<Paragraph number="3524" book="paci">
អនាបត្តិ—  អច្ឆិន្នចីវរិកាយ, នដ្ឋចីវរិកាយ, គិលានាយ, អស្សតិយា, អជានន្តិយា, អាបទាសុ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="3525" type="center" book="paci">
តេរសមសិក្ខាបទំ និដ្ឋិតំ.

  
ឆត្តុបាហនវគ្គោ នវមោ.
</Paragraph>