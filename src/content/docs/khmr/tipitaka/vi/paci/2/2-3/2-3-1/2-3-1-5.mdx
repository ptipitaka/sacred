---
title: "2.3.1.5 អញ្ញចេតាបនសិក្ខាបទ"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="753" book="paci">

<Paragraph number="2473" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ថុល្លនន្ទា ភិក្ខុនី គិលានា ហោតិ. អថ ខោ អញ្ញតរោ ឧបាសកោ យេន ថុល្លនន្ទា ភិក្ខុនី តេនុបសង្កមិ; ឧបសង្កមិត្វា ថុល្លនន្ទំ ភិក្ខុនឹ ឯតទវោច—  “កច្ចិ, អយ្យេ, ខមនីយំ កច្ចិ យាបនីយន៑”តិ? “ន មេ, អាវុសោ, ខមនីយំ, ន យាបនីយន៑”តិ. “អមុកស្ស, អយ្យេ, អាបណិកស្ស ឃរេ កហាបណំ និក្ខិបិស្សាមិ, តតោ យំ ឥច្ឆេយ្យាសិ តំ អាហរាបេយ្យាសី”តិ. ថុល្លនន្ទា ភិក្ខុនី អញ្ញតរំ សិក្ខមានំ អាណាបេសិ—  “គច្ឆ, សិក្ខមានេ, អមុកស្ស អាបណិកស្ស ឃរា កហាបណស្ស តេលំ អាហរា”តិ. អថ ខោ សា សិក្ខមានា តស្ស អាបណិកស្ស ឃរា កហាបណស្ស តេលំ អាហរិត្វា ថុល្លនន្ទាយ ភិក្ខុនិយា អទាសិ. ថុល្លនន្ទា ភិក្ខុនី ឯវមាហ—  “ន មេ, សិក្ខមានេ, តេលេន អត្ថោ, សប្បិនា មេ អត្ថោ”តិ. អថ ខោ សា សិក្ខមានា យេន សោ អាបណិកោ តេនុបសង្កមិ; ឧបសង្កមិត្វា តំ អាបណិកំ ឯតទវោច—  “ន កិរ, អាវុសោ, អយ្យាយ តេលេន អត្ថោ, សប្បិនា អត្ថោ, ហន្ទ តេ តេលំ, សប្បឹ មេ ទេហី”តិ. “សចេ មយំ, អយ្យេ, វិក្កីតំ ភណ្ឌំ បុន អាទិយិស្សាម, កទា អម្ហាកំ ភណ្ឌំ វិក្កាយិស្សតិ. តេលស្ស កយេន តេលំ ហដំ, សប្បិស្ស កយំ អាហរ, សប្បឹ ហរិស្សសី”តិ. អថ ខោ សា សិក្ខមានា រោទន្តី អដ្ឋាសិ. ភិក្ខុនិយោ តំ សិក្ខមានំ ឯតទវោចុំ—  “កិស្ស ត្វំ, សិក្ខមានេ, រោទសី”តិ?
</Paragraph>

<Paragraph number="2474" book="paci">
អថ ខោ សា សិក្ខមានា ភិក្ខុនីនំ ឯតមត្ថំ អារោចេសិ. យា តា ភិក្ខុនិយោ អប្បិច្ឆា …បេ…  តា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អយ្យា ថុល្លនន្ទា អញ្ញំ ចេតាបេត្វា អញ្ញំ ចេតាបេស្សតី”តិ …បេ…  “សច្ចំ កិរ, ភិក្ខវេ, ថុល្លនន្ទា ភិក្ខុនី អញ្ញំ ចេតាបេត្វា អញ្ញំ ចេតាបេតី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម, ភិក្ខវេ, ថុល្លនន្ទា ភិក្ខុនី អញ្ញំ ចេតាបេត្វា អញ្ញំ ចេតាបេស្សតិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ភិក្ខុនិយោ ឥមំ សិក្ខាបទំ ឧទ្ទិសន្តុ—
</Paragraph>

</Division>
<Division number="754" book="paci">

<Paragraph number="2475" book="paci">
<Emphasis>“យា បន ភិក្ខុនី អញ្ញំ ចេតាបេត្វា អញ្ញំ ចេតាបេយ្យ, និស្សគ្គិយំ បាចិត្តិយន៑”</Emphasis>តិ. (*5*:<Emphasis>30</Emphasis>)
</Paragraph>

</Division>
<Division number="755" book="paci">

<Paragraph number="2476" book="paci">
<Emphasis>យា បនា</Emphasis>តិ យា យាទិសា …បេ…  <Emphasis>ភិក្ខុនី</Emphasis>តិ …បេ…  អយំ ឥមស្មឹ អត្ថេ អធិប្បេតា ភិក្ខុនីតិ.
</Paragraph>

<Paragraph number="2477" book="paci">
<Emphasis>អញ្ញំ ចេតាបេត្វា</Emphasis>តិ យំ កិញ្ចិ ចេតាបេត្វា.
</Paragraph>

<Paragraph number="2478" book="paci">
<Emphasis>អញ្ញំ ចេតាបេយ្យា</Emphasis>តិ តំ ឋបេត្វា អញ្ញំ ចេតាបេតិ, បយោគេ ទុក្កដំ. បដិលាភេន និស្សគ្គិយំ ហោតិ. និស្សជ្ជិតព្ពំ សំឃស្ស វា គណស្ស វា ឯកភិក្ខុនិយា វា. ឯវញ្ច បន, ភិក្ខវេ, និស្សជ្ជិតព្ពំ …បេ…  “ឥទំ មេ, អយ្យេ, អញ្ញំ ចេតាបេត្វា អញ្ញំ ចេតាបិតំ និស្សគ្គិយំ, ឥមាហំ សំឃស្ស និស្សជ្ជាមី”តិ …បេ…  ទទេយ្យាតិ …បេ…  ទទេយ្យុន្តិ …បេ…  អយ្យាយ ទម្មីតិ.
</Paragraph>

</Division>
<Division number="756" book="paci">

<Paragraph number="2479" book="paci">
អញ្ញេ អញ្ញសញ្ញា អញ្ញំ ចេតាបេតិ, និស្សគ្គិយំ បាចិត្តិយំ. អញ្ញេ វេមតិកា អញ្ញំ ចេតាបេតិ, និស្សគ្គិយំ បាចិត្តិយំ. អញ្ញេ អនញ្ញសញ្ញា អញ្ញំ ចេតាបេតិ, និស្សគ្គិយំ បាចិត្តិយំ.
</Paragraph>

<Paragraph number="2480" book="paci">
អនញ្ញេ អញ្ញសញ្ញា អនញ្ញំ ចេតាបេតិ, អាបត្តិ ទុក្កដស្ស. អនញ្ញេ វេមតិកា អនញ្ញំ ចេតាបេតិ, អាបត្តិ ទុក្កដស្ស. អនញ្ញេ អនញ្ញសញ្ញា អនាបត្តិ.
</Paragraph>

</Division>
<Division number="757" book="paci">

<Paragraph number="2481" book="paci">
អនាបត្តិ—  តញ្ញេវ ចេតាបេតិ, អញ្ញញ្ច ចេតាបេតិ, អានិសំសំ ទស្សេត្វា ចេតាបេតិ, ឧម្មត្តិកាយ, អាទិកម្មិកាយាតិ.

</Paragraph>
</Division>

<Paragraph number="2482" type="center" book="paci">
បញ្ចមសិក្ខាបទំ និដ្ឋិតំ.
</Paragraph>