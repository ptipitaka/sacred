---
title: "1.5.9.6 តូលោនទ្ធសិក្ខាបទ"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="526" book="paci">

<Paragraph number="1543" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខូ មញ្ចម្បិ បីឋម្បិ តូលោនទ្ធំ ការាបេន្តិ. មនុស្សា វិហារចារិកំ អាហិណ្ឌន្តា បស្សិត្វា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម សមណា សក្យបុត្តិយា មញ្ចម្បិ បីឋម្បិ តូលោនទ្ធំ ការាបេស្សន្តិ, សេយ្យថាបិ គិហី កាមភោគិនោ”តិ.
</Paragraph>

<Paragraph number="1544" book="paci">
អស្សោសុំ ខោ ភិក្ខូ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខូ មញ្ចម្បិ បីឋម្បិ តូលោនទ្ធំ ការាបេស្សន្តី”តិ …បេ…  “សច្ចំ កិរ តុម្ហេ, ភិក្ខវេ, មញ្ចម្បិ បីឋម្បិ តូលោនទ្ធំ ការាបេថា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, មញ្ចម្បិ បីឋម្បិ តូលោនទ្ធំ ការាបេស្សថ. នេតំ, មោឃបុរិសា, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="527" book="paci">

<Paragraph number="1545" book="paci">
<Emphasis>“យោ បន ភិក្ខុ មញ្ចំ វា បីឋំ វា តូលោនទ្ធំ ការាបេយ្យ, ឧទ្ទាលនកំ បាចិត្តិយន៑”</Emphasis>តិ. (*88*:<Emphasis>137</Emphasis>)
</Paragraph>

</Division>
<Division number="528" book="paci">

<Paragraph number="1546" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="1547" book="paci">
<Emphasis>មញ្ចោ</Emphasis> នាម ចត្តារោ មញ្ចា—  មសារកោ, ពុន្ទិកាពទ្ធោ, កុឡីរបាទកោ, អាហច្ចបាទកោ.
</Paragraph>

<Paragraph number="1548" book="paci">
<Emphasis>បីឋំ</Emphasis> នាម ចត្តារិ បីឋានិ—  មសារកំ, ពុន្ទិកាពទ្ធំ, កុឡីរបាទកំ, អាហច្ចបាទកំ.
</Paragraph>

<Paragraph number="1549" book="paci">
<Emphasis>តូលំ</Emphasis> នាម តីណិ តូលានិ—  រុក្ខតូលំ, លតាតូលំ, បោដកិតូលំ.
</Paragraph>

<Paragraph number="1550" book="paci">
<Emphasis>ការាបេយ្យា</Emphasis>តិ ករោតិ វា ការាបេតិ វា, បយោគេ ទុក្កដំ. បដិលាភេន ឧទ្ទាលេត្វា បាចិត្តិយំ ទេសេតព្ពំ.
</Paragraph>

</Division>
<Division number="529" book="paci">

<Paragraph number="1551" book="paci">
អត្តនា វិប្បកតំ អត្តនា បរិយោសាបេតិ, អាបត្តិ បាចិត្តិយស្ស. អត្តនា វិប្បកតំ បរេហិ បរិយោសាបេតិ, អាបត្តិ បាចិត្តិយស្ស. បរេហិ វិប្បកតំ អត្តនា បរិយោសាបេតិ, អាបត្តិ បាចិត្តិយស្ស. បរេហិ វិប្បកតំ បរេហិ បរិយោសាបេតិ, អាបត្តិ បាចិត្តិយស្ស.
</Paragraph>

<Paragraph number="1552" book="paci">
អញ្ញស្សត្ថាយ ករោតិ វា ការាបេតិ វា, អាបត្តិ ទុក្កដស្ស. អញ្ញេន កតំ បដិលភិត្វា បរិភុញ្ជតិ, អាបត្តិ ទុក្កដស្ស.
</Paragraph>

</Division>
<Division number="530" book="paci">

<Paragraph number="1553" book="paci">
អនាបត្តិ—  អាយោគេ, កាយពន្ធនេ, អំសពទ្ធកេ, បត្តត្ថវិកាយ, បរិស្សាវនេ, ពិព្ពោហនំ ករោតិ, អញ្ញេន កតំ បដិលភិត្វា ឧទ្ទាលេត្វា បរិភុញ្ជតិ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="1554" type="center" book="paci">
តូលោនទ្ធសិក្ខាបទំ និដ្ឋិតំ ឆដ្ឋំ.
</Paragraph>