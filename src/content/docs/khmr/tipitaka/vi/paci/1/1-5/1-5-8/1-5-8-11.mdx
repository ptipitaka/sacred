---
title: "1.5.8.11 ទុព្ពលសិក្ខាបទ"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="484" book="paci">

<Paragraph number="1420" book="paci">
តេន សមយេន ពុទ្ធោ ភគវា រាជគហេ វិហរតិ វេឡុវនេ កលន្ទកនិវាបេ. តេន ខោ បន សមយេន អាយស្មា ទព្ពោ មល្លបុត្តោ សំឃស្ស សេនាសនញ្ច បញ្ញបេតិ ភត្តានិ ច ឧទ្ទិសតិ. សោ ចាយស្មា ទុព្ពលចីវរោ ហោតិ. តេន ខោ បន សមយេន សំឃស្ស ឯកំ ចីវរំ ឧប្បន្នំ ហោតិ. អថ ខោ សំឃោ តំ ចីវរំ អាយស្មតោ ទព្ពស្ស មល្លបុត្តស្ស អទាសិ. ឆព្ពគ្គិយា ភិក្ខូ ឧជ្ឈាយន្តិ ខិយ្យន្តិ វិបាចេន្តិ—  “យថាសន្ថុតំ ភិក្ខូ សំឃិកំ លាភំ បរិណាមេន្តី”តិ.
</Paragraph>

<Paragraph number="1421" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខូ សមគ្គេន សំឃេន ចីវរំ ទត្វា បច្ឆា ខីយនធម្មំ អាបជ្ជិស្សន្តី”តិ …បេ…  “សច្ចំ កិរ តុម្ហេ, ភិក្ខវេ, សមគ្គេន សំឃេន ចីវរំ ទត្វា បច្ឆា ខីយនធម្មំ អាបជ្ជថា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, សមគ្គេន សំឃេន ចីវរំ ទត្វា បច្ឆា ខីយនធម្មំ អាបជ្ជិស្សថ. នេតំ, មោឃបុរិសា, អប្បសន្នានំ, វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="485" book="paci">

<Paragraph number="1422" book="paci">
<Emphasis>“យោ បន ភិក្ខុ សមគ្គេន សំឃេន ចីវរំ ទត្វា បច្ឆា ខីយនធម្មំ អាបជ្ជេយ្យ ‘យថាសន្ថុតំ ភិក្ខូ សំឃិកំ លាភំ បរិណាមេន្តី’តិ, បាចិត្តិយន៑”</Emphasis>តិ. (*81*:<Emphasis>130</Emphasis>)
</Paragraph>

</Division>
<Division number="486" book="paci">

<Paragraph number="1423" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="1424" book="paci">
<Emphasis>សមគ្គោ</Emphasis> នាម សំឃោ សមានសំវាសកោ សមានសីមាយំ ឋិតោ.
</Paragraph>

<Paragraph number="1425" book="paci">
<Emphasis>ចីវរំ</Emphasis> នាម ឆន្នំ ចីវរានំ អញ្ញតរំ ចីវរំ វិកប្បនុបគំ បច្ឆិមំ.
</Paragraph>

<Paragraph number="1426" book="paci">
<Emphasis>ទត្វា</Emphasis>តិ សយំ ទត្វា.
</Paragraph>

<Paragraph number="1427" book="paci">
<Emphasis>យថាសន្ថុតំ</Emphasis> នាម យថាមិត្តតា យថាសន្ទិដ្ឋតា យថាសម្ភត្តតា យថាសមានុបជ្ឈាយកតា យថាសមានាចរិយកតា.
</Paragraph>

<Paragraph number="1428" book="paci">
<Emphasis>សំឃិកំ</Emphasis> នាម សំឃស្ស ទិន្នំ ហោតិ បរិច្ចត្តំ.
</Paragraph>

<Paragraph number="1429" book="paci">
<Emphasis>លាភោ</Emphasis> នាម ចីវរបិណ្ឌបាតសេនាសនគិលានប្បច្ចយភេសជ្ជបរិក្ខារា, អន្តមសោ ចុណ្ណបិណ្ឌោបិ, ទន្តកដ្ឋម្បិ, ទសិកសុត្តម្បិ.
</Paragraph>

<Paragraph number="1430" book="paci">
<Emphasis>បច្ឆា ខីយនធម្មំ អាបជ្ជេយ្យា</Emphasis>តិ ឧបសម្បន្នស្ស សំឃេន សម្មតស្ស សេនាសនបញ្ញាបកស្ស វា ភត្តុទ្ទេសកស្ស វា យាគុភាជកស្ស វា ផលភាជកស្ស វា ខជ្ជភាជកស្ស វា អប្បមត្តកវិស្សជ្ជកស្ស វា ចីវរំ ទិន្នេ ខិយ្យតិ, អាបត្តិ បាចិត្តិយស្ស.
</Paragraph>

</Division>
<Division number="487" book="paci">

<Paragraph number="1431" book="paci">
ធម្មកម្មេ ធម្មកម្មសញ្ញី ចីវរំ ទិន្នេ ខិយ្យតិ, អាបត្តិ បាចិត្តិយស្ស. ធម្មកម្មេ វេមតិកោ ចីវរំ ទិន្នេ ខិយ្យតិ, អាបត្តិ បាចិត្តិយស្ស. ធម្មកម្មេ អធម្មកម្មសញ្ញី ចីវរំ ទិន្នេ ខិយ្យតិ, អាបត្តិ បាចិត្តិយស្ស.
</Paragraph>

<Paragraph number="1432" book="paci">
អញ្ញំ បរិក្ខារំ ទិន្នេ ខិយ្យតិ, អាបត្តិ ទុក្កដស្ស. ឧបសម្បន្នស្ស សំឃេន អសម្មតស្ស សេនាសនបញ្ញាបកស្ស វា ភត្តុទ្ទេសកស្ស វា យាគុភាជកស្ស វា ផលភាជកស្ស វា ខជ្ជភាជកស្ស វា អប្បមត្តកវិស្សជ្ជកស្ស វា ចីវរំ វា អញ្ញំ វា បរិក្ខារំ ទិន្នេ ខិយ្យតិ, អាបត្តិ ទុក្កដស្ស. អនុបសម្បន្នស្ស សំឃេន សម្មតស្ស វា អសម្មតស្ស វា សេនាសនបញ្ញាបកស្ស វា ភត្តុទ្ទេសកស្ស វា យាគុភាជកស្ស វា ផលភាជកស្ស វា ខជ្ជភាជកស្ស វា អប្បមត្តកវិស្សជ្ជកស្ស វា ចីវរំ វា អញ្ញំ វា បរិក្ខារំ ទិន្នេ ខិយ្យតិ, អាបត្តិ ទុក្កដស្ស. អធម្មកម្មេ ធម្មកម្មសញ្ញី, អាបត្តិ ទុក្កដស្ស. អធម្មកម្មេ វេមតិកោ, អាបត្តិ ទុក្កដស្ស. អធម្មកម្មេ អធម្មកម្មសញ្ញី, អនាបត្តិ.
</Paragraph>

</Division>
<Division number="488" book="paci">

<Paragraph number="1433" book="paci">
អនាបត្តិ—  បកតិយា ឆន្ទា ទោសា មោហា ភយា ករោន្តំ “ក្វត្ថោ តស្ស ទិន្នេន លទ្ធាបិ វិនិបាតេស្សតិ ន សម្មា ឧបនេស្សតី”តិ ខិយ្យតិ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="1434" type="center" book="paci">
ទុព្ពលសិក្ខាបទំ និដ្ឋិតំ ឯកាទសមំ.
</Paragraph>