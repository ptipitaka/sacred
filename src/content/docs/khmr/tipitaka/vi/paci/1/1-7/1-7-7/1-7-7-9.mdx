---
title: "1.7.7.9 នីចាសនសិក្ខាបទ"
tableOfContents: false
sidebar:
  order: 15
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="646" book="paci">

<Paragraph number="2045" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខូ នីចេ អាសនេ និសីទិត្វា ឧច្ចេ អាសនេ និសិន្នស្ស ធម្មំ ទេសេន្តិ.
</Paragraph>

<Paragraph number="2046" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខូ នីចេ អាសនេ និសីទិត្វា ឧច្ចេ អាសនេ និសិន្នស្ស ធម្មំ ទេសេស្សន្តី”តិ …បេ…  “សច្ចំ កិរ តុម្ហេ, ភិក្ខវេ, នីចេ អាសនេ និសីទិត្វា ឧច្ចេ អាសនេ និសិន្នស្ស ធម្មំ ទេសេថា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, នីចេ អាសនេ និសីទិត្វា ឧច្ចេ អាសនេ និសិន្នស្ស ធម្មំ ទេសេស្សថ. នេតំ, មោឃបុរិសា, អប្បសន្នានំ វា បសាទាយ …បេ…  វិគរហិត្វា …បេ…  ធម្មឹ កថំ កត្វា ភិក្ខូ អាមន្តេសិ—
</Paragraph>

</Division>
<Division number="647" book="paci">

<Paragraph number="2047" book="paci">
“ភូតបុព្ពំ, ភិក្ខវេ, ពារាណសិយំ អញ្ញតរស្ស ឆបកស្ស បជាបតិ គព្ភិនី អហោសិ. អថ ខោ, ភិក្ខវេ, សា ឆបកី តំ ឆបកំ ឯតទវោច—  ‘គព្ភិនីម្ហិ, អយ្យបុត្ត. ឥច្ឆាមិ អម្ពំ ខាទិតុន៑’តិ. ‘នត្ថិ អម្ពំ, អកាលោ អម្ពស្សា’តិ. ‘សចេ ន លភិស្សាមិ មរិស្សាមី’តិ. តេន ខោ បន សមយេន រញ្ញោ អម្ពោ ធុវផលោ ហោតិ. អថ ខោ, ភិក្ខវេ, សោ ឆបកោ យេន សោ អម្ពោ តេនុបសង្កមិ; ឧបសង្កមិត្វា តំ អម្ពំ អភិរុហិត្វា និលីនោ អច្ឆិ. អថ ខោ, ភិក្ខវេ, រាជា បុរោហិតេន ព្រាហ្មណេន សទ្ធឹ យេន សោ អម្ពោ តេនុបសង្កមិ; ឧបសង្កមិត្វា ឧច្ចេ អាសនេ និសីទិត្វា មន្តំ បរិយាបុណាតិ. អថ ខោ, ភិក្ខវេ, តស្ស ឆបកស្ស ឯតទហោសិ—  ‘យាវ អធម្មិកោ អយំ រាជា, យត្រ ហិ នាម ឧច្ចេ អាសនេ និសីទិត្វា មន្តំ បរិយាបុណិស្សតិ. អយញ្ច ព្រាហ្មណោ អធម្មិកោ, យត្រ ហិ នាម នីចេ អាសនេ និសីទិត្វា ឧច្ចេ អាសនេ និសិន្នស្ស មន្តំ វាចេស្សតិ. អហញ្ចម្ហិ អធម្មិកោ, យោហំ ឥត្ថិយា ការណា រញ្ញោ អម្ពំ អវហរាមិ. សព្ពមិទំ ចរិមំ កតន៑’តិ តត្ថេវ បរិបតិ.
</Paragraph>

<Paragraph number="2048" type="verses" book="paci">
_‘ឧភោ អត្ថំ ន ជានន្តិ,_  
ឧភោ ធម្មំ ន បស្សរេ;_  
_យោ ចាយំ មន្តំ វាចេតិ,_  
_យោ ចាធម្មេនធីយតិ’._  

</Paragraph>

<Paragraph number="2049" type="verses" book="paci">
_‘សាលីនំ ឱទនោ ភុត្តោ,_  
_សុចិមំសូបសេចនោ;_  
_តស្មា ធម្មេ ន វត្តាមិ,_  
_ធម្មោ អរិយេភិ វណ្ណិតោ’._  

</Paragraph>

<Paragraph number="2050" type="verses" book="paci">
_‘ធិរត្ថុ តំ ធនលាភំ,_  
_យសលាភញ្ច ព្រាហ្មណ;_  
_យា វុត្តិ វិនិបាតេន,_  
_អធម្មចរណេន វា._  

</Paragraph>

<Paragraph number="2051" type="verses" book="paci">
_បរិព្ពជ មហាព្រហ្មេ,_  
_បចន្តញ្ញេបិ បាណិនោ;_  
_មា ត្វំ អធម្មោ អាចរិតោ,_  
_អស្មា កុម្ភមិវាភិទា’តិ._  

</Paragraph>

<Paragraph number="2052" book="paci">
តទាបិ មេ, ភិក្ខវេ, អមនាបា នីចេ អាសនេ និសីទិត្វា ឧច្ចេ អាសនេ និសិន្នស្ស មន្តំ វាចេតុំ, កិមង្គំ បន ឯតរហិ ន អមនាបា ភវិស្សតិ នីចេ អាសនេ និសីទិត្វា ឧច្ចេ អាសនេ និសិន្នស្ស ធម្មំ ទេសេតុំ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

<Paragraph number="2053" book="paci">
<Emphasis>“ន នីចេ អាសនេ និសីទិត្វា ឧច្ចេ អាសនេ និសិន្នស្ស អគិលានស្ស ធម្មំ ទេសេស្សាមីតិ សិក្ខា ករណីយា”</Emphasis>តិ. (*69*:<Emphasis>214</Emphasis>)
</Paragraph>

<Paragraph number="2054" book="paci">
ន នីចេ អាសនេ និសីទិត្វា ឧច្ចេ អាសនេ និសិន្នស្ស អគិលានស្ស ធម្មោ ទេសេតព្ពោ. យោ អនាទរិយំ បដិច្ច នីចេ អាសនេ និសីទិត្វា ឧច្ចេ អាសនេ និសិន្នស្ស អគិលានស្ស ធម្មំ ទេសេតិ, អាបត្តិ ទុក្កដស្ស.
</Paragraph>

<Paragraph number="2055" book="paci">
អនាបត្តិ—  អសញ្ចិច្ច …បេ…  អាទិកម្មិកស្សាតិ.

</Paragraph>
</Division>

<Paragraph number="2056" type="center" book="paci">
នវមសិក្ខាបទំ និដ្ឋិតំ.
</Paragraph>