---
title: "1.5.5.3 សភោជនសិក្ខាបទ"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="279" book="paci">

<Paragraph number="894" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អាយស្មា ឧបនន្ទោ សក្យបុត្តោ សហាយកស្ស ឃរំ គន្ត្វា តស្ស បជាបតិយា សទ្ធឹ សយនិឃរេ និសជ្ជំ កប្បេសិ. អថ ខោ សោ បុរិសោ យេនាយស្មា ឧបនន្ទោ សក្យបុត្តោ តេនុបសង្កមិ; ឧបសង្កមិត្វា អាយស្មន្តំ ឧបនន្ទំ សក្យបុត្តំ អភិវាទេត្វា ឯកមន្តំ និសីទិ. ឯកមន្តំ និសិន្នោ ខោ សោ បុរិសោ បជាបតឹ ឯតទវោច—  “ទទេហាយ្យស្ស ភិក្ខន៑”តិ. អថ ខោ សា ឥត្ថី អាយស្មតោ ឧបនន្ទស្ស សក្យបុត្តស្ស ភិក្ខំ អទាសិ. អថ ខោ សោ បុរិសោ អាយស្មន្តំ ឧបនន្ទំ សក្យបុត្តំ ឯតទវោច—  “គច្ឆថ, ភន្តេ, យតោ អយ្យស្ស ភិក្ខា ទិន្នា”តិ. អថ ខោ សា ឥត្ថី សល្លក្ខេត្វា—  “បរិយុដ្ឋិតោ អយំ បុរិសោ”តិ, អាយស្មន្តំ ឧបនន្ទំ សក្យបុត្តំ ឯតទវោច—  “និសីទថ, ភន្តេ, មា អគមិត្ថា”តិ. ទុតិយម្បិ ខោ សោ បុរិសោ …បេ…  តតិយម្បិ ខោ សោ បុរិសោ អាយស្មន្តំ ឧបនន្ទំ សក្យបុត្តំ ឯតទវោច—  “គច្ឆថ, ភន្តេ, យតោ អយ្យស្ស ភិក្ខា ទិន្នា”តិ. តតិយម្បិ ខោ សា ឥត្ថី អាយស្មន្តំ ឧបនន្ទំ សក្យបុត្តំ ឯតទវោច—  “និសីទថ, ភន្តេ, មា អគមិត្ថា”តិ.
</Paragraph>

<Paragraph number="895" book="paci">
អថ ខោ សោ បុរិសោ និក្ខមិត្វា ភិក្ខូ ឧជ្ឈាបេសិ—  “អយំ, ភន្តេ, អយ្យោ ឧបនន្ទោ មយ្ហំ បជាបតិយា សទ្ធឹ សយនិឃរេ និសិន្នោ. សោ មយា ឧយ្យោជីយមានោ ន ឥច្ឆតិ គន្តុំ. ពហុកិច្ចា មយំ ពហុករណីយា”តិ.
</Paragraph>

<Paragraph number="896" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាយស្មា ឧបនន្ទោ សក្យបុត្តោ សភោជនេ កុលេ អនុបខជ្ជ និសជ្ជំ កប្បេស្សតី”តិ …បេ…  “សច្ចំ កិរ ត្វំ, ឧបនន្ទ, សភោជនេ កុលេ អនុបខជ្ជ និសជ្ជំ កប្បេសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម ត្វំ, មោឃបុរិស, សភោជនេ កុលេ អនុបខជ្ជ និសជ្ជំ កប្បេស្សសិ. នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="280" book="paci">

<Paragraph number="897" book="paci">
<Emphasis>“យោ បន ភិក្ខុ សភោជនេ កុលេ អនុបខជ្ជ និសជ្ជំ កប្បេយ្យ, បាចិត្តិយន៑”</Emphasis>តិ. (*43*:<Emphasis>92</Emphasis>)
</Paragraph>

</Division>
<Division number="281" book="paci">

<Paragraph number="898" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="899" book="paci">
<Emphasis>សភោជនំ</Emphasis> នាម កុលំ ឥត្ថី ចេវ ហោតិ បុរិសោ ច, ឥត្ថី ច បុរិសោ ច ឧភោ អនិក្ខន្តា ហោន្តិ, ឧភោ អវីតរាគា.
</Paragraph>

<Paragraph number="900" book="paci">
<Emphasis>អនុបខជ្ជា</Emphasis>តិ អនុបវិសិត្វា.
</Paragraph>

<Paragraph number="901" book="paci">
<Emphasis>និសជ្ជំ កប្បេយ្យា</Emphasis>តិ មហល្លកេ ឃរេ បិដ្ឋសង្ឃាដស្ស ហត្ថបាសំ វិជហិត្វា និសីទតិ, អាបត្តិ បាចិត្តិយស្ស. ខុទ្ទកេ ឃរេ បិដ្ឋិវំសំ អតិក្កមិត្វា និសីទតិ, អាបត្តិ បាចិត្តិយស្ស.
</Paragraph>

</Division>
<Division number="282" book="paci">

<Paragraph number="902" book="paci">
សយនិឃរេ សយនិឃរសញ្ញី សភោជនេ កុលេ អនុបខជ្ជ និសជ្ជំ កប្បេតិ, អាបត្តិ បាចិត្តិយស្ស. សយនិឃរេ វេមតិកោ សភោជនេ កុលេ អនុបខជ្ជ និសជ្ជំ កប្បេតិ, អាបត្តិ បាចិត្តិយស្ស. សយនិឃរេ នសយនិឃរសញ្ញី សភោជនេ កុលេ អនុបខជ្ជ និសជ្ជំ កប្បេតិ, អាបត្តិ បាចិត្តិយស្ស.
</Paragraph>

<Paragraph number="903" book="paci">
នសយនិឃរេ សយនិឃរសញ្ញី, អាបត្តិ ទុក្កដស្ស. នសយនិឃរេ វេមតិកោ, អាបត្តិ ទុក្កដស្ស. នសយនិឃរេ នសយនិឃរសញ្ញី, អនាបត្តិ.
</Paragraph>

</Division>
<Division number="283" book="paci">

<Paragraph number="904" book="paci">
អនាបត្តិ—  មហល្លកេ ឃរេ បិដ្ឋសង្ឃាដស្ស ហត្ថបាសំ អវិជហិត្វា និសីទតិ, ខុទ្ទកេ ឃរេ បិដ្ឋិវំសំ អនតិក្កមិត្វា និសីទតិ, ភិក្ខុ ទុតិយោ ហោតិ, ឧភោ និក្ខន្តា ហោន្តិ, ឧភោ វីតរាគា, នសយនិឃរេ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="905" type="center" book="paci">
សភោជនសិក្ខាបទំ និដ្ឋិតំ តតិយំ.
</Paragraph>