---
title: "1.5.3.5 ចីវរទានសិក្ខាបទ"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="169" book="paci">

<Paragraph number="558" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អញ្ញតរោ ភិក្ខុ សាវត្ថិយំ អញ្ញតរិស្សា វិសិខាយ បិណ្ឌាយ ចរតិ. អញ្ញតរាបិ ភិក្ខុនី តស្សា វិសិខាយ បិណ្ឌាយ ចរតិ. អថ ខោ សោ ភិក្ខុ តំ ភិក្ខុនឹ ឯតទវោច—  “គច្ឆ, ភគិនិ, អមុកស្មឹ ឱកាសេ ភិក្ខា ទិយ្យតី”តិ. សាបិ ខោ ឯវមាហ—  “គច្ឆាយ្យ, អមុកស្មឹ ឱកាសេ ភិក្ខា ទិយ្យតី”តិ. តេ អភិណ្ហទស្សនេន សន្ទិដ្ឋា អហេសុំ. តេន ខោ បន សមយេន សំឃស្ស ចីវរំ ភាជីយតិ. អថ ខោ សា ភិក្ខុនី ឱវាទំ គន្ត្វា យេន សោ ភិក្ខុ តេនុបសង្កមិ; ឧបសង្កមិត្វា តំ ភិក្ខុំ អភិវាទេត្វា ឯកមន្តំ អដ្ឋាសិ. ឯកមន្តំ ឋិតំ ខោ តំ ភិក្ខុនឹ សោ ភិក្ខុ ឯតទវោច—  “អយំ មេ, ភគិនិ, ចីវរបដិវីសោ; សាទិយិស្សសី”តិ? “អាមាយ្យ, ទុព្ពលចីវរាម្ហី”តិ.
</Paragraph>

<Paragraph number="559" book="paci">
អថ ខោ សោ ភិក្ខុ តស្សា ភិក្ខុនិយា ចីវរំ អទាសិ. សោបិ ខោ ភិក្ខុ ទុព្ពលចីវរោ ហោតិ. ភិក្ខូ តំ ភិក្ខុំ ឯតទវោចុំ—  “ករោហិ ទានិ តេ, អាវុសោ, ចីវរន៑”តិ. អថ ខោ សោ ភិក្ខុ ភិក្ខូនំ ឯតមត្ថំ អារោចេសិ.
</Paragraph>

<Paragraph number="560" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុ ភិក្ខុនិយា ចីវរំ ទស្សតី”តិ …បេ…  “សច្ចំ កិរ ត្វំ, ភិក្ខុ, ភិក្ខុនិយា ចីវរំ អទាសី”តិ? “សច្ចំ, ភគវា”តិ. “ញាតិកា តេ, ភិក្ខុ, អញ្ញាតិកា”តិ? “អញ្ញាតិកា, ភគវា”តិ. “អញ្ញាតកោ, មោឃបុរិស, អញ្ញាតិកាយ ន ជានាតិ បតិរូបំ វា អប្បតិរូបំ វា សន្តំ វា អសន្តំ វា. កថញ្ហិ នាម ត្វំ, មោឃបុរិស, អញ្ញាតិកាយ ភិក្ខុនិយា ចីវរំ ទស្សសិ. នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

<Paragraph number="561" book="paci">
<Emphasis>“យោ បន ភិក្ខុ អញ្ញាតិកាយ ភិក្ខុនិយា ចីវរំ ទទេយ្យ, បាចិត្តិយន៑”</Emphasis>តិ.
</Paragraph>

<Paragraph number="562" book="paci">
ឯវញ្ចិទំ ភគវតា ភិក្ខូនំ សិក្ខាបទំ បញ្ញត្តំ ហោតិ.
</Paragraph>

</Division>
<Division number="170" book="paci">

<Paragraph number="563" book="paci">
តេន ខោ បន សមយេន ភិក្ខូ កុក្កុច្ចាយន្តា ភិក្ខុនីនំ បារិវត្តកំ ចីវរំ ន ទេន្តិ. ភិក្ខុនិយោ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អយ្យា អម្ហាកំ បារិវត្តកំ ចីវរំ ន ទស្សន្តី”តិ.
</Paragraph>

<Paragraph number="564" book="paci">
អស្សោសុំ ខោ ភិក្ខូ តាសំ ភិក្ខុនីនំ ឧជ្ឈាយន្តីនំ ខិយ្យន្តីនំ វិបាចេន្តីនំ. អថ ខោ តេ ភិក្ខូ ភគវតោ ឯតមត្ថំ អារោចេសុំ. អថ ខោ ភគវា ឯតស្មឹ និទានេ ឯតស្មឹ បករណេ ធម្មឹ កថំ កត្វា ភិក្ខូ អាមន្តេសិ—  “អនុជានាមិ, ភិក្ខវេ, បញ្ចន្នំ បារិវត្តកំ ទាតុំ. ភិក្ខុស្ស, ភិក្ខុនិយា, សិក្ខមានាយ, សាមណេរស្ស, សាមណេរិយា—  អនុជានាមិ, ភិក្ខវេ, ឥមេសំ បញ្ចន្នំ បារិវត្តកំ ទាតុំ. ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="171" book="paci">

<Paragraph number="565" book="paci">
<Emphasis>“យោ បន ភិក្ខុ អញ្ញាតិកាយ ភិក្ខុនិយា ចីវរំ ទទេយ្យ, អញ្ញត្រ បារិវត្តកា, បាចិត្តិយន៑”</Emphasis>តិ. (*25*:<Emphasis>74</Emphasis>)
</Paragraph>

</Division>
<Division number="172" book="paci">

<Paragraph number="566" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="567" book="paci">
<Emphasis>អញ្ញាតិកា</Emphasis> នាម មាតិតោ វា បិតិតោ វា យាវ សត្តមា បិតាមហយុគា អសម្ពទ្ធា.
</Paragraph>

<Paragraph number="568" book="paci">
<Emphasis>ភិក្ខុនី</Emphasis> នាម ឧភតោសំឃេ ឧបសម្បន្នា.
</Paragraph>

<Paragraph number="569" book="paci">
<Emphasis>ចីវរំ</Emphasis> នាម ឆន្នំ ចីវរានំ អញ្ញតរំ ចីវរំ វិកប្បនុបគំ បច្ឆិមំ.
</Paragraph>

<Paragraph number="570" book="paci">
<Emphasis>អញ្ញត្រ បារិវត្តកា</Emphasis>តិ ឋបេត្វា បារិវត្តកំ ទេតិ, អាបត្តិ បាចិត្តិយស្ស.
</Paragraph>

</Division>
<Division number="173" book="paci">

<Paragraph number="571" book="paci">
អញ្ញាតិកាយ អញ្ញាតិកសញ្ញី ចីវរំ ទេតិ, អញ្ញត្រ បារិវត្តកា, អាបត្តិ បាចិត្តិយស្ស. អញ្ញាតិកាយ វេមតិកោ ចីវរំ ទេតិ, អញ្ញត្រ បារិវត្តកា, អាបត្តិ បាចិត្តិយស្ស. អញ្ញាតិកាយ ញាតិកសញ្ញី ចីវរំ ទេតិ, អញ្ញត្រ បារិវត្តកា, អាបត្តិ បាចិត្តិយស្ស.
</Paragraph>

<Paragraph number="572" book="paci">
ឯកតោ ឧបសម្បន្នាយ ចីវរំ ទេតិ, អញ្ញត្រ បារិវត្តកា, អាបត្តិ ទុក្កដស្ស. ញាតិកាយ អញ្ញាតិកសញ្ញី, អាបត្តិ ទុក្កដស្ស. ញាតិកាយ វេមតិកោ, អាបត្តិ ទុក្កដស្ស. ញាតិកាយ ញាតិកសញ្ញី, អនាបត្តិ.
</Paragraph>

</Division>
<Division number="174" book="paci">

<Paragraph number="573" book="paci">
អនាបត្តិ—  ញាតិកាយ, បារិវត្តកំ បរិត្តេន វា វិបុលំ, វិបុលេន វា បរិត្តំ, ភិក្ខុនី វិស្សាសំ គណ្ហាតិ, តាវកាលិកំ គណ្ហាតិ, ចីវរំ ឋបេត្វា អញ្ញំ បរិក្ខារំ ទេតិ, សិក្ខមានាយ, សាមណេរិយា, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="574" type="center" book="paci">
ចីវរទានសិក្ខាបទំ និដ្ឋិតំ បញ្ចមំ.
</Paragraph>