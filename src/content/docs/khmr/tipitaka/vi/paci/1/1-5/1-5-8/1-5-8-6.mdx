---
title: "1.5.8.6 អមូលកសិក្ខាបទ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="459" book="paci">

<Paragraph number="1367" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខូ ភិក្ខុំ អមូលកេន សំឃាទិសេសេន អនុទ្ធំសេន្តិ.
</Paragraph>

<Paragraph number="1368" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខូ ភិក្ខុំ អមូលកេន សំឃាទិសេសេន អនុទ្ធំសេស្សន្តី”តិ …បេ…  “សច្ចំ កិរ តុម្ហេ, ភិក្ខវេ, ភិក្ខុំ អមូលកេន សំឃាទិសេសេន អនុទ្ធំសេថា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, ភិក្ខុំ អមូលកេន សំឃាទិសេសេន អនុទ្ធំសេស្សថ. នេតំ, មោឃបុរិសា, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="460" book="paci">

<Paragraph number="1369" book="paci">
<Emphasis>“យោ បន ភិក្ខុ ភិក្ខុំ អមូលកេន សំឃាទិសេសេន អនុទ្ធំសេយ្យ, បាចិត្តិយន៑”</Emphasis>តិ. (*76*:<Emphasis>125</Emphasis>)
</Paragraph>

</Division>
<Division number="461" book="paci">

<Paragraph number="1370" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="1371" book="paci">
<Emphasis>ភិក្ខុន៑</Emphasis>តិ អញ្ញំ ភិក្ខុំ.
</Paragraph>

<Paragraph number="1372" book="paci">
<Emphasis>អមូលកំ</Emphasis> នាម អទិដ្ឋំ អស្សុតំ អបរិសង្កិតំ.
</Paragraph>

<Paragraph number="1373" book="paci">
<Emphasis>សំឃាទិសេសេនា</Emphasis>តិ តេរសន្នំ អញ្ញតរេន.
</Paragraph>

<Paragraph number="1374" book="paci">
<Emphasis>អនុទ្ធំសេយ្យា</Emphasis>តិ ចោទេតិ វា ចោទាបេតិ វា, អាបត្តិ បាចិត្តិយស្ស.
</Paragraph>

</Division>
<Division number="462" book="paci">

<Paragraph number="1375" book="paci">
ឧបសម្បន្នេ ឧបសម្បន្នសញ្ញី អមូលកេន សំឃាទិសេសេន អនុទ្ធំសេតិ, អាបត្តិ បាចិត្តិយស្ស. ឧបសម្បន្នេ វេមតិកោ អមូលកេន សំឃាទិសេសេន អនុទ្ធំសេតិ, អាបត្តិ បាចិត្តិយស្ស. ឧបសម្បន្នេ អនុបសម្បន្នសញ្ញី អមូលកេន សំឃាទិសេសេន អនុទ្ធំសេតិ, អាបត្តិ បាចិត្តិយស្ស.
</Paragraph>

<Paragraph number="1376" book="paci">
អាចារវិបត្តិយា វា ទិដ្ឋិវិបត្តិយា វា អនុទ្ធំសេតិ, អាបត្តិ ទុក្កដស្ស. អនុបសម្បន្នំ អនុទ្ធំសេតិ, អាបត្តិ ទុក្កដស្ស. អនុបសម្បន្នេ ឧបសម្បន្នសញ្ញី, អាបត្តិ ទុក្កដស្ស. អនុបសម្បន្នេ វេមតិកោ, អាបត្តិ ទុក្កដស្ស. អនុបសម្បន្នេ អនុបសម្បន្នសញ្ញី, អាបត្តិ ទុក្កដស្ស.
</Paragraph>

</Division>
<Division number="463" book="paci">

<Paragraph number="1377" book="paci">
អនាបត្តិ—  តថាសញ្ញី ចោទេតិ, វា ចោទាបេតិ វា, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="1378" type="center" book="paci">
អមូលកសិក្ខាបទំ និដ្ឋិតំ ឆដ្ឋំ.
</Paragraph>