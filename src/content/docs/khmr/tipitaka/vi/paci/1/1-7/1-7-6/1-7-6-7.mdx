---
title: "1.7.6.7 ឆត្តបាណិសិក្ខាបទ"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="633" book="paci">

<Paragraph number="1972" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខូ ឆត្តបាណិស្ស ធម្មំ ទេសេន្តិ.
</Paragraph>

<Paragraph number="1973" book="paci">
យេ តេ ភិក្ខូ អប្បិច្ឆា …បេ… តេ ឧជ្ឈាយន្តិ ខិយ្យន្តិ វិបាចេន្តិ— “កថញ្ហិ នាម ឆព្ពគ្គិយា ភិក្ខូ ឆត្តបាណិស្ស ធម្មំ ទេសេស្សន្តី”តិ …បេ… “សច្ចំ កិរ តុម្ហេ, ភិក្ខវេ, ឆត្តបាណិស្ស ធម្មំ ទេសេថា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ… កថញ្ហិ នាម តុម្ហេ, មោឃបុរិសា, ឆត្តបាណិស្ស ធម្មំ ទេសេស្សថ. នេតំ, មោឃបុរិសា, អប្បសន្នានំ វា បសាទាយ …បេ… ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

<Paragraph number="1974" book="paci">
<Emphasis>“ន ឆត្តបាណិស្ស ធម្មំ ទេសេស្សាមីតិ សិក្ខា ករណីយា”</Emphasis>តិ.
</Paragraph>

<Paragraph number="1975" book="paci">
ឯវញ្ចិទំ ភគវតា ភិក្ខូនំ សិក្ខាបទំ បញ្ញត្តំ ហោតិ.
</Paragraph>

</Division>
<Division number="634" book="paci">

<Paragraph number="1976" book="paci">
តេន ខោ បន សមយេន ភិក្ខូ ឆត្តបាណិស្ស គិលានស្ស ធម្មំ ទេសេតុំ កុក្កុច្ចាយន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ— “កថញ្ហិ នាម សមណា សក្យបុត្តិយា ឆត្តបាណិស្ស គិលានស្ស ធម្មំ ន ទេសេស្សន្តី”តិ.
</Paragraph>

<Paragraph number="1977" book="paci">
អស្សោសុំ ខោ ភិក្ខូ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. អថ ខោ តេ ភិក្ខូ ភគវតោ ឯតមត្ថំ អារោចេសុំ. អថ ខោ ភគវា ឯតស្មឹ និទានេ ឯតស្មឹ បករណេ ធម្មឹ កថំ កត្វា ភិក្ខូ អាមន្តេសិ— “អនុជានាមិ, ភិក្ខវេ, ឆត្តបាណិស្ស គិលានស្ស ធម្មំ ទេសេតុំ. ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

<Paragraph number="1978" book="paci">
<Emphasis>“ន ឆត្តបាណិស្ស អគិលានស្ស ធម្មំ ទេសេស្សាមីតិ សិក្ខា ករណីយា”</Emphasis>តិ. (*57*:<Emphasis>202</Emphasis>)
</Paragraph>

<Paragraph number="1979" book="paci">
<Emphasis>ឆត្តំ</Emphasis> នាម តីណិ ឆត្តានិ— សេតច្ឆត្តំ, កិលញ្ជច្ឆត្តំ, បណ្ណច្ឆត្តំ មណ្ឌលពទ្ធំ សលាកពទ្ធំ.
</Paragraph>

<Paragraph number="1980" book="paci">
<Emphasis>ធម្មោ</Emphasis> នាម ពុទ្ធភាសិតោ សាវកភាសិតោ ឥសិភាសិតោ ទេវតាភាសិតោ អត្ថូបសញ្ហិតោ ធម្មូបសញ្ហិតោ.
</Paragraph>

<Paragraph number="1981" book="paci">
<Emphasis>ទេសេយ្យា</Emphasis>តិ បទេន ទេសេតិ, បទេ បទេ អាបត្តិ ទុក្កដស្ស. អក្ខរាយ ទេសេតិ, អក្ខរក្ខរាយ អាបត្តិ ទុក្កដស្ស. ន ឆត្តបាណិស្ស អគិលានស្ស ធម្មោ ទេសេតព្ពោ. យោ អនាទរិយំ បដិច្ច ឆត្តបាណិស្ស អគិលានស្ស ធម្មំ ទេសេតិ, អាបត្តិ ទុក្កដស្ស.
</Paragraph>

<Paragraph number="1982" book="paci">
អនាបត្តិ— អសញ្ចិច្ច …បេ… អាទិកម្មិកស្សាតិ.

</Paragraph>
</Division>

<Paragraph number="1983" type="center" book="paci">
សត្តមសិក្ខាបទំ និដ្ឋិតំ.
</Paragraph>