---
title: "1.5.2.8 វេហាសកុដិសិក្ខាបទ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="129" book="paci">

<Paragraph number="443" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ទ្វេ ភិក្ខូ សំឃិកេ វិហារេ ឧបរិវេហាសកុដិយា ឯកោ ហេដ្ឋា វិហរតិ, ឯកោ ឧបរិ. ឧបរិមោ ភិក្ខុ អាហច្ចបាទកំ មញ្ចំ សហសា អភិនិសីទិ. មញ្ចបាទោ និប្បតិត្វា ហេដ្ឋិមស្ស ភិក្ខុនោ មត្ថកេ អវត្ថាសិ. សោ ភិក្ខុ វិស្សរមកាសិ. ភិក្ខូ ឧបធាវិត្វា តំ ភិក្ខុំ ឯតទវោចុំ—  “កិស្ស ត្វំ, អាវុសោ, វិស្សរមកាសី”តិ? អថ ខោ សោ ភិក្ខុ ភិក្ខូនំ ឯតមត្ថំ អារោចេសិ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុ សំឃិកេ វិហារេ ឧបរិវេហាសកុដិយា អាហច្ចបាទកំ មញ្ចំ សហសា អភិនិសីទិស្សតី”តិ.
</Paragraph>

<Paragraph number="444" book="paci">
អថ ខោ តេ ភិក្ខូ តំ ភិក្ខុំ អនេកបរិយាយេន វិគរហិត្វា ភគវតោ ឯតមត្ថំ អារោចេសុំ …បេ…  “សច្ចំ កិរ ត្វំ, ភិក្ខុ, សំឃិកេ វិហារេ ឧបរិវេហាសកុដិយា អាហច្ចបាទកំ មញ្ចំ សហសា អភិនិសីទសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម ត្វំ, មោឃបុរិស, សំឃិកេ វិហារេ ឧបរិវេហាសកុដិយា អាហច្ចបាទកំ មញ្ចំ សហសា អភិនិសីទិស្សសិ. នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="130" book="paci">

<Paragraph number="445" book="paci">
<Emphasis>“យោ បន ភិក្ខុ សំឃិកេ វិហារេ ឧបរិវេហាសកុដិយា អាហច្ចបាទកំ មញ្ចំ វា បីឋំ វា អភិនិសីទេយ្យ វា អភិនិបជ្ជេយ្យ វា, បាចិត្តិយន៑”</Emphasis>តិ. (*18*:<Emphasis>67</Emphasis>)
</Paragraph>

</Division>
<Division number="131" book="paci">

<Paragraph number="446" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="447" book="paci">
<Emphasis>សំឃិកោ</Emphasis> នាម វិហារោ សំឃស្ស ទិន្នោ ហោតិ បរិច្ចត្តោ.
</Paragraph>

<Paragraph number="448" book="paci">
<Emphasis>វេហាសកុដិ</Emphasis> នាម មជ្ឈិមស្ស បុរិសស្ស អសីសឃដ្ដា.
</Paragraph>

<Paragraph number="449" book="paci">
<Emphasis>អាហច្ចបាទកោ</Emphasis> នាម <Emphasis>មញ្ចោ</Emphasis> អង្គេ វិជ្ឈិត្វា ឋិតោ ហោតិ.
</Paragraph>

<Paragraph number="450" book="paci">
<Emphasis>អាហច្ចបាទកំ</Emphasis> នាម <Emphasis>បីឋំ</Emphasis> អង្គេ វិជ្ឈិត្វា ឋិតំ ហោតិ.
</Paragraph>

<Paragraph number="451" book="paci">
<Emphasis>អភិនិសីទេយ្យា</Emphasis>តិ តស្មឹ អភិនិសីទតិ, អាបត្តិ បាចិត្តិយស្ស.
</Paragraph>

<Paragraph number="452" book="paci">
<Emphasis>អភិនិបជ្ជេយ្យា</Emphasis>តិ តស្មឹ អភិនិបជ្ជតិ, អាបត្តិ បាចិត្តិយស្ស.
</Paragraph>

</Division>
<Division number="132" book="paci">

<Paragraph number="453" book="paci">
សំឃិកេ សំឃិកសញ្ញី ឧបរិវេហាសកុដិយា អាហច្ចបាទកំ មញ្ចំ វា បីឋំ វា អភិនិសីទតិ វា អភិនិបជ្ជតិ វា, អាបត្តិ បាចិត្តិយស្ស. សំឃិកេ វេមតិកោ …បេ…  សំឃិកេ បុគ្គលិកសញ្ញី ឧបរិវេហាសកុដិយា អាហច្ចបាទកំ មញ្ចំ វា បីឋំ វា អភិនិសីទតិ វា អភិនិបជ្ជតិ វា, អាបត្តិ បាចិត្តិយស្ស.
</Paragraph>

<Paragraph number="454" book="paci">
បុគ្គលិកេ សំឃិកសញ្ញី, អាបត្តិ ទុក្កដស្ស. បុគ្គលិកេ វេមតិកោ, អាបត្តិ ទុក្កដស្ស. បុគ្គលិកេ បុគ្គលិកសញ្ញី អញ្ញស្ស បុគ្គលិកេ, អាបត្តិ ទុក្កដស្ស. អត្តនោ បុគ្គលិកេ, អនាបត្តិ.
</Paragraph>

</Division>
<Division number="133" book="paci">

<Paragraph number="455" book="paci">
អនាបត្តិ—  អវេហាសកុដិយា សីសឃដ្ដាយ ហេដ្ឋា អបរិភោគំ ហោតិ, បទរសញ្ចិតំ ហោតិ, បដាណិ ទិន្នា ហោតិ, តស្មឹ ឋិតោ គណ្ហតិ វា លគ្គេតិ វា, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="456" type="center" book="paci">
វេហាសកុដិសិក្ខាបទំ និដ្ឋិតំ អដ្ឋមំ.
</Paragraph>