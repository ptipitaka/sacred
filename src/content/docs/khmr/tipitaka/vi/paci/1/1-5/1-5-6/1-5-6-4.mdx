---
title: "1.5.6.4 អនាទរិយសិក្ខាបទ"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="340" book="paci">

<Paragraph number="1046" book="paci">
តេន សមយេន ពុទ្ធោ ភគវា កោសម្ពិយំ វិហរតិ ឃោសិតារាមេ. តេន ខោ បន សមយេន អាយស្មា ឆន្នោ អនាចារំ អាចរតិ. ភិក្ខូ ឯវមាហំសុ—  “មាវុសោ ឆន្ន, ឯវរូបំ អកាសិ. នេតំ កប្បតី”តិ. សោ អនាទរិយំ បដិច្ច ករោតិយេវ.
</Paragraph>

<Paragraph number="1047" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាយស្មា ឆន្នោ អនាទរិយំ ករិស្សតី”តិ …បេ…  “សច្ចំ កិរ ត្វំ, ឆន្ន, អនាទរិយំ ករោសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម ត្វំ, មោឃបុរិស, អនាទរិយំ ករិស្សសិ. នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="341" book="paci">

<Paragraph number="1048" book="paci">
<Emphasis>“អនាទរិយេ បាចិត្តិយន៑”</Emphasis>តិ. (*54*:<Emphasis>103</Emphasis>)
</Paragraph>

</Division>
<Division number="342" book="paci">

<Paragraph number="1049" book="paci">
<Emphasis>អនាទរិយំ</Emphasis> នាម ទ្វេ អនាទរិយានិ—  បុគ្គលានាទរិយញ្ច ធម្មានាទរិយញ្ច.
</Paragraph>

<Paragraph number="1050" book="paci">
<Emphasis>បុគ្គលានាទរិយំ</Emphasis> នាម ឧបសម្បន្នេន បញ្ញត្តេន វុច្ចមានោ—  “អយំ ឧក្ខិត្តកោ វា វម្ភិតោ វា គរហិតោ វា, ឥមស្ស វចនំ អកតំ ភវិស្សតី”តិ អនាទរិយំ ករោតិ, អាបត្តិ បាចិត្តិយស្ស.
</Paragraph>

<Paragraph number="1051" book="paci">
<Emphasis>ធម្មានាទរិយំ</Emphasis> នាម ឧបសម្បន្នេន បញ្ញត្តេន វុច្ចមានោ—  “កថាយំ នស្សេយ្យ វា វិនស្សេយ្យ វា អន្តរធាយេយ្យ វា”, តំ វា ន សិក្ខិតុកាមោ អនាទរិយំ ករោតិ, អាបត្តិ បាចិត្តិយស្ស.
</Paragraph>

</Division>
<Division number="343" book="paci">

<Paragraph number="1052" book="paci">
ឧបសម្បន្នេ ឧបសម្បន្នសញ្ញី អនាទរិយំ ករោតិ, អាបត្តិ បាចិត្តិយស្ស. ឧបសម្បន្នេ វេមតិកោ អនាទរិយំ ករោតិ, អាបត្តិ បាចិត្តិយស្ស. ឧបសម្បន្នេ អនុបសម្បន្នសញ្ញី អនាទរិយំ ករោតិ, អាបត្តិ បាចិត្តិយស្ស.
</Paragraph>

<Paragraph number="1053" book="paci">
អបញ្ញត្តេន វុច្ចមានោ—  “ឥទំ ន សល្លេខាយ ន ធុតត្ថាយ ន បាសាទិកតាយ ន អបចយាយ ន វីរិយារម្ភាយ សំវត្តតី”តិ អនាទរិយំ ករោតិ, អាបត្តិ ទុក្កដស្ស. អនុបសម្បន្នេន បញ្ញត្តេន វា អបញ្ញត្តេន វា វុច្ចមានោ—  “ឥទំ ន សល្លេខាយ ន ធុតត្ថាយ ន បាសាទិកតាយ ន អបចយាយ ន វីរិយារម្ភាយ សំវត្តតី”តិ អនាទរិយំ ករោតិ, អាបត្តិ ទុក្កដស្ស.
</Paragraph>

<Paragraph number="1054" book="paci">
អនុបសម្បន្នេ ឧបសម្បន្នសញ្ញី អាបត្តិ ទុក្កដស្ស. អនុបសម្បន្នេ វេមតិកោ, អាបត្តិ ទុក្កដស្ស. អនុបសម្បន្នេ អនុបសម្បន្នសញ្ញី, អាបត្តិ ទុក្កដស្ស.
</Paragraph>

</Division>
<Division number="344" book="paci">

<Paragraph number="1055" book="paci">
អនាបត្តិ—  “ឯវំ អម្ហាកំ អាចរិយានំ ឧគ្គហោ បរិបុច្ឆា”តិ ភណតិ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="1056" type="center" book="paci">
អនាទរិយសិក្ខាបទំ និដ្ឋិតំ ចតុត្ថំ.
</Paragraph>