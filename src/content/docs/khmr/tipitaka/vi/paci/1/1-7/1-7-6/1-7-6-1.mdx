---
title: "1.7.6.1 សុរុសុរុការកសិក្ខាបទ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="627" book="paci">

<Paragraph number="1939" book="paci">
តេន សមយេន ពុទ្ធោ ភគវា កោសម្ពិយំ វិហរតិ ឃោសិតារាមេ. តេន ខោ បន សមយេន អញ្ញតរេន ព្រាហ្មណេន សំឃស្ស បយោបានំ បដិយត្តំ ហោតិ. ភិក្ខូ សុរុសុរុការកំ ខីរំ បិវន្តិ. អញ្ញតរោ នដបុព្ពកោ ភិក្ខុ ឯវមាហ—  “សព្ពោយំ មញ្ញេ សំឃោ សីតីកតោ”តិ.
</Paragraph>

<Paragraph number="1940" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុ សំឃំ អារព្ភ ទវំ ករិស្សតី”តិ …បេ…  “សច្ចំ កិរ ត្វំ, ភិក្ខុ, សំឃំ អារព្ភ ទវំ អកាសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម ត្វំ, មោឃបុរិស, សំឃំ អារព្ភ ទវំ ករិស្សសិ. នេតំ, មោឃបុរិស, អប្បសន្នានំ វា បសាទាយ …បេ…  វិគរហិត្វា …បេ…  ធម្មឹ កថំ កត្វា ភិក្ខូ អាមន្តេសិ—  “ន, ភិក្ខវេ, ពុទ្ធំ វា ធម្មំ វា សំឃំ វា អារព្ភ ទវោ កាតព្ពោ. យោ ករេយ្យ, អាបត្តិ ទុក្កដស្សា”តិ. អថ ខោ ភគវា តំ ភិក្ខុំ អនេកបរិយាយេន វិគរហិត្វា ទុព្ភរតាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

<Paragraph number="1941" book="paci">
<Emphasis>“ន សុរុសុរុការកំ ភុញ្ជិស្សាមីតិ សិក្ខា ករណីយា”</Emphasis>តិ. (*51*:<Emphasis>196</Emphasis>)
</Paragraph>

<Paragraph number="1942" book="paci">
ន សុរុសុរុការកំ ភុញ្ជិតព្ពំ. យោ អនាទរិយំ បដិច្ច សុរុសុរុការកំ ភុញ្ជតិ, អាបត្តិ ទុក្កដស្ស.
</Paragraph>

<Paragraph number="1943" book="paci">
អនាបត្តិ—  អសញ្ចិច្ច …បេ…  អាទិកម្មិកស្សាតិ.

</Paragraph>
</Division>

<Paragraph number="1944" type="center" book="paci">
បឋមសិក្ខាបទំ និដ្ឋិតំ.
</Paragraph>