---
title: "1.5.3.1 ឱវាទសិក្ខាបទ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="144" book="paci">

<Paragraph number="484" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ថេរា ភិក្ខូ ភិក្ខុនិយោ ឱវទន្តា លាភិនោ ហោន្តិ ចីវរបិណ្ឌបាតសេនាសនគិលានប្បច្ចយភេសជ្ជបរិក្ខារានំ. អថ ខោ ឆព្ពគ្គិយានំ ភិក្ខូនំ ឯតទហោសិ—  “ឯតរហិ ខោ, អាវុសោ, ថេរា ភិក្ខូ ភិក្ខុនិយោ ឱវទន្តា លាភិនោ ហោន្តិ ចីវរបិណ្ឌបាតសេនាសនគិលានប្បច្ចយភេសជ្ជបរិក្ខារានំ. ហន្ទាវុសោ, មយម្បិ ភិក្ខុនិយោ ឱវទាមា”តិ. អថ ខោ ឆព្ពគ្គិយា ភិក្ខូ ភិក្ខុនិយោ ឧបសង្កមិត្វា ឯតទវោចុំ—  “អម្ហេបិ, ភគិនិយោ, ឧបសង្កមថ; មយម្បិ ឱវទិស្សាមា”តិ.
</Paragraph>

<Paragraph number="485" book="paci">
អថ ខោ តា ភិក្ខុនិយោ យេន ឆព្ពគ្គិយា ភិក្ខូ តេនុបសង្កមឹសុ; ឧបសង្កមិត្វា ឆព្ពគ្គិយេ ភិក្ខូ អភិវាទេត្វា ឯកមន្តំ និសីទឹសុ. អថ ខោ ឆព្ពគ្គិយា ភិក្ខូ ភិក្ខុនីនំ បរិត្តញ្ញេវ ធម្មឹ កថំ កត្វា ទិវសំ តិរច្ឆានកថាយ វីតិនាមេត្វា ឧយ្យោជេសុំ—  “គច្ឆថ, ភគិនិយោ”តិ. អថ ខោ តា ភិក្ខុនិយោ យេន ភគវា តេនុបសង្កមឹសុ; ឧបសង្កមិត្វា ភគវន្តំ អភិវាទេត្វា ឯកមន្តំ អដ្ឋំសុ. ឯកមន្តំ ឋិតា ខោ តា ភិក្ខុនិយោ ភគវា ឯតទវោច—  “កច្ចិ, ភិក្ខុនិយោ, ឱវាទោ ឥទ្ធោ អហោសី”តិ? “កុតោ, ភន្តេ, ឱវាទោ ឥទ្ធោ ភវិស្សតិ. អយ្យា ឆព្ពគ្គិយា បរិត្តញ្ញេវ ធម្មឹ កថំ កត្វា ទិវសំ តិរច្ឆានកថាយ វីតិនាមេត្វា ឧយ្យោជេសុន៑”តិ. អថ ខោ ភគវា តា ភិក្ខុនិយោ ធម្មិយា កថាយ សន្ទស្សេសិ សមាទបេសិ សមុត្តេជេសិ សម្បហំសេសិ. អថ ខោ តា ភិក្ខុនិយោ ភគវតា ធម្មិយា កថាយ សន្ទស្សិតា សមាទបិតា សមុត្តេជិតា សម្បហំសិតា ភគវន្តំ អភិវាទេត្វា បទក្ខិណំ កត្វា បក្កមឹសុ.
</Paragraph>

<Paragraph number="486" book="paci">
អថ ខោ ភគវា ឯតស្មឹ និទានេ ឯតស្មឹ បករណេ ភិក្ខុសំឃំ សន្និបាតាបេត្វា ឆព្ពគ្គិយេ ភិក្ខូ បដិបុច្ឆិ—  “សច្ចំ កិរ តុម្ហេ, ភិក្ខវេ, ភិក្ខុនីនំ បរិត្តញ្ញេវ ធម្មឹ កថំ កត្វា ទិវសំ តិរច្ឆានកថាយ វីតិនាមេត្វា ឧយ្យោជេថា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, ភិក្ខុនីនំ បរិត្តញ្ញេវ ធម្មឹ កថំ កត្វា ទិវសំ តិរច្ឆានកថាយ វីតិនាមេត្វា ឧយ្យោជេស្សថ. នេតំ, មោឃបុរិសា, អប្បសន្នានំ វា បសាទាយ …បេ…  វិគរហិត្វា …បេ…  ធម្មឹ កថំ កត្វា ភិក្ខូ អាមន្តេសិ—  “អនុជានាមិ, ភិក្ខវេ, ភិក្ខុនោវាទកំ សម្មន្និតុំ. ឯវញ្ច បន, ភិក្ខវេ, សម្មន្និតព្ពោ. បឋមំ ភិក្ខុ យាចិតព្ពោ. យាចិត្វា ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

</Division>
<Division number="145" book="paci">

<Paragraph number="487" book="paci">
‘សុណាតុ មេ, ភន្តេ, សំឃោ. យទិ សំឃស្ស បត្តកល្លំ, សំឃោ ឥត្ថន្នាមំ ភិក្ខុំ ភិក្ខុនោវាទកំ សម្មន្នេយ្យ. ឯសា ញត្តិ.
</Paragraph>

<Paragraph number="488" book="paci">
សុណាតុ មេ, ភន្តេ, សំឃោ. សំឃោ ឥត្ថន្នាមំ ភិក្ខុំ ភិក្ខុនោវាទកំ សម្មន្នតិ. យស្សាយស្មតោ ខមតិ ឥត្ថន្នាមស្ស ភិក្ខុនោ ភិក្ខុនោវាទកស្ស សម្មុតិ, សោ តុណ្ហស្ស; យស្ស នក្ខមតិ, សោ ភាសេយ្យ.
</Paragraph>

<Paragraph number="489" book="paci">
ទុតិយម្បិ ឯតមត្ថំ វទាមិ …បេ…  តតិយម្បិ ឯតមត្ថំ វទាមិ—  សុណាតុ មេ, ភន្តេ, សំឃោ. សំឃោ ឥត្ថន្នាមំ ភិក្ខុំ ភិក្ខុនោវាទកំ សម្មន្នតិ. យស្សាយស្មតោ ខមតិ ឥត្ថន្នាមស្ស ភិក្ខុនោ ភិក្ខុនោវាទកស្ស សម្មុតិ, សោ តុណ្ហស្ស; យស្ស នក្ខមតិ, សោ ភាសេយ្យ.
</Paragraph>

<Paragraph number="490" book="paci">
សម្មតោ សំឃេន ឥត្ថន្នាមោ ភិក្ខុ ភិក្ខុនោវាទកោ. ខមតិ សំឃស្ស, តស្មា តុណ្ហី, ឯវមេតំ ធារយាមី’”តិ.
</Paragraph>

<Paragraph number="491" book="paci">
អថ ខោ ភគវា ឆព្ពគ្គិយេ ភិក្ខូ អនេកបរិយាយេន វិគរហិត្វា ទុព្ភរតាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="146" book="paci">

<Paragraph number="492" book="paci">
<Emphasis>“យោ បន ភិក្ខុ អសម្មតោ ភិក្ខុនិយោ ឱវទេយ្យ បាចិត្តិយន៑”</Emphasis>តិ. (*21*:<Emphasis>70</Emphasis>)
</Paragraph>

<Paragraph number="493" book="paci">
ឯវញ្ចិទំ ភគវតា ភិក្ខូនំ សិក្ខាបទំ បញ្ញត្តំ ហោតិ.
</Paragraph>

</Division>
<Division number="147" book="paci">

<Paragraph number="494" book="paci">
តេន ខោ បន សមយេន ថេរា ភិក្ខូ សម្មតា ភិក្ខុនិយោ ឱវទន្តា តថេវ លាភិនោ ហោន្តិ ចីវរបិណ្ឌបាតសេនាសនគិលានប្បច្ចយភេសជ្ជបរិក្ខារានំ. អថ ខោ ឆព្ពគ្គិយានំ ភិក្ខូនំ ឯតទហោសិ—  “ឯតរហិ ខោ, អាវុសោ, ថេរា ភិក្ខូ សម្មតា ភិក្ខុនិយោ ឱវទន្តា តថេវ លាភិនោ ហោន្តិ ចីវរបិណ្ឌបាតសេនាសនគិលានប្បច្ចយភេសជ្ជបរិក្ខារានំ. ហន្ទាវុសោ, មយម្បិ និស្សីមំ គន្ត្វា អញ្ញមញ្ញំ ភិក្ខុនោវាទកំ សម្មន្និត្វា ភិក្ខុនិយោ ឱវទាមា”តិ. អថ ខោ ឆព្ពគ្គិយា ភិក្ខូ និស្សីមំ គន្ត្វា អញ្ញមញ្ញំ ភិក្ខុនោវាទកំ សម្មន្និត្វា ភិក្ខុនិយោ ឧបសង្កមិត្វា ឯតទវោចុំ—  “មយម្បិ, ភគិនិយោ, សម្មតា. អម្ហេបិ ឧបសង្កមថ. មយម្បិ ឱវទិស្សាមា”តិ.
</Paragraph>

<Paragraph number="495" book="paci">
អថ ខោ តា ភិក្ខុនិយោ យេន ឆព្ពគ្គិយា ភិក្ខូ តេនុបសង្កមឹសុ; ឧបសង្កមិត្វា ឆព្ពគ្គិយេ ភិក្ខូ អភិវាទេត្វា ឯកមន្តំ និសីទឹសុ. អថ ខោ ឆព្ពគ្គិយា ភិក្ខូ ភិក្ខុនីនំ បរិត្តញ្ញេវ ធម្មឹ កថំ កត្វា ទិវសំ តិរច្ឆានកថាយ វីតិនាមេត្វា ឧយ្យោជេសុំ—  “គច្ឆថ, ភគិនិយោ”តិ. អថ ខោ តា ភិក្ខុនិយោ យេន ភគវា តេនុបសង្កមឹសុ; ឧបសង្កមិត្វា ភគវន្តំ អភិវាទេត្វា ឯកមន្តំ អដ្ឋំសុ. ឯកមន្តំ ឋិតា ខោ តា ភិក្ខុនិយោ ភគវា ឯតទវោច—  “កច្ចិ, ភិក្ខុនិយោ, ឱវាទោ ឥទ្ធោ អហោសី”តិ? “កុតោ, ភន្តេ, ឱវាទោ ឥទ្ធោ ភវិស្សតិ. អយ្យា ឆព្ពគ្គិយា បរិត្តញ្ញេវ ធម្មឹ កថំ កត្វា ទិវសំ តិរច្ឆានកថាយ វីតិនាមេត្វា ឧយ្យោជេសុន៑”តិ.
</Paragraph>

<Paragraph number="496" book="paci">
អថ ខោ ភគវា តា ភិក្ខុនិយោ ធម្មិយា កថាយ សន្ទស្សេសិ …បេ…  អថ ខោ តា ភិក្ខុនិយោ ភគវតា ធម្មិយា កថាយ សន្ទស្សិតា សមាទបិតា សមុត្តេជិតា សម្បហំសិតា ភគវន្តំ អភិវាទេត្វា បទក្ខិណំ កត្វា បក្កមឹសុ. អថ ខោ ភគវា ឯតស្មឹ និទានេ ឯតស្មឹ បករណេ ភិក្ខុសំឃំ សន្និបាតាបេត្វា ឆព្ពគ្គិយេ ភិក្ខូ បដិបុច្ឆិ—  “សច្ចំ កិរ តុម្ហេ, ភិក្ខវេ, ភិក្ខុនីនំ បរិត្តញ្ញេវ ធម្មឹ កថំ កត្វា ទិវសំ តិរច្ឆានកថាយ វីតិនាមេត្វា ឧយ្យោជេថា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, ភិក្ខុនីនំ បរិត្តញ្ញេវ ធម្មឹ កថំ កត្វា ទិវសំ តិរច្ឆានកថាយ វីតិនាមេត្វា ឧយ្យោជេស្សថ. នេតំ, មោឃបុរិសា, អប្បសន្នានំ វា បសាទាយ …បេ…  វិគរហិត្វា …បេ…  ធម្មឹ កថំ កត្វា ភិក្ខូ អាមន្តេសិ—  “អនុជានាមិ, ភិក្ខវេ, អដ្ឋហង្គេហិ សមន្នាគតំ ភិក្ខុំ ភិក្ខុនោវាទកំ សម្មន្និតុំ. សីលវា ហោតិ, បាតិមោក្ខសំវរសំវុតោ វិហរតិ អាចារគោចរសម្បន្នោ អណុមត្តេសុ វជ្ជេសុ ភយទស្សាវី, សមាទាយ សិក្ខតិ សិក្ខាបទេសុ; ពហុស្សុតោ ហោតិ សុតធរោ សុតសន្និចយោ, យេ តេ ធម្មា អាទិកល្យាណា មជ្ឈេកល្យាណា បរិយោសានកល្យាណា សាត្ថំ សព្យញ្ជនំ កេវលបរិបុណ្ណំ បរិសុទ្ធំ ព្រហ្មចរិយំ អភិវទន្តិ តថារូបាស្ស ធម្មា ពហុស្សុតា ហោន្តិ ធាតា វចសា បរិចិតា មនសា អនុបេក្ខិតា ទិដ្ឋិយា សុប្បដិវិទ្ធា; ឧភយានិ ខោ បនស្ស បាតិមោក្ខានិ វិត្ថារេន ស្វាគតានិ ហោន្តិ សុវិភត្តានិ សុប្បវត្តីនិ សុវិនិច្ឆិតានិ សុត្តសោ អនុព្យញ្ជនសោ; កល្យាណវាចោ ហោតិ កល្យាណវាក្ករណោ; យេភុយ្យេន ភិក្ខុនីនំ បិយោ ហោតិ មនាបោ; បដិពលោ ហោតិ ភិក្ខុនិយោ ឱវទិតុំ; ន ខោ បនេតំ ភគវន្តំ ឧទ្ទិស្ស បព្ពជិតាយ កាសាយវត្ថវសនាយ គរុធម្មំ អជ្ឈាបន្នបុព្ពោ ហោតិ; វីសតិវស្សោ វា ហោតិ អតិរេកវីសតិវស្សោ វា—  អនុជានាមិ, ភិក្ខវេ, ឥមេហិ អដ្ឋហង្គេហិ សមន្នាគតំ ភិក្ខុំ ភិក្ខុនោវាទកំ សម្មន្និតុន៑”តិ.
</Paragraph>

</Division>
<Division number="148" book="paci">

<Paragraph number="497" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="498" book="paci">
<Emphasis>អសម្មតោ</Emphasis> នាម ញត្តិចតុត្ថេន កម្មេន អសម្មតោ.
</Paragraph>

<Paragraph number="499" book="paci">
<Emphasis>ភិក្ខុនិយោ</Emphasis> នាម ឧភតោសំឃេ ឧបសម្បន្នា.
</Paragraph>

<Paragraph number="500" book="paci">
<Emphasis>ឱវទេយ្យា</Emphasis>តិ អដ្ឋហិ គរុធម្មេហិ ឱវទតិ, អាបត្តិ បាចិត្តិយស្ស. អញ្ញេន ធម្មេន ឱវទតិ, អាបត្តិ ទុក្កដស្ស. ឯកតោឧបសម្បន្នំ ឱវទតិ, អាបត្តិ ទុក្កដស្ស.
</Paragraph>

</Division>
<Division number="149" book="paci">

<Paragraph number="501" book="paci">
តេន សម្មតេន ភិក្ខុនា បរិវេណំ សម្មជ្ជិត្វា បានីយំ បរិភោជនីយំ ឧបដ្ឋាបេត្វា អាសនំ បញ្ញបេត្វា ទុតិយំ គហេត្វា និសីទិតព្ពំ. ភិក្ខុនីហិ តត្ថ គន្ត្វា តំ ភិក្ខុំ អភិវាទេត្វា ឯកមន្តំ និសីទិតព្ពំ. តេន ភិក្ខុនា បុច្ឆិតព្ពា—  “សមគ្គាត្ថ, ភគិនិយោ”តិ? សចេ “សមគ្គាម្ហាយ្យា”តិ ភណន្តិ, “វត្តន្តិ, ភគិនិយោ, អដ្ឋ គរុធម្មា”តិ? សចេ “វត្តន្តាយ្យា”តិ ភណន្តិ, “ឯសោ, ភគិនិយោ, ឱវាទោ”តិ និយ្យាទេតព្ពោ. សចេ “ន វត្តន្តាយ្យា”តិ ភណន្តិ, ឱសារេតព្ពា. “វស្សសតូបសម្បន្នាយ ភិក្ខុនិយា តទហុបសម្បន្នស្ស ភិក្ខុនោ អភិវាទនំ បច្ចុដ្ឋានំ អញ្ជលិកម្មំ សាមីចិកម្មំ កាតព្ពំ; អយម្បិ ធម្មោ សក្កត្វា គរុកត្វា មានេត្វា បូជេត្វា យាវជីវំ អនតិក្កមនីយោ. ន ភិក្ខុនិយា អភិក្ខុកេ អាវាសេ វស្សំ វសិតព្ពំ; អយម្បិ ធម្មោ សក្កត្វា គរុកត្វា មានេត្វា បូជេត្វា យាវជីវំ អនតិក្កមនីយោ. អន្វទ្ធមាសំ ភិក្ខុនិយា ភិក្ខុសំឃតោ ទ្វេ ធម្មា បច្ចាសីសិតព្ពា ឧបោសថបុច្ឆកញ្ច ឱវាទូបសង្កមនញ្ច, អយម្បិ ធម្មោ …បេ…  វស្សំ វុដ្ឋាយ ភិក្ខុនិយា ឧភតោសំឃេ តីហិ ឋានេហិ បវារេតព្ពំ ទិដ្ឋេន វា សុតេន វា បរិសង្កាយ វា; អយម្បិ ធម្មោ …បេ…  គរុធម្មំ អជ្ឈាបន្នាយ ភិក្ខុនិយា ឧភតោសំឃេ បក្ខមានត្តំ ចរិតព្ពំ; អយម្បិ ធម្មោ …បេ…  ទ្វេ វស្សានិ ឆសុ ធម្មេសុ សិក្ខិតសិក្ខាយ សិក្ខមានាយ ឧភតោសំឃេ ឧបសម្បទា បរិយេសិតព្ពា; អយម្បិ ធម្មោ …បេ…  ន ភិក្ខុនិយា កេនចិ បរិយាយេន ភិក្ខុ អក្កោសិតព្ពោ បរិភាសិតព្ពោ; អយម្បិ ធម្មោ …បេ…  អជ្ជតគ្គេ ឱវដោ ភិក្ខុនីនំ ភិក្ខូសុ វចនបថោ, អនោវដោ ភិក្ខូនំ ភិក្ខុនីសុ វចនបថោ; អយម្បិ ធម្មោ សក្កត្វា គរុកត្វា មានេត្វា បូជេត្វា យាវជីវំ អនតិក្កមនីយោ”តិ.
</Paragraph>

<Paragraph number="502" book="paci">
សចេ “សមគ្គាម្ហាយ្យា”តិ ភណន្តំ អញ្ញំ ធម្មំ ភណតិ, អាបត្តិ ទុក្កដស្ស. សចេ “វគ្គាម្ហាយ្យា”តិ ភណន្តំ អដ្ឋ គរុធម្មេ ភណតិ, អាបត្តិ ទុក្កដស្ស. ឱវាទំ អនិយ្យាទេត្វា អញ្ញំ ធម្មំ ភណតិ, អាបត្តិ ទុក្កដស្ស.
</Paragraph>

</Division>
<Division number="150" book="paci">

<Paragraph number="503" book="paci">
អធម្មកម្មេ អធម្មកម្មសញ្ញី វគ្គំ ភិក្ខុនិសំឃំ វគ្គសញ្ញី ឱវទតិ, អាបត្តិ បាចិត្តិយស្ស. អធម្មកម្មេ អធម្មកម្មសញ្ញី វគ្គំ ភិក្ខុនិសំឃំ វេមតិកោ ឱវទតិ, អាបត្តិ បាចិត្តិយស្ស. អធម្មកម្មេ អធម្មកម្មសញ្ញី វគ្គំ ភិក្ខុនិសំឃំ សមគ្គសញ្ញី ឱវទតិ, អាបត្តិ បាចិត្តិយស្ស.
</Paragraph>

<Paragraph number="504" book="paci">
អធម្មកម្មេ វេមតិកោ វគ្គំ ភិក្ខុនិសំឃំ វគ្គសញ្ញី ឱវទតិ, អាបត្តិ បាចិត្តិយស្ស. អធម្មកម្មេ វេមតិកោ វគ្គំ ភិក្ខុនិសំឃំ វេមតិកោ ឱវទតិ, អាបត្តិ បាចិត្តិយស្ស. អធម្មកម្មេ វេមតិកោ វគ្គំ ភិក្ខុនិសំឃំ សមគ្គសញ្ញី ឱវទតិ, អាបត្តិ បាចិត្តិយស្ស.
</Paragraph>

<Paragraph number="505" book="paci">
អធម្មកម្មេ ធម្មកម្មសញ្ញី វគ្គំ ភិក្ខុនិសំឃំ វគ្គសញ្ញី ឱវទតិ, អាបត្តិ បាចិត្តិយស្ស. អធម្មកម្មេ ធម្មកម្មសញ្ញី វគ្គំ ភិក្ខុនិសំឃំ វេមតិកោ ឱវទតិ, អាបត្តិ បាចិត្តិយស្ស. អធម្មកម្មេ ធម្មកម្មសញ្ញី វគ្គំ ភិក្ខុនិសំឃំ សមគ្គសញ្ញី ឱវទតិ, អាបត្តិ បាចិត្តិយស្ស.
</Paragraph>

<Paragraph number="506" book="paci">
អធម្មកម្មេ អធម្មកម្មសញ្ញី សមគ្គំ ភិក្ខុនិសំឃំ វគ្គសញ្ញី ឱវទតិ, អាបត្តិ បាចិត្តិយស្ស. អធម្មកម្មេ អធម្មកម្មសញ្ញី សមគ្គំ ភិក្ខុនិសំឃំ វេមតិកោ ឱវទតិ, អាបត្តិ បាចិត្តិយស្ស. អធម្មកម្មេ អធម្មកម្មសញ្ញី សមគ្គំ ភិក្ខុនិសំឃំ សមគ្គសញ្ញី ឱវទតិ, អាបត្តិ បាចិត្តិយស្ស.
</Paragraph>

<Paragraph number="507" book="paci">
អធម្មកម្មេ វេមតិកោ សមគ្គំ ភិក្ខុនិសំឃំ វគ្គសញ្ញី ឱវទតិ …បេ…  វេមតិកោ ឱវទតិ …បេ…  សមគ្គសញ្ញី ឱវទតិ, អាបត្តិ បាចិត្តិយស្ស.
</Paragraph>

<Paragraph number="508" book="paci">
អធម្មកម្មេ ធម្មកម្មសញ្ញី សមគ្គំ ភិក្ខុនិសំឃំ វគ្គសញ្ញី ឱវទតិ …បេ…  វេមតិកោ ឱវទតិ …បេ…  សមគ្គសញ្ញី ឱវទតិ, អាបត្តិ បាចិត្តិយស្ស.
</Paragraph>

</Division>
<Division number="151" book="paci">

<Paragraph number="509" book="paci">
ធម្មកម្មេ អធម្មកម្មសញ្ញី វគ្គំ ភិក្ខុនិសំឃំ វគ្គសញ្ញី ឱវទតិ, អាបត្តិ ទុក្កដស្ស. ធម្មកម្មេ អធម្មកម្មសញ្ញី វគ្គំ ភិក្ខុនិសំឃំ វេមតិកោ ឱវទតិ …បេ…  សមគ្គសញ្ញី ឱវទតិ, អាបត្តិ ទុក្កដស្ស.
</Paragraph>

<Paragraph number="510" book="paci">
ធម្មកម្មេ វេមតិកោ វគ្គំ ភិក្ខុនិសំឃំ វគ្គសញ្ញី ឱវទតិ …បេ…  វេមតិកោ ឱវទតិ …បេ…  សមគ្គសញ្ញី ឱវទតិ, អាបត្តិ ទុក្កដស្ស.
</Paragraph>

<Paragraph number="511" book="paci">
ធម្មកម្មេ ធម្មកម្មសញ្ញី វគ្គំ ភិក្ខុនិសំឃំ វគ្គសញ្ញី ឱវទតិ …បេ…  វេមតិកោ ឱវទតិ …បេ…  សមគ្គសញ្ញី ឱវទតិ, អាបត្តិ ទុក្កដស្ស.
</Paragraph>

<Paragraph number="512" book="paci">
ធម្មកម្មេ អធម្មកម្មសញ្ញី សមគ្គំ ភិក្ខុនិសំឃំ វគ្គសញ្ញី ឱវទតិ …បេ…  វេមតិកោ ឱវទតិ …បេ…  សមគ្គសញ្ញី ឱវទតិ, អាបត្តិ ទុក្កដស្ស.
</Paragraph>

<Paragraph number="513" book="paci">
ធម្មកម្មេ វេមតិកោ សមគ្គំ ភិក្ខុនិសំឃំ វគ្គសញ្ញី ឱវទតិ …បេ…  វេមតិកោ ឱវទតិ …បេ…  សមគ្គសញ្ញី ឱវទតិ, អាបត្តិ ទុក្កដស្ស.
</Paragraph>

<Paragraph number="514" book="paci">
ធម្មកម្មេ ធម្មកម្មសញ្ញី សមគ្គំ ភិក្ខុនិសំឃំ វគ្គសញ្ញី ឱវទតិ, អាបត្តិ ទុក្កដស្ស. ធម្មកម្មេ ធម្មកម្មសញ្ញី សមគ្គំ ភិក្ខុនិសំឃំ វេមតិកោ ឱវទតិ, អាបត្តិ ទុក្កដស្ស. ធម្មកម្មេ ធម្មកម្មសញ្ញី សមគ្គំ ភិក្ខុនិសំឃំ សមគ្គសញ្ញី ឱវទតិ, អនាបត្តិ.
</Paragraph>

</Division>
<Division number="152" book="paci">

<Paragraph number="515" book="paci">
អនាបត្តិ—  ឧទ្ទេសំ ទេន្តោ, បរិបុច្ឆំ ទេន្តោ, “ឱសារេហិ អយ្យា”តិ វុច្ចមានោ, ឱសារេតិ, បញ្ហំ បុច្ឆតិ, បញ្ហំ បុដ្ឋោ កថេតិ, អញ្ញស្សត្ថាយ ភណន្តំ ភិក្ខុនិយោ សុណន្តិ, សិក្ខមានាយ, សាមណេរិយា, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="516" type="center" book="paci">
ឱវាទសិក្ខាបទំ និដ្ឋិតំ បឋមំ.
</Paragraph>