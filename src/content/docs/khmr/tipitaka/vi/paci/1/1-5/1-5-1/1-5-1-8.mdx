---
title: "1.5.1.8 ភូតារោចនសិក្ខាបទ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="67" book="paci">

<Paragraph number="220" book="paci">
តេន សមយេន ពុទ្ធោ ភគវា វេសាលិយំ វិហរតិ មហាវនេ កូដាគារសាលាយំ. តេន ខោ បន សមយេន សម្ពហុលា សន្ទិដ្ឋា សម្ភត្តា ភិក្ខូ វគ្គុមុទាយ នទិយា តីរេ វស្សំ ឧបគច្ឆឹសុ. តេន ខោ បន សមយេន វជ្ជី ទុព្ភិក្ខា ហោតិ—  ទ្វីហិតិកា សេតដ្ឋិកា សលាកាវុត្តា, ន សុករា ឧញ្ឆេន បគ្គហេន យាបេតុំ. អថ ខោ តេសំ ភិក្ខូនំ ឯតទហោសិ—  “ឯតរហិ ខោ វជ្ជី ទុព្ភិក្ខា—  ទ្វីហិតិកា សេតដ្ឋិកា សលាកាវុត្តា, ន សុករា ឧញ្ឆេន បគ្គហេន យាបេតុំ. កេន នុ ខោ មយំ ឧបាយេន សមគ្គា សម្មោទមានា អវិវទមានា ផាសុកំ វស្សំ វសេយ្យាម, ន ច បិណ្ឌកេន កិលមេយ្យាមា”តិ? ឯកច្ចេ ឯវមាហំសុ—  “ហន្ទ មយំ, អាវុសោ, គិហីនំ កម្មន្តំ អធិដ្ឋេម. ឯវំ តេ អម្ហាកំ ទាតុំ មញ្ញិស្សន្តិ. ឯវំ មយំ សមគ្គា សម្មោទមានា អវិវទមានា ផាសុកំ វស្សំ វសិស្សាម, ន ច បិណ្ឌកេន កិលមិស្សាមា”តិ. ឯកច្ចេ ឯវមាហំសុ—  “អលំ, អាវុសោ, កឹ គិហីនំ កម្មន្តំ អធិដ្ឋិតេន? ហន្ទ មយំ, អាវុសោ, គិហីនំ ទូតេយ្យំ ហរាម. ឯវំ តេ អម្ហាកំ ទាតុំ មញ្ញិស្សន្តិ. ឯវំ មយំ សមគ្គា សម្មោទមានា អវិវទមានា ផាសុកំ វស្សំ វសិស្សាម, ន ច បិណ្ឌកេន កិលមិស្សាមា”តិ. ឯកច្ចេ ឯវមាហំសុ—  “អលំ, អាវុសោ; កឹ គិហីនំ កម្មន្តំ អធិដ្ឋិតេន. កឹ គិហីនំ ទូតេយ្យំ ហដេន. ហន្ទ មយំ, អាវុសោ, គិហីនំ អញ្ញមញ្ញស្ស ឧត្តរិមនុស្សធម្មស្ស វណ្ណំ ភាសិស្សាម—  ‘អសុកោ ភិក្ខុ បឋមស្ស ឈានស្ស លាភី, អសុកោ ភិក្ខុ ទុតិយស្ស ឈានស្ស លាភី, អសុកោ ភិក្ខុ តតិយស្ស ឈានស្ស លាភី, អសុកោ ភិក្ខុ ចតុត្ថស្ស ឈានស្ស លាភី, អសុកោ ភិក្ខុ សោតាបន្នោ, អសុកោ ភិក្ខុ សកទាគាមី, អសុកោ ភិក្ខុ អនាគាមី, អសុកោ ភិក្ខុ អរហា, អសុកោ ភិក្ខុ តេវិជ្ជោ, អសុកោ ភិក្ខុ ឆឡភិញ្ញោ’តិ. ឯវំ តេ អម្ហាកំ ទាតុំ មញ្ញិស្សន្តិ. ឯវំ មយំ សមគ្គា សម្មោទមានា អវិវទមានា ផាសុកំ វស្សំ វសិស្សាម, ន ច បិណ្ឌកេន កិលមិស្សាមា”តិ. “ឯសោ យេវ ខោ, អាវុសោ, សេយ្យោ, យោ អម្ហាកំ គិហីនំ អញ្ញមញ្ញស្ស ឧត្តរិមនុស្សធម្មស្ស វណ្ណោ ភាសិតោ”តិ.
</Paragraph>

<Paragraph number="221" book="paci">
អថ ខោ តេ ភិក្ខូ គិហីនំ អញ្ញមញ្ញស្ស ឧត្តរិមនុស្សធម្មស្ស វណ្ណំ ភាសឹសុ—  “អសុកោ ភិក្ខុ បឋមស្ស ឈានស្ស លាភី …បេ…  អសុកោ ភិក្ខុ ឆឡភិញ្ញោ”តិ. អថ ខោ តេ មនុស្សា—  “លាភា វត នោ, សុលទ្ធំ វត នោ, យេសំ នោ ឯវរូបា ភិក្ខូ វស្សំ ឧបគតា, ន វត នោ ឥតោ បុព្ពេ ឯវរូបា ភិក្ខូ វស្សំ ឧបគតា, យថយិមេ ភិក្ខូ សីលវន្តោ កល្យាណធម្មា”តិ. តេ ន តាទិសានិ ភោជនានិ អត្តនា ភុញ្ជន្តិ, មាតាបិតូនំ ទេន្តិ បុត្តទារស្ស ទេន្តិ ទាសកម្មករបោរិសស្ស ទេន្តិ មិត្តាមច្ចានំ ទេន្តិ ញាតិសាលោហិតានំ ទេន្តិ យាទិសានិ ភិក្ខូនំ ទេន្តិ. ន តាទិសានិ ខាទនីយានិ សាយនីយានិ បានានិ អត្តនា ខាទន្តិ សាយន្តិ បិវន្តិ មាតាបិតូនំ ទេន្តិ បុត្តទារស្ស ទេន្តិ ទាសកម្មករបោរិសស្ស ទេន្តិ មិត្តាមច្ចានំ ទេន្តិ ញាតិសាលោហិតានំ ទេន្តិ, យាទិសានិ ភិក្ខូនំ ទេន្តិ. អថ ខោ តេ ភិក្ខូ វណ្ណវា អហេសុំ បីណិន្ទ្រិយា បសន្នមុខវណ្ណា វិប្បសន្នឆវិវណ្ណា.
</Paragraph>

</Division>
<Division number="68" book="paci">

<Paragraph number="222" book="paci">
អាចិណ្ណំ ខោ បនេតំ វស្សំវុដ្ឋានំ ភិក្ខូនំ ភគវន្តំ ទស្សនាយ ឧបសង្កមិតុំ. អថ ខោ តេ ភិក្ខូ វស្សំវុដ្ឋា តេមាសច្ចយេន សេនាសនំ សំសាមេត្វា បត្តចីវរមាទាយ យេន វេសាលី តេន បក្កមឹសុ. អនុបុព្ពេន យេន វេសាលី មហាវនំ កូដាគារសាលា យេន ភគវា តេនុបសង្កមឹសុ; ឧបសង្កមិត្វា ភគវន្តំ អភិវាទេត្វា ឯកមន្តំ និសីទឹសុ. តេន ខោ បន សមយេន ទិសាសុ វស្សំវុដ្ឋា ភិក្ខូ កិសា ហោន្តិ លូខា ទុព្ពណ្ណា ឧប្បណ្ឌុប្បណ្ឌុកជាតា ធមនិសន្ថតគត្តា. វគ្គុមុទាតីរិយា បន ភិក្ខូ វណ្ណវា ហោន្តិ បីណិន្ទ្រិយា បសន្នមុខវណ្ណា វិប្បសន្នឆវិវណ្ណា. អាចិណ្ណំ ខោ បនេតំ ពុទ្ធានំ ភគវន្តានំ អាគន្តុកេហិ ភិក្ខូហិ សទ្ធឹ បដិសម្មោទិតុំ. អថ ខោ ភគវា វគ្គុមុទាតីរិយេ ភិក្ខូ ឯតទវោច—  “កច្ចិ, ភិក្ខវេ, ខមនីយំ, កច្ចិ យាបនីយំ, កច្ចិ សមគ្គា សម្មោទមានា អវិវទមានា ផាសុកំ វស្សំ វសិត្ថ, ន ច បិណ្ឌកេន កិលមិត្ថា”តិ? “ខមនីយំ, ភគវា, យាបនីយំ, ភគវា. សមគ្គា ច មយំ, ភន្តេ, សម្មោទមានា អវិវទមានា ផាសុកំ វស្សំ វសិម្ហា, ន ច បិណ្ឌកេន កិលមិម្ហា”តិ. ជានន្តាបិ តថាគតា បុច្ឆន្តិ, ជានន្តាបិ ន បុច្ឆន្តិ. កាលំ វិទិត្វា បុច្ឆន្តិ, កាលំ វិទិត្វា ន បុច្ឆន្តិ. អត្ថសញ្ហិតំ តថាគតា បុច្ឆន្តិ, នោ អនត្ថសញ្ហិតំ. អនត្ថសញ្ហិតេ សេតុឃាតោ តថាគតានំ. ទ្វីហាការេហិ ពុទ្ធា ភគវន្តោ ភិក្ខូ បដិបុច្ឆន្តិ—  “ធម្មំ វា ទេសេស្សាម, សាវកានំ វា សិក្ខាបទំ បញ្ញបេស្សាមា”តិ.
</Paragraph>

<Paragraph number="223" book="paci">
អថ ខោ ភគវា វគ្គុមុទាតីរិយេ ភិក្ខូ ឯតទវោច—  “យថា កថំ បន តុម្ហេ, ភិក្ខវេ, សមគ្គា សម្មោទមានា អវិវទមានា ផាសុកំ វស្សំ វសិត្ថ, ន ច បិណ្ឌកេន កិលមិត្ថា”តិ? អថ ខោ តេ ភិក្ខូ ភគវតោ ឯតមត្ថំ អារោចេសុំ. “កច្ចិ បន វោ, ភិក្ខវេ, ភូតន៑”តិ? “ភូតំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, ភិក្ខវេ, ឧទរស្ស ការណា គិហីនំ អញ្ញមញ្ញស្ស ឧត្តរិមនុស្សធម្មស្ស វណ្ណំ ភាសិស្សថ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="69" book="paci">

<Paragraph number="224" book="paci">
<Emphasis>“យោ បន ភិក្ខុ អនុបសម្បន្នស្ស ឧត្តរិមនុស្សធម្មំ អារោចេយ្យ ភូតស្មឹ, បាចិត្តិយន៑”</Emphasis>តិ. (*8*:<Emphasis>57</Emphasis>)
</Paragraph>

</Division>
<Division number="70" book="paci">

<Paragraph number="225" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="226" book="paci">
<Emphasis>អនុបសម្បន្នោ</Emphasis> នាម ភិក្ខុញ្ច ភិក្ខុនិញ្ច ឋបេត្វា, អវសេសោ អនុបសម្បន្នោ នាម.
</Paragraph>

<Paragraph number="227" book="paci">
<Emphasis>ឧត្តរិមនុស្សធម្មោ</Emphasis> នាម ឈានំ, វិមោក្ខោ, សមាធិ, សមាបត្តិ, ញាណទស្សនំ, មគ្គភាវនា, ផលសច្ឆិកិរិយា, កិលេសប្បហានំ, វិនីវរណតា ចិត្តស្ស, សុញ្ញាគារេ អភិរតិ.
</Paragraph>

<Paragraph number="228" book="paci">
<Emphasis>ឈានន៑</Emphasis>តិ បឋមំ ឈានំ, ទុតិយំ ឈានំ, តតិយំ ឈានំ, ចតុត្ថំ ឈានំ.
</Paragraph>

<Paragraph number="229" book="paci">
<Emphasis>វិមោក្ខោ</Emphasis>តិ សុញ្ញតោ វិមោក្ខោ, អនិមិត្តោ វិមោក្ខោ, អប្បណិហិតោ វិមោក្ខោ.
</Paragraph>

<Paragraph number="230" book="paci">
<Emphasis>សមាធី</Emphasis>តិ សុញ្ញតោ សមាធិ, អនិមិត្តោ សមាធិ, អប្បណិហិតោ សមាធិ.
</Paragraph>

<Paragraph number="231" book="paci">
<Emphasis>សមាបត្តី</Emphasis>តិ សុញ្ញតា សមាបត្តិ, អនិមិត្តា សមាបត្តិ, អប្បណិហិតា សមាបត្តិ.
</Paragraph>

<Paragraph number="232" book="paci">
<Emphasis>ញាណទស្សនន៑</Emphasis>តិ តិស្សោ វិជ្ជា.
</Paragraph>

<Paragraph number="233" book="paci">
<Emphasis>មគ្គភាវនា</Emphasis>តិ ចត្តារោ សតិបដ្ឋានា, ចត្តារោ សម្មប្បធានា, ចត្តារោ ឥទ្ធិបាទា, បញ្ចិន្ទ្រិយានិ, បញ្ច ពលានិ, សត្ត ពោជ្ឈង្គា, អរិយោ អដ្ឋង្គិកោ មគ្គោ.
</Paragraph>

<Paragraph number="234" book="paci">
<Emphasis>ផលសច្ឆិកិរិយា</Emphasis>តិ សោតាបត្តិផលស្ស សច្ឆិកិរិយា, សកទាគាមិផលស្ស សច្ឆិកិរិយា, អនាគាមិផលស្ស សច្ឆិកិរិយា, អរហត្តស្ស សច្ឆិកិរិយា.
</Paragraph>

<Paragraph number="235" book="paci">
<Emphasis>កិលេសប្បហានន៑</Emphasis>តិ រាគស្ស បហានំ, ទោសស្ស បហានំ, មោហស្ស បហានំ.
</Paragraph>

<Paragraph number="236" book="paci">
<Emphasis>វិនីវរណតា ចិត្តស្សា</Emphasis>តិ រាគា ចិត្តំ វិនីវរណតា, ទោសា ចិត្តំ វិនីវរណតា, មោហា ចិត្តំ វិនីវរណតា.
</Paragraph>

<Paragraph number="237" book="paci">
<Emphasis>សុញ្ញាគារេ អភិរតី</Emphasis>តិ បឋមេន ឈានេន សុញ្ញាគារេ អភិរតិ, ទុតិយេន ឈានេន សុញ្ញាគារេ អភិរតិ, តតិយេន ឈានេន សុញ្ញាគារេ អភិរតិ, ចតុត្ថេន ឈានេន សុញ្ញាគារេ អភិរតិ.
</Paragraph>

</Division>
<Division number="71" book="paci">

<Paragraph number="238" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមំ ឈានំ សមាបជ្ជិន៑”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="239" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមំ ឈានំ សមាបជ្ជាមី”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="240" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមំ ឈានំ សមាបន្នោ”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="241" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមស្ស ឈានស្ស លាភិម្ហី”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="242" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមស្ស ឈានស្ស វសិម្ហី”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="243" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមំ ឈានំ សច្ឆិកតំ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="244" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “ទុតិយំ ឈានំ …បេ…  តតិយំ ឈានំ…  ចតុត្ថំ ឈានំ សមាបជ្ជឹ, សមាបជ្ជាមិ, សមាបន្នោ; ចតុត្ថស្ស ឈានស្ស លាភិម្ហិ, វសិម្ហិ; ចតុត្ថំ ឈានំ សច្ឆិកតំ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="245" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “សុញ្ញតំ វិមោក្ខំ …បេ…  អនិមិត្តំ វិមោក្ខំ…  អប្បណិហិតំ វិមោក្ខំ…  សុញ្ញតំ សមាធឹ…  អនិមិត្តំ សមាធឹ…  អប្បណិហិតំ សមាធឹ សមាបជ្ជឹ, សមាបជ្ជាមិ, សមាបន្នោ; អប្បណិហិតស្ស សមាធិស្ស លាភិម្ហិ, វសិម្ហិ; អប្បណិហិតោ សមាធិ សច្ឆិកតោ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="246" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “សុញ្ញតំ សមាបត្តឹ …បេ…  អនិមិត្តំ សមាបត្តឹ…  អប្បណិហិតំ សមាបត្តឹ សមាបជ្ជឹ, សមាបជ្ជាមិ, សមាបន្នោ; អប្បណិហិតាយ សមាបត្តិយា លាភិម្ហិ, វសិម្ហិ; អប្បណិហិតា សមាបត្តិ សច្ឆិកតា មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="247" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “តិស្សោ វិជ្ជា សមាបជ្ជឹ, សមាបជ្ជាមិ, សមាបន្នោ; តិស្សន្នំ វិជ្ជានំ លាភិម្ហិ, វសិម្ហិ; តិស្សោ វិជ្ជា សច្ឆិកតា មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="248" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “ចត្តារោ សតិបដ្ឋានេ …បេ…  ចត្តារោ សម្មប្បធានេ…  ចត្តារោ ឥទ្ធិបាទេ សមាបជ្ជឹ, សមាបជ្ជាមិ, សមាបន្នោ; ចតុន្នំ ឥទ្ធិបាទានំ លាភិម្ហិ, វសិម្ហិ; ចត្តារោ ឥទ្ធិបាទា សច្ឆិកតា មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="249" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បញ្ចិន្ទ្រិយានិ …បេ…  បញ្ច ពលានិ សមាបជ្ជឹ, សមាបជ្ជាមិ, សមាបន្នោ; បញ្ចន្នំ ពលានំ លាភិម្ហិ, វសិម្ហិ; បញ្ច ពលានិ សច្ឆិកតានិ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="250" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “សត្ត ពោជ្ឈង្គេ សមាបជ្ជឹ, សមាបជ្ជាមិ, សមាបន្នោ; សត្តន្នំ ពោជ្ឈង្គានំ លាភិម្ហិ, វសិម្ហិ; សត្ត ពោជ្ឈង្គា សច្ឆិកតា មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="251" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “អរិយំ អដ្ឋង្គិកំ មគ្គំ សមាបជ្ជឹ, សមាបជ្ជាមិ, សមាបន្នោ; អរិយស្ស អដ្ឋង្គិកស្ស មគ្គស្ស លាភិម្ហិ, វសិម្ហិ; អរិយោ អដ្ឋង្គិកោ មគ្គោ សច្ឆិកតោ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="252" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “សោតាបត្តិផលំ …បេ…  សកទាគាមិផលំ…  អនាគាមិផលំ…  អរហត្តំ សមាបជ្ជឹ, សមាបជ្ជាមិ, សមាបន្នោ; អរហត្តស្ស លាភិម្ហិ, វសិម្ហិ; អរហត្តំ សច្ឆិកតំ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="253" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “រាគោ មេ ចត្តោ …បេ…  ទោសោ មេ ចត្តោ…  មោហោ មេ ចត្តោ, វន្តោ, មុត្តោ, បហីនោ, បដិនិស្សដ្ឋោ, ឧក្ខេដិតោ, សមុក្ខេដិតោ”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="254" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “រាគា មេ ចិត្តំ វិនីវរណំ …បេ…  ទោសា មេ ចិត្តំ វិនីវរណំ…  មោហា មេ ចិត្តំ វិនីវរណន៑”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="255" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “សុញ្ញាគារេ បឋមំ ឈានំ …បេ…  ទុតិយំ ឈានំ…  តតិយំ ឈានំ…  ចតុត្ថំ ឈានំ សមាបជ្ជឹ, សមាបជ្ជាមិ, សមាបន្នោ; សុញ្ញាគារេ ចតុត្ថស្ស ឈានស្ស លាភិម្ហិ, វសិម្ហិ; សុញ្ញាគារេ ចតុត្ថំ ឈានំ សច្ឆិកតំ មយា”តិ ភណន្តស្ស អាបត្តិ បាចិត្តិយស្ស.
</Paragraph>

</Division>
<Division number="72" book="paci">

<Paragraph number="256" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ ទុតិយញ្ច ឈានំ សមាបជ្ជឹ, សមាបជ្ជាមិ, សមាបន្នោ; បឋមស្ស ច ឈានស្ស ទុតិយស្ស ច ឈានស្ស លាភិម្ហិ, វសិម្ហិ; បឋមញ្ច ឈានំ ទុតិយញ្ច ឈានំ សច្ឆិកតំ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="257" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ តតិយញ្ច ឈានំ …បេ…  បឋមញ្ច ឈានំ ចតុត្ថញ្ច ឈានំ សមាបជ្ជឹ, សមាបជ្ជាមិ, សមាបន្នោ; បឋមស្ស ច ឈានស្ស ចតុត្ថស្ស ច ឈានស្ស លាភិម្ហិ, វសិម្ហិ; បឋមញ្ច ឈានំ ចតុត្ថញ្ច ឈានំ សច្ឆិកតំ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="258" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ សុញ្ញតញ្ច វិមោក្ខំ …បេ…  អនិមិត្តញ្ច វិមោក្ខំ…  អប្បណិហិតញ្ច វិមោក្ខំ…  សុញ្ញតញ្ច សមាធឹ…  អនិមិត្តញ្ច សមាធឹ…  អប្បណិហិតញ្ច សមាធឹ សមាបជ្ជឹ, សមាបជ្ជាមិ, សមាបន្នោ; បឋមស្ស ច ឈានស្ស អប្បណិហិតស្ស ច សមាធិស្ស លាភិម្ហិ, វសិម្ហិ; បឋមញ្ច ឈានំ អប្បណិហិតោ ច សមាធិ សច្ឆិកតោ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="259" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ សុញ្ញតញ្ច សមាបត្តឹ …បេ…  អនិមិត្តញ្ច សមាបត្តឹ…  អប្បណិហិតញ្ច សមាបត្តឹ សមាបជ្ជឹ, សមាបជ្ជាមិ, សមាបន្នោ; បឋមស្ស ច ឈានស្ស អប្បណិហិតាយ ច សមាបត្តិយា លាភិម្ហិ, វសិម្ហិ; បឋមញ្ច ឈានំ អប្បណិហិតា ច សមាបត្តិ សច្ឆិកតា មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="260" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ តិស្សោ ច វិជ្ជា សមាបជ្ជឹ, សមាបជ្ជាមិ, សមាបន្នោ; បឋមស្ស ច ឈានស្ស តិស្សន្នញ្ច វិជ្ជានំ លាភិម្ហិ, វសិម្ហិ; បឋមញ្ច ឈានំ តិស្សោ ច វិជ្ជា សច្ឆិកតា មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="261" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ ចត្តារោ ច សតិបដ្ឋានេ …បេ…  ចត្តារោ ច សម្មប្បធានេ…  ចត្តារោ ច ឥទ្ធិបាទេ សមាបជ្ជឹ, សមាបជ្ជាមិ, សមាបន្នោ; បឋមស្ស ច ឈានស្ស ចតុន្នញ្ច ឥទ្ធិបាទានំ លាភិម្ហិ, វសិម្ហិ; បឋមញ្ច ឈានំ ចត្តារោ ច ឥទ្ធិបាទា សច្ឆិកតា មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="262" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ, បញ្ច ច ឥន្ទ្រិយានិ …បេ…  បញ្ច ច ពលានិ សមាបជ្ជឹ, សមាបជ្ជាមិ, សមាបន្នោ; បឋមស្ស ច ឈានស្ស បញ្ចន្នញ្ច ពលានំ លាភិម្ហិ, វសិម្ហិ; បឋមញ្ច ឈានំ បញ្ច ច ពលានិ សច្ឆិកតានិ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="263" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ សត្ត ច ពោជ្ឈង្គេ សមាបជ្ជឹ, សមាបជ្ជាមិ, សមាបន្នោ; បឋមស្ស ច ឈានស្ស សត្តន្នញ្ច ពោជ្ឈង្គានំ លាភិម្ហិ, វសិម្ហិ; បឋមញ្ច ឈានំ សត្ត ច ពោជ្ឈង្គា សច្ឆិកតា មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="264" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ អរិយញ្ច អដ្ឋង្គិកំ មគ្គំ សមាបជ្ជឹ, សមាបជ្ជាមិ, សមាបន្នោ; បឋមស្ស ច ឈានស្ស អរិយស្ស ច អដ្ឋង្គិកស្ស មគ្គស្ស លាភិម្ហិ, វសិម្ហិ; បឋមញ្ច ឈានំ អរិយោ ច អដ្ឋង្គិកោ មគ្គោ សច្ឆិកតោ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="265" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ សោតាបត្តិផលញ្ច …បេ…  សកទាគាមិផលញ្ច…  អនាគាមិផលញ្ច…  អរហត្តញ្ច សមាបជ្ជឹ, សមាបជ្ជាមិ, សមាបន្នោ; បឋមស្ស ច ឈានស្ស អរហត្តស្ស ច លាភិម្ហិ, វសិម្ហិ; បឋមញ្ច ឈានំ អរហត្តញ្ច សច្ឆិកតំ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="266" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ សមាបជ្ជឹ, សមាបជ្ជាមិ, សមាបន្នោ …បេ…  រាគោ ច មេ ចត្តោ…  ទោសោ ច មេ ចត្តោ…  មោហោ ច មេ ចត្តោ, វន្តោ, មុត្តោ, បហីនោ, បដិនិស្សដ្ឋោ, ឧក្ខេដិតោ, សមុក្ខេដិតោ”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="267" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ សមាបជ្ជឹ, សមាបជ្ជាមិ, សមាបន្នោ …បេ…  រាគា ច មេ ចិត្តំ វិនីវរណំ…  ទោសា ច មេ ចិត្តំ វិនីវរណំ…  មោហា ច មេ ចិត្តំ វិនីវរណន៑”តិ ភណន្តស្ស អាបត្តិ បាចិត្តិយស្ស.
</Paragraph>

</Division>
<Division number="73" book="paci">

<Paragraph number="268" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “ទុតិយញ្ច ឈានំ តតិយញ្ច ឈានំ …បេ…  ទុតិយញ្ច ឈានំ ចតុត្ថញ្ច ឈានំ សមាបជ្ជឹ, សមាបជ្ជាមិ, សមាបន្នោ; ទុតិយស្ស ច ឈានស្ស ចតុត្ថស្ស ច ឈានស្ស លាភិម្ហិ, វសិម្ហិ; ទុតិយញ្ច ឈានំ ចតុត្ថញ្ច ឈានំ សច្ឆិកតំ មយា”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="269" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “ទុតិយញ្ច ឈានំ សុញ្ញតញ្ច វិមោក្ខំ …បេ…  មោហា ច មេ ចិត្តំ វិនីវរណន៑”តិ ភណន្តស្ស អាបត្តិ បាចិត្តិយស្ស.
</Paragraph>

<Paragraph number="270" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “ទុតិយញ្ច ឈានំ បឋមញ្ច ឈានំ សមាបជ្ជឹ, សមាបជ្ជាមិ, សមាបន្នោ; ទុតិយស្ស ច ឈានស្ស បឋមស្ស ច ឈានស្ស លាភិម្ហិ, វសិម្ហិ; ទុតិយញ្ច ឈានំ បឋមញ្ច ឈានំ សច្ឆិកតំ មយា”តិ ភណន្តស្ស អាបត្តិ បាចិត្តិយស្ស …បេ… .

</Paragraph>
</Division>

<Paragraph number="271" type="center" book="paci">
មូលំ សំខិត្តំ.


</Paragraph>

<Paragraph number="272" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “មោហា ច មេ ចិត្តំ វិនីវរណំ, បឋមញ្ច ឈានំ សមាបជ្ជឹ, សមាបជ្ជាមិ, សមាបន្នោ; មោហា ច មេ ចិត្តំ វិនីវរណំ, បឋមស្ស ច ឈានស្ស លាភិម្ហិ, វសិម្ហិ; មោហា ច មេ ចិត្តំ វិនីវរណំ, បឋមញ្ច ឈានំ សច្ឆិកតំ មយា”តិ ភណន្តស្ស អាបត្តិ បាចិត្តិយស្ស …បេ… .
</Paragraph>

<Paragraph number="273" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “មោហា ច មេ ចិត្តំ វិនីវរណំ, ទោសា ច មេ ចិត្តំ វិនីវរណន៑”តិ ភណន្តស្ស អាបត្តិ បាចិត្តិយស្ស …បេ… .
</Paragraph>

<Paragraph number="274" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ ទុតិយញ្ច ឈានំ តតិយញ្ច ឈានំ ចតុត្ថញ្ច ឈានំ សុញ្ញតញ្ច វិមោក្ខំ អនិមិត្តញ្ច វិមោក្ខំ អប្បណិហិតញ្ច វិមោក្ខំ សុញ្ញតញ្ច សមាធឹ អនិមិត្តញ្ច សមាធឹ អប្បណិហិតញ្ច សមាធឹ សុញ្ញតញ្ច សមាបត្តឹ អនិមិត្តញ្ច សមាបត្តឹ អប្បណិហិតញ្ច សមាបត្តឹ តិស្សោ ច វិជ្ជា ចត្តារោ ច សតិបដ្ឋានេ ចត្តារោ ច សម្មប្បធានេ ចត្តារោ ច ឥទ្ធិបាទេ បញ្ច ច ឥន្ទ្រិយានិ បញ្ច ច ពលានិ សត្ត ច ពោជ្ឈង្គេ អរិយញ្ច អដ្ឋង្គិកំ មគ្គំ សោតាបត្តិផលញ្ច សកទាគាមិផលញ្ច អនាគាមិផលញ្ច អរហត្តញ្ច សមាបជ្ជឹ …បេ…  រាគោ ច មេ ចត្តោ, ទោសោ ច មេ ចត្តោ, មោហោ ច មេ ចត្តោ, វន្តោ, មុត្តោ, បហីនោ, បដិនិស្សដ្ឋោ, ឧក្ខេដិតោ សមុក្ខេដិតោ, រាគា ច មេ ចិត្តំ វិនីវរណំ, ទោសា ច មេ ចិត្តំ វិនីវរណំ, មោហា ច មេ ចិត្តំ វិនីវរណន៑”តិ ភណន្តស្ស អាបត្តិ បាចិត្តិយស្ស.
</Paragraph>

<Division number="74" book="paci">

<Paragraph number="275" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមំ ឈានំ សមាបជ្ជិន៑”តិ វត្តុកាមោ—  “ទុតិយំ ឈានំ សមាបជ្ជិន៑”តិ ភណន្តស្ស បដិវិជានន្តស្ស អាបត្តិ បាចិត្តិយស្ស, ន បដិវិជានន្តស្ស អាបត្តិ ទុក្កដស្ស.
</Paragraph>

<Paragraph number="276" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមំ ឈានំ សមាបជ្ជិន៑”តិ វត្តុកាមោ—  “តតិយំ ឈានំ …បេ…  ចតុត្ថំ ឈានំ, សុញ្ញតំ វិមោក្ខំ, អនិមិត្តំ វិមោក្ខំ, អប្បណិហិតំ វិមោក្ខំ, សុញ្ញតំ សមាធឹ, អនិមិត្តំ សមាធឹ, អប្បណិហិតំ សមាធឹ, សុញ្ញតំ សមាបត្តឹ, អនិមិត្តំ សមាបត្តឹ, អប្បណិហិតំ សមាបត្តឹ, តិស្សោ វិជ្ជា, ចត្តារោ សតិបដ្ឋានេ, ចត្តារោ សម្មប្បធានេ, ចត្តារោ ឥទ្ធិបាទេ, បញ្ចិន្ទ្រិយានិ, បញ្ច ពលានិ, សត្ត ពោជ្ឈង្គេ, អរិយំ អដ្ឋង្គិកំ មគ្គំ, សោតាបត្តិផលំ, សកទាគាមិផលំ, អនាគាមិផលំ, អរហត្តំ សមាបជ្ជឹ …បេ…  រាគោ មេ ចត្តោ, ទោសោ មេ ចត្តោ, មោហោ មេ ចត្តោ, វន្តោ, មុត្តោ, បហីនោ; បដិនិស្សដ្ឋោ, ឧក្ខេដិតោ, សមុក្ខេដិតោ; រាគា មេ ចិត្តំ វិនីវរណំ, ទោសា មេ ចិត្តំ វិនីវរណំ, មោហា មេ ចិត្តំ វិនីវរណន៑”តិ ភណន្តស្ស បដិវិជានន្តស្ស អាបត្តិ បាចិត្តិយស្ស, ន បដិវិជានន្តស្ស អាបត្តិ ទុក្កដស្ស.
</Paragraph>

<Paragraph number="277" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “ទុតិយំ ឈានំ សមាបជ្ជិន៑”តិ វត្តុកាមោ …បេ…  “មោហា មេ ចិត្តំ វិនីវរណន៑”តិ ភណន្តស្ស បដិវិជានន្តស្ស អាបត្តិ បាចិត្តិយស្ស, ន បដិវិជានន្តស្ស អាបត្តិ ទុក្កដស្ស …បេ… .
</Paragraph>

<Paragraph number="278" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “ទុតិយំ ឈានំ សមាបជ្ជិន៑”តិ វត្តុកាមោ—  “បឋមំ ឈានំ សមាបជ្ជិន៑”តិ ភណន្តស្ស បដិវិជានន្តស្ស អាបត្តិ បាចិត្តិយស្ស, ន បដិវិជានន្តស្ស អាបត្តិ ទុក្កដស្ស …បេ… .

</Paragraph>
</Division>

<Paragraph number="279" type="center" book="paci">
មូលំ សំខិត្តំ.


</Paragraph>

<Paragraph number="280" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “មោហា មេ ចិត្តំ វិនីវរណន៑”តិ វត្តុកាមោ—  “បឋមំ ឈានំ សមាបជ្ជិន៑”តិ ភណន្តស្ស បដិវិជានន្តស្ស អាបត្តិ បាចិត្តិយស្ស, ន បដិវិជានន្តស្ស អាបត្តិ ទុក្កដស្ស …បេ… .
</Paragraph>

<Paragraph number="281" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “មោហា មេ ចិត្តំ វិនីវរណន៑”តិ វត្តុកាមោ—  “ទោសា មេ ចិត្តំ វិនីវរណន៑”តិ ភណន្តស្ស បដិវិជានន្តស្ស អាបត្តិ បាចិត្តិយស្ស, ន បដិវិជានន្តស្ស អាបត្តិ ទុក្កដស្ស …បេ… .
</Paragraph>

<Paragraph number="282" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “បឋមញ្ច ឈានំ ទុតិយញ្ច ឈានំ តតិយញ្ច ឈានំ ចតុត្ថញ្ច ឈានំ …បេ…  ទោសា ច មេ ចិត្តំ វិនីវរណន៑”តិ វត្តុកាមោ—  “មោហា មេ ចិត្តំ វិនីវរណន៑”តិ ភណន្តស្ស បដិវិជានន្តស្ស អាបត្តិ បាចិត្តិយស្ស, ន បដិវិជានន្តស្ស អាបត្តិ ទុក្កដស្ស.
</Paragraph>

<Paragraph number="283" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “ទុតិយញ្ច ឈានំ តតិយញ្ច ឈានំ ចតុត្ថញ្ច ឈានំ …បេ…  មោហា ច មេ ចិត្តំ វិនីវរណន៑”តិ វត្តុកាមោ—  “បឋមំ ឈានំ សមាបជ្ជិន៑”តិ ភណន្តស្ស បដិវិជានន្តស្ស អាបត្តិ បាចិត្តិយស្ស, ន បដិវិជានន្តស្ស អាបត្តិ ទុក្កដស្ស …បេ… .
</Paragraph>

<Division number="75" book="paci">

<Paragraph number="284" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “យោ តេ វិហារេ វសិ សោ ភិក្ខុ បឋមំ ឈានំ សមាបជ្ជិ, សមាបជ្ជតិ, សមាបន្នោ; សោ ភិក្ខុ បឋមស្ស ឈានស្ស លាភី, វសី; តេន ភិក្ខុនា បឋមំ ឈានំ សច្ឆិកតន៑”តិ ភណន្តស្ស អាបត្តិ ទុក្កដស្ស.
</Paragraph>

<Paragraph number="285" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “យោ តេ វិហារេ វសិ សោ ភិក្ខុ ទុតិយំ ឈានំ …បេ…  តតិយំ ឈានំ ចតុត្ថំ ឈានំ សមាបជ្ជិ, សមាបជ្ជតិ, សមាបន្នោ; សោ ភិក្ខុ ចតុត្ថស្ស ឈានស្ស លាភី, វសី; តេន ភិក្ខុនា ចតុត្ថំ ឈានំ សច្ឆិកតន៑”តិ ភណន្តស្ស អាបត្តិ ទុក្កដស្ស.
</Paragraph>

<Paragraph number="286" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “យោ តេ វិហារេ វសិ សោ ភិក្ខុ សុញ្ញតំ វិមោក្ខំ …បេ…  អនិមិត្តំ វិមោក្ខំ អប្បណិហិតំ វិមោក្ខំ សុញ្ញតំ សមាធឹ អនិមិត្តំ សមាធឹ អប្បណិហិតំ សមាធឹ សមាបជ្ជិ, សមាបជ្ជតិ, សមាបន្នោ; សោ ភិក្ខុ អប្បណិហិតស្ស សមាធិស្ស លាភី, វសី; តេន ភិក្ខុនា អប្បណិហិតោ សមាធិ សច្ឆិកតោ”តិ ភណន្តស្ស អាបត្តិ ទុក្កដស្ស.
</Paragraph>

<Paragraph number="287" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “យោ តេ វិហារេ វសិ សោ ភិក្ខុ សុញ្ញតំ សមាបត្តឹ …បេ…  អនិមិត្តំ សមាបត្តឹ អប្បណិហិតំ សមាបត្តឹ សមាបជ្ជិ, សមាបជ្ជតិ, សមាបន្នោ; អប្បណិហិតាយ សមាបត្តិយា លាភី, វសី; តេន ភិក្ខុនា អប្បណិហិតា សមាបត្តិ សច្ឆិកតា”តិ ភណន្តស្ស អាបត្តិ ទុក្កដស្ស.
</Paragraph>

<Paragraph number="288" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “យោ តេ វិហារេ វសិ សោ ភិក្ខុ តិស្សោ វិជ្ជា …បេ…  ចត្តារោ សតិបដ្ឋានេ, ចត្តារោ សម្មប្បធានេ, ចត្តារោ ឥទ្ធិបាទេ, បញ្ចិន្ទ្រិយានិ, បញ្ច ពលានិ, សត្ត ពោជ្ឈង្គេ, អរិយំ អដ្ឋង្គិកំ មគ្គំ, សោតាបត្តិផលំ, សកទាគាមិផលំ, អនាគាមិផលំ, អរហត្តំ សមាបជ្ជិ…  សមាបជ្ជតិ, សមាបន្នោ …បេ…  តស្ស ភិក្ខុនោ រាគោ ចត្តោ, ទោសោ ចត្តោ, មោហោ ចត្តោ, វន្តោ, មុត្តោ, បហីនោ, បដិនិស្សដ្ឋោ, ឧក្ខេដិតោ, សមុក្ខេដិតោ; តស្ស ភិក្ខុនោ រាគា ចិត្តំ វិនីវរណំ, ទោសា ចិត្តំ វិនីវរណំ, មោហា ចិត្តំ វិនីវរណន៑”តិ ភណន្តស្ស អាបត្តិ ទុក្កដស្ស.
</Paragraph>

<Paragraph number="289" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “យោ តេ វិហារេ វសិ សោ ភិក្ខុ សុញ្ញាគារេ បឋមំ ឈានំ …បេ…  ទុតិយំ ឈានំ តតិយំ ឈានំ ចតុត្ថំ ឈានំ សមាបជ្ជិ, សមាបជ្ជតិ, សមាបន្នោ; សោ ភិក្ខុ សុញ្ញាគារេ ចតុត្ថស្ស ឈានស្ស លាភី, វសី; តេន ភិក្ខុនា សុញ្ញាគារេ ចតុត្ថំ ឈានំ សច្ឆិកតន៑”តិ ភណន្តស្ស អាបត្តិ ទុក្កដស្ស.
</Paragraph>

<Paragraph number="290" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “យោ តេ ចីវរំ បរិភុញ្ជិ, យោ តេ បិណ្ឌបាតំ បរិភុញ្ជិ, យោ តេ សេនាសនំ បរិភុញ្ជិ, យោ តេ គិលានប្បច្ចយភេសជ្ជបរិក្ខារំ បរិភុញ្ជិ សោ ភិក្ខុ សុញ្ញាគារេ ចតុត្ថំ ឈានំ សមាបជ្ជិ, សមាបជ្ជតិ, សមាបន្នោ; សោ ភិក្ខុ សុញ្ញាគារេ ចតុត្ថស្ស ឈានស្ស លាភី, វសី; តេន ភិក្ខុនា សុញ្ញាគារេ ចតុត្ថំ ឈានំ សច្ឆិកតន៑”តិ ភណន្តស្ស អាបត្តិ ទុក្កដស្ស.
</Paragraph>

</Division>
<Division number="76" book="paci">

<Paragraph number="291" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “យេន តេ វិហារោ បរិភុត្តោ …បេ…  យេន តេ ចីវរំ បរិភុត្តំ, យេន តេ បិណ្ឌបាតោ បរិភុត្តោ, យេន តេ សេនាសនំ បរិភុត្តំ, យេន តេ គិលានប្បច្ចយភេសជ្ជបរិក្ខារោ បរិភុត្តោ សោ ភិក្ខុ សុញ្ញាគារេ ចតុត្ថំ ឈានំ សមាបជ្ជិ, សមាបជ្ជតិ, សមាបន្នោ; សោ ភិក្ខុ សុញ្ញាគារេ ចតុត្ថស្ស ឈានស្ស លាភី, វសី; តេន ភិក្ខុនា សុញ្ញាគារេ ចតុត្ថំ ឈានំ សច្ឆិកតន៑”តិ ភណន្តស្ស អាបត្តិ ទុក្កដស្ស.
</Paragraph>

<Paragraph number="292" book="paci">
<Emphasis>អារោចេយ្យា</Emphasis>តិ អនុបសម្បន្នស្ស—  “យំ ត្វំ អាគម្ម វិហារំ អទាសិ …បេ…  ចីវរំ អទាសិ, បិណ្ឌបាតំ អទាសិ, សេនាសនំ អទាសិ, គិលានប្បច្ចយភេសជ្ជបរិក្ខារំ អទាសិ សោ ភិក្ខុ សុញ្ញាគារេ ចតុត្ថំ ឈានំ សមាបជ្ជិ, សមាបជ្ជតិ, សមាបន្នោ; សោ ភិក្ខុ សុញ្ញាគារេ ចតុត្ថស្ស ឈានស្ស លាភី, វសី; តេន ភិក្ខុនា សុញ្ញាគារេ ចតុត្ថំ ឈានំ សច្ឆិកតន៑”តិ ភណន្តស្ស អាបត្តិ ទុក្កដស្ស.
</Paragraph>

</Division>
<Division number="77" book="paci">

<Paragraph number="293" book="paci">
អនាបត្តិ—  ឧបសម្បន្នស្ស, ភូតំ អារោចេតិ, អាទិកម្មិកស្សាតិ.

</Paragraph>
</Division>

<Paragraph number="294" type="center" book="paci">
ភូតារោចនសិក្ខាបទំ និដ្ឋិតំ អដ្ឋមំ.
</Paragraph>