---
title: "1.5.5.9 សេនាវាសសិក្ខាបទ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="317" book="paci">

<Paragraph number="995" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខូ សតិ ករណីយេ សេនំ គន្ត្វា អតិរេកតិរត្តំ សេនាយ វសន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម សមណា សក្យបុត្តិយា សេនាយ វសិស្សន្តិ. អម្ហាកម្បិ អលាភា, អម្ហាកម្បិ ទុល្លទ្ធំ, យេ មយំ អាជីវស្ស ហេតុ បុត្តទារស្ស ការណា សេនាយ បដិវសាមា”តិ.
</Paragraph>

<Paragraph number="996" book="paci">
អស្សោសុំ ខោ ភិក្ខូ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខូ អតិរេកតិរត្តំ សេនាយ វសិស្សន្តី”តិ …បេ…  “សច្ចំ កិរ តុម្ហេ, ភិក្ខវេ, អតិរេកតិរត្តំ សេនាយ វសថា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, អតិរេកតិរត្តំ សេនាយ វសិស្សថ. នេតំ, មោឃបុរិសា, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="318" book="paci">

<Paragraph number="997" book="paci">
<Emphasis>“សិយា ច តស្ស ភិក្ខុនោ កោចិទេវ បច្ចយោ សេនំ គមនាយ, ទិរត្តតិរត្តំ តេន ភិក្ខុនា សេនាយ វសិតព្ពំ. តតោ ចេ ឧត្តរិ វសេយ្យ, បាចិត្តិយន៑”</Emphasis>តិ. (*49*:<Emphasis>98</Emphasis>)
</Paragraph>

</Division>
<Division number="319" book="paci">

<Paragraph number="998" book="paci">
<Emphasis>សិយា ច តស្ស ភិក្ខុនោ កោចិទេវ បច្ចយោ សេនំ គមនាយា</Emphasis>តិ សិយា បច្ចយោ សិយា ករណីយំ.
</Paragraph>

<Paragraph number="999" book="paci">
<Emphasis>ទិរត្តតិរត្តំ តេន ភិក្ខុនា សេនាយ វសិតព្ពន៑</Emphasis>តិ ទ្វេតិស្សោ រត្តិយោ វសិតព្ពំ.
</Paragraph>

<Paragraph number="1000" book="paci">
<Emphasis>តតោ ចេ ឧត្តរិ វសេយ្យា</Emphasis>តិ ចតុត្ថេ ទិវសេ អត្ថង្គតេ សូរិយេ សេនាយ វសតិ, អាបត្តិ បាចិត្តិយស្ស.
</Paragraph>

</Division>
<Division number="320" book="paci">

<Paragraph number="1001" book="paci">
អតិរេកតិរត្តេ អតិរេកសញ្ញី សេនាយ វសតិ, អាបត្តិ បាចិត្តិយស្ស. អតិរេកតិរត្តេ វេមតិកោ សេនាយ វសតិ, អាបត្តិ បាចិត្តិយស្ស. អតិរេកតិរត្តេ ឩនកសញ្ញី សេនាយ វសតិ, អាបត្តិ បាចិត្តិយស្ស.
</Paragraph>

<Paragraph number="1002" book="paci">
ឩនកតិរត្តេ អតិរេកសញ្ញី, អាបត្តិ ទុក្កដស្ស. ឩនកតិរត្តេ វេមតិកោ, អាបត្តិ ទុក្កដស្ស. ឩនកតិរត្តេ ឩនកសញ្ញី, អនាបត្តិ.
</Paragraph>

</Division>
<Division number="321" book="paci">

<Paragraph number="1003" book="paci">
អនាបត្តិ—  ទ្វេតិស្សោ រត្តិយោ វសតិ, ឩនកទ្វេតិស្សោ រត្តិយោ វសតិ, ទ្វេ រត្តិយោ វសិត្វា តតិយាយ រត្តិយា បុរារុណា និក្ខមិត្វា បុន វសតិ, គិលានោ វសតិ, គិលានស្ស ករណីយេន វសតិ, សេនា វា បដិសេនាយ រុទ្ធា ហោតិ, កេនចិ បលិពុទ្ធោ ហោតិ, អាបទាសុ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="1004" type="center" book="paci">
សេនាវាសសិក្ខាបទំ និដ្ឋិតំ នវមំ.
</Paragraph>