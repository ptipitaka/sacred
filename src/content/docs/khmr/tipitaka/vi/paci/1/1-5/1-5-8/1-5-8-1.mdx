---
title: "1.5.8.1 សហធម្មិកសិក្ខាបទ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="433" book="paci">

<Paragraph number="1302" book="paci">
តេន សមយេន ពុទ្ធោ ភគវា កោសម្ពិយំ វិហរតិ ឃោសិតារាមេ. តេន ខោ បន សមយេន អាយស្មា ឆន្នោ អនាចារំ អាចរតិ. ភិក្ខូ ឯវមាហំសុ—  “មាវុសោ ឆន្ន, ឯវរូបំ អកាសិ. នេតំ កប្បតី”តិ. សោ ឯវំ វទេតិ—  “ន តាវាហំ, អាវុសោ, ឯតស្មឹ សិក្ខាបទេ សិក្ខិស្សាមិ យាវ ន អញ្ញំ ភិក្ខុំ ព្យត្តំ វិនយធរំ បរិបុច្ឆាមី”តិ.
</Paragraph>

<Paragraph number="1303" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាយស្មា ឆន្នោ ភិក្ខូហិ សហធម្មិកំ វុច្ចមានោ ឯវំ វក្ខតិ—  ‘ន តាវាហំ, អាវុសោ, ឯតស្មឹ សិក្ខាបទេ សិក្ខិស្សាមិ យាវ ន អញ្ញំ ភិក្ខុំ ព្យត្តំ វិនយធរំ បរិបុច្ឆាមី’”តិ …បេ…  “សច្ចំ កិរ ត្វំ, ឆន្ន, ភិក្ខូហិ សហធម្មិកំ វុច្ចមានោ ឯវំ វទេសិ—  ‘ន តាវាហំ, អាវុសោ, ឯតស្មឹ សិក្ខាបទេ សិក្ខិស្សាមិ យាវ ន អញ្ញំ ភិក្ខុំ ព្យត្តំ វិនយធរំ បរិបុច្ឆាមី’”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម ត្វំ, មោឃបុរិស, ភិក្ខូហិ សហធម្មិកំ វុច្ចមានោ ឯវំ វក្ខសិ—  ‘ន តាវាហំ, អាវុសោ, ឯតស្មឹ សិក្ខាបទេ សិក្ខិស្សាមិ យាវ ន អញ្ញំ ភិក្ខុំ ព្យត្តំ វិនយធរំ បរិបុច្ឆាមី’តិ. នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="434" book="paci">

<Paragraph number="1304" book="paci">
<Emphasis>“យោ បន ភិក្ខុ ភិក្ខូហិ សហធម្មិកំ វុច្ចមានោ ឯវំ វទេយ្យ—  ‘ន តាវាហំ, អាវុសោ, ឯតស្មឹ សិក្ខាបទេ សិក្ខិស្សាមិ យាវ ន អញ្ញំ ភិក្ខុំ ព្យត្តំ វិនយធរំ បរិបុច្ឆាមី’តិ, បាចិត្តិយំ. សិក្ខមានេន, ភិក្ខវេ, ភិក្ខុនា អញ្ញាតព្ពំ បរិបុច្ឆិតព្ពំ បរិបញ្ហិតព្ពំ. អយំ តត្ថ សាមីចី”</Emphasis>តិ. (*71*:<Emphasis>120</Emphasis>)
</Paragraph>

</Division>
<Division number="435" book="paci">

<Paragraph number="1305" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="1306" book="paci">
<Emphasis>ភិក្ខូហី</Emphasis>តិ អញ្ញេហិ ភិក្ខូហិ.
</Paragraph>

<Paragraph number="1307" book="paci">
<Emphasis>សហធម្មិកំ</Emphasis> នាម យំ ភគវតា បញ្ញត្តំ សិក្ខាបទំ ឯតំ សហធម្មិកំ នាម. តេន វុច្ចមានោ ឯវំ វទេតិ—  “ន តាវាហំ, អាវុសោ, ឯតស្មឹ សិក្ខាបទេ សិក្ខិស្សាមិ យាវ ន អញ្ញំ ភិក្ខុំ ព្យត្តំ វិនយធរំ បរិបុច្ឆាមី”តិ. បណ្ឌិតំ ព្យត្តំ មេធាវឹ ពហុស្សុតំ ធម្មកថិកំ បរិបុច្ឆាមីតិ ភណតិ, អាបត្តិ បាចិត្តិយស្ស.
</Paragraph>

</Division>
<Division number="436" book="paci">

<Paragraph number="1308" book="paci">
ឧបសម្បន្នេ ឧបសម្បន្នសញ្ញី ឯវំ វទេតិ, អាបត្តិ បាចិត្តិយស្ស. ឧបសម្បន្នេ វេមតិកោ ឯវំ វទេតិ, អាបត្តិ បាចិត្តិយស្ស. ឧបសម្បន្នេ អនុបសម្បន្នសញ្ញី ឯវំ វទេតិ, អាបត្តិ បាចិត្តិយស្ស.
</Paragraph>

<Paragraph number="1309" book="paci">
អបញ្ញត្តេន វុច្ចមានោ—  “ឥទំ ន សល្លេខាយ ន ធុតត្ថាយ ន បាសាទិកតាយ ន អបចយាយ ន វីរិយារម្ភាយ សំវត្តតី”តិ ឯវំ វទេតិ, “ន តាវាហំ, អាវុសោ, ឯតស្មឹ សិក្ខាបទេ សិក្ខិស្សាមិ យាវ ន អញ្ញំ ភិក្ខុំ ព្យត្តំ វិនយធរំ បណ្ឌិតំ មេធាវឹ ពហុស្សុតំ ធម្មកថិកំ បរិបុច្ឆាមី”តិ ភណតិ, អាបត្តិ ទុក្កដស្ស.
</Paragraph>

<Paragraph number="1310" book="paci">
អនុបសម្បន្នេន បញ្ញត្តេន វា អបញ្ញត្តេន វា វុច្ចមានោ—  “ឥទំ ន សល្លេខាយ ន ធុតត្ថាយ ន បាសាទិកតាយ ន អបចយាយ ន វីរិយារម្ភាយ សំវត្តតី”តិ ឯវំ វទេតិ, “ន តាវាហំ, អាវុសោ, ឯតស្មឹ សិក្ខាបទេ សិក្ខិស្សាមិ យាវ ន អញ្ញំ ភិក្ខុំ ព្យត្តំ វិនយធរំ បណ្ឌិតំ មេធាវឹ ពហុស្សុតំ ធម្មកថិកំ បរិបុច្ឆាមី”តិ ភណតិ, អាបត្តិ ទុក្កដស្ស. អនុបសម្បន្នេ ឧបសម្បន្នសញ្ញី, អាបត្តិ ទុក្កដស្ស. អនុបសម្បន្នេ វេមតិកោ, អាបត្តិ ទុក្កដស្ស. អនុបសម្បន្នេ អនុបសម្បន្នសញ្ញី, អាបត្តិ ទុក្កដស្ស.
</Paragraph>

<Paragraph number="1311" book="paci">
<Emphasis>សិក្ខមានេនា</Emphasis>តិ សិក្ខិតុកាមេន.
</Paragraph>

<Paragraph number="1312" book="paci">
<Emphasis>អញ្ញាតព្ពន៑</Emphasis>តិ ជានិតព្ពំ.
</Paragraph>

<Paragraph number="1313" book="paci">
<Emphasis>បរិបុច្ឆិតព្ពន៑</Emphasis>តិ “ឥទំ, ភន្តេ, កថំ; ឥមស្ស វា ក្វត្ថោ”តិ?
</Paragraph>

<Paragraph number="1314" book="paci">
<Emphasis>បរិបញ្ហិតព្ពន៑</Emphasis>តិ ចិន្តេតព្ពំ តុលយិតព្ពំ.
</Paragraph>

<Paragraph number="1315" book="paci">
<Emphasis>អយំ តត្ថ សាមីចី</Emphasis>តិ អយំ តត្ថ អនុធម្មតា.
</Paragraph>

</Division>
<Division number="437" book="paci">

<Paragraph number="1316" book="paci">
អនាបត្តិ—  “ជានិស្សាមិ សិក្ខិស្សាមី”តិ ភណតិ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="1317" type="center" book="paci">
សហធម្មិកសិក្ខាបទំ និដ្ឋិតំ បឋមំ.
</Paragraph>