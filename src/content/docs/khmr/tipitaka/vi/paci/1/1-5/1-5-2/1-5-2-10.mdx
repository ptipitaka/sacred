---
title: "1.5.2.10 សប្បាណកសិក្ខាបទ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="139" book="paci">

<Paragraph number="473" book="paci">
តេន សមយេន ពុទ្ធោ ភគវា អាឡវិយំ វិហរតិ អគ្គាឡវេ ចេតិយេ. តេន ខោ បន សមយេន អាឡវកា ភិក្ខូ នវកម្មំ ករោន្តា ជានំ សប្បាណកំ ឧទកំ តិណម្បិ មត្តិកម្បិ សិញ្ចន្តិបិ សិញ្ចាបេន្តិបិ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាឡវកា ភិក្ខូ ជានំ សប្បាណកំ ឧទកំ តិណម្បិ មត្តិកម្បិ សិញ្ចិស្សន្តិបិ សិញ្ចាបេស្សន្តិបី”តិ. អថ ខោ តេ ភិក្ខូ អាឡវកេ ភិក្ខូ អនេកបរិយាយេន វិគរហិត្វា ភគវតោ ឯតមត្ថំ អារោចេសុំ …បេ…  “សច្ចំ កិរ តុម្ហេ, ភិក្ខវេ, ជានំ សប្បាណកំ ឧទកំ តិណម្បិ មត្តិកម្បិ សិញ្ចថបិ សិញ្ចាបេថបី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, ជានំ សប្បាណកំ ឧទកំ តិណម្បិ មត្តិកម្បិ សិញ្ចិស្សថបិ សិញ្ចាបេស្សថបិ. នេតំ, មោឃបុរិសា, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="140" book="paci">

<Paragraph number="474" book="paci">
<Emphasis>“យោ បន ភិក្ខុ ជានំ សប្បាណកំ ឧទកំ តិណំ វា មត្តិកំ វា សិញ្ចេយ្យ វា សិញ្ចាបេយ្យ វា, បាចិត្តិយន៑”</Emphasis>តិ. (*20*:<Emphasis>69</Emphasis>)
</Paragraph>

</Division>
<Division number="141" book="paci">

<Paragraph number="475" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="476" book="paci">
<Emphasis>ជានាតិ</Emphasis> នាម សាមំ វា ជានាតិ. អញ្ញេ វា តស្ស អារោចេន្តិ.
</Paragraph>

<Paragraph number="477" book="paci">
<Emphasis>សិញ្ចេយ្យា</Emphasis>តិ សយំ សិញ្ចតិ, អាបត្តិ បាចិត្តិយស្ស.
</Paragraph>

<Paragraph number="478" book="paci">
<Emphasis>សិញ្ចាបេយ្យា</Emphasis>តិ អញ្ញំ អាណាបេតិ, អាបត្តិ បាចិត្តិយស្ស. សកឹ អាណត្តោ ពហុកម្បិ សិញ្ចតិ, អាបត្តិ បាចិត្តិយស្ស.
</Paragraph>

</Division>
<Division number="142" book="paci">

<Paragraph number="479" book="paci">
សប្បាណកេ សប្បាណកសញ្ញី តិណំ វា មត្តិកំ វា សិញ្ចតិ វា សិញ្ចាបេតិ វា, អាបត្តិ បាចិត្តិយស្ស. សប្បាណកេ វេមតិកោ តិណំ វា មត្តិកំ វា សិញ្ចតិ វា សិញ្ចាបេតិ វា, អាបត្តិ ទុក្កដស្ស. សប្បាណកេ អប្បាណកសញ្ញី តិណំ វា មត្តិកំ វា សិញ្ចតិ វា សិញ្ចាបេតិ វា, អនាបត្តិ. អប្បាណកេ សប្បាណកសញ្ញី, អាបត្តិ ទុក្កដស្ស. អប្បាណកេ វេមតិកោ, អាបត្តិ ទុក្កដស្ស. អប្បាណកេ អប្បាណកសញ្ញី, អនាបត្តិ.
</Paragraph>

</Division>
<Division number="143" book="paci">

<Paragraph number="480" book="paci">
អនាបត្តិ—  អសញ្ចិច្ច, អស្សតិយា, អជានន្តស្ស, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="481" type="center" book="paci">
សប្បាណកសិក្ខាបទំ និដ្ឋិតំ ទសមំ.

  
ភូតគាមវគ្គោ ទុតិយោ.



</Paragraph>

<Paragraph number="482" type="center" book="paci">
តស្សុទ្ទានំ


</Paragraph>

<Paragraph number="483" type="verses" book="paci">
_ភូតំ អញ្ញាយ ឧជ្ឈាយំ,_  
_បក្កមន្តេន តេ ទុវេ;_  
_បុព្ពេ និក្កឌ្ឍនាហច្ច,_  
_ទ្វារំ សប្បាណកេន ចាតិ._
</Paragraph>