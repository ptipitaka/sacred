---
title: "1.5.7.6 ថេយ្យសត្ថសិក្ខាបទ"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="407" book="paci">

<Paragraph number="1223" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អញ្ញតរោ សត្ថោ រាជគហា បដិយាលោកំ គន្តុកាមោ ហោតិ. អញ្ញតរោ ភិក្ខុ តេ មនុស្សេ ឯតទវោច—  “អហម្បាយស្មន្តេហិ សទ្ធឹ គមិស្សាមី”តិ. “មយំ ខោ, ភន្តេ, សុង្កំ បរិហរិស្សាមា”តិ. “បជានាថាវុសោ”តិ. អស្សោសុំ ខោ កម្មិយា—  “សត្ថោ កិរ សុង្កំ បរិហរិស្សតី”តិ. តេ មគ្គេ បរិយុដ្ឋឹសុ. អថ ខោ តេ កម្មិយា តំ សត្ថំ គហេត្វា អច្ឆិន្ទិត្វា តំ ភិក្ខុំ ឯតទវោចុំ—  “កិស្ស ត្វំ, ភន្តេ, ជានំ ថេយ្យសត្ថេន សទ្ធឹ គច្ឆសី”តិ? បលិពុន្ធេត្វា មុញ្ចឹសុ.
</Paragraph>

<Paragraph number="1224" book="paci">
អថ ខោ សោ ភិក្ខុ សាវត្ថឹ គន្ត្វា ភិក្ខូនំ ឯតមត្ថំ អារោចេសិ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខុ ជានំ ថេយ្យសត្ថេន សទ្ធឹ សំវិធាយ ឯកទ្ធានមគ្គំ បដិបជ្ជិស្សតី”តិ …បេ…  “សច្ចំ កិរ ត្វំ, ភិក្ខុ, ជានំ ថេយ្យសត្ថេន សទ្ធឹ សំវិធាយ ឯកទ្ធានមគ្គំ បដិបជ្ជសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម ត្វំ, មោឃបុរិស, ជានំ ថេយ្យសត្ថេន សទ្ធឹ សំវិធាយ ឯកទ្ធានមគ្គំ បដិបជ្ជិស្សសិ. នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="408" book="paci">

<Paragraph number="1225" book="paci">
<Emphasis>“យោ បន ភិក្ខុ ជានំ ថេយ្យសត្ថេន</Emphasis> <Emphasis>សទ្ធឹ សំវិធាយ ឯកទ្ធានមគ្គំ បដិបជ្ជេយ្យ, អន្តមសោ គាមន្តរម្បិ, បាចិត្តិយន៑”</Emphasis>តិ. (*66*:<Emphasis>115</Emphasis>)
</Paragraph>

</Division>
<Division number="409" book="paci">

<Paragraph number="1226" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="1227" book="paci">
<Emphasis>ជានាតិ</Emphasis> នាម សាមំ វា ជានាតិ, អញ្ញេ វា តស្ស អារោចេន្តិ, សោ វា អារោចេតិ.
</Paragraph>

<Paragraph number="1228" book="paci">
<Emphasis>ថេយ្យសត្ថោ</Emphasis> នាម ចោរា កតកម្មា វា ហោន្តិ អកតកម្មា វា, រាជានំ វា ថេយ្យំ គច្ឆន្តិ សុង្កំ វា បរិហរន្តិ.
</Paragraph>

<Paragraph number="1229" book="paci">
<Emphasis>សទ្ធិន៑</Emphasis>តិ ឯកតោ.
</Paragraph>

<Paragraph number="1230" book="paci">
<Emphasis>សំវិធាយា</Emphasis>តិ—  “គច្ឆាមាវុសោ, គច្ឆាម, ភន្តេ; គច្ឆាម, ភន្តេ, គច្ឆាមាវុសោ, អជ្ជ វា ហិយ្យោ វា បរេ វា គច្ឆាមា”តិ សំវិទហតិ, អាបត្តិ ទុក្កដស្ស.
</Paragraph>

<Paragraph number="1231" book="paci">
<Emphasis>អន្តមសោ គាមន្តរម្បី</Emphasis>តិ កុក្កុដសម្បាតេ គាមេ គាមន្តរេ គាមន្តរេ អាបត្តិ បាចិត្តិយស្ស. អគាមកេ អរញ្ញេ អទ្ធយោជនេ អទ្ធយោជនេ អាបត្តិ បាចិត្តិយស្ស.
</Paragraph>

</Division>
<Division number="410" book="paci">

<Paragraph number="1232" book="paci">
ថេយ្យសត្ថេ ថេយ្យសត្ថសញ្ញី សំវិធាយ ឯកទ្ធានមគ្គំ បដិបជ្ជតិ, អន្តមសោ គាមន្តរម្បិ, អាបត្តិ បាចិត្តិយស្ស. ថេយ្យសត្ថេ វេមតិកោ សំវិធាយ ឯកទ្ធានមគ្គំ បដិបជ្ជតិ, អន្តមសោ គាមន្តរម្បិ, អាបត្តិ ទុក្កដស្ស. ថេយ្យសត្ថេ អថេយ្យសត្ថសញ្ញី សំវិធាយ ឯកទ្ធានមគ្គំ បដិបជ្ជតិ, អន្តមសោ គាមន្តរម្បិ, អនាបត្តិ. ភិក្ខុ សំវិទហតិ, មនុស្សា ន សំវិទហន្តិ, អាបត្តិ ទុក្កដស្ស. អថេយ្យសត្ថេ ថេយ្យសត្ថសញ្ញី, អាបត្តិ ទុក្កដស្ស. អថេយ្យសត្ថេ វេមតិកោ, អាបត្តិ ទុក្កដស្ស. អថេយ្យសត្ថេ អថេយ្យសត្ថសញ្ញី អនាបត្តិ.
</Paragraph>

</Division>
<Division number="411" book="paci">

<Paragraph number="1233" book="paci">
អនាបត្តិ—  អសំវិទហិត្វា គច្ឆតិ, មនុស្សា សំវិទហន្តិ ភិក្ខុ ន សំវិទហតិ, វិសង្កេតេន គច្ឆតិ, អាបទាសុ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="1234" type="center" book="paci">
ថេយ្យសត្ថសិក្ខាបទំ និដ្ឋិតំ ឆដ្ឋំ.
</Paragraph>