---
title: "1.5.3.8 នាវាភិរុហនសិក្ខាបទ"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="186" book="paci">

<Paragraph number="609" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខូ ភិក្ខុនីហិ សទ្ធឹ សំវិធាយ ឯកំ នាវំ អភិរុហន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “យថេវ មយំ សបជាបតិកា នាវាយ កីឡាម, ឯវមេវិមេ សមណា សក្យបុត្តិយា ភិក្ខុនីហិ សទ្ធឹ សំវិធាយ នាវាយ កីឡន្តី”តិ.
</Paragraph>

<Paragraph number="610" book="paci">
អស្សោសុំ ខោ ភិក្ខូ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខូ ភិក្ខុនីហិ សទ្ធឹ សំវិធាយ ឯកំ នាវំ អភិរុហិស្សន្តី”តិ …បេ…  “សច្ចំ កិរ តុម្ហេ, ភិក្ខវេ, ភិក្ខុនីហិ សទ្ធឹ សំវិធាយ ឯកំ នាវំ អភិរុហថា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, ភិក្ខុនីហិ សទ្ធឹ សំវិធាយ ឯកំ នាវំ អភិរុហិស្សថ. នេតំ, មោឃបុរិសា, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

<Paragraph number="611" book="paci">
<Emphasis>“យោ បន ភិក្ខុ ភិក្ខុនិយា សទ្ធឹ សំវិធាយ ឯកំ នាវំ អភិរុហេយ្យ, ឧទ្ធង្គាមិនឹ វា អធោគាមិនឹ</Emphasis> <Emphasis>វា, បាចិត្តិយន៑”</Emphasis>តិ.
</Paragraph>

<Paragraph number="612" book="paci">
ឯវញ្ចិទំ ភគវតា ភិក្ខូនំ សិក្ខាបទំ បញ្ញត្តំ ហោតិ.
</Paragraph>

</Division>
<Division number="187" book="paci">

<Paragraph number="613" book="paci">
តេន ខោ បន សមយេន សម្ពហុលា ភិក្ខូ ច ភិក្ខុនិយោ ច សាកេតា សាវត្ថឹ អទ្ធានមគ្គប្បដិបន្នា ហោន្តិ. អន្តរាមគ្គេ នទី តរិតព្ពា ហោតិ. អថ ខោ តា ភិក្ខុនិយោ តេ ភិក្ខូ ឯតទវោចុំ—  “មយម្បិ អយ្យេហិ សទ្ធឹ ឧត្តរិស្សាមា”តិ. “ន, ភគិនី, កប្បតិ ភិក្ខុនិយា សទ្ធឹ សំវិធាយ ឯកំ នាវំ អភិរុហិតុំ; តុម្ហេ វា បឋមំ ឧត្តរថ មយំ វា ឧត្តរិស្សាមា”តិ. “អយ្យា, ភន្តេ, អគ្គបុរិសា. អយ្យាវ បឋមំ ឧត្តរន្តូ”តិ. អថ ខោ តាសំ ភិក្ខុនីនំ បច្ឆា ឧត្តរន្តីនំ ចោរា អច្ឆិន្ទឹសុ ច ទូសេសុញ្ច. អថ ខោ តា ភិក្ខុនិយោ សាវត្ថឹ គន្ត្វា ភិក្ខុនីនំ ឯតមត្ថំ អារោចេសុំ. ភិក្ខុនិយោ ភិក្ខូនំ ឯតមត្ថំ អារោចេសុំ. ភិក្ខូ ភគវតោ ឯតមត្ថំ អារោចេសុំ.
</Paragraph>

<Paragraph number="614" book="paci">
អថ ខោ ភគវា ឯតស្មឹ និទានេ ឯតស្មឹ បករណេ ធម្មឹ កថំ កត្វា ភិក្ខូ អាមន្តេសិ—  “អនុជានាមិ, ភិក្ខវេ, តិរិយំ តរណាយ ភិក្ខុនិយា សទ្ធឹ សំវិធាយ ឯកំ នាវំ អភិរុហិតុំ. ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="188" book="paci">

<Paragraph number="615" book="paci">
<Emphasis>“យោ បន ភិក្ខុ ភិក្ខុនិយា សទ្ធឹ សំវិធាយ ឯកំ នាវំ អភិរុហេយ្យ ឧទ្ធង្គាមិនឹ វា អធោគាមិនឹ វា, អញ្ញត្រ តិរិយំ តរណាយ, បាចិត្តិយន៑”</Emphasis>តិ. (*28*:<Emphasis>77</Emphasis>)
</Paragraph>

</Division>
<Division number="189" book="paci">

<Paragraph number="616" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="617" book="paci">
<Emphasis>ភិក្ខុនី</Emphasis> នាម ឧភតោសំឃេ ឧបសម្បន្នា.
</Paragraph>

<Paragraph number="618" book="paci">
<Emphasis>សទ្ធិន៑</Emphasis>តិ ឯកតោ.
</Paragraph>

<Paragraph number="619" book="paci">
<Emphasis>សំវិធាយា</Emphasis>តិ “អភិរុហាម, ភគិនិ, អភិរុហាមាយ្យ; អភិរុហាមាយ្យ, អភិរុហាម, ភគិនិ; អជ្ជ វា ហិយ្យោ វា បរេ វា អភិរុហាមា”តិ សំវិទហតិ អាបត្តិ ទុក្កដស្ស.
</Paragraph>

<Paragraph number="620" book="paci">
ភិក្ខុនិយា អភិរុឡ្ហេ ភិក្ខុ អភិរុហតិ, អាបត្តិ បាចិត្តិយស្ស. ភិក្ខុម្ហិ អភិរុឡ្ហេ ភិក្ខុនី អភិរុហតិ, អាបត្តិ បាចិត្តិយស្ស. ឧភោ វា អភិរុហន្តិ, អាបត្តិ បាចិត្តិយស្ស.
</Paragraph>

<Paragraph number="621" book="paci">
<Emphasis>ឧទ្ធង្គាមិនិន៑</Emphasis>តិ ឧជ្ជវនិកាយ.
</Paragraph>

<Paragraph number="622" book="paci">
<Emphasis>អធោគាមិនិន៑</Emphasis>តិ ឱជវនិកាយ.
</Paragraph>

<Paragraph number="623" book="paci">
<Emphasis>អញ្ញត្រ តិរិយំ តរណាយា</Emphasis>តិ ឋបេត្វា តិរិយំ តរណំ.
</Paragraph>

<Paragraph number="624" book="paci">
កុក្កុដសម្បាតេ គាមេ, គាមន្តរេ គាមន្តរេ អាបត្តិ បាចិត្តិយស្ស. អគាមកេ អរញ្ញេ, អឌ្ឍយោជនេ អឌ្ឍយោជនេ អាបត្តិ បាចិត្តិយស្ស.
</Paragraph>

</Division>
<Division number="190" book="paci">

<Paragraph number="625" book="paci">
សំវិទហិតេ សំវិទហិតសញ្ញី ឯកំ នាវំ អភិរុហតិ ឧទ្ធង្គាមិនឹ វា អធោគាមិនឹ វា, អញ្ញត្រ តិរិយំ តរណាយ, អាបត្តិ បាចិត្តិយស្ស. សំវិទហិតេ វេមតិកោ ឯកំ នាវំ អភិរុហតិ ឧទ្ធង្គាមិនឹ វា អធោគាមិនឹ វា, អញ្ញត្រ តិរិយំ តរណាយ, អាបត្តិ បាចិត្តិយស្ស. សំវិទហិតេ អសំវិទហិតសញ្ញី ឯកំ នាវំ អភិរុហតិ ឧទ្ធង្គាមិនឹ វា អធោគាមិនឹ វា, អញ្ញត្រ តិរិយំ តរណាយ, អាបត្តិ បាចិត្តិយស្ស.
</Paragraph>

<Paragraph number="626" book="paci">
ភិក្ខុ សំវិទហតិ, ភិក្ខុនី ន សំវិទហតិ, អាបត្តិ ទុក្កដស្ស. អសំវិទហិតេ សំវិទហិតសញ្ញី, អាបត្តិ ទុក្កដស្ស. អសំវិទហិតេ វេមតិកោ, អាបត្តិ ទុក្កដស្ស. អសំវិទហិតេ, អសំវិទហិតសញ្ញី, អនាបត្តិ.
</Paragraph>

</Division>
<Division number="191" book="paci">

<Paragraph number="627" book="paci">
អនាបត្តិ—  តិរិយំ តរណាយ, អសំវិទហិត្វា អភិរុហន្តិ, ភិក្ខុនី សំវិទហតិ, ភិក្ខុ ន សំវិទហតិ, វិសង្កេតេន អភិរុហន្តិ, អាបទាសុ ឧម្មត្តកស្ស, អាទិកម្មិស្សាតិ.

</Paragraph>
</Division>

<Paragraph number="628" type="center" book="paci">
នាវាភិរុហនសិក្ខាបទំ និដ្ឋិតំ អដ្ឋមំ.
</Paragraph>