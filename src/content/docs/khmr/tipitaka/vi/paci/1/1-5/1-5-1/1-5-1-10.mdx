---
title: "1.5.1.10 បថវីខណនសិក្ខាបទ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="84" book="paci">

<Paragraph number="321" book="paci">
តេន សមយេន ពុទ្ធោ ភគវា អាឡវិយំ វិហរតិ អគ្គាឡវេ ចេតិយេ. តេន ខោ បន សមយេន អាឡវកា ភិក្ខូ នវកម្មំ ករោន្តា បថវឹ ខណន្តិបិ ខណាបេន្តិបិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម សមណា សក្យបុត្តិយា បថវឹ ខណិស្សន្តិបិ ខណាបេស្សន្តិបិ. ឯកិន្ទ្រិយំ សមណា សក្យបុត្តិយា ជីវំ វិហេឋេន្តី”តិ.
</Paragraph>

<Paragraph number="322" book="paci">
អស្សោសុំ ខោ ភិក្ខូ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាឡវកា ភិក្ខូ បថវឹ ខណិស្សន្តិបិ ខណាបេស្សន្តិបី”តិ …បេ…  “សច្ចំ កិរ តុម្ហេ, ភិក្ខវេ, បថវឹ ខណថបិ ខណាបេថបី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, បថវឹ ខណិស្សថបិ ខណាបេស្សថបិ. ជីវសញ្ញិនោ ហិ, មោឃបុរិសា, មនុស្សា បថវិយា. នេតំ, មោឃបុរិសា, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="85" book="paci">

<Paragraph number="323" book="paci">
<Emphasis>“យោ បន ភិក្ខុ បថវឹ ខណេយ្យ វា ខណាបេយ្យ វា, បាចិត្តិយន៑”</Emphasis>តិ. (*10*:<Emphasis>59</Emphasis>)
</Paragraph>

</Division>
<Division number="86" book="paci">

<Paragraph number="324" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="325" book="paci">
<Emphasis>បថវី</Emphasis> នាម ទ្វេ បថវិយោ—  ជាតា ច បថវី អជាតា ច បថវី.
</Paragraph>

<Paragraph number="326" book="paci">
<Emphasis>ជាតា</Emphasis> នាម បថវី—  សុទ្ធបំសុ សុទ្ធមត្តិកា អប្បបាសាណា អប្បសក្ខរា អប្បកឋលា អប្បមរុម្ពា អប្បវាលិកា, យេភុយ្យេនបំសុកា, យេភុយ្យេនមត្តិកា. អទឌ្ឍាបិ វុច្ចតិ ជាតា បថវី. យោបិ បំសុបុញ្ជោ វា មត្តិកាបុញ្ជោ វា អតិរេកចាតុមាសំ ឱវដ្ឋោ, អយម្បិ វុច្ចតិ ជាតា បថវី.
</Paragraph>

<Paragraph number="327" book="paci">
<Emphasis>អជាតា</Emphasis> នាម បថវី—  សុទ្ធបាសាណា សុទ្ធសក្ខរា សុទ្ធកឋលា សុទ្ធមរុម្ពា សុទ្ធវាលិកា អប្បបំសុកា អប្បមត្តិកា, យេភុយ្យេនបាសាណា, យេភុយ្យេនសក្ខរា, យេភុយ្យេនកឋលា, យេភុយ្យេនមរុម្ពា, យេភុយ្យេនវាលិកា. ទឌ្ឍាបិ វុច្ចតិ អជាតា បថវី. យោបិ បំសុបុញ្ជោ វា មត្តិកាបុញ្ជោ វា ឱមកចាតុមាសំ ឱវដ្ឋោ, អយម្បិ វុច្ចតិ អជាតា បថវី.
</Paragraph>

<Paragraph number="328" book="paci">
<Emphasis>ខណេយ្យា</Emphasis>តិ សយំ ខណតិ, អាបត្តិ បាចិត្តិយស្ស.
</Paragraph>

<Paragraph number="329" book="paci">
<Emphasis>ខណាបេយ្យា</Emphasis>តិ អញ្ញំ អាណាបេតិ, អាបត្តិ បាចិត្តិយស្ស. សកឹ អាណត្តោ ពហុកម្បិ ខណតិ, អាបត្តិ បាចិត្តិយស្ស.
</Paragraph>

</Division>
<Division number="87" book="paci">

<Paragraph number="330" book="paci">
បថវិយា បថវិសញ្ញី ខណតិ វា ខណាបេតិ វា, ភិន្ទតិ វា ភេទាបេតិ វា, ទហតិ វា ទហាបេតិ វា, អាបត្តិ បាចិត្តិយស្ស.
</Paragraph>

<Paragraph number="331" book="paci">
បថវិយា វេមតិកោ ខណតិ វា ខណាបេតិ វា, ភិន្ទតិ វា ភេទាបេតិ វា, ទហតិ វា ទហាបេតិ វា, អាបត្តិ ទុក្កដស្ស.
</Paragraph>

<Paragraph number="332" book="paci">
បថវិយា អបថវិសញ្ញី ខណតិ វា ខណាបេតិ វា, ភិន្ទតិ វា ភេទាបេតិ វា, ទហតិ វា ទហាបេតិ វា, អនាបត្តិ.
</Paragraph>

<Paragraph number="333" book="paci">
អបថវិយា បថវិសញ្ញី, អាបត្តិ ទុក្កដស្ស. អបថវិយា វេមតិកោ, អាបត្តិ ទុក្កដស្ស. អបថវិយា អបថវិសញ្ញី, អនាបត្តិ.
</Paragraph>

</Division>
<Division number="88" book="paci">

<Paragraph number="334" book="paci">
អនាបត្តិ—  “ឥមំ ជាន, ឥមំ ទេហិ, ឥមំ អាហរ, ឥមិនា អត្ថោ, ឥមំ កប្បិយំ ករោហី”តិ ភណតិ, អសញ្ចិច្ច, អសតិយា, អជានន្តស្ស, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="335" type="center" book="paci">
បថវីខណនសិក្ខាបទំ និដ្ឋិតំ ទសមំ.

  
មុសាវាទវគ្គោ បឋមោ.



</Paragraph>

<Paragraph number="336" type="center" book="paci">
តស្សុទ្ទានំ


</Paragraph>

<Paragraph number="337" type="verses" book="paci">
_មុសា ឱមសបេសុញ្ញំ,_  
_បទសេយ្យាយ វេ ទុវេ;_  
_អញ្ញត្រ វិញ្ញុនា ភូតា,_  
_ទុដ្ឋុល្លាបត្តិ ខណនាតិ._
</Paragraph>