---
title: "1.5.3.7 សំវិធានសិក្ខាបទ"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="180" book="paci">

<Paragraph number="589" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខូ ភិក្ខុនីហិ សទ្ធឹ សំវិធាយ ឯកទ្ធានមគ្គំ បដិបជ្ជន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “យថេវ មយំ សបជាបតិកា អាហិណ្ឌាម, ឯវមេវិមេ សមណា សក្យបុត្តិយា ភិក្ខុនីហិ សទ្ធឹ សំវិធាយ អាហិណ្ឌន្តី”តិ.
</Paragraph>

<Paragraph number="590" book="paci">
អស្សោសុំ ខោ ភិក្ខូ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខូ ភិក្ខុនីហិ សទ្ធឹ សំវិធាយ ឯកទ្ធានមគ្គំ បដិបជ្ជិស្សន្តី”តិ …បេ…  “សច្ចំ កិរ តុម្ហេ, ភិក្ខវេ, ភិក្ខុនីហិ សទ្ធឹ សំវិធាយ ឯកទ្ធានមគ្គំ បដិបជ្ជថា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, ភិក្ខុនីហិ សទ្ធឹ សំវិធាយ ឯកទ្ធានមគ្គំ បដិបជ្ជិស្សថ. នេតំ, មោឃបុរិសា, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ.
</Paragraph>

<Paragraph number="591" book="paci">
<Emphasis>“យោ បន ភិក្ខុ ភិក្ខុនិយា សទ្ធឹ សំវិធាយ ឯកទ្ធានមគ្គំ បដិបជ្ជេយ្យ, អន្តមសោ គាមន្តរម្បិ, បាចិត្តិយន៑”</Emphasis>តិ.
</Paragraph>

<Paragraph number="592" book="paci">
ឯវញ្ចិទំ ភគវតា ភិក្ខូនំ សិក្ខាបទំ បញ្ញត្តំ ហោតិ.
</Paragraph>

</Division>
<Division number="181" book="paci">

<Paragraph number="593" book="paci">
តេន ខោ បន សមយេន សម្ពហុលា ភិក្ខូ ច ភិក្ខុនិយោ ច សាកេតា សាវត្ថឹ អទ្ធានមគ្គប្បដិបន្នា ហោន្តិ. អថ ខោ តា ភិក្ខុនិយោ តេ ភិក្ខូ ឯតទវោចុំ—  “មយម្បិ អយ្យេហិ សទ្ធឹ គមិស្សាមា”តិ. “ន, ភគិនី, កប្បតិ ភិក្ខុនិយា សទ្ធឹ សំវិធាយ ឯកទ្ធានមគ្គំ បដិបជ្ជិតុំ. តុម្ហេ វា បឋមំ គច្ឆថ មយំ វា គមិស្សាមា”តិ. “អយ្យា, ភន្តេ, អគ្គបុរិសា. អយ្យាវ បឋមំ គច្ឆន្តូ”តិ. អថ ខោ តាសំ ភិក្ខុនីនំ បច្ឆា គច្ឆន្តីនំ អន្តរាមគ្គេ ចោរា អច្ឆិន្ទឹសុ ច ទូសេសុញ្ច. អថ ខោ តា ភិក្ខុនិយោ សាវត្ថឹ គន្ត្វា ភិក្ខុនីនំ ឯតមត្ថំ អារោចេសុំ. ភិក្ខុនិយោ ភិក្ខូនំ ឯតមត្ថំ អារោចេសុំ. ភិក្ខូ ភគវតោ ឯតមត្ថំ អារោចេសុំ.
</Paragraph>

<Paragraph number="594" book="paci">
អថ ខោ ភគវា ឯតស្មឹ និទានេ ឯតស្មឹ បករណេ ធម្មឹ កថំ កត្វា ភិក្ខូ អាមន្តេសិ—  “អនុជានាមិ, ភិក្ខវេ, សត្ថគមនីយេ មគ្គេ សាសង្កសម្មតេ សប្បដិភយេ ភិក្ខុនិយា សទ្ធឹ សំវិធាយ ឯកទ្ធានមគ្គំ បដិបជ្ជិតុំ. ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="182" book="paci">

<Paragraph number="595" book="paci">
<Emphasis>“យោ បន ភិក្ខុ ភិក្ខុនិយា សទ្ធឹ សំវិធាយ ឯកទ្ធានមគ្គំ បដិបជ្ជេយ្យ, អន្តមសោ គាមន្តរម្បិ, អញ្ញត្រ សមយា, បាចិត្តិយំ. តត្ថាយំ សមយោ. សត្ថគមនីយោ ហោតិ មគ្គោ សាសង្កសម្មតោ សប្បដិភយោ—  អយំ តត្ថ សមយោ”</Emphasis>តិ. (*27*:<Emphasis>76</Emphasis>)
</Paragraph>

</Division>
<Division number="183" book="paci">

<Paragraph number="596" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="597" book="paci">
<Emphasis>ភិក្ខុនី</Emphasis> នាម ឧភតោសំឃេ ឧបសម្បន្នា.
</Paragraph>

<Paragraph number="598" book="paci">
<Emphasis>សទ្ធិន៑</Emphasis>តិ ឯកតោ.
</Paragraph>

<Paragraph number="599" book="paci">
<Emphasis>សំវិធាយា</Emphasis>តិ—  “គច្ឆាម, ភគិនិ, គច្ឆាមាយ្យ; គច្ឆាមាយ្យ, គច្ឆាម, ភគិនិ; អជ្ជ វា ហិយ្យោ វា បរេ វា គច្ឆាមា”តិ សំវិទហតិ, អាបត្តិ ទុក្កដស្ស.
</Paragraph>

<Paragraph number="600" book="paci">
<Emphasis>អន្តមសោ គាមន្តរម្បី</Emphasis>តិ កុក្កុដសម្បាតេ គាមេ, គាមន្តរេ គាមន្តរេ អាបត្តិ បាចិត្តិយស្ស. អគាមកេ អរញ្ញេ, អទ្ធយោជនេ អទ្ធយោជនេ អាបត្តិ បាចិត្តិយស្ស.
</Paragraph>

<Paragraph number="601" book="paci">
<Emphasis>អញ្ញត្រ សមយា</Emphasis>តិ ឋបេត្វា សមយំ.
</Paragraph>

<Paragraph number="602" book="paci">
<Emphasis>សត្ថគមនីយោ</Emphasis> នាម មគ្គោ ន សក្កា ហោតិ វិនា សត្ថេន គន្តុំ.
</Paragraph>

<Paragraph number="603" book="paci">
<Emphasis>សាសង្កំ</Emphasis> នាម តស្មឹ មគ្គេ ចោរានំ និវិដ្ឋោកាសោ ទិស្សតិ, ភុត្តោកាសោ ទិស្សតិ, ឋិតោកាសោ ទិស្សតិ, និសិន្នោកាសោ ទិស្សតិ, និបន្នោកាសោ ទិស្សតិ.
</Paragraph>

<Paragraph number="604" book="paci">
<Emphasis>សប្បដិភយំ</Emphasis> នាម តស្មឹ មគ្គេ ចោរេហិ មនុស្សា ហតា ទិស្សន្តិ, វិលុត្តា ទិស្សន្តិ, អាកោដិតា ទិស្សន្តិ, សប្បដិភយំ គន្ត្វា អប្បដិភយំ ទស្សេត្វា ឧយ្យោជេតព្ពា—  “គច្ឆថ, ភគិនិយោ”តិ.
</Paragraph>

</Division>
<Division number="184" book="paci">

<Paragraph number="605" book="paci">
សំវិទហិតេ សំវិទហិតសញ្ញី ឯកទ្ធានមគ្គំ បដិបជ្ជតិ, អន្តមសោ គាមន្តរម្បិ, អញ្ញត្រ សមយា, អាបត្តិ បាចិត្តិយស្ស. សំវិទហិតេ វេមតិកោ ឯកទ្ធានមគ្គំ បដិបជ្ជតិ, អន្តមសោ គាមន្តរម្បិ, អញ្ញត្រ សមយា, អាបត្តិ បាចិត្តិយស្ស. សំវិទហិតេ, អសំវិទហិតសញ្ញី ឯកទ្ធានមគ្គំ បដិបជ្ជតិ, អន្តមសោ គាមន្តរម្បិ, អញ្ញត្រ សមយា, អាបត្តិ បាចិត្តិយស្ស.
</Paragraph>

<Paragraph number="606" book="paci">
ភិក្ខុ សំវិទហតិ ភិក្ខុនី ន សំវិទហតិ, អាបត្តិ ទុក្កដស្ស. អសំវិទហិតេ សំវិទហិតសញ្ញី, អាបត្តិ ទុក្កដស្ស. អសំវិទហិតេ វេមតិកោ, អាបត្តិ ទុក្កដស្ស. អសំវិទហិតេ អសំវិទហិតសញ្ញី, អនាបត្តិ.
</Paragraph>

</Division>
<Division number="185" book="paci">

<Paragraph number="607" book="paci">
អនាបត្តិ—  សមយេ, អសំវិទហិត្វា គច្ឆតិ, ភិក្ខុនី សំវិទហតិ, ភិក្ខុ ន សំវិទហតិ, វិសង្កេតេន គច្ឆន្តិ, អាបទាសុ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="608" type="center" book="paci">
សំវិធានសិក្ខាបទំ និដ្ឋិតំ សត្តមំ.
</Paragraph>