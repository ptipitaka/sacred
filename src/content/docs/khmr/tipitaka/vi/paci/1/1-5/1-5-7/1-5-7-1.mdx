---
title: "1.5.7.1 សញ្ចិច្ចសិក្ខាបទ"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="382" book="paci">

<Paragraph number="1171" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អាយស្មា ឧទាយី ឥស្សាសោ ហោតិ, កាកា ចស្ស អមនាបា ហោន្តិ. សោ កាកេ វិជ្ឈិត្វា វិជ្ឈិត្វា សីសំ ឆិន្ទិត្វា សូលេ បដិបាដិយា ឋបេសិ. ភិក្ខូ ឯវមាហំសុ—  “កេនិមេ, អាវុសោ, កាកា ជីវិតា វោរោបិតា”តិ? “មយា, អាវុសោ. អមនាបា មេ កាកា”តិ.
</Paragraph>

<Paragraph number="1172" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាយស្មា ឧទាយី សញ្ចិច្ច បាណំ ជីវិតា វោរោបេស្សតី”តិ …បេ…  “សច្ចំ កិរ ត្វំ, ឧទាយិ, សញ្ចិច្ច បាណំ ជីវិតា វោរោបេសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម ត្វំ, មោឃបុរិស, សញ្ចិច្ច បាណំ ជីវិតា វោរោបេស្សសិ. នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="383" book="paci">

<Paragraph number="1173" book="paci">
<Emphasis>“យោ បន ភិក្ខុ សញ្ចិច្ច បាណំ ជីវិតា វោរោបេយ្យ, បាចិត្តិយន៑”</Emphasis>តិ. (*61*:<Emphasis>110</Emphasis>)
</Paragraph>

</Division>
<Division number="384" book="paci">

<Paragraph number="1174" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="1175" book="paci">
<Emphasis>សញ្ចិច្ចា</Emphasis>តិ ជានន្តោ សញ្ជានន្តោ ចេច្ច អភិវិតរិត្វា វីតិក្កមោ.
</Paragraph>

<Paragraph number="1176" book="paci">
<Emphasis>បាណោ</Emphasis> នាម តិរច្ឆានគតបាណោ វុច្ចតិ.
</Paragraph>

<Paragraph number="1177" book="paci">
<Emphasis>ជីវិតា វោរោបេយ្យា</Emphasis>តិ ជីវិតិន្ទ្រិយំ ឧបច្ឆិន្ទតិ ឧបរោធេតិ សន្តតឹ វិកោបេតិ, អាបត្តិ បាចិត្តិយស្ស.
</Paragraph>

</Division>
<Division number="385" book="paci">

<Paragraph number="1178" book="paci">
បាណេ បាណសញ្ញី ជីវិតា វោរោបេតិ, អាបត្តិ បាចិត្តិយស្ស. បាណេ វេមតិកោ ជីវិតា វោរោបេតិ, អាបត្តិ ទុក្កដស្ស. បាណេ អប្បាណសញ្ញី ជីវិតា វោរោបេតិ, អនាបត្តិ. អប្បាណេ បាណសញ្ញី, អាបត្តិ ទុក្កដស្ស. អប្បាណេ វេមតិកោ, អាបត្តិ ទុក្កដស្ស. អប្បាណេ អប្បាណសញ្ញី, អនាបត្តិ.
</Paragraph>

</Division>
<Division number="386" book="paci">

<Paragraph number="1179" book="paci">
អនាបត្តិ—  អសញ្ចិច្ច, អស្សតិយា, អជានន្តស្ស, នមរណាធិប្បាយស្ស, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="1180" type="center" book="paci">
សញ្ចិច្ចសិក្ខាបទំ និដ្ឋិតំ បឋមំ.
</Paragraph>