---
title: "1.6.2 ទុតិយបាដិទេសនីយសិក្ខាបទ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="557" book="paci">

<Paragraph number="1613" book="paci">
តេន សមយេន ពុទ្ធោ ភគវា រាជគហេ វិហរតិ វេឡុវនេ កលន្ទកនិវាបេ. តេន ខោ បន សមយេន ភិក្ខូ កុលេសុ និមន្តិតា ភុញ្ជន្តិ. ឆព្ពគ្គិយា ភិក្ខុនិយោ ឆព្ពគ្គិយានំ ភិក្ខូនំ វោសាសន្តិយោ ឋិតា ហោន្តិ—  “ឥធ សូបំ ទេថ, ឥធ ឱទនំ ទេថា”តិ. ឆព្ពគ្គិយា ភិក្ខូ យាវទត្ថំ ភុញ្ជន្តិ. អញ្ញេ ភិក្ខូ ន ចិត្តរូបំ ភុញ្ជន្តិ.
</Paragraph>

<Paragraph number="1614" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខូ ភិក្ខុនិយោ វោសាសន្តិយោ ន និវារេស្សន្តី”តិ …បេ…  “សច្ចំ កិរ តុម្ហេ, ភិក្ខវេ, ភិក្ខុនិយោ វោសាសន្តិយោ ន និវារេថា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, ភិក្ខុនិយោ វោសាសន្តិយោ ន និវារេស្សថ. នេតំ, មោឃបុរិសា, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="558" book="paci">

<Paragraph number="1615" book="paci">
<Emphasis>“ភិក្ខូ បនេវ កុលេសុ និមន្តិតា ភុញ្ជន្តិ, តត្រ ចេ សា ភិក្ខុនី វោសាសមានរូបា ឋិតា ហោតិ—  ‘ឥធ សូបំ ទេថ, ឥធ ឱទនំ ទេថា’តិ, តេហិ ភិក្ខូហិ សា ភិក្ខុនី អបសាទេតព្ពា—  ‘អបសក្ក តាវ, ភគិនិ, យាវ ភិក្ខូ ភុញ្ជន្តី’តិ. ឯកស្ស ចេបិ ភិក្ខុនោ ន បដិភាសេយ្យ តំ ភិក្ខុនឹ អបសាទេតុំ—  ‘អបសក្ក តាវ, ភគិនិ, យាវ ភិក្ខូ ភុញ្ជន្តី’តិ បដិទេសេតព្ពំ តេហិ ភិក្ខូហិ—  ‘គារយ្ហំ, អាវុសោ, ធម្មំ អាបជ្ជិម្ហា អសប្បាយំ បាដិទេសនីយំ, តំ បដិទេសេមា’”</Emphasis>តិ. (*2*:<Emphasis>143</Emphasis>)
</Paragraph>

</Division>
<Division number="559" book="paci">

<Paragraph number="1616" book="paci">
<Emphasis>ភិក្ខូ បនេវ កុលេសុ និមន្តិតា ភុញ្ជន្តី</Emphasis>តិ កុលំ នាម ចត្តារិ កុលានិ—  ខត្តិយកុលំ, ព្រាហ្មណកុលំ, វេស្សកុលំ, សុទ្ទកុលំ.
</Paragraph>

<Paragraph number="1617" book="paci">
<Emphasis>និមន្តិតា ភុញ្ជន្តី</Emphasis>តិ បញ្ចន្នំ ភោជនានំ អញ្ញតរេន ភោជនេន និមន្តិតា ភុញ្ជន្តិ.
</Paragraph>

<Paragraph number="1618" book="paci">
<Emphasis>ភិក្ខុនី</Emphasis> នាម ឧភតោសំឃេ ឧបសម្បន្នា.
</Paragraph>

<Paragraph number="1619" book="paci">
<Emphasis>វោសាសន្តី</Emphasis> នាម យថាមិត្តតា យថាសន្ទិដ្ឋតា យថាសម្ភត្តតា យថាសមានុបជ្ឈាយកតា យថាសមានាចរិយកតា—  “ឥធ សូបំ ទេថ, ឥធ ឱទនំ ទេថា”តិ. ឯសា វោសាសន្តី នាម.
</Paragraph>

<Paragraph number="1620" book="paci">
<Emphasis>តេហិ ភិក្ខូហី</Emphasis>តិ ភុញ្ជមានេហិ ភិក្ខូហិ.
</Paragraph>

<Paragraph number="1621" book="paci">
<Emphasis>សា ភិក្ខុនី</Emphasis>តិ យា សា វោសាសន្តី ភិក្ខុនី.
</Paragraph>

<Paragraph number="1622" book="paci">
តេហិ ភិក្ខូហិ សា ភិក្ខុនី អបសាទេតព្ពា—  “អបសក្ក តាវ, ភគិនិ, យាវ ភិក្ខូ ភុញ្ជន្តី”តិ. ឯកស្ស ចេបិ ភិក្ខុនោ អនបសាទិតោ—  “ខាទិស្សាមិ ភុញ្ជិស្សាមី”តិ បដិគ្គណ្ហាតិ, អាបត្តិ ទុក្កដស្ស. អជ្ឈោហារេ អជ្ឈោហារេ អាបត្តិ បាដិទេសនីយស្ស.
</Paragraph>

</Division>
<Division number="560" book="paci">

<Paragraph number="1623" book="paci">
ឧបសម្បន្នាយ ឧបសម្បន្នសញ្ញី វោសាសន្តិយា ន និវារេតិ, អាបត្តិ បាដិទេសនីយស្ស. ឧបសម្បន្នាយ វេមតិកោ វោសាសន្តិយា ន និវារេតិ, អាបត្តិ បាដិទេសនីយស្ស. ឧបសម្បន្នាយ អនុបសម្បន្នសញ្ញី វោសាសន្តិយា ន និវារេតិ, អាបត្តិ បាដិទេសនីយស្ស.
</Paragraph>

<Paragraph number="1624" book="paci">
ឯកតោឧបសម្បន្នាយ វោសាសន្តិយា ន និវារេតិ, អាបត្តិ ទុក្កដស្ស. អនុបសម្បន្នាយ ឧបសម្បន្នសញ្ញី, អាបត្តិ ទុក្កដស្ស. អនុបសម្បន្នាយ វេមតិកោ, អាបត្តិ ទុក្កដស្ស. អនុបសម្បន្នាយ អនុបសម្បន្នសញ្ញី, អនាបត្តិ.
</Paragraph>

</Division>
<Division number="561" book="paci">

<Paragraph number="1625" book="paci">
អនាបត្តិ—  អត្តនោ ភត្តំ ទាបេតិ ន ទេតិ, អញ្ញេសំ ភត្តំ ទេតិ ន ទាបេតិ, យំ ន ទិន្នំ តំ ទាបេតិ, យត្ថ ន ទិន្នំ តត្ថ ទាបេតិ, សព្ពេសំ សមកំ ទាបេតិ, សិក្ខមានា វោសាសតិ, សាមណេរី វោសាសតិ, បញ្ច ភោជនានិ ឋបេត្វា សព្ពត្ថ, អនាបត្តិ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="1626" type="center" book="paci">
ទុតិយបាដិទេសនីយសិក្ខាបទំ និដ្ឋិតំ.
</Paragraph>