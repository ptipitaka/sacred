---
title: "1.5.3.10 រហោនិសជ្ជសិក្ខាបទ"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="198" book="paci">

<Paragraph number="648" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អាយស្មតោ ឧទាយិស្ស បុរាណទុតិយិកា ភិក្ខុនីសុ បព្ពជិតា ហោតិ. សា អាយស្មតោ ឧទាយិស្ស សន្តិកេ អភិក្ខណំ អាគច្ឆតិ, អាយស្មាបិ ឧទាយី តស្សា ភិក្ខុនិយា សន្តិកេ អភិក្ខណំ គច្ឆតិ. តេន ខោ បន សមយេន អាយស្មា ឧទាយី តស្សា ភិក្ខុនិយា សទ្ធឹ ឯកោ ឯកាយ រហោ និសជ្ជំ កប្បេសិ.
</Paragraph>

<Paragraph number="649" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាយស្មា ឧទាយី ភិក្ខុនិយា សទ្ធឹ ឯកោ ឯកាយ រហោ និសជ្ជំ កប្បេស្សតី”តិ …បេ…  “សច្ចំ កិរ ត្វំ, ឧទាយិ, ភិក្ខុនិយា សទ្ធឹ ឯកោ ឯកាយ រហោ និសជ្ជំ កប្បេសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម ត្វំ, មោឃបុរិស, ភិក្ខុនិយា សទ្ធឹ ឯកោ ឯកាយ រហោ និសជ្ជំ កប្បេស្សសិ. នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="199" book="paci">

<Paragraph number="650" book="paci">
<Emphasis>“យោ បន ភិក្ខុ ភិក្ខុនិយា សទ្ធឹ ឯកោ ឯកាយ រហោ និសជ្ជំ កប្បេយ្យ, បាចិត្តិយន៑”</Emphasis>តិ. (*30*:<Emphasis>79</Emphasis>)
</Paragraph>

</Division>
<Division number="200" book="paci">

<Paragraph number="651" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="652" book="paci">
<Emphasis>ភិក្ខុនី</Emphasis> នាម ឧភតោសំឃេ ឧបសម្បន្នា.
</Paragraph>

<Paragraph number="653" book="paci">
<Emphasis>សទ្ធិន៑</Emphasis>តិ ឯកតោ.
</Paragraph>

<Paragraph number="654" book="paci">
<Emphasis>ឯកោ ឯកាយា</Emphasis>តិ ភិក្ខុ ចេវ ហោតិ ភិក្ខុនី ច.
</Paragraph>

<Paragraph number="655" book="paci">
<Emphasis>រហោ</Emphasis> នាម ចក្ខុស្ស រហោ សោតស្ស រហោ. ចក្ខុស្ស រហោ នាម ន សក្កា ហោតិ អក្ខឹ វា និខណីយមានេ ភមុកំ វា ឧក្ខិបីយមានេ សីសំ វា ឧក្ខិបីយមានេ បស្សិតុំ. សោតស្ស រហោ នាម ន សក្កា ហោតិ បកតិកថា សោតុំ.
</Paragraph>

<Paragraph number="656" book="paci">
<Emphasis>និសជ្ជំ កប្បេយ្យា</Emphasis>តិ ភិក្ខុនិយា និសិន្នាយ ភិក្ខុ ឧបនិសិន្នោ វា ហោតិ ឧបនិបន្នោ វា, អាបត្តិ បាចិត្តិយស្ស.
</Paragraph>

<Paragraph number="657" book="paci">
ភិក្ខុ និសិន្នេ ភិក្ខុនី ឧបនិសិន្នា វា ហោតិ ឧបនិបន្នា វា, អាបត្តិ បាចិត្តិយស្ស. ឧភោ វា និសិន្នា ហោន្តិ ឧភោ វា និបន្នា, អាបត្តិ បាចិត្តិយស្ស.
</Paragraph>

</Division>
<Division number="201" book="paci">

<Paragraph number="658" book="paci">
រហោ រហោសញ្ញី ឯកោ ឯកាយ និសជ្ជំ កប្បេតិ, អាបត្តិ បាចិត្តិយស្ស. រហោ វេមតិកោ ឯកោ ឯកាយ និសជ្ជំ កប្បេតិ, អាបត្តិ បាចិត្តិយស្ស. រហោ អរហោសញ្ញី ឯកោ ឯកាយ និសជ្ជំ កប្បេតិ, អាបត្តិ បាចិត្តិយស្ស.
</Paragraph>

<Paragraph number="659" book="paci">
អរហោ រហោសញ្ញី, អាបត្តិ ទុក្កដស្ស. អរហោ វេមតិកោ, អាបត្តិ ទុក្កដស្ស. អរហោ អរហោសញ្ញី, អនាបត្តិ.
</Paragraph>

</Division>
<Division number="202" book="paci">

<Paragraph number="660" book="paci">
អនាបត្តិ—  យោ កោចិ វិញ្ញូ ទុតិយោ ហោតិ, តិដ្ឋតិ ន និសីទតិ, អរហោបេក្ខោ, អញ្ញវិហិតោ និសីទតិ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="661" type="center" book="paci">
រហោនិសជ្ជសិក្ខាបទំ និដ្ឋិតំ ទសមំ.

  
ឱវាទវគ្គោ តតិយោ.



</Paragraph>

<Paragraph number="662" type="center" book="paci">
តស្សុទ្ទានំ


</Paragraph>

<Paragraph number="663" type="verses" book="paci">
_អសម្មតអត្ថង្គតូ,_  
_បស្សយាមិសទានេន;_  
_សិព្ពតិ អទ្ធានំ នាវំ ភុញ្ជេយ្យ,_  
_ឯកោ ឯកាយ តេ ទសាតិ._
</Paragraph>