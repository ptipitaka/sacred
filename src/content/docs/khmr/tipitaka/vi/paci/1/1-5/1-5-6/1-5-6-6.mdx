---
title: "1.5.6.6 ជោតិកសិក្ខាបទ"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="350" book="paci">

<Paragraph number="1067" book="paci">
តេន សមយេន ពុទ្ធោ ភគវា ភគ្គេសុ វិហរតិ សុសុមារគិរេ ភេសកឡាវនេ មិគទាយេ. តេន ខោ បន សមយេន ភិក្ខូ ហេមន្តិកេ កាលេ អញ្ញតរំ មហន្តំ សុសិរកដ្ឋំ ជោតឹ សមាទហិត្វា វិសិព្ពេសុំ. តស្មិញ្ច សុសិរេ កណ្ហសប្បោ អគ្គិនា សន្តត្តោ និក្ខមិត្វា ភិក្ខូ បរិបាតេសិ. ភិក្ខូ តហំ តហំ ឧបធាវឹសុ.
</Paragraph>

<Paragraph number="1068" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខូ ជោតឹ សមាទហិត្វា វិសិព្ពេស្សន្តី”តិ …បេ…  “សច្ចំ កិរ, ភិក្ខវេ, ភិក្ខូ ជោតឹ សមាទហិត្វា វិសិព្ពេន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តេ, ភិក្ខវេ, មោឃបុរិសា ជោតឹ សមាទហិត្វា វិសិព្ពេស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

<Paragraph number="1069" book="paci">
<Emphasis>“យោ បន ភិក្ខុ វិសិព្ពនាបេក្ខោ ជោតឹ សមាទហេយ្យ វា សមាទហាបេយ្យ វា, បាចិត្តិយន៑”</Emphasis>តិ.
</Paragraph>

<Paragraph number="1070" book="paci">
ឯវញ្ចិទំ ភគវតា ភិក្ខូនំ សិក្ខាបទំ បញ្ញត្តំ ហោតិ.
</Paragraph>

</Division>
<Division number="351" book="paci">

<Paragraph number="1071" book="paci">
តេន ខោ បន សមយេន ភិក្ខូ គិលានា ហោន្តិ. គិលានបុច្ឆកា ភិក្ខូ គិលានេ ភិក្ខូ ឯតទវោចុំ—  “កច្ចាវុសោ, ខមនីយំ, កច្ចិ យាបនីយន៑”តិ? “បុព្ពេ មយំ, អាវុសោ, ជោតឹ សមាទហិត្វា វិសិព្ពេម; តេន នោ ផាសុ ហោតិ. ឥទានិ បន ‘ភគវតា បដិក្ខិត្តន៑’តិ កុក្កុច្ចាយន្តា ន វិសិព្ពេម, តេន នោ ន ផាសុ ហោតី”តិ. ភគវតោ ឯតមត្ថំ អារោចេសុំ …បេ…  អនុជានាមិ, ភិក្ខវេ, គិលានេន ភិក្ខុនា ជោតឹ សមាទហិត្វា វា សមាទហាបេត្វា វា វិសិព្ពេតុំ. ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

<Paragraph number="1072" book="paci">
<Emphasis>“យោ បន ភិក្ខុ អគិលានោ វិសិព្ពនាបេក្ខោ ជោតឹ សមាទហេយ្យ</Emphasis> <Emphasis>វា សមាទហាបេយ្យ វា, បាចិត្តិយន៑”</Emphasis>តិ.
</Paragraph>

<Paragraph number="1073" book="paci">
ឯវញ្ចិទំ ភគវតា ភិក្ខូនំ សិក្ខាបទំ បញ្ញត្តំ ហោតិ.
</Paragraph>

</Division>
<Division number="352" book="paci">

<Paragraph number="1074" book="paci">
តេន ខោ បន សមយេន ភិក្ខូ បទីបេបិ ជោតិកេបិ ជន្តាឃរេបិ កុក្កុច្ចាយន្តិ. ភគវតោ ឯតមត្ថំ អារោចេសុំ …បេ…  អនុជានាមិ, ភិក្ខវេ, តថារូបប្បច្ចយា ជោតឹ សមាទហិតុំ សមាទហាបេតុំ. ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="353" book="paci">

<Paragraph number="1075" book="paci">
<Emphasis>“យោ បន ភិក្ខុ អគិលានោ វិសិព្ពនាបេក្ខោ ជោតឹ សមាទហេយ្យ វា សមាទហាបេយ្យ វា, អញ្ញត្រ តថារូបប្បច្ចយា, បាចិត្តិយន៑”</Emphasis>តិ. (*56*:<Emphasis>105</Emphasis>)
</Paragraph>

</Division>
<Division number="354" book="paci">

<Paragraph number="1076" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="1077" book="paci">
<Emphasis>អគិលានោ</Emphasis> នាម យស្ស វិនា អគ្គិនា ផាសុ ហោតិ.
</Paragraph>

<Paragraph number="1078" book="paci">
<Emphasis>គិលានោ</Emphasis> នាម យស្ស វិនា អគ្គិនា ន ផាសុ ហោតិ.
</Paragraph>

<Paragraph number="1079" book="paci">
<Emphasis>វិសិព្ពនាបេក្ខោ</Emphasis>តិ តប្បិតុកាមោ.
</Paragraph>

<Paragraph number="1080" book="paci">
<Emphasis>ជោតិ</Emphasis> នាម អគ្គិ វុច្ចតិ.
</Paragraph>

<Paragraph number="1081" book="paci">
<Emphasis>សមាទហេយ្យា</Emphasis>តិ សយំ សមាទហតិ, អាបត្តិ បាចិត្តិយស្ស.
</Paragraph>

<Paragraph number="1082" book="paci">
<Emphasis>សមាទហាបេយ្យា</Emphasis>តិ អញ្ញំ អាណាបេតិ, អាបត្តិ បាចិត្តិយស្ស. សកឹ អាណត្តោ ពហុកម្បិ សមាទហតិ, អាបត្តិ បាចិត្តិយស្ស.
</Paragraph>

<Paragraph number="1083" book="paci">
<Emphasis>អញ្ញត្រ តថា រូបប្បច្ចយា</Emphasis>តិ ឋបេត្វា តថារូបប្បច្ចយំ.
</Paragraph>

</Division>
<Division number="355" book="paci">

<Paragraph number="1084" book="paci">
អគិលានោ អគិលានសញ្ញី វិសិព្ពនាបេក្ខោ ជោតឹ សមាទហតិ វា សមាទហាបេតិ វា, អញ្ញត្រ តថារូបប្បច្ចយា, អាបត្តិ បាចិត្តិយស្ស. អគិលានោ វេមតិកោ វិសិព្ពនាបេក្ខោ ជោតឹ សមាទហតិ វា សមាទហាបេតិ វា, អញ្ញត្រ តថារូបប្បច្ចយា, អាបត្តិ បាចិត្តិយស្ស. អគិលានោ គិលានសញ្ញី វិសិព្ពនាបេក្ខោ ជោតឹ សមាទហតិ វា សមាទហាបេតិ វា, អញ្ញត្រ តថារូបប្បច្ចយា, អាបត្តិ បាចិត្តិយស្ស.
</Paragraph>

<Paragraph number="1085" book="paci">
បដិលាតំ ឧក្ខិបតិ, អាបត្តិ ទុក្កដស្ស. គិលានោ អគិលានសញ្ញី, អាបត្តិ ទុក្កដស្ស. គិលានោ វេមតិកោ, អាបត្តិ ទុក្កដស្ស. គិលានោ គិលានសញ្ញី, អនាបត្តិ.
</Paragraph>

</Division>
<Division number="356" book="paci">

<Paragraph number="1086" book="paci">
អនាបត្តិ—  គិលានស្ស, អញ្ញេន កតំ វិសិព្ពេតិ, វីតច្ចិតង្គារំ វិសិព្ពេតិ, បទីបេ ជោតិកេ ជន្តាឃរេ តថារូបប្បច្ចយា, អាបទាសុ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="1087" type="center" book="paci">
ជោតិកសិក្ខាបទំ និដ្ឋិតំ ឆដ្ឋំ.
</Paragraph>