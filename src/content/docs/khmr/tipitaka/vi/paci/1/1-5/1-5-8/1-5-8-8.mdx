---
title: "1.5.8.8 ឧបស្សុតិសិក្ខាបទ"
tableOfContents: false
sidebar:
  order: 11
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="469" book="paci">

<Paragraph number="1391" book="paci">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ឆព្ពគ្គិយា ភិក្ខូ បេសលេហិ ភិក្ខូហិ សទ្ធឹ ភណ្ឌន្តិ. បេសលា ភិក្ខូ ឯវំ វទន្តិ—  “អលជ្ជិនោ ឥមេ, អាវុសោ, ឆព្ពគ្គិយា ភិក្ខូ. ន សក្កា ឥមេហិ សហ ភណ្ឌិតុន៑”តិ. ឆព្ពគ្គិយា ភិក្ខូ ឯវំ វទន្តិ—  “កិស្ស តុម្ហេ, អាវុសោ, អម្ហេ អលជ្ជិវាទេន បាបេថា”តិ? “កហំ បន តុម្ហេ, អាវុសោ, អស្សុត្ថា”តិ? “មយំ អាយស្មន្តានំ ឧបស្សុតឹ តិដ្ឋម្ហា”តិ.
</Paragraph>

<Paragraph number="1392" book="paci">
យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ឆព្ពគ្គិយា ភិក្ខូ ភិក្ខូនំ ភណ្ឌនជាតានំ កលហជាតានំ វិវាទាបន្នានំ ឧបស្សុតឹ តិដ្ឋិស្សន្តី”តិ …បេ…  “សច្ចំ កិរ តុម្ហេ, ភិក្ខវេ, ភិក្ខូនំ ភណ្ឌនជាតានំ កលហជាតានំ វិវាទាបន្នានំ ឧបស្សុតឹ តិដ្ឋថា”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តុម្ហេ, មោឃបុរិសា, ភិក្ខូនំ ភណ្ឌនជាតានំ កលហជាតានំ វិវាទាបន្នានំ ឧបស្សុតឹ តិដ្ឋិស្សថ. នេតំ, មោឃបុរិសា, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="470" book="paci">

<Paragraph number="1393" book="paci">
<Emphasis>“យោ បន ភិក្ខុ ភិក្ខូនំ ភណ្ឌនជាតានំ កលហជាតានំ វិវាទាបន្នានំ ឧបស្សុតឹ តិដ្ឋេយ្យ—  ‘យំ ឥមេ ភណិស្សន្តិ តំ សោស្សាមី’តិ ឯតទេវ បច្ចយំ ករិត្វា អនញ្ញំ, បាចិត្តិយន៑”</Emphasis>តិ. (*78*:<Emphasis>127</Emphasis>)
</Paragraph>

</Division>
<Division number="471" book="paci">

<Paragraph number="1394" book="paci">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="1395" book="paci">
<Emphasis>ភិក្ខូនន៑</Emphasis>តិ អញ្ញេសំ ភិក្ខូនំ.
</Paragraph>

<Paragraph number="1396" book="paci">
<Emphasis>ភណ្ឌនជាតានំ កលហជាតានំ វិវាទាបន្នានន៑</Emphasis>តិ អធិករណជាតានំ.
</Paragraph>

<Paragraph number="1397" book="paci">
<Emphasis>ឧបស្សុតឹ តិដ្ឋេយ្យា</Emphasis>តិ “ឥមេសំ សុត្វា ចោទេស្សាមិ សារេស្សាមិ បដិចោទេស្សាមិ បដិសារេស្សាមិ មង្កូ ករិស្សាមី”តិ គច្ឆតិ, អាបត្តិ ទុក្កដស្ស. យត្ថ ឋិតោ សុណាតិ, អាបត្តិ បាចិត្តិយស្ស. បច្ឆតោ គច្ឆន្តោ តុរិតោ គច្ឆតិ សោស្សាមីតិ, អាបត្តិ ទុក្កដស្ស. យត្ថ ឋិតោ សុណាតិ, អាបត្តិ បាចិត្តិយស្ស. បុរតោ គច្ឆន្តោ ឱហិយ្យតិ សោស្សាមីតិ, អាបត្តិ ទុក្កដស្ស. យត្ថ ឋិតោ សុណាតិ, អាបត្តិ បាចិត្តិយស្ស. ភិក្ខុស្ស ឋិតោកាសំ វា និសិន្នោកាសំ វា និបន្នោកាសំ វា អាគន្ត្វា មន្តេន្តំ ឧក្កាសិតព្ពំ, វិជានាបេតព្ពំ, នោ ចេ ឧក្កាសេយ្យ វា វិជានាបេយ្យ វា, អាបត្តិ បាចិត្តិយស្ស.
</Paragraph>

<Paragraph number="1398" book="paci">
<Emphasis>ឯតទេវ បច្ចយំ ករិត្វា អនញ្ញន៑</Emphasis>តិ ន អញ្ញោ កោចិ បច្ចយោ ហោតិ ឧបស្សុតឹ តិដ្ឋិតុំ.
</Paragraph>

</Division>
<Division number="472" book="paci">

<Paragraph number="1399" book="paci">
ឧបសម្បន្នេ ឧបសម្បន្នសញ្ញី ឧបស្សុតឹ តិដ្ឋតិ, អាបត្តិ បាចិត្តិយស្ស. ឧបសម្បន្នេ វេមតិកោ ឧបស្សុតឹ តិដ្ឋតិ, អាបត្តិ បាចិត្តិយស្ស. ឧបសម្បន្នេ អនុបសម្បន្នសញ្ញី ឧបស្សុតឹ តិដ្ឋតិ, អាបត្តិ បាចិត្តិយស្ស.
</Paragraph>

<Paragraph number="1400" book="paci">
អនុបសម្បន្នស្ស ឧបស្សុតឹ តិដ្ឋតិ, អាបត្តិ ទុក្កដស្ស. អនុបសម្បន្នេ ឧបសម្បន្នសញ្ញី, អាបត្តិ ទុក្កដស្ស. អនុបសម្បន្នេ វេមតិកោ, អាបត្តិ ទុក្កដស្ស. អនុបសម្បន្នេ អនុបសម្បន្នសញ្ញី, អាបត្តិ ទុក្កដស្ស.
</Paragraph>

</Division>
<Division number="473" book="paci">

<Paragraph number="1401" book="paci">
អនាបត្តិ—  “ឥមេសំ សុត្វា ឱរមិស្សាមិ វិរមិស្សាមិ វូបសមិស្សាមិ អត្តានំ បរិមោចេស្សាមី”តិ គច្ឆតិ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="1402" type="center" book="paci">
ឧបស្សុតិសិក្ខាបទំ និដ្ឋិតំ អដ្ឋមំ.
</Paragraph>