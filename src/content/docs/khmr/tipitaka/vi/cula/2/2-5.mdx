---
title: "2.5 អព្ភានារហវត្ត"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="95" book="cula">

<Paragraph number="474" book="cula">
តេន ខោ បន សមយេន អព្ភានារហា ភិក្ខូ សាទិយន្តិ បកតត្តានំ ភិក្ខូនំ អភិវាទនំ បច្ចុដ្ឋានំ …បេ…  នហានេ បិដ្ឋិបរិកម្មំ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អព្ភានារហា ភិក្ខូ សាទិយិស្សន្តិ បកតត្តានំ ភិក្ខូនំ អភិវាទនំ បច្ចុដ្ឋានំ …បេ…  នហានេ បិដ្ឋិបរិកម្មន៑”តិ. អថ ខោ តេ ភិក្ខូ ភគវតោ ឯតមត្ថំ អារោចេសុំ.
</Paragraph>

<Paragraph number="475" book="cula">
អថ ខោ ភគវា ឯតស្មឹ និទានេ ឯតស្មឹ បករណេ ភិក្ខុសំឃំ សន្និបាតាបេត្វា ភិក្ខូ បដិបុច្ឆិ—  “សច្ចំ កិរ, ភិក្ខវេ, អព្ភានារហា ភិក្ខូ សាទិយន្តិ បកតត្តានំ ភិក្ខូនំ អភិវាទនំ បច្ចុដ្ឋានំ …បេ…  នហានេ បិដ្ឋិបរិកម្មន៑”តិ? “សច្ចំ, ភគវា”តិ. វិគរហិ ពុទ្ធោ ភគវា—  “អននុច្ឆវិកំ …បេ…  កថញ្ហិ នាម, ភិក្ខវេ, អព្ភានារហា ភិក្ខូ សាទិយិស្សន្តិ បកតត្តានំ ភិក្ខូនំ អភិវាទនំ បច្ចុដ្ឋានំ …បេ…  នហានេ បិដ្ឋិបរិកម្មំ. នេតំ, ភិក្ខវេ, អប្បសន្នានំ វា បសាទាយ …បេ…  វិគរហិត្វា …បេ…  ធម្មឹ កថំ កត្វា ភិក្ខូ អាមន្តេសិ—  “ន, ភិក្ខវេ, អព្ភានារហេន ភិក្ខុនា សាទិតព្ពំ បកតត្តានំ ភិក្ខូនំ អភិវាទនំ បច្ចុបដ្ឋានំ …បេ…  នហានេ បិដ្ឋិបរិកម្មំ. យោ សាទិយេយ្យ, អាបត្តិ ទុក្កដស្ស. អនុជានាមិ, ភិក្ខវេ, អព្ភានារហានំ ភិក្ខូនំ មិថុ យថាវុឌ្ឍំ អភិវាទនំ បច្ចុដ្ឋានំ …បេ…  នហានេ បិដ្ឋិបរិកម្មំ. អនុជានាមិ, ភិក្ខវេ, អព្ភានារហានំ ភិក្ខូនំ បញ្ច យថាវុឌ្ឍំ—  ឧបោសថំ, បវារណំ, វស្សិកសាដិកំ, ឱណោជនំ, ភត្តំ. តេន ហិ, ភិក្ខវេ, អព្ភានារហានំ ភិក្ខូនំ វត្តំ បញ្ញបេស្សាមិ យថា អព្ភានារហេហិ ភិក្ខូហិ វត្តិតព្ពំ.
</Paragraph>

</Division>
<Division number="96" book="cula">

<Paragraph number="476" book="cula">
អព្ភានារហេន, ភិក្ខវេ, ភិក្ខុនា សម្មា វត្តិតព្ពំ. តត្រាយំ សម្មាវត្តនា—
</Paragraph>

<Paragraph number="477" book="cula">
ន ឧបសម្បាទេតព្ពំ …បេ…  (យថា ហេដ្ឋា, តថា វិត្ថារេតព្ពំ) ន ភិក្ខូហិ សម្បយោជេតព្ពំ.
</Paragraph>

<Paragraph number="478" book="cula">
ន, ភិក្ខវេ, អព្ភានារហេន ភិក្ខុនា បកតត្តស្ស ភិក្ខុនោ បុរតោ គន្តព្ពំ, ន បុរតោ និសីទិតព្ពំ. យោ ហោតិ សំឃស្ស អាសនបរិយន្តោ សេយ្យាបរិយន្តោ វិហារបរិយន្តោ សោ តស្ស បទាតព្ពោ. តេន ច សោ សាទិតព្ពោ.
</Paragraph>

<Paragraph number="479" book="cula">
ន, ភិក្ខវេ, អព្ភានារហេន ភិក្ខុនា បកតត្តេន ភិក្ខុនា បុរេសមណេន វា បច្ឆាសមណេន វា កុលានិ ឧបសង្កមិតព្ពានិ; ន អារញ្ញិកង្គំ សមាទាតព្ពំ; ន បិណ្ឌបាតិកង្គំ សមាទាតព្ពំ; ន ច តប្បច្ចយា បិណ្ឌបាតោ នីហរាបេតព្ពោ—  មា មំ ជានឹសូតិ.
</Paragraph>

<Paragraph number="480" book="cula">
ន, ភិក្ខវេ, អព្ភានារហេន ភិក្ខុនា សភិក្ខុកា អាវាសា អភិក្ខុកោ អាវាសោ គន្តព្ពោ, អញ្ញត្រ បកតត្តេន, អញ្ញត្រ អន្តរាយា.
</Paragraph>

<Paragraph number="481" book="cula">
ន, ភិក្ខវេ, អព្ភានារហេន ភិក្ខុនា សភិក្ខុកា អាវាសា អភិក្ខុកោ អនាវាសោ គន្តព្ពោ, អញ្ញត្រ បកតត្តេន, អញ្ញត្រ អន្តរាយា …បេ… . (យថា ហេដ្ឋា, តថា វិត្ថារេតព្ពា.)
</Paragraph>

<Paragraph number="482" book="cula">
គន្តព្ពោ, ភិក្ខវេ, អព្ភានារហេន ភិក្ខុនា សភិក្ខុកា អាវាសា …បេ…  អនាវាសា …បេ…  អាវាសា វា អនាវាសា វា សភិក្ខុកោ អាវាសោ …បេ…  សភិក្ខុកោ អនាវាសោ …បេ…  សភិក្ខុកោ អាវាសោ វា អនាវាសោ វា, យត្ថស្សុ ភិក្ខូ សមានសំវាសកា, យំ ជញ្ញា សក្កោមិ អជ្ជេវ គន្តុន្តិ.
</Paragraph>

<Paragraph number="483" book="cula">
ន, ភិក្ខវេ, អព្ភានារហេន ភិក្ខុនា បកតត្តេន ភិក្ខុនា សទ្ធឹ ឯកច្ឆន្នេ អាវាសេ វត្ថព្ពំ, ន ឯកច្ឆន្នេ អនាវាសេ វត្ថព្ពំ, ន ឯកច្ឆន្នេ អាវាសេ វា អនាវាសេ វា វត្ថព្ពំ; បកតត្តំ ភិក្ខុំ ទិស្វា អាសនា វុដ្ឋាតព្ពំ, បកតត្តោ ភិក្ខុ អាសនេន និមន្តេតព្ពោ; ន បកតត្តេន ភិក្ខុនា សទ្ធឹ ឯកាសនេ និសីទិតព្ពំ, ន នីចេ អាសនេ និសិន្នេ ឧច្ចេ អាសនេ និសីទិតព្ពំ, ន ឆមាយំ និសិន្នេ អាសនេ និសីទិតព្ពំ; ន ឯកចង្កមេ ចង្កមិតព្ពំ, ន នីចេ ចង្កមេ ចង្កមន្តេ ឧច្ចេ ចង្កមេ ចង្កមិតព្ពំ, ន ឆមាយំ ចង្កមន្តេ ចង្កមេ ចង្កមិតព្ពំ.
</Paragraph>

<Paragraph number="484" book="cula">
ន, ភិក្ខវេ, អព្ភានារហេន ភិក្ខុនា បារិវាសិកេន ភិក្ខុនា សទ្ធឹ …បេ…  មូលាយបដិកស្សនារហេន ភិក្ខុនា សទ្ធឹ …បេ…  មានត្តារហេន ភិក្ខុនា សទ្ធឹ …បេ…  មានត្តចារិកេន ភិក្ខុនា សទ្ធឹ …បេ…  អព្ភានារហេន វុឌ្ឍតរេន ភិក្ខុនា សទ្ធឹ ឯកច្ឆន្នេ អាវាសេ វត្ថព្ពំ, ន ឯកច្ឆន្នេ អនាវាសេ វត្ថព្ពំ; ន ឯកច្ឆន្នេ អាវាសេ វា អនាវាសេ វា វត្ថព្ពំ; ន ឯកាសនេ និសីទិតព្ពំ, ន នីចេ អាសនេ និសិន្នេ ឧច្ចេ អាសនេ និសីទិតព្ពំ, ន ឆមាយំ និសិន្នេ អាសនេ និសីទិតព្ពំ; ន ឯកចង្កមេ ចង្កមិតព្ពំ, ន នីចេ ចង្កមេ ចង្កមន្តេ ឧច្ចេ ចង្កមេ ចង្កមិតព្ពំ, ន ឆមាយំ ចង្កមន្តេ ចង្កមេ ចង្កមិតព្ពំ.
</Paragraph>

<Paragraph number="485" book="cula">
អព្ភានារហចតុត្ថោ ចេ, ភិក្ខវេ, បរិវាសំ ទទេយ្យ, មូលាយ បដិកស្សេយ្យ, មានត្តំ ទទេយ្យ, តំវីសោ អព្ភេយ្យ, អកម្មំ, ន ច ករណីយន៑”តិ.

</Paragraph>
</Division>

<Paragraph number="486" book="cula">
អព្ភានារហវត្តំ និដ្ឋិតំ.

  
បារិវាសិកក្ខន្ធកោ ទុតិយោ.

  
ឥមម្ហិ ខន្ធកេ វត្ថូ បញ្ច.



</Paragraph>

<Paragraph number="487" type="center" book="cula">
តស្សុទ្ទានំ


</Paragraph>

<Paragraph number="488" type="verses" book="cula">
_បារិវាសិកា សាទេន្តិ,_  
_បកតត្តាន ភិក្ខុនំ;_  
_អភិវាទនំ បច្ចុដ្ឋានំ,_  
_អញ្ជលិញ្ច សាមីចិយំ._  

</Paragraph>

<Paragraph number="489" type="verses" book="cula">
_អាសនំ សេយ្យាភិហារំ,_  
_បាទោ បីឋំ កថលិកំ;_  
_បត្តំ នហានេ បរិកម្មំ,_  
ឧជ្ឈាយន្តិ ច បេសលា._  

</Paragraph>

<Paragraph number="490" type="verses" book="cula">
_ទុក្កដំ សាទិយន្តស្ស,_  
_មិថុ បញ្ច យថាវុឌ្ឍំ;_  
ឧបោសថំ បវារណំ,_  
_វស្សិកោណោជភោជនំ._  

</Paragraph>

<Paragraph number="491" type="verses" book="cula">
_សម្មា ច វត្តនា តត្ថ,_  
_បកតត្តស្ស គច្ឆន្តំ;_  
_យោ ច ហោតិ បរិយន្តោ,_  
_បុរេ បច្ឆា តថេវ ច._  

</Paragraph>

<Paragraph number="492" type="verses" book="cula">
_អារញ្ញបិណ្ឌនីហារោ,_  
_អាគន្តុកេ ឧបោសថេ;_  
_បវារណាយ ទូតេន,_  
_គន្តព្ពោ ច សភិក្ខុកោ._  

</Paragraph>

<Paragraph number="493" type="verses" book="cula">
_ឯកច្ឆន្នេ ច វុដ្ឋានំ,_  
_តថេវ ច និមន្តយេ;_  
_អាសនេ នីចេ ចង្កមេ,_  
_ឆមាយំ ចង្កមេន ច._  

</Paragraph>

<Paragraph number="494" type="verses" book="cula">
_វុឌ្ឍតរេន អកម្មំ,_  
_រត្តិច្ឆេទា ច សោធនា;_  
_និក្ខិបនំ សមាទានំ,_  
_វត្តំវ បារិវាសិកេ._  

</Paragraph>

<Paragraph number="495" type="verses" book="cula">
_មូលាយ មានត្តារហា,_  
_តថា មានត្តចារិកា;_  
_អព្ភានារហេ នយោ ចាបិ,_  
_សម្ភេទំ នយតោ បុន._  

</Paragraph>

<Paragraph number="496" type="verses" book="cula">
_បារិវាសិកេសុ តយោ,_  
_ចតុ មានត្តចារិកេ;_  
_ន សមេន្តិ រត្តិច្ឆេទេសុ,_  
_មានត្តេសុ ច ទេវសិ;_  
_ទ្វេ កម្មា សទិសា សេសា,_  
_តយោ កម្មា សមាសមាតិ._  


</Paragraph>

<Paragraph number="497" type="center" book="cula">
បារិវាសិកក្ខន្ធកំ និដ្ឋិតំ.
</Paragraph>