---
title: "6.1.3 សេតវណ្ណាទិអនុជានន"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="298" book="cula">

<Paragraph number="1287" book="cula">
តេន ខោ បន សមយេន តិត្ថិយានំ សេយ្យាយោ សេតវណ្ណា ហោន្តិ, កាឡវណ្ណកតា ភូមិ, គេរុកបរិកម្មកតា ភិត្តិ. ពហូ មនុស្សា សេយ្យាបេក្ខកា គច្ឆន្តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, វិហារេ សេតវណ្ណំ កាឡវណ្ណំ គេរុកបរិកម្មន៑”តិ.
</Paragraph>

<Paragraph number="1288" book="cula">
តេន ខោ បន សមយេន ផរុសាយ ភិត្តិយា សេតវណ្ណោ ន និបតតិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ថុសបិណ្ឌំ ទត្វា បាណិកាយ បដិពាហេត្វា សេតវណ្ណំ និបាតេតុន៑”តិ. សេតវណ្ណោ អនិពន្ធនីយោ ហោតិ …បេ…  “អនុជានាមិ, ភិក្ខវេ, សណ្ហមត្តិកំ ទត្វា បាណិកាយ បដិពាហេត្វា សេតវណ្ណំ និបាតេតុន៑”តិ. សេតវណ្ណោ អនិពន្ធនីយោ ហោតិ …បេ…  “អនុជានាមិ, ភិក្ខវេ, ឥក្កាសំ បិដ្ឋមទ្ទន៑”តិ.
</Paragraph>

<Paragraph number="1289" book="cula">
តេន ខោ បន សមយេន ផរុសាយ ភិត្តិយា គេរុកា ន និបតតិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ថុសបិណ្ឌំ ទត្វា បាណិកាយ បដិពាហេត្វា គេរុកំ និបាតេតុន៑”តិ. គេរុកា អនិពន្ធនីយា ហោតិ …បេ…  “អនុជានាមិ, ភិក្ខវេ, កុណ្ឌកមត្តិកំ ទត្វា បាណិកាយ បដិពាហេត្វា គេរុកំ និបាតេតុន៑”តិ. គេរុកា អនិពន្ធនីយា ហោតិ …បេ…  “អនុជានាមិ, ភិក្ខវេ, សាសបកុដ្ដំ សិត្ថតេលកន៑”តិ. អច្ចុស្សន្នំ ហោតិ …បេ…  “អនុជានាមិ, ភិក្ខវេ, ចោឡកេន បច្ចុទ្ធរិតុន៑”តិ.
</Paragraph>

<Paragraph number="1290" book="cula">
តេន ខោ បន សមយេន ផរុសាយ ភូមិយា កាឡវណ្ណោ ន និបតតិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ថុសបិណ្ឌំ ទត្វា បាណិកាយ បដិពាហេត្វា កាឡវណ្ណំ និបាតេតុន៑”តិ. កាឡវណ្ណោ អនិពន្ធនីយោ ហោតិ …បេ…  “អនុជានាមិ, ភិក្ខវេ, គណ្ឌុមត្តិកំ ទត្វា បាណិកាយ បដិពាហេត្វា កាឡវណ្ណំ និបាតេតុន៑”តិ. កាឡវណ្ណោ អនិពន្ធនីយោ ហោតិ …បេ…  “អនុជានាមិ, ភិក្ខវេ, ឥក្កាសំ កសាវន៑”តិ.
</Paragraph>
</Division>