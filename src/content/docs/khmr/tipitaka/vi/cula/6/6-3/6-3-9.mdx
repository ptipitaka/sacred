---
title: "6.3.9 សាដិយគ្គាហាបកាទិសម្មុតិ"
tableOfContents: false
sidebar:
  order: 9
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="329" book="cula">

<Paragraph number="1445" book="cula">
តេន ខោ បន សមយេន សំឃស្ស សាដិយគ្គាហាបកោ ន ហោតិ …បេ…  បត្តគ្គាហាបកោ ន ហោតិ …បេ…  អារាមិកបេសកោ ន ហោតិ …បេ…  សាមណេរបេសកោ ន ហោតិ. សាមណេរា អបេសិយមានា កម្មំ ន ករោន្តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, បញ្ចហង្គេហិ សមន្នាគតំ ភិក្ខុំ សាមណេរបេសកំ សម្មន្និតុំ—  យោ ន ឆន្ទាគតឹ គច្ឆេយ្យ, ន ទោសាគតឹ គច្ឆេយ្យ, ន មោហាគតឹ គច្ឆេយ្យ, ន ភយាគតឹ គច្ឆេយ្យ, បេសិតាបេសិតញ្ច ជានេយ្យ. ឯវញ្ច បន, ភិក្ខវេ, សម្មន្និតព្ពោ. បឋមំ ភិក្ខុ យាចិតព្ពោ, យាចិត្វា ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

<Paragraph number="1446" book="cula">
‘សុណាតុ មេ, ភន្តេ, សំឃោ. យទិ សំឃស្ស បត្តកល្លំ, សំឃោ ឥត្ថន្នាមំ ភិក្ខុំ សាមណេរបេសកំ សម្មន្នេយ្យ. ឯសា ញត្តិ.
</Paragraph>

<Paragraph number="1447" book="cula">
សុណាតុ មេ, ភន្តេ, សំឃោ. សំឃោ ឥត្ថន្នាមំ ភិក្ខុំ សាមណេរបេសកំ សម្មន្នតិ. យស្សាយស្មតោ ខមតិ ឥត្ថន្នាមស្ស ភិក្ខុនោ សាមណេរបេសកស្ស សម្មុតិ, សោ តុណ្ហស្ស; យស្ស នក្ខមតិ, សោ ភាសេយ្យ.
</Paragraph>

<Paragraph number="1448" book="cula">
សម្មតោ សំឃេន ឥត្ថន្នាមោ ភិក្ខុ សាមណេរបេសកោ. ខមតិ សំឃស្ស, តស្មា តុណ្ហី, ឯវមេតំ ធារយាមី’”តិ.

</Paragraph>
</Division>

<Paragraph number="1449" type="center" book="cula">
តតិយភាណវារោ និដ្ឋិតោ.

  
សេនាសនក្ខន្ធកោ ឆដ្ឋោ.



</Paragraph>

<Paragraph number="1450" type="center" book="cula">
តស្សុទ្ទានំ


</Paragraph>

<Paragraph number="1451" type="verses" book="cula">
_វិហារំ ពុទ្ធសេដ្ឋេន,_  
_អបញ្ញត្តំ តទា អហុ;_  
_តហំ តហំ និក្ខមន្តិ,_  
_វាសា តេ ជិនសាវកា._  

</Paragraph>

<Paragraph number="1452" type="verses" book="cula">
_សេដ្ឋី គហបតិ ទិស្វា,_  
_ភិក្ខូនំ ឥទមព្រវិ;_  
_ការាបេយ្យំ វសេយ្យាថ,_  
_បដិបុច្ឆឹសុ នាយកំ._  

</Paragraph>

<Paragraph number="1453" type="verses" book="cula">
_វិហារំ អឌ្ឍយោគញ្ច,_  
_បាសាទំ ហម្មិយំ គុហំ;_  
_បញ្ចលេណំ អនុញ្ញាសិ,_  
_វិហារេ សេដ្ឋិ ការយិ._  

</Paragraph>

<Paragraph number="1454" type="verses" book="cula">
_ជនោ វិហារំ ការេតិ,_  
_អកវាដំ អសំវុតំ;_  
_កវាដំ បិដ្ឋសង្ឃាដំ,_  
ឧទុក្ខលញ្ច ឧត្តរិ._  

</Paragraph>

<Paragraph number="1455" type="verses" book="cula">
_អាវិញ្ឆនច្ឆិទ្ទំ រជ្ជុំ,_  
_វដ្ដិញ្ច កបិសីសកំ;_  
_សូចិឃដិតាឡច្ឆិទ្ទំ,_  
_លោហកដ្ឋវិសាណកំ._  

</Paragraph>

<Paragraph number="1456" type="verses" book="cula">
_យន្តកំ សូចិកញ្ចេវ,_  
_ឆទនំ ឧល្លិត្តាវលិត្តំ;_  
_វេទិជាលសលាកញ្ច,_  
_ចក្កលិ សន្ថរេន ច._  

</Paragraph>

<Paragraph number="1457" type="verses" book="cula">
_មិឌ្ឍិ ពិទលមញ្ចញ្ច,_  
_សោសានិកមសារកោ;_  
_ពុន្ទិកុឡិរបាទញ្ច,_  
_អាហច្ចាសន្ទិ ឧច្ចកេ._  

</Paragraph>

<Paragraph number="1458" type="verses" book="cula">
_សត្តង្គោ ច ភទ្ទបីឋំ,_  
_បីឋកេឡកបាទកំ;_  
_អាមលាផលកា កោច្ឆា,_  
_បលាលបីឋមេវ ច._  

</Paragraph>

<Paragraph number="1459" type="verses" book="cula">
ឧច្ចាហិបដិបាទកា,_  
_អដ្ឋង្គុលិ ច បាទកា;_  
_សុត្តំ អដ្ឋបទំ ចោឡំ,_  
_តូលិកំ អឌ្ឍកាយិកំ._  

</Paragraph>

<Paragraph number="1460" type="verses" book="cula">
_គិរគ្គោ ភិសិយោ ចាបិ,_  
_ទុស្សំ សេនាសនម្បិ ច;_  
_ឱនទ្ធំ ហេដ្ឋា បតតិ,_  
ឧប្បាដេត្វា ហរន្តិ ច._  

</Paragraph>

<Paragraph number="1461" type="verses" book="cula">
_ភត្តិញ្ច ហត្ថភត្តិញ្ច,_  
_អនុញ្ញាសិ តថាគតោ;_  
_តិត្ថិយា វិហារេ ចាបិ,_  
_ថុសំ សណ្ហញ្ច មត្តិកា._  

</Paragraph>

<Paragraph number="1462" book="cula">
ឥក្កាសំ បាណិកំ កុណ្ឌំ,_  
_សាសបំ សិត្ថតេលកំ;_  
ឧស្សន្នេ បច្ចុទ្ធរិតុំ,_  
_ផរុសំ គណ្ឌុមត្តិកំ._  

</Paragraph>

<Paragraph number="1463" type="verses" book="cula">
ឥក្កាសំ បដិភានញ្ច,_  
_នីចា ចយោ ច អារុហំ;_  
_បរិបតន្តិ អាឡកា,_  
_អឌ្ឍកុដ្ដំ តយោ បុន._  

</Paragraph>

<Paragraph number="1464" type="verses" book="cula">
_ខុទ្ទកេ កុដ្ដបាទោ ច,_  
_ឱវស្សតិ សរំ ខិលំ;_  
_ចីវរវំសំ រជ្ជុញ្ច,_  
_អាឡិន្ទំ កិដិកេន ច._  

</Paragraph>

<Paragraph number="1465" type="verses" book="cula">
_អាលម្ពនំ តិណចុណ្ណំ,_  
_ហេដ្ឋាមគ្គេ នយំ ករេ;_  
_អជ្ឈោកាសេ ឱតប្បតិ,_  
_សាលំ ហេដ្ឋា ច ភាជនំ._  

</Paragraph>

<Paragraph number="1466" type="verses" book="cula">
_វិហារោ កោដ្ឋកោ ចេវ,_  
_បរិវេណគ្គិសាលកំ;_  
_អារាមេ ច បុន កោដ្ឋេ,_  
_ហេដ្ឋញ្ញេវ នយំ ករេ._  

</Paragraph>

<Paragraph number="1467" type="verses" book="cula">
_សុធំ អនាថបិណ្ឌិ ច,_  
_សទ្ធោ សីតវនំ អគា;_  
_ទិដ្ឋធម្មោ និមន្តេសិ,_  
_សហ សំឃេន នាយកំ._  

</Paragraph>

<Paragraph number="1468" type="verses" book="cula">
_អាណាបេសន្តរាមគ្គេ,_  
_អារាមំ ការយី គណោ;_  
_វេសាលិយំ នវកម្មំ,_  
_បុរតោ ច បរិគ្គហិ._  

</Paragraph>

<Paragraph number="1469" type="verses" book="cula">
_កោ អរហតិ ភត្តគ្គេ,_  
_តិត្តិរញ្ច អវន្ទិយា;_  
_បរិគ្គហិតន្តរឃរា,_  
_តូលោ សាវត្ថិ ឱសរិ._  

</Paragraph>

<Paragraph number="1470" type="verses" book="cula">
_បតិដ្ឋាបេសិ អារាមំ,_  
_ភត្តគ្គេ ច កោលាហលំ;_  
_គិលានា វរសេយ្យា ច,_  
_លេសា សត្តរសា តហឹ._  

</Paragraph>

<Paragraph number="1471" type="verses" book="cula">
_កេន នុ ខោ កថំ នុ ខោ,_  
_វិហារគ្គេន ភាជយិ;_  
_បរិវេណំ អនុភាគញ្ច,_  
_អកាមា ភាគំ នោ ទទេ._  

</Paragraph>

<Paragraph number="1472" type="verses" book="cula">
_និស្សីមំ សព្ពកាលញ្ច,_  
_គាហា សេនាសនេ តយោ;_  
ឧបនន្ទោ ច វណ្ណេសិ,_  
_ឋិតកា សមកាសនា._  

</Paragraph>

<Paragraph number="1473" type="verses" book="cula">
_សមានាសនិកា ភិន្ទឹសុ,_  
_តិវគ្គា ច ទុវគ្គិកំ;_  
_អសមានាសនិកា ទីឃំ,_  
_សាឡិន្ទំ បរិភុញ្ជិតុំ._  

</Paragraph>

<Paragraph number="1474" type="verses" book="cula">
_អយ្យិកា ច អវិទូរេ,_  
_ភាជិតញ្ច កីដាគិរេ;_  
_អាឡវី បិណ្ឌកកុដ្ដេហិ,_  
_ទ្វារអគ្គឡវដ្ដិកា._  

</Paragraph>

<Paragraph number="1475" type="verses" book="cula">
_អាលោកសេតកាឡញ្ច,_  
_គេរុឆាទនពន្ធនា;_  
_ភណ្ឌិខណ្ឌបរិភណ្ឌំ,_  
_វីស តឹសា ច កាលិកា._  

</Paragraph>

<Paragraph number="1476" type="verses" book="cula">
_ឱសិតេ អកតំ វិប្បំ,_  
_ខុទ្ទេ ឆប្បញ្ចវស្សិកំ;_  
_អឌ្ឍយោគេ ច សត្តដ្ឋ,_  
_មហល្លេ ទស ទ្វាទស._  

</Paragraph>

<Paragraph number="1477" type="verses" book="cula">
_សព្ពំ វិហារំ ឯកស្ស,_  
_អញ្ញំ វាសេន្តិ សំឃិកំ;_  
_និស្សីមំ សព្ពកាលញ្ច,_  
_បក្កមិ វិព្ភមន្តិ ច._  

</Paragraph>

<Paragraph number="1478" type="verses" book="cula">
_កាលញ្ច សាមណេរញ្ច,_  
_សិក្ខាបច្ចក្ខអន្តិមំ;_  
ឧម្មត្តខិត្តចិត្តា ច,_  
_វេទនាបត្តិទស្សនា._  

</Paragraph>

<Paragraph number="1479" type="verses" book="cula">
_អប្បដិកម្មទិដ្ឋិយា,_  
_បណ្ឌកា ថេយ្យតិត្ថិយា;_  
_តិរច្ឆានមាតុបិតុ,_  
_អរហន្តា ច ទូសកា._  

</Paragraph>

<Paragraph number="1480" type="verses" book="cula">
_ភេទកា លោហិតុប្បាទា,_  
ឧភតោ ចាបិ ព្យញ្ជនកា;_  
_មា សំឃស្ស បរិហាយិ,_  
_កម្មំ អញ្ញស្ស ទាតវេ._  

</Paragraph>

<Paragraph number="1481" type="verses" book="cula">
_វិប្បកតេ ច អញ្ញស្ស,_  
_កតេ តស្សេវ បក្កមេ;_  
_វិព្ភមតិ កាលង្កតោ,_  
_សាមណេរោ ច ជាយតិ._  

</Paragraph>

<Paragraph number="1482" type="verses" book="cula">
_បច្ចក្ខាតោ ច សិក្ខាយ,_  
_អន្តិមជ្ឈាបន្នកោ យទិ;_  
_សំឃោវ សាមិកោ ហោតិ,_  
ឧម្មត្តខិត្តវេទនា._  

</Paragraph>

<Paragraph number="1483" type="verses" book="cula">
_អទស្សនាប្បដិកម្មេ,_  
_ទិដ្ឋិ តស្សេវ ហោតិ តំ;_  
_បណ្ឌកោ ថេយ្យតិត្ថី ច,_  
_តិរច្ឆានមាតុបេត្តិកំ._  

</Paragraph>

<Paragraph number="1484" type="verses" book="cula">
_ឃាតកោ ទូសកោ ចាបិ,_  
_ភេទលោហិតព្យញ្ជនា;_  
_បដិជានាតិ យទិ សោ,_  
_សំឃោវ ហោតិ សាមិកោ._  

</Paragraph>

<Paragraph number="1485" type="verses" book="cula">
_ហរន្តញ្ញត្រ កុក្កុច្ចំ,_  
ឧន្ទ្រិយតិ ច កម្ពលំ;_  
_ទុស្សញ្ច ចម្មចក្កលី,_  
_ចោឡកំ អក្កមន្តិ ច._  

</Paragraph>

<Paragraph number="1486" type="verses" book="cula">
_អល្លា ឧបាហនានិដ្ឋុ,_  
_លិខន្តិ អបស្សេន្តិ ច;_  
_អបស្សេនំ លិខតេវ,_  
_ធោតបច្ចត្ថរេន ច._  

</Paragraph>

<Paragraph number="1487" type="verses" book="cula">
_រាជគហេ ន សក្កោន្តិ,_  
_លាមកំ ភត្តុទ្ទេសកំ;_  
_កថំ នុ ខោ បញ្ញាបកំ,_  
_ភណ្ឌាគារិកសម្មុតិ._  

</Paragraph>

<Paragraph number="1488" type="verses" book="cula">
_បដិគ្គាហភាជកោ ចាបិ,_  
_យាគុ ច ផលភាជកោ;_  
_ខជ្ជកភាជកោ ចេវ,_  
_អប្បមត្តកវិស្សជ្ជេ._  

</Paragraph>

<Paragraph number="1489" type="verses" book="cula">
_សាដិយគ្គាហាបកោ ចេវ,_  
_តថេវ បត្តគ្គាហកោ;_  
_អារាមិកសាមណេរ,_  
_បេសកស្ស ច សម្មុតិ._  

</Paragraph>

<Paragraph number="1490" type="verses" book="cula">
_សព្ពាភិភូ លោកវិទូ,_  
_ហិតចិត្តោ វិនាយកោ;_  
_លេណត្ថញ្ច សុខត្ថញ្ច,_  
_ឈាយិតុញ្ច វិបស្សិតុន្តិ._  


</Paragraph>

<Paragraph number="1491" type="center" book="cula">
សេនាសនក្ខន្ធកោ និដ្ឋិតោ.
</Paragraph>