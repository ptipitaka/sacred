---
title: "6.1.5 ឥដ្ឋកាចយាទិអនុជានន"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="300" book="cula">

<Paragraph number="1292" book="cula">
តេន ខោ បន សមយេន វិហារា នីចវត្ថុកា ហោន្តិ, ឧទកេន ឱត្ថរិយ្យន្តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ឧច្ចវត្ថុកំ កាតុន៑”តិ. ចយោ បរិបតតិ …បេ…  “អនុជានាមិ, ភិក្ខវេ, ចិនិតុំ តយោ ចយេ—  ឥដ្ឋកាចយំ, សិលាចយំ, ទារុចយន៑”តិ. អារោហន្តា វិហញ្ញន្តិ …បេ…  “អនុជានាមិ, ភិក្ខវេ, តយោ សោបានេ—  ឥដ្ឋកាសោបានំ, សិលាសោបានំ, ទារុសោបានន៑”តិ. អារោហន្តា បរិបតន្តិ …បេ…  “អនុជានាមិ, ភិក្ខវេ, អាលម្ពនពាហន៑”តិ.
</Paragraph>

<Paragraph number="1293" book="cula">
តេន ខោ បន សមយេន វិហារា អាឡកមន្ទា ហោន្តិ. ភិក្ខូ ហិរិយន្តិ និបជ្ជិតុំ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, តិរោករណិន៑”តិ. តិរោករណឹ ឧក្ខិបិត្វា ឱលោកេន្តិ …បេ…  “អនុជានាមិ, ភិក្ខវេ, អឌ្ឍកុដ្ដកន៑”តិ. អឌ្ឍកុដ្ដកា ឧបរិតោ ឱលោកេន្តិ …បេ…  “អនុជានាមិ, ភិក្ខវេ, តយោ គព្ភេ—  សិវិកាគព្ភំ, នាឡិកាគព្ភំ, ហម្មិយគព្ភន៑”តិ.
</Paragraph>

<Paragraph number="1294" book="cula">
តេន ខោ បន សមយេន ភិក្ខូ ខុទ្ទកេ វិហារេ មជ្ឈេ គព្ភំ ករោន្តិ. ឧបចារោ ន ហោតិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ខុទ្ទកេ វិហារេ ឯកមន្តំ គព្ភំ កាតុំ, មហល្លកេ មជ្ឈេ”តិ.
</Paragraph>

<Paragraph number="1295" book="cula">
តេន ខោ បន សមយេន វិហារស្ស កុដ្ដបាទោ ជីរតិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, កុលង្កបាទកន៑”តិ. វិហារស្ស កុដ្ដោ ឱវស្សតិ …បេ…  “អនុជានាមិ, ភិក្ខវេ, បរិត្តាណកិដិកំ ឧទ្ទសុធន៑”តិ.
</Paragraph>

<Paragraph number="1296" book="cula">
តេន ខោ បន សមយេន អញ្ញតរស្ស ភិក្ខុនោ តិណច្ឆទនា អហិ ខន្ធេ បតតិ. សោ ភីតោ វិស្សរមកាសិ. ភិក្ខូ ឧបធាវិត្វា តំ ភិក្ខុំ ឯតទវោចុំ—  “កិស្ស ត្វំ, អាវុសោ, វិស្សរមកាសី”តិ? អថ ខោ សោ ភិក្ខូនំ ឯតមត្ថំ អារោចេសិ. ភិក្ខូ ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, វិតានន៑”តិ.
</Paragraph>

<Paragraph number="1297" book="cula">
តេន ខោ បន សមយេន ភិក្ខូ មញ្ចបាទេបិ បីឋបាទេបិ ថវិកាយោ លគ្គេន្តិ. ឧន្ទូរេហិបិ ឧបចិកាហិបិ ខជ្ជន្តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ភិត្តិខិលំ នាគទន្តកន៑”តិ.
</Paragraph>

<Paragraph number="1298" book="cula">
តេន ខោ បន សមយេន ភិក្ខូ មញ្ចេបិ បីឋេបិ ចីវរំ និក្ខិបន្តិ. ចីវរំ បរិភិជ្ជិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, វិហារេ ចីវរវំសំ ចីវររជ្ជុន៑”តិ.
</Paragraph>

<Paragraph number="1299" book="cula">
តេន ខោ បន សមយេន វិហារា អនាឡិន្ទកា ហោន្តិ អប្បដិស្សរណា. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, អាឡិន្ទំ បឃនំ បកុដ្ដំ ឱសារកន៑”តិ. អាឡិន្ទា បាកដា ហោន្តិ. ភិក្ខូ ហិរិយន្តិ និបជ្ជិតុំ …បេ…  “អនុជានាមិ, ភិក្ខវេ, សំសរណកិដិកំ ឧគ្ឃាដនកិដិកន៑”តិ.
</Paragraph>
</Division>