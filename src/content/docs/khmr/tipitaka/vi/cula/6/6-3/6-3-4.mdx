---
title: "6.3.4 អញ្ញត្របរិភោគបដិក្ខេបាទិ"
tableOfContents: false
sidebar:
  order: 4
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="324" book="cula">

<Paragraph number="1415" book="cula">
តេន ខោ បន សមយេន ភិក្ខូ អញ្ញតរស្ស ឧបាសកស្ស វិហារបរិភោគំ សេនាសនំ អញ្ញត្រ បរិភុញ្ជន្តិ. អថ ខោ សោ ឧបាសកោ ឧជ្ឈាយតិ ខិយ្យតិ វិបាចេតិ—  “កថញ្ហិ នាម ភទន្តា អញ្ញត្រ បរិភោគំ អញ្ញត្រ បរិភុញ្ជិស្សន្តី”តិ. ភគវតោ ឯតមត្ថំ អារោចេសុំ. “ន, ភិក្ខវេ, អញ្ញត្រ បរិភោគោ អញ្ញត្រ បរិភុញ្ជិតព្ពោ. យោ បរិភុញ្ជេយ្យ, អាបត្តិ ទុក្កដស្សា”តិ.
</Paragraph>

<Paragraph number="1416" book="cula">
តេន ខោ បន សមយេន ភិក្ខូ ឧបោសថគ្គម្បិ សន្និសជ្ជម្បិ ហរិតុំ កុក្កុច្ចាយន្តា ឆមាយ និសីទន្តិ. គត្តានិបិ ចីវរានិបិ បំសុកិតានិ ហោន្តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, តាវកាលិកំ ហរិតុន៑”តិ.
</Paragraph>

<Paragraph number="1417" book="cula">
តេន ខោ បន សមយេន សំឃស្ស មហាវិហារោ ឧន្ទ្រិយតិ. ភិក្ខូ កុក្កុច្ចាយន្តា សេនាសនំ នាតិហរន្តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, គុត្តត្ថាយ ហរិតុន៑”តិ.
</Paragraph>

<Paragraph number="1418" book="cula">
តេន ខោ បន សមយេន សំឃស្ស សេនាសនបរិក្ខារិកោ មហគ្ឃោ កម្ពលោ ឧប្បន្នោ ហោតិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ផាតិកម្មត្ថាយ បរិវត្តេតុន៑”តិ.
</Paragraph>

<Paragraph number="1419" book="cula">
តេន ខោ បន សមយេន សំឃស្ស សេនាសនបរិក្ខារិកំ មហគ្ឃំ ទុស្សំ ឧប្បន្នំ ហោតិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ផាតិកម្មត្ថាយ បរិវត្តេតុន៑”តិ.
</Paragraph>

<Paragraph number="1420" book="cula">
តេន ខោ បន សមយេន សំឃស្ស អច្ឆចម្មំ ឧប្បន្នំ ហោតិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, បាទបុញ្ឆនឹ កាតុន៑”តិ.
</Paragraph>

<Paragraph number="1421" book="cula">
តេន ខោ បន សមយេន សំឃស្ស ចក្កលិកំ ឧប្បន្នំ ហោតិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, បាទបុញ្ឆនឹ កាតុន៑”តិ.
</Paragraph>

<Paragraph number="1422" book="cula">
តេន ខោ បន សមយេន សំឃស្ស ចោឡកំ ឧប្បន្នំ ហោតិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, បាទបុញ្ឆនឹ កាតុន៑”តិ.
</Paragraph>

<Paragraph number="1423" book="cula">
តេន ខោ បន សមយេន ភិក្ខូ អធោតេហិ បាទេហិ សេនាសនំ អក្កមន្តិ. សេនាសនំ ទុស្សតិ. ភគវតោ ឯតមត្ថំ អារោចេសុំ. “ន, ភិក្ខវេ, អធោតេហិ បាទេហិ សេនាសនំ អក្កមិតព្ពំ. យោ អក្កមេយ្យ, អាបត្តិ ទុក្កដស្សា”តិ.
</Paragraph>

<Paragraph number="1424" book="cula">
តេន ខោ បន សមយេន ភិក្ខូ អល្លេហិ បាទេហិ សេនាសនំ អក្កមន្តិ. សេនាសនំ ទុស្សតិ. ភគវតោ ឯតមត្ថំ អារោចេសុំ. “ន, ភិក្ខវេ, អល្លេហិ បាទេហិ សេនាសនំ អក្កមិតព្ពំ. យោ អក្កមេយ្យ, អាបត្តិ ទុក្កដស្សា”តិ.
</Paragraph>

<Paragraph number="1425" book="cula">
តេន ខោ បន សមយេន ភិក្ខូ សៅបាហនា សេនាសនំ អក្កមន្តិ. សេនាសនំ ទុស្សតិ. ភគវតោ ឯតមត្ថំ អារោចេសុំ. “ន, ភិក្ខវេ, សៅបាហនេន សេនាសនំ អក្កមិតព្ពំ. យោ អក្កមេយ្យ, អាបត្តិ ទុក្កដស្សា”តិ.
</Paragraph>

<Paragraph number="1426" book="cula">
តេន ខោ បន សមយេន ភិក្ខូ បរិកម្មកតាយ ភូមិយា និដ្ឋុភន្តិ. វណ្ណោ ទុស្សតិ. ភគវតោ ឯតមត្ថំ អារោចេសុំ. “ន, ភិក្ខវេ, បរិកម្មកតាយ ភូមិយា និដ្ឋុភិតព្ពំ. យោ និដ្ឋុភេយ្យ, អាបត្តិ ទុក្កដស្ស. អនុជានាមិ, ភិក្ខវេ, ខេឡមល្លកន៑”តិ.
</Paragraph>

<Paragraph number="1427" book="cula">
តេន ខោ បន សមយេន មញ្ចបាទាបិ បីឋបាទាបិ បរិកម្មកតំ ភូមឹ វិលិខន្តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ចោឡកេន បលិវេឋេតុន៑”តិ.
</Paragraph>

<Paragraph number="1428" book="cula">
តេន ខោ បន សមយេន ភិក្ខូ បរិកម្មកតំ ភិត្តឹ អបស្សេន្តិ. វណ្ណោ ទុស្សតិ. ភគវតោ ឯតមត្ថំ អារោចេសុំ. “ន, ភិក្ខវេ, បរិកម្មកតា ភិត្តិ អបស្សេតព្ពា. យោ អបស្សេយ្យ, អាបត្តិ ទុក្កដស្ស. អនុជានាមិ, ភិក្ខវេ, អបស្សេនផលកន៑”តិ. អបស្សេនផលកំ ហេដ្ឋតោ ភូមឹ វិលិខតិ, ឧបរិតោ ភិត្តិញ្ច. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ហេដ្ឋតោ ច ឧបរិតោ ច ចោឡកេន បលិវេឋេតុន៑”តិ.
</Paragraph>

<Paragraph number="1429" book="cula">
តេន ខោ បន សមយេន ភិក្ខូ ធោតបាទកា និបជ្ជិតុំ កុក្កុច្ចាយន្តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, បច្ចត្ថរិត្វា និបជ្ជិតុន៑”តិ.
</Paragraph>
</Division>