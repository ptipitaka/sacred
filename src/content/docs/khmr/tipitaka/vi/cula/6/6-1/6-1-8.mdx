---
title: "6.1.8 អារាមបរិក្ខេបអនុជានន"
tableOfContents: false
sidebar:
  order: 8
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="303" book="cula">

<Paragraph number="1305" book="cula">
តេន ខោ បន សមយេន អារាមោ អបរិក្ខិត្តោ ហោតិ. អជកាបិ បសុកាបិ ឧបរោបេ វិហេឋេន្តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, បរិក្ខិបិតុំ តយោ វាដេ—  វេឡុវាដំ, កណ្ឌកវាដំ, បរិក្ខន៑”តិ. កោដ្ឋកោ ន ហោតិ. តថេវ អជកាបិ បសុកាបិ ឧបរោបេ វិហេឋេន្តិ …បេ…  “អនុជានាមិ, ភិក្ខវេ, កោដ្ឋកំ អបេសឹ យមកកវាដំ តោរណំ បលិឃន៑”តិ. កោដ្ឋកេ តិណចុណ្ណំ បរិបតតិ …បេ…  “អនុជានាមិ, ភិក្ខវេ, ឱគុម្ផេត្វា ឧល្លិត្តាវលិត្តំ កាតុំ—  សេតវណ្ណំ កាឡវណ្ណំ គេរុកបរិកម្មំ មាលាកម្មំ លតាកម្មំ មករទន្តកំ បញ្ចបដិកន៑”តិ. អារាមោ ចិក្ខល្លោ ហោតិ …បេ…  “អនុជានាមិ, ភិក្ខវេ, មរុម្ពំ ឧបកិរិតុន៑”តិ. ន បរិយាបុណន្តិ …បេ…  “អនុជានាមិ, ភិក្ខវេ, បទរសិលំ និក្ខិបិតុន៑”តិ. ឧទកំ សន្តិដ្ឋតិ …បេ…  “អនុជានាមិ, ភិក្ខវេ, ឧទកនិទ្ធមនន៑”តិ.
</Paragraph>

<Paragraph number="1306" book="cula">
តេន ខោ បន សមយេន រាជា មាគធោ សេនិយោ ពិម្ពិសារោ សំឃស្ស អត្ថាយ សុធាមត្តិកាលេបនំ បាសាទំ ការេតុកាមោ ហោតិ. អថ ខោ ភិក្ខូនំ ឯតទហោសិ—  “កឹ នុ ខោ ភគវតា ឆទនំ អនុញ្ញាតំ, កឹ អននុញ្ញាតន៑”តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, បញ្ច ឆទនានិ—  ឥដ្ឋកាឆទនំ, សិលាឆទនំ, សុធាឆទនំ, តិណច្ឆទនំ, បណ្ណច្ឆទនន៑”តិ.

</Paragraph>
</Division>

<Paragraph number="1307" type="center" book="cula">
បឋមភាណវារោ និដ្ឋិតោ.
</Paragraph>