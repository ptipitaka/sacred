---
title: "3.2.5 សុទ្ធន្តបរិវាស"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="156" book="cula">

<Paragraph number="657" book="cula">
តេន ខោ បន សមយេន អញ្ញតរោ ភិក្ខុ សម្ពហុលា សំឃាទិសេសា អាបត្តិយោ អាបន្នោ ហោតិ. សោ អាបត្តិបរិយន្តំ ន ជានាតិ; រត្តិបរិយន្តំ ន ជានាតិ; អាបត្តិបរិយន្តំ នស្សរតិ, រត្តិបរិយន្តំ នស្សរតិ; អាបត្តិបរិយន្តេ វេមតិកោ, រត្តិបរិយន្តេ វេមតិកោ. សោ ភិក្ខូនំ អារោចេសិ—  “អហំ, អាវុសោ, សម្ពហុលា សំឃាទិសេសា អាបត្តិយោ អាបជ្ជឹ; អាបត្តិបរិយន្តំ ន ជានាមិ, រត្តិបរិយន្តំ ន ជានាមិ; អាបត្តិបរិយន្តំ នស្សរាមិ, រត្តិបរិយន្តំ នស្សរាមិ; អាបត្តិបរិយន្តេ វេមតិកោ, រត្តិបរិយន្តេ វេមតិកោ. កថំ នុ ខោ មយា បដិបជ្ជិតព្ពន៑”តិ? ភគវតោ ឯតមត្ថំ អារោចេសុំ. “តេន ហិ, ភិក្ខវេ, សំឃោ តស្ស ភិក្ខុនោ តាសំ អាបត្តីនំ សុទ្ធន្តបរិវាសំ ទេតុ. ឯវញ្ច បន, ភិក្ខវេ, ទាតព្ពោ—
</Paragraph>

<Paragraph number="658" book="cula">
តេន, ភិក្ខវេ, ភិក្ខុនា សំឃំ ឧបសង្កមិត្វា …បេ…  ឯវមស្ស វចនីយោ—  ‘អហំ, ភន្តេ, សម្ពហុលា សំឃាទិសេសា អាបត្តិយោ អាបជ្ជឹ. អាបត្តិបរិយន្តំ ន ជានាមិ, រត្តិបរិយន្តំ ន ជានាមិ; អាបត្តិបរិយន្តំ នស្សរាមិ, រត្តិបរិយន្តំ នស្សរាមិ; អាបត្តិបរិយន្តេ វេមតិកោ, រត្តិបរិយន្តេ វេមតិកោ. សោហំ, ភន្តេ, សំឃំ តាសំ អាបត្តីនំ សុទ្ធន្តបរិវាសំ យាចាមី’តិ. ទុតិយម្បិ យាចិតព្ពោ. តតិយម្បិ យាចិតព្ពោ. ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

</Division>
<Division number="157" book="cula">

<Paragraph number="659" book="cula">
‘សុណាតុ មេ, ភន្តេ, សំឃោ. អយំ ឥត្ថន្នាមោ ភិក្ខុ សម្ពហុលា សំឃាទិសេសា អាបត្តិយោ អាបជ្ជិ. អាបត្តិបរិយន្តំ ន ជានាតិ, រត្តិបរិយន្តំ ន ជានាតិ; អាបត្តិបរិយន្តំ នស្សរតិ, រត្តិបរិយន្តំ នស្សរតិ; អាបត្តិបរិយន្តេ វេមតិកោ, រត្តិបរិយន្តេ វេមតិកោ. សោ សំឃំ តាសំ អាបត្តីនំ សុទ្ធន្តបរិវាសំ យាចតិ. យទិ សំឃស្ស បត្តកល្លំ, សំឃោ ឥត្ថន្នាមស្ស ភិក្ខុនោ តាសំ អាបត្តីនំ សុទ្ធន្តបរិវាសំ ទទេយ្យ. ឯសា ញត្តិ.
</Paragraph>

<Paragraph number="660" book="cula">
សុណាតុ មេ, ភន្តេ, សំឃោ. អយំ ឥត្ថន្នាមោ ភិក្ខុ សម្ពហុលា សំឃាទិសេសា អាបត្តិយោ អាបជ្ជិ. អាបត្តិបរិយន្តំ ន ជានាតិ, រត្តិបរិយន្តំ ន ជានាតិ; អាបត្តិបរិយន្តំ នស្សរតិ, រត្តិបរិយន្តំ នស្សរតិ; អាបត្តិបរិយន្តេ វេមតិកោ, រត្តិបរិយន្តេ វេមតិកោ. សោ សំឃំ តាសំ អាបត្តីនំ សុទ្ធន្តបរិវាសំ យាចតិ. សំឃោ ឥត្ថន្នាមស្ស ភិក្ខុនោ តាសំ អាបត្តីនំ សុទ្ធន្តបរិវាសំ ទេតិ. យស្សាយស្មតោ ខមតិ ឥត្ថន្នាមស្ស ភិក្ខុនោ តាសំ អាបត្តីនំ សុទ្ធន្តបរិវាសស្ស ទានំ, សោ តុណ្ហស្ស; យស្ស នក្ខមតិ, សោ ភាសេយ្យ.
</Paragraph>

<Paragraph number="661" book="cula">
ទុតិយម្បិ ឯតមត្ថំ វទាមិ …បេ…  តតិយម្បិ ឯតមត្ថំ វទាមិ …បេ… .
</Paragraph>

<Paragraph number="662" book="cula">
ទិន្នោ សំឃេន ឥត្ថន្នាមស្ស ភិក្ខុនោ តាសំ អាបត្តីនំ សុទ្ធន្តបរិវាសោ. ខមតិ សំឃស្ស, តស្មា តុណ្ហី, ឯវមេតំ ធារយាមី’តិ.
</Paragraph>

</Division>
<Division number="158" book="cula">

<Paragraph number="663" book="cula">
ឯវំ ខោ, ភិក្ខវេ, សុទ្ធន្តបរិវាសោ ទាតព្ពោ; ឯវំ បរិវាសោ ទាតព្ពោ. កថញ្ច, ភិក្ខវេ, សុទ្ធន្តបរិវាសោ ទាតព្ពោ? អាបត្តិបរិយន្តំ ន ជានាតិ, រត្តិបរិយន្តំ ន ជានាតិ; អាបត្តិបរិយន្តំ នស្សរតិ, រត្តិបរិយន្តំ នស្សរតិ; អាបត្តិបរិយន្តេ វេមតិកោ, រត្តិបរិយន្តេ វេមតិកោ—  សុទ្ធន្តបរិវាសោ ទាតព្ពោ.
</Paragraph>

<Paragraph number="664" book="cula">
អាបត្តិបរិយន្តំ ជានាតិ, រត្តិបរិយន្តំ ន ជានាតិ; អាបត្តិបរិយន្តំ សរតិ, រត្តិបរិយន្តំ នស្សរតិ; អាបត្តិបរិយន្តេ និព្ពេមតិកោ, រត្តិបរិយន្តេ វេមតិកោ—  សុទ្ធន្តបរិវាសោ ទាតព្ពោ.
</Paragraph>

<Paragraph number="665" book="cula">
អាបត្តិបរិយន្តំ ឯកច្ចំ ជានាតិ, ឯកច្ចំ ន ជានាតិ, រត្តិបរិយន្តំ ន ជានាតិ; អាបត្តិបរិយន្តំ ឯកច្ចំ សរតិ, ឯកច្ចំ នស្សរតិ, រត្តិបរិយន្តំ នស្សរតិ; អាបត្តិបរិយន្តេ ឯកច្ចេ វេមតិកោ, ឯកច្ចេ និព្ពេមតិកោ, រត្តិបរិយន្តេ វេមតិកោ—  សុទ្ធន្តបរិវាសោ ទាតព្ពោ.
</Paragraph>

<Paragraph number="666" book="cula">
អាបត្តិបរិយន្តំ ន ជានាតិ, រត្តិបរិយន្តំ ឯកច្ចំ ជានាតិ, ឯកច្ចំ ន ជានាតិ; អាបត្តិបរិយន្តំ នស្សរតិ, រត្តិបរិយន្តំ ឯកច្ចំ សរតិ, ឯកច្ចំ នស្សរតិ; អាបត្តិបរិយន្តេ វេមតិកោ, រត្តិបរិយន្តេ ឯកច្ចេ វេមតិកោ, ឯកច្ចេ និព្ពេមតិកោ—  សុទ្ធន្តបរិវាសោ ទាតព្ពោ.
</Paragraph>

<Paragraph number="667" book="cula">
អាបត្តិបរិយន្តំ ជានាតិ, រត្តិបរិយន្តំ ឯកច្ចំ ជានាតិ, ឯកច្ចំ ន ជានាតិ; អាបត្តិបរិយន្តំ សរតិ, រត្តិបរិយន្តំ ឯកច្ចំ សរតិ, ឯកច្ចំ នស្សរតិ; អាបត្តិបរិយន្តេ និព្ពេមតិកោ, រត្តិបរិយន្តេ ឯកច្ចេ វេមតិកោ, ឯកច្ចេ និព្ពេមតិកោ—  សុទ្ធន្តបរិវាសោ ទាតព្ពោ.
</Paragraph>

<Paragraph number="668" book="cula">
អាបត្តិបរិយន្តំ ឯកច្ចំ ជានាតិ, ឯកច្ចំ ន ជានាតិ; រត្តិបរិយន្តំ ឯកច្ចំ ជានាតិ, ឯកច្ចំ ន ជានាតិ; អាបត្តិបរិយន្តំ ឯកច្ចំ សរតិ, ឯកច្ចំ នស្សរតិ; រត្តិបរិយន្តំ ឯកច្ចំ សរតិ, ឯកច្ចំ នស្សរតិ; អាបត្តិបរិយន្តេ ឯកច្ចេ វេមតិកោ, ឯកច្ចេ និព្ពេមតិកោ; រត្តិបរិយន្តេ ឯកច្ចេ វេមតិកោ, ឯកច្ចេ និព្ពេមតិកោ—  សុទ្ធន្តបរិវាសោ ទាតព្ពោ. ឯវំ ខោ, ភិក្ខវេ, សុទ្ធន្តបរិវាសោ ទាតព្ពោ.
</Paragraph>

</Division>
<Division number="159" book="cula">

<Paragraph number="669" book="cula">
កថញ្ច, ភិក្ខវេ, បរិវាសោ ទាតព្ពោ? អាបត្តិបរិយន្តំ ជានាតិ, រត្តិបរិយន្តំ ជានាតិ; អាបត្តិបរិយន្តំ សរតិ, រត្តិបរិយន្តំ សរតិ; អាបត្តិបរិយន្តេ និព្ពេមតិកោ, រត្តិបរិយន្តេ និព្ពេមតិកោ—  បរិវាសោ ទាតព្ពោ.
</Paragraph>

<Paragraph number="670" book="cula">
អាបត្តិបរិយន្តំ ន ជានាតិ, រត្តិបរិយន្តំ ជានាតិ; អាបត្តិបរិយន្តំ នស្សរតិ, រត្តិបរិយន្តំ សរតិ, អាបត្តិបរិយន្តេ វេមតិកោ, រត្តិបរិយន្តេ និព្ពេមតិកោ—  បរិវាសោ ទាតព្ពោ.
</Paragraph>

<Paragraph number="671" book="cula">
អាបត្តិបរិយន្តំ ឯកច្ចំ ជានាតិ, ឯកច្ចំ ន ជានាតិ, រត្តិបរិយន្តំ ជានាតិ; អាបត្តិបរិយន្តំ ឯកច្ចំ សរតិ, ឯកច្ចំ នស្សរតិ, រត្តិបរិយន្តំ សរតិ; អាបត្តិបរិយន្តេ ឯកច្ចេ វេមតិកោ, ឯកច្ចេ និព្ពេមតិកោ, រត្តិបរិយន្តេ និព្ពេមតិកោ—  បរិវាសោ ទាតព្ពោ. ឯវំ ខោ, ភិក្ខវេ, បរិវាសោ ទាតព្ពោ”.

</Paragraph>
</Division>

<Paragraph number="672" type="center" book="cula">
បរិវាសោ និដ្ឋិតោ.
</Paragraph>