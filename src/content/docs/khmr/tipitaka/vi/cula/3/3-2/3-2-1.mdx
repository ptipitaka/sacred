---
title: "3.2.1 អគ្ឃសមោធានបរិវាស"
tableOfContents: false
sidebar:
  order: 1
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="134" book="cula">

<Paragraph number="615" book="cula">
តេន ខោ បន សមយេន អញ្ញតរោ ភិក្ខុ សម្ពហុលា សំឃាទិសេសា អាបត្តិយោ អាបន្នោ ហោតិ—  ឯកា អាបត្តិ ឯកាហប្បដិច្ឆន្នា, ឯកា អាបត្តិ ទ្វីហប្បដិច្ឆន្នា, ឯកា អាបត្តិ តីហប្បដិច្ឆន្នា, ឯកា អាបត្តិ ចតូហប្បដិច្ឆន្នា, ឯកា អាបត្តិ បញ្ចាហប្បដិច្ឆន្នា, ឯកា អាបត្តិ ឆាហប្បដិច្ឆន្នា, ឯកា អាបត្តិ សត្តាហប្បដិច្ឆន្នា, ឯកា អាបត្តិ អដ្ឋាហប្បដិច្ឆន្នា, ឯកា អាបត្តិ នវាហប្បដិច្ឆន្នា, ឯកា អាបត្តិ ទសាហប្បដិច្ឆន្នា. សោ ភិក្ខូនំ អារោចេសិ—  “អហំ, អាវុសោ, សម្ពហុលា សំឃាទិសេសា អាបត្តិយោ អាបជ្ជឹ—  ឯកា អាបត្តិ ឯកាហប្បដិច្ឆន្នា …បេ…  ឯកា អាបត្តិ ទសាហប្បដិច្ឆន្នា. កថំ នុ ខោ មយា បដិបជ្ជិតព្ពន៑”តិ? ភគវតោ ឯតមត្ថំ អារោចេសុំ. “តេន ហិ, ភិក្ខវេ, សំឃោ តស្ស ភិក្ខុនោ តាសំ អាបត្តីនំ យា អាបត្តិ ទសាហប្បដិច្ឆន្នា តស្សា អគ្ឃេន សមោធានបរិវាសំ ទេតុ. ឯវញ្ច បន, ភិក្ខវេ, ទាតព្ពោ—
</Paragraph>

<Paragraph number="616" book="cula">
តេន, ភិក្ខវេ, ភិក្ខុនា សំឃំ ឧបសង្កមិត្វា …បេ…  ឯវមស្ស វចនីយោ—  ‘អហំ, ភន្តេ, សម្ពហុលា សំឃាទិសេសា អាបត្តិយោ អាបជ្ជឹ—  ឯកា អាបត្តិ ឯកាហប្បដិច្ឆន្នា …បេ…  ឯកា អាបត្តិ ទសាហប្បដិច្ឆន្នា. សោហំ, ភន្តេ, សំឃំ តាសំ អាបត្តីនំ យា អាបត្តិ ទសាហប្បដិច្ឆន្នា តស្សា អគ្ឃេន សមោធានបរិវាសំ យាចាមី’តិ. ទុតិយម្បិ យាចិតព្ពោ. តតិយម្បិ យាចិតព្ពោ. ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

</Division>
<Division number="135" book="cula">

<Paragraph number="617" book="cula">
‘សុណាតុ មេ, ភន្តេ, សំឃោ. អយំ ឥត្ថន្នាមោ ភិក្ខុ សម្ពហុលា សំឃាទិសេសា អាបត្តិយោ អាបជ្ជិ—  ឯកា អាបត្តិ ឯកាហប្បដិច្ឆន្នា …បេ…  ឯកា អាបត្តិ ទសាហប្បដិច្ឆន្នា. សោ សំឃំ តាសំ អាបត្តីនំ យា អាបត្តិ ទសាហប្បដិច្ឆន្នា តស្សា អគ្ឃេន សមោធានបរិវាសំ យាចតិ. យទិ សំឃស្ស បត្តកល្លំ, សំឃោ ឥត្ថន្នាមស្ស ភិក្ខុនោ តាសំ អាបត្តីនំ យា អាបត្តិ ទសាហប្បដិច្ឆន្នា តស្សា អគ្ឃេន សមោធានបរិវាសំ ទទេយ្យ. ឯសា ញត្តិ.
</Paragraph>

<Paragraph number="618" book="cula">
សុណាតុ មេ, ភន្តេ, សំឃោ. អយំ ឥត្ថន្នាមោ ភិក្ខុ សម្ពហុលា សំឃាទិសេសា អាបត្តិយោ អាបជ្ជិ—  ឯកា អាបត្តិ ឯកាហប្បដិច្ឆន្នា …បេ…  ឯកា អាបត្តិ ទសាហប្បដិច្ឆន្នា. សោ សំឃំ តាសំ អាបត្តីនំ យា អាបត្តិ ទសាហប្បដិច្ឆន្នា តស្សា អគ្ឃេន សមោធានបរិវាសំ យាចតិ. សំឃោ ឥត្ថន្នាមស្ស ភិក្ខុនោ តាសំ អាបត្តីនំ យា អាបត្តិ ទសាហប្បដិច្ឆន្នា តស្សា អគ្ឃេន សមោធានបរិវាសំ ទេតិ. យស្សាយស្មតោ ខមតិ ឥត្ថន្នាមស្ស ភិក្ខុនោ តាសំ អាបត្តីនំ យា អាបត្តិ ទសាហប្បដិច្ឆន្នា; តស្សា អគ្ឃេន សមោធានបរិវាសស្ស ទានំ, សោ តុណ្ហស្ស; យស្ស នក្ខមតិ, សោ ភាសេយ្យ.
</Paragraph>

<Paragraph number="619" book="cula">
ទុតិយម្បិ ឯតមត្ថំ វទាមិ …បេ…  តតិយម្បិ ឯតមត្ថំ វទាមិ …បេ… .
</Paragraph>

<Paragraph number="620" book="cula">
ទិន្នោ សំឃេន ឥត្ថន្នាមស្ស ភិក្ខុនោ តាសំ អាបត្តីនំ យា អាបត្តិ ទសាហប្បដិច្ឆន្នា តស្សា អគ្ឃេន សមោធានបរិវាសោ. ខមតិ សំឃស្ស, តស្មា តុណ្ហី, ឯវមេតំ ធារយាមី’”តិ.
</Paragraph>
</Division>