---
title: "3.11 តតិយនវក"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="184" book="cula">

<Paragraph number="771" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោ អប្បដិច្ឆន្នាយោ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ ទេតិ. សោ បរិវសាមីតិ មញ្ញមានោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោ អប្បដិច្ឆន្នាយោ. សោ តស្មឹ ភូមិយំ ឋិតោ បុរិមាអាបត្តីនំ អន្តរាអាបត្តិយោ សរតិ, អបរាអាបត្តីនំ អន្តរាអាបត្តិយោ សរតិ. តស្ស ឯវំ ហោតិ—  ‘អហំ ខោ សម្ពហុលា សំឃាទិសេសា អាបត្តិយោ អាបជ្ជឹ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោហំ សំឃំ តាសំ អាបត្តីនំ សមោធានបរិវាសំ យាចឹ. តស្ស មេ សំឃោ តាសំ អាបត្តីនំ សមោធានបរិវាសំ អទាសិ. សោហំ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជឹ បរិមាណាយោ អប្បដិច្ឆន្នាយោ. សោហំ សំឃំ អន្តរាអាបត្តីនំ មូលាយបដិកស្សនំ យាចឹ. តំ មំ សំឃោ អន្តរាអាបត្តីនំ មូលាយ បដិកស្សិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ អទាសិ. សោហំ បរិវសាមីតិ មញ្ញមានោ អន្តរា សម្ពហុលា សំឃាទិសេសា អាបត្តិយោ អាបជ្ជឹ បរិមាណាយោ អប្បដិច្ឆន្នាយោ. សោហំ តស្មឹ ភូមិយំ ឋិតោ បុរិមាអាបត្តីនំ អន្តរាអាបត្តិយោ សរាមិ, អបរាអាបត្តីនំ អន្តរាអាបត្តិយោ សរាមិ. យន្នូនាហំ សំឃំ បុរិមាអាបត្តីនំ អន្តរាអាបត្តីនញ្ច អបរាអាបត្តីនំ អន្តរាអាបត្តីនញ្ច មូលាយបដិកស្សនំ យាចេយ្យំ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ; ធម្មេន មានត្តំ, ធម្មេន អព្ភានន៑’តិ. សោ សំឃំ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយបដិកស្សនំ យាចតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ; ធម្មេន មានត្តំ, ធម្មេន អព្ភានំ. តំ សំឃោ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយ បដិកស្សតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ ទេតិ; ធម្មេន មានត្តំ ទេតិ, ធម្មេន អព្ភេតិ. សោ, ភិក្ខវេ, ភិក្ខុ វិសុទ្ធោ តាហិ អាបត្តីហិ. (1)
</Paragraph>

<Paragraph number="772" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណា បដិច្ឆន្នាយោ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ, អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ ទេតិ. សោ បរិវសាមីតិ មញ្ញមានោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណា បដិច្ឆន្នាយោ. សោ តស្មឹ ភូមិយំ ឋិតោ បុរិមាអាបត្តីនំ អន្តរាអាបត្តិយោ សរតិ, អបរាអាបត្តីនំ អន្តរាអាបត្តិយោ សរតិ. តស្ស ឯវំ ហោតិ—  ‘អហំ ខោ សម្ពហុលា សំឃាទិសេសា អាបត្តិយោ អាបជ្ជឹ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោហំ សំឃំ តាសំ អាបត្តីនំ សមោធានបរិវាសំ យាចឹ. តស្ស មេ សំឃោ តាសំ អាបត្តីនំ សមោធានបរិវាសំ អទាសិ. សោហំ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជឹ បរិមាណា បដិច្ឆន្នាយោ. សោហំ សំឃំ អន្តរាអាបត្តីនំ មូលាយបដិកស្សនំ យាចឹ. តំ មំ សំឃោ អន្តរាអាបត្តីនំ មូលាយ បដិកស្សិ, អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ អទាសិ. សោហំ បរិវសាមីតិ មញ្ញមានោ អន្តរា សម្ពហុលា សំឃាទិសេសា អាបត្តិយោ អាបជ្ជឹ បរិមាណា បដិច្ឆន្នាយោ. សោហំ តស្មឹ ភូមិយំ ឋិតោ បុរិមាអាបត្តីនំ អន្តរាអាបត្តិយោ សរាមិ, អបរាអាបត្តីនំ អន្តរាអាបត្តិយោ សរាមិ. យន្នូនាហំ សំឃំ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយបដិកស្សនំ យាចេយ្យំ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ, ធម្មេន មានត្តំ, ធម្មេន អព្ភានន៑’តិ. សោ សំឃំ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច មូលាយបដិកស្សនំ យាចតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ, ធម្មេន មានត្តំ, ធម្មេន អព្ភានំ. តំ សំឃោ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយ បដិកស្សតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ ទេតិ, ធម្មេន មានត្តំ ទេតិ, ធម្មេន អព្ភេតិ. សោ, ភិក្ខវេ, ភិក្ខុ វិសុទ្ធោ តាហិ អាបត្តីហិ. (2)
</Paragraph>

<Paragraph number="773" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណា បដិច្ឆន្នាយោបិ អប្បដិច្ឆន្នាយោបិ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ ទេតិ. សោ បរិវសាមីតិ មញ្ញមានោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណា បដិច្ឆន្នាយោបិ អប្បដិច្ឆន្នាយោបិ. សោ តស្មឹ ភូមិយំ ឋិតោ បុរិមាអាបត្តីនំ អន្តរាអាបត្តិយោ សរតិ, អបរាអាបត្តីនំ អន្តរាអាបត្តិយោ សរតិ. តស្ស ឯវំ ហោតិ—  ‘អហំ ខោ សម្ពហុលា សំឃាទិសេសា អាបត្តិយោ អាបជ្ជឹ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោហំ សំឃំ តាសំ អាបត្តីនំ សមោធានបរិវាសំ យាចឹ. តស្ស មេ សំឃោ តាសំ អាបត្តីនំ សមោធានបរិវាសំ អទាសិ. សោហំ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជឹ បរិមាណា បដិច្ឆន្នាយោបិ អប្បដិច្ឆន្នាយោបិ. សោហំ សំឃំ អន្តរាអាបត្តីនំ មូលាយបដិកស្សនំ យាចឹ. តំ មំ សំឃោ អន្តរាអាបត្តីនំ មូលាយ បដិកស្សិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ អទាសិ. សោហំ បរិវសាមីតិ មញ្ញមានោ អន្តរា សម្ពហុលា សំឃាទិសេសា អាបត្តិយោ អាបជ្ជឹ បរិមាណា បដិច្ឆន្នាយោបិ អប្បដិច្ឆន្នាយោបិ. សោហំ តស្មឹ ភូមិយំ ឋិតោ បុរិមាអាបត្តីនំ អន្តរាអាបត្តិយោ សរាមិ, អបរាអាបត្តីនំ អន្តរាអាបត្តិយោ សរាមិ. យន្នូនាហំ សំឃំ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយបដិកស្សនំ យាចេយ្យំ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ, ធម្មេន មានត្តំ, ធម្មេន អព្ភានន៑’តិ. សោ សំឃំ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយបដិកស្សនំ យាចតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ, ធម្មេន មានត្តំ, ធម្មេន អព្ភានំ. តំ សំឃោ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយ បដិកស្សតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ ទេតិ, ធម្មេន មានត្តំ ទេតិ, ធម្មេន អព្ភេតិ. សោ, ភិក្ខវេ, ភិក្ខុ វិសុទ្ធោ តាហិ អាបត្តីហិ. (3)
</Paragraph>

<Paragraph number="774" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ អបរិមាណាយោ អប្បដិច្ឆន្នាយោ …បេ…  អបរិមាណាយោ បដិច្ឆន្នាយោ …បេ…  អបរិមាណាយោ បដិច្ឆន្នាយោបិ អប្បដិច្ឆន្នាយោបិ …បេ…  បរិមាណាយោបិ អបរិមាណាយោបិ អប្បដិច្ឆន្នាយោ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ ទេតិ. សោ បរិវសាមីតិ មញ្ញមានោ …បេ…  តំ សំឃោ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយ បដិកស្សតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ ទេតិ, ធម្មេន មានត្តំ ទេតិ, ធម្មេន អព្ភេតិ. សោ, ភិក្ខវេ, ភិក្ខុ វិសុទ្ធោ តាហិ អាបត្តីហិ. (4–7)
</Paragraph>

<Paragraph number="775" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោបិ អបរិមាណាយោបិ បដិច្ឆន្នាយោ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ ទេតិ. សោ បរិវសាមីតិ មញ្ញមានោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោបិ អបរិមាណាយោបិ បដិច្ឆន្នាយោ. សោ តស្មឹ ភូមិយំ ឋិតោ បុរិមាអាបត្តីនំ អន្តរាអាបត្តិយោ សរតិ, អបរាអាបត្តីនំ អន្តរាអាបត្តិយោ សរតិ. តស្ស ឯវំ ហោតិ—  ‘អហំ ខោ សម្ពហុលា សំឃាទិសេសា អាបត្តិយោ អាបជ្ជឹ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោហំ សំឃំ តាសំ អាបត្តីនំ សមោធានបរិវាសំ យាចឹ. តស្ស មេ សំឃោ តាសំ អាបត្តីនំ សមោធានបរិវាសំ អទាសិ. សោហំ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជឹ បរិមាណាយោបិ អបរិមាណាយោបិ បដិច្ឆន្នាយោ. សោហំ សំឃំ អន្តរាអាបត្តីនំ មូលាយបដិកស្សនំ យាចឹ. តំ មំ សំឃោ អន្តរាអាបត្តីនំ មូលាយ បដិកស្សិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ អទាសិ. សោហំ បរិវសាមីតិ មញ្ញមានោ អន្តរា សម្ពហុលា សំឃាទិសេសា អាបត្តិយោ អាបជ្ជឹ បរិមាណាយោបិ អបរិមាណាយោបិ បដិច្ឆន្នាយោ. សោហំ តស្មឹ ភូមិយំ ឋិតោ បុរិមាអាបត្តីនំ អន្តរាអាបត្តិយោ សរាមិ, អបរាអាបត្តីនំ អន្តរាអាបត្តិយោ សរាមិ. យន្នូនាហំ សំឃំ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយបដិកស្សនំ យាចេយ្យំ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ, ធម្មេន មានត្តំ, ធម្មេន អព្ភានន៑’តិ. សោ សំឃំ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយបដិកស្សនំ យាចតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ, ធម្មេន មានត្តំ, ធម្មេន អព្ភានំ. តំ សំឃោ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយ បដិកស្សតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ ទេតិ, ធម្មេន មានត្តំ ទេតិ, ធម្មេន អព្ភេតិ. សោ, ភិក្ខវេ, ភិក្ខុ វិសុទ្ធោ តាហិ អាបត្តីហិ. (8)
</Paragraph>

<Paragraph number="776" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោបិ អបរិមាណាយោបិ បដិច្ឆន្នាយោបិ អប្បដិច្ឆន្នាយោបិ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ ទេតិ. សោ បរិវសាមីតិ មញ្ញមានោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោបិ អបរិមាណាយោបិ បដិច្ឆន្នាយោបិ អប្បដិច្ឆន្នាយោបិ. សោ តស្មឹ ភូមិយំ ឋិតោ បុរិមាអាបត្តីនំ អន្តរាអាបត្តិយោ សរតិ, អបរាអាបត្តីនំ អន្តរាអាបត្តិយោ សរតិ. តស្ស ឯវំ ហោតិ—  ‘អហំ ខោ សម្ពហុលា សំឃាទិសេសា អាបត្តិយោ អាបជ្ជឹ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោហំ សំឃំ តាសំ អាបត្តីនំ សមោធានបរិវាសំ យាចឹ. តស្ស មេ សំឃោ តាសំ អាបត្តីនំ សមោធានបរិវាសំ អទាសិ. សោហំ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជឹ បរិមាណាយោបិ អបរិមាណាយោបិ បដិច្ឆន្នាយោបិ អប្បដិច្ឆន្នាយោបិ. សោហំ សំឃំ អន្តរាអាបត្តីនំ មូលាយបដិកស្សនំ យាចឹ. តំ មំ សំឃោ អន្តរាអាបត្តីនំ មូលាយ បដិកស្សិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ អទាសិ. សោហំ បរិវសាមីតិ មញ្ញមានោ អន្តរា សម្ពហុលា សំឃាទិសេសា អាបត្តិយោ អាបជ្ជឹ បរិមាណាយោបិ អបរិមាណាយោបិ បដិច្ឆន្នាយោបិ អប្បដិច្ឆន្នាយោបិ. សោហំ តស្មឹ ភូមិយំ ឋិតោ បុរិមាអាបត្តីនំ អន្តរាអាបត្តិយោ សរាមិ, អបរាអាបត្តីនំ អន្តរាអាបត្តិយោ សរាមិ. យន្នូនាហំ សំឃំ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយបដិកស្សនំ យាចេយ្យំ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ, ធម្មេន មានត្តំ, ធម្មេន អព្ភានន៑’តិ. សោ សំឃំ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយ បដិកស្សនំ យាចតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ, ធម្មេន មានត្តំ, ធម្មេន អព្ភានំ. តំ សំឃោ បុរិមាអាបត្តីនំ អន្តរាអាបត្តីនញ្ច, អបរាអាបត្តីនំ អន្តរាអាបត្តីនញ្ច, មូលាយ បដិកស្សតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ ទេតិ, ធម្មេន មានត្តំ ទេតិ, ធម្មេន អព្ភេតិ. សោ, ភិក្ខវេ, ភិក្ខុ វិសុទ្ធោ តាហិ អាបត្តីហិ”. (9)

</Paragraph>
</Division>

<Paragraph number="777" type="center" book="cula">
តតិយនវកំ និដ្ឋិតំ.

  
សមុច្ចយក្ខន្ធកោ តតិយោ.



</Paragraph>

<Paragraph number="778" type="center" book="cula">
តស្សុទ្ទានំ


</Paragraph>

<Paragraph number="779" type="verses" book="cula">
_អប្បដិច្ឆន្នា ឯកាហ,_  
_ទ្វីហ តីហ ចតូហ ច;_  
_បញ្ចាហបក្ខទសន្នំ,_  
_អាបត្តិមាហ មហាមុនិ._  

</Paragraph>

<Paragraph number="780" type="verses" book="cula">
_សុទ្ធន្តោ ច វិព្ភមន្តោ,_  
_បរិមាណមុខំ ទ្វេ ភិក្ខូ;_  
_តត្ថ សញ្ញិនោ ទ្វេ យថា,_  
_វេមតិកា តថេវ ច._  

</Paragraph>

<Paragraph number="781" type="verses" book="cula">
_មិស្សកទិដ្ឋិនោ ទ្វេ ច,_  
_អសុទ្ធកេកទិដ្ឋិនោ;_  
_ទ្វេ ចេវ សុទ្ធទិដ្ឋិនោ._  

</Paragraph>

<Paragraph number="782" type="verses" book="cula">
_តថេវ ច ឯកោ ឆាទេតិ,_  
_អថ មក្ខមតេន ច;_  
ឧម្មត្តកទេសនញ្ច,_  
_មូលា អដ្ឋារស វិសុទ្ធតោ._  

</Paragraph>

<Paragraph number="783" type="verses" book="cula">
_អាចរិយានំ វិភជ្ជបទានំ,_  
_តម្ពបណ្ណិទីបបសាទកានំ;_  
_មហាវិហារវាសីនំ,_  
_វាចនា សទ្ធម្មដ្ឋិតិយាតិ._  


</Paragraph>

<Paragraph number="784" type="center" book="cula">
សមុច្ចយក្ខន្ធកោ និដ្ឋិតោ.
</Paragraph>