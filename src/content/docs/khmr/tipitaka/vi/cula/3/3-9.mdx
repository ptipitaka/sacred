---
title: "3.9 មូលាយអវិសុទ្ធិនវក"
tableOfContents: false
sidebar:
  order: 11
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="182" book="cula">

<Paragraph number="757" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ, ឯកនាមម្បិ នានានាមម្បិ, សភាគម្បិ វិសភាគម្បិ, វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោ អប្បដិច្ឆន្នាយោ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ ទេតិ; អធម្មេន មានត្តំ ទេតិ, អធម្មេន អព្ភេតិ. សោ, ភិក្ខវេ, ភិក្ខុ អវិសុទ្ធោ តាហិ អាបត្តីហិ. (1)
</Paragraph>

<Paragraph number="758" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ, ឯកនាមម្បិ នានានាមម្បិ, សភាគម្បិ វិសភាគម្បិ, វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោ បដិច្ឆន្នាយោ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ ទេតិ; អធម្មេន មានត្តំ ទេតិ, អធម្មេន អព្ភេតិ. សោ, ភិក្ខវេ, ភិក្ខុ អវិសុទ្ធោ តាហិ អាបត្តីហិ. (2)
</Paragraph>

<Paragraph number="759" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ, ឯកនាមម្បិ នានានាមម្បិ, សភាគម្បិ វិសភាគម្បិ, វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោ បដិច្ឆន្នាយោបិ អប្បដិច្ឆន្នាយោបិ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ ទេតិ, អធម្មេន មានត្តំ ទេតិ, អធម្មេន អព្ភេតិ. សោ, ភិក្ខវេ, ភិក្ខុ អវិសុទ្ធោ តាហិ អាបត្តីហិ. (3)
</Paragraph>

<Paragraph number="760" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ, ឯកនាមម្បិ នានានាមម្បិ, សភាគម្បិ វិសភាគម្បិ, វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ អបរិមាណាយោ អប្បដិច្ឆន្នាយោ …បេ…  អបរិមាណាយោ បដិច្ឆន្នាយោ …បេ…  អបរិមាណាយោ បដិច្ឆន្នាយោបិ អប្បដិច្ឆន្នាយោបិ …បេ…  បរិមាណាយោបិ អបរិមាណាយោបិ អប្បដិច្ឆន្នាយោ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ ទេតិ; អធម្មេន មានត្តំ ទេតិ, អធម្មេន អព្ភេតិ. សោ, ភិក្ខវេ, ភិក្ខុ អវិសុទ្ធោ តាហិ អាបត្តីហិ. (4–7)
</Paragraph>

<Paragraph number="761" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ, ឯកនាមម្បិ នានានាមម្បិ, សភាគម្បិ វិសភាគម្បិ, វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោបិ អបរិមាណាយោបិ បដិច្ឆន្នាយោ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ ធម្មិកេន កម្មេន អកុប្បេន ឋានារហេន, ធម្មេន សមោធានបរិវាសំ ទេតិ; អធម្មេន មានត្តំ ទេតិ, អធម្មេន អព្ភេតិ. សោ, ភិក្ខវេ, ភិក្ខុ អវិសុទ្ធោ តាហិ អាបត្តីហិ. (8)
</Paragraph>

<Paragraph number="762" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ, ឯកនាមម្បិ នានានាមម្បិ, សភាគម្បិ វិសភាគម្បិ, វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោបិ អបរិមាណាយោបិ បដិច្ឆន្នាយោបិ អប្បដិច្ឆន្នាយោបិ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ ធម្មិកេន កម្មេន អកុប្បេន ឋានារហេន; ធម្មេន សមោធានបរិវាសំ ទេតិ; អធម្មេន មានត្តំ ទេតិ; អធម្មេន អព្ភេតិ. សោ, ភិក្ខវេ, ភិក្ខុ អវិសុទ្ធោ តាហិ អាបត្តីហិ. (9)

</Paragraph>
</Division>

<Paragraph number="763" type="center" book="cula">
មូលាយអវិសុទ្ធិនវកំ និដ្ឋិតំ.
</Paragraph>