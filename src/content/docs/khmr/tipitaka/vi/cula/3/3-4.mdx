---
title: "3.4 ឆត្តឹសក"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="165" book="cula">

<Paragraph number="691" book="cula">
ឥធ បន, ភិក្ខវេ, ភិក្ខុ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណា អប្បដិច្ឆន្នាយោ. សោ ភិក្ខុ មូលាយ បដិកស្សិតព្ពោ. (1)
</Paragraph>

<Paragraph number="692" book="cula">
ឥធ បន, ភិក្ខវេ, ភិក្ខុ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណា បដិច្ឆន្នាយោ. សោ ភិក្ខុ មូលាយ បដិកស្សិតព្ពោ. យថាបដិច្ឆន្នានញ្ចស្ស អាបត្តីនំ បុរិមាយ អាបត្តិយា សមោធានបរិវាសោ ទាតព្ពោ. (2)
</Paragraph>

<Paragraph number="693" book="cula">
ឥធ បន, ភិក្ខវេ, ភិក្ខុ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណា បដិច្ឆន្នាយោបិ អប្បដិច្ឆន្នាយោបិ. សោ ភិក្ខុ មូលាយ បដិកស្សិតព្ពោ. យថាបដិច្ឆន្នានញ្ចស្ស អាបត្តីនំ បុរិមាយ អាបត្តិយា សមោធានបរិវាសោ ទាតព្ពោ. (3)
</Paragraph>

<Paragraph number="694" book="cula">
ឥធ បន, ភិក្ខវេ, ភិក្ខុ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ អបរិមាណា អប្បដិច្ឆន្នាយោ …បេ…  អបរិមាណា បដិច្ឆន្នាយោ …បេ…  អបរិមាណា បដិច្ឆន្នាយោបិ អប្បដិច្ឆន្នាយោបិ …បេ…  បរិមាណាយោបិ អបរិមាណាយោបិ អប្បដិច្ឆន្នាយោ …បេ…  បរិមាណាយោបិ អបរិមាណាយោបិ បដិច្ឆន្នាយោ …បេ…  បរិមាណាយោបិ អបរិមាណាយោបិ បដិច្ឆន្នាយោបិ អប្បដិច្ឆន្នាយោបិ. សោ ភិក្ខុ មូលាយ បដិកស្សិតព្ពោ. យថាបដិច្ឆន្នានញ្ចស្ស អាបត្តីនំ បុរិមាយ អាបត្តិយា សមោធានបរិវាសោ ទាតព្ពោ. (9)
</Paragraph>

<Paragraph number="695" book="cula">
ឥធ បន, ភិក្ខវេ, ភិក្ខុ មានត្តារហោ …បេ…  មានត្តំ ចរន្តោ …បេ…  (យថាបរិវាសំ តថា វិត្ថារេតព្ពំ) អព្ភានារហោ អន្តរា សម្ពហុលា សំឃាទិសេសា, អាបត្តិយោ អាបជ្ជតិ បរិមាណា អប្បដិច្ឆន្នាយោ …បេ…  បរិមាណា បដិច្ឆន្នាយោ …បេ…  បរិមាណា បដិច្ឆន្នាយោបិ អប្បដិច្ឆន្នាយោបិ …បេ…  អបរិមាណា អប្បដិច្ឆន្នាយោ …បេ…  អបរិមាណា បដិច្ឆន្នាយោ …បេ…  អបរិមាណា បដិច្ឆន្នាយោបិ អប្បដិច្ឆន្នាយោបិ …បេ…  បរិមាណាយោបិ អបរិមាណាយោបិ អប្បដិច្ឆន្នាយោ …បេ…  បរិមាណាយោបិ អបរិមាណាយោបិ បដិច្ឆន្នាយោ …បេ…  បរិមាណាយោបិ អបរិមាណាយោបិ បដិច្ឆន្នាយោបិ អប្បដិច្ឆន្នាយោបិ. សោ ភិក្ខុ មូលាយ បដិកស្សិតព្ពោ. យថាបដិច្ឆន្នានញ្ចស្ស អាបត្តីនំ បុរិមាយ អាបត្តិយា សមោធានបរិវាសោ ទាតព្ពោ. (36)

</Paragraph>
</Division>

<Paragraph number="696" type="center" book="cula">
ឆត្តឹសកំ សមត្តំ.
</Paragraph>