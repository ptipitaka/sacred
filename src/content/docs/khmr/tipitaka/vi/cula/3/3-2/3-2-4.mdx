---
title: "3.2.4 ទ្វេមាសាបរិវសិតព្ពវិធិ"
tableOfContents: false
sidebar:
  order: 4
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="140" book="cula">

<Paragraph number="635" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ. តស្ស ឯវំ ហោតិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ឯកិស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចេយ្យន៑’តិ. សោ សំឃំ ឯកិស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចតិ. តស្ស សំឃោ ឯកិស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ ទេតិ. តស្ស បរិវសន្តស្ស លជ្ជីធម្មោ ឱក្កមិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. តស្ស មេ ឯតទហោសិ—  “អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ឯកិស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចេយ្យន៑”តិ. សោហំ សំឃំ ឯកិស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចឹ. តស្ស មេ សំឃោ ឯកិស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ អទាសិ. តស្ស មេ បរិវសន្តស្ស លជ្ជីធម្មោ ឱក្កមិ—  “យន្នូនាហំ សំឃំ ឥតរិស្សាបិ អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចេយ្យន៑”’តិ. សោ សំឃំ ឥតរិស្សាបិ អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចតិ. តស្ស សំឃោ ឥតរិស្សាបិ អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ ទេតិ. តេន, ភិក្ខវេ, ភិក្ខុនា តទុបាទាយ ទ្វេ មាសា បរិវសិតព្ពា.
</Paragraph>

</Division>
<Division number="141" book="cula">

<Paragraph number="636" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ; ឯកំ អាបត្តឹ ជានាតិ, ឯកំ អាបត្តឹ ន ជានាតិ. សោ សំឃំ យំ អាបត្តឹ ជានាតិ, តស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចតិ. តស្ស សំឃោ តស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ ទេតិ. សោ បរិវសន្តោ ឥតរម្បិ អាបត្តឹ ជានាតិ. តស្ស ឯវំ ហោតិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ; ឯកំ អាបត្តឹ ជានឹ, ឯកំ អាបត្តឹ ន ជានឹ. សោហំ សំឃំ យំ អាបត្តឹ ជានឹ តស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចឹ. តស្ស មេ សំឃោ តស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ អទាសិ. សោហំ បរិវសន្តោ ឥតរម្បិ អាបត្តឹ ជានាមិ. យន្នូនាហំ សំឃំ ឥតរិស្សាបិ អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចេយ្យន៑’តិ. សោ សំឃំ ឥតរិស្សាបិ អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចតិ. តស្ស សំឃោ ឥតរិស្សាបិ អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ ទេតិ. តេន, ភិក្ខវេ, ភិក្ខុនា តទុបាទាយ ទ្វេ មាសា បរិវសិតព្ពា.
</Paragraph>

</Division>
<Division number="142" book="cula">

<Paragraph number="637" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ; ឯកំ អាបត្តឹ សរតិ, ឯកំ អាបត្តឹ នស្សរតិ. សោ សំឃំ យំ អាបត្តឹ សរតិ, តស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចតិ. តស្ស សំឃោ តស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ ទេតិ. សោ បរិវសន្តោ ឥតរម្បិ អាបត្តឹ សរតិ. តស្ស ឯវំ ហោតិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ; ឯកំ អាបត្តឹ សរឹ, ឯកំ អាបត្តឹ នស្សរឹ. សោហំ សំឃំ យំ អាបត្តឹ សរឹ, តស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចឹ. តស្ស មេ សំឃោ តស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ អទាសិ. សោហំ បរិវសន្តោ ឥតរម្បិ អាបត្តឹ សរាមិ. យន្នូនាហំ សំឃំ ឥតរិស្សាបិ អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចេយ្យន៑’តិ. សោ សំឃំ ឥតរិស្សាបិ អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចតិ. តស្ស សំឃោ ឥតរិស្សាបិ អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ ទេតិ. តេន, ភិក្ខវេ, ភិក្ខុនា តទុបាទាយ ទ្វេ មាសា បរិវសិតព្ពា.
</Paragraph>

</Division>
<Division number="143" book="cula">

<Paragraph number="638" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ; ឯកាយ អាបត្តិយា និព្ពេមតិកោ, ឯកាយ អាបត្តិយា វេមតិកោ. សោ សំឃំ យាយ អាបត្តិយា និព្ពេមតិកោ, តស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចតិ. តស្ស សំឃោ តស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ ទេតិ. សោ បរិវសន្តោ ឥតរិស្សាបិ អាបត្តិយា និព្ពេមតិកោ ហោតិ. តស្ស ឯវំ ហោតិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ; ឯកាយ អាបត្តិយា និព្ពេមតិកោ, ឯកាយ អាបត្តិយា វេមតិកោ. សោហំ សំឃំ យាយ អាបត្តិយា និព្ពេមតិកោ តស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចឹ. តស្ស មេ សំឃោ តស្សា អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ អទាសិ. សោហំ បរិវសន្តោ ឥតរិស្សាបិ អាបត្តិយា និព្ពេមតិកោ. យន្នូនាហំ សំឃំ ឥតរិស្សាបិ អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចេយ្យន៑’តិ. សោ សំឃំ ឥតរិស្សាបិ អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ យាចតិ. តស្ស សំឃោ ឥតរិស្សាបិ អាបត្តិយា ទ្វេមាសប្បដិច្ឆន្នាយ ទ្វេមាសបរិវាសំ ទេតិ. តេន, ភិក្ខវេ, ភិក្ខុនា តទុបាទាយ ទ្វេ មាសា បរិវសិតព្ពា.
</Paragraph>

</Division>
<Division number="144" book="cula">

<Paragraph number="639" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ; ឯកា អាបត្តិ ជានប្បដិច្ឆន្នា, ឯកា អាបត្តិ អជានប្បដិច្ឆន្នា. សោ សំឃំ តាសំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ យាចតិ. តស្ស សំឃោ តាសំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ ទេតិ. តស្ស បរិវសន្តស្ស អញ្ញោ ភិក្ខុ អាគច្ឆតិ ពហុស្សុតោ អាគតាគមោ ធម្មធរោ វិនយធរោ មាតិកាធរោ បណ្ឌិតោ វិយត្តោ មេធាវី លជ្ជី កុក្កុច្ចកោ សិក្ខាកាមោ. សោ ឯវំ វទេតិ—  ‘កឹ អយំ, អាវុសោ, ភិក្ខុ អាបន្នោ? កិស្សាយំ ភិក្ខុ បរិវសតី’តិ? តេ ឯវំ វទេន្តិ—  ‘អយំ, អាវុសោ, ភិក្ខុ ទ្វេ សំឃាទិសេសា អាបត្តិយោ អាបជ្ជិ ទ្វេមាសប្បដិច្ឆន្នាយោ; ឯកា អាបត្តិ ជានប្បដិច្ឆន្នា, ឯកា អាបត្តិ អជានប្បដិច្ឆន្នា. សោ សំឃំ តាសំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ យាចតិ. តស្ស សំឃោ តាសំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ អទាសិ. តាយោ អយំ, អាវុសោ, ភិក្ខុ អាបន្នោ, តាសាយំ ភិក្ខុ បរិវសតី’តិ. សោ ឯវំ វទេតិ—  ‘យាយំ, អាវុសោ, អាបត្តិ ជានប្បដិច្ឆន្នា, ធម្មិកំ តស្សា អាបត្តិយា បរិវាសទានំ; ធម្មត្តា រុហតិ. យា ច ខ្វាយំ, អាវុសោ, អាបត្តិ អជានប្បដិច្ឆន្នា, អធម្មិកំ តស្សា អាបត្តិយា បរិវាសទានំ; អធម្មត្តា ន រុហតិ. ឯកិស្សា, អាវុសោ, អាបត្តិយា ភិក្ខុ មានត្តារហោ’តិ.
</Paragraph>

</Division>
<Division number="145" book="cula">

<Paragraph number="640" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ; ឯកា អាបត្តិ សរមានប្បដិច្ឆន្នា, ឯកា អាបត្តិ អស្សរមានប្បដិច្ឆន្នា. សោ សំឃំ តាសំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ យាចតិ. តស្ស សំឃោ តាសំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ ទេតិ. តស្ស បរិវសន្តស្ស អញ្ញោ ភិក្ខុ អាគច្ឆតិ ពហុស្សុតោ អាគតាគមោ ធម្មធរោ វិនយធរោ មាតិកាធរោ បណ្ឌិតោ វិយត្តោ មេធាវី លជ្ជី កុក្កុច្ចកោ សិក្ខាកាមោ. សោ ឯវំ វទេតិ—  ‘កឹ អយំ, អាវុសោ, ភិក្ខុ អាបន្នោ? កិស្សាយំ ភិក្ខុ បរិវសតី’តិ? តេ ឯវំ វទេន្តិ—  ‘អយំ, អាវុសោ, ភិក្ខុ ទ្វេ សំឃាទិសេសា អាបត្តិយោ អាបជ្ជិ ទ្វេមាសប្បដិច្ឆន្នាយោ; ឯកា អាបត្តិ សរមានប្បដិច្ឆន្នា, ឯកា អាបត្តិ អស្សរមានប្បដិច្ឆន្នា. សោ សំឃំ តាសំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ យាចិ. តស្ស សំឃោ តាសំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ អទាសិ. តាយោ អយំ, អាវុសោ, ភិក្ខុ អាបន្នោ; តាសាយំ ភិក្ខុ បរិវសតី’តិ. សោ ឯវំ វទេតិ—  ‘យាយំ, អាវុសោ, អាបត្តិ សរមានប្បដិច្ឆន្នា ធម្មិកំ តស្សា អាបត្តិយា បរិវាសទានំ; ធម្មត្តា រុហតិ. យា ច ខ្វាយំ, អាវុសោ, អាបត្តិ អស្សរមានប្បដិច្ឆន្នា, អធម្មិកំ តស្សា អាបត្តិយា បរិវាសទានំ; អធម្មត្តា ន រុហតិ. ឯកិស្សា, អាវុសោ, អាបត្តិយា ភិក្ខុ មានត្តារហោ’តិ.
</Paragraph>

</Division>
<Division number="146" book="cula">

<Paragraph number="641" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ; ឯកា អាបត្តិ និព្ពេមតិកប្បដិច្ឆន្នា, ឯកា អាបត្តិ វេមតិកប្បដិច្ឆន្នា. សោ សំឃំ តាសំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ យាចតិ. តស្ស សំឃោ តាសំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ ទេតិ. តស្ស បរិវសន្តស្ស អញ្ញោ ភិក្ខុ អាគច្ឆតិ ពហុស្សុតោ អាគតាគមោ ធម្មធរោ វិនយធរោ មាតិកាធរោ បណ្ឌិតោ វិយត្តោ មេធាវី លជ្ជី កុក្កុច្ចកោ សិក្ខាកាមោ. សោ ឯវំ វទេតិ—  ‘កឹ អយំ, អាវុសោ, ភិក្ខុ អាបន្នោ? កិស្សាយំ ភិក្ខុ បរិវសតី’តិ? តេ ឯវំ វទេន្តិ—  ‘អយំ, អាវុសោ, ភិក្ខុ ទ្វេ សំឃាទិសេសា អាបត្តិយោ អាបជ្ជិ ទ្វេមាសប្បដិច្ឆន្នាយោ; ឯកា អាបត្តិ និព្ពេមតិកប្បដិច្ឆន្នា, ឯកា អាបត្តិ វេមតិកប្បដិច្ឆន្នា. សោ សំឃំ តាសំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ យាចិ. តស្ស សំឃោ តាសំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ អទាសិ. តាយោ អយំ, អាវុសោ, ភិក្ខុ អាបន្នោ; តាសាយំ ភិក្ខុ បរិវសតី’តិ. សោ ឯវំ វទេតិ—  ‘យាយំ, អាវុសោ, អាបត្តិ និព្ពេមតិកប្បដិច្ឆន្នា, ធម្មិកំ តស្សា អាបត្តិយា បរិវាសទានំ; ធម្មត្តា រុហតិ. យា ច ខ្វាយំ, អាវុសោ, អាបត្តិ វេមតិកប្បដិច្ឆន្នា អធម្មិកំ តស្សា អាបត្តិយា បរិវាសទានំ; អធម្មត្តា ន រុហតិ. ឯកិស្សា, អាវុសោ, អាបត្តិយា ភិក្ខុ មានត្តារហោ’”តិ.
</Paragraph>

</Division>
<Division number="147" book="cula">

<Paragraph number="642" book="cula">
តេន ខោ បន សមយេន អញ្ញតរោ ភិក្ខុ ទ្វេ សំឃាទិសេសា អាបត្តិយោ អាបន្នោ ហោតិ ទ្វេមាសប្បដិច្ឆន្នាយោ. តស្ស ឯតទហោសិ—  “អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចេយ្យន៑”តិ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ អទាសិ. តស្ស បរិវសន្តស្ស លជ្ជីធម្មោ ឱក្កមិ—  “អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. តស្ស មេ ឯតទហោសិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចេយ្យន៑’តិ. សោហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចឹ. តស្ស មេ សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ អទាសិ. តស្ស មេ បរិវសន្តស្ស លជ្ជីធម្មោ ឱក្កមិ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចេយ្យន៑”តិ.
</Paragraph>

<Paragraph number="643" book="cula">
សោ ភិក្ខូនំ អារោចេសិ—  “អហំ ខោ, អាវុសោ, ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. តស្ស មេ ឯតទហោសិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចេយ្យន៑’តិ. សោហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចឹ. តស្ស មេ សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ អទាសិ. តស្ស មេ បរិវសន្តស្ស លជ្ជីធម្មោ ឱក្កមិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. តស្ស មេ ឯតទហោសិ—  “អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចេយ្យន៑”’តិ. សោហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចឹ. តស្ស មេ សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ អទាសិ. តស្ស មេ បរិវសន្តស្ស លជ្ជីធម្មោ ឱក្កមិ—  ‘យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចេយ្យន៑’តិ. កថំ នុ ខោ មយា បដិបជ្ជិតព្ពន៑”តិ? ភគវតោ ឯតមត្ថំ អារោចេសុំ. “តេន ហិ, ភិក្ខវេ, សំឃោ តស្ស ភិក្ខុនោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ ទេតុ. ឯវញ្ច បន, ភិក្ខវេ, ទាតព្ពោ—
</Paragraph>

<Paragraph number="644" book="cula">
តេន, ភិក្ខវេ, ភិក្ខុនា សំឃំ ឧបសង្កមិត្វា …បេ…  ឯវមស្ស វចនីយោ—  ‘អហំ, ភន្តេ, ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. តស្ស មេ ឯតទហោសិ—  “អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចេយ្យន៑”តិ. សោហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចឹ. តស្ស មេ សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ អទាសិ. តស្ស មេ បរិវសន្តស្ស លជ្ជីធម្មោ ឱក្កមិ—  “អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. តស្ស មេ ឯតទហោសិ—  អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចេយ្យន៑”តិ. សោហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចឹ. តស្ស មេ សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ អទាសិ. តស្ស មេ បរិវសន្តស្ស លជ្ជីធម្មោ ឱក្កមិ—  “យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចេយ្យន៑”តិ. សោហំ, ភន្តេ, សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចាមី’តិ. ទុតិយម្បិ យាចិតព្ពោ. តតិយម្បិ យាចិតព្ពោ. ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

</Division>
<Division number="148" book="cula">

<Paragraph number="645" book="cula">
‘សុណាតុ មេ, ភន្តេ, សំឃោ. អយំ ឥត្ថន្នាមោ ភិក្ខុ ទ្វេ សំឃាទិសេសា អាបត្តិយោ អាបជ្ជិ ទ្វេមាសប្បដិច្ឆន្នាយោ. តស្ស ឯតទហោសិ—  “អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចេយ្យន៑”តិ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ អទាសិ. តស្ស បរិវសន្តស្ស លជ្ជីធម្មោ ឱក្កមិ—  “អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. តស្ស មេ ឯតទហោសិ—  អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ—  “យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចេយ្យន៑”តិ. សោហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចឹ. តស្ស មេ សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ អទាសិ. តស្ស មេ បរិវសន្តស្ស លជ្ជីធម្មោ ឱក្កមិ. “យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចេយ្យន៑”តិ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចតិ. យទិ សំឃស្ស បត្តកល្លំ, សំឃោ ឥត្ថន្នាមស្ស ភិក្ខុនោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ ទទេយ្យ. ឯសា ញត្តិ.
</Paragraph>

<Paragraph number="646" book="cula">
សុណាតុ មេ, ភន្តេ, សំឃោ. អយំ ឥត្ថន្នាមោ ភិក្ខុ ទ្វេ សំឃាទិសេសា អាបត្តិយោ អាបជ្ជិ ទ្វេមាសប្បដិច្ឆន្នាយោ. តស្ស ឯតទហោសិ—  “អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចេយ្យន៑”តិ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ អទាសិ. តស្ស បរិវសន្តស្ស លជ្ជីធម្មោ ឱក្កមិ—  “អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. តស្ស មេ ឯតទហោសិ—  អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចេយ្យន៑”តិ. សោហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចឹ. តស្ស មេ សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ អទាសិ. តស្ស មេ បរិវសន្តស្ស លជ្ជីធម្មោ ឱក្កមិ—  “យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចេយ្យន៑”តិ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចតិ. សំឃោ ឥត្ថន្នាមស្ស ភិក្ខុនោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ ទេតិ. យស្សាយស្មតោ ខមតិ ឥត្ថន្នាមស្ស ភិក្ខុនោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសស្ស ទានំ, សោ តុណ្ហស្ស; យស្ស នក្ខមតិ, សោ ភាសេយ្យ.
</Paragraph>

<Paragraph number="647" book="cula">
ទុតិយម្បិ ឯតមត្ថំ វទាមិ …បេ…  តតិយម្បិ ឯតមត្ថំ វទាមិ …បេ… .
</Paragraph>

<Paragraph number="648" book="cula">
ទិន្នោ សំឃេន ឥត្ថន្នាមស្ស ភិក្ខុនោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសោ. ខមតិ សំឃស្ស, តស្មា តុណ្ហី, ឯវមេតំ ធារយាមី’តិ.
</Paragraph>

<Paragraph number="649" book="cula">
តេន, ភិក្ខវេ, ភិក្ខុនា បុរិមំ ឧបាទាយ ទ្វេ មាសា បរិវសិតព្ពា.
</Paragraph>

</Division>
<Division number="149" book="cula">

<Paragraph number="650" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ. តស្ស ឯវំ ហោតិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចេយ្យន៑’តិ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចតិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ ទេតិ. តស្ស បរិវសន្តស្ស លជ្ជីធម្មោ ឱក្កមិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. តស្ស មេ ឯតទហោសិ—  “អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចេយ្យន៑”តិ. សោហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ យាចឹ. តស្ស មេ សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឯកមាសបរិវាសំ អទាសិ. តស្ស មេ បរិវសន្តស្ស លជ្ជីធម្មោ ឱក្កមិ—  “យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចេយ្យន៑”តិ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចតិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ ទេតិ. តេន, ភិក្ខវេ, ភិក្ខុនា បុរិមំ ឧបាទាយ ទ្វេ មាសា បរិវសិតព្ពា.
</Paragraph>

</Division>
<Division number="150" book="cula">

<Paragraph number="651" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ; ឯកំ មាសំ ជានាតិ, ឯកំ មាសំ ន ជានាតិ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ យំ មាសំ ជានាតិ តំ មាសំ បរិវាសំ យាចតិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ យំ មាសំ ជានាតិ តំ មាសំ បរិវាសំ ទេតិ. សោ បរិវសន្តោ ឥតរម្បិ មាសំ ជានាតិ. តស្ស ឯវំ ហោតិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ; ឯកំ មាសំ ជានឹ, ឯកំ មាសំ ន ជានឹ. សោហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ យំ មាសំ ជានឹ តំ មាសំ បរិវាសំ យាចឹ. តស្ស មេ សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ យំ មាសំ ជានឹ តំ មាសំ បរិវាសំ អទាសិ. សោហំ បរិវសន្តោ ឥតរម្បិ មាសំ ជានាមិ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចេយ្យន៑’តិ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចតិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ ទេតិ. តេន, ភិក្ខវេ, ភិក្ខុនា បុរិមំ ឧបាទាយ ទ្វេ មាសា បរិវសិតព្ពា.
</Paragraph>

</Division>
<Division number="151" book="cula">

<Paragraph number="652" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ; ឯកំ មាសំ សរតិ, ឯកំ មាសំ នស្សរតិ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ យំ មាសំ សរតិ តំ មាសំ បរិវាសំ យាចតិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ យំ មាសំ សរតិ តំ មាសំ បរិវាសំ ទេតិ. សោ បរិវសន្តោ ឥតរម្បិ មាសំ សរតិ. តស្ស ឯវំ ហោតិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ; ឯកំ មាសំ សរឹ, ឯកំ មាសំ នស្សរឹ. សោហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ យំ មាសំ សរឹ តំ មាសំ បរិវាសំ យាចឹ. តស្ស មេ សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ យំ មាសំ សរឹ តំ មាសំ បរិវាសំ អទាសិ. សោហំ បរិវសន្តោ ឥតរម្បិ មាសំ សរាមិ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចេយ្យន៑’តិ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចតិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ ទេតិ. តេន, ភិក្ខវេ, ភិក្ខុនា បុរិមំ ឧបាទាយ ទ្វេ មាសា បរិវសិតព្ពា.
</Paragraph>

</Division>
<Division number="152" book="cula">

<Paragraph number="653" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ; ឯកំ មាសំ និព្ពេមតិកោ, ឯកំ មាសំ វេមតិកោ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ យំ មាសំ និព្ពេមតិកោ តំ មាសំ បរិវាសំ យាចតិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ យំ មាសំ និព្ពេមតិកោ តំ មាសំ បរិវាសំ ទេតិ. សោ បរិវសន្តោ ឥតរម្បិ មាសំ និព្ពេមតិកោ ហោតិ. តស្ស ឯវំ ហោតិ—  ‘អហំ ខោ ទ្វេ សំឃាទិសេសា អាបត្តិយោ អាបជ្ជឹ ទ្វេមាសប្បដិច្ឆន្នាយោ; ឯកំ មាសំ និព្ពេមតិកោ, ឯកំ មាសំ វេមតិកោ. សោហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ យំ មាសំ និព្ពេមតិកោ តំ មាសំ បរិវាសំ យាចឹ. តស្ស មេ សំឃោ ទ្វិន្នំ អាបត្តីនំ ទ្វេមាសប្បដិច្ឆាន្នានំ យំ មាសំ និព្ពេមតិកោ តំ មាសំ បរិវាសំ អទាសិ. សោហំ បរិវសន្តោ ឥតរម្បិ មាសំ និព្ពេមតិកោ. យន្នូនាហំ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចេយ្យន៑’តិ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ យាចតិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ឥតរម្បិ មាសំ បរិវាសំ ទេតិ. តេន, ភិក្ខវេ, ភិក្ខុនា បុរិមំ ឧបាទាយ ទ្វេ មាសា បរិវសិតព្ពា.
</Paragraph>

</Division>
<Division number="153" book="cula">

<Paragraph number="654" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ; ឯកោ មាសោ ជានប្បដិច្ឆន្នោ, ឯកោ មាសោ អជានប្បដិច្ឆន្នោ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ យាចតិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ ទេតិ. តស្ស បរិវសន្តស្ស អញ្ញោ ភិក្ខុ អាគច្ឆតិ ពហុស្សុតោ អាគតាគមោ ធម្មធរោ វិនយធរោ មាតិកាធរោ បណ្ឌិតោ វិយត្តោ មេធាវី លជ្ជី កុក្កុច្ចកោ សិក្ខាកាមោ. សោ ឯវំ វទេតិ—  ‘កឹ អយំ, អាវុសោ, ភិក្ខុ អាបន្នោ? កិស្សាយំ ភិក្ខុ បរិវសតី’តិ? តេ ឯវំ វទេន្តិ—  ‘អយំ, អាវុសោ, ភិក្ខុ ទ្វេ សំឃាទិសេសា អាបត្តិយោ អាបជ្ជិ ទ្វេមាសប្បដិច្ឆន្នាយោ. ឯកោ មាសោ ជានប្បដិច្ឆន្នោ, ឯកោ មាសោ អជានប្បដិច្ឆន្នោ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ យាចិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ អទាសិ. តាយោ អយំ, អាវុសោ, ភិក្ខុ អាបន្នោ តាសាយំ ភិក្ខុ បរិវសតី’តិ. សោ ឯវំ វទេតិ—  ‘យ្វាយំ, អាវុសោ, មាសោ ជានប្បដិច្ឆន្នោ ធម្មិកំ តស្ស មាសស្ស បរិវាសទានំ; ធម្មត្តា រុហតិ. យោ ច ខ្វាយំ, អាវុសោ, មាសោ អជានប្បដិច្ឆន្នោ អធម្មិកំ តស្ស មាសស្ស បរិវាសទានំ; អធម្មត្តា ន រុហតិ. ឯកស្ស, អាវុសោ, មាសស្ស ភិក្ខុ មានត្តារហោ’តិ.
</Paragraph>

</Division>
<Division number="154" book="cula">

<Paragraph number="655" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ; ឯកោ មាសោ សរមានប្បដិច្ឆន្នោ, ឯកោ មាសោ អស្សរមានប្បដិច្ឆន្នោ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ យាចតិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ ទេតិ. តស្ស បរិវសន្តស្ស អញ្ញោ ភិក្ខុ អាគច្ឆតិ ពហុស្សុតោ អាគតាគមោ ធម្មធរោ វិនយធរោ មាតិកាធរោ បណ្ឌិតោ វិយត្តោ មេធាវី លជ្ជី កុក្កុច្ចកោ សិក្ខាកាមោ. សោ ឯវំ វទេតិ—  ‘កឹ អយំ, អាវុសោ, ភិក្ខុ អាបន្នោ? កិស្សាយំ ភិក្ខុ បរិវសតី’តិ? តេ ឯវំ វទេន្តិ—  ‘អយំ, អាវុសោ, ភិក្ខុ ទ្វេ សំឃាទិសេសា អាបត្តិយោ អាបជ្ជិ ទ្វេមាសប្បដិច្ឆន្នាយោ; ឯកោ មាសោ សរមានប្បដិច្ឆន្នោ, ឯកោ មាសោ អស្សរមានប្បដិច្ឆន្នោ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ យាចិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ អទាសិ. តាយោ អយំ, អាវុសោ, ភិក្ខុ អាបន្នោ តាសាយំ ភិក្ខុ បរិវសតី’តិ. សោ ឯវំ វទេតិ—  ‘យ្វាយំ, អាវុសោ, មាសោ សរមានប្បដិច្ឆន្នោ ធម្មិកំ តស្ស មាសស្ស បរិវាសទានំ; ធម្មត្តា រុហតិ. យោ ច ខ្វាយំ, អាវុសោ, មាសោ អស្សរមានប្បដិច្ឆន្នោ អធម្មិកំ តស្ស មាសស្ស បរិវាសទានំ; អធម្មត្តា ន រុហតិ. ឯកស្ស, អាវុសោ, មាសស្ស ភិក្ខុ មានត្តារហោ’តិ.
</Paragraph>

</Division>
<Division number="155" book="cula">

<Paragraph number="656" book="cula">
ឥធ បន, ភិក្ខវេ, ភិក្ខុ ទ្វេ សំឃាទិសេសា អាបត្តិយោ អាបជ្ជតិ ទ្វេមាសប្បដិច្ឆន្នាយោ; ឯកោ មាសោ និព្ពេមតិកប្បដិច្ឆន្នោ, ឯកោ មាសោ វេមតិកប្បដិច្ឆន្នោ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ យាចតិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ ទេតិ. តស្ស បរិវសន្តស្ស អញ្ញោ ភិក្ខុ អាគច្ឆតិ ពហុស្សុតោ អាគតាគមោ ធម្មធរោ វិនយធរោ មាតិកាធរោ បណ្ឌិតោ វិយត្តោ មេធាវី លជ្ជី កុក្កុច្ចកោ សិក្ខាកាមោ. សោ ឯវំ វទេតិ—  ‘កឹ អយំ, អាវុសោ, ភិក្ខុ អាបន្នោ? កិស្សាយំ ភិក្ខុ បរិវសតី’តិ? តេ ឯវំ វទេន្តិ—  ‘អយំ, អាវុសោ, ភិក្ខុ ទ្វេ សំឃាទិសេសា អាបត្តិយោ អាបជ្ជិ ទ្វេមាសប្បដិច្ឆន្នាយោ; ឯកោ មាសោ និព្ពេមតិកប្បដិច្ឆន្នោ, ឯកោ មាសោ វេមតិកប្បដិច្ឆន្នោ. សោ សំឃំ ទ្វិន្នំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ យាចិ. តស្ស សំឃោ ទ្វិន្នំ អាបត្តីនំ ទ្វេមាសប្បដិច្ឆន្នានំ ទ្វេមាសបរិវាសំ អទាសិ. តាយោ អយំ, អាវុសោ, ភិក្ខុ អាបន្នោ តាសាយំ ភិក្ខុ បរិវសតី’តិ. សោ ឯវំ វទេតិ—  ‘យ្វាយំ, អាវុសោ, មាសោ និព្ពេមតិកប្បដិច្ឆន្នោ ធម្មិកំ តស្ស មាសស្ស បរិវាសទានំ; ធម្មត្តា រុហតិ. យោ ច ខ្វាយំ, អាវុសោ, មាសោ វេមតិកប្បដិច្ឆន្នោ អធម្មិកំ តស្ស មាសស្ស បរិវាសទានំ; អធម្មត្តា ន រុហតិ. ឯកស្ស, អាវុសោ, មាសស្ស ភិក្ខុ មានត្តារហោ’”តិ.
</Paragraph>
</Division>