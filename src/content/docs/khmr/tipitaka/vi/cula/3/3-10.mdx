---
title: "3.10 ទុតិយនវក"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="183" book="cula">

<Paragraph number="764" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ, សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណា អប្បដិច្ឆន្នាយោ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ ទេតិ; ធម្មេន មានត្តំ ទេតិ, ធម្មេន អព្ភេតិ. សោ, ភិក្ខវេ, ភិក្ខុ អវិសុទ្ធោ តាហិ អាបត្តីហិ. (1)
</Paragraph>

<Paragraph number="765" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណា បដិច្ឆន្នាយោ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ ទេតិ; ធម្មេន មានត្តំ ទេតិ, ធម្មេន អព្ភេតិ. សោ, ភិក្ខវេ, ភិក្ខុ អវិសុទ្ធោ តាហិ អាបត្តីហិ. (2)
</Paragraph>

<Paragraph number="766" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណា បដិច្ឆន្នាយោបិ អប្បដិច្ឆន្នាយោបិ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ ទេតិ; ធម្មេន មានត្តំ ទេតិ, ធម្មេន អព្ភេតិ. សោ ភិក្ខវេ, ភិក្ខុ អវិសុទ្ធោ តាហិ អាបត្តីហិ. (3)
</Paragraph>

<Paragraph number="767" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ, ឯកនាមម្បិ នានានាមម្បិ, សភាគម្បិ វិសភាគម្បិ, វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ អបរិមាណា អប្បដិច្ឆន្នាយោ …បេ…  អបរិមាណា បដិច្ឆន្នាយោ …បេ…  អបរិមាណា បដិច្ឆន្នាយោបិ អប្បដិច្ឆន្នាយោបិ …បេ…  បរិមាណាយោបិ អបរិមាណាយោបិ អប្បដិច្ឆន្នាយោ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ ទេតិ; ធម្មេន មានត្តំ ទេតិ, ធម្មេន អព្ភេតិ. សោ, ភិក្ខវេ, ភិក្ខុ អវិសុទ្ធោ តាហិ អាបត្តីហិ. (4–7)
</Paragraph>

<Paragraph number="768" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោបិ អបរិមាណាយោបិ បដិច្ឆន្នាយោ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ ទេតិ, ធម្មេន មានត្តំ ទេតិ, ធម្មេន អព្ភេតិ. សោ, ភិក្ខវេ, ភិក្ខុ អវិសុទ្ធោ តាហិ អាបត្តីហិ. (8)
</Paragraph>

<Paragraph number="769" book="cula">
ឥធ បន, ភិក្ខវេ, ភិក្ខុ សម្ពហុលា សំឃាទិសេសា អាបត្តិយោ អាបជ្ជតិ បរិមាណម្បិ អបរិមាណម្បិ …បេ…  វវត្ថិតម្បិ សម្ភិន្នម្បិ. សោ សំឃំ តាសំ អាបត្តីនំ សមោធានបរិវាសំ យាចតិ. តស្ស សំឃោ តាសំ អាបត្តីនំ សមោធានបរិវាសំ ទេតិ. សោ បរិវសន្តោ អន្តរា សម្ពហុលា សំឃាទិសេសា អាបត្តិយោ អាបជ្ជតិ បរិមាណាយោបិ អបរិមាណាយោបិ បដិច្ឆន្នាយោបិ អប្បដិច្ឆន្នាយោបិ. សោ សំឃំ អន្តរាអាបត្តីនំ មូលាយបដិកស្សនំ យាចតិ. តំ សំឃោ អន្តរាអាបត្តីនំ មូលាយ បដិកស្សតិ អធម្មិកេន កម្មេន កុប្បេន អដ្ឋានារហេន, អធម្មេន សមោធានបរិវាសំ ទេតិ; ធម្មេន មានត្តំ ទេតិ, ធម្មេន អព្ភេតិ. សោ, ភិក្ខវេ, ភិក្ខុ អវិសុទ្ធោ តាហិ អាបត្តីហិ. (9)

</Paragraph>
</Division>

<Paragraph number="770" type="center" book="cula">
ទុតិយនវកំ និដ្ឋិតំ.
</Paragraph>