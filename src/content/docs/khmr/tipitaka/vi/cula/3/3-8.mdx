---
title: "3.8 ទ្វេភិក្ខុវារឯកាទសក"
tableOfContents: false
sidebar:
  order: 10
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="181" book="cula">

<Paragraph number="745" book="cula">
ទ្វេ ភិក្ខូ សំឃាទិសេសំ អាបន្នា ហោន្តិ. តេ សំឃាទិសេសេ សំឃាទិសេសទិដ្ឋិនោ ហោន្តិ. ឯកោ ឆាទេតិ, ឯកោ នច្ឆាទេតិ. យោ ឆាទេតិ សោ ទុក្កដំ ទេសាបេតព្ពោ. យថាបដិច្ឆន្នេ ចស្ស បរិវាសំ ទត្វា ឧភិន្នម្បិ មានត្តំ ទាតព្ពំ. (1)
</Paragraph>

<Paragraph number="746" book="cula">
ទ្វេ ភិក្ខូ សំឃាទិសេសំ អាបន្នា ហោន្តិ. តេ សំឃាទិសេសេ វេមតិកា ហោន្តិ. ឯកោ ឆាទេតិ, ឯកោ នច្ឆាទេតិ. យោ ឆាទេតិ សោ ទុក្កដំ ទេសាបេតព្ពោ. យថាបដិច្ឆន្នេ ចស្ស បរិវាសំ ទត្វា ឧភិន្នម្បិ មានត្តំ ទាតព្ពំ. (2)
</Paragraph>

<Paragraph number="747" book="cula">
ទ្វេ ភិក្ខូ សំឃាទិសេសំ អាបន្នា ហោន្តិ. តេ សំឃាទិសេសេ មិស្សកទិដ្ឋិនោ ហោន្តិ. ឯកោ ឆាទេតិ, ឯកោ នច្ឆាទេតិ. យោ ឆាទេតិ សោ ទុក្កដំ ទេសាបេតព្ពោ. យថាបដិច្ឆន្នេ ចស្ស បរិវាសំ ទត្វា ឧភិន្នម្បិ មានត្តំ ទាតព្ពំ. (3)
</Paragraph>

<Paragraph number="748" book="cula">
ទ្វេ ភិក្ខូ មិស្សកំ អាបន្នា ហោន្តិ. តេ មិស្សកេ សំឃាទិសេសទិដ្ឋិនោ ហោន្តិ. ឯកោ ឆាទេតិ, ឯកោ នច្ឆាទេតិ. យោ ឆាទេតិ សោ ទុក្កដំ ទេសាបេតព្ពោ. យថាបដិច្ឆន្នេ ចស្ស បរិវាសំ ទត្វា ឧភិន្នម្បិ មានត្តំ ទាតព្ពំ. (4)
</Paragraph>

<Paragraph number="749" book="cula">
ទ្វេ ភិក្ខូ មិស្សកំ អាបន្នា ហោន្តិ. តេ មិស្សកេ មិស្សកទិដ្ឋិនោ ហោន្តិ. ឯកោ ឆាទេតិ, ឯកោ នច្ឆាទេតិ. យោ ឆាទេតិ សោ ទុក្កដំ ទេសាបេតព្ពោ. យថាបដិច្ឆន្នេ ចស្ស បរិវាសំ ទត្វា ឧភិន្នម្បិ មានត្តំ ទាតព្ពំ. (5)
</Paragraph>

<Paragraph number="750" book="cula">
ទ្វេ ភិក្ខូ សុទ្ធកំ អាបន្នា ហោន្តិ. តេ សុទ្ធកេ សំឃាទិសេសទិដ្ឋិនោ ហោន្តិ. ឯកោ ឆាទេតិ, ឯកោ នច្ឆាទេតិ. យោ ឆាទេតិ សោ ទុក្កដំ ទេសាបេតព្ពោ. ឧភោបិ យថាធម្មំ ការាបេតព្ពា. (6)
</Paragraph>

<Paragraph number="751" book="cula">
ទ្វេ ភិក្ខូ សុទ្ធកំ អាបន្នា ហោន្តិ. តេ សុទ្ធកេ សុទ្ធកទិដ្ឋិនោ ហោន្តិ. ឯកោ ឆាទេតិ, ឯកោ នច្ឆាទេតិ. យោ ឆាទេតិ សោ ទុក្កដំ ទេសាបេតព្ពោ. ឧភោបិ យថាធម្មំ ការាបេតព្ពា. (7)
</Paragraph>

<Paragraph number="752" book="cula">
ទ្វេ ភិក្ខូ សំឃាទិសេសំ អាបន្នា ហោន្តិ. តេ សំឃាទិសេសេ សំឃាទិសេសទិដ្ឋិនោ ហោន្តិ. ឯកស្ស ហោតិ អារោចេស្សាមីតិ, ឯកស្ស ហោតិ ន អារោចេស្សាមីតិ. សោ បឋមម្បិ យាមំ ឆាទេតិ, ទុតិយម្បិ យាមំ ឆាទេតិ, តតិយម្បិ យាមំ ឆាទេតិ—  ឧដ្ឋិតេ អរុណេ ឆន្នា ហោតិ អាបត្តិ. យោ ឆាទេតិ សោ ទុក្កដំ ទេសាបេតព្ពោ. យថាបដិច្ឆន្នេ ចស្ស បរិវាសំ ទត្វា ឧភិន្នម្បិ មានត្តំ ទាតព្ពំ. (8)
</Paragraph>

<Paragraph number="753" book="cula">
ទ្វេ ភិក្ខូ សំឃាទិសេសំ អាបន្នា ហោន្តិ. តេ សំឃាទិសេសេ សំឃាទិសេសទិដ្ឋិនោ ហោន្តិ. តេ គច្ឆន្តិ អារោចេស្សាមាតិ. ឯកស្ស អន្តរាមគ្គេ មក្ខធម្មោ ឧប្បជ្ជតិ ន អារោចេស្សាមីតិ. សោ បឋមម្បិ យាមំ ឆាទេតិ, ទុតិយម្បិ យាមំ ឆាទេតិ, តតិយម្បិ យាមំ ឆាទេតិ—  ឧដ្ឋិតេ អរុណេ ឆន្នា ហោតិ អាបត្តិ. យោ ឆាទេតិ សោ ទុក្កដំ ទេសាបេតព្ពោ. យថាបដិច្ឆន្នេ ចស្ស បរិវាសំ ទត្វា ឧភិន្នម្បិ មានត្តំ ទាតព្ពំ. (9)
</Paragraph>

<Paragraph number="754" book="cula">
ទ្វេ ភិក្ខូ សំឃាទិសេសំ អាបន្នា ហោន្តិ. តេ សំឃាទិសេសេ សំឃាទិសេសទិដ្ឋិនោ ហោន្តិ. តេ ឧម្មត្តកា ហោន្តិ. តេ បច្ឆា អនុម្មត្តកា ហុត្វា ឯកោ ឆាទេតិ, ឯកោ នច្ឆាទេតិ. យោ ឆាទេតិ សោ ទុក្កដំ ទេសាបេតព្ពោ. យថាបដិច្ឆន្នេ ចស្ស បរិវាសំ ទត្វា ឧភិន្នម្បិ មានត្តំ ទាតព្ពំ. (10)
</Paragraph>

<Paragraph number="755" book="cula">
ទ្វេ ភិក្ខូ សំឃាទិសេសំ អាបន្នា ហោន្តិ. តេ បាតិមោក្ខេ ឧទ្ទិស្សមានេ ឯវំ វទន្តិ—  ‘ឥទានេវ ខោ មយំ ជានាម—  អយម្បិ កិរ ធម្មោ សុត្តាគតោ សុត្តបរិយាបន្នោ អន្វទ្ធមាសំ ឧទ្ទេសំ អាគច្ឆតី’តិ. តេ សំឃាទិសេសេ សំឃាទិសេសទិដ្ឋិនោ ហោន្តិ. ឯកោ ឆាទេតិ, ឯកោ នច្ឆាទេតិ. យោ ឆាទេតិ សោ ទុក្កដំ ទេសាបេតព្ពោ. យថាបដិច្ឆន្នេ ចស្ស បរិវាសំ ទត្វា ឧភិន្នម្បិ មានត្តំ ទាតព្ពំ. (11)

</Paragraph>
</Division>

<Paragraph number="756" type="center" book="cula">
ទ្វេភិក្ខុវារឯកាទសកំ និដ្ឋិតំ.
</Paragraph>