---
title: "3.3 ចត្តាលីសក"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="160" book="cula">

<Paragraph number="673" book="cula">
តេន ខោ បន សមយេន អញ្ញតរោ ភិក្ខុ បរិវសន្តោ វិព្ភមិ. សោ បុន បច្ចាគន្ត្វា ភិក្ខូ ឧបសម្បទំ យាចិ. ភគវតោ ឯតមត្ថំ អារោចេសុំ.
</Paragraph>

<Paragraph number="674" book="cula">
“ឥធ បន, ភិក្ខវេ, ភិក្ខុ បរិវសន្តោ វិព្ភមតិ. វិព្ភន្តកស្ស, ភិក្ខវេ, បរិវាសោ ន រុហតិ. សោ ចេ បុន ឧបសម្បជ្ជតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ, អវសេសោ បរិវសិតព្ពោ. (1)
</Paragraph>

<Paragraph number="675" book="cula">
ឥធ បន, ភិក្ខវេ, ភិក្ខុ បរិវសន្តោ សាមណេរោ ហោតិ. សាមណេរស្ស, ភិក្ខវេ, បរិវាសោ ន រុហតិ. សោ ចេ បុន ឧបសម្បជ្ជតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ, អវសេសោ បរិវសិតព្ពោ. (2)
</Paragraph>

<Paragraph number="676" book="cula">
ឥធ បន, ភិក្ខវេ, ភិក្ខុ បរិវសន្តោ ឧម្មត្តកោ ហោតិ. ឧម្មត្តកស្ស, ភិក្ខវេ, បរិវាសោ ន រុហតិ. សោ ចេ បុន អនុម្មត្តកោ ហោតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ, អវសេសោ បរិវសិតព្ពោ. (3)
</Paragraph>

<Paragraph number="677" book="cula">
ឥធ បន, ភិក្ខវេ, ភិក្ខុ បរិវសន្តោ ខិត្តចិត្តោ ហោតិ. ខិត្តចិត្តស្ស, ភិក្ខវេ, បរិវាសោ ន រុហតិ. សោ ចេ បុន អខិត្តចិត្តោ ហោតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ, អវសេសោ បរិវសិតព្ពោ. (4)
</Paragraph>

<Paragraph number="678" book="cula">
ឥធ បន, ភិក្ខវេ, ភិក្ខុ បរិវសន្តោ វេទនាដ្ដោ ហោតិ. វេទនាដ្ដស្ស, ភិក្ខវេ, បរិវាសោ ន រុហតិ. សោ ចេ បុន អវេទនាដ្ដោ ហោតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ, អវសេសោ បរិវសិតព្ពោ. (5)
</Paragraph>

<Paragraph number="679" book="cula">
ឥធ បន, ភិក្ខវេ, ភិក្ខុ បរិវសន្តោ, អាបត្តិយា អទស្សនេ, ឧក្ខិបិយ្យតិ. ឧក្ខិត្តកស្ស, ភិក្ខវេ, បរិវាសោ ន រុហតិ. សោ ចេ បុន ឱសារិយ្យតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ, អវសេសោ បរិវសិតព្ពោ. (6)
</Paragraph>

<Paragraph number="680" book="cula">
ឥធ បន, ភិក្ខវេ, ភិក្ខុ បរិវសន្តោ, អាបត្តិយា អប្បដិកម្មេ, ឧក្ខិបិយ្យតិ. ឧក្ខិត្តកស្ស, ភិក្ខវេ, បរិវាសោ ន រុហតិ. សោ ចេ បុន ឱសារិយ្យតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ, អវសេសោ បរិវសិតព្ពោ. (7)
</Paragraph>

<Paragraph number="681" book="cula">
ឥធ បន, ភិក្ខវេ, ភិក្ខុ បរិវសន្តោ, បាបិកាយ ទិដ្ឋិយា, អប្បដិនិស្សគ្គេ, ឧក្ខិបិយ្យតិ. ឧក្ខិត្តកស្ស, ភិក្ខវេ, បរិវាសោ ន រុហតិ. សោ ចេ បុន ឱសារិយ្យតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ, អវសេសោ បរិវសិតព្ពោ. (8)
</Paragraph>

</Division>
<Division number="161" book="cula">

<Paragraph number="682" book="cula">
ឥធ បន, ភិក្ខវេ, ភិក្ខុ មូលាយបដិកស្សនារហោ វិព្ភមតិ. វិព្ភន្តកស្ស, ភិក្ខវេ, មូលាយបដិកស្សនា ន រុហតិ. សោ ចេ បុន ឧបសម្បជ្ជតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ. សោ ភិក្ខុ មូលាយ បដិកស្សិតព្ពោ. (9)
</Paragraph>

<Paragraph number="683" book="cula">
ឥធ បន, ភិក្ខវេ, ភិក្ខុ មូលាយបដិកស្សនារហោ សាមណេរោ ហោតិ …បេ…  ឧម្មត្តកោ ហោតិ …បេ…  ខិត្តចិត្តោ ហោតិ …បេ…  វេទនាដ្ដោ ហោតិ …បេ…  អាបត្តិយា អទស្សនេ ឧក្ខិបិយ្យតិ …បេ…  អាបត្តិយា អប្បដិកម្មេ ឧក្ខិបិយ្យតិ …បេ…  បាបិកាយ ទិដ្ឋិយា, អប្បដិនិស្សគ្គេ, ឧក្ខិបិយ្យតិ. ឧក្ខិត្តកស្ស, ភិក្ខវេ, មូលាយបដិកស្សនា ន រុហតិ. សោ ចេ បុន ឱសារិយ្យតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ. សោ ភិក្ខុ មូលាយ បដិកស្សិតព្ពោ. (16)
</Paragraph>

</Division>
<Division number="162" book="cula">

<Paragraph number="684" book="cula">
ឥធ បន, ភិក្ខវេ, ភិក្ខុ មានត្តារហោ វិព្ភមតិ. វិព្ភន្តកស្ស, ភិក្ខវេ, មានត្តទានំ ន រុហតិ. សោ ចេ បុន ឧបសម្បជ្ជតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ. តស្ស ភិក្ខុនោ មានត្តំ ទាតព្ពំ. (17)
</Paragraph>

<Paragraph number="685" book="cula">
ឥធ បន, ភិក្ខវេ, ភិក្ខុ មានត្តារហោ សាមណេរោ ហោតិ …បេ…  ឧម្មត្តកោ ហោតិ …បេ…  ខិត្តចិត្តោ ហោតិ …បេ…  វេទនាដ្ដោ ហោតិ …បេ…  អាបត្តិយា អទស្សនេ, ឧក្ខិបិយ្យតិ …បេ…  អាបត្តិយា អប្បដិកម្មេ, ឧក្ខិបិយ្យតិ …បេ…  បាបិកាយ ទិដ្ឋិយា, អប្បដិនិស្សគ្គេ, ឧក្ខិបិយ្យតិ. ឧក្ខិត្តកស្ស, ភិក្ខវេ, មានត្តទានំ ន រុហតិ. សោ ចេ បុន ឱសារិយ្យតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ. តស្ស ភិក្ខុនោ មានត្តំ ទាតព្ពំ. (24)
</Paragraph>

</Division>
<Division number="163" book="cula">

<Paragraph number="686" book="cula">
ឥធ បន, ភិក្ខវេ, ភិក្ខុ មានត្តំ ចរន្តោ វិព្ភមតិ. វិព្ភន្តកស្ស, ភិក្ខវេ, មានត្តចរិយា ន រុហតិ. សោ ចេ បុន ឧបសម្បជ្ជតិ តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ; យំ មានត្តំ ទិន្នំ សុទិន្នំ, យំ មានត្តំ ចិណ្ណំ សុចិណ្ណំ, អវសេសំ ចរិតព្ពំ. (25)
</Paragraph>

<Paragraph number="687" book="cula">
ឥធ បន, ភិក្ខវេ, ភិក្ខុ មានត្តំ ចរន្តោ សាមណេរោ ហោតិ …បេ…  ឧម្មត្តកោ ហោតិ …បេ…  ខិត្តចិត្តោ ហោតិ …បេ…  វេទនាដ្ដោ ហោតិ …បេ…  អាបត្តិយា អទស្សនេ, ឧក្ខិបិយ្យតិ …បេ…  អាបត្តិយា អប្បដិកម្មេ, ឧក្ខិបិយ្យតិ …បេ…  បាបិកាយ ទិដ្ឋិយា, អប្បដិនិស្សគ្គេ, ឧក្ខិបិយ្យតិ. ឧក្ខិត្តកស្ស, ភិក្ខវេ, មានត្តចរិយា ន រុហតិ. សោ ចេ បុន ឱសារិយ្យតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បុរិវុត្ថោ សុបរិវុត្ថោ; យំ មានត្តំ ទិន្នំ សុទិន្នំ, យំ មានត្តំ ចិណ្ណំ សុចិណ្ណំ, អវសេសំ ចរិតព្ពំ. (32)
</Paragraph>

</Division>
<Division number="164" book="cula">

<Paragraph number="688" book="cula">
ឥធ បន, ភិក្ខវេ, ភិក្ខុ អព្ភានារហោ វិព្ភមតិ. វិព្ភន្តកស្ស, ភិក្ខវេ, អព្ភានំ ន រុហតិ. សោ ចេ បុន ឧបសម្បជ្ជតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ; យំ មានត្តំ ទិន្នំ សុទិន្នំ, យំ មានត្តំ ចិណ្ណំ សុចិណ្ណំ. សោ ភិក្ខុ អព្ភេតព្ពោ. (33)
</Paragraph>

<Paragraph number="689" book="cula">
ឥធ បន, ភិក្ខវេ, ភិក្ខុ អព្ភានារហោ សាមណេរោ ហោតិ …បេ…  ឧម្មត្តកោ ហោតិ …បេ…  ខិត្តចិត្តោ ហោតិ …បេ…  វេទនាដ្ដោ ហោតិ …បេ…  អាបត្តិយា អទស្សនេ, ឧក្ខិបិយ្យតិ …បេ…  អាបត្តិយា អប្បដិកម្មេ, ឧក្ខិបិយ្យតិ …បេ…  បាបិកាយ ទិដ្ឋិយា, អប្បដិនិស្សគ្គេ, ឧក្ខិបិយ្យតិ. ឧក្ខិត្តកស្ស, ភិក្ខវេ, អព្ភានំ ន រុហតិ. សោ ចេ បុន ឱសារិយ្យតិ, តស្ស តទេវ បុរិមំ បរិវាសទានំ. យោ បរិវាសោ ទិន្នោ សុទិន្នោ, យោ បរិវុត្ថោ សុបរិវុត្ថោ; យំ មានត្តំ ទិន្នំ សុទិន្នំ, យំ មានត្តំ ចិណ្ណំ សុចិណ្ណំ. សោ ភិក្ខុ អព្ភេតព្ពោ. (40)

</Paragraph>
</Division>

<Paragraph number="690" type="center" book="cula">
ចត្តាលីសកំ សមត្តំ.
</Paragraph>