---
title: "4.6.3 អាកង្ខមានឆក្ក"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="210" book="cula">

<Paragraph number="863" book="cula">
តីហិ, ភិក្ខវេ, អង្គេហិ សមន្នាគតស្ស ភិក្ខុនោ អាកង្ខមានោ សំឃោ តស្សបាបិយសិកាកម្មំ ករេយ្យ. ភណ្ឌនការកោ ហោតិ កលហការកោ វិវាទការកោ ភស្សការកោ សំឃេ អធិករណការកោ; ពាលោ ហោតិ អព្យត្តោ អាបត្តិពហុលោ អនបទានោ; គិហិសំសដ្ឋោ វិហរតិ អននុលោមិកេហិ គិហិសំសគ្គេហិ—  ឥមេហិ ខោ, ភិក្ខវេ, តីហង្គេហិ សមន្នាគតស្ស ភិក្ខុនោ អាកង្ខមានោ សំឃោ តស្សបាបិយសិកាកម្មំ ករេយ្យ. (1)
</Paragraph>

<Paragraph number="864" book="cula">
អបរេហិបិ, ភិក្ខវេ, តីហង្គេហិ សមន្នាគតស្ស ភិក្ខុនោ អាកង្ខមានោ សំឃោ តស្សបាបិយសិកាកម្មំ ករេយ្យ. អធិសីលេ សីលវិបន្នោ ហោតិ, អជ្ឈាចារេ អាចារវិបន្នោ ហោតិ, អតិទិដ្ឋិយា ទិដ្ឋិវិបន្នោ ហោតិ—  ឥមេហិ ខោ, ភិក្ខវេ …បេ… . (2)
</Paragraph>

<Paragraph number="865" book="cula">
អបរេហិបិ, ភិក្ខវេ …បេ…  ពុទ្ធស្ស អវណ្ណំ ភាសតិ, ធម្មស្ស អវណ្ណំ ភាសតិ, សំឃស្ស អវណ្ណំ ភាសតិ—  ឥមេហិ ខោ, ភិក្ខវេ, តីហង្គេហិ សមន្នាគតស្ស ភិក្ខុនោ អាកង្ខមានោ សំឃោ តស្សបាបិយសិកាកម្មំ ករេយ្យ. (3)
</Paragraph>

<Paragraph number="866" book="cula">
តិណ្ណំ, ភិក្ខវេ, ភិក្ខូនំ អាកង្ខមានោ សំឃោ តស្សបាបិយសិកាកម្មំ ករេយ្យ. ឯកោ ភណ្ឌនការកោ ហោតិ …បេ…  សំឃេ អធិករណការកោ; ឯកោ ពាលោ ហោតិ អព្យត្តោ អាបត្តិពហុលោ អនបទានោ; ឯកោ គិហិសំសដ្ឋោ វិហរតិ អននុលោមិកេហិ គិហិសំសគ្គេហិ—  ឥមេសំ ខោ, ភិក្ខវេ, តិណ្ណំ ភិក្ខូនំ អាកង្ខមានោ សំឃោ តស្សបាបិយសិកាកម្មំ ករេយ្យ. (4)
</Paragraph>

<Paragraph number="867" book="cula">
អបរេសម្បិ, ភិក្ខវេ, តិណ្ណំ ភិក្ខូនំ អាកង្ខមានោ សំឃោ តស្សបាបិយសិកាកម្មំ ករេយ្យ. ឯកោ អធិសីលេ សីលវិបន្នោ ហោតិ, ឯកោ អជ្ឈាចារេ អាចារវិបន្នោ ហោតិ, ឯកោ អតិទិដ្ឋិយា ទិដ្ឋិវិបន្នោ ហោតិ—  ឥមេសំ ខោ, ភិក្ខវេ …បេ… . (5)
</Paragraph>

<Paragraph number="868" book="cula">
អបរេសម្បិ, ភិក្ខវេ …បេ…  ឯកោ ពុទ្ធស្ស អវណ្ណំ ភាសតិ, ឯកោ ធម្មស្ស អវណ្ណំ ភាសតិ, ឯកោ សំឃស្ស អវណ្ណំ ភាសតិ—  ឥមេសំ ខោ, ភិក្ខវេ, តិណ្ណំ ភិក្ខូនំ អាកង្ខមានោ សំឃោ តស្សបាបិយសិកាកម្មំ ករេយ្យ. (6)
</Paragraph>
</Division>