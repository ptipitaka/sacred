---
title: "1.4.3 អាកង្ខមានចតុក្ក"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39" book="cula">

<Paragraph number="186" book="cula">
បញ្ចហិ, ភិក្ខវេ, អង្គេហិ សមន្នាគតស្ស ភិក្ខុនោ, អាកង្ខមានោ សំឃោ, បដិសារណីយកម្មំ ករេយ្យ. គិហីនំ អលាភាយ បរិសក្កតិ, គិហីនំ អនត្ថាយ បរិសក្កតិ, គិហីនំ អនាវាសាយ បរិសក្កតិ, គិហី អក្កោសតិ បរិភាសតិ, គិហី គិហីហិ ភេទេតិ—  ឥមេហិ ខោ, ភិក្ខវេ, បញ្ចហង្គេហិ សមន្នាគតស្ស ភិក្ខុនោ, អាកង្ខមានោ សំឃោ, បដិសារណីយកម្មំ ករេយ្យ. (1)
</Paragraph>

<Paragraph number="187" book="cula">
អបរេហិបិ, ភិក្ខវេ, បញ្ចហង្គេហិ សមន្នាគតស្ស ភិក្ខុនោ, អាកង្ខមានោ សំឃោ, បដិសារណីយកម្មំ ករេយ្យ. គិហីនំ ពុទ្ធស្ស អវណ្ណំ ភាសតិ, គិហីនំ ធម្មស្ស អវណ្ណំ ភាសតិ, គិហីនំ សំឃស្ស អវណ្ណំ ភាសតិ, គិហី ហីនេន ខុំសេតិ ហីនេន វម្ភេតិ, គិហីនំ ធម្មិកំ បដិស្សវំ ន សច្ចាបេតិ—  ឥមេហិ ខោ, ភិក្ខវេ, បញ្ចហង្គេហិ សមន្នាគតស្ស ភិក្ខុនោ, អាកង្ខមានោ សំឃោ, បដិសារណីយកម្មំ ករេយ្យ. (2)
</Paragraph>

<Paragraph number="188" book="cula">
បញ្ចន្នំ, ភិក្ខវេ, ភិក្ខូនំ, អាកង្ខមានោ សំឃោ, បដិសារណីយកម្មំ ករេយ្យ. ឯកោ គិហីនំ អលាភាយ បរិសក្កតិ, ឯកោ គិហីនំ អនត្ថាយ បរិសក្កតិ, ឯកោ គិហីនំ អនាវាសាយ បរិសក្កតិ, ឯកោ គិហី អក្កោសតិ បរិភាសតិ, ឯកោ គិហី គិហីហិ ភេទេតិ—  ឥមេសំ ខោ, ភិក្ខវេ, បញ្ចន្នំ ភិក្ខូនំ, អាកង្ខមានោ សំឃោ, បដិសារណីយកម្មំ ករេយ្យ. (3)
</Paragraph>

<Paragraph number="189" book="cula">
អបរេសម្បិ, ភិក្ខវេ, បញ្ចន្នំ ភិក្ខូនំ, អាកង្ខមានោ សំឃោ, បដិសារណីយកម្មំ ករេយ្យ. ឯកោ គិហីនំ ពុទ្ធស្ស អវណ្ណំ ភាសតិ, ឯកោ គិហីនំ ធម្មស្ស អវណ្ណំ ភាសតិ, ឯកោ គិហីនំ សំឃស្ស អវណ្ណំ ភាសតិ, ឯកោ គិហី ហីនេន ខុំសេតិ ហីនេន វម្ភេតិ, ឯកោ គិហីនំ ធម្មិកំ បដិស្សវំ ន សច្ចាបេតិ—  ឥមេសំ ខោ, ភិក្ខវេ, បញ្ចន្នំ ភិក្ខូនំ, អាកង្ខមានោ សំឃោ, បដិសារណីយកម្មំ ករេយ្យ. (4)

</Paragraph>
</Division>

<Paragraph number="190" type="center" book="cula">
អាកង្ខមានចតុក្កំ និដ្ឋិតំ.
</Paragraph>