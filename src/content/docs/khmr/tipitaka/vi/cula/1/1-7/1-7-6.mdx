---
title: "1.7.6 បដិប្បស្សម្ភេតព្ពតេចត្តាលីសក"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="73" book="cula">

<Paragraph number="329" book="cula">
បញ្ចហិ, ភិក្ខវេ, អង្គេហិ សមន្នាគតស្ស ភិក្ខុនោ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មំ បដិប្បស្សម្ភេតព្ពំ. ន ឧបសម្បាទេតិ, ន និស្សយំ ទេតិ, ន សាមណេរំ ឧបដ្ឋាបេតិ, ន ភិក្ខុនោវាទកសម្មុតឹ សាទិយតិ, សម្មតោបិ ភិក្ខុនិយោ ន ឱវទតិ—  ឥមេហិ ខោ, ភិក្ខវេ, បញ្ចហង្គេហិ សមន្នាគតស្ស ភិក្ខុនោ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មំ បដិប្បស្សម្ភេតព្ពំ.
</Paragraph>

<Paragraph number="330" book="cula">
អបរេហិបិ, ភិក្ខវេ, បញ្ចហង្គេហិ សមន្នាគតស្ស ភិក្ខុនោ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មំ បដិប្បស្សម្ភេតព្ពំ. យាយ អាបត្តិយា សំឃេន, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មំ កតំ ហោតិ តំ អាបត្តឹ ន អាបជ្ជតិ, អញ្ញំ វា តាទិសិកំ, តតោ វា បាបិដ្ឋតរំ; កម្មំ ន គរហតិ, កម្មិកេ ន គរហតិ—  ឥមេហិ ខោ, ភិក្ខវេ, បញ្ចហង្គេហិ សមន្នាគតស្ស ភិក្ខុនោ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មំ បដិប្បស្សម្ភេតព្ពំ …បេ… .
</Paragraph>

<Paragraph number="331" book="cula">
អដ្ឋហិ, ភិក្ខវេ, អង្គេហិ សមន្នាគតស្ស ភិក្ខុនោ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មំ បដិប្បស្សម្ភេតព្ពំ. ន បកតត្តស្ស ភិក្ខុនោ ឧបោសថំ ឋបេតិ, ន បវារណំ ឋបេតិ, ន សវចនីយំ ករោតិ, ន អនុវាទំ បដ្ឋបេតិ, ន ឱកាសំ ការេតិ, ន ចោទេតិ, ន សារេតិ, ន ភិក្ខូហិ សម្បយោជេតិ—  ឥមេហិ ខោ, ភិក្ខវេ, អដ្ឋហង្គេហិ សមន្នាគតស្ស ភិក្ខុនោ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មំ បដិប្បស្សម្ភេតព្ពំ.

</Paragraph>
</Division>

<Paragraph number="332" book="cula">
បាបិកាយ ទិដ្ឋិយា អប្បដិនិស្សគ្គេ ឧក្ខេបនីយកម្មេ

  
បដិប្បស្សម្ភេតព្ពតេចត្តាលីសកំ និដ្ឋិតំ.


</Paragraph>

<Division number="74" book="cula">

<Paragraph number="333" book="cula">
ឯវញ្ច បន, ភិក្ខវេ, បដិប្បស្សម្ភេតព្ពំ. តេន, ភិក្ខវេ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មកតេន ភិក្ខុនា សំឃំ ឧបសង្កមិត្វា ឯកំសំ ឧត្តរាសង្គំ ករិត្វា វុឌ្ឍានំ ភិក្ខូនំ បាទេ វន្ទិត្វា ឧក្កុដិកំ និសីទិត្វា អញ្ជលឹ បគ្គហេត្វា ឯវមស្ស វចនីយោ—  ‘អហំ, ភន្តេ, សំឃេន, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មកតោ សម្មា វត្តាមិ, លោមំ បាតេមិ, នេត្ថារំ វត្តាមិ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយស្ស កម្មស្ស បដិប្បស្សទ្ធឹ យាចាមី’តិ. ទុតិយម្បិ យាចិតព្ពា. តតិយម្បិ យាចិតព្ពា. ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

<Paragraph number="334" book="cula">
‘សុណាតុ មេ, ភន្តេ, សំឃោ. អយំ ឥត្ថន្នាមោ ភិក្ខុ សំឃេន, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មកតោ សម្មា វត្តតិ, លោមំ បាតេតិ, នេត្ថារំ វត្តតិ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយស្ស កម្មស្ស បដិប្បស្សទ្ធឹ យាចតិ. យទិ សំឃស្ស បត្តកល្លំ, សំឃោ ឥត្ថន្នាមស្ស ភិក្ខុនោ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មំ បដិប្បស្សម្ភេយ្យ. ឯសា ញត្តិ.
</Paragraph>

<Paragraph number="335" book="cula">
សុណាតុ មេ, ភន្តេ, សំឃោ. អយំ ឥត្ថន្នាមោ ភិក្ខុ សំឃេន, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មកតោ សម្មា វត្តតិ, លោមំ បាតេតិ, នេត្ថារំ វត្តតិ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយស្ស កម្មស្ស បដិប្បស្សទ្ធឹ យាចតិ. សំឃោ ឥត្ថន្នាមស្ស ភិក្ខុនោ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មំ បដិប្បស្សម្ភេតិ. យស្សាយស្មតោ ខមតិ ឥត្ថន្នាមស្ស ភិក្ខុនោ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយស្ស កម្មស្ស បដិប្បស្សទ្ធិ, សោ តុណ្ហស្ស; យស្ស នក្ខមតិ, សោ ភាសេយ្យ.
</Paragraph>

<Paragraph number="336" book="cula">
ទុតិយម្បិ ឯតមត្ថំ វទាមិ …បេ…  តតិយម្បិ ឯតមត្ថំ វទាមិ—  សុណាតុ មេ, ភន្តេ, សំឃោ. អយំ ឥត្ថន្នាមោ ភិក្ខុ សំឃេន, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មកតោ សម្មា វត្តតិ, លោមំ បាតេតិ, នេត្ថារំ វត្តតិ, បាបិកាយ ទិដ្ឋិយា អប្បដិនិស្សគ្គេ ឧក្ខេបនីយស្ស កម្មស្ស បដិប្បស្សទ្ធឹ យាចតិ. សំឃោ ឥត្ថន្នាមស្ស ភិក្ខុនោ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មំ បដិប្បស្សម្ភេតិ. យស្សាយស្មតោ ខមតិ ឥត្ថន្នាមស្ស ភិក្ខុនោ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយស្ស កម្មស្ស បដិប្បស្សទ្ធិ, សោ តុណ្ហស្ស; យស្ស នក្ខមតិ, សោ ភាសេយ្យ.
</Paragraph>

<Paragraph number="337" book="cula">
បដិប្បស្សទ្ធំ សំឃេន ឥត្ថន្នាមស្ស ភិក្ខុនោ, បាបិកាយ ទិដ្ឋិយា អប្បដិនិស្សគ្គេ, ឧក្ខេបនីយកម្មំ. ខមតិ សំឃស្ស, តស្មា តុណ្ហី, ឯវមេតំ ធារយាមី’”តិ.

</Paragraph>
</Division>

<Paragraph number="338" book="cula">
បាបិកាយ ទិដ្ឋិយា អប្បដិនិស្សគ្គេ ឧក្ខេបនីយកម្មំ និដ្ឋិតំ សត្តមំ.

  
កម្មក្ខន្ធកោ បឋមោ.

  
ឥមម្ហិ ខន្ធកេ វត្ថូ សត្ត.



</Paragraph>

<Paragraph number="339" type="center" book="cula">
តស្សុទ្ទានំ


</Paragraph>

<Paragraph number="340" type="verses" book="cula">
_បណ្ឌុលោហិតកា ភិក្ខូ,_  
_សយំ ភណ្ឌនការកា;_  
_តាទិសេ ឧបសង្កម្ម,_  
ឧស្សហឹសុ ច ភណ្ឌនេ._  

</Paragraph>

<Paragraph number="341" book="cula">
_អនុប្បន្នាបិ ជាយន្តិ,_  
ឧប្បន្នានិបិ វឌ្ឍរេ;_  
_អប្បិច្ឆា បេសលា ភិក្ខូ,_  
ឧជ្ឈាយន្តិ បទស្សតោ._  

</Paragraph>

<Paragraph number="342" type="verses" book="cula">
_សទ្ធម្មដ្ឋិតិកោ ពុទ្ធោ,_  
_សយម្ភូ អគ្គបុគ្គលោ;_  
_អាណាបេសិ តជ្ជនីយ,_  
_កម្មំ សាវត្ថិយំ ជិនោ._  

</Paragraph>

<Paragraph number="343" type="verses" book="cula">
_អសម្មុខាប្បដិបុច្ឆាប៑-_  
_បដិញ្ញាយ កតញ្ច យំ;_  
_អនាបត្តិ អទេសនេ,_  
_ទេសិតាយ កតញ្ច យំ._  

</Paragraph>

<Paragraph number="344" type="verses" book="cula">
_អចោទេត្វា អសារេត្វា,_  
_អនារោបេត្វា ច យំ កតំ;_  
_អសម្មុខា អធម្មេន,_  
_វគ្គេន ចាបិ យំ កតំ._  

</Paragraph>

<Paragraph number="345" type="verses" book="cula">
_អប្បដិបុច្ឆា អធម្មេន,_  
_បុន វគ្គេន យំ កតំ;_  
_អប្បដិញ្ញាយ អធម្មេន,_  
_វគ្គេន ចាបិ យំ កតំ._  

</Paragraph>

<Paragraph number="346" type="verses" book="cula">
_អនាបត្តិ អធម្មេន,_  
_វគ្គេន ចាបិ យំ កតំ;_  
_អទេសនាគាមិនិយា,_  
_អធម្មវគ្គមេវ ច._  

</Paragraph>

<Paragraph number="347" type="verses" book="cula">
_ទេសិតាយ អធម្មេន,_  
_វគ្គេនាបិ តថេវ ច;_  
_អចោទេត្វា អធម្មេន,_  
_វគ្គេនាបិ តថេវ ច._  

</Paragraph>

<Paragraph number="348" type="verses" book="cula">
_អសារេត្វា អធម្មេន,_  
_វគ្គេនាបិ តថេវ ច;_  
_អនារោបេត្វា អធម្មេន,_  
_វគ្គេនាបិ តថេវ ច._  

</Paragraph>

<Paragraph number="349" type="verses" book="cula">
_កណ្ហវារនយេនេវ,_  
_សុក្កវារំ វិជានិយា;_  
_សំឃោ អាកង្ខមានោ ច,_  
_យស្ស តជ្ជនីយំ ករេ._  

</Paragraph>

<Paragraph number="350" type="verses" book="cula">
_ភណ្ឌនំ ពាលោ សំសដ្ឋោ,_  
_អធិសីលេ អជ្ឈាចារេ;_  
_អតិទិដ្ឋិវិបន្នស្ស,_  
_សំឃោ តជ្ជនីយំ ករេ._  

</Paragraph>

<Paragraph number="351" type="verses" book="cula">
_ពុទ្ធធម្មស្ស សំឃស្ស,_  
_អវណ្ណំ យោ ច ភាសតិ;_  
_តិណ្ណន្នម្បិ ច ភិក្ខូនំ,_  
_សំឃោ តជ្ជនិយំ ករេ._  

</Paragraph>

<Paragraph number="352" type="verses" book="cula">
_ភណ្ឌនំ ការកោ ឯកោ,_  
_ពាលោ សំសគ្គនិស្សិតោ;_  
_អធិសីលេ អជ្ឈាចារេ,_  
_តថេវ អតិទិដ្ឋិយា._  

</Paragraph>

<Paragraph number="353" type="verses" book="cula">
_ពុទ្ធធម្មស្ស សំឃស្ស,_  
_អវណ្ណំ យោ ច ភាសតិ;_  
_តជ្ជនីយកម្មកតោ,_  
_ឯវំ សម្មានុវត្តនា._  

</Paragraph>

<Paragraph number="354" type="verses" book="cula">
ឧបសម្បទនិស្សយា,_  
_សាមណេរំ ឧបដ្ឋនា;_  
_ឱវាទសម្មតេនាបិ,_  
_ន ករេ តជ្ជនីកតោ._  

</Paragraph>

<Paragraph number="355" type="verses" book="cula">
_នាបជ្ជេ តញ្ច អាបត្តឹ,_  
_តាទិសញ្ច តតោ បរំ;_  
_កម្មញ្ច កម្មិកេ ចាបិ,_  
_ន គរហេ តថាវិធោ._  

</Paragraph>

<Paragraph number="356" type="verses" book="cula">
ឧបោសថំ បវារណំ,_  
_បកតត្តស្ស នដ្ឋបេ;_  
_សវចនឹ អនុវាទោ,_  
_ឱកាសោ ចោទនេន ច._  

</Paragraph>

<Paragraph number="357" type="verses" book="cula">
_សារណំ សម្បយោគញ្ច,_  
_ន ករេយ្យ តថាវិធោ;_  
ឧបសម្បទនិស្សយា,_  
_សាមណេរំ ឧបដ្ឋនា._  

</Paragraph>

<Paragraph number="358" type="verses" book="cula">
_ឱវាទសម្មតេនាបិ,_  
_បញ្ចហង្គេហិ ន សម្មតិ;_  
_តញ្ចាបជ្ជតិ អាបត្តឹ,_  
_តាទិសញ្ច តតោ បរំ._  

</Paragraph>

<Paragraph number="359" type="verses" book="cula">
_កម្មញ្ច កម្មិកេ ចាបិ,_  
_គរហន្តោ ន សម្មតិ;_  
ឧបោសថំ បវារណំ,_  
_សវចនីយា ច នោវាទោ._  

</Paragraph>

<Paragraph number="360" type="verses" book="cula">
_ឱកាសោ ចោទនញ្ចេវ,_  
_សារណា សម្បយោជនា;_  
ឥមេហដ្ឋង្គេហិ យោ យុត្តោ,_  
_តជ្ជនានុបសម្មតិ._  

</Paragraph>

<Paragraph number="361" type="verses" book="cula">
_កណ្ហវារនយេនេវ,_  
_សុក្កវារំ វិជានិយា;_  
_ពាលោ អាបត្តិពហុលោ,_  
_សំសដ្ឋោបិ ច សេយ្យសោ._  

</Paragraph>

<Paragraph number="362" type="verses" book="cula">
_និយស្សកម្មំ សម្ពុទ្ធោ,_  
_អាណាបេសិ មហាមុនិ;_  
_កីដាគិរិស្មឹ ទ្វេ ភិក្ខូ,_  
_អស្សជិបុនព្ពសុកា._  

</Paragraph>

<Paragraph number="363" type="verses" book="cula">
_អនាចារញ្ច វិវិធំ,_  
_អាចរឹសុ អសញ្ញតា;_  
_បព្ពាជនីយំ សម្ពុទ្ធោ,_  
_កម្មំ សាវត្ថិយំ ជិនោ;_  
_មច្ឆិកាសណ្ឌេ សុធម្មោ,_  
_ចិត្តស្សាវាសិកោ អហុ._  

</Paragraph>

<Paragraph number="364" type="verses" book="cula">
_ជាតិវាទេន ខុំសេតិ,_  
_សុធម្មោ ចិត្តុបាសកំ;_  
_បដិសារណីយកម្មំ,_  
_អាណាបេសិ តថាគតោ._  

</Paragraph>

<Paragraph number="365" type="verses" book="cula">
_កោសម្ពិយំ ឆន្នំ ភិក្ខុំ,_  
_និច្ឆន្តាបត្តឹ បស្សិតុំ;_  
_អទស្សនេ ឧក្ខិបិតុំ,_  
_អាណាបេសិ ជិនុត្តមោ._  

</Paragraph>

<Paragraph number="366" type="verses" book="cula">
_ឆន្នោ តំយេវ អាបត្តឹ,_  
_បដិកាតុំ ន ឥច្ឆតិ;_  
ឧក្ខេបនាប្បដិកម្មេ,_  
_អាណាបេសិ វិនាយកោ._  

</Paragraph>

<Paragraph number="367" type="verses" book="cula">
_បាបទិដ្ឋិ អរិដ្ឋស្ស,_  
_អាសិ អញ្ញាណនិស្សិតា;_  
_ទិដ្ឋិយាប្បដិនិស្សគ្គេ,_  
ឧក្ខេបំ ជិនភាសិតំ._  

</Paragraph>

<Paragraph number="368" type="verses" book="cula">
_និយស្សកម្មំ បព្ពជ្ជំ,_  
_តថេវ បដិសារណី;_  
_អទស្សនាប្បដិកម្មេ,_  
_អនិស្សគ្គេ ច ទិដ្ឋិយា._  

</Paragraph>

<Paragraph number="369" type="verses" book="cula">
_ទវានាចារូបឃាតិ,_  
_មិច្ឆាអាជីវមេវ ច;_  
_បព្ពាជនីយកម្មម្ហិ,_  
_អតិរេកបទា ឥមេ._  

</Paragraph>

<Paragraph number="370" type="verses" book="cula">
_អលាភាវណ្ណា ទ្វេ បញ្ច,_  
_ទ្វេ បញ្ចកាតិ នាមកា;_  
_បដិសារណីយកម្មម្ហិ,_  
_អតិរេកបទា ឥមេ._  

</Paragraph>

<Paragraph number="371" type="verses" book="cula">
_តជ្ជនីយំ និយស្សញ្ច,_  
_ទុវេ កម្មាបិ សាទិសា;_  
_បព្ពជ្ជា បដិសារី ច,_  
_អត្ថិ បទាតិរិត្តតា._  

</Paragraph>

<Paragraph number="372" type="verses" book="cula">
_តយោ ឧក្ខេបនា កម្មា,_  
_សទិសា តេ វិភត្តិតោ;_  
_តជ្ជនីយនយេនាបិ,_  
_សេសកម្មំ វិជានិយាតិ._  


</Paragraph>

<Paragraph number="373" type="center" book="cula">
កម្មក្ខន្ធកោ និដ្ឋិតោ.
</Paragraph>