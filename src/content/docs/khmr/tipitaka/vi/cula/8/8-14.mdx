---
title: "8.14 អន្តេវាសិកវត្តកថា"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="381" book="cula">

<Paragraph number="1755" book="cula">
តេន ខោ បន សមយេន អាចរិយា អន្តេវាសិកេសុ ន សម្មា វត្តន្តិ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាចរិយា អន្តេវាសិកេសុ ន សម្មា វត្តិស្សន្តី”តិ. អថ ខោ តេ ភិក្ខូ ភគវតោ ឯតមត្ថំ អារោចេសុំ. អថ ខោ ភគវា ឯតស្មឹ និទានេ ឯតស្មឹ បករណេ ភិក្ខុសំឃំ សន្និបាតាបេត្វា ភិក្ខូ បដិបុច្ឆិ—  “សច្ចំ កិរ, ភិក្ខវេ, អាចរិយា អន្តេវាសិកេសុ ន សម្មា វត្តន្តី”តិ? “សច្ចំ, ភគវា”តិ …បេ…  វិគរហិត្វា …បេ…  ធម្មឹ កថំ កត្វា ភិក្ខូ អាមន្តេសិ—
</Paragraph>

</Division>
<Division number="382" book="cula">

<Paragraph number="1756" book="cula">
“តេន ហិ, ភិក្ខវេ, អាចរិយានំ អន្តេវាសិកេសុ វត្តំ បញ្ញបេស្សាមិ យថា អាចរិយេហិ អន្តេវាសិកេសុ សម្មា វត្តិតព្ពំ. អាចរិយេន, ភិក្ខវេ, អន្តេវាសិកម្ហិ សម្មា វត្តិតព្ពំ. តត្រាយំ សម្មាវត្តនា—
</Paragraph>

<Paragraph number="1757" book="cula">
អាចរិយេន, ភិក្ខវេ, អន្តេវាសិកោ សង្គហេតព្ពោ អនុគ្គហេតព្ពោ ឧទ្ទេសេន បរិបុច្ឆាយ ឱវាទេន អនុសាសនិយា. សចេ អាចរិយស្ស បត្តោ ហោតិ, អន្តេវាសិកស្ស បត្តោ ន ហោតិ, អាចរិយេន អន្តេវាសិកស្ស បត្តោ ទាតព្ពោ, ឧស្សុក្កំ វា កាតព្ពំ—  កិន្តិ នុ ខោ អន្តេវាសិកស្ស បត្តោ ឧប្បជ្ជិយេថាតិ. សចេ អាចរិយស្ស ចីវរំ ហោតិ, អន្តេវាសិកស្ស ចីវរំ ន ហោតិ, អាចរិយេន អន្តេវាសិកស្ស ចីវរំ ទាតព្ពំ, ឧស្សុក្កំ វា កាតព្ពំ—  កិន្តិ នុ ខោ អន្តេវាសិកស្ស ចីវរំ ឧប្បជ្ជិយេថាតិ. សចេ អាចរិយស្ស បរិក្ខារោ ហោតិ, អន្តេវាសិកស្ស បរិក្ខារោ ន ហោតិ, អាចរិយេន អន្តេវាសិកស្ស បរិក្ខារោ ទាតព្ពោ, ឧស្សុក្កំ វា កាតព្ពំ—  កិន្តិ នុ ខោ អន្តេវាសិកស្ស បរិក្ខារោ ឧប្បជ្ជិយេថាតិ.
</Paragraph>

<Paragraph number="1758" book="cula">
សចេ អន្តេវាសិកោ គិលានោ ហោតិ, កាលស្សេវ ឧដ្ឋាយ ទន្តកដ្ឋំ ទាតព្ពំ, មុខោទកំ ទាតព្ពំ, អាសនំ បញ្ញបេតព្ពំ. សចេ យាគុ ហោតិ, ភាជនំ ធោវិត្វា យាគុ ឧបនាមេតព្ពា. យាគុំ បីតស្ស ឧទកំ ទត្វា ភាជនំ បដិគ្គហេត្វា នីចំ កត្វា សាធុកំ អប្បដិឃំសន្តេន ធោវិត្វា បដិសាមេតព្ពំ. អន្តេវាសិកម្ហិ វុដ្ឋិតេ អាសនំ ឧទ្ធរិតព្ពំ. សចេ សោ ទេសោ ឧក្លាបោ ហោតិ, សោ ទេសោ សម្មជ្ជិតព្ពោ.
</Paragraph>

<Paragraph number="1759" book="cula">
សចេ អន្តេវាសិកោ គាមំ បវិសិតុកាមោ ហោតិ, និវាសនំ ទាតព្ពំ, បដិនិវាសនំ បដិគ្គហេតព្ពំ, កាយពន្ធនំ ទាតព្ពំ, សគុណំ កត្វា សង្ឃាដិយោ ទាតព្ពា, ធោវិត្វា បត្តោ សោទកោ ទាតព្ពោ.
</Paragraph>

<Paragraph number="1760" book="cula">
ឯត្តាវតា និវត្តិស្សតីតិ អាសនំ បញ្ញបេតព្ពំ, បាទោទកំ បាទបីឋំ បាទកថលិកំ ឧបនិក្ខិបិតព្ពំ, បច្ចុគ្គន្ត្វា បត្តចីវរំ បដិគ្គហេតព្ពំ, បដិនិវាសនំ ទាតព្ពំ, និវាសនំ បដិគ្គហេតព្ពំ. សចេ ចីវរំ សិន្នំ ហោតិ, មុហុត្តំ ឧណ្ហេ ឱតាបេតព្ពំ, ន ច ឧណ្ហេ ចីវរំ និទហិតព្ពំ. ចីវរំ សង្ឃរិតព្ពំ. ចីវរំ សង្ឃរន្តេន ចតុរង្គុលំ កណ្ណំ ឧស្សារេត្វា ចីវរំ សង្ឃរិតព្ពំ—  មា មជ្ឈេ ភង្គោ អហោសីតិ. ឱភោគេ កាយពន្ធនំ កាតព្ពំ.
</Paragraph>

<Paragraph number="1761" book="cula">
សចេ បិណ្ឌបាតោ ហោតិ, អន្តេវាសិកោ ច ភុញ្ជិតុកាមោ ហោតិ, ឧទកំ ទត្វា បិណ្ឌបាតោ ឧបនាមេតព្ពោ. អន្តេវាសិកោ បានីយេន បុច្ឆិតព្ពោ. ភុត្តាវិស្ស ឧទកំ ទត្វា បត្តំ បដិគ្គហេត្វា នីចំ កត្វា សាធុកំ អប្បដិឃំសន្តេន ធោវិត្វា វោទកំ កត្វា មុហុត្តំ ឧណ្ហេ ឱតាបេតព្ពោ, ន ច ឧណ្ហេ បត្តោ និទហិតព្ពោ. បត្តចីវរំ និក្ខិបិតព្ពំ. បត្តំ និក្ខិបន្តេន …បេ…  ចីវរំ និក្ខិបន្តេន …បេ…  បារតោ អន្តំ ឱរតោ ភោគំ កត្វា ចីវរំ និក្ខិបិតព្ពំ. អន្តេវាសិកម្ហិ ឧដ្ឋិតេ អាសនំ ឧទ្ធរិតព្ពំ, បាទោទកំ បាទបីឋំ បាទកថលិកំ បដិសាមេតព្ពំ. សចេ សោ ទេសោ ឧក្លាបោ ហោតិ, សោ ទេសោ សម្មជ្ជិតព្ពោ.
</Paragraph>

<Paragraph number="1762" book="cula">
សចេ អន្តេវាសិកោ នហាយិតុកាមោ ហោតិ, នហានំ បដិយាទេតព្ពំ. សចេ សីតេន អត្ថោ ហោតិ, សីតំ បដិយាទេតព្ពំ. សចេ ឧណ្ហេន អត្ថោ ហោតិ, ឧណ្ហំ បដិយាទេតព្ពំ.
</Paragraph>

<Paragraph number="1763" book="cula">
សចេ អន្តេវាសិកោ ជន្តាឃរំ បវិសិតុកាមោ ហោតិ, ចុណ្ណំ សន្នេតព្ពំ, មត្តិកា តេមេតព្ពា, ជន្តាឃរបីឋំ អាទាយ គន្ត្វា ជន្តាឃរបីឋំ ទត្វា ចីវរំ បដិគ្គហេត្វា ឯកមន្តំ និក្ខិបិតព្ពំ, ចុណ្ណំ ទាតព្ពំ, មត្តិកា ទាតព្ពា. សចេ ឧស្សហតិ ជន្តាឃរំ បវិសិតព្ពំ. ជន្តាឃរំ បវិសន្តេន មត្តិកាយ មុខំ មក្ខេត្វា បុរតោ ច បច្ឆតោ ច បដិច្ឆាទេត្វា ជន្តាឃរំ បវិសិតព្ពំ. ន ថេរេ ភិក្ខូ អនុបខជ្ជ និសីទិតព្ពំ. ន នវា ភិក្ខូ អាសនេន បដិពាហិតព្ពា. ជន្តាឃរេ អន្តេវាសិកស្ស បរិកម្មំ កាតព្ពំ. ជន្តាឃរា និក្ខមន្តេន ជន្តាឃរបីឋំ អាទាយ បុរតោ ច បច្ឆតោ ច បដិច្ឆាទេត្វា ជន្តាឃរា និក្ខមិតព្ពំ.
</Paragraph>

<Paragraph number="1764" book="cula">
ឧទកេបិ អន្តេវាសិកស្ស បរិកម្មំ កាតព្ពំ. នហាតេន បឋមតរំ ឧត្តរិត្វា អត្តនោ គត្តំ វោទកំ កត្វា និវាសេត្វា អន្តេវាសិកស្ស គត្តតោ ឧទកំ បមជ្ជិតព្ពំ, និវាសនំ ទាតព្ពំ, សង្ឃាដិ ទាតព្ពា, ជន្តាឃរបីឋំ អាទាយ បឋមតរំ អាគន្ត្វា អាសនំ បញ្ញបេតព្ពំ, បាទោទកំ បាទបីឋំ បាទកថលិកំ ឧបនិក្ខិបិតព្ពំ, អន្តេវាសិកោ បានីយេន បុច្ឆិតព្ពោ.
</Paragraph>

<Paragraph number="1765" book="cula">
យស្មឹ វិហារេ អន្តេវាសិកោ វិហរតិ, សចេ សោ វិហារោ ឧក្លាបោ ហោតិ, សចេ ឧស្សហតិ, សោធេតព្ពោ. វិហារំ សោធេន្តេន បឋមំ បត្តចីវរំ នីហរិត្វា ឯកមន្តំ និក្ខិបិតព្ពំ …បេ…  អាចមនកុម្ភិយា ឧទកំ ន ហោតិ, អាចមនកុម្ភិយា ឧទកំ អាសិញ្ចិតព្ពំ.
</Paragraph>

<Paragraph number="1766" book="cula">
សចេ អន្តេវាសិកស្ស អនភិរតិ ឧប្បន្នា ហោតិ, អាចរិយេន វូបកាសេតព្ពោ, វូបកាសាបេតព្ពោ, ធម្មកថា វាស្ស កាតព្ពា. សចេ អន្តេវាសិកស្ស កុក្កុច្ចំ ឧប្បន្នំ ហោតិ, អាចរិយេន វិនោទេតព្ពំ, វិនោទាបេតព្ពំ, ធម្មកថា វាស្ស កាតព្ពា. សចេ អន្តេវាសិកស្ស ទិដ្ឋិគតំ ឧប្បន្នំ ហោតិ, អាចរិយេន វិវេចេតព្ពំ, វិវេចាបេតព្ពំ, ធម្មកថា វាស្ស កាតព្ពា. សចេ អន្តេវាសិកោ គរុធម្មំ អជ្ឈាបន្នោ ហោតិ, បរិវាសារហោ, អាចរិយេន ឧស្សុក្កំ កាតព្ពំ—  កិន្តិ នុ ខោ សំឃោ អន្តេវាសិកស្ស បរិវាសំ ទទេយ្យាតិ. សចេ អន្តេវាសិកោ មូលាយបដិកស្សនារហោ ហោតិ, អាចរិយេន ឧស្សុក្កំ កាតព្ពំ—  កិន្តិ នុ ខោ សំឃោ អន្តេវាសិកំ មូលាយ បដិកស្សេយ្យាតិ. សចេ អន្តេវាសិកោ មានត្តារហោ ហោតិ, អាចរិយេន ឧស្សុក្កំ កាតព្ពំ—  កិន្តិ នុ ខោ សំឃោ អន្តេវាសិកស្ស មានត្តំ ទទេយ្យាតិ. សចេ អន្តេវាសិកោ អព្ភានារហោ ហោតិ, អាចរិយេន ឧស្សុក្កំ កាតព្ពំ—  កិន្តិ នុ ខោ សំឃោ អន្តេវាសិកំ អព្ភេយ្យាតិ. សចេ សំឃោ អន្តេវាសិកស្ស កម្មំ កត្តុកាមោ ហោតិ, តជ្ជនីយំ វា និយស្សំ វា បព្ពាជនីយំ វា បដិសារណីយំ វា ឧក្ខេបនីយំ វា, អាចរិយេន ឧស្សុក្កំ កាតព្ពំ—  កិន្តិ នុ ខោ សំឃោ អន្តេវាសិកស្ស កម្មំ ន ករេយ្យ, លហុកាយ វា បរិណាមេយ្យាតិ. កតំ វា បនស្ស ហោតិ, សំឃេន កម្មំ, តជ្ជនីយំ វា និយស្សំ វា បព្ពាជនីយំ វា បដិសារណីយំ វា ឧក្ខេបនីយំ វា, អាចរិយេន ឧស្សុក្កំ កាតព្ពំ—  កិន្តិ នុ ខោ អន្តេវាសិកោ សម្មា វត្តេយ្យ, លោមំ បាតេយ្យ, នេត្ថារំ វត្តេយ្យ, សំឃោ តំ កម្មំ បដិប្បស្សម្ភេយ្យាតិ.
</Paragraph>

<Paragraph number="1767" book="cula">
សចេ អន្តេវាសិកស្ស ចីវរំ ធោវិតព្ពំ ហោតិ, អាចរិយេន អាចិក្ខិតព្ពំ—  ឯវំ ធោវេយ្យាសីតិ, ឧស្សុក្កំ វា កាតព្ពំ—  កិន្តិ នុ ខោ អន្តេវាសិកស្ស ចីវរំ ធោវិយេថាតិ. សចេ អន្តេវាសិកស្ស ចីវរំ កាតព្ពំ ហោតិ, អាចរិយេន អាចិក្ខិតព្ពំ—  ឯវំ ករេយ្យាសីតិ, ឧស្សុក្កំ វា កាតព្ពំ—  កិន្តិ នុ ខោ អន្តេវាសិកស្ស ចីវរំ ករិយេថាតិ. សចេ អន្តេវាសិកស្ស រជនំ បចិតព្ពំ ហោតិ, អាចរិយេន អាចិក្ខិតព្ពំ—  ឯវំ បចេយ្យាសីតិ, ឧស្សុក្កំ វា កាតព្ពំ—  កិន្តិ នុ ខោ អន្តេវាសិកស្ស រជនំ បចិយេថាតិ. សចេ អន្តេវាសិកស្ស ចីវរំ រជិតព្ពំ ហោតិ, អាចរិយេន អាចិក្ខិតព្ពំ—  ឯវំ រជេយ្យាសីតិ, ឧស្សុក្កំ វា កាតព្ពំ—  កិន្តិ នុ ខោ អន្តេវាសិកស្ស ចីវរំ រជិយេថាតិ. ចីវរំ រជន្តេន សាធុកំ សម្បរិវត្តកំ សម្បរិវត្តកំ រជិតព្ពំ. ន ច អច្ឆិន្នេ ថេវេ បក្កមិតព្ពំ. សចេ អន្តេវាសិកោ គិលានោ ហោតិ, យាវជីវំ ឧបដ្ឋាតព្ពោ, វុដ្ឋានមស្ស អាគមេតព្ពំ. ឥទំ ខោ, ភិក្ខវេ, អាចរិយានំ អន្តេវាសិកេសុ វត្តំ យថា អាចរិយេហិ អន្តេវាសិកេសុ សម្មា វត្តិតព្ពន៑”តិ.

</Paragraph>
</Division>

<Paragraph number="1768" type="center" book="cula">
វត្តក្ខន្ធកោ អដ្ឋមោ.

  
ឥមម្ហិ ខន្ធកេ វត្ថូ ឯកូនវីសតិ, វត្តា ចុទ្ទស.



</Paragraph>

<Paragraph number="1769" type="center" book="cula">
តស្សុទ្ទានំ


</Paragraph>

<Paragraph number="1770" type="verses" book="cula">
_សៅបាហនា ឆត្តា ច,_  
_ឱគុណ្ឋិ សីសំ បានីយំ;_  
_នាភិវាទេ ន បុច្ឆន្តិ,_  
_អហិ ឧជ្ឈន្តិ បេសលា._  

</Paragraph>

<Paragraph number="1771" type="verses" book="cula">
_ឱមុញ្ចិ ឆត្តំ ខន្ធេ ច,_  
_អតរញ្ច បដិក្កមំ;_  
_បត្តចីវរំ និក្ខិបា,_  
_បតិរូបញ្ច បុច្ឆិតា._  

</Paragraph>

<Paragraph number="1772" type="verses" book="cula">
_អាសិញ្ចេយ្យ ធោវិតេន,_  
_សុក្ខេនល្លេនុបាហនា;_  
_វុឌ្ឍោ នវកោ បុច្ឆេយ្យ,_  
_អជ្ឈាវុដ្ឋញ្ច គោចរា._  

</Paragraph>

<Paragraph number="1773" type="verses" book="cula">
_សេក្ខា វច្ចា បានី បរិ,_  
_កត្តរំ កតិកំ តតោ;_  
_កាលំ មុហុត្តំ ឧក្លាបោ,_  
_ភូមត្ថរណំ នីហរេ._  

</Paragraph>

<Paragraph number="1774" type="verses" book="cula">
_បដិបាទោ ភិសិពិព្ពោ,_  
_មញ្ចបីឋញ្ច មល្លកំ;_  
_អបស្សេនុល្លោកកណ្ណា,_  
_គេរុកា កាឡ អកតា._  

</Paragraph>

<Paragraph number="1775" type="verses" book="cula">
_សង្ការញ្ច ភូមត្ថរណំ,_  
_បដិបាទកំ មញ្ចបីឋំ;_  
_ភិសិ និសីទនម្បិ,_  
_មល្លកំ អបស្សេន ច._  

</Paragraph>

<Paragraph number="1776" type="verses" book="cula">
_បត្តចីវរំ ភូមិ ច,_  
_បារន្តំ ឱរតោ ភោគំ;_  
_បុរត្ថិមា បច្ឆិមា ច,_  
ឧត្តរា អថ ទក្ខិណា._  

</Paragraph>

<Paragraph number="1777" type="verses" book="cula">
_សីតុណ្ហេ ច ទិវារត្តឹ,_  
_បរិវេណញ្ច កោដ្ឋកោ;_  
ឧបដ្ឋានគ្គិ សាលា ច,_  
_វត្តំ វច្ចកុដីសុ ច._  

</Paragraph>

<Paragraph number="1778" type="verses" book="cula">
_បានី បរិភោជនិយា,_  
_កុម្ភិ អាចមនេសុ ច;_  
_អនោបមេន បញ្ញត្តំ,_  
_វត្តំ អាគន្តុកេហិមេ._  

</Paragraph>

<Paragraph number="1779" type="verses" book="cula">
_នេវាសនំ ន ឧទកំ,_  
_ន បច្ចុ ន ច បានិយំ;_  
_នាភិវាទេ ន បញ្ញបេ,_  
ឧជ្ឈាយន្តិ ច បេសលា._  

</Paragraph>

<Paragraph number="1780" type="verses" book="cula">
_វុឌ្ឍាសនញ្ច ឧទកំ,_  
_បច្ចុគ្គន្ត្វា ច បានិយំ;_  
ឧបាហនេ ឯកមន្តំ,_  
_អភិវាទេ ច បញ្ញបេ._  

</Paragraph>

<Paragraph number="1781" type="verses" book="cula">
_វុត្ថំ គោចរសេក្ខោ ច,_  
_ឋានំ បានិយភោជនំ;_  
_កត្តរំ កតិកំ កាលំ,_  
_នវកស្ស និសិន្នកេ._  

</Paragraph>

<Paragraph number="1782" type="verses" book="cula">
_អភិវាទយេ អាចិក្ខេ,_  
_យថា ហេដ្ឋា តថា នយេ;_  
_និទ្ទិដ្ឋំ សត្ថវាហេន,_  
_វត្តំ អាវាសិកេហិមេ._  

</Paragraph>

<Paragraph number="1783" type="verses" book="cula">
_គមិកា ទារុមត្តិ ច,_  
_វិវរិត្វា ន បុច្ឆិយ;_  
_នស្សន្តិ ច អគុត្តញ្ច,_  
ឧជ្ឈាយន្តិ ច បេសលា._  

</Paragraph>

<Paragraph number="1784" type="verses" book="cula">
_បដិសាមេត្វា ថកេត្វា,_  
_អាបុច្ឆិត្វាវ បក្កមេ;_  
_ភិក្ខុ វា សាមណេរោ វា,_  
_អារាមិកោ ឧបាសកោ._  

</Paragraph>

<Paragraph number="1785" type="verses" book="cula">
_បាសាណកេសុ ច បុញ្ជំ,_  
_បដិសាមេ ថកេយ្យ ច;_  
_សចេ ឧស្សហតិ ឧស្សុក្កំ,_  
_អនោវស្សេ តថេវ ច._  

</Paragraph>

<Paragraph number="1786" type="verses" book="cula">
_សព្ពោ ឱវស្សតិ គាមំ,_  
_អជ្ឈោកាសេ តថេវ ច;_  
_អប្បេវង្គានិ សេសេយ្យុំ,_  
_វត្តំ គមិកភិក្ខុនា._  

</Paragraph>

<Paragraph number="1787" type="verses" book="cula">
_នានុមោទន្តិ ថេរេន,_  
_ឱហាយ ចតុបញ្ចហិ;_  
_វច្ចិតោ មុច្ឆិតោ អាសិ,_  
_វត្តានុមោទនេសុមេ._  

</Paragraph>

<Paragraph number="1788" type="verses" book="cula">
_ឆព្ពគ្គិយា ទុន្និវត្ថា,_  
_អថោបិ ច ទុប្បារុតា;_  
_អនាកប្បា ច វោក្កម្ម,_  
_ថេរេ អនុបខជ្ជនេ._  

</Paragraph>

<Paragraph number="1789" type="verses" book="cula">
_នវេ ភិក្ខូ ច សង្ឃាដិ,_  
ឧជ្ឈាយន្តិ ច បេសលា;_  
_តិមណ្ឌលំ និវាសេត្វា,_  
_កាយសគុណគណ្ឋិកា._  

</Paragraph>

<Paragraph number="1790" type="verses" book="cula">
_ន វោក្កម្ម បដិច្ឆន្នំ,_  
_សុសំវុតោក្ខិត្តចក្ខុ;_  
ឧក្ខិត្តោជ្ជគ្ឃិកាសទ្ទោ,_  
_តយោ ចេវ បចាលនា._  

</Paragraph>

<Paragraph number="1791" type="verses" book="cula">
_ខម្ភោគុណ្ឋិឧក្កុដិកា,_  
_បដិច្ឆន្នំ សុសំវុតោ;_  
_ឱក្ខិត្តុក្ខិត្តៅជ្ជគ្ឃិ,_  
_អប្បសទ្ទោ តយោ ចលា._  

</Paragraph>

<Paragraph number="1792" type="verses" book="cula">
_ខម្ភោគុណ្ឋិបល្លត្ថិ ច,_  
_អនុបខជ្ជ នាសនេ;_  
_ឱត្ថរិត្វាន ឧទកេ,_  
_នីចំ កត្វាន សិញ្ចិយា._  

</Paragraph>

<Paragraph number="1793" type="verses" book="cula">
_បដិ សាមន្តា សង្ឃាដិ,_  
_ឱទនេ ច បដិគ្គហេ;_  
_សូបំ ឧត្តរិភង្គេន,_  
_សព្ពេសំ សមតិត្ថិ ច._  

</Paragraph>

<Paragraph number="1794" type="verses" book="cula">
_សក្កច្ចំ បត្តសញ្ញី ច,_  
_សបទានញ្ច សូបកំ;_  
_ន ថូបតោ បដិច្ឆាទេ,_  
_វិញ្ញត្តុជ្ឈានសញ្ញិនា._  

</Paragraph>

<Paragraph number="1795" type="verses" book="cula">
_មហន្តមណ្ឌលទ្វារំ,_  
_សព្ពហត្ថោ ន ព្យាហរេ;_  
ឧក្ខេបោ ឆេទនាគណ្ឌ,_  
_ធុនំ សិត្ថាវការកំ._  

</Paragraph>

<Paragraph number="1796" type="verses" book="cula">
_ជិវ្ហានិច្ឆារកញ្ចេវ,_  
_ចបុចបុ សុរុសុរុ;_  
_ហត្ថបត្តោដ្ឋនិល្លេហំ,_  
_សាមិសេន បដិគ្គហេ._  

</Paragraph>

<Paragraph number="1797" type="verses" book="cula">
_យាវ ន សព្ពេ ឧទកេ,_  
_នីចំ កត្វាន សិញ្ចិយំ;_  
_បដិ សាមន្តា សង្ឃាដិ,_  
_នីចំ កត្វា ឆមាយ ច._  

</Paragraph>

<Paragraph number="1798" type="verses" book="cula">
_សសិត្ថកំ និវត្តន្តេ,_  
_សុប្បដិច្ឆន្នមុក្កុដិ;_  
_ធម្មរាជេន បញ្ញត្តំ,_  
ឥទំ ភត្តគ្គវត្តនំ._  

</Paragraph>

<Paragraph number="1799" type="verses" book="cula">
_ទុន្និវត្ថា អនាកប្បា,_  
_អសល្លក្ខេត្វា ច សហសា;_  
_ទូរេ អច្ច ចិរំ លហុំ,_  
_តថេវ បិណ្ឌចារិកោ._  

</Paragraph>

<Paragraph number="1800" type="verses" book="cula">
_បដិច្ឆន្នោវ គច្ឆេយ្យ,_  
_សុសំវុតោក្ខិត្តចក្ខុ;_  
ឧក្ខិត្តោជ្ជគ្ឃិកាសទ្ទោ,_  
_តយោ ចេវ បចាលនា._  

</Paragraph>

<Paragraph number="1801" type="verses" book="cula">
_ខម្ភោគុណ្ឋិឧក្កុដិកា,_  
_សល្លក្ខេត្វា ច សហសា;_  
_ទូរេ អច្ច ចិរំ លហុំ,_  
_អាសនកំ កដច្ឆុកា._  

</Paragraph>

<Paragraph number="1802" type="verses" book="cula">
_ភាជនំ វា ឋបេតិ ច,_  
ឧច្ចារេត្វា បណាមេត្វា;_  
_បដិគ្គហេ ន ឧល្លោកេ,_  
_សូបេសុបិ តថេវ តំ._  

</Paragraph>

<Paragraph number="1803" type="verses" book="cula">
_ភិក្ខុ សង្ឃាដិយា ឆាទេ,_  
_បដិច្ឆន្នេវ គច្ឆិយំ;_  
_សំវុតោក្ខិត្តចក្ខុ ច,_  
ឧក្ខិត្តោជ្ជគ្ឃិកាយ ច;_  
_អប្បសទ្ទោ តយោ ចាលា,_  
_ខម្ភោគុណ្ឋិកៅក្កុដិ._  

</Paragraph>

<Paragraph number="1804" type="verses" book="cula">
_បឋមាសនវក្ការ,_  
_បានិយំ បរិភោជនី;_  
_បច្ឆាកង្ខតិ ភុញ្ជេយ្យ,_  
_ឱបិលាបេយ្យ ឧទ្ធរេ._  

</Paragraph>

<Paragraph number="1805" type="verses" book="cula">
_បដិសាមេយ្យ សម្មជ្ជេ,_  
_រិត្តំ តុច្ឆំ ឧបដ្ឋបេ;_  
_ហត្ថវិការេ ភិន្ទេយ្យ,_  
_វត្តិទំ បិណ្ឌចារិកេ._  

</Paragraph>

<Paragraph number="1806" type="verses" book="cula">
_បានី បរិ អគ្គិរណិ,_  
_នក្ខត្តទិសចោរា ច;_  
_សព្ពំ នត្ថីតិ កោដ្ដេត្វា,_  
_បត្តំសេ ចីវរំ តតោ._  

</Paragraph>

<Paragraph number="1807" type="verses" book="cula">
ឥទានិ អំសេ លគ្គេត្វា,_  
_តិមណ្ឌលំ បរិមណ្ឌលំ;_  
_យថា បិណ្ឌចារិវត្តំ,_  
_នយេ អារញ្ញកេសុបិ._  

</Paragraph>

<Paragraph number="1808" type="verses" book="cula">
_បត្តំសេ ចីវរំ សីសេ,_  
_អារោហិត្វា ច បានិយំ;_  
_បរិភោជនិយំ អគ្គិ,_  
_អរណី ចាបិ កត្តរំ._  

</Paragraph>

<Paragraph number="1809" type="verses" book="cula">
_នក្ខត្តំ សប្បទេសំ វា,_  
_ទិសាបិ កុសលោ ភវេ;_  
_សត្តុត្តមេន បញ្ញត្តំ,_  
_វត្តំ អារញ្ញកេសុមេ._  

</Paragraph>

<Paragraph number="1810" type="verses" book="cula">
_អជ្ឈោកាសេ ឱកិរឹសុ,_  
ឧជ្ឈាយន្តិ ច បេសលា;_  
_សចេ វិហារោ ឧក្លាបោ,_  
_បឋមំ បត្តចីវរំ._  

</Paragraph>

<Paragraph number="1811" type="verses" book="cula">
_ភិសិពិព្ពោហនំ មញ្ចំ,_  
_បីឋញ្ច ខេឡមល្លកំ;_  
_អបស្សេនុល្លោកកណ្ណា,_  
_គេរុកា កាឡ អកតា._  

</Paragraph>

<Paragraph number="1812" type="verses" book="cula">
_សង្ការំ ភិក្ខុសាមន្តា,_  
_សេនាវិហារបានិយំ;_  
_បរិភោជនសាមន្តា,_  
_បដិវាតេ ច អង្គណេ._  

</Paragraph>

<Paragraph number="1813" type="verses" book="cula">
_អធោវាតេ អត្ថរណំ,_  
_បដិបាទកមញ្ចោ ច;_  
_បីឋំ ភិសិ និសីទនំ,_  
_មល្លកំ អបស្សេន ច._  

</Paragraph>

<Paragraph number="1814" type="verses" book="cula">
_បត្តចីវរំ ភូមិ ច,_  
_បារន្តំ ឱរតោ ភោគំ;_  
_បុរត្ថិមា ច បច្ឆិមា,_  
ឧត្តរា អថ ទក្ខិណា._  

</Paragraph>

<Paragraph number="1815" type="verses" book="cula">
_សីតុណ្ហេ ច ទិវា រត្តឹ,_  
_បរិវេណញ្ច កោដ្ឋកោ;_  
ឧបដ្ឋានគ្គិសាលា ច,_  
_វច្ចកុដី ច បានិយំ._  

</Paragraph>

<Paragraph number="1816" type="verses" book="cula">
_អាចមនកុម្ភិ វុឌ្ឍេ ច,_  
ឧទ្ទេសបុច្ឆនា សជ្ឈា;_  
_ធម្មោ បទីបំ វិជ្ឈាបេ,_  
_ន វិវរេ នបិ ថកេ._  

</Paragraph>

<Paragraph number="1817" type="verses" book="cula">
_យេន វុឌ្ឍោ បរិវត្តិ,_  
_កណ្ណេនបិ ន ឃដ្ដយេ;_  
_បញ្ញបេសិ មហាវីរោ,_  
_វត្តំ សេនាសនេសុ តំ._  

</Paragraph>

<Paragraph number="1818" type="verses" book="cula">
_និវារិយមានា ទ្វារំ,_  
_មុច្ឆិតុជ្ឈន្តិ បេសលា;_  
_ឆារិកំ ឆឌ្ឌយេ ជន្តា,_  
_បរិភណ្ឌំ តថេវ ច._  

</Paragraph>

<Paragraph number="1819" type="verses" book="cula">
_បរិវេណំ កោដ្ឋកោ សាលា,_  
_ចុណ្ណមត្តិកទោណិកា;_  
_មុខំ បុរតោ ន ថេរេ,_  
_ន នវេ ឧស្សហតិ សចេ._  

</Paragraph>

<Paragraph number="1820" type="verses" book="cula">
_បុរតោ ឧបរិមគ្គោ,_  
_ចិក្ខល្លំ មត្តិ បីឋកំ;_  
_វិជ្ឈាបេត្វា ថកេត្វា ច,_  
_វត្តំ ជន្តាឃរេសុមេ._  

</Paragraph>

<Paragraph number="1821" type="verses" book="cula">
_នាចមេតិ យថាវុឌ្ឍំ,_  
_បដិបាដិ ច សហសា;_  
ឧព្ភជិ និត្ថុនោ កដ្ឋំ,_  
_វច្ចំ បស្សាវ ខេឡកំ._  

</Paragraph>

<Paragraph number="1822" type="verses" book="cula">
_ផរុសា កូប សហសា,_  
ឧព្ភជិ ចបុ សេសេន;_  
_ពហិ អន្តោ ច ឧក្កាសេ,_  
_រជ្ជុ អតរមានញ្ច._  

</Paragraph>

<Paragraph number="1823" type="verses" book="cula">
_សហសា ឧព្ភជិ ឋិតេ,_  
_និត្ថុនេ កដ្ឋ វច្ចញ្ច;_  
_បស្សាវ ខេឡ ផរុសា,_  
_កូបញ្ច វច្ចបាទុកេ._  

</Paragraph>

<Paragraph number="1824" type="verses" book="cula">
_នាតិសហសា ឧព្ភជិ,_  
_បាទុកាយ ចបុចបុ;_  
_ន សេសយេ បដិច្ឆាទេ,_  
ឧហតបិធរេន ច._  

</Paragraph>

<Paragraph number="1825" type="verses" book="cula">
_វច្ចកុដី បរិភណ្ឌំ,_  
_បរិវេណញ្ច កោដ្ឋកោ;_  
_អាចមនេ ច ឧទកំ,_  
_វត្តំ វច្ចកុដីសុមេ._  

</Paragraph>

<Paragraph number="1826" book="cula">
ឧបាហនា ទន្តកដ្ឋំ,_  
_មុខោទកញ្ច អាសនំ;_  
_យាគុ ឧទកំ ធោវិត្វា,_  
ឧទ្ធារុក្លាប គាម ច._  

</Paragraph>

<Paragraph number="1827" type="verses" book="cula">
_និវាសនា កាយពន្ធា,_  
_សគុណំ បត្តសោទកំ;_  
_បច្ឆា តិមណ្ឌលោ ចេវ,_  
_បរិមណ្ឌល ពន្ធនំ._  

</Paragraph>

<Paragraph number="1828" type="verses" book="cula">
_សគុណំ ធោវិត្វា បច្ឆា,_  
_នាតិទូរេ បដិគ្គហេ;_  
_ភណមានស្ស អាបត្តិ,_  
_បឋមាគន្ត្វាន អាសនំ._  

</Paragraph>

<Paragraph number="1829" type="verses" book="cula">
ឧទកំ បីឋកថលិ,_  
_បច្ចុគ្គន្ត្វា និវាសនំ;_  
_ឱតាបេ និទហិ ភង្គោ,_  
_ឱភោគេ ភុញ្ជិតុ នមេ._  

</Paragraph>

<Paragraph number="1830" type="verses" book="cula">
_បានីយំ ឧទកំ នីចំ,_  
_មុហុត្តំ ន ច និទហេ;_  
_បត្តចីវរំ ភូមិ ច,_  
_បារន្តំ ឱរតោ ភោគំ._  

</Paragraph>

<Paragraph number="1831" book="cula">
ឧទ្ធរេ បដិសាមេ ច,_  
ឧក្លាបោ ច នហាយិតុំ;_  
_សីតំ ឧណ្ហំ ជន្តាឃរំ,_  
_ចុណ្ណំ មត្តិក បិដ្ឋិតោ._  

</Paragraph>

<Paragraph number="1832" type="verses" book="cula">
_បីឋញ្ច ចីវរំ ចុណ្ណំ,_  
_មត្តិកុស្សហតិ មុខំ;_  
_បុរតោ ថេរេ នវេ ច,_  
_បរិកម្មញ្ច និក្ខមេ._  

</Paragraph>

<Paragraph number="1833" type="verses" book="cula">
_បុរតោ ឧទកេ ន្ហាតេ,_  
_និវាសេត្វា ឧបជ្ឈាយំ;_  
_និវាសនញ្ច សង្ឃាដិ,_  
_បីឋកំ អាសនេន ច._  

</Paragraph>

<Paragraph number="1834" type="verses" book="cula">
_បាទោ បីឋំ កថលិញ្ច,_  
_បានីយុទ្ទេសបុច្ឆនា;_  
ឧក្លាបំ សុសោធេយ្យ,_  
_បឋមំ បត្តចីវរំ._  

</Paragraph>

<Paragraph number="1835" type="verses" book="cula">
_និសីទនបច្ចត្ថរណំ,_  
_ភិសិ ពិព្ពោហនានិ ច;_  
_មញ្ចោ បីឋំ បដិបាទំ,_  
_មល្លកំ អបស្សេន ច._  

</Paragraph>

<Paragraph number="1836" type="verses" book="cula">
_ភូម សន្តាន អាលោក,_  
_គេរុកា កាឡ អកតា;_  
_ភូមត្ថរបដិបាទា,_  
_មញ្ចោ បីឋំ ពិព្ពោហនំ._  

</Paragraph>

<Paragraph number="1837" type="verses" book="cula">
_និសីទត្ថរណំ ខេឡ,_  
_អបស្សេ បត្តចីវរំ;_  
_បុរត្ថិមា បច្ឆិមា ច,_  
ឧត្តរា អថ ទក្ខិណា._  

</Paragraph>

<Paragraph number="1838" type="verses" book="cula">
_សីតុណ្ហញ្ច ទិវា រត្តឹ,_  
_បរិវេណញ្ច កោដ្ឋកោ;_  
ឧបដ្ឋានគ្គិសាលា ច,_  
_វច្ចបានិយភោជនី._  

</Paragraph>

<Paragraph number="1839" type="verses" book="cula">
_អាចមំ អនភិរតិ,_  
_កុក្កុច្ចំ ទិដ្ឋិ ច គរុ;_  
_មូលមានត្តអព្ភានំ,_  
_តជ្ជនីយំ និយស្សកំ._  

</Paragraph>

<Paragraph number="1840" type="verses" book="cula">
_បព្ពាជ បដិសារណី,_  
ឧក្ខេបញ្ច កតំ យទិ;_  
_ធោវេ កាតព្ពំ រជញ្ច,_  
_រជេ សម្បរិវត្តកំ._  

</Paragraph>

<Paragraph number="1841" type="verses" book="cula">
_បត្តញ្ច ចីវរញ្ចាបិ,_  
_បរិក្ខារញ្ច ឆេទនំ;_  
_បរិកម្មំ វេយ្យាវច្ចំ,_  
_បច្ឆា បិណ្ឌំ បវិសនំ._  

</Paragraph>

<Paragraph number="1842" type="verses" book="cula">
_ន សុសានំ ទិសា ចេវ,_  
_យាវជីវំ ឧបដ្ឋហេ;_  
_សទ្ធិវិហារិកេនេតំ,_  
_វត្តុបជ្ឈាយកេសុមេ._  

</Paragraph>

<Paragraph number="1843" type="verses" book="cula">
_ឱវាទសាសនុទ្ទេសា,_  
_បុច្ឆា បត្តញ្ច ចីវរំ;_  
_បរិក្ខារោ គិលានោ ច,_  
_ន បច្ឆាសមណោ ភវេ._  

</Paragraph>

<Paragraph number="1844" type="verses" book="cula">
ឧបជ្ឈាយេសុ យេ វត្តា,_  
_ឯវំ អាចរិយេសុបិ;_  
_សទ្ធិវិហារិកេ វត្តា,_  
_តថេវ អន្តេវាសិកេ._  

</Paragraph>

<Paragraph number="1845" type="verses" book="cula">
_អាគន្តុកេសុ យេ វត្តា,_  
_បុន អាវាសិកេសុ ច;_  
_គមិកានុមោទនិកា,_  
_ភត្តគ្គេ បិណ្ឌចារិកេ._  

</Paragraph>

<Paragraph number="1846" type="verses" book="cula">
_អារញ្ញកេសុ យំ វត្តំ,_  
_យញ្ច សេនាសនេសុបិ;_  
_ជន្តាឃរេ វច្ចកុដី,_  
ឧបជ្ឈា សទ្ធិវិហារិកេ._  

</Paragraph>

<Paragraph number="1847" type="verses" book="cula">
_អាចរិយេសុ យំ វត្តំ,_  
_តថេវ អន្តេវាសិកេ;_  
_ឯកូនវីសតិ វត្ថូ,_  
_វត្តា ចុទ្ទស ខន្ធកេ._  

</Paragraph>

<Paragraph number="1848" type="verses" book="cula">
_វត្តំ អបរិបូរេន្តោ,_  
_ន សីលំ បរិបូរតិ;_  
_អសុទ្ធសីលោ ទុប្បញ្ញោ,_  
_ចិត្តេកគ្គំ ន វិន្ទតិ._  

</Paragraph>

<Paragraph number="1849" type="verses" book="cula">
_វិក្ខិត្តចិត្តោនេកគ្គោ,_  
_សម្មា ធម្មំ ន បស្សតិ;_  
_អបស្សមានោ សទ្ធម្មំ,_  
_ទុក្ខា ន បរិមុច្ចតិ._  

</Paragraph>

<Paragraph number="1850" type="verses" book="cula">
_យំ វត្តំ បរិបូរេន្តោ,_  
_សីលម្បិ បរិបូរតិ;_  
_វិសុទ្ធសីលោ សប្បញ្ញោ,_  
_ចិត្តេកគ្គម្បិ វិន្ទតិ._  

</Paragraph>

<Paragraph number="1851" type="verses" book="cula">
_អវិក្ខិត្តចិត្តោ ឯកគ្គោ,_  
_សម្មា ធម្មំ វិបស្សតិ;_  
_សម្បស្សមានោ សទ្ធម្មំ,_  
_ទុក្ខា សោ បរិមុច្ចតិ._  

</Paragraph>

<Paragraph number="1852" type="verses" book="cula">
_តស្មា ហិ វត្តំ បូរេយ្យ,_  
_ជិនបុត្តោ វិចក្ខណោ;_  
_ឱវាទំ ពុទ្ធសេដ្ឋស្ស,_  
_តតោ និព្ពានមេហិតីតិ._  


</Paragraph>

<Paragraph number="1853" type="center" book="cula">
វត្តក្ខន្ធកោ និដ្ឋិតោ.
</Paragraph>