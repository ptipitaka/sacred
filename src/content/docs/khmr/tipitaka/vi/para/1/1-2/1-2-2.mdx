---
title: "1.2.2 កាយសំសគ្គសិក្ខាបទ"
tableOfContents: false
sidebar:
  order: 6
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="269" book="para">

<Paragraph number="993" book="para">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អាយស្មា ឧទាយី អរញ្ញេ វិហរតិ. តស្សាយស្មតោ វិហារោ អភិរូបោ ហោតិ ទស្សនីយោ បាសាទិកោ, មជ្ឈេគព្ភោ, សមន្តាបរិយាគារោ, សុបញ្ញត្តំ មញ្ចបីឋំ ភិសិពិព្ពោហនំ, បានីយំ បរិភោជនីយំ សូបដ្ឋិតំ, បរិវេណំ សុសម្មដ្ឋំ. ពហូ មនុស្សា អាយស្មតោ ឧទាយិស្ស វិហារបេក្ខកា អាគច្ឆន្តិ.



</Paragraph>

<Paragraph number="994" book="para">
អញ្ញតរោបិ ព្រាហ្មណោ សបជាបតិកោ យេនាយស្មា ឧទាយី តេនុបសង្កមិ; ឧបសង្កមិត្វា អាយស្មន្តំ ឧទាយឹ ឯតទវោច—  “ឥច្ឆាម មយំ ភោតោ ឧទាយិស្ស វិហារំ បេក្ខិតុន៑”តិ. “តេន ហិ, ព្រាហ្មណ, បេក្ខស្សូ”តិ, អវាបុរណំ អាទាយ ឃដិកំ ឧគ្ឃាដេត្វា កវាដំ បណាមេត្វា វិហារំ បាវិសិ. សោបិ ខោ ព្រាហ្មណោ អាយស្មតោ ឧទាយិស្ស បិដ្ឋិតោ បាវិសិ. សាបិ ខោ ព្រាហ្មណី តស្ស ព្រាហ្មណស្ស បិដ្ឋិតោ បាវិសិ. អថ ខោ អាយស្មា ឧទាយី ឯកច្ចេ វាតបានេ វិវរន្តោ ឯកច្ចេ វាតបានេ ថកេន្តោ គព្ភំ អនុបរិគន្ត្វា បិដ្ឋិតោ អាគន្ត្វា តស្សា ព្រាហ្មណិយា អង្គមង្គានិ បរាមសិ. អថ ខោ សោ ព្រាហ្មណោ អាយស្មតា ឧទាយិនា សទ្ធឹ បដិសម្មោទិត្វា អគមាសិ. អថ ខោ សោ ព្រាហ្មណោ អត្តមនោ អត្តមនវាចំ និច្ឆារេសិ—  “ឧឡារា ឥមេ សមណា សក្យបុត្តិយា យេ ឥមេ ឯវរូបេ អរញ្ញេ វិហរន្តិ. ភវម្បិ ឧទាយី ឧឡារោ យោ ឯវរូបេ អរញ្ញេ វិហរតី”តិ.



</Paragraph>

<Paragraph number="995" book="para">
ឯវំ វុត្តេ, សា ព្រាហ្មណី តំ ព្រាហ្មណំ ឯតទវោច—  “កុតោ តស្ស ឧឡារត្តតា. យថេវ មេ ត្វំ អង្គមង្គានិ បរាមសិ ឯវមេវ មេ សមណោ ឧទាយី អង្គមង្គានិ បរាមសី”តិ. អថ ខោ សោ ព្រាហ្មណោ ឧជ្ឈាយតិ ខិយ្យតិ វិបាចេតិ—  “អលជ្ជិនោ ឥមេ សមណា សក្យបុត្តិយា ទុស្សីលា មុសាវាទិនោ. ឥមេ ហិ នាម ធម្មចារិនោ សមចារិនោ ព្រហ្មចារិនោ សច្ចវាទិនោ សីលវន្តោ កល្យាណធម្មា បដិជានិស្សន្តិ. នត្ថិ ឥមេសំ សាមញ្ញំ នត្ថិ ឥមេសំ ព្រហ្មញ្ញំ, នដ្ឋំ ឥមេសំ សាមញ្ញំ នដ្ឋំ ឥមេសំ ព្រហ្មញ្ញំ, កុតោ ឥមេសំ សាមញ្ញំ កុតោ ឥមេសំ ព្រហ្មញ្ញំ, អបគតា ឥមេ សាមញ្ញា អបគតា ឥមេ ព្រហ្មញ្ញា. កថញ្ហិ នាម សមណោ ឧទាយី មម ភរិយាយ អង្គមង្គានិ បរាមសិស្សតិ. ន ហិ សក្កា កុលិត្ថីហិ កុលធីតាហិ កុលកុមារីហិ កុលសុណ្ហាហិ កុលទាសីហិ អារាមំ វា វិហារំ វា គន្តុំ. សចេ កុលិត្ថិយោ កុលធីតរោ កុលកុមារិយោ កុលសុណ្ហាយោ កុលទាសិយោ អារាមំ វា វិហារំ វា គច្ឆេយ្យុំ, តាបិ សមណា សក្យបុត្តិយា ទូសេយ្យុន៑”តិ.



</Paragraph>

<Paragraph number="996" book="para">
អស្សោសុំ ខោ ភិក្ខុ តស្ស ព្រាហ្មណស្ស ឧជ្ឈាយន្តស្ស ខិយ្យន្តស្ស វិបាចេន្តស្ស. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាយស្មា ឧទាយី មាតុគាមេន សទ្ធឹ កាយសំសគ្គំ សមាបជ្ជិស្សតី”តិ.



</Paragraph>

<Paragraph number="997" book="para">
អថ ខោ តេ ភិក្ខូ អាយស្មន្តំ ឧទាយឹ អនេកបរិយាយេន វិគរហិត្វា ភគវតោ ឯតមត្ថំ អារោចេសុំ. អថ ខោ ភគវា ឯតស្មឹ និទានេ ឯតស្មឹ បករណេ ភិក្ខុសំឃំ សន្និបាតាបេត្វា អាយស្មន្តំ ឧទាយឹ បដិបុច្ឆិ—  “សច្ចំ កិរ ត្វំ, ឧទាយិ, មាតុគាមេន សទ្ធឹ កាយសំសគ្គំ សមាបជ្ជសី”តិ? “សច្ចំ, ភគវា”តិ. វិគរហិ ពុទ្ធោ ភគវា—  “អននុច្ឆវិកំ, មោឃបុរិស, អននុលោមិកំ អប្បតិរូបំ អស្សាមណកំ អកប្បិយំ អករណីយំ. កថញ្ហិ នាម ត្វំ, មោឃបុរិស, មាតុគាមេន សទ្ធឹ កាយសំសគ្គំ សមាបជ្ជិស្សសិ. ននុ មយា, មោឃបុរិស, អនេកបរិយាយេន វិរាគាយ ធម្មោ ទេសិតោ នោ សរាគាយ …បេ…  កាមបរិឡាហានំ វូបសមោ អក្ខាតោ. នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—



</Paragraph>

</Division>
<Division number="270" book="para">

<Paragraph number="998" book="para">
<Emphasis>“យោ បន ភិក្ខុ ឱតិណ្ណោ វិបរិណតេន ចិត្តេន មាតុគាមេន សទ្ធឹ កាយសំសគ្គំ សមាបជ្ជេយ្យ ហត្ថគ្គាហំ វា វេណិគ្គាហំ វា អញ្ញតរស្ស វា អញ្ញតរស្ស វា អង្គស្ស បរាមសនំ, សំឃាទិសេសោ”</Emphasis>តិ. (*2*:<Emphasis>6</Emphasis>)



</Paragraph>

</Division>
<Division number="271" book="para">

<Paragraph number="999" book="para">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.



</Paragraph>

<Paragraph number="1000" book="para">
<Emphasis>ឱតិណ្ណោ</Emphasis> នាម សារត្តោ អបេក្ខវា បដិពទ្ធចិត្តោ.



</Paragraph>

<Paragraph number="1001" book="para">
<Emphasis>វិបរិណតន៑</Emphasis>តិ រត្តម្បិ ចិត្តំ វិបរិណតំ. ទុដ្ឋម្បិ ចិត្តំ វិបរិណតំ. មូឡ្ហម្បិ ចិត្តំ វិបរិណតំ. អបិ ច រត្តំ ចិត្តំ ឥមស្មឹ អត្ថេ អធិប្បេតំ វិបរិណតន្តិ.



</Paragraph>

<Paragraph number="1002" book="para">
<Emphasis>មាតុគាមោ</Emphasis> នាម មនុស្សិត្ថី, ន យក្ខី ន បេតី, ន តិរច្ឆានគតា. អន្តមសោ តទហុជាតាបិ ទារិកា, បគេវ មហត្តរី.



</Paragraph>

<Paragraph number="1003" book="para">
<Emphasis>សទ្ធិន៑</Emphasis>តិ ឯកតោ.



</Paragraph>

<Paragraph number="1004" book="para">
<Emphasis>កាយសំសគ្គំ សមាបជ្ជេយ្យា</Emphasis>តិ អជ្ឈាចារោ វុច្ចតិ.



</Paragraph>

<Paragraph number="1005" book="para">
<Emphasis>ហត្ថោ</Emphasis> នាម កប្បរំ ឧបាទាយ យាវ អគ្គនខា.



</Paragraph>

<Paragraph number="1006" book="para">
<Emphasis>វេណី</Emphasis> នាម សុទ្ធកេសា វា, សុត្តមិស្សា វា, មាលាមិស្សា វា, ហិរញ្ញមិស្សា វា, សុវណ្ណមិស្សា វា, មុត្តាមិស្សា វា, មណិមិស្សា វា.



</Paragraph>

<Paragraph number="1007" book="para">
<Emphasis>អង្គំ</Emphasis> នាម ហត្ថញ្ច វេណិញ្ច ឋបេត្វា អវសេសំ អង្គំ នាម.



</Paragraph>

</Division>
<Division number="272" book="para">

<Paragraph number="1008" book="para">
អាមសនា, បរាមសនា, ឱមសនា, ឧម្មសនា, ឱលង្ឃនា, ឧល្លង្ឃនា, អាកឌ្ឍនា, បតិកឌ្ឍនា, អភិនិគ្គណ្ហនា, អភិនិប្បីឡនា, គហណំ, ឆុបនំ.



</Paragraph>

<Paragraph number="1009" book="para">
<Emphasis>អាមសនា</Emphasis> នាម អាមដ្ឋមត្តា.



</Paragraph>

<Paragraph number="1010" book="para">
<Emphasis>បរាមសនា</Emphasis> នាម ឥតោចិតោ ច សញ្ចោបនា.



</Paragraph>

<Paragraph number="1011" book="para">
<Emphasis>ឱមសនា</Emphasis> នាម ហេដ្ឋា ឱរោបនា.



</Paragraph>

<Paragraph number="1012" book="para">
<Emphasis>ឧម្មសនា</Emphasis> នាម ឧទ្ធំ ឧច្ចារណា.



</Paragraph>

<Paragraph number="1013" book="para">
<Emphasis>ឱលង្ឃនា</Emphasis> នាម ហេដ្ឋា ឱនមនា.



</Paragraph>

<Paragraph number="1014" book="para">
<Emphasis>ឧល្លង្ឃនា</Emphasis> នាម ឧទ្ធំ ឧច្ចារណា.



</Paragraph>

<Paragraph number="1015" book="para">
<Emphasis>អាកឌ្ឍនា</Emphasis> នាម អាវិញ្ឆនា.



</Paragraph>

<Paragraph number="1016" book="para">
<Emphasis>បតិកឌ្ឍនា</Emphasis> នាម បតិប្បណាមនា.



</Paragraph>

<Paragraph number="1017" book="para">
<Emphasis>អភិនិគ្គណ្ហនា</Emphasis> នាម អង្គំ គហេត្វា និប្បីឡនា.



</Paragraph>

<Paragraph number="1018" book="para">
<Emphasis>អភិនិប្បីឡនា</Emphasis> នាម កេនចិ សហ និប្បីឡនា.



</Paragraph>

<Paragraph number="1019" book="para">
<Emphasis>គហណំ</Emphasis> នាម គហិតមត្តំ.



</Paragraph>

<Paragraph number="1020" book="para">
<Emphasis>ឆុបនំ</Emphasis> នាម ផុដ្ឋមត្តំ.



</Paragraph>

<Paragraph number="1021" book="para">
<Emphasis>សំឃាទិសេសោ</Emphasis>តិ …បេ…  តេនបិ វុច្ចតិ “សំឃាទិសេសោ”តិ.



</Paragraph>

</Division>
<Division number="273" book="para">

<Paragraph number="1022" book="para">
ឥត្ថី ច ហោតិ ឥត្ថិសញ្ញី សារត្តោ ច ភិក្ខុ ច. នំ ឥត្ថិយា កាយេន កាយំ អាមសតិ បរាមសតិ ឱមសតិ ឧម្មសតិ ឱលង្ឃេតិ ឧល្លង្ឃេតិ អាកឌ្ឍតិ បតិកឌ្ឍតិ អភិនិគ្គណ្ហាតិ អភិនិប្បីឡេតិ គណ្ហាតិ ឆុបតិ, អាបត្តិ សំឃាទិសេសស្ស.



</Paragraph>

<Paragraph number="1023" book="para">
ឥត្ថី ច ហោតិ វេមតិកោ សារត្តោ ច. ភិក្ខុ ច នំ ឥត្ថិយា កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយស្ស.



</Paragraph>

<Paragraph number="1024" book="para">
ឥត្ថី ច ហោតិ បណ្ឌកសញ្ញី សារត្តោ ច. ភិក្ខុ ច នំ ឥត្ថិយា កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយស្ស.



</Paragraph>

<Paragraph number="1025" book="para">
ឥត្ថី ច ហោតិ បុរិសសញ្ញី សារត្តោ ច. ភិក្ខុ ច នំ ឥត្ថិយា កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយស្ស.



</Paragraph>

<Paragraph number="1026" book="para">
ឥត្ថី ច ហោតិ តិរច្ឆានគតសញ្ញី សារត្តោ ច. ភិក្ខុ ច នំ ឥត្ថិយា កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយស្ស.



</Paragraph>

<Paragraph number="1027" book="para">
បណ្ឌកោ ច ហោតិ បណ្ឌកសញ្ញី សារត្តោ ច. ភិក្ខុ ច នំ បណ្ឌកស្ស កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយស្ស.



</Paragraph>

<Paragraph number="1028" book="para">
បណ្ឌកោ ច ហោតិ វេមតិកោ សារត្តោ ច. ភិក្ខុ ច នំ បណ្ឌកស្ស កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទុក្កដស្ស.



</Paragraph>

<Paragraph number="1029" book="para">
បណ្ឌកោ ច ហោតិ បុរិសសញ្ញី សារត្តោ ច. ភិក្ខុ ច នំ បណ្ឌកស្ស កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទុក្កដស្ស.



</Paragraph>

<Paragraph number="1030" book="para">
បណ្ឌកោ ច ហោតិ តិរច្ឆានគតសញ្ញី សារត្តោ ច. ភិក្ខុ ច នំ បណ្ឌកស្ស កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទុក្កដស្ស.



</Paragraph>

<Paragraph number="1031" book="para">
បណ្ឌកោ ច ហោតិ ឥត្ថិសញ្ញី សារត្តោ ច. ភិក្ខុ ច នំ បណ្ឌកស្ស កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទុក្កដស្ស.



</Paragraph>

<Paragraph number="1032" book="para">
បុរិសោ ច ហោតិ បុរិសសញ្ញី សារត្តោ ច. ភិក្ខុ ច នំ បុរិសស្ស កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទុក្កដស្ស.



</Paragraph>

<Paragraph number="1033" book="para">
បុរិសោ ច ហោតិ វេមតិកោ …បេ…  បុរិសោ ច ហោតិ តិរច្ឆានគតសញ្ញី…  បុរិសោ ច ហោតិ ឥត្ថិសញ្ញី…  បុរិសោ ច ហោតិ បណ្ឌកសញ្ញី សារត្តោ ច. ភិក្ខុ ច នំ បុរិសស្ស កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទុក្កដស្ស.



</Paragraph>

<Paragraph number="1034" book="para">
តិរច្ឆានគតោ ច ហោតិ តិរច្ឆានគតសញ្ញី សារត្តោ ច. ភិក្ខុ ច នំ តិរច្ឆានគតស្ស កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទុក្កដស្ស.



</Paragraph>

<Paragraph number="1035" book="para">
តិរច្ឆានគតោ ច ហោតិ វេមតិកោ …បេ…  តិរច្ឆានគតោ ច ហោតិ ឥត្ថិសញ្ញី…  តិរច្ឆានគតោ ច ហោតិ បណ្ឌកសញ្ញី…  តិរច្ឆានគតោ ច ហោតិ. បុរិសសញ្ញី សារត្តោ ច. ភិក្ខុ ច នំ តិរច្ឆានគតស្ស កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទុក្កដស្ស.




</Paragraph>
</Division>

<Paragraph number="1036" type="center" book="para">
ឯកមូលកំ និដ្ឋិតំ.





</Paragraph>

<Division number="274" book="para">

<Paragraph number="1037" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ភិក្ខុ ច នំ ទ្វិន្នំ ឥត្ថីនំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ សំឃាទិសេសានំ.



</Paragraph>

<Paragraph number="1038" book="para">
ទ្វេ ឥត្ថិយោ ទ្វិន្នំ ឥត្ថីនំ វេមតិកោ សារត្តោ ច. ភិក្ខុ ច នំ ទ្វិន្នំ ឥត្ថីនំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ថុល្លច្ចយានំ.



</Paragraph>

<Paragraph number="1039" book="para">
ទ្វេ ឥត្ថិយោ ទ្វិន្នំ ឥត្ថីនំ បណ្ឌកសញ្ញី …បេ…  បុរិសសញ្ញី…  តិរច្ឆានគតសញ្ញី សារត្តោ ច. ភិក្ខុ ច នំ ទ្វិន្នំ ឥត្ថីនំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ថុល្លច្ចយានំ.



</Paragraph>

<Paragraph number="1040" book="para">
ទ្វេ បណ្ឌកា ទ្វិន្នំ បណ្ឌកានំ បណ្ឌកសញ្ញី សារត្តោ ច ភិក្ខុ ច នំ ទ្វិន្នំ បណ្ឌកានំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ថុល្លច្ចយានំ.



</Paragraph>

<Paragraph number="1041" book="para">
ទ្វេ បណ្ឌកា ទ្វិន្នំ បណ្ឌកានំ វេមតិកោ …បេ…  បុរិសសញ្ញី…  តិរច្ឆានគតសញ្ញី…  ឥត្ថិសញ្ញី សារត្តោ ច. ភិក្ខុ ច នំ ទ្វិន្នំ បណ្ឌកានំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ទុក្កដានំ.



</Paragraph>

<Paragraph number="1042" book="para">
ទ្វេ បុរិសា ទ្វិន្នំ បុរិសានំ បុរិសសញ្ញី សារត្តោ ច ភិក្ខុ ច នំ ទ្វិន្នំ បុរិសានំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ទុក្កដានំ.



</Paragraph>

<Paragraph number="1043" book="para">
ទ្វេ បុរិសា ទ្វិន្នំ បុរិសានំ វេមតិកោ …បេ…  តិរច្ឆានគតសញ្ញី…  ឥត្ថិសញ្ញី…  បណ្ឌកសញ្ញី សារត្តោ ច. ភិក្ខុ ច នំ ទ្វិន្នំ បុរិសានំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ទុក្កដានំ.



</Paragraph>

<Paragraph number="1044" book="para">
ទ្វេ តិរច្ឆានគតា ទ្វិន្នំ តិរច្ឆានគតានំ តិរច្ឆានគតសញ្ញី សារត្តោ ច. ភិក្ខុ ច នំ ទ្វិន្នំ តិរច្ឆានគតានំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ទុក្កដានំ.



</Paragraph>

<Paragraph number="1045" book="para">
ទ្វេ តិរច្ឆានគតា ទ្វិន្នំ តិរច្ឆានគតានំ វេមតិកោ …បេ…  ឥត្ថិសញ្ញី…  បណ្ឌកសញ្ញី…  បុរិសសញ្ញី សារត្តោ ច. ភិក្ខុ ច នំ ទ្វិន្នំ តិរច្ឆានគតានំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ទុក្កដានំ.



</Paragraph>

</Division>
<Division number="275" book="para">

<Paragraph number="1046" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ សំឃាទិសេសេន ទុក្កដស្ស.



</Paragraph>

<Paragraph number="1047" book="para">
ឥត្ថី ច បណ្ឌកោ ច ឧភិន្នំ វេមតិកោ សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយេន ទុក្កដស្ស.



</Paragraph>

<Paragraph number="1048" book="para">
ឥត្ថី ច បណ្ឌកោ ច ឧភិន្នំ បណ្ឌកសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ថុល្លច្ចយានំ.



</Paragraph>

<Paragraph number="1049" book="para">
ឥត្ថី ច បណ្ឌកោ ច ឧភិន្នំ បុរិសសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយេន ទុក្កដស្ស.



</Paragraph>

<Paragraph number="1050" book="para">
ឥត្ថី ច បណ្ឌកោ ច ឧភិន្នំ តិរច្ឆានគតសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយេន ទុក្កដស្ស.



</Paragraph>

<Paragraph number="1051" book="para">
ឥត្ថី ច បុរិសោ ច ឧភិន្នំ ឥត្ថិសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ សំឃាទិសេសេន ទុក្កដស្ស.



</Paragraph>

<Paragraph number="1052" book="para">
ឥត្ថី ច បុរិសោ ច ឧភិន្នំ វេមតិកោ …បេ…  បណ្ឌកសញ្ញី…  បុរិសសញ្ញី…  តិរច្ឆានគតសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយេន ទុក្កដស្ស.



</Paragraph>

<Paragraph number="1053" book="para">
ឥត្ថី ច តិរច្ឆានគតោ ច ឧភិន្នំ ឥត្ថិសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ សំឃាទិសេសេន ទុក្កដស្ស.



</Paragraph>

<Paragraph number="1054" book="para">
ឥត្ថី ច តិរច្ឆានគតោ ច ឧភិន្នំ វេមតិកោ …បេ…  បណ្ឌកសញ្ញី…  បុរិសសញ្ញី…  តិរច្ឆានគតសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយេន ទុក្កដស្ស.



</Paragraph>

<Paragraph number="1055" book="para">
បណ្ឌកោ ច បុរិសោ ច ឧភិន្នំ បណ្ឌកសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយេន ទុក្កដស្ស.



</Paragraph>

<Paragraph number="1056" book="para">
បណ្ឌកោ ច បុរិសោ ច ឧភិន្នំ វេមតិកោ …បេ…  បុរិសសញ្ញី…  តិរច្ឆានគតសញ្ញី…  ឥត្ថិសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ទុក្កដានំ.



</Paragraph>

<Paragraph number="1057" book="para">
បណ្ឌកោ ច តិរច្ឆានគតោ ច ឧភិន្នំ បណ្ឌកសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយេន ទុក្កដស្ស.



</Paragraph>

<Paragraph number="1058" book="para">
បណ្ឌកោ ច តិរច្ឆានគតោ ច ឧភិន្នំ វេមតិកោ …បេ…  បុរិសសញ្ញី…  តិរច្ឆានគតសញ្ញី…  ឥត្ថិសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ទុក្កដានំ.



</Paragraph>

<Paragraph number="1059" book="para">
បុរិសោ ច តិរច្ឆានគតោ ច ឧភិន្នំ បុរិសសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ទុក្កដានំ.



</Paragraph>

<Paragraph number="1060" book="para">
បុរិសោ ច តិរច្ឆានគតោ ច ឧភិន្នំ វេមតិកោ …បេ…  តិរច្ឆានគតសញ្ញី…  ឥត្ថិសញ្ញី…  បណ្ឌកសញ្ញី សារត្តោ ច. ភិក្ខុ ច នំ ឧភិន្នំ កាយេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ទុក្កដានំ.




</Paragraph>
</Division>

<Paragraph number="1061" type="center" book="para">
ទុមូលកំ និដ្ឋិតំ.





</Paragraph>

<Division number="276" book="para">

<Paragraph number="1062" book="para">
ឥត្ថី ច ហោតិ ឥត្ថិសញ្ញី សារត្តោ ច. ភិក្ខុ ច នំ ឥត្ថិយា កាយេន កាយបដិពទ្ធំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយស្ស …បេ… .



</Paragraph>

<Paragraph number="1063" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ភិក្ខុ ច នំ ទ្វិន្នំ ឥត្ថីនំ កាយេន កាយបដិពទ្ធំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ថុល្លច្ចយានំ …បេ… .



</Paragraph>

<Paragraph number="1064" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ភិក្ខុ ច នំ ឧភិន្នំ កាយេន កាយបដិពទ្ធំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយេន ទុក្កដស្ស …បេ… .



</Paragraph>

<Paragraph number="1065" book="para">
ឥត្ថី ច ហោតិ ឥត្ថិសញ្ញី សារត្តោ ច. ភិក្ខុ ច នំ ឥត្ថិយា កាយបដិពទ្ធេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយស្ស …បេ… .



</Paragraph>

<Paragraph number="1066" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ភិក្ខុ ច នំ ទ្វិន្នំ ឥត្ថីនំ កាយបដិពទ្ធេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ថុល្លច្ចយានំ …បេ… .



</Paragraph>

<Paragraph number="1067" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ភិក្ខុ ច នំ ឧភិន្នំ កាយបដិពទ្ធេន កាយំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ថុល្លច្ចយេន ទុក្កដស្ស …បេ… .



</Paragraph>

<Paragraph number="1068" book="para">
ឥត្ថី ច ហោតិ ឥត្ថិសញ្ញី សារត្តោ ច. ភិក្ខុ ច នំ ឥត្ថិយា កាយបដិពទ្ធេន កាយបដិពទ្ធំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទុក្កដស្ស …បេ… .



</Paragraph>

<Paragraph number="1069" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ភិក្ខុ ច នំ ទ្វិន្នំ ឥត្ថីនំ កាយបដិពទ្ធេន កាយបដិពទ្ធំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1070" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ភិក្ខុ ច នំ ឧភិន្នំ កាយបដិពទ្ធេន កាយបដិពទ្ធំ អាមសតិ បរាមសតិ …បេ…  គណ្ហាតិ ឆុបតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1071" book="para">
ឥត្ថី ច ហោតិ ឥត្ថិសញ្ញី សារត្តោ ច. ភិក្ខុ ច នំ ឥត្ថិយា និស្សគ្គិយេន កាយំ អាមសតិ អាបត្តិ ទុក្កដស្ស …បេ… .



</Paragraph>

<Paragraph number="1072" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ភិក្ខុ ច នំ ទ្វិន្នំ ឥត្ថីនំ និស្សគ្គិយេន កាយំ អាមសតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1073" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ភិក្ខុ ច នំ ឧភិន្នំ និស្សគ្គិយេន កាយំ អាមសតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1074" book="para">
ឥត្ថី ច ហោតិ ឥត្ថិសញ្ញី សារត្តោ ច. ភិក្ខុ ច នំ ឥត្ថិយា និស្សគ្គិយេន កាយបដិពទ្ធំ អាមសតិ, អាបត្តិ ទុក្កដស្ស …បេ… .



</Paragraph>

<Paragraph number="1075" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ភិក្ខុ ច នំ ទ្វិន្នំ ឥត្ថីនំ និស្សគ្គិយេន កាយបដិពទ្ធំ អាមសតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1076" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ភិក្ខុ ច នំ ឧភិន្នំ និស្សគ្គិយេន កាយបដិពទ្ធំ អាមសតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1077" book="para">
ឥត្ថី ច ហោតិ ឥត្ថិសញ្ញី សារត្តោ ច. ភិក្ខុ ច នំ ឥត្ថិយា និស្សគ្គិយេន និស្សគ្គិយំ អាមសតិ, អាបត្តិ ទុក្កដស្ស …បេ… .



</Paragraph>

<Paragraph number="1078" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ភិក្ខុ ច នំ ទ្វិន្នំ ឥត្ថីនំ និស្សគ្គិយេន និស្សគ្គិយំ អាមសតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1079" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ភិក្ខុ ច នំ ឧភិន្នំ និស្សគ្គិយេន និស្សគ្គិយំ អាមសតិ, អាបត្តិ ទ្វិន្នំ ទុក្កដានំ …បេ… .




</Paragraph>
</Division>

<Paragraph number="1080" type="center" book="para">
ភិក្ខុបេយ្យាលោ និដ្ឋិតោ.





</Paragraph>

<Division number="277" book="para">

<Paragraph number="1081" book="para">
ឥត្ថី ច ហោតិ ឥត្ថិសញ្ញី សារត្តោ ច. ឥត្ថី ច នំ ភិក្ខុស្ស កាយេន កាយំ អាមសតិ បរាមសតិ ឱមសតិ ឧម្មសតិ ឱលង្ឃេតិ ឧល្លង្ឃេតិ អាកឌ្ឍតិ បតិកឌ្ឍតិ អភិនិគ្គណ្ហាតិ អភិនិប្បីឡេតិ គណ្ហាតិ ឆុបតិ, សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ សំឃាទិសេសស្ស …បេ… .



</Paragraph>

<Paragraph number="1082" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ឥត្ថិយោ ច នំ ភិក្ខុស្ស កាយេន កាយំ អាមសន្តិ បរាមសន្តិ ឱមសន្តិ ឧម្មសន្តិ ឱលង្ឃេន្តិ ឧល្លង្ឃេន្តិ អាកឌ្ឍន្តិ បតិកឌ្ឍន្តិ អភិនិគ្គណ្ហន្តិ អភិនិប្បីឡេន្តិ គណ្ហន្តិ ឆុបន្តិ, សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ទ្វិន្នំ សំឃាទិសេសានំ …បេ… .



</Paragraph>

<Paragraph number="1083" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ឧភោ ច នំ ភិក្ខុស្ស កាយេន កាយំ អាមសន្តិ បរាមសន្តិ …បេ…  គណ្ហន្តិ ឆុបន្តិ, សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ សំឃាទិសេសេន ទុក្កដស្ស …បេ… .



</Paragraph>

<Paragraph number="1084" book="para">
ឥត្ថី ច ហោតិ ឥត្ថិសញ្ញី សារត្តោ ច. ឥត្ថី ច នំ ភិក្ខុស្ស កាយេន កាយបដិពទ្ធំ អាមសតិ បរាមសតិ …បេ…  គណ្ហាតិ ឆុបតិ, សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ថុល្លច្ចយស្ស …បេ… .



</Paragraph>

<Paragraph number="1085" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ឥត្ថិយោ ច នំ ភិក្ខុស្ស កាយេន កាយបដិពទ្ធំ អាមសន្តិ បរាមសន្តិ …បេ…  គណ្ហន្តិ ឆុបន្តិ, សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ទ្វិន្នំ ថុល្លច្ចយានំ …បេ… .



</Paragraph>

<Paragraph number="1086" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ឧភោ ច នំ ភិក្ខុស្ស កាយេន កាយបដិពទ្ធំ អាមសន្តិ បរាមសន្តិ …បេ…  គណ្ហន្តិ ឆុបន្តិ, សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ថុល្លច្ចយេន ទុក្កដស្ស …បេ… .



</Paragraph>

<Paragraph number="1087" book="para">
ឥត្ថី ច ហោតិ ឥត្ថិសញ្ញី សារត្តោ ច. ឥត្ថី ច នំ ភិក្ខុស្ស កាយបដិពទ្ធេន កាយំ អាមសតិ បរាមសតិ …បេ…  គណ្ហាតិ ឆុបតិ, សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ថុល្លច្ចយស្ស …បេ… .



</Paragraph>

<Paragraph number="1088" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ឥត្ថិយោ ច នំ ភិក្ខុស្ស កាយបដិពទ្ធេន កាយំ អាមសន្តិ បរាមសន្តិ …បេ…  គណ្ហន្តិ ឆុបន្តិ, សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ទ្វិន្នំ ថុល្លច្ចយានំ …បេ… .



</Paragraph>

<Paragraph number="1089" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ឧភោ ច នំ ភិក្ខុស្ស កាយបដិពទ្ធេន កាយំ អាមសន្តិ បរាមសន្តិ …បេ…  គណ្ហន្តិ ឆុបន្តិ, សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ថុល្លច្ចយេន ទុក្កដស្ស …បេ… .



</Paragraph>

</Division>
<Division number="278" book="para">

<Paragraph number="1090" book="para">
ឥត្ថី ច ហោតិ ឥត្ថិសញ្ញី សារត្តោ ច. ឥត្ថី ច នំ ភិក្ខុស្ស កាយបដិពទ្ធេន កាយបដិពទ្ធំ អាមសតិ បរាមសតិ …បេ…  គណ្ហាតិ ឆុបតិ, សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ទុក្កដស្ស …បេ… .



</Paragraph>

<Paragraph number="1091" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ឥត្ថិយោ ច នំ ភិក្ខុស្ស កាយបដិពទ្ធេន កាយបដិពទ្ធំ អាមសន្តិ បរាមសន្តិ …បេ…  គណ្ហន្តិ ឆុបន្តិ, សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1092" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ឧភោ ច នំ ភិក្ខុស្ស កាយបដិពទ្ធេន កាយបដិពទ្ធំ អាមសន្តិ បរាមសន្តិ …បេ…  គណ្ហន្តិ ឆុបន្តិ, សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1093" book="para">
ឥត្ថី ច ហោតិ ឥត្ថិសញ្ញី សារត្តោ ច. ឥត្ថី ច នំ ភិក្ខុស្ស និស្សគ្គិយេន កាយំ អាមសតិ. សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ទុក្កដស្ស …បេ… .



</Paragraph>

<Paragraph number="1094" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ឥត្ថិយោ ច នំ ភិក្ខុស្ស និស្សគ្គិយេន កាយំ អាមសន្តិ. សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1095" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ឧភោ ច នំ ភិក្ខុស្ស និស្សគ្គិយេន កាយំ អាមសន្តិ. សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1096" book="para">
ឥត្ថី ច ហោតិ ឥត្ថិសញ្ញី សារត្តោ ច. ឥត្ថី ច នំ ភិក្ខុស្ស និស្សគ្គិយេន កាយបដិពទ្ធំ អាមសតិ. សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ទុក្កដស្ស …បេ… .



</Paragraph>

<Paragraph number="1097" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ឥត្ថិយោ ច នំ ភិក្ខុស្ស និស្សគ្គិយេន កាយបដិពទ្ធំ អាមសន្តិ. សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1098" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ឧភោ ច នំ ភិក្ខុស្ស និស្សគ្គិយេន កាយបដិពទ្ធំ អាមសន្តិ. សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1099" book="para">
ឥត្ថី ច ហោតិ ឥត្ថិសញ្ញី សារត្តោ ច. ឥត្ថី ច នំ ភិក្ខុស្ស និស្សគ្គិយេន និស្សគ្គិយំ អាមសតិ. សេវនាធិប្បាយោ កាយេន វាយមតិ, ន ច ផស្សំ បដិវិជានាតិ, អាបត្តិ ទុក្កដស្ស …បេ… .



</Paragraph>

<Paragraph number="1100" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ឥត្ថិយោ ច នំ ភិក្ខុស្ស និស្សគ្គិយេន និស្សគ្គិយំ អាមសន្តិ. សេវនាធិប្បាយោ កាយេន វាយមតិ, ន ច ផស្សំ បដិវិជានាតិ, អាបត្តិ ទ្វិន្នំ ទុក្កដានំ …បេ… .



</Paragraph>

<Paragraph number="1101" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ឧភោ ច នំ ភិក្ខុស្ស និស្សគ្គិយេន និស្សគ្គិយំ អាមសន្តិ. សេវនាធិប្បាយោ កាយេន វាយមតិ, ន ច ផស្សំ បដិវិជានាតិ, អាបត្តិ ទ្វិន្នំ ទុក្កដានំ …បេ… .



</Paragraph>

</Division>
<Division number="279" book="para">

<Paragraph number="1102" book="para">
សេវនាធិប្បាយោ កាយេន វាយមតិ ផស្សំ បដិវិជានាតិ, អាបត្តិ សំឃាទិសេសស្ស.



</Paragraph>

<Paragraph number="1103" book="para">
សេវនាធិប្បាយោ កាយេន វាយមតិ, ន ច ផស្សំ បដិវិជានាតិ, អាបត្តិ ទុក្កដស្ស.



</Paragraph>

<Paragraph number="1104" book="para">
សេវនាធិប្បាយោ ន ច កាយេន វាយមតិ, ផស្សំ បដិវិជានាតិ, អនាបត្តិ.



</Paragraph>

<Paragraph number="1105" book="para">
សេវនាធិប្បាយោ ន ច កាយេន វាយមតិ, ន ច ផស្សំ បដិវិជានាតិ, អនាបត្តិ.



</Paragraph>

<Paragraph number="1106" book="para">
មោក្ខាធិប្បាយោ កាយេន វាយមតិ, ផស្សំ បដិវិជានាតិ, អនាបត្តិ.



</Paragraph>

<Paragraph number="1107" book="para">
មោក្ខាធិប្បាយោ កាយេន វាយមតិ, ន ច ផស្សំ បដិវិជានាតិ, អនាបត្តិ.



</Paragraph>

<Paragraph number="1108" book="para">
មោក្ខាធិប្បាយោ ន ច កាយេន វាយមតិ, ផស្សំ បដិវិជានាតិ, អនាបត្តិ.



</Paragraph>

<Paragraph number="1109" book="para">
មោក្ខាធិប្បាយោ ន ច កាយេន វាយមតិ, ន ច ផស្សំ បដិវិជានាតិ, អនាបត្តិ.



</Paragraph>

</Division>
<Division number="280" book="para">

<Paragraph number="1110" book="para">
អនាបត្តិ—  អសញ្ចិច្ច, អសតិយា, អជានន្តស្ស, អសាទិយន្តស្ស, ឧម្មត្តកស្ស, ខិត្តចិត្តស្ស, វេទនាដ្ដស្ស, អាទិកម្មិកស្សាតិ.

</Paragraph>
</Division>

<TableOfContents book="para" section="1.2.2">
* [1.2.2.1 វិនីតវត្ថុឧទ្ទានគាថា](1-2-2/1-2-2-1)
* [1.2.2.2 វិនីតវត្ថុ](1-2-2/1-2-2-2)
</TableOfContents>