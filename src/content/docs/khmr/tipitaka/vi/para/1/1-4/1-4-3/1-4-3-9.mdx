---
title: "1.4.3.9 សាសង្កសិក្ខាបទ"
tableOfContents: false
sidebar:
  order: 10
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="652" book="para">

<Paragraph number="2400" book="para">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន ភិក្ខូ វុត្ថវស្សា អារញ្ញកេសុ សេនាសនេសុ វិហរន្តិ. កត្តិកចោរកា ភិក្ខូ—  “លទ្ធលាភា”តិ បរិបាតេន្តិ. ភគវតោ ឯតមត្ថំ អារោចេសុំ. អថ ខោ ភគវា ឯតស្មឹ និទានេ ឯតស្មឹ បករណេ ធម្មឹ កថំ កត្វា ភិក្ខូ អាមន្តេសិ—  “អនុជានាមិ, ភិក្ខវេ, អារញ្ញកេសុ សេនាសនេសុ វិហរន្តេន តិណ្ណំ ចីវរានំ អញ្ញតរំ ចីវរំ អន្តរឃរេ និក្ខិបិតុន៑”តិ.
</Paragraph>

<Paragraph number="2401" book="para">
តេន ខោ បន សមយេន ភិក្ខូ—  “ភគវតា អនុញ្ញាតំ អារញ្ញកេសុ សេនាសនេសុ វិហរន្តេន តិណ្ណំ ចីវរានំ អញ្ញតរំ ចីវរំ អន្តរឃរេ និក្ខិបិតុន៑”តិ តិណ្ណំ ចីវរានំ អញ្ញតរំ ចីវរំ អន្តរឃរេ និក្ខិបិត្វា អតិរេកឆារត្តំ វិប្បវសន្តិ. តានិ ចីវរានិ នស្សន្តិបិ វិនស្សន្តិបិ ឌយ្ហន្តិបិ ឧន្ទូរេហិបិ ខជ្ជន្តិ. ភិក្ខូ ទុច្ចោឡា ហោន្តិ លូខចីវរា. ភិក្ខូ ឯវមាហំសុ—  “កិស្ស តុម្ហេ, អាវុសោ, ទុច្ចោឡា លូខចីវរា”តិ? អថ ខោ តេ ភិក្ខូ ភិក្ខូនំ ឯតមត្ថំ អារោចេសុំ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម ភិក្ខូ តិណ្ណំ ចីវរានំ អញ្ញតរំ ចីវរំ អន្តរឃរេ និក្ខិបិត្វា អតិរេកឆារត្តំ វិប្បវសិស្សន្តី”តិ.
</Paragraph>

<Paragraph number="2402" book="para">
អថ ខោ តេ ភិក្ខូ តេ អនេកបរិយាយេន វិគរហិត្វា ភគវតោ ឯតមត្ថំ អារោចេសុំ …បេ…  “សច្ចំ កិរ, ភិក្ខវេ, ភិក្ខូ តិណ្ណំ ចីវរានំ អញ្ញតរំ ចីវរំ អន្តរឃរេ និក្ខិបិត្វា អតិរេកឆារត្តំ វិប្បវសន្តី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម តេ, ភិក្ខវេ, មោឃបុរិសា តិណ្ណំ ចីវរានំ អញ្ញតរំ ចីវរំ អន្តរឃរេ និក្ខិបិត្វា អតិរេកឆារត្តំ វិប្បវសិស្សន្តិ. នេតំ, ភិក្ខវេ, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="653" book="para">

<Paragraph number="2403" book="para">
<Emphasis>“ឧបវស្សំ ខោ បន កត្តិកបុណ្ណមំ យានិ ខោ បន តានិ អារញ្ញកានិ សេនាសនានិ សាសង្កសម្មតានិ សប្បដិភយានិ តថារូបេសុ ភិក្ខុ សេនាសនេសុ វិហរន្តោ អាកង្ខមានោ តិណ្ណំ ចីវរានំ អញ្ញតរំ ចីវរំ អន្តរឃរេ និក្ខិបេយ្យ, សិយា ច តស្ស ភិក្ខុនោ កោចិទេវ បច្ចយោ តេន ចីវរេន វិប្បវាសាយ. ឆារត្តបរមំ តេន ភិក្ខុនា តេន ចីវរេន វិប្បវសិតព្ពំ. តតោ ចេ ឧត្តរិ វិប្បវសេយ្យ, អញ្ញត្រ ភិក្ខុសម្មុតិយា, និស្សគ្គិយំ បាចិត្តិយន៑”</Emphasis>តិ. (*29*:<Emphasis>48</Emphasis>)
</Paragraph>

</Division>
<Division number="654" book="para">

<Paragraph number="2404" book="para">
<Emphasis>ឧបវស្សំ ខោ បនា</Emphasis>តិ វុដ្ឋវស្សានំ.
</Paragraph>

<Paragraph number="2405" book="para">
<Emphasis>កត្តិកបុណ្ណមន៑</Emphasis>តិ កត្តិកចាតុមាសិនី វុច្ចតិ.
</Paragraph>

<Paragraph number="2406" book="para">
<Emphasis>យានិ ខោ បន តានិ អារញ្ញកានិ សេនាសនានី</Emphasis>តិ <Emphasis>អារញ្ញកំ</Emphasis> នាម សេនាសនំ បញ្ចធនុសតិកំ បច្ឆិមំ.
</Paragraph>

<Paragraph number="2407" book="para">
<Emphasis>សាសង្កំ</Emphasis> នាម អារាមេ អារាមូបចារេ ចោរានំ និវិដ្ឋោកាសោ ទិស្សតិ, ភុត្តោកាសោ ទិស្សតិ, ឋិតោកាសោ ទិស្សតិ, និសិន្នោកាសោ ទិស្សតិ, និបន្នោកាសោ ទិស្សតិ.
</Paragraph>

<Paragraph number="2408" book="para">
<Emphasis>សប្បដិភយំ</Emphasis> នាម អារាមេ អារាមូបចារេ ចោរេហិ មនុស្សា ហតា ទិស្សន្តិ, វិលុត្តា ទិស្សន្តិ, អាកោដិតា ទិស្សន្តិ.
</Paragraph>

<Paragraph number="2409" book="para">
<Emphasis>តថារូបេសុ ភិក្ខុ សេនាសនេសុ វិហរន្តោ</Emphasis>តិ ឯវរូបេសុ ភិក្ខុ សេនាសនេសុ វិហរន្តោ.
</Paragraph>

<Paragraph number="2410" book="para">
<Emphasis>អាកង្ខមានោ</Emphasis>តិ ឥច្ឆមានោ.
</Paragraph>

<Paragraph number="2411" book="para">
<Emphasis>តិណ្ណំ ចីវរានំ អញ្ញតរំ ចីវរន៑</Emphasis>តិ សង្ឃាដឹ វា ឧត្តរាសង្គំ វា អន្តរវាសកំ វា.
</Paragraph>

<Paragraph number="2412" book="para">
<Emphasis>អន្តរឃរេ និក្ខិបេយ្យា</Emphasis>តិ សមន្តា គោចរគាមេ និក្ខិបេយ្យ.
</Paragraph>

<Paragraph number="2413" book="para">
<Emphasis>សិយា ច តស្ស ភិក្ខុនោ កោចិទេវ បច្ចយោ តេន ចីវរេន វិប្បវាសាយា</Emphasis>តិ សិយា បច្ចយោ សិយា ករណីយំ.
</Paragraph>

<Paragraph number="2414" book="para">
<Emphasis>ឆារត្តបរមំ តេន ភិក្ខុនា តេន ចីវរេន វិប្បវសិតព្ពន៑</Emphasis>តិ ឆារត្តបរមតា វិប្បវសិតព្ពំ.
</Paragraph>

<Paragraph number="2415" book="para">
<Emphasis>អញ្ញត្រ ភិក្ខុសម្មុតិយា</Emphasis>តិ ឋបេត្វា ភិក្ខុសម្មុតឹ.
</Paragraph>

<Paragraph number="2416" book="para">
<Emphasis>តតោ ចេ ឧត្តរិ វិប្បវសេយ្យា</Emphasis>តិ សត្តមេ អរុណុគ្គមនេ និស្សគ្គិយំ ហោតិ. និស្សជ្ជិតព្ពំ សំឃស្ស វា គណស្ស វា បុគ្គលស្ស វា. ឯវញ្ច បន, ភិក្ខវេ, និស្សជ្ជិតព្ពំ …បេ…  ឥទំ មេ, ភន្តេ, ចីវរំ អតិរេកឆារត្តំ វិប្បវុត្ថំ, អញ្ញត្រ ភិក្ខុសម្មុតិយា, និស្សគ្គិយំ. ឥមាហំ សំឃស្ស និស្សជ្ជាមីតិ …បេ…  ទទេយ្យាតិ …បេ…  ទទេយ្យុន្តិ …បេ…  អាយស្មតោ ទម្មីតិ.
</Paragraph>

</Division>
<Division number="655" book="para">

<Paragraph number="2417" book="para">
អតិរេកឆារត្តេ អតិរេកសញ្ញី វិប្បវសតិ, អញ្ញត្រ ភិក្ខុសម្មុតិយា, និស្សគ្គិយំ បាចិត្តិយំ. អតិរេកឆារត្តេ វេមតិកោ វិប្បវសតិ, អញ្ញត្រ ភិក្ខុសម្មុតិយា, និស្សគ្គិយំ បាចិត្តិយំ. អតិរេកឆារត្តេ ឩនកសញ្ញី វិប្បវសតិ, អញ្ញត្រ ភិក្ខុសម្មុតិយា, និស្សគ្គិយំ បាចិត្តិយំ. អប្បច្ចុទ្ធដេ បច្ចុទ្ធដសញ្ញី …បេ…  អវិស្សជ្ជិតេ វិស្សជ្ជិតសញ្ញី…  អនដ្ឋេ នដ្ឋសញ្ញី…  អវិនដ្ឋេ វិនដ្ឋសញ្ញី…  អទឌ្ឍេ ទឌ្ឍសញ្ញី…  អវិលុត្តេ វិលុត្តសញ្ញី វិប្បវសតិ, អញ្ញត្រ ភិក្ខុសម្មុតិយា, និស្សគ្គិយំ បាចិត្តិយំ.
</Paragraph>

<Paragraph number="2418" book="para">
និស្សគ្គិយំ ចីវរំ អនិស្សជ្ជិត្វា បរិភុញ្ជតិ, អាបត្តិ ទុក្កដស្ស. ឩនកឆារត្តេ អតិរេកសញ្ញី, អាបត្តិ ទុក្កដស្ស. ឩនកឆារត្តេ វេមតិកោ, អាបត្តិ ទុក្កដស្ស. ឩនកឆារត្តេ ឩនកសញ្ញី, អនាបត្តិ.
</Paragraph>

</Division>
<Division number="656" book="para">

<Paragraph number="2419" book="para">
អនាបត្តិ—  ឆារត្តំ វិប្បវសតិ, ឩនកឆារត្តំ វិប្បវសតិ, ឆារត្តំ វិប្បវសិត្វា បុន គាមសីមំ ឱក្កមិត្វា វសិត្វា បក្កមតិ, អន្តោឆារត្តំ បច្ចុទ្ធរតិ, វិស្សជ្ជេតិ, នស្សតិ, វិនស្សតិ, ឌយ្ហតិ, អច្ឆិន្ទិត្វា គណ្ហន្តិ, វិស្សាសំ គណ្ហន្តិ, ភិក្ខុសម្មុតិយា, ឧម្មត្តកស្ស, អាទិកម្មិកស្សាតិ.

</Paragraph>
</Division>

<Paragraph number="2420" type="center" book="para">
សាសង្កសិក្ខាបទំ និដ្ឋិតំ នវមំ.
</Paragraph>