---
title: "1.2.2.2 វិនីតវត្ថុ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="281" book="para">

<Paragraph number="1113" book="para">
តេន ខោ បន សមយេន អញ្ញតរោ ភិក្ខុ មាតុយា មាតុបេមេន អាមសិ. តស្ស កុក្កុច្ចំ អហោសិ—  “ភគវតា សិក្ខាបទំ បញ្ញត្តំ, កច្ចិ នុ ខោ អហំ សំឃាទិសេសំ អាបត្តឹ អាបន្នោ”តិ? ភគវតោ ឯតមត្ថំ អារោចេសិ. “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (1)
</Paragraph>

<Paragraph number="1114" book="para">
តេន ខោ បន សមយេន អញ្ញតរោ ភិក្ខុ ធីតុយា ធីតុបេមេន អាមសិ …បេ…  ភគិនិយា ភគិនិបេមេន អាមសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (2–3)
</Paragraph>

<Paragraph number="1115" book="para">
តេន ខោ បន សមយេន អញ្ញតរោ ភិក្ខុ បុរាណទុតិយិកាយ កាយសំសគ្គំ សមាបជ្ជិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (4)
</Paragraph>

<Paragraph number="1116" book="para">
តេន ខោ បន សមយេន អញ្ញតរោ ភិក្ខុ យក្ខិនិយា កាយសំសគ្គំ សមាបជ្ជិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (5)
</Paragraph>

<Paragraph number="1117" book="para">
តេន ខោ បន សមយេន អញ្ញតរោ ភិក្ខុ បណ្ឌកស្ស កាយសំសគ្គំ សមាបជ្ជិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (6)
</Paragraph>

<Paragraph number="1118" book="para">
តេន ខោ បន សមយេន អញ្ញតរោ ភិក្ខុ សុត្តិត្ថិយា កាយសំសគ្គំ សមាបជ្ជិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (7)
</Paragraph>

<Paragraph number="1119" book="para">
តេន ខោ បន សមយេន អញ្ញតរោ ភិក្ខុ មតិត្ថិយា កាយសំសគ្គំ សមាបជ្ជិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (8)
</Paragraph>

<Paragraph number="1120" book="para">
តេន ខោ បន សមយេន អញ្ញតរោ ភិក្ខុ តិរច្ឆានគតិត្ថិយា កាយសំសគ្គំ សមាបជ្ជិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (9)
</Paragraph>

<Paragraph number="1121" book="para">
តេន ខោ បន សមយេន អញ្ញតរោ ភិក្ខុ ទារុធីតលិកាយ កាយសំសគ្គំ សមាបជ្ជិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (10)
</Paragraph>

</Division>
<Division number="282" book="para">

<Paragraph number="1122" book="para">
តេន ខោ បន សមយេន សម្ពហុលា ឥត្ថិយោ អញ្ញតរំ ភិក្ខុំ សម្បីឡេត្វា ពាហាបរម្បរាយ អានេសុំ. តស្ស កុក្កុច្ចំ អហោសិ …បេ…  “សាទិយិ ត្វំ, ភិក្ខូ”តិ? “នាហំ, ភគវា, សាទិយិន៑”តិ. “អនាបត្តិ, ភិក្ខុ, អសាទិយន្តស្សា”តិ. (11)
</Paragraph>

<Paragraph number="1123" book="para">
តេន ខោ បន សមយេន អញ្ញតរោ ភិក្ខុ ឥត្ថិយា អភិរូឡ្ហំ សង្កមំ សារត្តោ សញ្ចាលេសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (12)
</Paragraph>

<Paragraph number="1124" book="para">
តេន ខោ បន សមយេន អញ្ញតរោ ភិក្ខុ ឥត្ថឹ បដិបថេ បស្សិត្វា សារត្តោ អំសកូដេន បហារំ អទាសិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (13)
</Paragraph>

<Paragraph number="1125" book="para">
តេន ខោ បន សមយេន អញ្ញតរោ ភិក្ខុ ឥត្ថិយា អភិរូឡ្ហំ រុក្ខំ សារត្តោ សញ្ចាលេសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (14)
</Paragraph>

<Paragraph number="1126" book="para">
តេន ខោ បន សមយេន អញ្ញតរោ ភិក្ខុ ឥត្ថិយា អភិរូឡ្ហំ នាវំ សារត្តោ សញ្ចាលេសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (15)
</Paragraph>

<Paragraph number="1127" book="para">
តេន ខោ បន សមយេន អញ្ញតរោ ភិក្ខុ ឥត្ថិយា គហិតំ រជ្ជុំ សារត្តោ អាវិញ្ឆិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (16)
</Paragraph>

<Paragraph number="1128" book="para">
តេន ខោ បន សមយេន អញ្ញតរោ ភិក្ខុ ឥត្ថិយា គហិតំ ទណ្ឌំ សារត្តោ អាវិញ្ឆិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (17)
</Paragraph>

<Paragraph number="1129" book="para">
តេន ខោ បន សមយេន អញ្ញតរោ ភិក្ខុ សារត្តោ ឥត្ថឹ បត្តេន បណាមេសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (18)
</Paragraph>

<Paragraph number="1130" book="para">
តេន ខោ បន សមយេន អញ្ញតរោ ភិក្ខុ ឥត្ថិយា វន្ទន្តិយា សារត្តោ បាទំ ឧច្ចារេសិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (19)
</Paragraph>

<Paragraph number="1131" book="para">
តេន ខោ បន សមយេន អញ្ញតរោ ភិក្ខុ ឥត្ថឹ គហេស្សាមីតិ វាយមិត្វា ន ឆុបិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (20)

</Paragraph>
</Division>

<Paragraph number="1132" type="center" book="para">
កាយសំសគ្គសិក្ខាបទំ និដ្ឋិតំ ទុតិយំ.
</Paragraph>