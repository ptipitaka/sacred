---
title: "1.1.3.2 វិនីតវត្ថុ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="180" book="para">

<Paragraph number="457" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តស្ស ភិក្ខូ ការុញ្ញេន មរណវណ្ណំ សំវណ្ណេសុំ. សោ ភិក្ខុ កាលមកាសិ. តេសំ កុក្កុច្ចំ អហោសិ “ភគវតា សិក្ខាបទំ បញ្ញត្តំ, កច្ចិ នុ ខោ មយំ បារាជិកំ អាបត្តឹ អាបន្នា”តិ? ភគវតោ ឯតមត្ថំ អារោចេសុំ. “អាបត្តឹ តុម្ហេ, ភិក្ខវេ, អាបន្នា បារាជិកន៑”តិ. (1)
</Paragraph>

<Paragraph number="458" book="para">
តេន ខោ បន សមយេន អញ្ញតរោ បិណ្ឌចារិកោ ភិក្ខុ បីឋកេ បិលោតិកាយ បដិច្ឆន្នំ ទារកំ និសីទន្តោ ឱត្ថរិត្វា មារេសិ. តស្ស កុក្កុច្ចំ អហោសិ “ភគវតា សិក្ខាបទំ បញ្ញត្តំ, កច្ចិ នុ ខោ អហំ បារាជិកំ អាបត្តឹ អាបន្នោ”តិ? ភគវតោ ឯតមត្ថំ អារោចេសិ. “អនាបត្តិ, ភិក្ខុ, បារាជិកស្ស. ន ច, ភិក្ខវេ, អប្បដិវេក្ខិត្វា អាសនេ និសីទិតព្ពំ; យោ និសីទេយ្យ, អាបត្តិ ទុក្កដស្សា”តិ. (2)
</Paragraph>

<Paragraph number="459" book="para">
តេន ខោ បន សមយេន អញ្ញតរោ ភិក្ខុ ភត្តគ្គេ អន្តរឃរេ អាសនំ បញ្ញបេន្តោ មុសលេ ឧស្សិតេ ឯកំ មុសលំ អគ្គហេសិ. ទុតិយោ មុសលោ បរិបតិត្វា អញ្ញតរស្ស ទារកស្ស មត្ថកេ អវត្ថាសិ. សោ កាលមកាសិ. តស្ស កុក្កុច្ចំ អហោសិ …បេ…  “កឹចិត្តោ ត្វំ, ភិក្ខូ”តិ? “អសញ្ចិច្ច អហំ, ភគវា”តិ. “អនាបត្តិ, ភិក្ខុ, អសញ្ចិច្ចា”តិ. (3)
</Paragraph>

<Paragraph number="460" book="para">
តេន ខោ បន សមយេន អញ្ញតរោ ភិក្ខុ ភត្តគ្គេ អន្តរឃរេ អាសនំ បញ្ញបេន្តោ ឧទុក្ខលភណ្ឌិកំ អក្កមិត្វា បវដ្ដេសិ. អញ្ញតរំ ទារកំ ឱត្ថរិត្វា មារេសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, អសញ្ចិច្ចា”តិ. (4)
</Paragraph>

<Paragraph number="461" book="para">
តេន ខោ បន សមយេន បិតាបុត្តា ភិក្ខូសុ បព្ពជិតា ហោន្តិ. កាលេ អារោចិតេ បុត្តោ បិតរំ ឯតទវោច—  “គច្ឆ, ភន្តេ, សំឃោ តំ បតិមានេតី”តិ បិដ្ឋិយំ គហេត្វា បណាមេសិ. សោ បបតិត្វា កាលមកាសិ. តស្ស កុក្កុច្ចំ អហោសិ …បេ…  “កឹចិត្តោ ត្វំ, ភិក្ខូ”តិ? “នាហំ, ភគវា, មរណាធិប្បាយោ”តិ. “អនាបត្តិ, ភិក្ខុ, នមរណាធិប្បាយស្សា”តិ. (5)
</Paragraph>

<Paragraph number="462" book="para">
តេន ខោ បន សមយេន បិតាបុត្តា ភិក្ខូសុ បព្ពជិតា ហោន្តិ. កាលេ អារោចិតេ បុត្តោ បិតរំ ឯតទវោច—  “គច្ឆ, ភន្តេ, សំឃោ តំ បតិមានេតី”តិ មរណាធិប្បាយោ បិដ្ឋិយំ គហេត្វា បណាមេសិ. សោ បបតិត្វា កាលមកាសិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ បារាជិកន៑”តិ. (6)
</Paragraph>

<Paragraph number="463" book="para">
តេន ខោ បន សមយេន បិតាបុត្តា ភិក្ខូសុ បព្ពជិតា ហោន្តិ. កាលេ អារោចិតេ បុត្តោ បិតរំ ឯតទវោច—  “គច្ឆ, ភន្តេ, សំឃោ តំ បតិមានេតី”តិ មរណាធិប្បាយោ បិដ្ឋិយំ គហេត្វា បណាមេសិ. សោ បបតិត្វា ន កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (7)
</Paragraph>

</Division>
<Division number="181" book="para">

<Paragraph number="464" book="para">
តេន ខោ បន សមយេន អញ្ញតរស្ស ភិក្ខុនោ ភុញ្ជន្តស្ស មំសំ កណ្ឋេ វិលគ្គំ ហោតិ. អញ្ញតរោ ភិក្ខុ តស្ស ភិក្ខុនោ គីវាយំ បហារំ អទាសិ. សលោហិតំ មំសំ បតិ. សោ ភិក្ខុ កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមរណាធិប្បាយស្សា”តិ. (8)
</Paragraph>

<Paragraph number="465" book="para">
តេន ខោ បន សមយេន អញ្ញតរស្ស ភិក្ខុនោ ភុញ្ជន្តស្ស មំសំ កណ្ឋេ វិលគ្គំ ហោតិ. អញ្ញតរោ ភិក្ខុ មរណាធិប្បាយោ តស្ស ភិក្ខុនោ គីវាយំ បហារំ អទាសិ. សលោហិតំ មំសំ បតិ. សោ ភិក្ខុ កាលមកាសិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ បារាជិកន៑”តិ. (9)
</Paragraph>

<Paragraph number="466" book="para">
តេន ខោ បន សមយេន អញ្ញតរស្ស ភិក្ខុនោ ភុញ្ជន្តស្ស មំសំ កណ្ឋេ វិលគ្គំ ហោតិ. អញ្ញតរោ ភិក្ខុ មរណាធិប្បាយោ តស្ស ភិក្ខុនោ គីវាយំ បហារំ អទាសិ. សលោហិតំ មំសំ បតិ. សោ ភិក្ខុ ន កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (10)
</Paragraph>

<Paragraph number="467" book="para">
តេន ខោ បន សមយេន អញ្ញតរោ បិណ្ឌចារិកោ ភិក្ខុ វិសគតំ បិណ្ឌបាតំ លភិត្វា បដិក្កមនំ ហរិត្វា ភិក្ខូនំ អគ្គការិកំ អទាសិ. តេ ភិក្ខូ កាលមកំសុ. តស្ស កុក្កុច្ចំ អហោសិ …បេ…  “កឹចិត្តោ ត្វំ, ភិក្ខូ”តិ? “នាហំ, ភគវា, ជានាមី”តិ. “អនាបត្តិ, ភិក្ខុ, អជានន្តស្សា”តិ. (11)
</Paragraph>

<Paragraph number="468" book="para">
តេន ខោ បន សមយេន អញ្ញតរោ ភិក្ខុ វីមំសាធិប្បាយោ អញ្ញតរស្ស ភិក្ខុនោ វិសំ អទាសិ. សោ ភិក្ខុ កាលមកាសិ. តស្ស កុក្កុច្ចំ អហោសិ …បេ…  “កឹចិត្តោ ត្វំ, ភិក្ខូ”តិ? “វីមំសាធិប្បាយោ អហំ, ភគវា”តិ. “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (12)
</Paragraph>

</Division>
<Division number="182" book="para">

<Paragraph number="469" book="para">
តេន ខោ បន សមយេន អាឡវកា ភិក្ខូ វិហារវត្ថុំ ករោន្តិ. អញ្ញតរោ ភិក្ខុ ហេដ្ឋា ហុត្វា សិលំ ឧច្ចារេសិ. ឧបរិមេន ភិក្ខុនា ទុគ្គហិតា សិលា ហេដ្ឋិមស្ស ភិក្ខុនោ មត្ថកេ អវត្ថាសិ. សោ ភិក្ខុ កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, អសញ្ចិច្ចា”តិ. (13)
</Paragraph>

<Paragraph number="470" book="para">
តេន ខោ បន សមយេន អាឡវកា ភិក្ខូ វិហារវត្ថុំ ករោន្តិ. អញ្ញតរោ ភិក្ខុ ហេដ្ឋា ហុត្វា សិលំ ឧច្ចារេសិ. ឧបរិមោ ភិក្ខុ មរណាធិប្បាយោ ហេដ្ឋិមស្ស ភិក្ខុនោ មត្ថកេ សិលំ មុញ្ចិ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (14–15)
</Paragraph>

<Paragraph number="471" book="para">
តេន ខោ បន សមយេន អាឡវកា ភិក្ខូ វិហារស្ស កុដ្ដំ ឧដ្ឋាបេន្តិ. អញ្ញតរោ ភិក្ខុ ហេដ្ឋា ហុត្វា ឥដ្ឋកំ ឧច្ចារេសិ. ឧបរិមេន ភិក្ខុនា ទុគ្គហិតា ឥដ្ឋកា ហេដ្ឋិមស្ស ភិក្ខុនោ មត្ថកេ អវត្ថាសិ. សោ ភិក្ខុ កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, អសញ្ចិច្ចា”តិ. (16)
</Paragraph>

<Paragraph number="472" book="para">
តេន ខោ បន សមយេន អាឡវកា ភិក្ខូ វិហារស្ស កុដ្ដំ ឧដ្ឋាបេន្តិ. អញ្ញតរោ ភិក្ខុ ហេដ្ឋា ហុត្វា ឥដ្ឋកំ ឧច្ចារេសិ. ឧបរិមោ ភិក្ខុ មរណាធិប្បាយោ ហេដ្ឋិមស្ស ភិក្ខុនោ មត្ថកេ ឥដ្ឋកំ មុញ្ចិ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (17–18)
</Paragraph>

</Division>
<Division number="183" book="para">

<Paragraph number="473" book="para">
តេន ខោ បន សមយេន អាឡវកា ភិក្ខូ នវកម្មំ ករោន្តិ. អញ្ញតរោ ភិក្ខុ ហេដ្ឋា ហុត្វា វាសឹ ឧច្ចារេសិ. ឧបរិមេន ភិក្ខុនា ទុគ្គហិតា វាសី ហេដ្ឋិមស្ស ភិក្ខុនោ មត្ថកេ អវត្ថាសិ. សោ ភិក្ខុ កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, អសញ្ចិច្ចា”តិ. (19)
</Paragraph>

<Paragraph number="474" book="para">
តេន ខោ បន សមយេន អាឡវកា ភិក្ខូ នវកម្មំ ករោន្តិ. អញ្ញតរោ ភិក្ខុ ហេដ្ឋា ហុត្វា វាសឹ ឧច្ចារេសិ. ឧបរិមោ ភិក្ខុ មរណាធិប្បាយោ ហេដ្ឋិមស្ស ភិក្ខុនោ មត្ថកេ វាសឹ មុញ្ចិ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (20–21)
</Paragraph>

<Paragraph number="475" book="para">
តេន ខោ បន សមយេន អាឡវកា ភិក្ខូ នវកម្មំ ករោន្តិ. អញ្ញតរោ ភិក្ខុ ហេដ្ឋា ហុត្វា គោបានសឹ ឧច្ចារេសិ. ឧបរិមេន ភិក្ខុនា ទុគ្គហិតា គោបានសី ហេដ្ឋិមស្ស ភិក្ខុនោ មត្ថកេ អវត្ថាសិ. សោ ភិក្ខុ កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, អសញ្ចិច្ចា”តិ. (22)
</Paragraph>

<Paragraph number="476" book="para">
តេន ខោ បន សមយេន អាឡវកា ភិក្ខូ នវកម្មំ ករោន្តិ. អញ្ញតរោ ភិក្ខុ ហេដ្ឋា ហុត្វា គោបានសឹ ឧច្ចារេសិ. ឧបរិមោ ភិក្ខុ មរណាធិប្បាយោ ហេដ្ឋិមស្ស ភិក្ខុនោ មត្ថកេ គោបានសឹ មុញ្ចិ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (23–24)
</Paragraph>

<Paragraph number="477" book="para">
តេន ខោ បន សមយេន អាឡវកា ភិក្ខូ នវកម្មំ ករោន្តា អដ្ដកំ ពន្ធន្តិ. អញ្ញតរោ ភិក្ខុ អញ្ញតរំ ភិក្ខុំ ឯតទវោច—  “អាវុសោ, អត្រដ្ឋិតោ ពន្ធាហី”តិ. សោ តត្រដ្ឋិតោ ពន្ធន្តោ បរិបតិត្វា កាលមកាសិ. តស្ស កុក្កុច្ចំ អហោសិ …បេ…  “កឹចិត្តោ ត្វំ, ភិក្ខូ”តិ? “នាហំ, ភគវា, មរណាធិប្បាយោ”តិ. “អនាបត្តិ, ភិក្ខុ, នមរណាធិប្បាយស្សា”តិ. (25)
</Paragraph>

<Paragraph number="478" book="para">
តេន ខោ បន សមយេន អាឡវកា ភិក្ខូ នវកម្មំ ករោន្តា អដ្ដកំ ពន្ធន្តិ. អញ្ញតរោ ភិក្ខុ មរណាធិប្បាយោ អញ្ញតរំ ភិក្ខុំ ឯតទវោច—  “អាវុសោ, អត្រដ្ឋិតោ ពន្ធាហី”តិ. សោ តត្រដ្ឋិតោ ពន្ធន្តោ បរិបតិត្វា កាលមកាសិ …បេ…  បរិបតិត្វា ន កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (26–27)
</Paragraph>

<Paragraph number="479" book="para">
តេន ខោ បន សមយេន អញ្ញតរោ ភិក្ខុ វិហារំ ឆាទេត្វា ឱតរតិ. អញ្ញតរោ ភិក្ខុ តំ ភិក្ខុំ ឯតទវោច—  “អាវុសោ, ឥតោ ឱតរាហី”តិ. សោ តេន ឱតរន្តោ បរិបតិត្វា កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមរណាធិប្បាយស្សា”តិ. (28)
</Paragraph>

<Paragraph number="480" book="para">
តេន ខោ បន សមយេន អញ្ញតរោ ភិក្ខុ វិហារំ ឆាទេត្វា ឱតរតិ. អញ្ញតរោ ភិក្ខុ មរណាធិប្បាយោ តំ ភិក្ខុំ ឯតទវោច—  “អាវុសោ, ឥតោ ឱតរាហី”តិ. សោ តេន ឱតរន្តោ បរិបតិត្វា កាលមកាសិ …បេ…  បរិបតិត្វា ន កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (29–30)
</Paragraph>

<Paragraph number="481" book="para">
តេន ខោ បន សមយេន អញ្ញតរោ ភិក្ខុ អនភិរតិយា បីឡិតោ គិជ្ឈកូដំ បព្ពតំ អភិរុហិត្វា បបាតេ បបតន្តោ អញ្ញតរំ វិលីវការំ ឱត្ថរិត្វា មារេសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស. ន ច, ភិក្ខវេ, អត្តានំ បាតេតព្ពំ. យោ បាតេយ្យ, អាបត្តិ ទុក្កដស្សា”តិ. (31)
</Paragraph>

<Paragraph number="482" book="para">
តេន ខោ បន សមយេន ឆព្ពគ្គិយា ភិក្ខូ គិជ្ឈកូដំ បព្ពតំ អភិរុហិត្វា ទវាយ សិលំ បវិជ្ឈឹសុ. សា អញ្ញតរំ គោបាលកំ ឱត្ថរិត្វា មារេសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្ស. ន ច, ភិក្ខវេ, ទវាយ សិលា បវិជ្ឈិតព្ពា. យោ បវិជ្ឈេយ្យ, អាបត្តិ ទុក្កដស្សា”តិ. (32)
</Paragraph>

</Division>
<Division number="184" book="para">

<Paragraph number="483" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តំ ភិក្ខូ សេទេសុំ. សោ ភិក្ខុ កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, នមរណាធិប្បាយស្សា”តិ. (33)
</Paragraph>

<Paragraph number="484" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តំ ភិក្ខូ មរណាធិប្បាយា សេទេសុំ. សោ ភិក្ខុ កាលមកាសិ. …បេ…  សោ ភិក្ខុ ន កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្ស; អាបត្តិ ថុល្លច្ចយស្សា”តិ. (34–35)
</Paragraph>

<Paragraph number="485" book="para">
តេន ខោ បន សមយេន អញ្ញតរស្ស ភិក្ខុនោ សីសាភិតាបោ ហោតិ. តស្ស ភិក្ខូ នត្ថុំ អទំសុ. សោ ភិក្ខុ កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, នមរណាធិប្បាយស្សា”តិ. (36)
</Paragraph>

<Paragraph number="486" book="para">
តេន ខោ បន សមយេន អញ្ញតរស្ស ភិក្ខុនោ សីសាភិតាបោ ហោតិ. តស្ស ភិក្ខូ មរណាធិប្បាយា នត្ថុំ អទំសុ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្ស; អាបត្តិ ថុល្លច្ចយស្សា”តិ. (37–38)
</Paragraph>

<Paragraph number="487" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តំ ភិក្ខូ សម្ពាហេសុំ. សោ ភិក្ខុ កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, នមរណាធិប្បាយស្សា”តិ. (39)
</Paragraph>

<Paragraph number="488" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តំ ភិក្ខូ មរណាធិប្បាយា សម្ពាហេសុំ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្ស; អាបត្តិ ថុល្លច្ចយស្សា”តិ. (40–41)
</Paragraph>

<Paragraph number="489" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តំ ភិក្ខូ ន្ហាបេសុំ. សោ ភិក្ខុ កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, នមរណាធិប្បាយស្សា”តិ. (42)
</Paragraph>

<Paragraph number="490" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តំ ភិក្ខូ មរណាធិប្បាយា ន្ហាបេសុំ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្ស; អាបត្តិ ថុល្លច្ចយស្សា”តិ. (43–44)
</Paragraph>

<Paragraph number="491" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តំ ភិក្ខូ តេលេន អព្ភញ្ជឹសុ. សោ ភិក្ខុ កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, នមរណាធិប្បាយស្សា”តិ. (45)
</Paragraph>

<Paragraph number="492" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តំ ភិក្ខូ មរណាធិប្បាយា តេលេន អព្ភញ្ជឹសុ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្ស; អាបត្តិ ថុល្លច្ចយស្សា”តិ. (46–47)
</Paragraph>

</Division>
<Division number="185" book="para">

<Paragraph number="493" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តំ ភិក្ខូ ឧដ្ឋាបេសុំ. សោ ភិក្ខុ កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, នមរណាធិប្បាយស្សា”តិ. (48)
</Paragraph>

<Paragraph number="494" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តំ ភិក្ខូ មរណាធិប្បាយា ឧដ្ឋាបេសុំ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្ស; អាបត្តិ ថុល្លច្ចយស្សា”តិ. (49–50)
</Paragraph>

<Paragraph number="495" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តំ ភិក្ខូ និបាតេសុំ. សោ ភិក្ខុ កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, នមរណាធិប្បាយស្សា”តិ. (51)
</Paragraph>

<Paragraph number="496" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តំ ភិក្ខូ មរណាធិប្បាយា និបាតេសុំ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្ស; អាបត្តិ ថុល្លច្ចយស្សា”តិ. (52–53)
</Paragraph>

<Paragraph number="497" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តស្ស ភិក្ខូ អន្នំ អទំសុ. សោ ភិក្ខុ កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, នមរណាធិប្បាយស្សា”តិ. (54)
</Paragraph>

<Paragraph number="498" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តស្ស ភិក្ខូ មរណាធិប្បាយា អន្នំ អទំសុ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្ស; អាបត្តិ ថុល្លច្ចយស្សា”តិ. (55–56)
</Paragraph>

<Paragraph number="499" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តស្ស ភិក្ខុ បានំ អទំសុ. សោ ភិក្ខុ កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, នមរណាធិប្បាយស្សា”តិ. (57)
</Paragraph>

<Paragraph number="500" book="para">
តេន ខោ បន សមយេន អញ្ញតរោ ភិក្ខុ គិលានោ ហោតិ. តស្ស ភិក្ខូ មរណាធិប្បាយា បានំ អទំសុ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្ស; អាបត្តិ ថុល្លច្ចយស្សា”តិ. (58–59)
</Paragraph>

</Division>
<Division number="186" book="para">

<Paragraph number="501" book="para">
តេន ខោ បន សមយេន អញ្ញតរា ឥត្ថី បវុត្ថបតិកា ជារេន គព្ភិនី ហោតិ. សា កុលូបកំ ភិក្ខុំ ឯតទវោច—  “ឥង្ឃាយ្យ, គព្ភបាតនំ ជានាហី”តិ. “សុដ្ឋុ, ភគិនី”តិ តស្សា គព្ភបាតនំ អទាសិ. ទារកោ កាលមកាសិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ បារាជិកន៑”តិ. (60)
</Paragraph>

<Paragraph number="502" book="para">
តេន ខោ បន សមយេន អញ្ញតរស្ស បុរិសស្ស ទ្វេ បជាបតិយោ ហោន្តិ—  ឯកា វញ្ឈា, ឯកា វិជាយិនី. វញ្ឈា ឥត្ថី កុលូបកំ ភិក្ខុំ ឯតទវោច—  “សចេ សា, ភន្តេ, វិជាយិស្សតិ សព្ពស្ស កុដុម្ពស្ស ឥស្សរា ភវិស្សតិ. ឥង្ឃាយ្យ, តស្សា គព្ភបាតនំ ជានាហី”តិ. “សុដ្ឋុ, ភគិនី”តិ តស្សា គព្ភបាតនំ អទាសិ. ទារកោ កាលមកាសិ, មាតា ន កាលមកាសិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ បារាជិកន៑”តិ. (61)
</Paragraph>

<Paragraph number="503" book="para">
តេន ខោ បន សមយេន អញ្ញតរស្ស បុរិសស្ស ទ្វេ បជាបតិយោ ហោន្តិ—  ឯកា វញ្ឈា, ឯកា វិជាយិនី. វញ្ឈា ឥត្ថី កុលូបកំ ភិក្ខុំ ឯតទវោច—  “សចេ សា, ភន្តេ, វិជាយិស្សតិ សព្ពស្ស កុដុម្ពស្ស ឥស្សរា ភវិស្សតិ. ឥង្ឃាយ្យ, តស្សា គព្ភបាតនំ ជានាហី”តិ. “សុដ្ឋុ, ភគិនី”តិ តស្សា គព្ភបាតនំ អទាសិ. មាតា កាលមកាសិ, ទារកោ ន កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (62)
</Paragraph>

<Paragraph number="504" book="para">
តេន ខោ បន សមយេន អញ្ញតរស្ស បុរិសស្ស ទ្វេ បជាបតិយោ ហោន្តិ—  ឯកា វញ្ឈា, ឯកា វិជាយិនី. វញ្ឈា ឥត្ថី កុលូបកំ ភិក្ខុំ ឯតទវោច—  “សចេ សា, ភន្តេ, វិជាយិស្សតិ សព្ពស្ស កុដុម្ពស្ស ឥស្សរា ភវិស្សតិ. ឥង្ឃាយ្យ, តស្សា គព្ភបាតនំ ជានាហី”តិ. “សុដ្ឋុ, ភគិនី”តិ តស្សា គព្ភបាតនំ អទាសិ. ឧភោ កាលមកំសុ …បេ…  ឧភោ ន កាលមកំសុ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (63–64)
</Paragraph>

</Division>
<Division number="187" book="para">

<Paragraph number="505" book="para">
តេន ខោ បន សមយេន អញ្ញតរា គព្ភិនី ឥត្ថី កុលូបកំ ភិក្ខុំ ឯតទវោច—  “ឥង្ឃាយ្យ, គព្ភបាតនំ ជានាហី”តិ. “តេន ហិ, ភគិនិ, មទ្ទស្សូ”តិ. សា មទ្ទាបេត្វា គព្ភំ បាតេសិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ បារាជិកន៑”តិ. (65)
</Paragraph>

<Paragraph number="506" book="para">
តេន ខោ បន សមយេន អញ្ញតរា គព្ភិនី ឥត្ថី កុលូបកំ ភិក្ខុំ ឯតទវោច—  “ឥង្ឃាយ្យ, គព្ភបាតនំ ជានាហី”តិ. “តេន ហិ, ភគិនិ, តាបេហី”តិ. សា តាបេត្វា គព្ភំ បាតេសិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ បារាជិកន៑”តិ. (66)
</Paragraph>

<Paragraph number="507" book="para">
តេន ខោ បន សមយេន អញ្ញតរា វញ្ឈា ឥត្ថី កុលូបកំ ភិក្ខុំ ឯតទវោច—  “ឥង្ឃាយ្យ, ភេសជ្ជំ ជានាហិ យេនាហំ វិជាយេយ្យន៑”តិ. “សុដ្ឋុ, ភគិនី”តិ តស្សា ភេសជ្ជំ អទាសិ. សា កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ទុក្កដស្សា”តិ. (67)
</Paragraph>

<Paragraph number="508" book="para">
តេន ខោ បន សមយេន អញ្ញតរា វិជាយិនី ឥត្ថី កុលូបកំ ភិក្ខុំ ឯតទវោច—  “ឥង្ឃាយ្យ, ភេសជ្ជំ ជានាហិ យេនាហំ ន វិជាយេយ្យន៑”តិ. “សុដ្ឋុ, ភគិនី”តិ តស្សា ភេសជ្ជំ អទាសិ. សា កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ទុក្កដស្សា”តិ. (68)
</Paragraph>

<Paragraph number="509" book="para">
តេន ខោ បន សមយេន ឆព្ពគ្គិយា ភិក្ខូ សត្តរសវគ្គិយំ ភិក្ខុំ អង្គុលិបតោទកេន ហាសេសុំ. សោ ភិក្ខុ ឧត្តន្តោ អនស្សាសកោ កាលមកាសិ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្សា”តិ. (69)
</Paragraph>

<Paragraph number="510" book="para">
តេន ខោ បន សមយេន សត្តរសវគ្គិយា ភិក្ខូ ឆព្ពគ្គិយំ ភិក្ខុំ កម្មំ ករិស្សាមាតិ ឱត្ថរិត្វា មារេសុំ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្សា”តិ. (70)
</Paragraph>

<Paragraph number="511" book="para">
តេន ខោ បន សមយេន អញ្ញតរោ ភូតវេជ្ជកោ ភិក្ខុ យក្ខំ ជីវិតា វោរោបេសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (71)
</Paragraph>

<Paragraph number="512" book="para">
តេន ខោ បន សមយេន អញ្ញតរោ ភិក្ខុ អញ្ញតរំ ភិក្ខុំ វាឡយក្ខវិហារំ បាហេសិ. តំ យក្ខា ជីវិតា វោរោបេសុំ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមរណាធិប្បាយស្សា”តិ. (72)
</Paragraph>

<Paragraph number="513" book="para">
តេន ខោ បន សមយេន អញ្ញតរោ ភិក្ខុ មរណាធិប្បាយោ អញ្ញតរំ ភិក្ខុំ វាឡយក្ខវិហារំ បាហេសិ. តំ យក្ខា ជីវិតា វោរោបេសុំ …បេ…  តំ យក្ខា ជីវិតា ន វោរោបេសុំ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (73–74)
</Paragraph>

<Paragraph number="514" book="para">
តេន ខោ បន សមយេន អញ្ញតរោ ភិក្ខុ អញ្ញតរំ ភិក្ខុំ វាឡកន្តារំ បាហេសិ. តំ វាឡា ជីវិតា វោរោបេសុំ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមរណាធិប្បាយស្សា”តិ. (75)
</Paragraph>

<Paragraph number="515" book="para">
តេន ខោ បន សមយេន អញ្ញតរោ ភិក្ខុ មរណាធិប្បាយោ អញ្ញតរំ ភិក្ខុំ វាឡកន្តារំ បាហេសិ. តំ វាឡា ជីវិតា វោរោបេសុំ …បេ…  តំ វាឡា ជីវិតា ន វោរោបេសុំ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (76–77)
</Paragraph>

<Paragraph number="516" book="para">
តេន ខោ បន សមយេន អញ្ញតរោ ភិក្ខុ អញ្ញតរំ ភិក្ខុំ ចោរកន្តារំ បាហេសិ. តំ ចោរា ជីវិតា វោរោបេសុំ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមរណាធិប្បាយស្សា”តិ. (78)
</Paragraph>

<Paragraph number="517" book="para">
តេន ខោ បន សមយេន អញ្ញតរោ ភិក្ខុ មរណាធិប្បាយោ អញ្ញតរំ ភិក្ខុំ ចោរកន្តារំ បាហេសិ. តំ ចោរា ជីវិតា វោរោបេសុំ …បេ…  តំ ចោរា ជីវិតា ន វោរោបេសុំ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (79–80)
</Paragraph>

</Division>
<Division number="188" book="para">

<Paragraph number="518" book="para">
តេន ខោ បន សមយេន អញ្ញតរោ ភិក្ខុ តំ មញ្ញមានោ តំ ជីវិតា វោរោបេសិ …បេ…  តំ មញ្ញមានោ អញ្ញំ ជីវិតា វោរោបេសិ …បេ…  អញ្ញំ មញ្ញមានោ តំ ជីវិតា វោរោបេសិ …បេ…  អញ្ញំ មញ្ញមានោ អញ្ញំ ជីវិតា វោរោបេសិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ បារាជិកន៑”តិ. (81–84)
</Paragraph>

<Paragraph number="519" book="para">
តេន ខោ បន សមយេន អញ្ញតរោ ភិក្ខុ អមនុស្សេន គហិតោ ហោតិ. អញ្ញតរោ ភិក្ខុ តស្ស ភិក្ខុនោ បហារំ អទាសិ. សោ ភិក្ខុ កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមរណាធិប្បាយស្សា”តិ. (85)
</Paragraph>

<Paragraph number="520" book="para">
តេន ខោ បន សមយេន អញ្ញតរោ ភិក្ខុ អមនុស្សេន គហិតោ ហោតិ. អញ្ញតរោ ភិក្ខុ មរណាធិប្បាយោ តស្ស ភិក្ខុនោ បហារំ អទាសិ. សោ ភិក្ខុ កាលមកាសិ …បេ…  សោ ភិក្ខុ ន កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (86–87)
</Paragraph>

<Paragraph number="521" book="para">
តេន ខោ បន សមយេន អញ្ញតរោ ភិក្ខុ កល្យាណកម្មស្ស សគ្គកថំ កថេសិ. សោ អធិមុត្តោ កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមរណាធិប្បាយស្សា”តិ. (88)
</Paragraph>

<Paragraph number="522" book="para">
តេន ខោ បន សមយេន អញ្ញតរោ ភិក្ខុ មរណាធិប្បាយោ កល្យាណកម្មស្ស សគ្គកថំ កថេសិ. សោ អធិមុត្តោ កាលមកាសិ …បេ…  សោ អធិមុត្តោ ន កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (89–90)
</Paragraph>

<Paragraph number="523" book="para">
តេន ខោ បន សមយេន អញ្ញតរោ ភិក្ខុ នេរយិកស្ស និរយកថំ កថេសិ. សោ ឧត្តសិត្វា កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមរណាធិប្បាយស្សា”តិ. (91)
</Paragraph>

<Paragraph number="524" book="para">
តេន ខោ បន សមយេន អញ្ញតរោ ភិក្ខុ មរណាធិប្បាយោ នេរយិកស្ស និរយកថំ កថេសិ. សោ ឧត្តសិត្វា កាលមកាសិ …បេ…  សោ ឧត្តសិត្វា ន កាលមកាសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (92–93)
</Paragraph>

</Division>
<Division number="189" book="para">

<Paragraph number="525" book="para">
តេន ខោ បន សមយេន អាឡវកា ភិក្ខូ នវកម្មំ ករោន្តា រុក្ខំ ឆិន្ទន្តិ. អញ្ញតរោ ភិក្ខុ អញ្ញតរំ ភិក្ខុំ ឯតទវោច—  “អាវុសោ, អត្រដ្ឋិតោ ឆិន្ទាហី”តិ. តំ តត្រដ្ឋិតំ ឆិន្ទន្តំ រុក្ខោ ឱត្ថរិត្វា មារេសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមរណាធិប្បាយស្សា”តិ. (94)
</Paragraph>

<Paragraph number="526" book="para">
តេន ខោ បន សមយេន អាឡវកា ភិក្ខូ នវកម្មំ ករោន្តា រុក្ខំ ឆិន្ទន្តិ. អញ្ញតរោ ភិក្ខុ មរណាធិប្បាយោ អញ្ញតរំ ភិក្ខុំ ឯតទវោច—  “អាវុសោ, អត្រដ្ឋិតោ ឆិន្ទាហី”តិ. តំ តត្រដ្ឋិតំ ឆិន្ទន្តំ រុក្ខោ ឱត្ថរិត្វា មារេសិ …បេ…  រុក្ខោ ឱត្ថរិត្វា ន មារេសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ថុល្លច្ចយស្សា”តិ. (95–96)
</Paragraph>

</Division>
<Division number="190" book="para">

<Paragraph number="527" book="para">
តេន ខោ បន សមយេន ឆព្ពគ្គិយា ភិក្ខូ ទាយំ អាលិម្បេសុំ; មនុស្សា ទឌ្ឍា កាលមកំសុ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, នមរណាធិប្បាយស្សា”តិ. (97)
</Paragraph>

<Paragraph number="528" book="para">
តេន ខោ បន សមយេន ឆព្ពគ្គិយា ភិក្ខូ មរណាធិប្បាយា ទាយំ អាលិម្បេសុំ. មនុស្សា ទឌ្ឍា កាលមកំសុ …បេ…  មនុស្សា ទឌ្ឍា ន កាលមកំសុ. តេសំ កុក្កុច្ចំ អហោសិ …បេ…  “អនាបត្តិ, ភិក្ខវេ, បារាជិកស្ស; អាបត្តិ ថុល្លច្ចយស្សា”តិ. (98–99)
</Paragraph>

</Division>
<Division number="191" book="para">

<Paragraph number="529" book="para">
តេន ខោ បន សមយេន អញ្ញតរោ ភិក្ខុ អាឃាតនំ គន្ត្វា ចោរឃាតំ ឯតទវោច—  “អាវុសោ, មាយិមំ កិលមេសិ. ឯកេន បហារេន ជីវិតា វោរោបេហី”តិ. “សុដ្ឋុ, ភន្តេ”តិ ឯកេន បហារេន ជីវិតា វោរោបេសិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ បារាជិកន៑”តិ. (100)
</Paragraph>

<Paragraph number="530" book="para">
តេន ខោ បន សមយេន អញ្ញតរោ ភិក្ខុ អាឃាតនំ គន្ត្វា ចោរឃាតំ ឯតទវោច—  “អាវុសោ, មាយិមំ កិលមេសិ. ឯកេន បហារេន ជីវិតា វោរោបេហី”តិ. សោ—  “នាហំ តុយ្ហំ វចនំ ករិស្សាមី”តិ តំ ជីវិតា វោរោបេសិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, បារាជិកស្ស; អាបត្តិ ទុក្កដស្សា”តិ. (101)
</Paragraph>

</Division>
<Division number="192" book="para">

<Paragraph number="531" book="para">
តេន ខោ បន សមយេន អញ្ញតរោ បុរិសោ ញាតិឃរេ ហត្ថបាទច្ឆិន្នោ ញាតកេហិ សម្បរិកិណ្ណោ ហោតិ. អញ្ញតរោ ភិក្ខុ តេ មនុស្សេ ឯតទវោច—  “អាវុសោ, ឥច្ឆថ ឥមស្ស មរណន៑”តិ? “អាម, ភន្តេ, ឥច្ឆាមា”តិ. “តេន ហិ តក្កំ បាយេថា”តិ. តេ តំ តក្កំ បាយេសុំ. សោ កាលមកាសិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ បារាជិកន៑”តិ. (102)
</Paragraph>

<Paragraph number="532" book="para">
តេន ខោ បន សមយេន អញ្ញតរោ បុរិសោ កុលឃរេ ហត្ថបាទច្ឆិន្នោ ញាតកេហិ សម្បរិកិណ្ណោ ហោតិ. អញ្ញតរា ភិក្ខុនី តេ មនុស្សេ ឯតទវោច—  “អាវុសោ, ឥច្ឆថ ឥមស្ស មរណន៑”តិ? “អាមាយ្យេ, ឥច្ឆាមា”តិ. “តេន ហិ លោណសោវីរកំ បាយេថា”តិ. តេ តំ លោណសោវីរកំ បាយេសុំ. សោ កាលមកាសិ. តស្សា កុក្កុច្ចំ អហោសិ …បេ… . អថ ខោ សា ភិក្ខុនី ភិក្ខុនីនំ ឯតមត្ថំ អារោចេសិ. ភិក្ខុនិយោ ភិក្ខូនំ ឯតមត្ថំ អារោចេសុំ. ភិក្ខូ ភគវតោ ឯតមត្ថំ អារោចេសុំ. “អាបត្តឹ សា, ភិក្ខវេ, ភិក្ខុនី អាបន្នា បារាជិកន៑”តិ. (103)

</Paragraph>
</Division>

<Paragraph number="533" type="center" book="para">
តតិយបារាជិកំ សមត្តំ.
</Paragraph>