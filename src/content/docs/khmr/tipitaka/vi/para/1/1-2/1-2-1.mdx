---
title: "1.2.1 សុក្កវិស្សដ្ឋិសិក្ខាបទ"
tableOfContents: false
sidebar:
  order: 1
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />


<Paragraph number="774" type="center" book="para">
ឥមេ ខោ បនាយស្មន្តោ តេរស សំឃាទិសេសា

  
ធម្មា ឧទ្ទេសំ អាគច្ឆន្តិ.





</Paragraph>

<Division number="234" book="para">

<Paragraph number="775" book="para">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អាយស្មា សេយ្យសកោ អនភិរតោ ព្រហ្មចរិយំ ចរតិ. សោ តេន កិសោ ហោតិ លូខោ ទុព្ពណ្ណោ ឧប្បណ្ឌុប្បណ្ឌុកជាតោ ធមនិសន្ថតគត្តោ. អទ្ទស ខោ អាយស្មា ឧទាយី អាយស្មន្តំ សេយ្យសកំ កិសំ លូខំ ទុព្ពណ្ណំ ឧប្បណ្ឌុប្បណ្ឌុកជាតំ ធមនិសន្ថតគត្តំ. ទិស្វាន អាយស្មន្តំ សេយ្យសកំ ឯតទវោច—  “កិស្ស ត្វំ, អាវុសោ សេយ្យសក, កិសោ លូខោ ទុព្ពណ្ណោ ឧប្បណ្ឌុប្បណ្ឌុកជាតោ ធមនិសន្ថតគត្តោ? កច្ចិ នោ ត្វំ, អាវុសោ សេយ្យសក, អនភិរតោ ព្រហ្មចរិយំ ចរសី”តិ? “ឯវមាវុសោ”តិ. “តេន ហិ ត្វំ, អាវុសោ សេយ្យសក, យាវទត្ថំ ភុញ្ជ យាវទត្ថំ សុប យាវទត្ថំ ន្ហាយ. យាវទត្ថំ ភុញ្ជិត្វា យាវទត្ថំ សុបិត្វា យាវទត្ថំ ន្ហាយិត្វា យទា តេ អនភិរតិ ឧប្បជ្ជតិ រាគោ ចិត្តំ អនុទ្ធំសេតិ តទា ហត្ថេន ឧបក្កមិត្វា អសុចឹ មោចេហី”តិ. “កឹ នុ ខោ, អាវុសោ, កប្បតិ ឯវរូបំ កាតុន៑”តិ? “អាម, អាវុសោ. អហម្បិ ឯវំ ករោមី”តិ.



</Paragraph>

<Paragraph number="776" book="para">
អថ ខោ អាយស្មា សេយ្យសកោ យាវទត្ថំ ភុញ្ជិ យាវទត្ថំ សុបិ យាវទត្ថំ ន្ហាយិ. យាវទត្ថំ ភុញ្ជិត្វា យាវទត្ថំ សុបិត្វា យាវទត្ថំ ន្ហាយិត្វា យទា អនភិរតិ ឧប្បជ្ជតិ រាគោ ចិត្តំ អនុទ្ធំសេតិ តទា ហត្ថេន ឧបក្កមិត្វា អសុចឹ មោចេសិ. អថ ខោ អាយស្មា សេយ្យសកោ អបរេន សមយេន វណ្ណវា អហោសិ បីណិន្ទ្រិយោ បសន្នមុខវណ្ណោ វិប្បសន្នឆវិវណ្ណោ. អថ ខោ អាយស្មតោ សេយ្យសកស្ស សហាយកា ភិក្ខូ អាយស្មន្តំ សេយ្យសកំ ឯតទវោចុំ—  “បុព្ពេ ខោ ត្វំ, អាវុសោ សេយ្យសក, កិសោ អហោសិ លូខោ ទុព្ពណ្ណោ ឧប្បណ្ឌុប្បណ្ឌុកជាតោ ធមនិសន្ថតគត្តោ. សោ ទានិ ត្វំ ឯតរហិ វណ្ណវា បីណិន្ទ្រិយោ បសន្នមុខវណ្ណោ វិប្បសន្នឆវិវណ្ណោ. កឹ នុ ខោ ត្វំ, អាវុសោ សេយ្យសក, ភេសជ្ជំ ករោសី”តិ? “ន ខោ អហំ, អាវុសោ, ភេសជ្ជំ ករោមិ. អបិ ចាហំ យាវទត្ថំ ភុញ្ជាមិ យាវទត្ថំ សុបាមិ យាវទត្ថំ ន្ហាយាមិ. យាវទត្ថំ ភុញ្ជិត្វា យាវទត្ថំ សុបិត្វា យាវទត្ថំ ន្ហាយិត្វា យទា មេ អនភិរតិ ឧប្បជ្ជតិ រាគោ ចិត្តំ អនុទ្ធំសេតិ តទា ហត្ថេន ឧបក្កមិត្វា អសុចឹ មោចេមី”តិ. “កឹ បន ត្វំ, អាវុសោ សេយ្យសក, យេនេវ ហត្ថេន សទ្ធាទេយ្យំ ភុញ្ជសិ តេនេវ ហត្ថេន ឧបក្កមិត្វា អសុចឹ មោចេសី”តិ? “ឯវមាវុសោ”តិ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាយស្មា សេយ្យសកោ ហត្ថេន ឧបក្កមិត្វា អសុចឹ មោចេស្សតី”តិ.



</Paragraph>

<Paragraph number="777" book="para">
អថ ខោ តេ ភិក្ខូ អាយស្មន្តំ សេយ្យសកំ អនេកបរិយាយេន វិគរហិត្វា ភគវតោ ឯតមត្ថំ អារោចេសុំ. អថ ខោ ភគវា ឯតស្មឹ និទានេ ឯតស្មឹ បករណេ ភិក្ខុសំឃំ សន្និបាតាបេត្វា អាយស្មន្តំ សេយ្យសកំ បដិបុច្ឆិ—  “សច្ចំ កិរ ត្វំ, សេយ្យសក, ហត្ថេន ឧបក្កមិត្វា អសុចឹ មោចេសី”តិ? “សច្ចំ, ភគវា”តិ. វិគរហិ ពុទ្ធោ ភគវា—  “អននុច្ឆវិកំ, មោឃបុរិស, អននុលោមិកំ អប្បតិរូបំ អស្សាមណកំ អកប្បិយំ អករណីយំ. កថញ្ហិ នាម ត្វំ, មោឃបុរិស, ហត្ថេន ឧបក្កមិត្វា អសុចឹ មោចេស្សសិ. ននុ មយា, មោឃបុរិស, អនេកបរិយាយេន វិរាគាយ ធម្មោ ទេសិតោ នោ សរាគាយ, វិសញ្ញោគាយ ធម្មោ ទេសិតោ នោ សញ្ញោគាយ, អនុបាទានាយ ធម្មោ ទេសិតោ នោ សៅបាទានាយ. តត្ថ នាម ត្វំ, មោឃបុរិស, មយា វិរាគាយ ធម្មេ ទេសិតេ សរាគាយ ចេតេស្សសិ, វិសញ្ញោគាយ ធម្មេ ទេសិតេ សញ្ញោគាយ ចេតេស្សសិ, អនុបាទានាយ ធម្មេ ទេសិតេ សៅបាទានាយ ចេតេស្សសិ. ននុ មយា, មោឃបុរិស, អនេកបរិយាយេន រាគវិរាគាយ ធម្មោ ទេសិតោ, មទនិម្មទនាយ បិបាសវិនយាយ អាលយសមុគ្ឃាតាយ វដ្ដុបច្ឆេទាយ តណ្ហាក្ខយាយ វិរាគាយ និរោធាយ និព្ពានាយ ធម្មោ ទេសិតោ? ននុ មយា, មោឃបុរិស, អនេកបរិយាយេន កាមានំ បហានំ អក្ខាតំ, កាមសញ្ញានំ បរិញ្ញា អក្ខាតា, កាមបិបាសានំ បដិវិនយោ អក្ខាតោ, កាមវិតក្កានំ សមុគ្ឃាតោ អក្ខាតោ, កាមបរិឡាហានំ វូបសមោ អក្ខាតោ? នេតំ, មោឃបុរិស, អប្បសន្នានំ វា បសាទាយ, បសន្នានំ វា ភិយ្យោភាវាយ. អថ ខ្វេតំ, មោឃបុរិស, អប្បសន្នានញ្ចេវ អប្បសាទាយ, បសន្នានញ្ច ឯកច្ចានំ អញ្ញថត្តាយា”តិ. អថ ខោ ភគវា អាយស្មន្តំ សេយ្យសកំ អនេកបរិយាយេន វិគរហិត្វា ទុព្ភរតាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—



</Paragraph>

<Paragraph number="778" book="para">
<Emphasis>“សញ្ចេតនិកា សុក្កវិស្សដ្ឋិ សំឃាទិសេសោ”</Emphasis>តិ.



</Paragraph>

<Paragraph number="779" book="para">
ឯវញ្ចិទំ ភគវតា ភិក្ខូនំ សិក្ខាបទំ បញ្ញត្តំ ហោតិ.



</Paragraph>

</Division>
<Division number="235" book="para">

<Paragraph number="780" book="para">
តេន ខោ បន សមយេន ភិក្ខូ បណីតភោជនានិ ភុញ្ជិត្វា មុដ្ឋស្សតី អសម្បជានា និទ្ទំ ឱក្កមន្តិ. តេសំ មុដ្ឋស្សតីនំ អសម្បជានានំ និទ្ទំ ឱក្កមន្តានំ សុបិនន្តេន អសុចិ មុច្ចតិ. តេសំ កុក្កុច្ចំ អហោសិ—  “ភគវតា សិក្ខាបទំ បញ្ញត្តំ—  ‘សញ្ចេតនិកា សុក្កវិស្សដ្ឋិ សំឃាទិសេសោ’តិ. អម្ហាកញ្ច សុបិនន្តេន អសុចិ មុច្ចតិ. អត្ថិ ចេត្ថ ចេតនា លព្ភតិ. កច្ចិ នុ ខោ មយំ សំឃាទិសេសំ អាបត្តឹ អាបន្នា”តិ? ភគវតោ ឯតមត្ថំ អារោចេសុំ. “អត្ថេសា, ភិក្ខវេ, ចេតនា; សា ច ខោ អព្ពោហារិកាតិ. ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—



</Paragraph>

</Division>
<Division number="236" book="para">

<Paragraph number="781" book="para">
<Emphasis>“សញ្ចេតនិកា សុក្កវិស្សដ្ឋិ អញ្ញត្រ សុបិនន្តា សំឃាទិសេសោ”</Emphasis>តិ. (*1*:<Emphasis>5</Emphasis>)



</Paragraph>

</Division>
<Division number="237" book="para">

<Paragraph number="782" book="para">
<Emphasis>សញ្ចេតនិកា</Emphasis>តិ ជានន្តោ សញ្ជានន្តោ ចេច្ច អភិវិតរិត្វា វីតិក្កមោ.



</Paragraph>

<Paragraph number="783" book="para">
<Emphasis>សុក្កន៑</Emphasis>តិ ទស សុក្កានិ—  នីលំ បីតកំ លោហិតកំ ឱទាតំ តក្កវណ្ណំ ទកវណ្ណំ តេលវណ្ណំ ខីរវណ្ណំ ទធិវណ្ណំ សប្បិវណ្ណំ.



</Paragraph>

<Paragraph number="784" book="para">
<Emphasis>វិស្សដ្ឋី</Emphasis>តិ ឋានតោ ចាវនា វុច្ចតិ វិស្សដ្ឋីតិ.



</Paragraph>

<Paragraph number="785" book="para">
<Emphasis>អញ្ញត្រ សុបិនន្តា</Emphasis>តិ ឋបេត្វា សុបិនន្តំ.



</Paragraph>

<Paragraph number="786" book="para">
<Emphasis>សំឃាទិសេសោ</Emphasis>តិ សំឃោវ តស្សា អាបត្តិយា បរិវាសំ ទេតិ, មូលាយ បដិកស្សតិ, មានត្តំ ទេតិ, អព្ភេតិ; ន សម្ពហុលា, ន ឯកបុគ្គលោ. តេន វុច្ចតិ—  “សំឃាទិសេសោ”តិ. តស្សេវ អាបត្តិនិកាយស្ស នាមកម្មំ អធិវចនំ. តេនបិ វុច្ចតិ—  “សំឃាទិសេសោ”តិ.



</Paragraph>

<Paragraph number="787" book="para">
អជ្ឈត្តរូបេ មោចេតិ, ពហិទ្ធារូបេ មោចេតិ, អជ្ឈត្តពហិទ្ធារូបេ មោចេតិ, អាកាសេ កដឹ កម្បេន្តោ មោចេតិ; រាគូបត្ថម្ភេ មោចេតិ, វច្ចូបត្ថម្ភេ មោចេតិ, បស្សាវូបត្ថម្ភេ មោចេតិ, វាតូបត្ថម្ភេ មោចេតិ, ឧច្ចាលិង្គបាណកទដ្ឋូបត្ថម្ភេ មោចេតិ; អារោគ្យត្ថាយ មោចេតិ, សុខត្ថាយ មោចេតិ, ភេសជ្ជត្ថាយ មោចេតិ, ទានត្ថាយ មោចេតិ, បុញ្ញត្ថាយ មោចេតិ, យញ្ញត្ថាយ មោចេតិ, សគ្គត្ថាយ មោចេតិ, ពីជត្ថាយ មោចេតិ, វីមំសត្ថាយ មោចេតិ, ទវត្ថាយ មោចេតិ; នីលំ មោចេតិ, បីតកំ មោចេតិ, លោហិតកំ មោចេតិ, ឱទាតំ មោចេតិ, តក្កវណ្ណំ មោចេតិ, ទកវណ្ណំ មោចេតិ, តេលវណ្ណំ មោចេតិ, ខីរវណ្ណំ មោចេតិ, ទធិវណ្ណំ មោចេតិ, សប្បិវណ្ណំ មោចេតិ.



</Paragraph>

</Division>
<Division number="238" book="para">

<Paragraph number="788" book="para">
<Emphasis>អជ្ឈត្តរូបេ</Emphasis>តិ អជ្ឈត្តំ ឧបាទិន្នេ រូបេ.



</Paragraph>

<Paragraph number="789" book="para">
<Emphasis>ពហិទ្ធារូបេ</Emphasis>តិ ពហិទ្ធា ឧបាទិន្នេ វា អនុបាទិន្នេ វា.



</Paragraph>

<Paragraph number="790" book="para">
<Emphasis>អជ្ឈត្តពហិទ្ធារូបេ</Emphasis>តិ តទុភយេ.



</Paragraph>

<Paragraph number="791" book="para">
<Emphasis>អាកាសេ កដឹ កម្បេន្តោ</Emphasis>តិ អាកាសេ វាយមន្តស្ស អង្គជាតំ កម្មនិយំ ហោតិ.



</Paragraph>

<Paragraph number="792" book="para">
<Emphasis>រាគូបត្ថម្ភេ</Emphasis>តិ រាគេន បីឡិតស្ស អង្គជាតំ កម្មនិយំ ហោតិ.



</Paragraph>

<Paragraph number="793" book="para">
<Emphasis>វច្ចូបត្ថម្ភេ</Emphasis>តិ វច្ចេន បីឡិតស្ស អង្គជាតំ កម្មនិយំ ហោតិ.



</Paragraph>

<Paragraph number="794" book="para">
<Emphasis>បស្សាវូបត្ថម្ភេ</Emphasis>តិ បស្សាវេន បីឡិតស្ស អង្គជាតំ កម្មនិយំ ហោតិ.



</Paragraph>

<Paragraph number="795" book="para">
<Emphasis>វាតូបត្ថម្ភេ</Emphasis>តិ វាតេន បីឡិតស្ស អង្គជាតំ កម្មនិយំ ហោតិ.



</Paragraph>

<Paragraph number="796" book="para">
<Emphasis>ឧច្ចាលិង្គបាណកទដ្ឋូបត្ថម្ភេ</Emphasis>តិ ឧច្ចាលិង្គបាណកទដ្ឋេន អង្គជាតំ កម្មនិយំ ហោតិ.



</Paragraph>

</Division>
<Division number="239" book="para">

<Paragraph number="797" book="para">
<Emphasis>អារោគ្យត្ថាយា</Emphasis>តិ អរោគោ ភវិស្សាមិ.



</Paragraph>

<Paragraph number="798" book="para">
<Emphasis>សុខត្ថាយា</Emphasis>តិ សុខំ វេទនំ ឧប្បាទេស្សាមិ.



</Paragraph>

<Paragraph number="799" book="para">
<Emphasis>ភេសជ្ជត្ថាយា</Emphasis>តិ ភេសជ្ជំ ភវិស្សតិ.



</Paragraph>

<Paragraph number="800" book="para">
<Emphasis>ទានត្ថាយា</Emphasis>តិ ទានំ ទស្សាមិ.



</Paragraph>

<Paragraph number="801" book="para">
<Emphasis>បុញ្ញត្ថាយា</Emphasis>តិ បុញ្ញំ ភវិស្សតិ.



</Paragraph>

<Paragraph number="802" book="para">
<Emphasis>យញ្ញត្ថាយា</Emphasis>តិ យញ្ញំ យជិស្សាមិ.



</Paragraph>

<Paragraph number="803" book="para">
<Emphasis>សគ្គត្ថាយា</Emphasis>តិ សគ្គំ គមិស្សាមិ.



</Paragraph>

<Paragraph number="804" book="para">
<Emphasis>ពីជត្ថាយា</Emphasis>តិ ពីជំ ភវិស្សតិ.



</Paragraph>

<Paragraph number="805" book="para">
<Emphasis>វីមំសត្ថាយា</Emphasis>តិ នីលំ ភវិស្សតិ, បីតកំ ភវិស្សតិ, លោហិតកំ ភវិស្សតិ, ឱទាតំ ភវិស្សតិ, តក្កវណ្ណំ ភវិស្សតិ, ទកវណ្ណំ ភវិស្សតិ, តេលវណ្ណំ ភវិស្សតិ, ខីរវណ្ណំ ភវិស្សតិ, ទធិវណ្ណំ ភវិស្សតិ, សប្បិវណ្ណំ ភវិស្សតីតិ.



</Paragraph>

<Paragraph number="806" book="para">
<Emphasis>ទវត្ថាយា</Emphasis>តិ ខិឌ្ឌាធិប្បាយោ.



</Paragraph>

</Division>
<Division number="240" book="para">

<Paragraph number="807" book="para">
អជ្ឈត្តរូបេ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="808" book="para">
ពហិទ្ធារូបេ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="809" book="para">
អជ្ឈត្តពហិទ្ធារូបេ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="810" book="para">
អាកាសេ កដឹ កម្បេន្តោ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="811" book="para">
រាគូបត្ថម្ភេ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="812" book="para">
វច្ចូបត្ថម្ភេ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="813" book="para">
បស្សាវូបត្ថម្ភេ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="814" book="para">
វាតូបត្ថម្ភេ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="815" book="para">
ឧច្ចាលិង្គបាណកទដ្ឋូបត្ថម្ភេ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="816" book="para">
អារោគ្យត្ថាយ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="817" book="para">
សុខត្ថាយ …បេ…  ភេសជ្ជត្ថាយ…  ទានត្ថាយ…  បុញ្ញត្ថាយ…  យញ្ញត្ថាយ…  សគ្គត្ថាយ…  ពីជត្ថាយ…  វីមំសត្ថាយ…  ទវត្ថាយ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="818" book="para">
នីលំ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="819" book="para">
បីតកំ…  លោហិតកំ…  ឱទាតំ…  តក្កវណ្ណំ…  ទកវណ្ណំ…  តេលវណ្ណំ…  ខីរវណ្ណំ…  ទធិវណ្ណំ…  សប្បិវណ្ណំ ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="820" type="center" book="para">
សុទ្ធិកំ និដ្ឋិតំ.





</Paragraph>

<Paragraph number="821" type="center" book="para">
អារោគ្យត្ថញ្ច សុខត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="822" book="para">
អារោគ្យត្ថញ្ច ភេសជ្ជត្ថញ្ច …បេ…  អារោគ្យត្ថញ្ច ទានត្ថញ្ច…  អារោគ្យត្ថញ្ច បុញ្ញត្ថញ្ច…  អារោគ្យត្ថញ្ច យញ្ញត្ថញ្ច…  អារោគ្យត្ថញ្ច សគ្គត្ថញ្ច…  អារោគ្យត្ថញ្ច ពីជត្ថញ្ច…  អារោគ្យត្ថញ្ច វីមំសត្ថញ្ច…  អារោគ្យត្ថញ្ច ទវត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>

<Paragraph number="823" type="center" book="para">
ឯកមូលកស្ស ខណ្ឌចក្កំ និដ្ឋិតំ.





</Paragraph>

<Division number="241" book="para">

<Paragraph number="824" book="para">
សុខត្ថញ្ច ភេសជ្ជត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="825" book="para">
សុខត្ថញ្ច ទានត្ថញ្ច …បេ…  សុខត្ថញ្ច បុញ្ញត្ថញ្ច…  សុខត្ថញ្ច យញ្ញត្ថញ្ច…  សុខត្ថញ្ច សគ្គត្ថញ្ច…  សុខត្ថញ្ច ពីជត្ថញ្ច…  សុខត្ថញ្ច វីមំសត្ថញ្ច…  សុខត្ថញ្ច ទវត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="826" book="para">
សុខត្ថញ្ច អារោគ្យត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

</Division>
<Division number="242" book="para">

<Paragraph number="827" book="para">
ភេសជ្ជត្ថញ្ច ទានត្ថញ្ច …បេ…  ភេសជ្ជត្ថញ្ច បុញ្ញត្ថញ្ច…  ភេសជ្ជត្ថញ្ច យញ្ញត្ថញ្ច…  ភេសជ្ជត្ថញ្ច សគ្គត្ថញ្ច…  ភេសជ្ជត្ថញ្ច ពីជត្ថញ្ច…  ភេសជ្ជត្ថញ្ច វីមំសត្ថញ្ច…  ភេសជ្ជត្ថញ្ច ទវត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="828" book="para">
ភេសជ្ជត្ថញ្ច អារោគ្យត្ថញ្ច …បេ…  ភេសជ្ជត្ថញ្ច សុខត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="829" book="para">
ទានត្ថញ្ច បុញ្ញត្ថញ្ច …បេ…  ទានត្ថញ្ច យញ្ញត្ថញ្ច…  ទានត្ថញ្ច សគ្គត្ថញ្ច…  ទានត្ថញ្ច ពីជត្ថញ្ច…  ទានត្ថញ្ច វីមំសត្ថញ្ច…  ទានត្ថញ្ច ទវត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="830" book="para">
ទានត្ថញ្ច អារោគ្យត្ថញ្ច …បេ…  ទានត្ថញ្ច សុខត្ថញ្ច…  ទានត្ថញ្ច ភេសជ្ជត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="831" book="para">
បុញ្ញត្ថញ្ច យញ្ញត្ថញ្ច …បេ…  បុញ្ញត្ថញ្ច សគ្គត្ថញ្ច…  បុញ្ញត្ថញ្ច ពីជត្ថញ្ច…  បុញ្ញត្ថញ្ច វីមំសត្ថញ្ច…  បុញ្ញត្ថញ្ច ទវត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="832" book="para">
បុញ្ញត្ថញ្ច អារោគ្យត្ថញ្ច …បេ…  បុញ្ញត្ថញ្ច សុខត្ថញ្ច…  បុញ្ញត្ថញ្ច ភេសជ្ជត្ថញ្ច…  បុញ្ញត្ថញ្ច ទានត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="833" book="para">
យញ្ញត្ថញ្ច សគ្គត្ថញ្ច …បេ…  យញ្ញត្ថញ្ច ពីជត្ថញ្ច…  យញ្ញត្ថញ្ច វីមំសត្ថញ្ច…  យញ្ញត្ថញ្ច ទវត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="834" book="para">
យញ្ញត្ថញ្ច អារោគ្យត្ថញ្ច …បេ…  យញ្ញត្ថញ្ច សុខត្ថញ្ច…  យញ្ញត្ថញ្ច ភេសជ្ជត្ថញ្ច…  យញ្ញត្ថញ្ច ទានត្ថញ្ច…  យញ្ញត្ថញ្ច បុញ្ញត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="835" book="para">
សគ្គត្ថញ្ច ពីជត្ថញ្ច …បេ…  សគ្គត្ថញ្ច វីមំសត្ថញ្ច…  សគ្គត្ថញ្ច ទវត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="836" book="para">
សគ្គត្ថញ្ច អារោគ្យត្ថញ្ច …បេ…  សគ្គត្ថញ្ច សុខត្ថញ្ច…  សគ្គត្ថញ្ច ភេសជ្ជត្ថញ្ច…  សគ្គត្ថញ្ច ទានត្ថញ្ច…  សគ្គត្ថញ្ច បុញ្ញត្ថញ្ច…  សគ្គត្ថញ្ច យញ្ញត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="837" book="para">
ពីជត្ថញ្ច វីមំសត្ថញ្ច …បេ…  ពីជត្ថញ្ច ទវត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="838" book="para">
ពីជត្ថញ្ច អារោគ្យត្ថញ្ច …បេ…  ពីជត្ថញ្ច សុខត្ថញ្ច…  ពីជត្ថញ្ច ភេសជ្ជត្ថញ្ច…  ពីជត្ថញ្ច ទានត្ថញ្ច…  ពីជត្ថញ្ច បុញ្ញត្ថញ្ច…  ពីជត្ថញ្ច យញ្ញត្ថញ្ច…  ពីជត្ថញ្ច សគ្គត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="839" book="para">
វីមំសត្ថញ្ច ទវត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="840" book="para">
វីមំសត្ថញ្ច អារោគ្យត្ថញ្ច …បេ…  វីមំសត្ថញ្ច សុខត្ថញ្ច…  វីមំសត្ថញ្ច ភេសជ្ជត្ថញ្ច…  វីមំសត្ថញ្ច ទានត្ថញ្ច…  វីមំសត្ថញ្ច បុញ្ញត្ថញ្ច…  វីមំសត្ថញ្ច យញ្ញត្ថញ្ច…  វីមំសត្ថញ្ច សគ្គត្ថញ្ច…  វីមំសត្ថញ្ច ពីជត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="841" book="para">
ទវត្ថញ្ច អារោគ្យត្ថញ្ច …បេ…  ទវត្ថញ្ច សុខត្ថញ្ច…  ទវត្ថញ្ច ភេសជ្ជត្ថញ្ច…  ទវត្ថញ្ច ទានត្ថញ្ច…  ទវត្ថញ្ច បុញ្ញត្ថញ្ច…  ទវត្ថញ្ច យញ្ញត្ថញ្ច…  ទវត្ថញ្ច សគ្គត្ថញ្ច…  ទវត្ថញ្ច ពីជត្ថញ្ច…  ទវត្ថញ្ច វីមំសត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="842" type="center" book="para">
ឯកមូលកស្ស ពទ្ធចក្កំ និដ្ឋិតំ.





</Paragraph>

<Paragraph number="843" book="para">
អារោគ្យត្ថញ្ច សុខត្ថញ្ច ភេសជ្ជត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស …បេ…  អារោគ្យត្ថញ្ច សុខត្ថញ្ច ទវត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>

<Paragraph number="844" type="center" book="para">
ទុមូលកស្ស ខណ្ឌចក្កំ.





</Paragraph>

<Paragraph number="845" book="para">
សុខត្ថញ្ច ភេសជ្ជត្ថញ្ច ទានត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស …បេ…  សុខត្ថញ្ច ភេសជ្ជត្ថញ្ច ទវត្ថញ្ច …បេ…  សុខត្ថញ្ច ភេសជ្ជត្ថញ្ច អារោគ្យត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>

<Paragraph number="846" type="center" book="para">
ទុមូលកស្ស ពទ្ធចក្កំ, សំខិត្តំ.





</Paragraph>

<Paragraph number="847" book="para">
វីមំសត្ថញ្ច ទវត្ថញ្ច អារោគ្យត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស …បេ…  វីមំសត្ថញ្ច ទវត្ថញ្ច ពីជត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>

<Paragraph number="848" type="center" book="para">
ទុមូលកំ និដ្ឋិតំ.





</Paragraph>

<Paragraph number="849" book="para">
តិមូលកម្បិ ចតុមូលកម្បិ បញ្ចមូលកម្បិ ឆមូលកម្បិ សត្តមូលកម្បិ អដ្ឋមូលកម្បិ នវមូលកម្បិ ឯវមេវ វិត្ថារេតព្ពំ.




</Paragraph>

<Paragraph number="850" type="center" book="para">
ឥទំ សព្ពមូលកំ.





</Paragraph>

<Division number="243" book="para">

<Paragraph number="851" book="para">
អារោគ្យត្ថញ្ច សុខត្ថញ្ច ភេសជ្ជត្ថញ្ច ទានត្ថញ្ច បុញ្ញត្ថញ្ច យញ្ញត្ថញ្ច សគ្គត្ថញ្ច ពីជត្ថញ្ច វីមំសត្ថញ្ច ទវត្ថញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="852" type="center" book="para">
សព្ពមូលកំ និដ្ឋិតំ.





</Paragraph>

<Division number="244" book="para">

<Paragraph number="853" book="para">
នីលញ្ច បីតកញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="854" book="para">
នីលញ្ច លោហិតកញ្ច …បេ…  នីលញ្ច ឱទាតញ្ច…  នីលញ្ច តក្កវណ្ណញ្ច…  នីលញ្ច ទកវណ្ណញ្ច…  នីលញ្ច តេលវណ្ណញ្ច…  នីលញ្ច ខីរវណ្ណញ្ច…  នីលញ្ច ទធិវណ្ណញ្ច…  នីលញ្ច សប្បិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="855" type="center" book="para">
ឯកមូលកស្ស ខណ្ឌចក្កំ និដ្ឋិតំ.





</Paragraph>

<Division number="245" book="para">

<Paragraph number="856" book="para">
បីតកញ្ច លោហិតកញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="857" book="para">
បីតកញ្ច ឱទាតញ្ច …បេ…  បីតកញ្ច តក្កវណ្ណញ្ច…  បីតកញ្ច ទកវណ្ណញ្ច…  បីតកញ្ច តេលវណ្ណញ្ច…  បីតកញ្ច ខីរវណ្ណញ្ច…  បីតកញ្ច ទធិវណ្ណញ្ច…  បីតកញ្ច សប្បិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="858" book="para">
បីតកញ្ច នីលញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="859" type="center" book="para">
ឯកមូលកស្ស ពទ្ធចក្កំ.





</Paragraph>

<Division number="246" book="para">

<Paragraph number="860" book="para">
លោហិតកញ្ច ឱទាតញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="861" book="para">
លោហិតកញ្ច តក្កវណ្ណញ្ច …បេ…  លោហិតកញ្ច ទកវណ្ណញ្ច…  លោហិតកញ្ច តេលវណ្ណញ្ច…  លោហិតកញ្ច ខីរវណ្ណញ្ច…  លោហិតកញ្ច ទធិវណ្ណញ្ច…  លោហិតកញ្ច សប្បិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="862" book="para">
លោហិតកញ្ច នីលញ្ច …បេ…  លោហិតកញ្ច បីតកញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="863" book="para">
ឱទាតញ្ច តក្កវណ្ណញ្ច …បេ…  ឱទាតញ្ច ទកវណ្ណញ្ច…  ឱទាតញ្ច តេលវណ្ណញ្ច…  ឱទាតញ្ច ខីរវណ្ណញ្ច…  ឱទាតញ្ច ទធិវណ្ណញ្ច…  ឱទាតញ្ច សប្បិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="864" book="para">
ឱទាតញ្ច នីលញ្ច …បេ…  ឱទាតញ្ច បីតកញ្ច…  ឱទាតញ្ច លោហិតកញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="865" book="para">
តក្កវណ្ណញ្ច ទកវណ្ណញ្ច …បេ…  តក្កវណ្ណញ្ច តេលវណ្ណញ្ច…  តក្កវណ្ណញ្ច ខីរវណ្ណញ្ច…  តក្កវណ្ណញ្ច ទធិវណ្ណញ្ច…  តក្កវណ្ណញ្ច សប្បិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="866" book="para">
តក្កវណ្ណញ្ច នីលញ្ច …បេ…  តក្កវណ្ណញ្ច បីតកញ្ច…  តក្កវណ្ណញ្ច លោហិតកញ្ច…  តក្កវណ្ណញ្ច ឱទាតញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="867" book="para">
ទកវណ្ណញ្ច តេលវណ្ណញ្ច …បេ…  ទកវណ្ណញ្ច ខីរវណ្ណញ្ច…  ទកវណ្ណញ្ច ទធិវណ្ណញ្ច…  ទកវណ្ណញ្ច សប្បិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="868" book="para">
ទកវណ្ណញ្ច នីលញ្ច …បេ…  ទកវណ្ណញ្ច បីតកញ្ច…  ទកវណ្ណញ្ច លោហិតកញ្ច…  ទកវណ្ណញ្ច ឱទាតញ្ច…  ទកវណ្ណញ្ច តក្កវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="869" book="para">
តេលវណ្ណញ្ច ខីរវណ្ណញ្ច …បេ…  តេលវណ្ណញ្ច ទធិវណ្ណញ្ច…  តេលវណ្ណញ្ច សប្បិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="870" book="para">
តេលវណ្ណញ្ច នីលញ្ច …បេ…  តេលវណ្ណញ្ច បីតកញ្ច…  តេលវណ្ណញ្ច លោហិតកញ្ច…  តេលវណ្ណញ្ច ឱទាតញ្ច…  តេលវណ្ណញ្ច តក្កវណ្ណញ្ច…  តេលវណ្ណញ្ច ទកវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="871" book="para">
ខីរវណ្ណញ្ច ទធិវណ្ណញ្ច …បេ…  ខីរវណ្ណញ្ច សប្បិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="872" book="para">
ខីរវណ្ណញ្ច នីលញ្ច …បេ…  ខីរវណ្ណញ្ច បីតកញ្ច…  ខីរវណ្ណញ្ច លោហិតកញ្ច…  ខីរវណ្ណញ្ច ឱទាតញ្ច…  ខីរវណ្ណញ្ច តក្កវណ្ណញ្ច…  ខីរវណ្ណញ្ច ទកវណ្ណញ្ច…  ខីរវណ្ណញ្ច តេលវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="873" book="para">
ទធិវណ្ណញ្ច សប្បិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="874" book="para">
ទធិវណ្ណញ្ច នីលញ្ច …បេ…  ទធិវណ្ណញ្ច បីតកញ្ច…  ទធិវណ្ណញ្ច លោហិតកញ្ច…  ទធិវណ្ណញ្ច ឱទាតញ្ច…  ទធិវណ្ណញ្ច តក្កវណ្ណញ្ច…  ទធិវណ្ណញ្ច ទកវណ្ណញ្ច…  ទធិវណ្ណញ្ច តេលវណ្ណញ្ច…  ទធិវណ្ណញ្ច ខីរវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="875" book="para">
សប្បិវណ្ណញ្ច នីលញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="876" book="para">
សប្បិវណ្ណញ្ច បីតកញ្ច …បេ…  សប្បិវណ្ណញ្ច លោហិតកញ្ច…  សប្បិវណ្ណញ្ច ឱទាតញ្ច…  សប្បិវណ្ណញ្ច តក្កវណ្ណញ្ច…  សប្បិវណ្ណញ្ច ទកវណ្ណញ្ច…  សប្បិវណ្ណញ្ច តេលវណ្ណញ្ច…  សប្បិវណ្ណញ្ច ខីរវណ្ណញ្ច…  សប្បិវណ្ណញ្ច ទធិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="877" type="center" book="para">
ឯកមូលកស្ស ពទ្ធចក្កំ និដ្ឋិតំ.





</Paragraph>

<Paragraph number="878" book="para">
នីលញ្ច បីតកញ្ច លោហិតកញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស …បេ…  នីលញ្ច បីតកញ្ច សប្បិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>

<Paragraph number="879" type="center" book="para">
ទុមូលកស្ស ខណ្ឌចក្កំ.





</Paragraph>

<Paragraph number="880" book="para">
បីតកញ្ច លោហិតកញ្ច ឱទាតញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស …បេ…  បីតកញ្ច លោហិតកញ្ច សប្បិវណ្ណញ្ច …បេ…  បីតកញ្ច លោហិតកញ្ច នីលញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>

<Paragraph number="881" type="center" book="para">
ទុមូលកស្ស ពទ្ធចក្កំ, សំខិត្តំ.





</Paragraph>

<Paragraph number="882" book="para">
ទធិវណ្ណញ្ច សប្បិវណ្ណញ្ច នីលញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស …បេ…  ទធិវណ្ណញ្ច សប្បិវណ្ណញ្ច ខីរវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>

<Paragraph number="883" type="center" book="para">
ទុមូលកំ និដ្ឋិតំ.





</Paragraph>

<Paragraph number="884" book="para">
តិមូលកម្បិ ចតុមូលកម្បិ បញ្ចមូលកម្បិ ឆមូលកម្បិ សត្តមូលកម្បិ អដ្ឋមូលកម្បិ នវមូលកម្បិ ឯវមេវ វិត្ថារេតព្ពំ.




</Paragraph>

<Paragraph number="885" type="center" book="para">
ឥទំ សព្ពមូលកំ.





</Paragraph>

<Division number="247" book="para">

<Paragraph number="886" book="para">
នីលញ្ច បីតកញ្ច លោហិតកញ្ច ឱទាតញ្ច តក្កវណ្ណញ្ច ទកវណ្ណញ្ច តេលវណ្ណញ្ច ខីរវណ្ណញ្ច ទធិវណ្ណញ្ច សប្បិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="887" type="center" book="para">
សព្ពមូលកំ និដ្ឋិតំ.





</Paragraph>

<Division number="248" book="para">

<Paragraph number="888" book="para">
អារោគ្យត្ថញ្ច នីលញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="889" book="para">
អារោគ្យត្ថញ្ច សុខត្ថញ្ច នីលញ្ច បីតកញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="890" book="para">
អារោគ្យត្ថញ្ច សុខត្ថញ្ច ភេសជ្ជត្ថញ្ច នីលញ្ច បីតកញ្ច លោហិតកញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="891" type="center" book="para">
(ឧភតោវឌ្ឍកំ ឯវមេវ វឌ្ឍេតព្ពំ.)





</Paragraph>

<Paragraph number="892" book="para">
អារោគ្យត្ថញ្ច សុខត្ថញ្ច ភេសជ្ជត្ថញ្ច ទានត្ថញ្ច បុញ្ញត្ថញ្ច យញ្ញត្ថញ្ច សគ្គត្ថញ្ច ពីជត្ថញ្ច វីមំសត្ថញ្ច ទវត្ថញ្ច នីលញ្ច បីតកញ្ច លោហិតកញ្ច ឱទាតញ្ច តក្កវណ្ណញ្ច ទកវណ្ណញ្ច តេលវណ្ណញ្ច ខីរវណ្ណញ្ច ទធិវណ្ណញ្ច សប្បិវណ្ណញ្ច ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.




</Paragraph>

<Paragraph number="893" type="center" book="para">
មិស្សកចក្កំ និដ្ឋិតំ.





</Paragraph>

<Division number="249" book="para">

<Paragraph number="894" book="para">
នីលំ មោចេស្សាមីតិ ចេតេតិ ឧបក្កមតិ បីតកំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="895" book="para">
នីលំ មោចេស្សាមីតិ ចេតេតិ ឧបក្កមតិ លោហិតកំ …បេ…  ឱទាតំ…  តក្កវណ្ណំ…  ទកវណ្ណំ…  តេលវណ្ណំ…  ខីរវណ្ណំ…  ទធិវណ្ណំ…  សប្បិវណ្ណំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="896" type="center" book="para">
ខណ្ឌចក្កំ និដ្ឋិតំ.





</Paragraph>

<Division number="250" book="para">

<Paragraph number="897" book="para">
បីតកំ មោចេស្សាមីតិ ចេតេតិ ឧបក្កមតិ លោហិតកំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="898" book="para">
បីតកំ មោចេស្សាមីតិ ចេតេតិ ឧបក្កមតិ ឱទាតំ …បេ…  តក្កវណ្ណំ…  ទកវណ្ណំ…  តេលវណ្ណំ…  ខីរវណ្ណំ…  ទធិវណ្ណំ…  សប្បិវណ្ណំ…  នីលំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="899" type="center" book="para">
ពទ្ធចក្កមូលំ សំខិត្តំ.





</Paragraph>

<Division number="251" book="para">

<Paragraph number="900" book="para">
( ) សប្បិវណ្ណំ មោចេស្សាមីតិ ចេតេតិ ឧបក្កមតិ នីលំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="901" book="para">
សប្បិវណ្ណំ មោចេស្សាមីតិ ចេតេតិ ឧបក្កមតិ បីតកំ …បេ…  លោហិតកំ…  ឱទាតំ…  តក្កវណ្ណំ…  ទកវណ្ណំ…  តេលវណ្ណំ…  ខីរវណ្ណំ…  ទធិវណ្ណំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="902" type="center" book="para">
កុច្ឆិចក្កំ និដ្ឋិតំ.





</Paragraph>

<Division number="252" book="para">

<Paragraph number="903" book="para">
បីតកំ មោចេស្សាមីតិ ចេតេតិ ឧបក្កមតិ នីលំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="904" book="para">
លោហិតកំ …បេ…  ឱទាតំ…  តក្កវណ្ណំ…  ទកវណ្ណំ…  តេលវណ្ណំ…  ខីរវណ្ណំ…  ទធិវណ្ណំ…  សប្បិវណ្ណំ មោចេស្សាមីតិ ចេតេតិ ឧបក្កមតិ នីលំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="905" type="center" book="para">
បិដ្ឋិចក្កស្ស បឋមំ គមនំ និដ្ឋិតំ.





</Paragraph>

<Division number="253" book="para">

<Paragraph number="906" book="para">
លោហិតកំ មោចេស្សាមីតិ ចេតេតិ ឧបក្កមតិ បីតកំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="907" book="para">
ឱទាតំ …បេ…  តក្កវណ្ណំ…  ទកវណ្ណំ…  តេលវណ្ណំ…  ខីរវណ្ណំ…  ទធិវណ្ណំ…  សប្បិវណ្ណំ…  នីលំ មោចេស្សាមីតិ ចេតេតិ ឧបក្កមតិ បីតកំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="908" type="center" book="para">
បិដ្ឋិចក្កស្ស ទុតិយំ គមនំ និដ្ឋិតំ.





</Paragraph>

<Division number="254" book="para">

<Paragraph number="909" book="para">
ឱទាតំ មោចេស្សាមីតិ ចេតេតិ ឧបក្កមតិ លោហិតកំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="910" book="para">
តក្កវណ្ណំ …បេ…  ទកវណ្ណំ…  តេលវណ្ណំ…  ខីរវណ្ណំ…  ទធិវណ្ណំ…  សប្បិវណ្ណំ…  នីលំ…  បីតកំ មោចេស្សាមីតិ ចេតេតិ ឧបក្កមតិ លោហិតកំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="911" type="center" book="para">
បិដ្ឋិចក្កស្ស តតិយំ គមនំ និដ្ឋិតំ.





</Paragraph>

<Division number="255" book="para">

<Paragraph number="912" book="para">
តក្កវណ្ណំ មោចេស្សាមីតិ ចេតេតិ ឧបក្កមតិ ឱទាតំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="913" book="para">
ទកវណ្ណំ …បេ…  តេលវណ្ណំ…  ខីរវណ្ណំ…  ទធិវណ្ណំ…  សប្បិវណ្ណំ…  នីលំ…  បីតកំ…  លោហិតកំ មោចេស្សាមីតិ ចេតេតិ ឧបក្កមតិ ឱទាតំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="914" type="center" book="para">
បិដ្ឋិចក្កស្ស ចតុត្ថំ គមនំ និដ្ឋិតំ.





</Paragraph>

<Division number="256" book="para">

<Paragraph number="915" book="para">
ទកវណ្ណំ មោចេស្សាមីតិ ចេតេតិ ឧបក្កមតិ តក្កវណ្ណំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="916" book="para">
តេលវណ្ណំ …បេ…  ខីរវណ្ណំ…  ទធិវណ្ណំ…  សប្បិវណ្ណំ…  នីលំ…  បីតកំ…  លោហិតកំ…  ឱទាតំ មោចេស្សាមីតិ ចេតេតិ ឧបក្កមតិ តក្កវណ្ណំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="917" type="center" book="para">
បិដ្ឋិចក្កស្ស បញ្ចមំ គមនំ និដ្ឋិតំ.





</Paragraph>

<Division number="257" book="para">

<Paragraph number="918" book="para">
តេលវណ្ណំ មោចេស្សាមីតិ ចេតេតិ ឧបក្កមតិ ទកវណ្ណំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="919" book="para">
ខីរវណ្ណំ …បេ…  ទធិវណ្ណំ…  សប្បិវណ្ណំ…  នីលំ…  បីតកំ…  លោហិតកំ…  ឱទាតំ…  តក្កវណ្ណំ មោចេស្សាមីតិ ចេតេតិ ឧបក្កមតិ ទកវណ្ណំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="920" type="center" book="para">
បិដ្ឋិចក្កស្ស ឆដ្ឋំ គមនំ និដ្ឋិតំ.





</Paragraph>

<Division number="258" book="para">

<Paragraph number="921" book="para">
ខីរវណ្ណំ មោចេស្សាមីតិ ចេតេតិ ឧបក្កមតិ តេលវណ្ណំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="922" book="para">
ទធិវណ្ណំ …បេ…  សប្បិវណ្ណំ…  នីលំ…  បីតកំ…  លោហិតកំ…  ឱទាតំ…  តក្កវណ្ណំ…  ទកវណ្ណំ មោចេស្សាមីតិ ចេតេតិ ឧបក្កមតិ តេលវណ្ណំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="923" type="center" book="para">
បិដ្ឋិចក្កស្ស សត្តមំ គមនំ និដ្ឋិតំ.





</Paragraph>

<Division number="259" book="para">

<Paragraph number="924" book="para">
ទធិវណ្ណំ មោចេស្សាមីតិ ចេតេតិ ឧបក្កមតិ ខីរវណ្ណំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="925" book="para">
សប្បិវណ្ណំ …បេ…  នីលំ…  បីតកំ…  លោហិតកំ…  ឱទាតំ…  តក្កវណ្ណំ…  ទកវណ្ណំ…  តេលវណ្ណំ មោចេស្សាមីតិ ចេតេតិ ឧបក្កមតិ ខីរវណ្ណំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="926" type="center" book="para">
បិដ្ឋិចក្កស្ស អដ្ឋមំ គមនំ និដ្ឋិតំ.





</Paragraph>

<Division number="260" book="para">

<Paragraph number="927" book="para">
សប្បិវណ្ណំ មោចេស្សាមីតិ ចេតេតិ ឧបក្កមតិ ទធិវណ្ណំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="928" book="para">
នីលំ …បេ…  បីតកំ…  លោហិតកំ…  ឱទាតំ…  តក្កវណ្ណំ…  ទកវណ្ណំ…  តេលវណ្ណំ…  ខីរវណ្ណំ មោចេស្សាមីតិ ចេតេតិ ឧបក្កមតិ ទធិវណ្ណំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="929" type="center" book="para">
បិដ្ឋិចក្កស្ស នវមំ គមនំ និដ្ឋិតំ.





</Paragraph>

<Division number="261" book="para">

<Paragraph number="930" book="para">
នីលំ មោចេស្សាមីតិ ចេតេតិ ឧបក្កមតិ សប្បិវណ្ណំ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="931" book="para">
បីតកំ …បេ…  លោហិតកំ…  ឱទាតំ…  តក្កវណ្ណំ…  ទកវណ្ណំ…  តេលវណ្ណំ…  ខីរវណ្ណំ…  ទធិវណ្ណំ មោចេស្សាមីតិ ចេតេតិ ឧបក្កមតិ សប្បិវណ្ណំ មុច្ចតិ, អាបត្តិ សំឃាទិសេសស្ស.




</Paragraph>
</Division>

<Paragraph number="932" type="center" book="para">
បិដ្ឋិចក្កស្ស ទសមំ គមនំ និដ្ឋិតំ.

  
បិដ្ឋិចក្កំ និដ្ឋិតំ.





</Paragraph>

<Division number="262" book="para">

<Paragraph number="933" book="para">
ចេតេតិ ឧបក្កមតិ មុច្ចតិ, អាបត្តិ សំឃាទិសេសស្ស.



</Paragraph>

<Paragraph number="934" book="para">
ចេតេតិ ឧបក្កមតិ ន មុច្ចតិ, អាបត្តិ ថុល្លច្ចយស្ស.



</Paragraph>

<Paragraph number="935" book="para">
ចេតេតិ ន ឧបក្កមតិ មុច្ចតិ, អនាបត្តិ.



</Paragraph>

<Paragraph number="936" book="para">
ចេតេតិ ន ឧបក្កមតិ ន មុច្ចតិ, អនាបត្តិ.



</Paragraph>

<Paragraph number="937" book="para">
ន ចេតេតិ ឧបក្កមតិ មុច្ចតិ, អនាបត្តិ.



</Paragraph>

<Paragraph number="938" book="para">
ន ចេតេតិ ឧបក្កមតិ ន មុច្ចតិ, អនាបត្តិ.



</Paragraph>

<Paragraph number="939" book="para">
ន ចេតេតិ ន ឧបក្កមតិ មុច្ចតិ, អនាបត្តិ.



</Paragraph>

<Paragraph number="940" book="para">
ន ចេតេតិ ន ឧបក្កមតិ ន មុច្ចតិ, អនាបត្តិ.



</Paragraph>

<Paragraph number="941" book="para">
អនាបត្តិ—  សុបិនន្តេន, នមោចនាធិប្បាយស្ស, ឧម្មត្តកស្ស, ខិត្តចិត្តស្ស, វេទនាដ្ដស្ស, អាទិកម្មិកស្សាតិ.

</Paragraph>
</Division>

<TableOfContents book="para" section="1.2.1">
* [1.2.1.1 វិនីតវត្ថុឧទ្ទានគាថា](1-2-1/1-2-1-1)
* [1.2.1.2 វិនីតវត្ថុ](1-2-1/1-2-1-2)
</TableOfContents>