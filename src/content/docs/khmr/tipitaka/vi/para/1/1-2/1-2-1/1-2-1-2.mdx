---
title: "1.2.1.2 វិនីតវត្ថុ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="263" book="para">

<Paragraph number="945" book="para">
តេន ខោ បន សមយេន អញ្ញតរស្ស ភិក្ខុនោ សុបិនន្តេន អសុចិ មុច្ចិ. តស្ស កុក្កុច្ចំ អហោសិ—  “ភគវតា សិក្ខាបទំ បញ្ញត្តំ, កច្ចិ នុ ខោ អហំ សំឃាទិសេសំ អាបត្តឹ អាបន្នោ”តិ? ភគវតោ ឯតមត្ថំ អារោចេសិ. “អនាបត្តិ, ភិក្ខុ, សុបិនន្តេនា”តិ. (1)
</Paragraph>

<Paragraph number="946" book="para">
តេន ខោ បន សមយេន អញ្ញតរស្ស ភិក្ខុនោ ឧច្ចារំ ករោន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “កឹចិត្តោ ត្វំ, ភិក្ខូ”តិ? “នាហំ, ភគវា, មោចនាធិប្បាយោ”តិ. “អនាបត្តិ, ភិក្ខុ, នមោចនាធិប្បាយស្សា”តិ. (2)
</Paragraph>

<Paragraph number="947" book="para">
តេន ខោ បន សមយេន អញ្ញតរស្ស ភិក្ខុនោ បស្សាវំ ករោន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (3)
</Paragraph>

<Paragraph number="948" book="para">
តេន ខោ បន សមយេន អញ្ញតរស្ស ភិក្ខុនោ កាមវិតក្កំ វិតក្កេន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, វិតក្កេន្តស្សា”តិ. (4)
</Paragraph>

<Paragraph number="949" book="para">
តេន ខោ បន សមយេន អញ្ញតរស្ស ភិក្ខុនោ ឧណ្ហោទកេន ន្ហាយន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “កឹចិត្តោ ត្វំ, ភិក្ខូ”តិ? “នាហំ, ភគវា, មោចនាធិប្បាយោ”តិ. “អនាបត្តិ, ភិក្ខុ, នមោចនាធិប្បាយស្សា”តិ. (5)
</Paragraph>

<Paragraph number="950" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស ឧណ្ហោទកេន ន្ហាយន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (6)
</Paragraph>

<Paragraph number="951" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស ឧណ្ហោទកេន ន្ហាយន្តស្ស អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (7)
</Paragraph>

<Paragraph number="952" book="para">
តេន ខោ បន សមយេន អញ្ញតរស្ស ភិក្ខុនោ អង្គជាតេ វណោ ហោតិ. ភេសជ្ជេន អាលិម្បេន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (8)
</Paragraph>

<Paragraph number="953" book="para">
តេន ខោ បន សមយេន អញ្ញតរស្ស ភិក្ខុនោ អង្គជាតេ វណោ ហោតិ. មោចនាធិប្បាយស្ស ភេសជ្ជេន អាលិម្បេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (9–10)
</Paragraph>

<Paragraph number="954" book="para">
តេន ខោ បន សមយេន អញ្ញតរស្ស ភិក្ខុនោ អណ្ឌំ កណ្ឌុវន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (11)
</Paragraph>

<Paragraph number="955" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស អណ្ឌំ កណ្ឌុវន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (12–13)
</Paragraph>

</Division>
<Division number="264" book="para">

<Paragraph number="956" book="para">
តេន ខោ បន សមយេន អញ្ញតរស្ស ភិក្ខុនោ មគ្គំ គច្ឆន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (14)
</Paragraph>

<Paragraph number="957" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស មគ្គំ គច្ឆន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (15–16)
</Paragraph>

<Paragraph number="958" book="para">
តេន ខោ បន សមយេន អញ្ញតរស្ស ភិក្ខុនោ វត្ថឹ គហេត្វា បស្សាវំ ករោន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (17)
</Paragraph>

<Paragraph number="959" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស វត្ថឹ គហេត្វា បស្សាវំ ករោន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (18–19)
</Paragraph>

<Paragraph number="960" book="para">
តេន ខោ បន សមយេន អញ្ញតរស្ស ភិក្ខុនោ ជន្តាឃរេ ឧទរវដ្ដឹ តាបេន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (20)
</Paragraph>

<Paragraph number="961" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស ជន្តាឃរេ ឧទរវដ្ដឹ តាបេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (21–22)
</Paragraph>

<Paragraph number="962" book="para">
តេន ខោ បន សមយេន អញ្ញតរស្ស ភិក្ខុនោ ជន្តាឃរេ ឧបជ្ឈាយស្ស បិដ្ឋិបរិកម្មំ ករោន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (23)
</Paragraph>

<Paragraph number="963" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស ជន្តាឃរេ ឧបជ្ឈាយស្ស បិដ្ឋិបរិកម្មំ ករោន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (24–25)
</Paragraph>

</Division>
<Division number="265" book="para">

<Paragraph number="964" book="para">
តេន ខោ បន សមយេន អញ្ញតរស្ស ភិក្ខុនោ ឩរុំ ឃដ្ដាបេន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (26)
</Paragraph>

<Paragraph number="965" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស ឩរុំ ឃដ្ដាបេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (27–28)
</Paragraph>

<Paragraph number="966" book="para">
តេន ខោ បន សមយេន អញ្ញតរោ ភិក្ខុ មោចនាធិប្បាយោ អញ្ញតរំ សាមណេរំ ឯតទវោច—  “ឯហិ មេ ត្វំ, អាវុសោ សាមណេរ, អង្គជាតំ គណ្ហាហី”តិ. សោ តស្ស អង្គជាតំ អគ្គហេសិ. តស្សេវ អសុចិ មុច្ចិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (29)
</Paragraph>

<Paragraph number="967" book="para">
តេន ខោ បន សមយេន អញ្ញតរោ ភិក្ខុ សុត្តស្ស សាមណេរស្ស អង្គជាតំ អគ្គហេសិ. តស្សេវ អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (30)
</Paragraph>

</Division>
<Division number="266" book="para">

<Paragraph number="968" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស ឩរូហិ អង្គជាតំ បីឡេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (31–32)
</Paragraph>

<Paragraph number="969" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស មុដ្ឋិនា អង្គជាតំ បីឡេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (33–34)
</Paragraph>

<Paragraph number="970" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស អាកាសេ កដឹ កម្បេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (35–36)
</Paragraph>

<Paragraph number="971" book="para">
តេន ខោ បន សមយេន អញ្ញតរស្ស ភិក្ខុនោ កាយំ ថម្ភេន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (37)
</Paragraph>

<Paragraph number="972" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស កាយំ ថម្ភេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (38–39)
</Paragraph>

<Paragraph number="973" book="para">
តេន ខោ បន សមយេន អញ្ញតរោ ភិក្ខុ សារត្តោ មាតុគាមស្ស អង្គជាតំ ឧបនិជ្ឈាយិ. តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស. ន ច, ភិក្ខវេ, សារត្តេន មាតុគាមស្ស អង្គជាតំ ឧបនិជ្ឈាយិតព្ពំ. យោ ឧបនិជ្ឈាយេយ្យ, អាបត្តិ ទុក្កដស្សា”តិ. (40)
</Paragraph>

</Division>
<Division number="267" book="para">

<Paragraph number="974" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស តាឡច្ឆិទ្ទំ អង្គជាតំ បវេសេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (41–42)
</Paragraph>

<Paragraph number="975" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស កដ្ឋេន អង្គជាតំ ឃដ្ដេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (43–44)
</Paragraph>

<Paragraph number="976" book="para">
តេន ខោ បន សមយេន អញ្ញតរស្ស ភិក្ខុនោ បដិសោតេ ន្ហាយន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (45)
</Paragraph>

<Paragraph number="977" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស បដិសោតេ ន្ហាយន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (46–47)
</Paragraph>

<Paragraph number="978" book="para">
តេន ខោ បន សមយេន អញ្ញតរស្ស ភិក្ខុនោ ឧទញ្ជលំ កីឡន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (48)
</Paragraph>

<Paragraph number="979" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស ឧទញ្ជលំ កីឡន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (49–50)
</Paragraph>

<Paragraph number="980" book="para">
តេន ខោ បន សមយេន អញ្ញតរស្ស ភិក្ខុនោ ឧទកេ ធាវន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (51)
</Paragraph>

<Paragraph number="981" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស ឧទកេ ធាវន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (52–53)
</Paragraph>

<Paragraph number="982" book="para">
តេន ខោ បន សមយេន អញ្ញតរស្ស ភិក្ខុនោ បុប្ផាវលិយំ កីឡន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (54)
</Paragraph>

<Paragraph number="983" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស បុប្ផាវលិយំ កីឡន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (55–56)
</Paragraph>

</Division>
<Division number="268" book="para">

<Paragraph number="984" book="para">
តេន ខោ បន សមយេន អញ្ញតរស្ស ភិក្ខុនោ បោក្ខរវនេ ធាវន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (57)
</Paragraph>

<Paragraph number="985" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស បោក្ខរវនេ ធាវន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (58–59)
</Paragraph>

<Paragraph number="986" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស វាលិកំ អង្គជាតំ បវេសេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (60–61)
</Paragraph>

<Paragraph number="987" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស កទ្ទមំ អង្គជាតំ បវេសេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (62–63)
</Paragraph>

<Paragraph number="988" book="para">
តេន ខោ បន សមយេន អញ្ញតរស្ស ភិក្ខុនោ ឧទកេន អង្គជាតំ ឱសិញ្ចន្តស្ស អសុចិ មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, នមោចនាធិប្បាយស្សា”តិ. (64)
</Paragraph>

<Paragraph number="989" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស ឧទកេន អង្គជាតំ ឱសិញ្ចន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (65–66)
</Paragraph>

<Paragraph number="990" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស សយនេ អង្គជាតំ ឃដ្ដេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (67–68)
</Paragraph>

<Paragraph number="991" book="para">
តេន ខោ បន សមយេន អញ្ញតរស្ស ភិក្ខុនោ មោចនាធិប្បាយស្ស អង្គុដ្ឋេន អង្គជាតំ ឃដ្ដេន្តស្ស អសុចិ មុច្ចិ …បេ…  អសុចិ ន មុច្ចិ. តស្ស កុក្កុច្ចំ អហោសិ—  “ភគវតា សិក្ខាបទំ បញ្ញត្តំ, កច្ចិ នុ ខោ អហំ សំឃាទិសេសំ អាបត្តឹ អាបន្នោ”តិ? ភគវតោ ឯតមត្ថំ អារោចេសិ. “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (69–70)

</Paragraph>
</Division>

<Paragraph number="992" type="center" book="para">
សុក្កវិស្សដ្ឋិសិក្ខាបទំ និដ្ឋិតំ បឋមំ.
</Paragraph>