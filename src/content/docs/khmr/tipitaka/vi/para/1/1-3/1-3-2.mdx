---
title: "1.3.2 ទុតិយអនិយតសិក្ខាបទ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="452" book="para">

<Paragraph number="1829" book="para">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អាយស្មា ឧទាយី—  “ភគវតា បដិក្ខិត្តំ មាតុគាមេន សទ្ធឹ ឯកោ ឯកាយ រហោ បដិច្ឆន្នេ អាសនេ អលំកម្មនិយេ និសជ្ជំ កប្បេតុន៑”តិ តស្សាយេវ កុមារិកាយ សទ្ធឹ ឯកោ ឯកាយ រហោ និសជ្ជំ កប្បេសិ កាលយុត្តំ សមុល្លបន្តោ កាលយុត្តំ ធម្មំ ភណន្តោ. ទុតិយម្បិ ខោ វិសាខា មិគារមាតា និមន្តិតា តំ កុលំ អគមាសិ. អទ្ទសា ខោ វិសាខា មិគារមាតា អាយស្មន្តំ ឧទាយឹ តស្សាយេវ កុមារិកាយ សទ្ធឹ ឯកំ ឯកាយ រហោ និសិន្នំ. ទិស្វាន អាយស្មន្តំ ឧទាយឹ ឯតទវោច—  “ឥទំ, ភន្តេ, នច្ឆន្នំ នប្បតិរូបំ យំ អយ្យោ មាតុគាមេន សទ្ធឹ ឯកោ ឯកាយ រហោ និសជ្ជំ កប្បេតិ. កិញ្ចាបិ, ភន្តេ, អយ្យោ អនត្ថិកោ តេន ធម្មេន, អបិ ច ទុស្សទ្ធាបយា អប្បសន្នា មនុស្សា”តិ. ឯវម្បិ ខោ អាយស្មា ឧទាយី វិសាខាយ មិគារមាតុយា វុច្ចមានោ នាទិយិ. អថ ខោ វិសាខា មិគារមាតា និក្ខមិត្វា ភិក្ខូនំ ឯតមត្ថំ អារោចេសិ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាយស្មា ឧទាយី មាតុគាមេន សទ្ធឹ ឯកោ ឯកាយ រហោ និសជ្ជំ កប្បេស្សតី”តិ.
</Paragraph>

<Paragraph number="1830" book="para">
អថ ខោ តេ ភិក្ខូ អាយស្មន្តំ ឧទាយឹ អនេកបរិយាយេន វិគរហិត្វា ភគវតោ ឯតមត្ថំ អារោចេសុំ …បេ…  “សច្ចំ កិរ ត្វំ, ឧទាយិ, មាតុគាមេន សទ្ធឹ ឯកោ ឯកាយ រហោ និសជ្ជំ កប្បេសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម ត្វំ, មោឃបុរិស, មាតុគាមេន សទ្ធឹ ឯកោ ឯកាយ រហោ និសជ្ជំ កប្បេស្សសិ. នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—
</Paragraph>

</Division>
<Division number="453" book="para">

<Paragraph number="1831" book="para">
<Emphasis>“ន ហេវ ខោ បន បដិច្ឆន្នំ អាសនំ ហោតិ នាលង្កម្មនិយំ, អលញ្ច ខោ ហោតិ មាតុគាមំ ទុដ្ឋុល្លាហិ វាចាហិ ឱភាសិតុំ. យោ បន ភិក្ខុ តថារូបេ អាសនេ មាតុគាមេន សទ្ធឹ ឯកោ ឯកាយ រហោ និសជ្ជំ កប្បេយ្យ, តមេនំ សទ្ធេយ្យវចសា ឧបាសិកា ទិស្វា ទ្វិន្នំ ធម្មានំ អញ្ញតរេន វទេយ្យ—  សំឃាទិសេសេន វា បាចិត្តិយេន វា. និសជ្ជំ ភិក្ខុ បដិជានមានោ ទ្វិន្នំ ធម្មានំ អញ្ញតរេន ការេតព្ពោ—  សំឃាទិសេសេន វា បាចិត្តិយេន វា. យេន វា សា សទ្ធេយ្យវចសា ឧបាសិកា វទេយ្យ តេន សោ ភិក្ខុ ការេតព្ពោ. អយម្បិ ធម្មោ អនិយតោ”</Emphasis>តិ. (*2*:<Emphasis>19</Emphasis>)
</Paragraph>

</Division>
<Division number="454" book="para">

<Paragraph number="1832" book="para">
<Emphasis>ន ហេវ ខោ បន បដិច្ឆន្នំ អាសនំ ហោតី</Emphasis>តិ អប្បដិច្ឆន្នំ ហោតិ កុដ្ដេន វា កវាដេន វា កិលញ្ជេន វា សាណិបាការេន វា រុក្ខេន វា ថម្ភេន វា កោត្ថឡិយា វា យេន កេនចិ អប្បដិច្ឆន្នំ ហោតិ.
</Paragraph>

<Paragraph number="1833" book="para">
<Emphasis>នាលង្កម្មនិយន៑</Emphasis>តិ ន សក្កា ហោតិ មេថុនំ ធម្មំ បដិសេវិតុំ.
</Paragraph>

<Paragraph number="1834" book="para">
<Emphasis>អលញ្ច ខោ ហោតិ មាតុគាមំ ទុដ្ឋុល្លាហិ វាចាហិ ឱភាសិតុន៑</Emphasis>តិ សក្កា ហោតិ មាតុគាមំ ទុដ្ឋុល្លាហិ វាចាហិ ឱភាសិតុំ.
</Paragraph>

<Paragraph number="1835" book="para">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.
</Paragraph>

<Paragraph number="1836" book="para">
<Emphasis>តថារូបេ អាសនេ</Emphasis>តិ ឯវរូបេ អាសនេ.
</Paragraph>

<Paragraph number="1837" book="para">
<Emphasis>មាតុគាមោ</Emphasis> នាម មនុស្សិត្ថី, ន យក្ខី ន បេតី ន តិរច្ឆានគតា, វិញ្ញូ បដិពលា សុភាសិតទុព្ភាសិតំ ទុដ្ឋុល្លាទុដ្ឋុល្លំ អាជានិតុំ.
</Paragraph>

<Paragraph number="1838" book="para">
<Emphasis>សទ្ធិន៑</Emphasis>តិ ឯកតោ.
</Paragraph>

<Paragraph number="1839" book="para">
<Emphasis>ឯកោ ឯកាយា</Emphasis>តិ ភិក្ខុ ចេវ ហោតិ មាតុគាមោ ច.
</Paragraph>

<Paragraph number="1840" book="para">
<Emphasis>រហោ</Emphasis> នាម ចក្ខុស្ស រហោ, សោតស្ស រហោ. <Emphasis>ចក្ខុស្ស រហោ</Emphasis> នាម ន សក្កា ហោតិ អក្ខឹ វា និខណីយមានេ ភមុកំ វា ឧក្ខិបីយមានេ សីសំ វា ឧក្ខិបីយមានេ បស្សិតុំ. <Emphasis>សោតស្ស រហោ</Emphasis> នាម ន សក្កា ហោតិ បកតិកថា សោតុំ.
</Paragraph>

<Paragraph number="1841" book="para">
<Emphasis>និសជ្ជំ កប្បេយ្យា</Emphasis>តិ មាតុគាមេ និសិន្នេ ភិក្ខុ ឧបនិសិន្នោ វា ហោតិ ឧបនិបន្នោ វា. ភិក្ខុ និសិន្នេ មាតុគាមោ ឧបនិសិន្នោ វា ហោតិ ឧបនិបន្នោ វា. ឧភោ វា និសិន្នា ហោន្តិ ឧភោ វា និបន្នា.
</Paragraph>

<Paragraph number="1842" book="para">
<Emphasis>សទ្ធេយ្យវចសា</Emphasis> នាម អាគតផលា អភិសមេតាវិនី វិញ្ញាតសាសនា.
</Paragraph>

<Paragraph number="1843" book="para">
<Emphasis>ឧបាសិកា</Emphasis> នាម ពុទ្ធំ សរណំ គតា, ធម្មំ សរណំ គតា, សំឃំ សរណំ គតា.
</Paragraph>

<Paragraph number="1844" book="para">
<Emphasis>ទិស្វា</Emphasis>តិ បស្សិត្វា.
</Paragraph>

<Paragraph number="1845" book="para">
<Emphasis>ទ្វិន្នំ ធម្មានំ អញ្ញតរេន វទេយ្យ សំឃាទិសេសេន វា បាចិត្តិយេន វា</Emphasis>. និសជ្ជំ ភិក្ខុ បដិជានមានោ ទ្វិន្នំ ធម្មានំ អញ្ញតរេន ការេតព្ពោ—  សំឃាទិសេសេន វា បាចិត្តិយេន វា. យេន វា សា សទ្ធេយ្យវចសា ឧបាសិកា វទេយ្យ, តេន សោ ភិក្ខុ ការេតព្ពោ.
</Paragraph>

</Division>
<Division number="455" book="para">

<Paragraph number="1846" book="para">
សា ចេ ឯវំ វទេយ្យ—  “អយ្យោ មយា ទិដ្ឋោ និសិន្នោ មាតុគាមេន សទ្ធឹ កាយសំសគ្គំ សមាបជ្ជន្តោ”តិ, សោ ច តំ បដិជានាតិ, អាបត្តិយា ការេតព្ពោ. សា ចេ ឯវំ វទេយ្យ—  “អយ្យោ មយា ទិដ្ឋោ និសិន្នោ មាតុគាមេន សទ្ធឹ កាយសំសគ្គំ សមាបជ្ជន្តោ”តិ, សោ ចេ ឯវំ វទេយ្យ—  “សច្ចាហំ និសិន្នោ, នោ ច ខោ កាយសំសគ្គំ សមាបជ្ជិន៑”តិ, និសជ្ជាយ ការេតព្ពោ …បេ…  “នាហំ និសិន្នោ, អបិ ច ខោ និបន្នោ”តិ, និបជ្ជាយ ការេតព្ពោ …បេ…  “នាហំ និសិន្នោ, អបិ ច ខោ ឋិតោ”តិ, ន ការេតព្ពោ.
</Paragraph>

<Paragraph number="1847" book="para">
សា ចេ ឯវំ វទេយ្យ—  “អយ្យោ មយា ទិដ្ឋោ និបន្នោ មាតុគាមេន សទ្ធឹ កាយសំសគ្គំ សមាបជ្ជន្តោ”តិ, សោ ច តំ បដិជានាតិ, អាបត្តិយា ការេតព្ពោ …បេ…  “សច្ចាហំ និបន្នោ, នោ ច ខោ កាយសំសគ្គំ សមាបជ្ជិន៑”តិ, និបជ្ជាយ ការេតព្ពោ …បេ…  “នាហំ និបន្នោ, អបិ ច ខោ និសិន្នោ”តិ, និសជ្ជាយ ការេតព្ពោ …បេ…  “នាហំ និបន្នោ, អបិ ច ខោ ឋិតោ”តិ, ន ការេតព្ពោ.
</Paragraph>

<Paragraph number="1848" book="para">
សា ចេ ឯវំ វទេយ្យ—  “អយ្យស្ស មយា សុតំ និសិន្នស្ស មាតុគាមំ ទុដ្ឋុល្លាហិ វាចាហិ ឱភាសន្តស្សា”តិ, សោ ច តំ បដិជានាតិ, អាបត្តិយា ការេតព្ពោ. សា ចេ ឯវំ វទេយ្យ—  “អយ្យស្ស មយា សុតំ និសិន្នស្ស មាតុគាមំ ទុដ្ឋុល្លាហិ វាចាហិ ឱភាសន្តស្សា”តិ, សោ ចេ ឯវំ វទេយ្យ—  “សច្ចាហំ និសិន្នោ, នោ ច ខោ ទុដ្ឋុល្លាហិ វាចាហិ ឱភាសិន៑”តិ, និសជ្ជាយ ការេតព្ពោ …បេ…  “នាហំ និសិន្នោ, អបិ ច ខោ និបន្នោ”តិ, និបជ្ជាយ ការេតព្ពោ …បេ…  “នាហំ និសិន្នោ, អបិ ច ខោ ឋិតោ”តិ, ន ការេតព្ពោ.
</Paragraph>

<Paragraph number="1849" book="para">
សា ចេ ឯវំ វទេយ្យ—  “អយ្យស្ស មយា សុតំ និបន្នស្ស មាតុគាមំ ទុដ្ឋុល្លាហិ វាចាហិ ឱភាសន្តស្សា”តិ, សោ ច តំ បដិជានាតិ, អាបត្តិយា ការេតព្ពោ …បេ…  សច្ចាហំ និបន្នោ, នោ ច ខោ ទុដ្ឋុល្លាហិ វាចាហិ ឱភាសិន្តិ, និបជ្ជាយ ការេតព្ពោ …បេ…  “នាហំ និបន្នោ, អបិ ច ខោ និសិន្នោ”តិ, និសជ្ជាយ ការេតព្ពោ …បេ…  “នាហំ និបន្នោ, អបិ ច ខោ ឋិតោ”តិ, ន ការេតព្ពោ.
</Paragraph>

</Division>
<Division number="456" book="para">

<Paragraph number="1850" book="para">
សា ចេ ឯវំ វទេយ្យ—  “អយ្យោ មយា ទិដ្ឋោ មាតុគាមេន សទ្ធឹ ឯកោ ឯកាយ រហោ និសិន្នោ”តិ, សោ ច តំ បដិជានាតិ, និសជ្ជាយ ការេតព្ពោ …បេ…  “នាហំ និសិន្នោ, អបិ ច ខោ និបន្នោ”តិ, និបជ្ជាយ ការេតព្ពោ …បេ…  “នាហំ និសិន្នោ, អបិ ច ខោ ឋិតោ”តិ, ន ការេតព្ពោ.
</Paragraph>

<Paragraph number="1851" book="para">
សា ចេ ឯវំ វទេយ្យ—  “អយ្យោ មយា ទិដ្ឋោ មាតុគាមេន សទ្ធឹ ឯកោ ឯកាយ រហោ និបន្នោ”តិ, សោ ច តំ បដិជានាតិ, និបជ្ជាយ ការេតព្ពោ …បេ…  នាហំ និបន្នោ, អបិ ច ខោ និសិន្នោតិ, និសជ្ជាយ ការេតព្ពោ …បេ…  នាហំ និបន្នោ, អបិ ច ខោ ឋិតោតិ, ន ការេតព្ពោ.
</Paragraph>

<Paragraph number="1852" book="para">
<Emphasis>អយម្បី</Emphasis>តិ បុរិមំ ឧបាទាយ វុច្ចតិ.
</Paragraph>

<Paragraph number="1853" book="para">
<Emphasis>អនិយតោ</Emphasis>តិ ន និយតោ, សំឃាទិសេសោ វា បាចិត្តិយំ វា.
</Paragraph>

</Division>
<Division number="457" book="para">

<Paragraph number="1854" book="para">
គមនំ បដិជានាតិ និសជ្ជំ បដិជានាតិ អាបត្តឹ បដិជានាតិ, អាបត្តិយា ការេតព្ពោ. គមនំ បដិជានាតិ និសជ្ជំ ន បដិជានាតិ អាបត្តឹ បដិជានាតិ, អាបត្តិយា ការេតព្ពោ. គមនំ បដិជានាតិ និសជ្ជំ បដិជានាតិ អាបត្តឹ ន បដិជានាតិ, និសជ្ជាយ ការេតព្ពោ. គមនំ បដិជានាតិ និសជ្ជំ ន បដិជានាតិ អាបត្តឹ ន បដិជានាតិ, ន ការេតព្ពោ.
</Paragraph>

<Paragraph number="1855" book="para">
គមនំ ន បដិជានាតិ និសជ្ជំ បដិជានាតិ អាបត្តឹ បដិជានាតិ, អាបត្តិយា ការេតព្ពោ. គមនំ ន បដិជានាតិ និសជ្ជំ ន បដិជានាតិ អាបត្តឹ បដិជានាតិ, អាបត្តិយា ការេតព្ពោ. គមនំ ន បដិជានាតិ និសជ្ជំ បដិជានាតិ អាបត្តឹ ន បដិជានាតិ, និសជ្ជាយ ការេតព្ពោ. គមនំ ន បដិជានាតិ និសជ្ជំ ន បដិជានាតិ អាបត្តឹ ន បដិជានាតិ, ន ការេតព្ពោតិ.

</Paragraph>
</Division>

<Paragraph number="1856" type="center" book="para">
ទុតិយោ អនិយតោ និដ្ឋិតោ.


</Paragraph>

<Division number="458" book="para">

<Paragraph number="1857" book="para">
ឧទ្ទិដ្ឋា ខោ អាយស្មន្តោ ទ្វេ អនិយតា ធម្មា. តត្ថាយស្មន្តេ បុច្ឆាមិ—  “កច្ចិត្ថ បរិសុទ្ធា”? ទុតិយម្បិ បុច្ឆាមិ—  “កច្ចិត្ថ បរិសុទ្ធា”? តតិយម្បិ បុច្ឆាមិ—  “កច្ចិត្ថ បរិសុទ្ធា”? បរិសុទ្ធេត្ថាយស្មន្តោ; តស្មា តុណ្ហី, ឯវមេតំ ធារយាមីតិ.

</Paragraph>
</Division>

<Paragraph number="1858" type="center" book="para">
តស្សុទ្ទានំ


</Paragraph>

<Paragraph number="1859" type="verses" book="para">
_អលំ កម្មនិយញ្ចេវ,_  
_តថេវ ច នហេវ ខោ;_  
_អនិយតា សុបញ្ញត្តា,_  
_ពុទ្ធសេដ្ឋេន តាទិនាតិ._  


</Paragraph>

<Paragraph number="1860" type="center" book="para">
អនិយតកណ្ឌំ និដ្ឋិតំ.
</Paragraph>