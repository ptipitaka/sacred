---
title: "1.2.3.2 វិនីតវត្ថុ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="288" book="para">

<Paragraph number="1169" book="para">
តេន ខោ បន សមយេន អញ្ញតរា ឥត្ថី នវរត្តំ កម្ពលំ បារុតា ហោតិ. អញ្ញតរោ ភិក្ខុ សារត្តោ តំ ឥត្ថឹ ឯតទវោច—  “លោហិតំ ខោ តេ, ភគិនី”តិ. សា ន បដិវិជានិ. “អាមាយ្យ, នវរត្តោ កម្ពលោ”តិ. តស្ស កុក្កុច្ចំ អហោសិ “ភគវតា សិក្ខាបទំ បញ្ញត្តំ, កច្ចិ នុ ខោ អហំ សំឃាទិសេសំ អាបត្តឹ អាបន្នោ”តិ? ភគវតោ ឯតមត្ថំ អារោចេសិ. “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (1)
</Paragraph>

<Paragraph number="1170" book="para">
តេន ខោ បន សមយេន អញ្ញតរា ឥត្ថី ខរកម្ពលំ បារុតា ហោតិ. អញ្ញតរោ ភិក្ខុ សារត្តោ តំ ឥត្ថឹ ឯតទវោច—  “កក្កសលោមំ ខោ តេ, ភគិនី”តិ. សា ន បដិវិជានិ. “អាមាយ្យ, ខរកម្ពលោ”តិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (2)
</Paragraph>

<Paragraph number="1171" book="para">
តេន ខោ បន សមយេន អញ្ញតរា ឥត្ថី នវាវុតំ កម្ពលំ បារុតា ហោតិ. អញ្ញតរោ ភិក្ខុ សារត្តោ តំ ឥត្ថឹ ឯតទវោច—  “អាកិណ្ណលោមំ ខោ តេ, ភគិនី”តិ. សា ន បដិវិជានិ. “អាមាយ្យ, នវាវុតោ កម្ពលោ”តិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (3)
</Paragraph>

<Paragraph number="1172" book="para">
តេន ខោ បន សមយេន អញ្ញតរា ឥត្ថី ខរកម្ពលកំ បារុតា ហោតិ. អញ្ញតរោ ភិក្ខុ សារត្តោ តំ ឥត្ថឹ ឯតទវោច—  “ខរលោមំ ខោ តេ, ភគិនី”តិ. សា ន បដិវិជានិ. “អាមាយ្យ, ខរកម្ពលកោ”តិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (4)
</Paragraph>

<Paragraph number="1173" book="para">
តេន ខោ បន សមយេន អញ្ញតរា ឥត្ថី បាវារំ បារុតា ហោតិ. អញ្ញតរោ ភិក្ខុ សារត្តោ តំ ឥត្ថឹ ឯតទវោច—  “ទីឃលោមំ ខោ តេ, ភគិនី”តិ. សា ន បដិវិជានិ. “អាមាយ្យ, បាវារោ”តិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (5)
</Paragraph>

</Division>
<Division number="289" book="para">

<Paragraph number="1174" book="para">
តេន ខោ បន សមយេន អញ្ញតរា ឥត្ថី ខេត្តំ វបាបេត្វា អាគច្ឆតិ. អញ្ញតរោ ភិក្ខុ សារត្តោ តំ ឥត្ថឹ ឯតទវោច—  “វាបិតំ ខោ តេ, ភគិនី”តិ? សា ន បដិវិជានិ. “អាមាយ្យ, នោ ច ខោ បដិវុត្តន៑”តិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (6)
</Paragraph>

<Paragraph number="1175" book="para">
តេន ខោ បន សមយេន អញ្ញតរោ ភិក្ខុ បរិព្ពាជិកំ បដិបថេ បស្សិត្វា សារត្តោ តំ បរិព្ពាជិកំ ឯតទវោច—  “កច្ចិ, ភគិនិ, មគ្គោ សំសីទតី”តិ? សា ន បដិវិជានិ. “អាម, ភិក្ខុ, បដិបជ្ជិស្សសី”តិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (7)
</Paragraph>

<Paragraph number="1176" book="para">
តេន ខោ បន សមយេន អញ្ញតរោ ភិក្ខុ សារត្តោ អញ្ញតរំ ឥត្ថឹ ឯតទវោច—  “សទ្ធាសិ ត្វំ, ភគិនិ. អបិ ច យំ សាមិកស្ស ទេសិ តំ នាម្ហាកំ ទេសី”តិ. “កឹ, ភន្តេ”តិ? “មេថុនធម្មន៑”តិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (8)
</Paragraph>

<Paragraph number="1177" book="para">
តេន ខោ បន សមយេន អញ្ញតរោ ភិក្ខុ សារត្តោ អញ្ញតរំ ឥត្ថឹ ឯតទវោច—  “សទ្ធាសិ ត្វំ, ភគិនិ. អបិ ច យំ អគ្គទានំ តំ នាម្ហាកំ ទេសី”តិ. “កឹ, ភន្តេ, អគ្គទានន៑”តិ? “មេថុនធម្មន៑”តិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (9)
</Paragraph>

<Paragraph number="1178" book="para">
តេន ខោ បន សមយេន អញ្ញតរា ឥត្ថី កម្មំ ករោតិ. អញ្ញតរោ ភិក្ខុ សារត្តោ តំ ឥត្ថឹ ឯតទវោច—  “តិដ្ឋ, ភគិនិ, អហំ ករិស្សាមី”តិ …បេ…  និសីទ, ភគិនិ, អហំ ករិស្សាមី”តិ …បេ…  និបជ្ជ, ភគិនិ, អហំ ករិស្សាមី”តិ. សា ន បដិវិជានិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (10–12)

</Paragraph>
</Division>

<Paragraph number="1179" type="center" book="para">
ទុដ្ឋុល្លវាចាសិក្ខាបទំ និដ្ឋិតំ តតិយំ.
</Paragraph>