---
title: "1.1.4 ចតុត្ថបារាជិកសិក្ខាបទ"
tableOfContents: false
sidebar:
  order: 4
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="193" book="para">

<Paragraph number="534" book="para">
តេន សមយេន ពុទ្ធោ ភគវា វេសាលិយំ វិហរតិ មហាវនេ កូដាគារសាលាយំ. តេន ខោ បន សមយេន សម្ពហុលា សន្ទិដ្ឋា សម្ភត្តា ភិក្ខូ វគ្គុមុទាយ នទិយា តីរេ វស្សំ ឧបគច្ឆឹសុ. តេន ខោ បន សមយេន វជ្ជី ទុព្ភិក្ខា ហោតិ ទ្វីហិតិកា សេតដ្ឋិកា សលាកាវុត្តា, ន សុករា ឧញ្ឆេន បគ្គហេន យាបេតុំ. អថ ខោ តេសំ ភិក្ខូនំ ឯតទហោសិ—  “ឯតរហិ ខោ វជ្ជី ទុព្ភិក្ខា ទ្វីហិតិកា សេតដ្ឋិកា សលាកាវុត្តា, ន សុករា ឧញ្ឆេន បគ្គហេន យាបេតុំ. កេន នុ ខោ មយំ ឧបាយេន សមគ្គា សម្មោទមានា អវិវទមានា ផាសុកំ វស្សំ វសេយ្យាម, ន ច បិណ្ឌកេន កិលមេយ្យាមា”តិ?



</Paragraph>

<Paragraph number="535" book="para">
ឯកច្ចេ ឯវមាហំសុ—  “ហន្ទ មយំ, អាវុសោ, គិហីនំ កម្មន្តំ អធិដ្ឋេម, ឯវំ តេ អម្ហាកំ ទាតុំ មញ្ញិស្សន្តិ. ឯវំ មយំ សមគ្គា សម្មោទមានា អវិវទមានា ផាសុកំ វស្សំ វសិស្សាម, ន ច បិណ្ឌកេន កិលមិស្សាមា”តិ.



</Paragraph>

<Paragraph number="536" book="para">
ឯកច្ចេ ឯវមាហំសុ—  “អលំ, អាវុសោ, កឹ គិហីនំ កម្មន្តំ អធិដ្ឋិតេន. ហន្ទ មយំ, អាវុសោ, គិហីនំ ទូតេយ្យំ ហរាម, ឯវំ តេ អម្ហាកំ ទាតុំ មញ្ញិស្សន្តិ. ឯវំ មយំ សមគ្គា សម្មោទមានា អវិវទមានា ផាសុកំ វស្សំ វសិស្សាម, ន ច បិណ្ឌកេន កិលមិស្សាមា”តិ.



</Paragraph>

<Paragraph number="537" book="para">
ឯកច្ចេ ឯវមាហំសុ—  “អលំ, អាវុសោ, កឹ គិហីនំ កម្មន្តំ អធិដ្ឋិតេន. កឹ គិហីនំ ទូតេយ្យំ ហដេន. ហន្ទ មយំ, អាវុសោ, គិហីនំ អញ្ញមញ្ញស្ស ឧត្តរិមនុស្សធម្មស្ស វណ្ណំ ភាសិស្សាម—  ‘អសុកោ ភិក្ខុ បឋមស្ស ឈានស្ស លាភី, អសុកោ ភិក្ខុ ទុតិយស្ស ឈានស្ស លាភី, អសុកោ ភិក្ខុ តតិយស្ស ឈានស្ស លាភី, អសុកោ ភិក្ខុ ចតុត្ថស្ស ឈានស្ស លាភី, អសុកោ ភិក្ខុ សោតាបន្នោ, អសុកោ ភិក្ខុ សកទាគាមី, អសុកោ ភិក្ខុ អនាគាមី, អសុកោ ភិក្ខុ អរហា, អសុកោ ភិក្ខុ តេវិជ្ជោ, អសុកោ ភិក្ខុ ឆឡភិញ្ញោ’តិ. ឯវំ តេ អម្ហាកំ ទាតុំ មញ្ញិស្សន្តិ. ឯវំ មយំ សមគ្គា សម្មោទមានា អវិវទមានា ផាសុកំ វស្សំ វសិស្សាម, ន ច បិណ្ឌកេន កិលមិស្សាមា”តិ. “ឯសោយេវ ខោ, អាវុសោ, សេយ្យោ យោ អម្ហាកំ គិហីនំ អញ្ញមញ្ញស្ស ឧត្តរិមនុស្សធម្មស្ស វណ្ណោ ភាសិតោ”តិ.



</Paragraph>

</Division>
<Division number="194" book="para">

<Paragraph number="538" book="para">
អថ ខោ តេ ភិក្ខូ គិហីនំ អញ្ញមញ្ញស្ស ឧត្តរិមនុស្សធម្មស្ស វណ្ណំ ភាសឹសុ—  “អសុកោ ភិក្ខុ បឋមស្ស ឈានស្ស លាភី …បេ…  អសុកោ ភិក្ខុ ឆឡភិញ្ញោ”តិ. អថ ខោ តេ មនុស្សា—  “លាភា វត នោ, សុលទ្ធំ វត នោ, យេសំ នោ ឯវរូបា ភិក្ខូ វស្សំ ឧបគតា; ន វត នោ ឥតោ បុព្ពេ ឯវរូបា ភិក្ខូ វស្សំ ឧបគតា យថយិមេ ភិក្ខូ សីលវន្តោ កល្យាណធម្មា”តិ, តេ ន តាទិសានិ ភោជនានិ អត្តនា បរិភុញ្ជន្តិ មាតាបិតូនំ ទេន្តិ បុត្តទារស្ស ទេន្តិ ទាសកម្មករបោរិសស្ស ទេន្តិ មិត្តាមច្ចានំ ទេន្តិ ញាតិសាលោហិតានំ ទេន្តិ, យាទិសានិ ភិក្ខូនំ ទេន្តិ. តេ ន តាទិសានិ ខាទនីយានិ សាយនីយានិ បានានិ អត្តនា ខាទន្តិ សាយន្តិ បិវន្តិ មាតាបិតូនំ ទេន្តិ បុត្តទារស្ស ទេន្តិ ទាសកម្មករបោរិសស្ស ទេន្តិ មិត្តាមច្ចានំ ទេន្តិ ញាតិសាលោហិតានំ ទេន្តិ, យាទិសានិ ភិក្ខូនំ ទេន្តិ. អថ ខោ តេ ភិក្ខូ វណ្ណវា អហេសុំ បីណិន្ទ្រិយា បសន្នមុខវណ្ណា វិប្បសន្នឆវិវណ្ណា.



</Paragraph>

<Paragraph number="539" book="para">
អាចិណ្ណំ ខោ បនេតំ វស្សំវុដ្ឋានំ ភិក្ខូនំ ភគវន្តំ ទស្សនាយ ឧបសង្កមិតុំ. អថ ខោ តេ ភិក្ខូ វស្សំវុដ្ឋា តេមាសច្ចយេន សេនាសនំ សំសាមេត្វា បត្តចីវរំ អាទាយ យេន វេសាលី តេន បក្កមឹសុ. អនុបុព្ពេន យេន វេសាលី មហាវនំ កូដាគារសាលា យេន ភគវា តេនុបសង្កមឹសុ; ឧបសង្កមិត្វា ភគវន្តំ អភិវាទេត្វា ឯកមន្តំ និសីទឹសុ.



</Paragraph>

<Paragraph number="540" book="para">
តេន ខោ បន សមយេន ទិសាសុ វស្សំវុដ្ឋា ភិក្ខូ កិសា ហោន្តិ លូខា ទុព្ពណ្ណា ឧប្បណ្ឌុប្បណ្ឌុកជាតា ធមនិសន្ថតគត្តា; វគ្គុមុទាតីរិយា បន ភិក្ខូ វណ្ណវា ហោន្តិ បីណិន្ទ្រិយា បសន្នមុខវណ្ណា វិប្បសន្នឆវិវណ្ណា. អាចិណ្ណំ ខោ បនេតំ ពុទ្ធានំ ភគវន្តានំ អាគន្តុកេហិ ភិក្ខូហិ សទ្ធឹ បដិសម្មោទិតុំ. អថ ខោ ភគវា វគ្គុមុទាតីរិយេ ភិក្ខូ ឯតទវោច—  “កច្ចិ, ភិក្ខវេ, ខមនីយំ កច្ចិ យាបនីយំ កច្ចិ សមគ្គា សម្មោទមានា អវិវទមានា ផាសុកំ វស្សំ វសិត្ថ, ន ច បិណ្ឌកេន កិលមិត្ថា”តិ? “ខមនីយំ, ភគវា, យាបនីយំ, ភគវា. សមគ្គា ច មយំ, ភន្តេ, សម្មោទមានា អវិវទមានា ផាសុកំ វស្សំ វសិម្ហា, ន ច បិណ្ឌកេន កិលមិម្ហា”តិ. ជានន្តាបិ តថាគតា បុច្ឆន្តិ, ជានន្តាបិ ន បុច្ឆន្តិ …បេ…  ទ្វីហាការេហិ ពុទ្ធា ភគវន្តោ ភិក្ខូ បដិបុច្ឆន្តិ—  “ធម្មំ វា ទេសេស្សាម, សាវកានំ វា សិក្ខាបទំ បញ្ញបេស្សាមា”តិ.



</Paragraph>

<Paragraph number="541" book="para">
អថ ខោ ភគវា វគ្គុមុទាតីរិយេ ភិក្ខូ ឯតទវោច—  “យថា កថំ បន តុម្ហេ, ភិក្ខវេ, សមគ្គា សម្មោទមានា អវិវទមានា ផាសុកំ វស្សំ វសិត្ថ ន ច បិណ្ឌកេន កិលមិត្ថា”តិ? អថ ខោ តេ ភិក្ខូ ភគវតោ ឯតមត្ថំ អារោចេសុំ. “កច្ចិ បន វោ, ភិក្ខវេ, ភូតន៑”តិ? “អភូតំ, ភគវា”តិ. វិគរហិ ពុទ្ធោ ភគវា—  “អននុច្ឆវិកំ, មោឃបុរិសា, អននុលោមិកំ អប្បតិរូបំ អស្សាមណកំ អកប្បិយំ អករណីយំ. កថញ្ហិ នាម តុម្ហេ, មោឃបុរិសា, ឧទរស្ស ការណា គិហីនំ អញ្ញមញ្ញស្ស ឧត្តរិមនុស្សធម្មស្ស វណ្ណំ ភាសិស្សថ. វរំ តុម្ហេហិ, មោឃបុរិសា, តិណ្ហេន គោវិកន្តនេន កុច្ឆិ បរិកន្តោ, ន ត្វេវ ឧទរស្ស ការណា គិហីនំ អញ្ញមញ្ញស្ស ឧត្តរិមនុស្សធម្មស្ស វណ្ណោ ភាសិតោ. តំ កិស្ស ហេតុ? តតោនិទានញ្ហិ, មោឃបុរិសា, មរណំ វា និគច្ឆេយ្យ មរណមត្តំ វា ទុក្ខំ, ន ត្វេវ តប្បច្ចយា កាយស្ស ភេទា បរំ មរណា អបាយំ ទុគ្គតឹ វិនិបាតំ និរយំ ឧបបជ្ជេយ្យ. ឥតោនិទានញ្ច ខោ, មោឃបុរិសា, កាយស្ស ភេទា បរំ មរណា អបាយំ ទុគ្គតឹ វិនិបាតំ និរយំ ឧបបជ្ជេយ្យ. នេតំ, មោឃបុរិសា, អប្បសន្នានំ វា បសាទាយ …បេ…  វិគរហិត្វា ធម្មឹ កថំ កត្វា ភិក្ខូ អាមន្តេសិ—



</Paragraph>

</Division>
<Division number="195" book="para">

<Paragraph number="542" book="para">
“បញ្ចិមេ, ភិក្ខវេ, មហាចោរា សន្តោ សំវិជ្ជមានា លោកស្មឹ. កតមេ បញ្ច? ឥធ, ភិក្ខវេ, ឯកច្ចស្ស មហាចោរស្ស ឯវំ ហោតិ—  ‘កុទាស្សុ នាមាហំ សតេន វា សហស្សេន វា បរិវុតោ គាមនិគមរាជធានីសុ អាហិណ្ឌិស្សាមិ ហនន្តោ ឃាតេន្តោ ឆិន្ទន្តោ ឆេទាបេន្តោ បចន្តោ បាចេន្តោ’តិ. សោ អបរេន សមយេន សតេន វា សហស្សេន វា បរិវុតោ គាមនិគមរាជធានីសុ អាហិណ្ឌតិ ហនន្តោ ឃាតេន្តោ ឆិន្ទន្តោ ឆេទាបេន្តោ បចន្តោ បាចេន្តោ. ឯវមេវ ខោ, ភិក្ខវេ, ឥធេកច្ចស្ស បាបភិក្ខុនោ ឯវំ ហោតិ—  ‘កុទាស្សុ នាមាហំ សតេន វា សហស្សេន វា បរិវុតោ គាមនិគមរាជធានីសុ ចារិកំ ចរិស្សាមិ សក្កតោ គរុកតោ មានិតោ បូជិតោ អបចិតោ គហដ្ឋានញ្ចេវ បព្ពជិតានញ្ច, លាភី ចីវរបិណ្ឌបាតសេនាសនគិលានប្បច្ចយភេសជ្ជបរិក្ខារានន៑’តិ. សោ អបរេន សមយេន សតេន វា សហស្សេន វា បរិវុតោ គាមនិគមរាជធានីសុ ចារិកំ ចរតិ សក្កតោ គរុកតោ មានិតោ បូជិតោ អបចិតោ គហដ្ឋានញ្ចេវ បព្ពជិតានញ្ច, លាភី ចីវរបិណ្ឌបាតសេនាសនគិលានប្បច្ចយភេសជ្ជបរិក្ខារានំ. អយំ, ភិក្ខវេ, បឋមោ មហាចោរោ សន្តោ សំវិជ្ជមានោ លោកស្មឹ. (1)



</Paragraph>

<Paragraph number="543" book="para">
បុន ចបរំ, ភិក្ខវេ, ឥធេកច្ចោ បាបភិក្ខុ តថាគតប្បវេទិតំ ធម្មវិនយំ បរិយាបុណិត្វា អត្តនោ ទហតិ. អយំ, ភិក្ខវេ, ទុតិយោ មហាចោរោ សន្តោ សំវិជ្ជមានោ លោកស្មឹ. (2)



</Paragraph>

<Paragraph number="544" book="para">
បុន ចបរំ, ភិក្ខវេ, ឥធេកច្ចោ បាបភិក្ខុ សុទ្ធំ ព្រហ្មចារឹ បរិសុទ្ធំ ព្រហ្មចរិយំ ចរន្តំ អមូលកេន អព្រហ្មចរិយេន អនុទ្ធំសេតិ. អយំ, ភិក្ខវេ, តតិយោ មហាចោរោ សន្តោ សំវិជ្ជមានោ លោកស្មឹ. (3)



</Paragraph>

<Paragraph number="545" book="para">
បុន ចបរំ, ភិក្ខវេ, ឥធេកច្ចោ បាបភិក្ខុ យានិ តានិ សំឃស្ស គរុភណ្ឌានិ គរុបរិក្ខារានិ, សេយ្យថិទំ—  អារាមោ អារាមវត្ថុ វិហារោ វិហារវត្ថុ មញ្ចោ បីឋំ ភិសិ ពិព្ពោហនំ លោហកុម្ភី លោហភាណកំ លោហវារកោ លោហកដាហំ វាសិ បរសុ កុឋារី កុទាលោ និខាទនំ វល្លិ វេឡុ មុញ្ជំ បព្ពជំ តិណំ មត្តិកា ទារុភណ្ឌំ មត្តិកាភណ្ឌំ, តេហិ គិហឹ សង្គណ្ហាតិ ឧបលាបេតិ. អយំ, ភិក្ខវេ, ចតុត្ថោ មហាចោរោ សន្តោ សំវិជ្ជមានោ លោកស្មឹ. (4)



</Paragraph>

<Paragraph number="546" book="para">
សទេវកេ, ភិក្ខវេ, លោកេ សមារកេ សព្រហ្មកេ សស្សមណព្រាហ្មណិយា បជាយ សទេវមនុស្សាយ អយំ អគ្គោ មហាចោរោ យោ អសន្តំ អភូតំ ឧត្តរិមនុស្សធម្មំ ឧល្លបតិ. តំ កិស្ស ហេតុ? ថេយ្យាយ វោ, ភិក្ខវេ, រដ្ឋបិណ្ឌោ ភុត្តោ”តិ. (5)



</Paragraph>

<Paragraph number="547" type="verses" book="para">
_អញ្ញថា សន្តមត្តានំ,_  
_អញ្ញថា យោ បវេទយេ;_  
_និកច្ច កិតវស្សេវ,_  
_ភុត្តំ ថេយ្យេន តស្ស តំ._  




</Paragraph>

<Paragraph number="548" type="verses" book="para">
_កាសាវកណ្ឋា ពហវោ,_  
_បាបធម្មា អសញ្ញតា;_  
_បាបា បាបេហិ កម្មេហិ,_  
_និរយំ តេ ឧបបជ្ជរេ._  




</Paragraph>

<Paragraph number="549" type="verses" book="para">
_សេយ្យោ អយោគុឡោ ភុត្តោ,_  
_តត្តោ អគ្គិសិខូបមោ;_  
_យញ្ចេ ភុញ្ជេយ្យ ទុស្សីលោ,_  
_រដ្ឋបិណ្ឌំ អសញ្ញតោតិ._  




</Paragraph>

<Paragraph number="550" book="para">
អថ ខោ ភគវា វគ្គុមុទាតីរិយេ ភិក្ខូ អនេកបរិយាយេន វិគរហិត្វា ទុព្ភរតាយ ទុប្បោសតាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—



</Paragraph>

<Paragraph number="551" book="para">
<Emphasis>“យោ បន ភិក្ខុ អនភិជានំ ឧត្តរិមនុស្សធម្មំ អត្តុបនាយិកំ អលមរិយញាណទស្សនំ សមុទាចរេយ្យ—  ‘ឥតិ ជានាមិ ឥតិ បស្សាមី’តិ, តតោ អបរេន សមយេន សមនុគ្គាហីយមានោ វា អសមនុគ្គាហីយមានោ វា អាបន្នោ វិសុទ្ធាបេក្ខោ ឯវំ វទេយ្យ—  ‘អជានមេវំ, អាវុសោ, អវចំ ជានាមិ</Emphasis>, <Emphasis>អបស្សំ បស្សាមិ. តុច្ឆំ មុសា វិលបិន៑’តិ, អយម្បិ បារាជិកោ ហោតិ អសំវាសោ”</Emphasis>តិ.



</Paragraph>

<Paragraph number="552" book="para">
ឯវញ្ចិទំ ភគវតា ភិក្ខូនំ សិក្ខាបទំ បញ្ញត្តំ ហោតិ.



</Paragraph>

</Division>
<Division number="196" book="para">

<Paragraph number="553" book="para">
តេន ខោ បន សមយេន សម្ពហុលា ភិក្ខូ អទិដ្ឋេ ទិដ្ឋសញ្ញិនោ អបត្តេ បត្តសញ្ញិនោ អនធិគតេ អធិគតសញ្ញិនោ អសច្ឆិកតេ សច្ឆិកតសញ្ញិនោ អធិមានេន អញ្ញំ ព្យាករឹសុ. តេសំ អបរេន សមយេន រាគាយបិ ចិត្តំ នមតិ ទោសាយបិ ចិត្តំ នមតិ មោហាយបិ ចិត្តំ នមតិ. តេសំ កុក្កុច្ចំ អហោសិ—  “ភគវតា សិក្ខាបទំ បញ្ញត្តំ. មយញ្ចម្ហ អទិដ្ឋេ ទិដ្ឋសញ្ញិនោ អបត្តេ បត្តសញ្ញិនោ អនធិគតេ អធិគតសញ្ញិនោ អសច្ឆិកតេ សច្ឆិកតសញ្ញិនោ, អធិមានេន អញ្ញំ ព្យាករិម្ហា. កច្ចិ នុ ខោ មយំ បារាជិកំ អាបត្តឹ អាបន្នា”តិ? តេ អាយស្មតោ អានន្ទស្ស ឯតមត្ថំ អារោចេសុំ. អាយស្មា អានន្ទោ ភគវតោ ឯតមត្ថំ អារោចេសិ. “ហោន្តិ យេ តេ, អានន្ទ, ភិក្ខូ អទិដ្ឋេ ទិដ្ឋសញ្ញិនោ អបត្តេ បត្តសញ្ញិនោ អនធិគតេ អធិគតសញ្ញិនោ អសច្ឆិកតេ សច្ឆិកតសញ្ញិនោ អធិមានេន អញ្ញំ ព្យាករោន្តិ. តញ្ច ខោ ឯតំ អព្ពោហារិកន៑”តិ.



</Paragraph>

<Paragraph number="554" book="para">
“ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—



</Paragraph>

</Division>
<Division number="197" book="para">

<Paragraph number="555" book="para">
<Emphasis>“យោ បន ភិក្ខុ អនភិជានំ ឧត្តរិមនុស្សធម្មំ អត្តុបនាយិកំ អលមរិយញាណទស្សនំ សមុទាចរេយ្យ—  ‘ឥតិ ជានាមិ ឥតិ បស្សាមី’តិ, តតោ អបរេន សមយេន សមនុគ្គាហីយមានោ វា អសមនុគ្គាហីយមានោ វា អាបន្នោ វិសុទ្ធាបេក្ខោ ឯវំ វទេយ្យ—  ‘អជានមេវំ, អាវុសោ, អវចំ ជានាមិ, អបស្សំ បស្សាមិ. តុច្ឆំ មុសា វិលបិន៑’តិ, អញ្ញត្រ អធិមានា, អយម្បិ បារាជិកោ ហោតិ អសំវាសោ”</Emphasis>តិ. (*4*:<Emphasis>4</Emphasis>)



</Paragraph>

</Division>
<Division number="198" book="para">

<Paragraph number="556" book="para">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.



</Paragraph>

<Paragraph number="557" book="para">
<Emphasis>អនភិជានន៑</Emphasis>តិ អសន្តំ អភូតំ អសំវិជ្ជមានំ អជានន្តោ អបស្សន្តោ អត្តនិ កុសលំ ធម្មំ—  អត្ថិ មេ កុសលោ ធម្មោតិ.



</Paragraph>

<Paragraph number="558" book="para">
<Emphasis>ឧត្តរិមនុស្សធម្មោ</Emphasis> នាម ឈានំ វិមោក្ខោ សមាធិ សមាបត្តិ ញាណទស្សនំ មគ្គភាវនា ផលសច្ឆិកិរិយា កិលេសប្បហានំ វិនីវរណតា ចិត្តស្ស សុញ្ញាគារេ អភិរតិ.



</Paragraph>

<Paragraph number="559" book="para">
<Emphasis>អត្តុបនាយិកន៑</Emphasis>តិ តេ វា កុសលេ ធម្មេ អត្តនិ ឧបនេតិ អត្តានំ វា តេសុ កុសលេសុ ធម្មេសុ ឧបនេតិ.



</Paragraph>

<Paragraph number="560" book="para">
<Emphasis>ញាណន៑</Emphasis>តិ តិស្សោ វិជ្ជា. <Emphasis>ទស្សនន៑</Emphasis>តិ យំ ញាណំ តំ ទស្សនំ, យំ ទស្សនំ តំ ញាណំ.



</Paragraph>

<Paragraph number="561" book="para">
<Emphasis>សមុទាចរេយ្យា</Emphasis>តិ អារោចេយ្យ ឥត្ថិយា វា បុរិសស្ស វា គហដ្ឋស្ស វា បព្ពជិតស្ស វា.



</Paragraph>

<Paragraph number="562" book="para">
<Emphasis>ឥតិ ជានាមិ ឥតិ បស្សាមី</Emphasis>តិ ជានាមហំ ឯតេ ធម្មេ, បស្សាមហំ ឯតេ ធម្មេ អត្ថិ ច ឯតេ ធម្មា មយិ, អហញ្ច ឯតេសុ ធម្មេសុ សន្ទិស្សាមីតិ.



</Paragraph>

<Paragraph number="563" book="para">
<Emphasis>តតោ អបរេន សមយេនា</Emphasis>តិ យស្មឹ ខណេ សមុទាចិណ្ណំ ហោតិ តំ ខណំ តំ លយំ តំ មុហុត្តំ វីតិវត្តេ.



</Paragraph>

<Paragraph number="564" book="para">
<Emphasis>សមនុគ្គាហីយមានោ</Emphasis>តិ យំ វត្ថុ បដិញ្ញាតំ ហោតិ តស្មឹ វត្ថុស្មឹ សមនុគ្គាហីយមានោ—  “កិន្តេ អធិគតំ, កិន្តិ តេ អធិគតំ, កទា តេ អធិគតំ, កត្ថ តេ អធិគតំ, កតមេ តេ កិលេសា បហីនា, កតមេសំ ត្វំ ធម្មានំ លាភី”តិ.



</Paragraph>

<Paragraph number="565" book="para">
<Emphasis>អសមនុគ្គាហីយមានោ</Emphasis>តិ ន កេនចិ វុច្ចមានោ.



</Paragraph>

<Paragraph number="566" book="para">
<Emphasis>អាបន្នោ</Emphasis>តិ បាបិច្ឆោ ឥច្ឆាបកតោ អសន្តំ អភូតំ ឧត្តរិមនុស្សធម្មំ ឧល្លបិត្វា បារាជិកំ អាបត្តឹ អាបន្នោ ហោតិ.



</Paragraph>

<Paragraph number="567" book="para">
<Emphasis>វិសុទ្ធាបេក្ខោ</Emphasis>តិ គិហី វា ហោតុកាមោ ឧបាសកោ វា ហោតុកាមោ អារាមិកោ វា ហោតុកាមោ សាមណេរោ វា ហោតុកាមោ.



</Paragraph>

<Paragraph number="568" book="para">
<Emphasis>អជានមេវំ, អាវុសោ, អវចំ—  ជានាមិ, អបស្សំ បស្សាមី</Emphasis>តិ នាហំ ឯតេ ធម្មេ ជានាមិ, នាហំ ឯតេ ធម្មេ បស្សាមិ, នត្ថិ ច ឯតេ ធម្មា មយិ, ន ចាហំ ឯតេសុ ធម្មេសុ សន្ទិស្សាមីតិ.



</Paragraph>

<Paragraph number="569" book="para">
<Emphasis>តុច្ឆំ មុសា វិលបិន៑</Emphasis>តិ តុច្ឆកំ មយា ភណិតំ, មុសា មយា ភណិតំ, អភូតំ មយា ភណិតំ, អជានន្តេន មយា ភណិតំ.



</Paragraph>

<Paragraph number="570" book="para">
<Emphasis>អញ្ញត្រ អធិមានា</Emphasis>តិ ឋបេត្វា អធិមានំ.



</Paragraph>

<Paragraph number="571" book="para">
<Emphasis>អយម្បី</Emphasis>តិ បុរិមេ ឧបាទាយ វុច្ចតិ.



</Paragraph>

<Paragraph number="572" book="para">
<Emphasis>បារាជិកោ ហោតី</Emphasis>តិ សេយ្យថាបិ នាម តាលោ មត្ថកច្ឆិន្នោ អភព្ពោ បុន វិរូឡ្ហិយា; ឯវមេវ ភិក្ខុ បាបិច្ឆោ ឥច្ឆាបកតោ អសន្តំ អភូតំ ឧត្តរិមនុស្សធម្មំ ឧល្លបិត្វា អស្សមណោ ហោតិ អសក្យបុត្តិយោ. តេន វុច្ចតិ—  “បារាជិកោ ហោតី”តិ.



</Paragraph>

<Paragraph number="573" book="para">
<Emphasis>អសំវាសោ</Emphasis>តិ សំវាសោ នាម ឯកកម្មំ ឯកុទ្ទេសោ សមសិក្ខតា—  ឯសោ សំវាសោ នាម. សោ តេន សទ្ធឹ នត្ថិ. តេន វុច្ចតិ—  “អសំវាសោ”តិ.



</Paragraph>

</Division>
<Division number="199" book="para">

<Paragraph number="574" book="para">
<Emphasis>ឧត្តរិមនុស្សធម្មោ</Emphasis> នាម ឈានំ វិមោក្ខោ សមាធិ សមាបត្តិ ញាណទស្សនំ មគ្គភាវនា ផលសច្ឆិកិរិយា កិលេសប្បហានំ វិនីវរណតា ចិត្តស្ស សុញ្ញាគារេ អភិរតិ.



</Paragraph>

<Paragraph number="575" book="para">
<Emphasis>ឈានន៑</Emphasis>តិ បឋមំ ឈានំ ទុតិយំ ឈានំ តតិយំ ឈានំ ចតុត្ថំ ឈានំ.



</Paragraph>

<Paragraph number="576" book="para">
<Emphasis>វិមោក្ខោ</Emphasis>តិ សុញ្ញតោ វិមោក្ខោ អនិមិត្តោ វិមោក្ខោ អប្បណិហិតោ វិមោក្ខោ.



</Paragraph>

<Paragraph number="577" book="para">
<Emphasis>សមាធី</Emphasis>តិ សុញ្ញតោ សមាធិ អនិមិត្តោ សមាធិ អប្បណិហិតោ សមាធិ.



</Paragraph>

<Paragraph number="578" book="para">
<Emphasis>សមាបត្តី</Emphasis>តិ សុញ្ញតា សមាបត្តិ អនិមិត្តា សមាបត្តិ អប្បណិហិតា សមាបត្តិ.



</Paragraph>

<Paragraph number="579" book="para">
<Emphasis>ញាណទស្សនន៑</Emphasis>តិ តិស្សោ វិជ្ជា.



</Paragraph>

<Paragraph number="580" book="para">
<Emphasis>មគ្គភាវនា</Emphasis>តិ ចត្តារោ សតិបដ្ឋានា, ចត្តារោ សម្មប្បធានា, ចត្តារោ ឥទ្ធិបាទា, បញ្ចិន្ទ្រិយានិ, បញ្ច ពលានិ, សត្ត ពោជ្ឈង្គា, អរិយោ អដ្ឋង្គិកោ មគ្គោ.



</Paragraph>

<Paragraph number="581" book="para">
<Emphasis>ផលសច្ឆិកិរិយា</Emphasis>តិ សោតាបត្តិផលស្ស សច្ឆិកិរិយា, សកទាគាមិផលស្ស សច្ឆិកិរិយា, អនាគាមិផលស្ស សច្ឆិកិរិយា, អរហត្តស្ស សច្ឆិកិរិយា.



</Paragraph>

<Paragraph number="582" book="para">
<Emphasis>កិលេសប្បហានន៑</Emphasis>តិ រាគស្ស បហានំ ទោសស្ស បហានំ មោហស្ស បហានំ.



</Paragraph>

<Paragraph number="583" book="para">
<Emphasis>វិនីវរណតា ចិត្តស្សា</Emphasis>តិ រាគា ចិត្តំ វិនីវរណតា, ទោសា ចិត្តំ វិនីវរណតា, មោហា ចិត្តំ វិនីវរណតា.



</Paragraph>

<Paragraph number="584" book="para">
<Emphasis>សុញ្ញាគារេ អភិរតី</Emphasis>តិ បឋមេន ឈានេន សុញ្ញាគារេ អភិរតិ, ទុតិយេន ឈានេន សុញ្ញាគារេ អភិរតិ, តតិយេន ឈានេន សុញ្ញាគារេ អភិរតិ, ចតុត្ថេន ឈានេន សុញ្ញាគារេ អភិរតិ.



</Paragraph>

</Division>
<Division number="200" book="para">

<Paragraph number="585" book="para">
តីហាការេហិ បឋមំ ឈានំ សមាបជ្ជិន្តិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ.



</Paragraph>

<Paragraph number="586" book="para">
ចតូហាការេហិ បឋមំ ឈានំ សមាបជ្ជិន្តិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ.



</Paragraph>

<Paragraph number="587" book="para">
បញ្ចហាការេហិ បឋមំ ឈានំ សមាបជ្ជិន្តិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ វិនិធាយ ខន្តឹ.



</Paragraph>

<Paragraph number="588" book="para">
ឆហាការេហិ បឋមំ ឈានំ សមាបជ្ជិន្តិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ.



</Paragraph>

<Paragraph number="589" book="para">
សត្តហាការេហិ បឋមំ ឈានំ សមាបជ្ជិន្តិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.



</Paragraph>

</Division>
<Division number="201" book="para">

<Paragraph number="590" book="para">
តីហាការេហិ បឋមំ ឈានំ សមាបជ្ជាមីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ.



</Paragraph>

<Paragraph number="591" book="para">
ចតូហាការេហិ បឋមំ ឈានំ សមាបជ្ជាមីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ.



</Paragraph>

<Paragraph number="592" book="para">
បញ្ចហាការេហិ បឋមំ ឈានំ សមាបជ្ជាមីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ.



</Paragraph>

<Paragraph number="593" book="para">
ឆហាការេហិ បឋមំ ឈានំ សមាបជ្ជាមីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ.



</Paragraph>

<Paragraph number="594" book="para">
សត្តហាការេហិ បឋមំ ឈានំ សមាបជ្ជាមីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.



</Paragraph>

</Division>
<Division number="202" book="para">

<Paragraph number="595" book="para">
តីហាការេហិ បឋមំ ឈានំ សមាបន្នោតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ.



</Paragraph>

<Paragraph number="596" book="para">
ចតូហាការេហិ បឋមំ ឈានំ សមាបន្នោតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ.



</Paragraph>

<Paragraph number="597" book="para">
បញ្ចហាការេហិ បឋមំ ឈានំ សមាបន្នោតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ.



</Paragraph>

<Paragraph number="598" book="para">
ឆហាការេហិ បឋមំ ឈានំ សមាបន្នោតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ.



</Paragraph>

<Paragraph number="599" book="para">
សត្តហាការេហិ បឋមំ ឈានំ សមាបន្នោតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.



</Paragraph>

</Division>
<Division number="203" book="para">

<Paragraph number="600" book="para">
តីហាការេហិ បឋមស្ស ឈានស្ស លាភិម្ហីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ.



</Paragraph>

<Paragraph number="601" book="para">
ចតូហាការេហិ បឋមស្ស ឈានស្ស លាភិម្ហីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ.



</Paragraph>

<Paragraph number="602" book="para">
បញ្ចហាការេហិ បឋមស្ស ឈានស្ស លាភិម្ហីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ.



</Paragraph>

<Paragraph number="603" book="para">
ឆហាការេហិ បឋមស្ស ឈានស្ស លាភិម្ហីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ.



</Paragraph>

<Paragraph number="604" book="para">
សត្តហាការេហិ បឋមស្ស ឈានស្ស លាភិម្ហីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.



</Paragraph>

</Division>
<Division number="204" book="para">

<Paragraph number="605" book="para">
តីហាការេហិ បឋមស្ស ឈានស្ស វសិម្ហីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ.



</Paragraph>

<Paragraph number="606" book="para">
ចតូហាការេហិ បឋមស្ស ឈានស្ស វសិម្ហីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ.



</Paragraph>

<Paragraph number="607" book="para">
បញ្ចហាការេហិ បឋមស្ស ឈានស្ស វសិម្ហីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ.



</Paragraph>

<Paragraph number="608" book="para">
ឆហាការេហិ បឋមស្ស ឈានស្ស វសិម្ហីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ.



</Paragraph>

<Paragraph number="609" book="para">
សត្តហាការេហិ បឋមស្ស ឈានស្ស វសិម្ហីតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.



</Paragraph>

</Division>
<Division number="205" book="para">

<Paragraph number="610" book="para">
តីហាការេហិ បឋមំ ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ.



</Paragraph>

<Paragraph number="611" book="para">
ចតូហាការេហិ បឋមំ ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ.



</Paragraph>

<Paragraph number="612" book="para">
បញ្ចហាការេហិ បឋមំ ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ.



</Paragraph>

<Paragraph number="613" book="para">
ឆហាការេហិ បឋមំ ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ.



</Paragraph>

<Paragraph number="614" book="para">
សត្តហាការេហិ បឋមំ ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.



</Paragraph>

<Paragraph number="615" book="para">
យថា ឥទំ បឋមំ ឈានំ វិត្ថារិតំ ឯវំ សព្ពម្បិ វិត្ថារេតព្ពំ.



</Paragraph>

</Division>
<Division number="206" book="para">

<Paragraph number="616" book="para">
តីហាការេហិ …បេ…  សត្តហាការេហិ ទុតិយំ ឈានំ …បេ…  តតិយំ ឈានំ …បេ…  ចតុត្ថំ ឈានំ សមាបជ្ជឹ…  សមាបជ្ជាមិ…  សមាបន្នោ…  ចតុត្ថស្ស ឈានស្ស លាភិម្ហិ…  វសិម្ហិ…  ចតុត្ថំ ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.



</Paragraph>

</Division>
<Division number="207" book="para">

<Paragraph number="617" book="para">
តីហាការេហិ សុញ្ញតំ វិមោក្ខំ…  អនិមិត្តំ វិមោក្ខំ…  អប្បណិហិតំ វិមោក្ខំ សមាបជ្ជឹ…  សមាបជ្ជាមិ…  សមាបន្នោ…  អប្បណិហិតស្ស វិមោក្ខស្ស លាភិម្ហិ…  វសិម្ហិ…  អប្បណិហិតោ វិមោក្ខោ សច្ឆិកតោ មយាតិ សម្បជានមុសា ភណន្តស្ស អាបត្តិ បារាជិកស្ស …បេ… .



</Paragraph>

<Paragraph number="618" book="para">
តីហាការេហិ សុញ្ញតំ សមាធឹ…  អនិមិត្តំ សមាធឹ…  អប្បណិហិតំ សមាធឹ សមាបជ្ជឹ…  សមាបជ្ជាមិ…  សមាបន្នោ…  អប្បណិហិតស្ស សមាធិស្ស លាភិម្ហិ…  វសិម្ហិ…  អប្បណិហិតោ សមាធិ សច្ឆិកតោ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="619" book="para">
តីហាការេហិ សុញ្ញតំ សមាបត្តឹ…  អនិមិត្តំ សមាបត្តឹ…  អប្បណិហិតំ សមាបត្តឹ សមាបជ្ជឹ…  សមាបជ្ជាមិ…  សមាបន្នោ…  អប្បណិហិតាយ សមាបត្តិយា លាភិម្ហិ…  វសិម្ហិ…  អប្បណិហិតា សមាបត្តិ សច្ឆិកតា មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="620" book="para">
តីហាការេហិ តិស្សោ វិជ្ជា សមាបជ្ជឹ…  សមាបជ្ជាមិ…  សមាបន្នោ…  តិស្សន្នំ វិជ្ជានំ លាភិម្ហិ…  វសិម្ហិ…  តិស្សោ វិជ្ជា សច្ឆិកតា មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="621" book="para">
តីហាការេហិ ចត្តារោ សតិបដ្ឋានេ…  ចត្តារោ សម្មប្បធានេ…  ចត្តារោ ឥទ្ធិបាទេ សមាបជ្ជឹ…  សមាបជ្ជាមិ…  សមាបន្នោ…  ចតុន្នំ ឥទ្ធិបាទានំ លាភិម្ហិ…  វសិម្ហិ…  ចត្តារោ ឥទ្ធិបាទា សច្ឆិកតា មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="622" book="para">
តីហាការេហិ បញ្ចិន្ទ្រិយានិ…  បញ្ច ពលានិ សមាបជ្ជឹ…  សមាបជ្ជាមិ…  សមាបន្នោ …  បញ្ចន្នំ ពលានំ លាភិម្ហិ…  វសិម្ហិ…  បញ្ចពលានិ សច្ឆិកតានិ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="623" book="para">
តីហាការេហិ សត្ត ពោជ្ឈង្គេ សមាបជ្ជឹ…  សមាបជ្ជាមិ…  សមាបន្នោ…  សត្តន្នំ ពោជ្ឈង្គានំ លាភិម្ហិ…  វសិម្ហិ…  សត្ត ពោជ្ឈង្គា សច្ឆិកតា មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="624" book="para">
តីហាការេហិ អរិយំ អដ្ឋង្គិកំ មគ្គំ សមាបជ្ជឹ…  សមាបជ្ជាមិ…  សមាបន្នោ…  អរិយស្ស អដ្ឋង្គិកស្ស មគ្គស្ស លាភិម្ហិ…  វសិម្ហិ…  អរិយោ អដ្ឋង្គិកោ មគ្គោ សច្ឆិកតោ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="625" book="para">
តីហាការេហិ សោតាបត្តិផលំ…  សកទាគាមិផលំ…  អនាគាមិផលំ…  អរហត្តំ សមាបជ្ជឹ…  សមាបជ្ជាមិ…  សមាបន្នោ…  អរហត្តស្ស លាភិម្ហិ វសិម្ហិ អរហត្តំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="626" book="para">
តីហាការេហិ រាគោ មេ ចត្តោ វន្តោ មុត្តោ បហីនោ បដិនិស្សដ្ឋោ ឧក្ខេដិតោ សមុក្ខេដិតោតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="627" book="para">
តីហាការេហិ ទោសោ មេ ចត្តោ វន្តោ មុត្តោ បហីនោ បដិនិស្សដ្ឋោ ឧក្ខេដិតោ សមុក្ខេដិតោតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="628" book="para">
តីហាការេហិ មោហោ មេ ចត្តោ វន្តោ មុត្តោ បហីនោ បដិនិស្សដ្ឋោ ឧក្ខេដិតោ សមុក្ខេដិតោតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="629" book="para">
តីហាការេហិ រាគា មេ ចិត្តំ វិនីវរណន្តិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="630" book="para">
តីហាការេហិ ទោសា មេ ចិត្តំ វិនីវរណន្តិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="631" book="para">
តីហាការេហិ …បេ…  សត្តហាការេហិ មោហា មេ ចិត្តំ វិនីវរណន្តិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.




</Paragraph>
</Division>

<Paragraph number="632" type="center" book="para">
សុទ្ធិកំ និដ្ឋិតំ.





</Paragraph>

<Division number="208" book="para">

<Paragraph number="633" book="para">
តីហាការេហិ បឋមញ្ច ឈានំ ទុតិយញ្ច ឈានំ សមាបជ្ជឹ…  សមាបជ្ជាមិ…  សមាបន្នោ…  បឋមស្ស ច ឈានស្ស ទុតិយស្ស ច ឈានស្ស លាភិម្ហិ…  វសិម្ហិ…  បឋមញ្ច ឈានំ ទុតិយញ្ច ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស …បេ… .



</Paragraph>

<Paragraph number="634" book="para">
តីហាការេហិ បឋមញ្ច ឈានំ តតិយញ្ច ឈានំ សមាបជ្ជឹ…  សមាបជ្ជាមិ…  សមាបន្នោ…  បឋមស្ស ច ឈានស្ស តតិយស្ស ច ឈានស្ស លាភិម្ហិ…  វសិម្ហិ…  បឋមញ្ច ឈានំ តតិយញ្ច ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="635" book="para">
តីហាការេហិ បឋមញ្ច ឈានំ ចតុត្ថញ្ច ឈានំ សមាបជ្ជឹ…  សមាបជ្ជាមិ…  សមាបន្នោ…  បឋមស្ស ច ឈានស្ស ចតុត្ថស្ស ច ឈានស្ស លាភិម្ហិ…  វសិម្ហិ…  បឋមញ្ច ឈានំ ចតុត្ថញ្ច ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="636" book="para">
តីហាការេហិ បឋមញ្ច ឈានំ សុញ្ញតញ្ច វិមោក្ខំ…  បឋមញ្ច ឈានំ អនិមិត្តញ្ច វិមោក្ខំ…  បឋមញ្ច ឈានំ អប្បណិហិតញ្ច វិមោក្ខំ សមាបជ្ជឹ…  សមាបជ្ជាមិ…  សមាបន្នោ…  បឋមស្ស ច ឈានស្ស អប្បណិហិតស្ស ច វិមោក្ខស្ស លាភិម្ហិ…  វសិម្ហិ…  បឋមញ្ច ឈានំ អប្បណិហិតោ ច វិមោក្ខោ សច្ឆិកតោ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="637" book="para">
តីហាការេហិ បឋមញ្ច ឈានំ សុញ្ញតញ្ច សមាធឹ…  បឋមញ្ច ឈានំ អនិមិត្តញ្ច សមាធឹ…  បឋមញ្ច ឈានំ អប្បណិហិតញ្ច សមាធឹ សមាបជ្ជឹ…  សមាបជ្ជាមិ…  សមាបន្នោ បឋមស្ស ច ឈានស្ស អប្បណិហិតស្ស ច សមាធិស្ស លាភិម្ហិ…  វសិម្ហិ…  បឋមញ្ច ឈានំ អប្បណិហិតោ ច សមាធិ សច្ឆិកតោ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="638" book="para">
តីហាការេហិ បឋមញ្ច ឈានំ សុញ្ញតញ្ច សមាបត្តឹ…  បឋមញ្ច ឈានំ អនិមិត្តញ្ច សមាបត្តឹ…  បឋមញ្ច ឈានំ អប្បណិហិតញ្ច សមាបត្តឹ សមាបជ្ជឹ…  សមាបជ្ជាមិ…  សមាបន្នោ បឋមស្ស ច ឈានស្ស អប្បណិហិតាយ ច សមាបត្តិយា លាភិម្ហិ…  វសិម្ហិ…  បឋមញ្ច ឈានំ អប្បណិហិតា ច សមាបត្តិ សច្ឆិកតា មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="639" book="para">
តីហាការេហិ បឋមញ្ច ឈានំ តិស្សោ ច វិជ្ជា សមាបជ្ជឹ…  សមាបជ្ជាមិ…  សមាបន្នោ…  បឋមស្ស ច ឈានស្ស តិស្សន្នញ្ច វិជ្ជានំ លាភិម្ហិ…  វសិម្ហិ…  បឋមញ្ច ឈានំ តិស្សោ ច វិជ្ជា សច្ឆិកតា មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="640" book="para">
តីហាការេហិ បឋមញ្ច ឈានំ ចត្តារោ ច សតិបដ្ឋានេ…  បឋមញ្ច ឈានំ ចត្តារោ ច សម្មប្បធានេ…  បឋមញ្ច ឈានំ ចត្តារោ ច ឥទ្ធិបាទេ សមាបជ្ជឹ…  សមាបជ្ជាមិ…  សមាបន្នោ…  បឋមស្ស ច ឈានស្ស ចតុន្នញ្ច ឥទ្ធិបាទានំ លាភិម្ហិ…  វសិម្ហិ…  បឋមញ្ច ឈានំ ចត្តារោ ច ឥទ្ធិបាទា សច្ឆិកតា មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="641" book="para">
តីហាការេហិ បឋមញ្ច ឈានំ បញ្ច ច ឥន្ទ្រិយានិ…  បឋមញ្ច ឈានំ បញ្ច ច ពលានិ សមាបជ្ជឹ…  សមាបជ្ជាមិ…  សមាបន្នោ…  បឋមស្ស ច ឈានស្ស បញ្ចន្នញ្ច ពលានំ លាភិម្ហិ…  វសិម្ហិ…  បឋមញ្ច ឈានំ បញ្ច ច ពលានិ សច្ឆិកតានិ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

</Division>
<Division number="209" book="para">

<Paragraph number="642" book="para">
តីហាការេហិ បឋមញ្ច ឈានំ សត្ត ច ពោជ្ឈង្គេ សមាបជ្ជឹ…  សមាបជ្ជាមិ…  សមាបន្នោ…  បឋមស្ស ច ឈានស្ស សត្តន្នញ្ច ពោជ្ឈង្គានំ លាភិម្ហិ…  វសិម្ហិ…  បឋមញ្ច ឈានំ សត្ត ច ពោជ្ឈង្គា សច្ឆិកតា មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="643" book="para">
តីហាការេហិ បឋមញ្ច ឈានំ អរិយញ្ច អដ្ឋង្គិកំ មគ្គំ សមាបជ្ជឹ…  សមាបជ្ជាមិ…  សមាបន្នោ…  បឋមស្ស ច ឈានស្ស អរិយស្ស ច អដ្ឋង្គិកស្ស មគ្គស្ស លាភិម្ហិ…  វសិម្ហិ…  បឋមញ្ច ឈានំ អរិយោ ច អដ្ឋង្គិកោ មគ្គោ សច្ឆិកតោ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="644" book="para">
តីហាការេហិ បឋមញ្ច ឈានំ សោតាបត្តិផលញ្ច…  បឋមញ្ច ឈានំ សកទាគាមិផលញ្ច…  បឋមញ្ច ឈានំ អនាគាមិផលញ្ច…  បឋមញ្ច ឈានំ អរហត្តញ្ច សមាបជ្ជឹ…  សមាបជ្ជាមិ…  សមាបន្នោ…  បឋមស្ស ច ឈានស្ស អរហត្តស្ស ច លាភិម្ហិ…  វសិម្ហិ…  បឋមញ្ច ឈានំ អរហត្តញ្ច សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="645" book="para">
តីហាការេហិ បឋមញ្ច ឈានំ សមាបជ្ជឹ…  សមាបជ្ជាមិ…  សមាបន្នោ…  បឋមស្ស ច ឈានស្ស លាភិម្ហិ…  វសិម្ហិ…  បឋមញ្ច ឈានំ សច្ឆិកតំ មយា, រាគោ ច មេ ចត្តោ…  ទោសោ ច មេ ចត្តោ…  មោហោ ច មេ ចត្តោ វន្តោ មុត្តោ បហីនោ បដិនិស្សដ្ឋោ ឧក្ខេដិតោ សមុក្ខេដិតោតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="646" book="para">
តីហាការេហិ …បេ…  សត្តហាការេហិ បឋមញ្ច ឈានំ សមាបជ្ជឹ…  សមាបជ្ជាមិ…  សមាបន្នោ…  បឋមស្ស ច ឈានស្ស លាភិម្ហិ…  វសិម្ហិ…  បឋមញ្ច ឈានំ សច្ឆិកតំ មយា, រាគា ច មេ ចិត្តំ វិនីវរណំ…  ទោសា ច មេ ចិត្តំ វិនីវរណំ…  មោហា ច មេ ចិត្តំ វិនីវរណន្តិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.




</Paragraph>
</Division>

<Paragraph number="647" type="center" book="para">
ខណ្ឌចក្កំ និដ្ឋិតំ.





</Paragraph>

<Division number="210" book="para">

<Paragraph number="648" book="para">
តីហាការេហិ ទុតិយញ្ច ឈានំ តតិយញ្ច ឈានំ សមាបជ្ជឹ…  សមាបជ្ជាមិ…  សមាបន្នោ…  ទុតិយស្ស ច ឈានស្ស តតិយស្ស ច ឈានស្ស លាភិម្ហិ…  វសិម្ហិ…  ទុតិយញ្ច ឈានំ តតិយញ្ច ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="649" book="para">
តីហាការេហិ ទុតិយញ្ច ឈានំ ចតុត្ថញ្ច ឈានំ សមាបជ្ជឹ…  សមាបជ្ជាមិ…  សមាបន្នោ…  ទុតិយស្ស ច ឈានស្ស ចតុត្ថស្ស ច ឈានស្ស លាភិម្ហិ…  វសិម្ហិ…  ទុតិយញ្ច ឈានំ ចតុត្ថញ្ច ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="650" book="para">
តីហាការេហិ ទុតិយញ្ច ឈានំ សុញ្ញតញ្ច វិមោក្ខំ…  អនិមិត្តញ្ច វិមោក្ខំ…  អប្បណិហិតញ្ច វិមោក្ខំ…  សុញ្ញតញ្ច សមាធឹ…  អនិមិត្តញ្ច សមាធឹ…  អប្បណិហិតញ្ច សមាធឹ…  សុញ្ញតញ្ច សមាបត្តឹ…  អនិមិត្តញ្ច សមាបត្តឹ…  អប្បណិហិតញ្ច សមាបត្តឹ…  តិស្សោ ច វិជ្ជា…  ចត្តារោ ច សតិបដ្ឋានេ…  ចត្តារោ ច សម្មប្បធានេ…  ចត្តារោ ច ឥទ្ធិបាទេ…  បញ្ច ច ឥន្ទ្រិយានិ…  បញ្ច ច ពលានិ…  សត្ត ច ពោជ្ឈង្គេ…  អរិយញ្ច អដ្ឋង្គិកំ មគ្គំ…  សោតាបត្តិផលញ្ច…  សកទាគាមិផលញ្ច…  អនាគាមិផលញ្ច…  អរហត្តញ្ច សមាបជ្ជឹ…  សមាបជ្ជាមិ…  សមាបន្នោ…  ទុតិយស្ស ច ឈានស្ស អរហត្តស្ស ច លាភិម្ហិ…  វសិម្ហិ…  ទុតិយញ្ច ឈានំ អរហត្តញ្ច សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="651" book="para">
តីហាការេហិ ទុតិយញ្ច ឈានំ សមាបជ្ជឹ…  សមាបជ្ជាមិ…  សមាបន្នោ…  ទុតិយស្ស ច ឈានស្ស លាភិម្ហិ…  វសិម្ហិ…  ទុតិយញ្ច ឈានំ សច្ឆិកតំ មយា, រាគោ ច មេ ចត្តោ…  ទោសោ ច មេ ចត្តោ…  មោហោ ច មេ ចត្តោ វន្តោ មុត្តោ បហីនោ បដិនិស្សដ្ឋោ ឧក្ខេដិតោ សមុក្ខេដិតោ. រាគា ច មេ ចិត្តំ វិនីវរណំ…  ទោសា ច មេ ចិត្តំ វិនីវរណំ…  មោហា ច មេ ចិត្តំ វិនីវរណន្តិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="652" book="para">
តីហាការេហិ …បេ…  សត្តហាការេហិ ទុតិយញ្ច ឈានំ បឋមញ្ច ឈានំ សមាបជ្ជឹ…  សមាបជ្ជាមិ…  សមាបន្នោ…  ទុតិយស្ស ច ឈានស្ស បឋមស្ស ច ឈានស្ស លាភិម្ហិ…  វសិម្ហិ…  ទុតិយញ្ច ឈានំ បឋមញ្ច ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស …បេ…  វិនិធាយ ភាវំ.




</Paragraph>
</Division>

<Paragraph number="653" type="center" book="para">
ពទ្ធចក្កំ.





</Paragraph>

<Paragraph number="654" type="center" book="para">
ឯវំ ឯកេកំ មូលំ កាតុន ពទ្ធចក្កំ បរិវត្តកំ កត្តព្ពំ.




</Paragraph>

<Paragraph number="655" type="center" book="para">
ឥទំ សំខិត្តំ.





</Paragraph>

<Division number="211" book="para">

<Paragraph number="656" book="para">
តីហាការេហិ តតិយញ្ច ឈានំ ចតុត្ថញ្ច ឈានំ …បេ…  តតិយញ្ច ឈានំ អរហត្តញ្ច សមាបជ្ជឹ…  សមាបជ្ជាមិ…  សមាបន្នោ…  តតិយស្ស ច ឈានស្ស អរហត្តស្ស ច លាភិម្ហិ…  វសិម្ហិ…  តតិយញ្ច ឈានំ អរហត្តញ្ច សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="657" book="para">
តីហាការេហិ តតិយញ្ច ឈានំ សមាបជ្ជឹ…  សមាបជ្ជាមិ…  សមាបន្នោ…  តតិយស្ស ច ឈានស្ស លាភិម្ហិ…  វសិម្ហិ…  តតិយញ្ច ឈានំ សច្ឆិកតំ មយា, រាគោ ច មេ ចត្តោ…  ទោសោ ច មេ ចត្តោ…  មោហោ ច មេ ចត្តោ វន្តោ មុត្តោ បហីនោ បដិនិស្សដ្ឋោ ឧក្ខេដិតោ សមុក្ខេដិតោ. រាគា ច មេ ចិត្តំ វិនីវរណំ…  ទោសា ច មេ ចិត្តំ វិនីវរណំ…  មោហា ច មេ ចិត្តំ វិនីវរណន្តិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="658" book="para">
តីហាការេហិ តតិយញ្ច ឈានំ បឋមញ្ច ឈានំ…  តតិយញ្ច ឈានំ ទុតិយញ្ច ឈានំ សមាបជ្ជឹ…  សមាបជ្ជាមិ…  សមាបន្នោ…  តតិយស្ស ច ឈានស្ស ទុតិយស្ស ច ឈានស្ស លាភិម្ហិ…  វសិម្ហិ…  តតិយញ្ច ឈានំ ទុតិយញ្ច ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="659" book="para">
តីហាការេហិ មោហា ច មេ ចិត្តំ វិនីវរណំ បឋមញ្ច ឈានំ …បេ…  ទុតិយញ្ច ឈានំ…  តតិយញ្ច ឈានំ…  ចតុត្ថញ្ច ឈានំ សមាបជ្ជឹ សមាបជ្ជាមិ…  សមាបន្នោ…  មោហា ច មេ ចិត្តំ វិនីវរណំ ចតុត្ថស្ស ច ឈានស្ស លាភិម្ហិ…  វសិម្ហិ…  មោហា ច មេ ចិត្តំ វិនីវរណំ ចតុត្ថញ្ច ឈានំ សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

</Division>
<Division number="212" book="para">

<Paragraph number="660" book="para">
តីហាការេហិ មោហា ច មេ ចិត្តំ វិនីវរណំ សុញ្ញតញ្ច វិមោក្ខំ…  អនិមិត្តញ្ច វិមោក្ខំ…  អប្បណិហិតញ្ច វិមោក្ខំ សមាបជ្ជឹ…  សមាបជ្ជាមិ…  សមាបន្នោ…  មោហា ច មេ ចិត្តំ វិនីវរណំ អប្បណិហិតស្ស ច វិមោក្ខស្ស លាភិម្ហិ…  វសិម្ហិ…  មោហា ច មេ ចិត្តំ វិនីវរណំ អប្បណិហិតោ ច វិមោក្ខោ សច្ឆិកតោ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="661" book="para">
តីហាការេហិ មោហា ច មេ ចិត្តំ វិនីវរណំ សុញ្ញតញ្ច សមាធឹ…  អនិមិត្តញ្ច សមាធឹ…  អប្បណិហិតញ្ច សមាធឹ សមាបជ្ជឹ…  សមាបជ្ជាមិ…  សមាបន្នោ…  មោហា ច មេ ចិត្តំ វិនីវរណំ អប្បណិហិតស្ស ច សមាធិស្ស លាភិម្ហិ…  វសិម្ហិ…  មោហា ច មេ ចិត្តំ វិនីវរណំ អប្បណិហិតោ ច សមាធិ សច្ឆិកតោ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="662" book="para">
តីហាការេហិ មោហា ច មេ ចិត្តំ វិនីវរណំ សុញ្ញតញ្ច សមាបត្តឹ…  អនិមិត្តញ្ច សមាបត្តឹ…  អប្បណិហិតញ្ច សមាបត្តឹ សមាបជ្ជឹ…  សមាបជ្ជាមិ…  សមាបន្នោ…  មោហា ច មេ ចិត្តំ វិនីវរណំ អប្បណិហិតាយ ច សមាបត្តិយា លាភិម្ហិ…  វសិម្ហិ…  មោហា ច មេ ចិត្តំ វិនីវរណំ អប្បណិហិតា ច សមាបត្តិ សច្ឆិកតា មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="663" book="para">
តីហាការេហិ មោហា ច មេ ចិត្តំ វិនីវរណំ តិស្សោ ច វិជ្ជា សមាបជ្ជឹ…  សមាបជ្ជាមិ…  សមាបន្នោ…  មោហា ច មេ ចិត្តំ វិនីវរណំ តិស្សន្នញ្ច វិជ្ជានំ លាភិម្ហិ…  វសិម្ហិ…  មោហា ច មេ ចិត្តំ វិនីវរណំ តិស្សោ ច វិជ្ជា សច្ឆិកតា មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="664" book="para">
តីហាការេហិ មោហា ច មេ ចិត្តំ វិនីវរណំ ចត្តារោ ច សតិបដ្ឋានេ…  ចត្តារោ ច សម្មប្បធានេ…  ចត្តារោ ច ឥទ្ធិបាទេ សមាបជ្ជឹ…  សមាបជ្ជាមិ…  សមាបន្នោ…  មោហា ច មេ ចិត្តំ វិនីវរណំ ចតុន្នញ្ច ឥទ្ធិបាទានំ លាភិម្ហិ…  វសិម្ហិ…  មោហា ច មេ ចិត្តំ វិនីវរណំ ចត្តារោ ច ឥទ្ធិបាទា សច្ឆិកតា មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

</Division>
<Division number="213" book="para">

<Paragraph number="665" book="para">
តីហាការេហិ មោហា ច មេ ចិត្តំ វិនីវរណំ បញ្ច ច ឥន្ទ្រិយានិ…  បញ្ច ច ពលានិ សមាបជ្ជឹ…  សមាបជ្ជាមិ…  សមាបន្នោ…  មោហា ច មេ ចិត្តំ វិនីវរណំ បញ្ចន្នញ្ច ពលានំ លាភិម្ហិ…  វសិម្ហិ…  មោហា ច មេ ចិត្តំ វិនីវរណំ បញ្ច ច ពលានិ សច្ឆិកតានិ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="666" book="para">
តីហាការេហិ មោហា ច មេ ចិត្តំ វិនីវរណំ សត្ត ច ពោជ្ឈង្គេ សមាបជ្ជឹ…  សមាបជ្ជាមិ…  សមាបន្នោ…  មោហា ច មេ ចិត្តំ វិនីវរណំ សត្តន្នញ្ច ពោជ្ឈង្គានំ លាភិម្ហិ…  វសិម្ហិ…  មោហា ច មេ ចិត្តំ វិនីវរណំ សត្ត ច ពោជ្ឈង្គា សច្ឆិកតា មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="667" book="para">
តីហាការេហិ មោហា ច មេ ចិត្តំ វិនីវរណំ អរិយញ្ច អដ្ឋង្គិកំ មគ្គំ សមាបជ្ជឹ…  សមាបជ្ជាមិ…  សមាបន្នោ…  មោហា ច មេ ចិត្តំ វិនីវរណំ អរិយស្ស ច អដ្ឋង្គិកស្ស មគ្គស្ស លាភិម្ហិ…  វសិម្ហិ…  មោហា ច មេ ចិត្តំ វិនីវរណំ អរិយោ ច អដ្ឋង្គិកោ មគ្គោ សច្ឆិកតោ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="668" book="para">
តីហាការេហិ មោហា ច មេ ចិត្តំ វិនីវរណំ សោតាបត្តិផលញ្ច…  សកទាគាមិផលញ្ច…  អនាគាមិផលញ្ច…  អរហត្តញ្ច សមាបជ្ជឹ…  សមាបជ្ជាមិ…  សមាបន្នោ…  មោហា ច មេ ចិត្តំ វិនីវរណំ អរហត្តស្ស ច លាភិម្ហិ…  វសិម្ហិ…  មោហា ច មេ ចិត្តំ វិនីវរណំ អរហត្តញ្ច សច្ឆិកតំ មយាតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="669" book="para">
តីហាការេហិ មោហា ច មេ ចិត្តំ វិនីវរណំ, រាគោ ច មេ ចត្តោ…  ទោសោ ច មេ ចត្តោ…  មោហោ ច មេ ចត្តោ វន្តោ មុត្តោ បហីនោ បដិនិស្សដ្ឋោ ឧក្ខេដិតោ សមុក្ខេដិតោតិ សម្បជានមុសា ភណន្តស្ស អាបត្តិ បារាជិកស្ស.



</Paragraph>

<Paragraph number="670" book="para">
តីហាការេហិ …បេ…  សត្តហាការេហិ មោហា ច មេ ចិត្តំ វិនីវរណំ រាគា ច មេ ចិត្តំ វិនីវរណំ…  ទោសា ច មេ ចិត្តំ វិនីវរណន្តិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.




</Paragraph>
</Division>

<Paragraph number="671" type="center" book="para">
ឯកមូលកំ និដ្ឋិតំ.





</Paragraph>

<Paragraph number="672" type="center" book="para">
យថា ឯកមូលកំ វិត្ថារិតំ ឯវមេវ ទុមូលកាទិបិ វិត្ថារេតព្ពំ.




</Paragraph>

<Paragraph number="673" type="center" book="para">
ឥទំ សព្ពមូលកំ





</Paragraph>

<Division number="214" book="para">

<Paragraph number="674" book="para">
តីហាការេហិ …បេ…  សត្តហាការេហិ បឋមញ្ច ឈានំ ទុតិយញ្ច ឈានំ តតិយញ្ច ឈានំ ចតុត្ថញ្ច ឈានំ សុញ្ញតញ្ច វិមោក្ខំ អនិមិត្តញ្ច វិមោក្ខំ អប្បណិហិតញ្ច វិមោក្ខំ សុញ្ញតញ្ច សមាធឹ អនិមិត្តញ្ច សមាធឹ អប្បណិហិតញ្ច សមាធឹ សុញ្ញតញ្ច សមាបត្តឹ អនិមិត្តញ្ច សមាបត្តឹ អប្បណិហិតញ្ច សមាបត្តឹ តិស្សោ ច វិជ្ជា ចត្តារោ ច សតិបដ្ឋានេ ចត្តារោ ច សម្មប្បធានេ ចត្តារោ ច ឥទ្ធិបាទេ បញ្ច ច ឥន្ទ្រិយានិ បញ្ច ច ពលានិ សត្ត ច ពោជ្ឈង្គេ អរិយញ្ច អដ្ឋង្គិកំ មគ្គំ សោតាបត្តិផលញ្ច សកទាគាមិផលញ្ច អនាគាមិផលញ្ច អរហត្តញ្ច សមាបជ្ជឹ…  សមាបជ្ជាមិ…  សមាបន្នោ …បេ…  រាគោ ច មេ ចត្តោ, ទោសោ ច មេ ចត្តោ, មោហោ ច មេ ចត្តោ វន្តោ មុត្តោ បហីនោ បដិនិស្សដ្ឋោ ឧក្ខេដិតោ សមុក្ខេដិតោ. រាគា ច មេ ចិត្តំ វិនីវរណំ, ទោសា ច មេ ចិត្តំ វិនីវរណំ, មោហា ច មេ ចិត្តំ វិនីវរណន្តិ សម្បជានមុសា ភណន្តស្ស អាបត្តិ បារាជិកស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.




</Paragraph>
</Division>

<Paragraph number="675" type="center" book="para">
សព្ពមូលកំ និដ្ឋិតំ.

  
សុទ្ធិកវារកថា និដ្ឋិតា.





</Paragraph>

<Division number="215" book="para">

<Paragraph number="676" book="para">
តីហាការេហិ បឋមំ ឈានំ សមាបជ្ជិន្តិ វត្តុកាមោ ទុតិយំ ឈានំ សមាបជ្ជិន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស.



</Paragraph>

<Paragraph number="677" book="para">
តីហាការេហិ បឋមំ ឈានំ សមាបជ្ជិន្តិ វត្តុកាមោ តតិយំ ឈានំ សមាបជ្ជិន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស.



</Paragraph>

<Paragraph number="678" book="para">
តីហាការេហិ បឋមំ ឈានំ សមាបជ្ជិន្តិ វត្តុកាមោ ចតុត្ថំ ឈានំ សមាបជ្ជិន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស.



</Paragraph>

<Paragraph number="679" book="para">
តីហាការេហិ …បេ…  សត្តហាការេហិ បឋមំ ឈានំ សមាបជ្ជិន្តិ វត្តុកាមោ សុញ្ញតំ វិមោក្ខំ…  អនិមិត្តំ វិមោក្ខំ…  អប្បណិហិតំ វិមោក្ខំ…  សុញ្ញតំ សមាធឹ…  អនិមិត្តំ សមាធឹ…  អប្បណិហិតំ សមាធឹ…  សុញ្ញតំ សមាបត្តឹ…  អនិមិត្តំ សមាបត្តឹ…  អប្បណិហិតំ សមាបត្តឹ…  តិស្សោ វិជ្ជា…  ចត្តារោ សតិបដ្ឋានេ…  ចត្តារោ សម្មប្បធានេ…  ចត្តារោ ឥទ្ធិបាទេ…  បញ្ចិន្ទ្រិយានិ…  បញ្ច ពលានិ…  សត្ត ពោជ្ឈង្គេ…  អរិយំ អដ្ឋង្គិកំ មគ្គំ…  សោតាបត្តិផលំ…  សកទាគាមិផលំ…  អនាគាមិផលំ…  អរហត្តំ សមាបជ្ជឹ …បេ…  រាគោ មេ ចត្តោ…  ទោសោ មេ ចត្តោ…  មោហោ មេ ចត្តោ វន្តោ មុត្តោ បហីនោ បដិនិស្សដ្ឋោ ឧក្ខេដិតោ សមុក្ខេដិតោ. រាគា មេ ចិត្តំ វិនីវរណំ…  ទោសា មេ ចិត្តំ វិនីវរណំ…  មោហា មេ ចិត្តំ វិនីវរណន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.




</Paragraph>
</Division>

<Paragraph number="680" type="center" book="para">
វត្ថុវិសារកស្ស ឯកមូលកស្ស ខណ្ឌចក្កំ និដ្ឋិតំ.





</Paragraph>

<Division number="216" book="para">

<Paragraph number="681" book="para">
តីហាការេហិ ទុតិយំ ឈានំ សមាបជ្ជិន្តិ វត្តុកាមោ តតិយំ ឈានំ សមាបជ្ជិន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស.



</Paragraph>

<Paragraph number="682" book="para">
តីហាការេហិ ទុតិយំ ឈានំ សមាបជ្ជិន្តិ វត្តុកាមោ ចតុត្ថំ ឈានំ សមាបជ្ជិន្តិ …បេ…  មោហា មេ ចិត្តំ វិនីវរណន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស.



</Paragraph>

<Paragraph number="683" book="para">
តីហាការេហិ …បេ…  សត្តហាការេហិ ទុតិយំ ឈានំ សមាបជ្ជិន្តិ វត្តុកាមោ បឋមំ ឈានំ សមាបជ្ជិន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស …បេ…  វិនិធាយ ភាវំ.




</Paragraph>
</Division>

<Paragraph number="684" type="center" book="para">
វត្ថុវិសារកស្ស ឯកមូលកស្ស ពទ្ធចក្កំ.

  
មូលំ សំខិត្តំ.





</Paragraph>

<Division number="217" book="para">

<Paragraph number="685" book="para">
តីហាការេហិ មោហា មេ ចិត្តំ វិនីវរណន្តិ វត្តុកាមោ បឋមំ ឈានំ សមាបជ្ជិន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស.



</Paragraph>

<Paragraph number="686" book="para">
តីហាការេហិ …បេ…  សត្តហាការេហិ មោហា មេ ចិត្តំ វិនីវរណន្តិ វត្តុកាមោ ទោសា មេ ចិត្តំ វិនីវរណន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស …បេ…  វិនិធាយ ភាវំ.




</Paragraph>
</Division>

<Paragraph number="687" book="para">
វត្ថុវិសារកស្ស ឯកមូលកំ និដ្ឋិតំ.

  
យថា ឯកមូលកំ វិត្ថារិតំ ឯវមេវ ទុមូលកាទិបិ វិត្ថារេតព្ពំ.

  
ឥទំ សព្ពមូលកំ





</Paragraph>

<Division number="218" book="para">

<Paragraph number="688" book="para">
តីហាការេហិ …បេ…  សត្តហាការេហិ បឋមញ្ច ឈានំ ទុតិយញ្ច ឈានំ តតិយញ្ច ឈានំ ចតុត្ថញ្ច ឈានំ សុញ្ញតញ្ច វិមោក្ខំ អនិមិត្តញ្ច វិមោក្ខំ អប្បណិហិតញ្ច វិមោក្ខំ សុញ្ញតញ្ច សមាធឹ អនិមិត្តញ្ច សមាធឹ អប្បណិហិតញ្ច សមាធឹ សុញ្ញតញ្ច សមាបត្តឹ អនិមិត្តញ្ច សមាបត្តឹ អប្បណិហិតញ្ច សមាបត្តឹ តិស្សោ ច វិជ្ជា ចត្តារោ ច សតិបដ្ឋានេ ចត្តារោ ច សម្មប្បធានេ ចត្តារោ ច ឥទ្ធិបាទេ បញ្ច ច ឥន្ទ្រិយានិ បញ្ច ច ពលានិ សត្ត ច ពោជ្ឈង្គេ អរិយញ្ច អដ្ឋង្គិកំ មគ្គំ សោតាបត្តិផលញ្ច សកទាគាមិផលញ្ច អនាគាមិផលញ្ច អរហត្តញ្ច សមាបជ្ជឹ …បេ…  រាគោ ច មេ ចត្តោ…  ទោសោ ច មេ ចត្តោ…  មោហោ ច មេ ចត្តោ វន្តោ មុត្តោ បហីនោ បដិនិស្សដ្ឋោ ឧក្ខេដិតោ សមុក្ខេដិតោ, រាគា ច មេ ចិត្តំ វិនីវរណំ ទោសា ច មេ ចិត្តំ វិនីវរណន្តិ វត្តុកាមោ មោហា មេ ចិត្តំ វិនីវរណន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស.



</Paragraph>

</Division>
<Division number="219" book="para">

<Paragraph number="689" book="para">
តីហាការេហិ ទុតិយញ្ច ឈានំ តតិយញ្ច ឈានំ ចតុត្ថញ្ច ឈានំ សុញ្ញតញ្ច វិមោក្ខំ អនិមិត្តញ្ច វិមោក្ខំ អប្បណិហិតញ្ច វិមោក្ខំ សុញ្ញតញ្ច សមាធឹ អនិមិត្តញ្ច សមាធឹ អប្បណិហិតញ្ច សមាធឹ សុញ្ញតញ្ច សមាបត្តឹ អនិមិត្តញ្ច សមាបត្តឹ អប្បណិហិតញ្ច សមាបត្តឹ តិស្សោ ច វិជ្ជា ចត្តារោ ច សតិបដ្ឋានេ ចត្តារោ ច សម្មប្បធានេ ចត្តារោ ច ឥទ្ធិបាទេ បញ្ច ច ឥន្ទ្រិយានិ បញ្ច ច ពលានិ សត្ត ច ពោជ្ឈង្គេ អរិយញ្ច អដ្ឋង្គិកំ មគ្គំ សោតាបត្តិផលញ្ច សកទាគាមិផលញ្ច អនាគាមិផលញ្ច អរហត្តញ្ច សមាបជ្ជឹ …បេ…  រាគោ ច មេ ចត្តោ…  ទោសោ ច មេ ចត្តោ…  មោហោ ច មេ ចត្តោ វន្តោ មុត្តោ បហីនោ បដិនិស្សដ្ឋោ ឧក្ខេដិតោ សមុក្ខេដិតោ, រាគា ច មេ ចិត្តំ វិនីវរណំ ទោសា ច មេ ចិត្តំ វិនីវរណំ មោហា ច មេ ចិត្តំ វិនីវរណន្តិ វត្តុកាមោ បឋមំ ឈានំ សមាបជ្ជិន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស.



</Paragraph>

<Paragraph number="690" book="para">
តីហាការេហិ តតិយញ្ច ឈានំ ចតុត្ថញ្ច ឈានំ …បេ…  មោហា ច មេ ចិត្តំ វិនីវរណំ បឋមញ្ច ឈានំ សមាបជ្ជិន្តិ វត្តុកាមោ ទុតិយំ ឈានំ សមាបជ្ជិន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស.



</Paragraph>

<Paragraph number="691" book="para">
តីហាការេហិ …បេ…  សត្តហាការេហិ មោហា ច មេ ចិត្តំ វិនីវរណំ បឋមញ្ច ឈានំ ទុតិយញ្ច ឈានំ តតិយញ្ច ឈានំ ចតុត្ថញ្ច ឈានំ …បេ…  រាគា ច មេ ចិត្តំ វិនីវរណន្តិ វត្តុកាមោ ទោសា មេ ចិត្តំ វិនីវរណន្តិ សម្បជានមុសា ភណន្តស្ស បដិវិជានន្តស្ស អាបត្តិ បារាជិកស្ស; ន បដិវិជានន្តស្ស អាបត្តិ ថុល្លច្ចយស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.




</Paragraph>
</Division>

<Paragraph number="692" book="para">
វត្ថុវិសារកស្ស សព្ពមូលកំ និដ្ឋិតំ.

  
វត្ថុវិសារកស្ស ចក្កបេយ្យាលំ និដ្ឋិតំ.

  
វត្ថុកាមវារកថា និដ្ឋិតា.





</Paragraph>

<Division number="220" book="para">

<Paragraph number="693" book="para">
តីហាការេហិ យោ តេ វិហារេ វសិ សោ ភិក្ខុ បឋមំ ឈានំ សមាបជ្ជិ…  សមាបជ្ជតិ…  សមាបន្នោ…  សោ ភិក្ខុ បឋមស្ស ឈានស្ស លាភី…  វសី…  តេន ភិក្ខុនា បឋមំ ឈានំ សច្ឆិកតន្តិ សម្បជានមុសា ភណន្តស្ស បដិវិជានន្តស្ស អាបត្តិ ថុល្លច្ចយស្ស; ន បដិវិជានន្តស្ស អាបត្តិ ទុក្កដស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ.



</Paragraph>

<Paragraph number="694" book="para">
ចតូហាការេហិ…  បញ្ចហាការេហិ…  ឆហាការេហិ…  សត្តហាការេហិ យោ តេ វិហារេ វសិ សោ ភិក្ខុ បឋមំ ឈានំ សមាបជ្ជិ…  សមាបជ្ជតិ…  សមាបន្នោ…  សោ ភិក្ខុ បឋមស្ស ឈានស្ស លាភី…  វសី…  តេន ភិក្ខុនា បឋមំ ឈានំ សច្ឆិកតន្តិ សម្បជានមុសា ភណន្តស្ស បដិវិជានន្តស្ស អាបត្តិ ថុល្លច្ចយស្ស; ន បដិវិជានន្តស្ស អាបត្តិ ទុក្កដស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.



</Paragraph>

<Paragraph number="695" book="para">
តីហាការេហិ យោ តេ វិហារេ វសិ សោ ភិក្ខុ ទុតិយំ ឈានំ…  តតិយំ ឈានំ…  ចតុត្ថំ ឈានំ…  សុញ្ញតំ វិមោក្ខំ…  អនិមិត្តំ វិមោក្ខំ…  អប្បណិហិតំ វិមោក្ខំ…  សុញ្ញតំ សមាធឹ…  អនិមិត្តំ សមាធឹ…  អប្បណិហិតំ សមាធឹ…  សុញ្ញតំ សមាបត្តឹ…  អនិមិត្តំ សមាបត្តឹ…  អប្បណិហិតំ សមាបត្តឹ…  តិស្សោ វិជ្ជា…  ចត្តារោ សតិបដ្ឋានេ…  ចត្តារោ សម្មប្បធានេ…  ចត្តារោ ឥទ្ធិបាទេ…  បញ្ច ឥន្ទ្រិយានិ…  បញ្ច ពលានិ…  សត្ត ពោជ្ឈង្គេ…  អរិយំ អដ្ឋង្គិកំ មគ្គំ…  សោតាបត្តិផលំ…  សកទាគាមិផលំ…  អនាគាមិផលំ…  អរហត្តំ សមាបជ្ជិ…  សមាបជ្ជតិ…  សមាបន្នោ…  សោ ភិក្ខុ អរហត្តស្ស លាភី…  វសី…  តេន ភិក្ខុនា អរហត្តំ សច្ឆិកតន្តិ សម្បជានមុសា ភណន្តស្ស បដិវិជានន្តស្ស អាបត្តិ ថុល្លច្ចយស្ស; ន បដិវិជានន្តស្ស អាបត្តិ ទុក្កដស្ស.



</Paragraph>

<Paragraph number="696" book="para">
តីហាការេហិ យោ តេ វិហារេ វសិ, តស្ស ភិក្ខុនោ រាគោ ចត្តោ…  ទោសោ ចត្តោ…  មោហោ ចត្តោ វន្តោ មុត្តោ បហីនោ បដិនិស្សដ្ឋោ ឧក្ខេដិតោ សមុក្ខេដិតោតិ សម្បជានមុសា ភណន្តស្ស បដិវិជានន្តស្ស អាបត្តិ ថុល្លច្ចយស្ស; ន បដិវិជានន្តស្ស អាបត្តិ ទុក្កដស្ស.



</Paragraph>

<Paragraph number="697" book="para">
តីហាការេហិ …បេ…  សត្តហាការេហិ យោ តេ វិហារេ វសិ, តស្ស ភិក្ខុនោ រាគា ចិត្តំ វិនីវរណំ…  ទោសា ចិត្តំ វិនីវរណំ…  មោហា ចិត្តំ វិនីវរណន្តិ សម្បជានមុសា ភណន្តស្ស បដិវិជានន្តស្ស អាបត្តិ ថុល្លច្ចយស្ស; ន បដិវិជានន្តស្ស អាបត្តិ ទុក្កដស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.



</Paragraph>

<Paragraph number="698" book="para">
តីហាការេហិ …បេ…  សត្តហាការេហិ យោ តេ វិហារេ វសិ សោ ភិក្ខុ សុញ្ញាគារេ បឋមំ ឈានំ…  ទុតិយំ ឈានំ…  តតិយំ ឈានំ…  ចតុត្ថំ ឈានំ សមាបជ្ជិ…  សមាបជ្ជតិ…  សមាបន្នោ…  សោ ភិក្ខុ សុញ្ញាគារេ ចតុត្ថស្ស ឈានស្ស លាភី…  វសី…  តេន ភិក្ខុនា សុញ្ញាគារេ ចតុត្ថំ ឈានំ សច្ឆិកតន្តិ សម្បជានមុសា ភណន្តស្ស បដិវិជានន្តស្ស អាបត្តិ ថុល្លច្ចយស្ស; ន បដិវិជានន្តស្ស អាបត្តិ ទុក្កដស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ ភណិតស្ស ហោតិ, មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.



</Paragraph>

<Paragraph number="699" book="para">
យថា ឥទំ វិត្ថារិតំ ឯវមេវ សេសានិបិ វិត្ថារេតព្ពានិ.



</Paragraph>

</Division>
<Division number="221" book="para">

<Paragraph number="700" book="para">
តីហាការេហិ …បេ…  សត្តហាការេហិ យោ តេ ចីវរំ បរិភុញ្ជិ…  យោ តេ បិណ្ឌបាតំ បរិភុញ្ជិ…  យោ តេ សេនាសនំ បរិភុញ្ជិ…  យោ តេ គិលានប្បច្ចយភេសជ្ជបរិក្ខារំ បរិភុញ្ជិ សោ ភិក្ខុ សុញ្ញាគារេ ចតុត្ថំ ឈានំ សមាបជ្ជិ…  សមាបជ្ជតិ…  សមាបន្នោ…  សោ ភិក្ខុ សុញ្ញាគារេ ចតុត្ថស្ស ឈានស្ស លាភី…  វសី…  តេន ភិក្ខុនា សុញ្ញាគារេ ចតុត្ថំ ឈានំ សច្ឆិកតន្តិ សម្បជានមុសា ភណន្តស្ស បដិវិជានន្តស្ស អាបត្តិ ថុល្លច្ចយស្ស; ន បដិវិជានន្តស្ស អាបត្តិ ទុក្កដស្ស …បេ…  វិនិធាយ ភាវំ.



</Paragraph>

<Paragraph number="701" book="para">
តីហាការេហិ …បេ…  សត្តហាការេហិ យេន តេ វិហារោ បរិភុត្តោ…  យេន តេ ចីវរំ បរិភុត្តំ…  យេន តេ បិណ្ឌបាតោ បរិភុត្តោ…  យេន តេ សេនាសនំ បរិភុត្តំ…  យេន តេ គិលានប្បច្ចយភេសជ្ជបរិក្ខារោ បរិភុត្តោ…  សោ ភិក្ខុ សុញ្ញាគារេ ចតុត្ថំ ឈានំ សមាបជ្ជិ…  សមាបជ្ជតិ…  សមាបន្នោ…  សោ ភិក្ខុ សុញ្ញាគារេ ចតុត្ថស្ស ឈានស្ស លាភី…  វសី…  តេន ភិក្ខុនា សុញ្ញាគារេ ចតុត្ថំ ឈានំ សច្ឆិកតន្តិ សម្បជានមុសា ភណន្តស្ស បដិវិជានន្តស្ស អាបត្តិ ថុល្លច្ចយស្ស; ន បដិវិជានន្តស្ស អាបត្តិ ទុក្កដស្ស …បេ…  វិនិធាយ ភាវំ.



</Paragraph>

<Paragraph number="702" book="para">
តីហាការេហិ …បេ…  សត្តហាការេហិ យំ ត្វំ អាគម្ម វិហារំ អទាសិ…  ចីវរំ អទាសិ…  បិណ្ឌបាតំ អទាសិ…  សេនាសនំ អទាសិ…  គិលានប្បច្ចយភេសជ្ជបរិក្ខារំ អទាសិ សោ ភិក្ខុ សុញ្ញាគារេ ចតុត្ថំ ឈានំ សមាបជ្ជិ…  សមាបជ្ជតិ…  សមាបន្នោ…  សោ ភិក្ខុ សុញ្ញាគារេ ចតុត្ថស្ស ឈានស្ស លាភី…  វសី…  តេន ភិក្ខុនា សុញ្ញាគារេ ចតុត្ថំ ឈានំ សច្ឆិកតន្តិ សម្បជានមុសា ភណន្តស្ស បដិវិជានន្តស្ស អាបត្តិ ថុល្លច្ចយស្ស; ន បដិវិជានន្តស្ស អាបត្តិ ទុក្កដស្ស—  បុព្ពេវស្ស ហោតិ មុសា ភណិស្សន្តិ, ភណន្តស្ស ហោតិ មុសា ភណាមីតិ, ភណិតស្ស ហោតិ មុសា មយា ភណិតន្តិ, វិនិធាយ ទិដ្ឋឹ, វិនិធាយ ខន្តឹ, វិនិធាយ រុចឹ, វិនិធាយ ភាវំ.




</Paragraph>
</Division>

<Paragraph number="703" book="para">
បេយ្យាលបន្នរសកំ និដ្ឋិតំ.

  
បច្ចយប្បដិសំយុត្តវារកថា និដ្ឋិតា.

  
ឧត្តរិមនុស្សធម្មចក្កបេយ្យាលំ និដ្ឋិតំ.





</Paragraph>

<Division number="222" book="para">

<Paragraph number="704" book="para">
អនាបត្តិ—  អធិមានេន, អនុល្លបនាធិប្បាយស្ស, ឧម្មត្តកស្ស, ខិត្តចិត្តស្ស, វេទនាដ្ដស្ស, អាទិកម្មិកស្សាតិ.

</Paragraph>
</Division>

<TableOfContents book="para" section="1.1.4">
* [1.1.4.1 វិនីតវត្ថុឧទ្ទានគាថា](1-1-4/1-1-4-1)
* [1.1.4.2 វិនីតវត្ថុ](1-1-4/1-1-4-2)
</TableOfContents>