---
title: "1.2.4 អត្តកាមបារិចរិយសិក្ខាបទ"
tableOfContents: false
sidebar:
  order: 8
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="290" book="para">

<Paragraph number="1180" book="para">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អាយស្មា ឧទាយី សាវត្ថិយំ កុលូបកោ ហោតិ, ពហុកានិ កុលានិ ឧបសង្កមតិ. តេន ខោ បន សមយេន អញ្ញតរា ឥត្ថី មតបតិកា អភិរូបា ហោតិ ទស្សនីយា បាសាទិកា. អថ ខោ អាយស្មា ឧទាយី បុព្ពណ្ហសមយំ និវាសេត្វា បត្តចីវរមាទាយ យេន តស្សា ឥត្ថិយា និវេសនំ តេនុបសង្កមិ; ឧបសង្កមិត្វា បញ្ញត្តេ អាសនេ និសីទិ. អថ ខោ សា ឥត្ថី យេនាយស្មា ឧទាយី តេនុបសង្កមិ; ឧបសង្កមិត្វា អាយស្មន្តំ ឧទាយឹ អភិវាទេត្វា ឯកមន្តំ និសីទិ. ឯកមន្តំ និសិន្នំ ខោ តំ ឥត្ថឹ អាយស្មា ឧទាយី ធម្មិយា កថាយ សន្ទស្សេសិ សមាទបេសិ សមុត្តេជេសិ សម្បហំសេសិ. អថ ខោ សា ឥត្ថី អាយស្មតា ឧទាយិនា ធម្មិយា កថាយ សន្ទស្សិតា សមាទបិតា សមុត្តេជិតា សម្បហំសិតា អាយស្មន្តំ ឧទាយឹ ឯតទវោច—  “វទេយ្យាថ, ភន្តេ, យេន អត្ថោ. បដិពលា មយំ អយ្យស្ស ទាតុំ យទិទំ ចីវរបិណ្ឌបាតសេនាសនគិលានប្បច្ចយភេសជ្ជបរិក្ខារន៑”តិ.



</Paragraph>

<Paragraph number="1181" book="para">
“ន ខោ តេ, ភគិនិ, អម្ហាកំ ទុល្លភា យទិទំ ចីវរបិណ្ឌបាតសេនាសនគិលានប្បច្ចយភេសជ្ជបរិក្ខារា. អបិ ច យោ អម្ហាកំ ទុល្លភោ តំ ទេហី”តិ. “កឹ, ភន្តេ”តិ? “មេថុនធម្មន៑”តិ. “អត្ថោ, ភន្តេ”តិ? “អត្ថោ, ភគិនី”តិ. “ឯហិ, ភន្តេ”តិ, ឱវរកំ បវិសិត្វា សាដកំ និក្ខិបិត្វា មញ្ចកេ ឧត្តានា និបជ្ជិ. អថ ខោ អាយស្មា ឧទាយី យេន សា ឥត្ថី តេនុបសង្កមិ; ឧបសង្កមិត្វា—  “កោ ឥមំ វសលំ ទុគ្គន្ធំ អាមសិស្សតី”តិ, និដ្ឋុភិត្វា បក្កាមិ.



</Paragraph>

<Paragraph number="1182" book="para">
អថ ខោ សា ឥត្ថី ឧជ្ឈាយតិ ខិយ្យតិ វិបាចេតិ—  “អលជ្ជិនោ ឥមេ សមណា សក្យបុត្តិយា ទុស្សីលា មុសាវាទិនោ. ឥមេ ហិ នាម ធម្មចារិនោ សមចារិនោ ព្រហ្មចារិនោ សច្ចវាទិនោ សីលវន្តោ កល្យាណធម្មា បដិជានិស្សន្តិ. នត្ថិ ឥមេសំ សាមញ្ញំ នត្ថិ ឥមេសំ ព្រហ្មញ្ញំ, នដ្ឋំ ឥមេសំ សាមញ្ញំ នដ្ឋំ ឥមេសំ ព្រហ្មញ្ញំ, កុតោ ឥមេសំ សាមញ្ញំ កុតោ ឥមេសំ ព្រហ្មញ្ញំ, អបគតា ឥមេ សាមញ្ញា អបគតា ឥមេ ព្រហ្មញ្ញា. កថញ្ហិ នាម សមណោ ឧទាយី មំ សាមំ មេថុនធម្មំ យាចិត្វា, ‘កោ ឥមំ វសលំ ទុគ្គន្ធំ អាមសិស្សតី’តិ និដ្ឋុភិត្វា បក្កមិស្សតិ. កឹ មេ បាបកំ កឹ មេ ទុគ្គន្ធំ, កស្សាហំ កេន ហាយាមី”តិ?



</Paragraph>

<Paragraph number="1183" book="para">
អញ្ញាបិ ឥត្ថិយោ ឧជ្ឈាយន្តិ ខិយ្យន្តិ វិបាចេន្តិ—  “អលជ្ជិនោ ឥមេ សមណា សក្យបុត្តិយា ទុស្សីលា មុសាវាទិនោ …បេ…  កថញ្ហិ នាម សមណោ ឧទាយី ឥមិស្សា សាមំ មេថុនធម្មំ យាចិត្វា, ‘កោ ឥមំ វសលំ ទុគ្គន្ធំ អាមសិស្សតី’តិ និដ្ឋុភិត្វា បក្កមិស្សតិ. កឹ ឥមិស្សា បាបកំ កឹ ឥមិស្សា ទុគ្គន្ធំ, កស្សាយំ កេន ហាយតី”តិ?



</Paragraph>

<Paragraph number="1184" book="para">
អស្សោសុំ ខោ ភិក្ខូ តាសំ ឥត្ថីនំ ឧជ្ឈាយន្តីនំ ខិយ្យន្តីនំ វិបាចេន្តីនំ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាយស្មា ឧទាយី មាតុគាមស្ស សន្តិកេ អត្តកាមបារិចរិយាយ វណ្ណំ ភាសិស្សតី”តិ.



</Paragraph>

<Paragraph number="1185" book="para">
អថ ខោ តេ ភិក្ខូ អាយស្មន្តំ ឧទាយឹ អនេកបរិយាយេន វិគរហិត្វា ភគវតោ ឯតមត្ថំ អារោចេសុំ. អថ ខោ ភគវា ឯតស្មឹ និទានេ ឯតស្មឹ បករណេ ភិក្ខុសំឃំ សន្និបាតាបេត្វា អាយស្មន្តំ ឧទាយឹ បដិបុច្ឆិ—  “សច្ចំ កិរ ត្វំ, ឧទាយិ, មាតុគាមស្ស សន្តិកេ អត្តកាមបារិចរិយាយ វណ្ណំ ភាសសី”តិ? “សច្ចំ, ភគវា”តិ. វិគរហិ ពុទ្ធោ ភគវា—  “អននុច្ឆវិកំ, មោឃបុរិស, អននុលោមិកំ អប្បតិរូបំ អស្សាមណកំ អកប្បិយំ អករណីយំ. កថញ្ហិ នាម ត្វំ, មោឃបុរិស, មាតុគាមស្ស សន្តិកេ អត្តកាមបារិចរិយាយ វណ្ណំ ភាសិស្សសិ. ននុ មយា, មោឃបុរិស, អនេកបរិយាយេន វិរាគាយ ធម្មោ ទេសិតោ នោ សរាគាយ …បេ…  កាមបរិឡាហានំ វូបសមោ អក្ខាតោ? នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—



</Paragraph>

</Division>
<Division number="291" book="para">

<Paragraph number="1186" book="para">
<Emphasis>“យោ បន ភិក្ខុ ឱតិណ្ណោ វិបរិណតេន ចិត្តេន មាតុគាមស្ស សន្តិកេ អត្តកាមបារិចរិយាយ វណ្ណំ ភាសេយ្យ—  ‘ឯតទគ្គំ, ភគិនិ, បារិចរិយានំ យា មាទិសំ សីលវន្តំ កល្យាណធម្មំ ព្រហ្មចារឹ ឯតេន ធម្មេន បរិចរេយ្យាតិ មេថុនុបសំហិតេន’, សំឃាទិសេសោ”</Emphasis>តិ. (*4*:<Emphasis>8</Emphasis>)



</Paragraph>

</Division>
<Division number="292" book="para">

<Paragraph number="1187" book="para">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.



</Paragraph>

<Paragraph number="1188" book="para">
<Emphasis>ឱតិណ្ណោ</Emphasis> នាម សារត្តោ អបេក្ខវា បដិពទ្ធចិត្តោ.



</Paragraph>

<Paragraph number="1189" book="para">
<Emphasis>វិបរិណតន៑</Emphasis>តិ រត្តម្បិ ចិត្តំ វិបរិណតំ, ទុដ្ឋម្បិ ចិត្តំ វិបរិណតំ, មូឡ្ហម្បិ ចិត្តំ វិបរិណតំ. អបិ ច រត្តំ ចិត្តំ ឥមស្មឹ អត្ថេ អធិប្បេតំ វិបរិណតន្តិ.



</Paragraph>

<Paragraph number="1190" book="para">
<Emphasis>មាតុគាមោ</Emphasis> នាម មនុស្សិត្ថី, ន យក្ខី, ន បេតី, ន តិរច្ឆានគតា. វិញ្ញូ បដិពលា សុភាសិតទុព្ភាសិតំ ទុដ្ឋុល្លាទុដ្ឋុល្លំ អាជានិតុំ.



</Paragraph>

<Paragraph number="1191" book="para">
<Emphasis>មាតុគាមស្ស សន្តិកេ</Emphasis>តិ មាតុគាមស្ស សាមន្តា, មាតុគាមស្ស អវិទូរេ.



</Paragraph>

<Paragraph number="1192" book="para">
<Emphasis>អត្តកាមន៑</Emphasis>តិ អត្តនោ កាមំ អត្តនោ ហេតុំ អត្តនោ អធិប្បាយំ អត្តនោ បារិចរិយំ.



</Paragraph>

<Paragraph number="1193" book="para">
<Emphasis>ឯតទគ្គន៑</Emphasis>តិ ឯតំ អគ្គំ ឯតំ សេដ្ឋំ ឯតំ មោក្ខំ ឯតំ ឧត្តមំ ឯតំ បវរំ.



</Paragraph>

<Paragraph number="1194" book="para">
<Emphasis>យា</Emphasis>តិ ខត្តិយី វា ព្រាហ្មណី វា វេស្សី វា សុទ្ទី វា.



</Paragraph>

<Paragraph number="1195" book="para">
<Emphasis>មាទិសន៑</Emphasis>តិ ខត្តិយំ វា ព្រាហ្មណំ វា វេស្សំ វា សុទ្ទំ វា.



</Paragraph>

<Paragraph number="1196" book="para">
<Emphasis>សីលវន្តន៑</Emphasis>តិ បាណាតិបាតា បដិវិរតំ, អទិន្នាទានា បដិវិរតំ, មុសាវាទា បដិវិរតំ.



</Paragraph>

<Paragraph number="1197" book="para">
<Emphasis>ព្រហ្មចារិន៑</Emphasis>តិ មេថុនធម្មា បដិវិរតំ.



</Paragraph>

<Paragraph number="1198" book="para">
<Emphasis>កល្យាណធម្មោ</Emphasis> នាម តេន ច សីលេន តេន ច ព្រហ្មចរិយេន កល្យាណធម្មោ ហោតិ.



</Paragraph>

<Paragraph number="1199" book="para">
<Emphasis>ឯតេន ធម្មេនា</Emphasis>តិ មេថុនធម្មេន.



</Paragraph>

<Paragraph number="1200" book="para">
<Emphasis>បរិចរេយ្យា</Emphasis>តិ អភិរមេយ្យ.



</Paragraph>

<Paragraph number="1201" book="para">
<Emphasis>មេថុនុបសំហិតេនា</Emphasis>តិ មេថុនធម្មប្បដិសំយុត្តេន.



</Paragraph>

<Paragraph number="1202" book="para">
<Emphasis>សំឃាទិសេសោ</Emphasis>តិ …បេ…  តេនបិ វុច្ចតិ “សំឃាទិសេសោ”តិ.



</Paragraph>

</Division>
<Division number="293" book="para">

<Paragraph number="1203" book="para">
ឥត្ថី ច ហោតិ ឥត្ថិសញ្ញី សារត្តោ ច. ភិក្ខុ ច នំ ឥត្ថិយា សន្តិកេ អត្តកាមបារិចរិយាយ វណ្ណំ ភាសតិ, អាបត្តិ សំឃាទិសេសស្ស.



</Paragraph>

<Paragraph number="1204" book="para">
ឥត្ថី ច ហោតិ វេមតិកោ …បេ…  បណ្ឌកសញ្ញី…  បុរិសសញ្ញី…  តិរច្ឆានគតសញ្ញី សារត្តោ ច. ភិក្ខុ ច នំ ឥត្ថិយា សន្តិកេ អត្តកាមបារិចរិយាយ វណ្ណំ ភាសតិ, អាបត្តិ ថុល្លច្ចយស្ស.



</Paragraph>

<Paragraph number="1205" book="para">
បណ្ឌកោ ច ហោតិ បណ្ឌកសញ្ញី សារត្តោ ច. ភិក្ខុ ច នំ បណ្ឌកស្ស សន្តិកេ អត្តកាមបារិចរិយាយ វណ្ណំ ភាសតិ, អាបត្តិ ថុល្លច្ចយស្ស.



</Paragraph>

<Paragraph number="1206" book="para">
បណ្ឌកោ ច ហោតិ វេមតិកោ …បេ…  បុរិសសញ្ញី…  តិរច្ឆានគតសញ្ញី…  ឥត្ថិសញ្ញី សារត្តោ ច. ភិក្ខុ ច នំ បណ្ឌកស្ស សន្តិកេ អត្តកាមបារិចរិយាយ វណ្ណំ ភាសតិ, អាបត្តិ ទុក្កដស្ស.



</Paragraph>

<Paragraph number="1207" book="para">
បុរិសោ ច ហោតិ …បេ…  តិរច្ឆានគតោ ច ហោតិ តិរច្ឆានគតសញ្ញី …បេ…  វេមតិកោ ឥត្ថិសញ្ញី…  បណ្ឌកសញ្ញី…  បុរិសសញ្ញី សារត្តោ ច. ភិក្ខុ ច នំ តិរច្ឆានគតស្ស សន្តិកេ អត្តកាមបារិចរិយាយ វណ្ណំ ភាសតិ, អាបត្តិ ទុក្កដស្ស.



</Paragraph>

<Paragraph number="1208" book="para">
ទ្វេ ឥត្ថិយោ ទ្វិន្នំ ឥត្ថីនំ ឥត្ថិសញ្ញី សារត្តោ ច. ភិក្ខុ ច នំ ទ្វិន្នំ ឥត្ថីនំ សន្តិកេ អត្តកាមបារិចរិយាយ វណ្ណំ ភាសតិ, អាបត្តិ ទ្វិន្នំ សំឃាទិសេសានំ …បេ… .



</Paragraph>

<Paragraph number="1209" book="para">
ឥត្ថី ច បណ្ឌកោ ច ឧភិន្នំ ឥត្ថិសញ្ញី សារត្តោ ច. ភិក្ខុ ច នំ ឧភិន្នំ សន្តិកេ អត្តកាមបារិចរិយាយ វណ្ណំ ភាសតិ, អាបត្តិ សំឃាទិសេសេន ទុក្កដស្ស …បេ… .



</Paragraph>

</Division>
<Division number="294" book="para">

<Paragraph number="1210" book="para">
អនាបត្តិ—  “ចីវរបិណ្ឌបាតសេនាសនគិលានប្បច្ចយភេសជ្ជបរិក្ខារេន ឧបដ្ឋហា”តិ ភណតិ, ឧម្មត្តកស្ស អាទិកម្មិកស្សាតិ.

</Paragraph>
</Division>

<TableOfContents book="para" section="1.2.4">
* [1.2.4.1 វិនីតវត្ថុឧទ្ទានគាថា](1-2-4/1-2-4-1)
* [1.2.4.2 វិនីតវត្ថុ](1-2-4/1-2-4-2)
</TableOfContents>