---
title: "1.1.4.1 វិនីតវត្ថុឧទ្ទានគាថា"
tableOfContents: false
sidebar:
  order: 1
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="705" type="verses" book="para">
_អធិមានេ អរញ្ញម្ហិ,_  
_បិណ្ឌោបជ្ឈារិយាបថោ;_  
_សំយោជនា រហោធម្មា,_  
_វិហារោ បច្ចុបដ្ឋិតោ._  

</Paragraph>

<Paragraph number="706" type="verses" book="para">
_ន ទុក្ករំ វិរិយមថោបិ មច្ចុនោ,_  
_ភាយាវុសោ វិប្បដិសារិ សម្មា;_  
_វិរិយេន យោគេន អារាធនាយ,_  
_អថ វេទនាយ អធិវាសនា ទុវេ._  

</Paragraph>

<Paragraph number="707" type="verses" book="para">
_ព្រាហ្មណេ បញ្ច វត្ថូនិ,_  
_អញ្ញំ ព្យាករណា តយោ;_  
_អគារាវរណា កាមា,_  
_រតិ ចាបិ អបក្កមិ._  

</Paragraph>

<Paragraph number="708" type="verses" book="para">
_អដ្ឋិ បេសិ ឧភោ គាវឃាតកា,_  
_បិណ្ឌោ សាកុណិកោ និច្ឆវិ ឱរព្ភិ;_  
_អសិ ច សូករិកោ សត្តិ មាគវិ,_  
ឧសុ ច ការណិកោ សូចិ សារថិ._  

</Paragraph>

<Paragraph number="709" type="verses" book="para">
_យោ ច សិព្ពីយតិ សូចកោ ហិ សោ,_  
_អណ្ឌភារិ អហុ គាមកូដកោ;_  
_កូបេ និមុគ្គោ ហិ សោ បារទារិកោ,_  
_គូថខាទី អហុ ទុដ្ឋព្រាហ្មណោ._  

</Paragraph>

<Paragraph number="710" type="verses" book="para">
_និច្ឆវិត្ថី អតិចារិនី អហុ,_  
_មង្គុលិត្ថី អហុ ឥក្ខណិត្ថិកា;_  
_ឱកិលិនី ហិ សបត្តង្គារោកិរិ,_  
_សីសច្ឆិន្នោ អហុ ចោរឃាតកោ._  

</Paragraph>

<Paragraph number="711" type="verses" book="para">
_ភិក្ខុ ភិក្ខុនី សិក្ខមានា,_  
_សាមណេរោ អថ សាមណេរិកា;_  
_កស្សបស្ស វិនយស្មឹ បព្ពជំ,_  
_បាបកម្មមករឹសុ តាវទេ._  

</Paragraph>

<Paragraph number="712" type="verses" book="para">
_តបោទា រាជគហេ យុទ្ធំ,_  
_នាគានោគាហនេន ច;_  
_សោភិតោ អរហំ ភិក្ខុ,_  
_បញ្ចកប្បសតំ សរេតិ._
</Paragraph>