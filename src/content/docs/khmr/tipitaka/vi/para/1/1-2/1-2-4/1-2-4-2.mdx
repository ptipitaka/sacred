---
title: "1.2.4.2 វិនីតវត្ថុ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="295" book="para">

<Paragraph number="1212" book="para">
តេន ខោ បន សមយេន អញ្ញតរា វញ្ឈា ឥត្ថី កុលូបកំ ភិក្ខុំ ឯតទវោច—  “កថាហំ, ភន្តេ, វិជាយេយ្យន៑”តិ? “តេន ហិ, ភគិនិ, អគ្គទានំ ទេហី”តិ. “កឹ, ភន្តេ, អគ្គទានន៑”តិ? “មេថុនធម្មន៑”តិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (1)
</Paragraph>

<Paragraph number="1213" book="para">
តេន ខោ បន សមយេន អញ្ញតរា វិជាយិនី ឥត្ថី កុលូបកំ ភិក្ខុំ ឯតទវោច—  “កថាហំ, ភន្តេ, បុត្តំ លភេយ្យន៑”តិ? “តេន ហិ, ភគិនិ, អគ្គទានំ ទេហី”តិ. “កឹ, ភន្តេ, អគ្គទានន៑”តិ? “មេថុនធម្មន៑”តិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (2)
</Paragraph>

<Paragraph number="1214" book="para">
តេន ខោ បន សមយេន អញ្ញតរា ឥត្ថី កុលូបកំ ភិក្ខុំ ឯតទវោច—  “កថាហំ, ភន្តេ, សាមិកស្ស បិយា អស្សន៑”តិ? “តេន ហិ, ភគិនិ, អគ្គទានំ ទេហី”តិ. “កឹ, ភន្តេ, អគ្គទានន៑”តិ? “មេថុនធម្មន៑”តិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (3)
</Paragraph>

<Paragraph number="1215" book="para">
តេន ខោ បន សមយេន អញ្ញតរា ឥត្ថី កុលូបកំ ភិក្ខុំ ឯតទវោច—  “កថាហំ, ភន្តេ, សុភគា អស្សន៑”តិ? “តេន ហិ, ភគិនិ, អគ្គទានំ ទេហី”តិ. “កឹ, ភន្តេ, អគ្គទានន៑”តិ? “មេថុនធម្មន៑”តិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (4)
</Paragraph>

<Paragraph number="1216" book="para">
តេន ខោ បន សមយេន អញ្ញតរា ឥត្ថី កុលូបកំ ភិក្ខុំ ឯតទវោច—  “ក្យាហំ, ភន្តេ, អយ្យស្ស ទជ្ជាមី”តិ? “អគ្គទានំ, ភគិនី”តិ. “កឹ, ភន្តេ, អគ្គទានន៑”តិ? “មេថុនធម្មន៑”តិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (5)
</Paragraph>

<Paragraph number="1217" book="para">
តេន ខោ បន សមយេន អញ្ញតរា ឥត្ថី កុលូបកំ ភិក្ខុំ ឯតទវោច—  “កេនាហំ, ភន្តេ, អយ្យំ ឧបដ្ឋេមី”តិ? “អគ្គទានេន, ភគិនី”តិ. “កឹ, ភន្តេ, អគ្គទានន៑”តិ? “មេថុនធម្មន៑”តិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (6)
</Paragraph>

<Paragraph number="1218" book="para">
តេន ខោ បន សមយេន អញ្ញតរា ឥត្ថី កុលូបកំ ភិក្ខុំ ឯតទវោច—  “កថាហំ, ភន្តេ, សុគតឹ គច្ឆេយ្យន៑”តិ? “តេន ហិ, ភគិនិ, អគ្គទានំ ទេហី”តិ. “កឹ, ភន្តេ, អគ្គទានន៑”តិ? “មេថុនធម្មន៑”តិ. តស្ស កុក្កុច្ចំ អហោសិ …បេ…  “អាបត្តឹ ត្វំ, ភិក្ខុ, អាបន្នោ សំឃាទិសេសន៑”តិ. (7)

</Paragraph>
</Division>

<Paragraph number="1219" type="center" book="para">
អត្តកាមបារិចរិយសិក្ខាបទំ និដ្ឋិតំ ចតុត្ថំ.
</Paragraph>