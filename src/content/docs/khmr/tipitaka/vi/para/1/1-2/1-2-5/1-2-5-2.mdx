---
title: "1.2.5.2 វិនីតវត្ថុ"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="341" book="para">

<Paragraph number="1412" book="para">
តេន ខោ បន សមយេន អញ្ញតរោ បុរិសោ អញ្ញតរំ ភិក្ខុំ អាណាបេសិ—  “គច្ឆ, ភន្តេ, ឥត្ថន្នាមំ ឥត្ថឹ វីមំសា”តិ. សោ គន្ត្វា មនុស្សេ បុច្ឆិ—  “កហំ ឥត្ថន្នាមា”តិ? “សុត្តា, ភន្តេ”តិ. តស្ស កុក្កុច្ចំ អហោសិ—  “ភគវតា សិក្ខាបទំ បញ្ញត្តំ, កច្ចិ នុ ខោ អហំ សំឃាទិសេសំ អាបត្តឹ អាបន្នោ”តិ? ភគវតោ ឯតមត្ថំ អារោចេសិ—  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (1)
</Paragraph>

<Paragraph number="1413" book="para">
តេន ខោ បន សមយេន អញ្ញតរោ បុរិសោ អញ្ញតរំ ភិក្ខុំ អាណាបេសិ—  “គច្ឆ, ភន្តេ, ឥត្ថន្នាមំ ឥត្ថឹ វីមំសា”តិ. សោ គន្ត្វា មនុស្សេ បុច្ឆិ—  “កហំ ឥត្ថន្នាមា”តិ? “មតា, ភន្តេ”តិ …បេ…  “និក្ខន្តា, ភន្តេ”តិ…  “អនិត្ថី, ភន្តេ”តិ…  “ឥត្ថិបណ្ឌកា, ភន្តេ”តិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ទុក្កដស្សា”តិ. (2–5)
</Paragraph>

<Paragraph number="1414" book="para">
តេន ខោ បន សមយេន អញ្ញតរា ឥត្ថី សាមិកេន សហ ភណ្ឌិត្វា មាតុឃរំ អគមាសិ. កុលូបកោ ភិក្ខុ សម្មោទនីយំ អកាសិ. តស្ស កុក្កុច្ចំ អហោសិ …បេ…  “អលំវចនីយា, ភិក្ខូ”តិ? “នាលំវចនីយា, ភគវា”តិ. “អនាបត្តិ, ភិក្ខុ, នាលំវចនីយាយា”តិ. (6)
</Paragraph>

<Paragraph number="1415" book="para">
តេន ខោ បន សមយេន អញ្ញតរោ ភិក្ខុ បណ្ឌកេ សញ្ចរិត្តំ សមាបជ្ជិ. តស្ស កុក្កុច្ចំ អហោសិ …បេ…  “អនាបត្តិ, ភិក្ខុ, សំឃាទិសេសស្ស; អាបត្តិ ថុល្លច្ចយស្សា”តិ. (7)

</Paragraph>
</Division>

<Paragraph number="1416" type="center" book="para">
សញ្ចរិត្តសិក្ខាបទំ និដ្ឋិតំ បញ្ចមំ.
</Paragraph>