---
title: "1.2.5 សញ្ចរិត្តសិក្ខាបទ"
tableOfContents: false
sidebar:
  order: 9
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="296" book="para">

<Paragraph number="1220" book="para">
តេន សមយេន ពុទ្ធោ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន អាយស្មា ឧទាយី សាវត្ថិយំ កុលូបកោ ហោតិ. ពហុកានិ កុលានិ ឧបសង្កមតិ. យត្ថ បស្សតិ កុមារកំ វា អបជាបតិកំ, កុមារិកំ វា អបតិកំ, កុមារកស្ស មាតាបិតូនំ សន្តិកេ កុមារិកាយ វណ្ណំ ភណតិ—  “អមុកស្ស កុលស្ស កុមារិកា អភិរូបា ទស្សនីយា បាសាទិកា បណ្ឌិតា ព្យត្តា មេធាវិនី ទក្ខា អនលសា. ឆន្នា សា កុមារិកា ឥមស្ស កុមារកស្សា”តិ. តេ ឯវំ វទន្តិ—  “ឯតេ ខោ, ភន្តេ, អម្ហេ ន ជានន្តិ—  ‘កេ វា ឥមេ កស្ស វា’តិ. សចេ, ភន្តេ, អយ្យោ ទាបេយ្យ អានេយ្យាម មយំ តំ កុមារិកំ ឥមស្ស កុមារកស្សា”តិ. កុមារិកាយ មាតាបិតូនំ សន្តិកេ កុមារកស្ស វណ្ណំ ភណតិ—  “អមុកស្ស កុលស្ស កុមារកោ អភិរូបោ ទស្សនីយោ បាសាទិកោ បណ្ឌិតោ ព្យត្តោ មេធាវី ទក្ខោ អនលសោ. ឆន្នាយំ កុមារិកា តស្ស កុមារកស្សា”តិ. តេ ឯវំ វទន្តិ—  “ឯតេ ខោ, ភន្តេ, អម្ហេ ន ជានន្តិ—  ‘កេ វា ឥមេ កស្ស វា’តិ, កិស្មឹ វិយ កុមារិកាយ វត្តុំ. សចេ, ភន្តេ, អយ្យោ យាចាបេយ្យ ទជ្ជេយ្យាម មយំ ឥមំ កុមារិកំ តស្ស កុមារកស្សា”តិ. ឯតេនេវ ឧបាយេន អាវាហានិបិ ការាបេតិ, វិវាហានិបិ ការាបេតិ, វារេយ្យានិបិ ការាបេតិ.



</Paragraph>

</Division>
<Division number="297" book="para">

<Paragraph number="1221" book="para">
តេន ខោ បន សមយេន អញ្ញតរិស្សា បុរាណគណកិយា ធីតា អភិរូបា ហោតិ ទស្សនីយា បាសាទិកា. តិរោគាមកា អាជីវកសាវកា អាគន្ត្វា តំ គណកឹ ឯតទវោចុំ—  “ទេហាយ្យេ, ឥមំ កុមារិកំ អម្ហាកំ កុមារកស្សា”តិ. សា ឯវមាហ—  “អហំ ខ្វយ្យោ, តុម្ហេ ន ជានាមិ—  ‘កេ វា ឥមេ កស្ស វា’តិ. អយញ្ច មេ ឯកធីតិកា, តិរោគាមោ ច គន្តព្ពោ, នាហំ ទស្សាមី”តិ. មនុស្សា តេ អាជីវកសាវកេ ឯតទវោចុំ—  “កិស្ស តុម្ហេ, អយ្យោ, អាគតត្ថា”តិ? “ឥធ មយំ, អយ្យោ, អមុកំ នាម គណកឹ ធីតរំ យាចិម្ហា អម្ហាកំ កុមារកស្ស. សា ឯវមាហ—  ‘អហំ ខ្វយ្យោ, តុម្ហេ ន ជានាមិ—  កេ វា ឥមេ កស្ស វា’តិ. អយញ្ច មេ ឯកធីតិកា, តិរោគាមោ ច គន្តព្ពោ, នាហំ ទស្សាមី”តិ. “កិស្ស តុម្ហេ, អយ្យោ, តំ គណកឹ ធីតរំ យាចិត្ថ? ននុ អយ្យោ ឧទាយី វត្តព្ពោ. អយ្យោ ឧទាយី ទាបេស្សតី”តិ.



</Paragraph>

<Paragraph number="1222" book="para">
អថ ខោ តេ អាជីវកសាវកា យេនាយស្មា ឧទាយី តេនុបសង្កមឹសុ; ឧបសង្កមិត្វា អាយស្មន្តំ ឧទាយឹ ឯតទវោចុំ—  “ឥធ មយំ, ភន្តេ, អមុកំ នាម គណកឹ ធីតរំ យាចិម្ហា អម្ហាកំ កុមារកស្ស. សា ឯវមាហ—  ‘អហំ ខ្វយ្យោ, តុម្ហេ ន ជានាមិ—  កេ វា ឥមេ កស្ស វាតិ. អយញ្ច មេ ឯកធីតិកា, តិរោគាមោ ច គន្តព្ពោ, នាហំ ទស្សាមី’តិ. សាធុ, ភន្តេ, អយ្យោ តំ គណកឹ ធីតរំ ទាបេតុ អម្ហាកំ កុមារកស្សា”តិ.



</Paragraph>

<Paragraph number="1223" book="para">
អថ ខោ អាយស្មា ឧទាយី យេន សា គណកី តេនុបសង្កមិ; ឧបសង្កមិត្វា តំ គណកឹ ឯតទវោច—  “កិស្សិមេសំ ធីតរំ ន ទេសី”តិ? “អហំ ខ្វយ្យ, ឥមេ ន ជានាមិ—  ‘កេ វា ឥមេ កស្ស វា’តិ. អយញ្ច មេ ឯកធីតិកា, តិរោគាមោ ច គន្តព្ពោ, នាហំ ទស្សាមី”តិ. “ទេហិមេសំ. អហំ ឥមេ ជានាមី”តិ. “សចេ, ភន្តេ, អយ្យោ ជានាតិ, ទស្សាមី”តិ. អថ ខោ សា គណកី តេសំ អាជីវកសាវកានំ ធីតរំ អទាសិ. អថ ខោ តេ អាជីវកសាវកា តំ កុមារិកំ នេត្វា មាសំយេវ សុណិសភោគេន ភុញ្ជឹសុ. តតោ អបរេន ទាសិភោគេន ភុញ្ជន្តិ.



</Paragraph>

<Paragraph number="1224" book="para">
អថ ខោ សា កុមារិកា មាតុយា សន្តិកេ ទូតំ បាហេសិ—  “អហញ្ហិ ទុគ្គតា ទុក្ខិតា, ន សុខំ លភាមិ. មាសំយេវ មំ សុណិសភោគេន ភុញ្ជឹសុ. តតោ អបរេន ទាសិភោគេន ភុញ្ជន្តិ. អាគច្ឆតុ មេ, មាតា, មំ នេស្សតូ”តិ. អថ ខោ សា គណកី យេន តេ អាជីវកសាវកា តេនុបសង្កមិ; ឧបសង្កមិត្វា តេ អាជីវកសាវកេ ឯតទវោច—  “មាយ្យោ, ឥមំ កុមារិកំ ទាសិភោគេន ភុញ្ជិត្ថ. សុណិសភោគេន ឥមំ កុមារិកំ ភុញ្ជថា”តិ. តេ ឯវមាហំសុ—  “នត្ថម្ហាកំ តយា សទ្ធឹ អាហារូបហារោ, សមណេន សទ្ធឹ អម្ហាកំ អាហារូបហារោ, គច្ឆ ត្វំ, ន មយំ តំ ជានាមា”តិ. អថ ខោ សា គណកី តេហិ អាជីវកសាវកេហិ អបសាទិតា បុនទេវ សាវត្ថឹ បច្ចាគញ្ឆិ.



</Paragraph>

<Paragraph number="1225" book="para">
ទុតិយម្បិ ខោ សា កុមារិកា មាតុយា សន្តិកេ ទូតំ បាហេសិ—  “អហញ្ហិ ទុគ្គតា ទុក្ខិតា, ន សុខំ លភាមិ. មាសំយេវ មំ សុណិសភោគេន ភុញ្ជឹសុ. តតោ អបរេន ទាសិភោគេន ភុញ្ជន្តិ. អាគច្ឆតុ មេ, មាតា, មំ នេស្សតូ”តិ. អថ ខោ សា គណកី យេនាយស្មា ឧទាយី តេនុបសង្កមិ; ឧបសង្កមិត្វា អាយស្មន្តំ ឧទាយឹ ឯតទវោច—  “សា កិរ, ភន្តេ, កុមារិកា ទុគ្គតា ទុក្ខិតា, ន សុខំ លភតិ. មាសំយេវ នំ សុណិសភោគេន ភុញ្ជឹសុ. តតោ អបរេន ទាសិភោគេន ភុញ្ជន្តិ. វទេយ្យាថ, ភន្តេ—  ‘មាយ្យោ, ឥមំ កុមារិកំ ទាសិភោគេន ភុញ្ជិត្ថ. សុណិសភោគេន ឥមំ កុមារិកំ ភុញ្ជថា’”តិ.



</Paragraph>

<Paragraph number="1226" book="para">
អថ ខោ អាយស្មា ឧទាយី យេន តេ អាជីវកសាវកា តេនុបសង្កមិ; ឧបសង្កមិត្វា តេ អាជីវកសាវកេ ឯតទវោច—  “មាយ្យោ, ឥមំ កុមារិកំ ទាសិភោគេន ភុជ្ជិត្ថ. សុណិសភោគេន ឥមំ កុមារិកំ ភុញ្ជថា”តិ. តេ ឯវមាហំសុ—  “នត្ថម្ហាកំ តយា សទ្ធឹ អាហារូបហារោ, គណកិយា សទ្ធឹ អម្ហាកំ អាហារូបហារោ. សមណេន ភវិតព្ពំ អព្យាវដេន. សមណោ អស្ស សុសមណោ, គច្ឆ ត្វំ, ន មយំ តំ ជានាមា”តិ. អថ ខោ អាយស្មា ឧទាយី តេហិ អាជីវកសាវកេហិ អបសាទិតោ បុនទេវ សាវត្ថឹ បច្ចាគញ្ឆិ.



</Paragraph>

<Paragraph number="1227" book="para">
តតិយម្បិ ខោ សា កុមារិកា មាតុយា សន្តិកេ ទូតំ បាហេសិ—  “អហញ្ហិ ទុគ្គតា ទុក្ខិតា, ន សុខំ លភាមិ. មាសំយេវ មំ សុណិសភោគេន ភុញ្ជឹសុ. តតោ អបរេន ទាសិភោគេន ភុញ្ជន្តិ. អាគច្ឆតុ មេ, មាតា, មំ នេស្សតូ”តិ. ទុតិយម្បិ ខោ សា គណកី យេនាយស្មា ឧទាយី តេនុបសង្កមិ; ឧបសង្កមិត្វា អាយស្មន្តំ ឧទាយឹ ឯតទវោច—  “សា កិរ, ភន្តេ, កុមារិកា ទុគ្គតា ទុក្ខិតា, ន សុខំ លភតិ. មាសំយេវ នំ សុណិសភោគេន ភុញ្ជឹសុ. តតោ អបរេន ទាសិភោគេន ភុញ្ជន្តិ. វទេយ្យាថ, ភន្តេ—  ‘មាយ្យោ, ឥមំ កុមារិកំ ទាសិភោគេន ភុញ្ជិត្ថ, សុណិសភោគេន ឥមំ កុមារិកំ ភុញ្ជថា’”តិ. “បឋមម្បាហំ តេហិ អាជីវកសាវកេហិ អបសាទិតោ, គច្ឆ ត្វំ, នាហំ គមិស្សាមី”តិ.



</Paragraph>

</Division>
<Division number="298" book="para">

<Paragraph number="1228" book="para">
អថ ខោ សា គណកី ឧជ្ឈាយតិ ខិយ្យតិ វិបាចេតិ—  “ឯវំ ទុគ្គតោ ហោតុ អយ្យោ ឧទាយី, ឯវំ ទុក្ខិតោ ហោតុ អយ្យោ ឧទាយី, ឯវំ មា សុខំ លភតុ អយ្យោ ឧទាយី, យថា មេ កុមារិកា ទុគ្គតា ទុក្ខិតា ន សុខំ លភតិ បាបិកាយ សស្សុយា បាបកេន សសុរេន បាបកេន សាមិកេនា”តិ.



</Paragraph>

<Paragraph number="1229" book="para">
សាបិ ខោ កុមារិកា ឧជ្ឈាយតិ ខិយ្យតិ វិបាចេតិ—  “ឯវំ ទុគ្គតោ ហោតុ អយ្យោ ឧទាយី, ឯវំ ទុក្ខិតោ ហោតុ អយ្យោ ឧទាយី, ឯវំ មា សុខំ លភតុ អយ្យោ ឧទាយី, យថាហំ ទុគ្គតា ទុក្ខិតា ន សុខំ លភាមិ បាបិកាយ សស្សុយា បាបកេន សសុរេន បាបកេន សាមិកេនា”តិ.



</Paragraph>

<Paragraph number="1230" book="para">
អញ្ញាបិ ឥត្ថិយោ អសន្តុដ្ឋា សស្សូហិ វា សសុរេហិ វា សាមិកេហិ វា, តា ឯវំ ឱយាចន្តិ—  “ឯវំ ទុគ្គតោ ហោតុ អយ្យោ ឧទាយី, ឯវំ ទុក្ខិតោ ហោតុ អយ្យោ ឧទាយី, ឯវំ មា សុខំ លភតុ អយ្យោ ឧទាយី, យថា មយំ ទុគ្គតា ទុក្ខិតា ន សុខំ លភាម បាបិកាហិ សស្សូហិ បាបកេហិ សសុរេហិ បាបកេហិ សាមិកេហី”តិ.



</Paragraph>

<Paragraph number="1231" book="para">
យា បន តា ឥត្ថិយោ សន្តុដ្ឋា សស្សូហិ វា សសុរេហិ វា សាមិកេហិ វា តា ឯវំ អាយាចន្តិ—  “ឯវំ សុខិតោ ហោតុ អយ្យោ ឧទាយី, ឯវំ សជ្ជិតោ ហោតុ អយ្យោ ឧទាយី, ឯវំ សុខមេធោ ហោតុ អយ្យោ ឧទាយី, យថា មយំ សុខិតា សជ្ជិតា សុខមេធា ភទ្ទិកាហិ សស្សូហិ ភទ្ទកេហិ សសុរេហិ ភទ្ទកេហិ សាមិកេហី”តិ.



</Paragraph>

<Paragraph number="1232" book="para">
អស្សោសុំ ខោ ភិក្ខូ ឯកច្ចានំ ឥត្ថីនំ ឱយាចន្តីនំ ឯកច្ចានំ ឥត្ថីនំ អាយាចន្តីនំ. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាយស្មា ឧទាយី សញ្ចរិត្តំ សមាបជ្ជិស្សតី”តិ.



</Paragraph>

<Paragraph number="1233" book="para">
អថ ខោ តេ ភិក្ខូ អាយស្មន្តំ ឧទាយឹ អនេកបរិយាយេន វិគរហិត្វា ភគវតោ ឯតមត្ថំ អារោចេសុំ. អថ ខោ ភគវា ឯតស្មឹ និទានេ ឯតស្មឹ បករណេ ភិក្ខុសំឃំ សន្និបាតាបេត្វា អាយស្មន្តំ ឧទាយឹ បដិបុច្ឆិ—  “សច្ចំ កិរ ត្វំ, ឧទាយិ, សញ្ចរិត្តំ សមាបជ្ជសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម ត្វំ, មោឃបុរិស, សញ្ចរិត្តំ សមាបជ្ជិស្សសិ. នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—



</Paragraph>

</Division>
<Division number="299" book="para">

<Paragraph number="1234" book="para">
<Emphasis>“យោ បន ភិក្ខុ សញ្ចរិត្តំ សមាបជ្ជេយ្យ, ឥត្ថិយា វា បុរិសមតឹ បុរិសស្ស វា ឥត្ថិមតឹ, ជាយត្តនេ វា ជារត្តនេ វា, សំឃាទិសេសោ”</Emphasis>តិ.



</Paragraph>

<Paragraph number="1235" book="para">
ឯវញ្ចិទំ ភគវតា ភិក្ខូនំ សិក្ខាបទំ បញ្ញត្តំ ហោតិ.



</Paragraph>

</Division>
<Division number="300" book="para">

<Paragraph number="1236" book="para">
តេន ខោ បន សមយេន សម្ពហុលា ធុត្តា ឧយ្យានេ បរិចារេន្តា អញ្ញតរិស្សា វេសិយា សន្តិកេ ទូតំ បាហេសុំ—  “អាគច្ឆតុ ឧយ្យានេ បរិចារេស្សាមា”តិ. សា ឯវមាហ—  “អហំ ខ្វយ្យោ, តុម្ហេ ន ជានាមិ—  ‘កេ វា ឥមេ កស្ស វា’តិ. អហញ្ចម្ហិ ពហុភណ្ឌា ពហុបរិក្ខារា, ពហិនគរញ្ច គន្តព្ពំ. នាហំ គមិស្សាមី”តិ.



</Paragraph>

<Paragraph number="1237" book="para">
អថ ខោ សោ ទូតោ តេសំ ធុត្តានំ ឯតមត្ថំ អារោចេសិ. ឯវំ វុត្តេ, អញ្ញតរោ បុរិសោ តេ ធុត្តេ ឯតទវោច—  “កិស្ស តុម្ហេ, អយ្យោ, ឯតំ វេសឹ យាចិត្ថ? ននុ អយ្យោ ឧទាយី វត្តព្ពោ. អយ្យោ ឧទាយី ឧយ្យោជេស្សតី”តិ. ឯវំ វុត្តេ, អញ្ញតរោ ឧបាសកោ តំ បុរិសំ ឯតទវោច—  “មាយ្យោ, ឯវំ អវច. ន កប្បតិ សមណានំ សក្យបុត្តិយានំ ឯវរូបំ កាតុំ. នាយ្យោ ឧទាយី ឯវំ ករិស្សតី”តិ. ឯវំ វុត្តេ, “ករិស្សតិ ន ករិស្សតី”តិ អព្ភុតមកំសុ.



</Paragraph>

<Paragraph number="1238" book="para">
អថ ខោ តេ ធុត្តា យេនាយស្មា ឧទាយី តេនុបសង្កមឹសុ; ឧបសង្កមិត្វា អាយស្មន្តំ ឧទាយឹ ឯតទវោចុំ—  “ឥធ មយំ, ភន្តេ, ឧយ្យានេ បរិចារេន្តា អសុកាយ នាម វេសិយា សន្តិកេ ទូតំ បហិណិម្ហា—  ‘អាគច្ឆតុ ឧយ្យានេ បរិចារេស្សាមា’តិ. សា ឯវមាហ—  ‘អហំ ខ្វយ្យោ, តុម្ហេ ន ជានាមិ—  កេ វា ឥមេ កស្ស វាតិ, អហញ្ចម្ហិ ពហុភណ្ឌា ពហុបរិក្ខារា, ពហិនគរញ្ច គន្តព្ពំ. នាហំ គមិស្សាមី’តិ. សាធុ, ភន្តេ, អយ្យោ តំ វេសឹ ឧយ្យោជេតូ”តិ.



</Paragraph>

<Paragraph number="1239" book="para">
អថ ខោ អាយស្មា ឧទាយី យេន សា វេសី តេនុបសង្កមិ; ឧបសង្កមិត្វា តំ វេសឹ ឯតទវោច—  “កិស្សិមេសំ ន គច្ឆសី”តិ? “អហំ ខ្វយ្យ, ឥមេ ន ជានាមិ—  ‘កេ វា ឥមេ កស្ស វា’តិ. អហញ្ចម្ហិ ពហុភណ្ឌា ពហុបរិក្ខារា, ពហិនគរញ្ច គន្តព្ពំ. នាហំ គមិស្សាមី”តិ. “គច្ឆិមេសំ. អហំ ឥមេ ជានាមី”តិ. “សចេ, ភន្តេ, អយ្យោ ជានាតិ អហំ គមិស្សាមី”តិ. អថ ខោ តេ ធុត្តា តំ វេសឹ អាទាយ ឧយ្យានំ អគមំសុ. អថ ខោ សោ ឧបាសកោ ឧជ្ឈាយតិ ខិយ្យតិ វិបាចេតិ—  “កថញ្ហិ នាម អយ្យោ ឧទាយី តង្ខណិកំ សញ្ចរិត្តំ សមាបជ្ជិស្សតី”តិ.



</Paragraph>

<Paragraph number="1240" book="para">
អស្សោសុំ ខោ ភិក្ខូ តស្ស ឧបាសកស្ស ឧជ្ឈាយន្តស្ស ខិយ្យន្តស្ស វិបាចេន្តស្ស. យេ តេ ភិក្ខូ អប្បិច្ឆា …បេ…  តេ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាយស្មា ឧទាយី តង្ខណិកំ សញ្ចរិត្តំ សមាបជ្ជិស្សតី”តិ.



</Paragraph>

<Paragraph number="1241" book="para">
អថ ខោ តេ ភិក្ខូ អាយស្មន្តំ ឧទាយឹ អនេកបរិយាយេន វិគរហិត្វា ភគវតោ ឯតមត្ថំ អារោចេសុំ …បេ…  “សច្ចំ កិរ ត្វំ, ឧទាយិ, តង្ខណិកំ សញ្ចរិត្តំ សមាបជ្ជសី”តិ? “សច្ចំ, ភគវា”តិ. វិគរហិ ពុទ្ធោ ភគវា …បេ…  កថញ្ហិ នាម ត្វំ, មោឃបុរិស, តង្ខណិកំ សញ្ចរិត្តំ សមាបជ្ជិស្សសិ? នេតំ, មោឃបុរិស, អប្បសន្នានំ វា បសាទាយ …បេ…  ឯវញ្ច បន, ភិក្ខវេ, ឥមំ សិក្ខាបទំ ឧទ្ទិសេយ្យាថ—



</Paragraph>

</Division>
<Division number="301" book="para">

<Paragraph number="1242" book="para">
<Emphasis>“យោ បន ភិក្ខុ សញ្ចរិត្តំ សមាបជ្ជេយ្យ, ឥត្ថិយា វា បុរិសមតឹ បុរិសស្ស វា ឥត្ថិមតឹ, ជាយត្តនេ វា ជារត្តនេ វា, អន្តមសោ តង្ខណិកាយបិ, សំឃាទិសេសោ”</Emphasis>តិ. (*5*:<Emphasis>9</Emphasis>)



</Paragraph>

</Division>
<Division number="302" book="para">

<Paragraph number="1243" book="para">
<Emphasis>យោ បនា</Emphasis>តិ យោ យាទិសោ …បេ…  <Emphasis>ភិក្ខូ</Emphasis>តិ …បេ…  អយំ ឥមស្មឹ អត្ថេ អធិប្បេតោ ភិក្ខូតិ.



</Paragraph>

<Paragraph number="1244" book="para">
<Emphasis>សញ្ចរិត្តំ សមាបជ្ជេយ្យា</Emphasis>តិ ឥត្ថិយា វា បហិតោ បុរិសស្ស សន្តិកេ គច្ឆតិ, បុរិសេន វា បហិតោ ឥត្ថិយា សន្តិកេ គច្ឆតិ.



</Paragraph>

<Paragraph number="1245" book="para">
<Emphasis>ឥត្ថិយា វា បុរិសមតិន៑</Emphasis>តិ បុរិសស្ស មតឹ ឥត្ថិយា អារោចេតិ.



</Paragraph>

<Paragraph number="1246" book="para">
<Emphasis>បុរិសស្ស វា ឥត្ថិមតិន៑</Emphasis>តិ ឥត្ថិយា មតឹ បុរិសស្ស អារោចេតិ.



</Paragraph>

<Paragraph number="1247" book="para">
<Emphasis>ជាយត្តនេ វា</Emphasis>តិ ជាយា ភវិស្សសិ.



</Paragraph>

<Paragraph number="1248" book="para">
<Emphasis>ជារត្តនេ វា</Emphasis>តិ ជារី ភវិស្សសិ.



</Paragraph>

<Paragraph number="1249" book="para">
<Emphasis>អន្តមសោ តង្ខណិកាយបី</Emphasis>តិ មុហុត្តិកា ភវិស្សសិ.



</Paragraph>

<Paragraph number="1250" book="para">
<Emphasis>សំឃាទិសេសោ</Emphasis>តិ …បេ…  តេនបិ វុច្ចតិ “សំឃាទិសេសោ”តិ.



</Paragraph>

</Division>
<Division number="303" book="para">

<Paragraph number="1251" book="para">
ទស ឥត្ថិយោ—  មាតុរក្ខិតា បិតុរក្ខិតា មាតាបិតុរក្ខិតា ភាតុរក្ខិតា ភគិនិរក្ខិតា ញាតិរក្ខិតា គោត្តរក្ខិតា ធម្មរក្ខិតា សារក្ខា សបរិទណ្ឌា.



</Paragraph>

<Paragraph number="1252" book="para">
ទស ភរិយាយោ—  ធនក្កីតា ឆន្ទវាសិនី ភោគវាសិនី បដវាសិនី ឱទបត្តកិនី ឱភដចុម្ពដា ទាសី ច ភរិយា ច កម្មការី ច ភរិយា ច ធជាហដា មុហុត្តិកា.



</Paragraph>

</Division>
<Division number="304" book="para">

<Paragraph number="1253" book="para">
<Emphasis>មាតុរក្ខិតា</Emphasis> នាម មាតា រក្ខតិ គោបេតិ ឥស្សរិយំ ការេតិ វសំ វត្តេតិ.



</Paragraph>

<Paragraph number="1254" book="para">
<Emphasis>បិតុរក្ខិតា</Emphasis> នាម បិតា រក្ខតិ គោបេតិ ឥស្សរិយំ ការេតិ វសំ វត្តេតិ.



</Paragraph>

<Paragraph number="1255" book="para">
<Emphasis>មាតាបិតុរក្ខិតា</Emphasis> នាម មាតាបិតរោ រក្ខន្តិ គោបេន្តិ ឥស្សរិយំ ការេន្តិ វសំ វត្តេន្តិ.



</Paragraph>

<Paragraph number="1256" book="para">
<Emphasis>ភាតុរក្ខិតា</Emphasis> នាម ភាតា រក្ខតិ គោបេតិ ឥស្សរិយំ ការេតិ វសំ វត្តេតិ.



</Paragraph>

<Paragraph number="1257" book="para">
<Emphasis>ភគិនិរក្ខិតា</Emphasis> នាម ភគិនី រក្ខតិ គោបេតិ ឥស្សរិយំ ការេតិ វសំ វត្តេតិ.



</Paragraph>

<Paragraph number="1258" book="para">
<Emphasis>ញាតិរក្ខិតា</Emphasis> នាម ញាតកា រក្ខន្តិ គោបេន្តិ ឥស្សរិយំ ការេន្តិ វសំ វត្តេន្តិ.



</Paragraph>

<Paragraph number="1259" book="para">
<Emphasis>គោត្តរក្ខិតា</Emphasis> នាម សគោត្តា រក្ខន្តិ គោបេន្តិ ឥស្សរិយំ ការេន្តិ វសំ វត្តេន្តិ.



</Paragraph>

<Paragraph number="1260" book="para">
<Emphasis>ធម្មរក្ខិតា</Emphasis> នាម សហធម្មិកា រក្ខន្តិ គោបេន្តិ ឥស្សរិយំ ការេន្តិ វសំ វត្តេន្តិ.



</Paragraph>

<Paragraph number="1261" book="para">
<Emphasis>សារក្ខា</Emphasis> នាម គព្ភេបិ បរិគ្គហិតា ហោតិ—  មយ្ហំ ឯសាតិ. អន្តមសោ មាលាគុឡបរិក្ខិត្តាបិ.



</Paragraph>

<Paragraph number="1262" book="para">
<Emphasis>សបរិទណ្ឌា</Emphasis> នាម កេហិចិ ទណ្ឌោ ឋបិតោ ហោតិ—  យោ ឥត្ថន្នាមំ ឥត្ថឹ គច្ឆតិ ឯត្តកោ ទណ្ឌោតិ.



</Paragraph>

<Paragraph number="1263" book="para">
<Emphasis>ធនក្កីតា</Emphasis> នាម ធនេន កិណិត្វា វាសេតិ.



</Paragraph>

<Paragraph number="1264" book="para">
<Emphasis>ឆន្ទវាសិនី</Emphasis> នាម បិយោ បិយំ វាសេតិ.



</Paragraph>

<Paragraph number="1265" book="para">
<Emphasis>ភោគវាសិនី</Emphasis> នាម ភោគំ ទត្វា វាសេតិ.



</Paragraph>

<Paragraph number="1266" book="para">
<Emphasis>បដវាសិនី</Emphasis> នាម បដំ ទត្វា វាសេតិ.



</Paragraph>

<Paragraph number="1267" book="para">
<Emphasis>ឱទបត្តកិនី</Emphasis> នាម ឧទកបត្តំ អាមសិត្វា វាសេតិ.



</Paragraph>

<Paragraph number="1268" book="para">
<Emphasis>ឱភដចុម្ពដា</Emphasis> នាម ចុម្ពដំ ឱរោបេត្វា វាសេតិ.



</Paragraph>

<Paragraph number="1269" book="para">
<Emphasis>ទាសី</Emphasis> នាម ទាសី ចេវ ហោតិ ភរិយា ច.



</Paragraph>

<Paragraph number="1270" book="para">
<Emphasis>កម្មការី</Emphasis> នាម កម្មការី ចេវ ហោតិ ភរិយា ច.



</Paragraph>

<Paragraph number="1271" book="para">
<Emphasis>ធជាហដា</Emphasis> នាម ករមរានីតា វុច្ចតិ.



</Paragraph>

<Paragraph number="1272" book="para">
<Emphasis>មុហុត្តិកា</Emphasis> នាម តង្ខណិកា វុច្ចតិ.



</Paragraph>

</Division>
<Division number="305" book="para">

<Paragraph number="1273" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតំ ព្រូហិ—  ‘ហោហិ កិរ ឥត្ថន្នាមស្ស ភរិយា ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1274" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ បិតុរក្ខិតំ ព្រូហិ …បេ…  មាតាបិតុរក្ខិតំ ព្រូហិ…  ភាតុរក្ខិតំ ព្រូហិ…  ភគិនិរក្ខិតំ ព្រូហិ…  ញាតិរក្ខិតំ ព្រូហិ…  គោត្តរក្ខិតំ ព្រូហិ…  ធម្មរក្ខិតំ ព្រូហិ…  សារក្ខំ ព្រូហិ…  សបរិទណ្ឌំ ព្រូហិ—  ‘ហោហិ កិរ ឥត្ថន្នាមស្ស ភរិយា ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1275" type="center" book="para">
និក្ខេបបទានិ.





</Paragraph>

<Division number="306" book="para">

<Paragraph number="1276" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតញ្ច បិតុរក្ខិតញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1277" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតញ្ច មាតាបិតុរក្ខិតញ្ច …បេ…  មាតុរក្ខិតញ្ច ភាតុរក្ខិតញ្ច…  មាតុរក្ខិតញ្ច ភគិនិរក្ខិតញ្ច…  មាតុរក្ខិតញ្ច ញាតិរក្ខិតញ្ច…  មាតុរក្ខិតញ្ច គោត្តរក្ខិតញ្ច…  មាតុរក្ខិតញ្ច ធម្មរក្ខិតញ្ច…  មាតុរក្ខិតញ្ច សារក្ខញ្ច…  មាតុរក្ខិតញ្ច សបរិទណ្ឌញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1278" type="center" book="para">
ខណ្ឌចក្កំ.





</Paragraph>

<Division number="307" book="para">

<Paragraph number="1279" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ បិតុរក្ខិតញ្ច មាតាបិតុរក្ខិតញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1280" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ បិតុរក្ខិតញ្ច ភាតុរក្ខិតញ្ច …បេ…  បិតុរក្ខិតញ្ច ភគិនិរក្ខិតញ្ច…  បិតុរក្ខិតញ្ច ញាតិរក្ខិតញ្ច…  បិតុរក្ខិតញ្ច គោត្តរក្ខិតញ្ច…  បិតុរក្ខិតញ្ច ធម្មរក្ខិតញ្ច…  បិតុរក្ខិតញ្ច សារក្ខញ្ច…  បិតុរក្ខិតញ្ច សបរិទណ្ឌញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1281" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ បិតុរក្ខិតញ្ច មាតុរក្ខិតញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1282" type="center" book="para">
ពទ្ធចក្កំ មូលំ សំខិត្តំ.





</Paragraph>

<Division number="308" book="para">

<Paragraph number="1283" book="para">
( ) បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ សបរិទណ្ឌញ្ច មាតុរក្ខិតញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1284" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ សបរិទណ្ឌញ្ច បិតុរក្ខិតញ្ច …បេ…  សបរិទណ្ឌញ្ច មាតាបិតុរក្ខិតញ្ច…  សបរិទណ្ឌញ្ច ភាតុរក្ខិតញ្ច…  សបរិទណ្ឌញ្ច ភគិនិរក្ខិតញ្ច…  សបរិទណ្ឌញ្ច ញាតិរក្ខិតញ្ច…  សបរិទណ្ឌញ្ច គោត្តរក្ខិតញ្ច…  សបរិទណ្ឌញ្ច ធម្មរក្ខិតញ្ច…  សបរិទណ្ឌញ្ច សារក្ខញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1285" type="center" book="para">
ឯកមូលកំ និដ្ឋិតំ.





</Paragraph>

<Paragraph number="1286" type="center" book="para">
ឯវំ ទុមូលកម្បិ តិមូលកម្បិ យាវ នវមូលកំ កាតព្ពំ.




</Paragraph>

<Paragraph number="1287" type="center" book="para">
ឥទំ ទសមូលកំ—





</Paragraph>

<Division number="309" book="para">

<Paragraph number="1288" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតញ្ច បិតុរក្ខិតញ្ច មាតាបិតុរក្ខិតញ្ច ភាតុរក្ខិតញ្ច ភគិនិរក្ខិតញ្ច ញាតិរក្ខិតញ្ច គោត្តរក្ខិតញ្ច ធម្មរក្ខិតញ្ច សារក្ខញ្ច សបរិទណ្ឌញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1289" type="center" book="para">
ធនក្កីតាចក្កំ និដ្ឋិតំ.





</Paragraph>

<Division number="310" book="para">

<Paragraph number="1290" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតំ ព្រូហិ—  ‘ហោហិ កិរ ឥត្ថន្នាមស្ស ភរិយា ឆន្ទវាសិនី …បេ…  ភោគវាសិនី…  បដវាសិនី…  ឱទបត្តកិនី…  ឱភដចុម្ពដា…  ទាសី ច ភរិយា ច…  កម្មការី ច ភរិយា ច…  ធជាហដា…  មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1291" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ បិតុរក្ខិតំ ព្រូហិ …បេ…  មាតាបិតុរក្ខិតំ ព្រូហិ…  ភាតុរក្ខិតំ ព្រូហិ…  ភគិនិរក្ខិតំ ព្រូហិ…  ញាតិរក្ខិតំ ព្រូហិ…  គោត្តរក្ខិតំ ព្រូហិ…  ធម្មរក្ខិតំ ព្រូហិ…  សារក្ខំ ព្រូហិ…  សបរិទណ្ឌំ ព្រូហិ—  ‘ហោហិ កិរ ឥត្ថន្នាមស្ស ភរិយា មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1292" type="center" book="para">
និក្ខេបបទានិ.





</Paragraph>

<Division number="311" book="para">

<Paragraph number="1293" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតញ្ច បិតុរក្ខិតញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1294" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតញ្ច មាតាបិតុរក្ខិតញ្ច …បេ…  មាតុរក្ខិតញ្ច សបរិទណ្ឌញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1295" type="center" book="para">
ខណ្ឌចក្កំ.





</Paragraph>

<Division number="312" book="para">

<Paragraph number="1296" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ បិតុរក្ខិតញ្ច មាតាបិតុរក្ខិតញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1297" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ បិតុរក្ខិតញ្ច ភាតុរក្ខិតញ្ច …បេ…  បិតុរក្ខិតញ្ច សបរិទណ្ឌញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1298" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ បិតុរក្ខិតញ្ច មាតុរក្ខិតញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1299" type="center" book="para">
ពទ្ធចក្កំ មូលំ សំខិត្តំ.





</Paragraph>

<Division number="313" book="para">

<Paragraph number="1300" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ សបរិទណ្ឌញ្ច មាតុរក្ខិតញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1301" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ សបរិទណ្ឌញ្ច បិតុរក្ខិតញ្ច …បេ…  សបរិទណ្ឌញ្ច សារក្ខញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1302" type="center" book="para">
ឯកមូលកំ និដ្ឋិតំ.





</Paragraph>

<Paragraph number="1303" type="center" book="para">
ទុមូលកាទីនិបិ ឯវមេវ កាតព្ពានិ.




</Paragraph>

<Paragraph number="1304" type="center" book="para">
ឥទំ ទសមូលកំ—





</Paragraph>

<Division number="314" book="para">

<Paragraph number="1305" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតញ្ច បិតុរក្ខិតញ្ច មាតាបិតុរក្ខិតញ្ច ភាតុរក្ខិតញ្ច ភគិនិរក្ខិតញ្ច ញាតិរក្ខិតញ្ច គោត្តរក្ខិតញ្ច ធម្មរក្ខិតញ្ច សារក្ខញ្ច សបរិទណ្ឌញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1306" type="center" book="para">
មុហុត្តិកាចក្កំ និដ្ឋិតំ.





</Paragraph>

<Division number="315" book="para">

<Paragraph number="1307" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតំ ព្រូហិ—  ‘ហោហិ កិរ ឥត្ថន្នាមស្ស ភរិយា ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1308" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតំ ព្រូហិ—  ‘ហោហិ កិរ ឥត្ថន្នាមស្ស ភរិយា ឆន្ទវាសិនី …បេ…  ភោគវាសិនី…  បដវាសិនី…  ឱទបត្តកិនី…  ឱភដចុម្ពដា…  ទាសី ច ភរិយា ច…  កម្មការី ច ភរិយា ច…  ធជាហដា…  មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1309" type="center" book="para">
និក្ខេបបទានិ.





</Paragraph>

<Division number="316" book="para">

<Paragraph number="1310" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតំ ព្រូហិ—  ‘ហោហិ កិរ ឥត្ថន្នាមស្ស ភរិយា ធនក្កីតា ច ឆន្ទវាសិនី ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1311" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតំ ព្រូហិ—  ‘ហោហិ កិរ ឥត្ថន្នាមស្ស ភរិយា ធនក្កីតា ច ភោគវាសិនី ច …បេ…  ធនក្កីតា ច បដវាសិនី ច…  ធនក្កីតា ច ឱទបត្តកិនី ច…  ធនក្កីតា ច ឱភដចុម្ពដា ច…  ធនក្កីតា ច ទាសី ច ភរិយា ច…  ធនក្កីតា ច កម្មការី ច ភរិយា ច…  ធនក្កីតា ច ធជាហដា ច…  ធនក្កីតា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1312" type="center" book="para">
ខណ្ឌចក្កំ.





</Paragraph>

<Division number="317" book="para">

<Paragraph number="1313" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតំ ព្រូហិ—  ‘ហោហិ កិរ ឥត្ថន្នាមស្ស ភរិយា ឆន្ទវាសិនី ច ភោគវាសិនី ច …បេ…  ឆន្ទវាសិនី ច មុហុត្តិកា ច…  ឆន្ទវាសិនី ច ធនក្កីតា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1314" type="center" book="para">
ពទ្ធចក្កំ មូលំ សំខិត្តំ.





</Paragraph>

<Division number="318" book="para">

<Paragraph number="1315" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតំ ព្រូហិ—  ‘ហោហិ កិរ ឥត្ថន្នាមស្ស ភរិយា មុហុត្តិកា ច ធនក្កីតា ច …បេ…  មុហុត្តិកា ច ឆន្ទវាសិនី ច …បេ…  មុហុត្តិកា ច ធជាហដា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1316" type="center" book="para">
ឯកមូលកំ និដ្ឋិតំ.





</Paragraph>

<Paragraph number="1317" type="center" book="para">
ទុមូលកាទីនិបិ ឯវមេវ កាតព្ពានិ.




</Paragraph>

<Paragraph number="1318" type="center" book="para">
ឥទំ ទសមូលកំ—





</Paragraph>

<Division number="319" book="para">

<Paragraph number="1319" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតំ ព្រូហិ—  ‘ហោហិ កិរ ឥត្ថន្នាមស្ស ភរិយា ធនក្កីតា ច ឆន្ទវាសិនី ច ភោគវាសិនី ច បដវាសិនី ច ឱទបត្តកិនី ច ឱភដចុម្ពដា ច ទាសី ច ភរិយា ច កម្មការី ច ភរិយា ច ធជាហដា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1320" type="center" book="para">
មាតុរក្ខិតាចក្កំ និដ្ឋិតំ.





</Paragraph>

<Paragraph number="1321" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ បិតុរក្ខិតំ …បេ…  មាតាបិតុរក្ខិតំ…  ភាតុរក្ខិតំ…  ភគិនិរក្ខិតំ…  ញាតិរក្ខិតំ…  គោត្តរក្ខិតំ…  ធម្មរក្ខិតំ…  សារក្ខំ…  សបរិទណ្ឌំ ព្រូហិ—  ‘ហោហិ កិរ ឥត្ថន្នាមស្ស ភរិយា ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1322" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ សបរិទណ្ឌំ ព្រូហិ—  ‘ហោហិ កិរ ឥត្ថន្នាមស្ស ភរិយា ឆន្ទវាសិនី …បេ…  ភោគវាសិនី…  បដវាសិនី…  ឱទបត្តកិនី…  ឱភដចុម្ពដា…  ទាសី ច ភរិយា ច…  កម្មការី ច ភរិយា ច…  ធជាហដា…  មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>

<Paragraph number="1323" type="center" book="para">
និក្ខេបបទានិ.





</Paragraph>

<Division number="320" book="para">

<Paragraph number="1324" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ សបរិទណ្ឌំ ព្រូហិ—  ‘ហោហិ កិរ ឥត្ថន្នាមស្ស ភរិយា ធនក្កីតា ច ឆន្ទវាសិនី ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1325" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ សបរិទណ្ឌំ ព្រូហិ—  ‘ហោហិ កិរ ឥត្ថន្នាមស្ស ភរិយា ធនក្កីតា ច ភោគវាសិនី ច …បេ…  ធនក្កីតា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1326" type="center" book="para">
ខណ្ឌចក្កំ.





</Paragraph>

<Paragraph number="1327" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ សបរិទណ្ឌំ ព្រូហិ—  ‘ហោហិ កិរ ឥត្ថន្នាមស្ស ភរិយា ឆន្ទវាសិនី ច ភោគវាសិនី ច …បេ…  ឆន្ទវាសិនី ច មុហុត្តិកា ច…  ឆន្ទវាសិនី ច ធនក្កីតា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>

<Paragraph number="1328" type="center" book="para">
ពទ្ធចក្កំ មូលំ សំខិត្តំ.





</Paragraph>

<Paragraph number="1329" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ សបរិទណ្ឌំ ព្រូហិ—  ‘ហោហិ កិរ ឥត្ថន្នាមស្ស ភរិយា មុហុត្តិកា ច ធនក្កីតា ច …បេ…  មុហុត្តិកា ច ឆន្ទវាសិនី ច …បេ…  មុហុត្តិកា ច ធជាហដា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>

<Paragraph number="1330" type="center" book="para">
ឯកមូលកំ និដ្ឋិតំ.





</Paragraph>

<Paragraph number="1331" type="center" book="para">
ទុមូលកម្បិ តិមូលកម្បិ យាវ នវមូលកំ ឯវមេវ កាតព្ពំ.




</Paragraph>

<Paragraph number="1332" type="center" book="para">
ឥទំ ទសមូលកំ—





</Paragraph>

<Division number="321" book="para">

<Paragraph number="1333" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ សបរិទណ្ឌំ ព្រូហិ—  ‘ហោហិ កិរ ឥត្ថន្នាមស្ស ភរិយា ធនក្កីតា ច ឆន្ទវាសិនី ច ភោគវាសិនី ច បដវាសិនី ច ឱទបត្តកិនី ច ឱភដចុម្ពដា ច ទាសី ច ភរិយា ច កម្មការី ច ភរិយា ច ធជាហដា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1334" type="center" book="para">
សបរិទណ្ឌាចក្កំ និដ្ឋិតំ.





</Paragraph>

<Paragraph number="1335" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតំ ព្រូហិ—  ‘ហោហិ កិរ ឥត្ថន្នាមស្ស ភរិយា ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1336" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតញ្ច បិតុរក្ខិតញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ ធនក្កីតា ច ឆន្ទវាសិនី ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1337" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតញ្ច បិតុរក្ខិតញ្ច មាតាបិតុរក្ខិតញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ ធនក្កីតា ច ឆន្ទវាសិនី ច ភោគវាសិនី ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>

<Paragraph number="1338" type="center" book="para">
ឯវំ ឧភតោវឌ្ឍកំ កាតព្ពំ.





</Paragraph>

<Paragraph number="1339" book="para">
បុរិសោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ មាតុរក្ខិតញ្ច បិតុរក្ខិតញ្ច មាតាបិតុរក្ខិតញ្ច ភាតុរក្ខិតញ្ច ភគិនិរក្ខិតញ្ច ញាតិរក្ខិតញ្ច គោត្តរក្ខិតញ្ច ធម្មរក្ខិតញ្ច សារក្ខញ្ច សបរិទណ្ឌញ្ច ព្រូហិ—  ‘ហោថ កិរ ឥត្ថន្នាមស្ស ភរិយាយោ ធនក្កីតា ច ឆន្ទវាសិនី ច ភោគវាសិនី ច បដវាសិនី ច ឱទបត្តកិនី ច ឱភដចុម្ពដា ច ទាសី ច ភរិយា ច កម្មការី ច ភរិយា ច ធជាហដា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>

<Paragraph number="1340" type="center" book="para">
ឧភតោវឌ្ឍកំ និដ្ឋិតំ.





</Paragraph>

<Paragraph number="1341" book="para">
បុរិសស្ស មាតា ភិក្ខុំ បហិណតិ …បេ…  បុរិសស្ស បិតា ភិក្ខុំ បហិណតិ …បេ…  បុរិសស្ស មាតាបិតរោ ភិក្ខុំ បហិណន្តិ …បេ…  បុរិសស្ស ភាតា ភិក្ខុំ បហិណតិ …បេ…  បុរិសស្ស ភគិនី ភិក្ខុំ បហិណតិ …បេ…  បុរិសស្ស ញាតកា ភិក្ខុំ បហិណន្តិ …បេ…  បុរិសស្ស គោត្តា ភិក្ខុំ បហិណន្តិ …បេ…  បុរិសស្ស សហធម្មិកា ភិក្ខុំ បហិណន្តិ …បេ… .




</Paragraph>

<Paragraph number="1342" type="center" book="para">
បុរិសស្ស បេយ្យាលោ វិត្ថារេតព្ពោ.





</Paragraph>

<Paragraph number="1343" type="center" book="para">
ឧភតោវឌ្ឍកំ យថា បុរិមនយោ តថេវ វិត្ថារេតព្ពំ.



</Paragraph>

<Division number="322" book="para">

<Paragraph number="1344" book="para">
មាតុរក្ខិតាយ មាតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោតុ ឥត្ថន្នាមស្ស ភរិយា ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1345" book="para">
មាតុរក្ខិតាយ មាតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោតុ ឥត្ថន្នាមស្ស ភរិយា ឆន្ទវាសិនី …បេ…  ភោគវាសិនី…  បដវាសិនី…  ឱទបត្តកិនី…  ឱភដចុម្ពដា…  ទាសី ច ភរិយា ច…  កម្មការី ច ភរិយា ច…  ធជាហដា…  មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1346" type="center" book="para">
និក្ខេបបទានិ.





</Paragraph>

<Division number="323" book="para">

<Paragraph number="1347" book="para">
មាតុរក្ខិតាយ មាតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោតុ ឥត្ថន្នាមស្ស ភរិយា ធនក្កីតា ច ឆន្ទវាសិនី ច …បេ…  ធនក្កីតា ច ភោគវាសិនី ច …បេ…  ធនក្កីតា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1348" type="center" book="para">
ខណ្ឌចក្កំ.





</Paragraph>

<Division number="324" book="para">

<Paragraph number="1349" book="para">
មាតុរក្ខិតាយ មាតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោតុ ឥត្ថន្នាមស្ស ភរិយា ឆន្ទវាសិនី ច ភោគវាសិនី ច …បេ…  ឆន្ទវាសិនី ច មុហុត្តិកា ច…  ឆន្ទវាសិនី ច ធនក្កីតា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1350" type="center" book="para">
ពទ្ធចក្កំ មូលំ សំខិត្តំ.





</Paragraph>

<Division number="325" book="para">

<Paragraph number="1351" book="para">
មាតុរក្ខិតាយ មាតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោតុ ឥត្ថន្នាមស្ស ភរិយា មុហុត្តិកា ច ធនក្កីតា ច …បេ…  មុហុត្តិកា ច ឆន្ទវាសិនី ច …បេ…  មុហុត្តិកា ច ធជាហដា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1352" type="center" book="para">
ឯកមូលកំ និដ្ឋិតំ.





</Paragraph>

<Paragraph number="1353" type="center" book="para">
ទុមូលកម្បិ តិមូលកម្បិ យាវ នវមូលកំ ឯវមេវ កាតព្ពំ.




</Paragraph>

<Paragraph number="1354" type="center" book="para">
ឥទំ ទសមូលកំ—





</Paragraph>

<Division number="326" book="para">

<Paragraph number="1355" book="para">
មាតុរក្ខិតាយ មាតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោតុ ឥត្ថន្នាមស្ស ភរិយា ធនក្កីតា ច ឆន្ទវាសិនី ច ភោគវាសិនី ច បដវាសិនី ច ឱទបត្តកិនី ច ឱភដចុម្ពដា ច ទាសី ច ភរិយា ច កម្មការី ច ភរិយា ច ធជាហដា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1356" type="center" book="para">
មាតុចក្កំ និដ្ឋិតំ.





</Paragraph>

<Paragraph number="1357" book="para">
បិតុរក្ខិតាយ បិតា ភិក្ខុំ បហិណតិ …បេ…  មាតាបិតុរក្ខិតាយ មាតាបិតរោ ភិក្ខុំ បហិណន្តិ…  ភាតុរក្ខិតាយ ភាតា ភិក្ខុំ បហិណតិ…  ភគិនិរក្ខិតាយ ភគិនី ភិក្ខុំ បហិណតិ…  ញាតិរក្ខិតាយ ញាតកា ភិក្ខុំ បហិណន្តិ…  គោត្តរក្ខិតាយ គោត្តា ភិក្ខុំ បហិណន្តិ…  ធម្មរក្ខិតាយ សហធម្មិកា ភិក្ខុំ បហិណន្តិ…  សារក្ខាយ យេន បរិគ្គហិតា ហោតិ សោ ភិក្ខុំ បហិណតិ…  សបរិទណ្ឌាយ យេន ទណ្ឌោ ឋបិតោ ហោតិ សោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោតុ ឥត្ថន្នាមស្ស ភរិយា ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1358" book="para">
សបរិទណ្ឌាយ យេន ទណ្ឌោ ឋបិតោ ហោតិ សោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោតុ ឥត្ថន្នាមស្ស ភរិយា ឆន្ទវាសិនី …បេ…  ភោគវាសិនី…  បដវាសិនី…  ឱទបត្តកិនី…  ឱភដចុម្ពដា…  ទាសី ច ភរិយា ច…  កម្មការី ច ភរិយា ច…  ធជាហដា…  មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>

<Paragraph number="1359" type="center" book="para">
និក្ខេបបទានិ.





</Paragraph>

<Division number="327" book="para">

<Paragraph number="1360" book="para">
សបរិទណ្ឌាយ យេន ទណ្ឌោ ឋបិតោ ហោតិ សោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោតុ ឥត្ថន្នាមស្ស ភរិយា ធនក្កីតា ច ឆន្ទវាសិនី ច …បេ…  ធនក្កីតា ច ភោគវាសិនី ច …បេ…  ធនក្កីតា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1361" type="center" book="para">
ខណ្ឌចក្កំ.





</Paragraph>

<Division number="328" book="para">

<Paragraph number="1362" book="para">
សបរិទណ្ឌាយ យេន ទណ្ឌោ ឋបិតោ ហោតិ សោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោតុ ឥត្ថន្នាមស្ស ភរិយា ឆន្ទវាសិនី ច ភោគវាសិនី ច …បេ…  ឆន្ទវាសិនី ច មុហុត្តិកា ច…  ឆន្ទវាសិនី ច ធនក្កីតា ចា’”តិ. បដិគ្គណ្ហាតិ វីមំសតិ បច្ចាហរតិ អាបត្តិ សំឃាទិសេសស្ស.




</Paragraph>
</Division>

<Paragraph number="1363" type="center" book="para">
ពទ្ធចក្កំ មូលំ សំខិត្តំ.





</Paragraph>

<Division number="329" book="para">

<Paragraph number="1364" book="para">
សបរិទណ្ឌាយ យេន ទណ្ឌោ, ឋបិតោ ហោតិ សោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោតុ ឥត្ថន្នាមស្ស ភរិយា មុហុត្តិកា ច ធនក្កីតា ច …បេ…  មុហុត្តិកា ច ឆន្ទវាសិនី ច …បេ…  មុហុត្តិកា ច ធជាហដា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1365" type="center" book="para">
ឯកមូលកំ និដ្ឋិតំ.





</Paragraph>

<Paragraph number="1366" type="center" book="para">
ទុមូលកម្បិ តិមូលកម្បិ យាវ នវមូលកំ ឯវមេវ កាតព្ពំ.




</Paragraph>

<Paragraph number="1367" type="center" book="para">
ឥទំ ទសមូលកំ—





</Paragraph>

<Division number="330" book="para">

<Paragraph number="1368" book="para">
សបរិទណ្ឌាយ យេន ទណ្ឌោ ឋបិតោ ហោតិ សោ ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោតុ ឥត្ថន្នាមស្ស ភរិយា ធនក្កីតា ច ឆន្ទវាសិនី ច ភោគវាសិនី ច បដវាសិនី ច ឱទបត្តកិនី ច ឱភដចុម្ពដា ច ទាសី ច ភរិយា ច កម្មការី ច ភរិយា ច ធជាហដា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1369" type="center" book="para">
ទណ្ឌឋបិតចក្កំ និដ្ឋិតំ.





</Paragraph>

<Paragraph number="1370" book="para">
មាតុរក្ខិតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1371" book="para">
មាតុរក្ខិតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា ឆន្ទវាសិនី …បេ…  ភោគវាសិនី…  បដវាសិនី…  ឱទបត្តកិនី…  ឱភដចុម្ពដា…  ទាសី ច ភរិយា ច…  កម្មការី ច ភរិយា ច…  ធជាហដា…  មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>

<Paragraph number="1372" type="center" book="para">
និក្ខេបបទានិ.





</Paragraph>

<Division number="331" book="para">

<Paragraph number="1373" book="para">
មាតុរក្ខិតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា ធនក្កីតា ច ឆន្ទវាសិនី ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1374" book="para">
មាតុរក្ខិតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា ធនក្កីតា ច ភោគវាសិនី ច …បេ…  ធនក្កីតា ច បដវាសិនី ច …បេ…  ធនក្កីតា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1375" type="center" book="para">
ខណ្ឌចក្កំ.





</Paragraph>

<Division number="332" book="para">

<Paragraph number="1376" book="para">
មាតុរក្ខិតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា ឆន្ទវាសិនី ច ភោគវាសិនី ច …បេ…  ឆន្ទវាសិនី ច មុហុត្តិកា ច…  ឆន្ទវាសិនី ច ធនក្កីតា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1377" type="center" book="para">
ពទ្ធចក្កំ មូលំ សំខិត្តំ.





</Paragraph>

<Paragraph number="1378" book="para">
មាតុរក្ខិតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា មុហុត្តិកា ច ធនក្កីតា ច …បេ…  មុហុត្តិកា ច ឆន្ទវាសិនី ច …បេ…  មុហុត្តិកា ច ធជាហដា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>

<Paragraph number="1379" type="center" book="para">
ឯកមូលកំ និដ្ឋិតំ.





</Paragraph>

<Paragraph number="1380" type="center" book="para">
ទុមូលកាទីនិបិ ឯវមេវ កាតព្ពានិ.




</Paragraph>

<Paragraph number="1381" type="center" book="para">
ឥទំ ទសមូលកំ—





</Paragraph>

<Division number="333" book="para">

<Paragraph number="1382" book="para">
មាតុរក្ខិតា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា ធនក្កីតា ច ឆន្ទវាសិនី ច ភោគវាសិនី ច បដវាសិនី ច ឱទបត្តកិនី ច ឱភដចុម្ពដា ច ទាសី ច ភរិយា ច កម្មការី ច ភរិយា ច ធជាហដា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1383" type="center" book="para">
អបរំ មាតុរក្ខិតាចក្កំ និដ្ឋិតំ.





</Paragraph>

<Paragraph number="1384" book="para">
បិតុរក្ខិតា ភិក្ខុំ បហិណតិ …បេ…  មាតាបិតុរក្ខិតា ភិក្ខុំ បហិណតិ…  ភាតុរក្ខិតា ភិក្ខុំ បហិណតិ…  ភគិនិរក្ខិតា ភិក្ខុំ បហិណតិ…  ញាតិរក្ខិតា ភិក្ខុំ បហិណតិ…  គោត្តរក្ខិតា ភិក្ខុំ បហិណតិ…  ធម្មរក្ខិតា ភិក្ខុំ បហិណតិ…  សារក្ខា ភិក្ខុំ បហិណតិ…  សបរិទណ្ឌា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា ធនក្កីតា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1385" book="para">
សបរិទណ្ឌា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា ឆន្ទវាសិនី …បេ…  ភោគវាសិនី…  បដវាសិនី…  ឱទបត្តកិនី…  ឱភដចុម្ពដា…  ទាសី ច ភរិយា ច…  កម្មការី ច ភរិយា ច…  ធជាហដា…  មុហុត្តិកា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>

<Paragraph number="1386" type="center" book="para">
និក្ខេបបទានិ.





</Paragraph>

<Division number="334" book="para">

<Paragraph number="1387" book="para">
សបរិទណ្ឌា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា ធនក្កីតា ច ឆន្ទវាសិនី ច …បេ…  ធនក្កីតា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1388" type="center" book="para">
ខណ្ឌចក្កំ.





</Paragraph>

<Division number="335" book="para">

<Paragraph number="1389" book="para">
សបរិទណ្ឌា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា ឆន្ទវាសិនី ច ភោគវាសិនី ច …បេ…  ឆន្ទវាសិនី ច មុហុត្តិកា ច…  ឆន្ទវាសិនី ច ធនក្កីតា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1390" type="center" book="para">
ពទ្ធចក្កំ, មូលំ សំខិត្តំ.





</Paragraph>

<Division number="336" book="para">

<Paragraph number="1391" book="para">
សបរិទណ្ឌា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា មុហុត្តិកា ច ធនក្កីតា ច …បេ…  មុហុត្តិកា ច ឆន្ទវាសិនី ច …បេ…  មុហុត្តិកា ច ធជាហដា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1392" type="center" book="para">
ឯកមូលកំ និដ្ឋិតំ.





</Paragraph>

<Paragraph number="1393" type="center" book="para">
ទុមូលកាទីនិបិ ឯវមេវ កាតព្ពានិ.




</Paragraph>

<Paragraph number="1394" type="center" book="para">
ឥទំ ទសមូលកំ—





</Paragraph>

<Division number="337" book="para">

<Paragraph number="1395" book="para">
សបរិទណ្ឌា ភិក្ខុំ បហិណតិ—  “គច្ឆ, ភន្តេ, ឥត្ថន្នាមំ ព្រូហិ—  ‘ហោមិ ឥត្ថន្នាមស្ស ភរិយា ធនក្កីតា ច ឆន្ទវាសិនី ច ភោគវាសិនី ច បដវាសិនី ច ឱទបត្តកិនី ច ឱភដចុម្ពដា ច ទាសី ច ភរិយា ច កម្មការី ច ភរិយា ច ធជាហដា ច មុហុត្តិកា ចា’”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.




</Paragraph>
</Division>

<Paragraph number="1396" type="center" book="para">
អបរំ សបរិទណ្ឌាចក្កំ និដ្ឋិតំ.

  
សព្ពំ ចក្កបេយ្យាលំ និដ្ឋិតំ.





</Paragraph>

<Division number="338" book="para">

<Paragraph number="1397" book="para">
បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស. បដិគ្គណ្ហាតិ វីមំសតិ ន បច្ចាហរតិ, អាបត្តិ ថុល្លច្ចយស្ស. បដិគ្គណ្ហាតិ ន វីមំសតិ បច្ចាហរតិ, អាបត្តិ ថុល្លច្ចយស្ស. បដិគ្គណ្ហាតិ ន វីមំសតិ ន បច្ចាហរតិ, អាបត្តិ ទុក្កដស្ស. ន បដិគ្គណ្ហាតិ វីមំសតិ បច្ចាហរតិ, អាបត្តិ ថុល្លច្ចយស្ស. ន បដិគ្គណ្ហាតិ វីមំសតិ ន បច្ចាហរតិ, អាបត្តិ ទុក្កដស្ស. ន បដិគ្គណ្ហាតិ ន វីមំសតិ បច្ចាហរតិ, អាបត្តិ ទុក្កដស្ស. ន បដិគ្គណ្ហាតិ ន វីមំសតិ ន បច្ចាហរតិ, អនាបត្តិ.



</Paragraph>

<Paragraph number="1398" book="para">
បុរិសោ សម្ពហុលេ ភិក្ខូ អាណាបេតិ—  “គច្ឆថ, ភន្តេ, ឥត្ថន្នាមំ ឥត្ថឹ វីមំសថា”តិ. សព្ពេ បដិគ្គណ្ហន្តិ សព្ពេ វីមំសន្តិ សព្ពេ បច្ចាហរន្តិ, អាបត្តិ សព្ពេសំ សំឃាទិសេសស្ស.



</Paragraph>

<Paragraph number="1399" book="para">
បុរិសោ សម្ពហុលេ ភិក្ខូ អាណាបេតិ—  “គច្ឆថ, ភន្តេ, ឥត្ថន្នាមំ ឥត្ថឹ វីមំសថា”តិ. សព្ពេ បដិគ្គណ្ហន្តិ សព្ពេ វីមំសន្តិ ឯកំ បច្ចាហរាបេន្តិ, អាបត្តិ សព្ពេសំ សំឃាទិសេសស្ស.



</Paragraph>

<Paragraph number="1400" book="para">
បុរិសោ សម្ពហុលេ ភិក្ខូ អាណាបេតិ—  “គច្ឆថ, ភន្តេ, ឥត្ថន្នាមំ ឥត្ថឹ វីមំសថា”តិ. សព្ពេ បដិគ្គណ្ហន្តិ ឯកំ វីមំសាបេត្វា សព្ពេ បច្ចាហរន្តិ, អាបត្តិ សព្ពេសំ សំឃាទិសេសស្ស.



</Paragraph>

<Paragraph number="1401" book="para">
បុរិសោ សម្ពហុលេ ភិក្ខូ អាណាបេតិ—  “គច្ឆថ, ភន្តេ, ឥត្ថន្នាមំ ឥត្ថឹ វីមំសថា”តិ. សព្ពេ បដិគ្គណ្ហន្តិ ឯកំ វីមំសាបេត្វា ឯកំ បច្ចាហរាបេន្តិ, អាបត្តិ សព្ពេសំ សំឃាទិសេសស្ស.



</Paragraph>

<Paragraph number="1402" book="para">
បុរិសោ ភិក្ខុំ អាណាបេតិ—  “គច្ឆ, ភន្តេ, ឥត្ថន្នាមំ ឥត្ថឹ វីមំសា”តិ. បដិគ្គណ្ហាតិ វីមំសតិ បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1403" book="para">
បុរិសោ ភិក្ខុំ អាណាបេតិ—  “គច្ឆ, ភន្តេ, ឥត្ថន្នាមំ ឥត្ថឹ វីមំសា”តិ. បដិគ្គណ្ហាតិ វីមំសតិ អន្តេវាសឹ បច្ចាហរាបេតិ, អាបត្តិ សំឃាទិសេសស្ស.



</Paragraph>

<Paragraph number="1404" book="para">
បុរិសោ ភិក្ខុំ អាណាបេតិ—  “គច្ឆ, ភន្តេ, ឥត្ថន្នាមំ ឥត្ថឹ វីមំសា”តិ. បដិគ្គណ្ហាតិ អន្តេវាសឹ វីមំសាបេត្វា អត្តនា បច្ចាហរតិ, អាបត្តិ សំឃាទិសេសស្ស.



</Paragraph>

<Paragraph number="1405" book="para">
បុរិសោ ភិក្ខុំ អាណាបេតិ—  “គច្ឆ, ភន្តេ, ឥត្ថន្នាមំ ឥត្ថឹ វិមំសា”តិ. បដិគ្គណ្ហាតិ អន្តេវាសឹ វីមំសាបេតិ អន្តេវាសី វីមំសិត្វា ពហិទ្ធា បច្ចាហរតិ, អាបត្តិ ឧភិន្នំ ថុល្លច្ចយស្ស.



</Paragraph>

</Division>
<Division number="339" book="para">

<Paragraph number="1406" book="para">
គច្ឆន្តោ សម្បាទេតិ, អាគច្ឆន្តោ វិសំវាទេតិ, អាបត្តិ ថុល្លច្ចយស្ស.



</Paragraph>

<Paragraph number="1407" book="para">
គច្ឆន្តោ វិសំវាទេតិ, អាគច្ឆន្តោ សម្បាទេតិ, អាបត្តិ ថុល្លច្ចយស្ស.



</Paragraph>

<Paragraph number="1408" book="para">
គច្ឆន្តោ សម្បាទេតិ, អាគច្ឆន្តោ សម្បាទេតិ, អាបត្តិ សំឃាទិសេសស្ស.



</Paragraph>

<Paragraph number="1409" book="para">
គច្ឆន្តោ វិសំវាទេតិ, អាគច្ឆន្តោ វិសំវាទេតិ, អនាបត្តិ.



</Paragraph>

</Division>
<Division number="340" book="para">

<Paragraph number="1410" book="para">
អនាបត្តិ—  សំឃស្ស វា ចេតិយស្ស វា គិលានស្ស វា ករណីយេន គច្ឆតិ, ឧម្មត្តកស្ស, អាទិកម្មិកស្សាតិ.

</Paragraph>
</Division>

<TableOfContents book="para" section="1.2.5">
* [1.2.5.1 វិនីតវត្ថុឧទ្ទានគាថា](1-2-5/1-2-5-1)
* [1.2.5.2 វិនីតវត្ថុ](1-2-5/1-2-5-2)
</TableOfContents>