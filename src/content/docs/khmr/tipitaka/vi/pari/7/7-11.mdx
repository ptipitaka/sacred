---
title: "7.11 ឯកាទសកវារ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="331" book="pari">

<Paragraph number="1583" book="pari">
ឯកាទស បុគ្គលា អនុបសម្បន្នា ន ឧបសម្បាទេតព្ពា, ឧបសម្បន្នា នាសេតព្ពា. ឯកាទស បាទុកា អកប្បិយា. ឯកាទស បត្តា អកប្បិយា. ឯកាទស ចីវរានិ អកប្បិយានិ. ឯកាទស យាវតតិយកា. ភិក្ខុនីនំ ឯកាទស អន្តរាយិកា ធម្មា បុច្ឆិតព្ពា. ឯកាទស ចីវរានិ អធិដ្ឋាតព្ពានិ. ឯកាទស ចីវរានិ ន វិកប្បេតព្ពានិ. ឯកាទសេ អរុណុគ្គមនេ និស្សគ្គិយំ ហោតិ. ឯកាទស គណ្ឋិកា កប្បិយា. ឯកាទស វិធា កប្បិយា. ឯកាទស បថវី អកប្បិយា. ឯកាទស បថវី កប្បិយា. ឯកាទស និស្សយបដិប្បស្សទ្ធិយោ. ឯកាទស បុគ្គលា អវន្ទិយា. ឯកាទស បរមានិ. ឯកាទស វរានិ យាចឹសុ. ឯកាទស សីមាទោសា. អក្កោសកបរិភាសកេ បុគ្គលេ ឯកាទសាទីនវា បាដិកង្ខា. មេត្តាយ ចេតោវិមុត្តិយា អាសេវិតាយ ភាវិតាយ ពហុលីកតាយ យានីកតាយ វត្ថុកតាយ អនុដ្ឋិតាយ បរិចិតាយ សុសមារទ្ធាយ ឯកាទសានិសំសា បាដិកង្ខា. សុខំ សុបតិ, សុខំ បដិពុជ្ឈតិ, ន បាបកំ សុបិនំ បស្សតិ, មនុស្សានំ បិយោ ហោតិ, អមនុស្សានំ បិយោ ហោតិ, ទេវតា រក្ខន្តិ, នាស្ស អគ្គិ វា វិសំ វា សត្ថំ វា កមតិ, តុវដ្ដំ ចិត្តំ សមាធិយតិ, មុខវណ្ណោ វិប្បសីទតិ, អសម្មូឡ្ហោ កាលំ ករោតិ, ឧត្តរិ អប្បដិវិជ្ឈន្តោ ព្រហ្មលោកូបគោ ហោតិ—  មេត្តាយ ចេតោវិមុត្តិយា អាសេវិតាយ ភាវិតាយ ពហុលីកតាយ យានីកតាយ វត្ថុកតាយ អនុដ្ឋិតាយ បរិចិតាយ សុសមារទ្ធាយ ឥមេ ឯកាទសានិសំសា បាដិកង្ខាតិ.

</Paragraph>
</Division>

<Paragraph number="1584" type="center" book="pari">
ឯកាទសកំ និដ្ឋិតំ.



</Paragraph>

<Paragraph number="1585" type="center" book="pari">
តស្សុទ្ទានំ


</Paragraph>

<Paragraph number="1586" type="verses" book="pari">
_នាសេតព្ពា បាទុកា ច,_  
_បត្តា ច ចីវរានិ ច;_  
_តតិយា បុច្ឆិតព្ពា ច,_  
_អធិដ្ឋានវិកប្បនា._  

</Paragraph>

<Paragraph number="1587" type="verses" book="pari">
_អរុណា គណ្ឋិកា វិធា,_  
_អកប្បិយា ច កប្បិយំ;_  
_និស្សយាវន្ទិយា ចេវ,_  
_បរមានិ វរានិ ច;_  
_សីមាទោសា ច អក្កោសា,_  
_មេត្តាយេកាទសា កតាតិ._  


</Paragraph>

<Paragraph number="1588" type="center" book="pari">
ឯកុត្តរិកំ.



</Paragraph>

<Paragraph number="1589" type="center" book="pari">
តស្សុទ្ទានំ


</Paragraph>

<Paragraph number="1590" type="verses" book="pari">
_ឯកកា ច ទុកា ចេវ,_  
_តិកា ច ចតុបញ្ចកា;_  
_ឆសត្តដ្ឋនវកា ច,_  
_ទស ឯកាទសានិ ច._  

</Paragraph>

<Paragraph number="1591" type="verses" book="pari">
_ហិតាយ សព្ពសត្តានំ,_  
_ញាតធម្មេន តាទិនា;_  
_ឯកុត្តរិកា វិមលា,_  
_មហាវីរេន ទេសិតាតិ._  


</Paragraph>

<Paragraph number="1592" type="center" book="pari">
ឯកុត្តរិកំ និដ្ឋិតំ.
</Paragraph>