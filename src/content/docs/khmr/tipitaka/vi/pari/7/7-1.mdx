---
title: "7.1 ឯកកវារ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="321" book="pari">

<Paragraph number="1440" book="pari">
អាបត្តិករា ធម្មា ជានិតព្ពា. អនាបត្តិករា ធម្មា ជានិតព្ពា. អាបត្តិ ជានិតព្ពា. អនាបត្តិ ជានិតព្ពា. លហុកា អាបត្តិ ជានិតព្ពា. គរុកា អាបត្តិ ជានិតព្ពា. សាវសេសា អាបត្តិ ជានិតព្ពា. អនវសេសា អាបត្តិ ជានិតព្ពា. ទុដ្ឋុល្លា អាបត្តិ ជានិតព្ពា. អទុដ្ឋុល្លា អាបត្តិ ជានិតព្ពា. សប្បដិកម្មា អាបត្តិ ជានិតព្ពា. អប្បដិកម្មា អាបត្តិ ជានិតព្ពា. ទេសនាគាមិនី អាបត្តិ ជានិតព្ពា. អទេសនាគាមិនី អាបត្តិ ជានិតព្ពា. អន្តរាយិកា អាបត្តិ ជានិតព្ពា. អនន្តរាយិកា អាបត្តិ ជានិតព្ពា. សាវជ្ជបញ្ញត្តិ អាបត្តិ ជានិតព្ពា. អនវជ្ជបញ្ញត្តិ អាបត្តិ ជានិតព្ពា. កិរិយតោ សមុដ្ឋិតា អាបត្តិ ជានិតព្ពា. អកិរិយតោ សមុដ្ឋិតា អាបត្តិ ជានិតព្ពា. កិរិយាកិរិយតោ សមុដ្ឋិតា អាបត្តិ ជានិតព្ពា. បុព្ពាបត្តិ ជានិតព្ពា. អបរាបត្តិ ជានិតព្ពា. បុព្ពាបត្តីនំ អន្តរាបត្តិ ជានិតព្ពា. អបរាបត្តីនំ អន្តរាបត្តិ ជានិតព្ពា. ទេសិតា គណនូបគា អាបត្តិ ជានិតព្ពា. ទេសិតា ន គណនូបគា អាបត្តិ ជានិតព្ពា. បញ្ញត្តិ ជានិតព្ពា. អនុបញ្ញត្តិ ជានិតព្ពា. អនុប្បន្នបញ្ញត្តិ ជានិតព្ពា. សព្ពត្ថបញ្ញត្តិ ជានិតព្ពា. បទេសបញ្ញត្តិ ជានិតព្ពា. សាធារណបញ្ញត្តិ ជានិតព្ពា. អសាធារណបញ្ញត្តិ ជានិតព្ពា. ឯកតោបញ្ញត្តិ ជានិតព្ពា. ឧភតោបញ្ញត្តិ ជានិតព្ពា. ថុល្លវជ្ជា អាបត្តិ ជានិតព្ពា. អថុល្លវជ្ជា អាបត្តិ ជានិតព្ពា. គិហិបដិសំយុត្តា អាបត្តិ ជានិតព្ពា. ន គិហិបដិសំយុត្តា អាបត្តិ ជានិតព្ពា. និយតា អាបត្តិ ជានិតព្ពា. អនិយតា អាបត្តិ ជានិតព្ពា. អាទិករោ បុគ្គលោ ជានិតព្ពោ. អនាទិករោ បុគ្គលោ ជានិតព្ពោ. អធិច្ចាបត្តិកោ បុគ្គលោ ជានិតព្ពោ. អភិណ្ហាបត្តិកោ បុគ្គលោ ជានិតព្ពោ. ចោទកោ បុគ្គលោ ជានិតព្ពោ. ចុទិតកោ បុគ្គលោ ជានិតព្ពោ. អធម្មចោទកោ បុគ្គលោ ជានិតព្ពោ. អធម្មចុទិតកោ បុគ្គលោ ជានិតព្ពោ. ធម្មចោទកោ បុគ្គលោ ជានិតព្ពោ. ធម្មចុទិតកោ បុគ្គលោ ជានិតព្ពោ. និយតោ បុគ្គលោ ជានិតព្ពោ. អនិយតោ បុគ្គលោ ជានិតព្ពោ. អភព្ពាបត្តិកោ បុគ្គលោ ជានិតព្ពោ. ភព្ពាបត្តិកោ បុគ្គលោ ជានិតព្ពោ. ឧក្ខិត្តកោ បុគ្គលោ ជានិតព្ពោ. អនុក្ខិត្តកោ បុគ្គលោ ជានិតព្ពោ. នាសិតកោ បុគ្គលោ ជានិតព្ពោ. អនាសិតកោ បុគ្គលោ ជានិតព្ពោ. សមានសំវាសកោ បុគ្គលោ ជានិតព្ពោ. អសមានសំវាសកោ បុគ្គលោ ជានិតព្ពោ. ឋបនំ ជានិតព្ពន្តិ.

</Paragraph>
</Division>

<Paragraph number="1441" type="center" book="pari">
ឯកកំ និដ្ឋិតំ.



</Paragraph>

<Paragraph number="1442" type="center" book="pari">
តស្សុទ្ទានំ


</Paragraph>

<Paragraph number="1443" type="verses" book="pari">
_ករា អាបត្តិ លហុកា,_  
_សាវសេសា ច ទុដ្ឋុល្លា;_  
_បដិកម្មទេសនា ច,_  
_អន្តរា វជ្ជកិរិយំ._  

</Paragraph>

<Paragraph number="1444" type="verses" book="pari">
_កិរិយាកិរិយំ បុព្ពា,_  
_អន្តរា គណនូបគា;_  
_បញ្ញត្តិ អនានុប្បន្ន,_  
_សព្ពសាធារណា ច ឯកតោ._  

</Paragraph>

<Paragraph number="1445" type="verses" book="pari">
_ថុល្លគិហិនិយតា ច,_  
_អាទិ អធិច្ចចោទកោ;_  
_អធម្មធម្មនិយតោ,_  
_អភព្ពោក្ខិត្តនាសិតា;_  
_សមានំ ឋបនញ្ចេវ,_  
ឧទ្ទានំ ឯកកេ ឥទន្តិ._
</Paragraph>