---
title: "7.3 តិកវារ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="323" book="pari">

<Paragraph number="1464" book="pari">
អត្ថាបត្តិ តិដ្ឋន្តេ ភគវតិ អាបជ្ជតិ, នោ បរិនិព្ពុតេ; អត្ថាបត្តិ បរិនិព្ពុតេ ភគវតិ អាបជ្ជតិ, នោ តិដ្ឋន្តេ; អត្ថាបត្តិ តិដ្ឋន្តេបិ ភគវតិ អាបជ្ជតិ បរិនិព្ពុតេបិ. អត្ថាបត្តិ កាលេ អាបជ្ជតិ, នោ វិកាលេ; អត្ថាបត្តិ វិកាលេ អាបជ្ជតិ, នោ កាលេ; អត្ថាបត្តិ កាលេ ចេវ អាបជ្ជតិ វិកាលេ ច. អត្ថាបត្តិ រត្តឹ អាបជ្ជតិ, នោ ទិវា; អត្ថាបត្តិ ទិវា អាបជ្ជតិ, នោ រត្តឹ; អត្ថាបត្តិ រត្តិញ្ចេវ អាបជ្ជតិ ទិវា ច. អត្ថាបត្តិ ទសវស្សោ អាបជ្ជតិ, នោ ឩនទសវស្សោ; អត្ថាបត្តិ ឩនទសវស្សោ អាបជ្ជតិ, នោ ទសវស្សោ; អត្ថាបត្តិ ទសវស្សោ ចេវ អាបជ្ជតិ ឩនទសវស្សោ ច. អត្ថាបត្តិ បញ្ចវស្សោ អាបជ្ជតិ, នោ ឩនបញ្ចវស្សោ; អត្ថាបត្តិ ឩនបញ្ចវស្សោ អាបជ្ជតិ, នោ បញ្ចវស្សោ; អត្ថាបត្តិ បញ្ចវស្សោ ចេវ អាបជ្ជតិ ឩនបញ្ចវស្សោ ច. អត្ថាបត្តិ កុសលចិត្តោ អាបជ្ជតិ; អត្ថាបត្តិ អកុសលចិត្តោ អាបជ្ជតិ; អត្ថាបត្តិ អព្យាកតចិត្តោ អាបជ្ជតិ. អត្ថាបត្តិ សុខវេទនាសមង្គី អាបជ្ជតិ; អត្ថាបត្តិ ទុក្ខវេទនាសមង្គី អាបជ្ជតិ; អត្ថាបត្តិ អទុក្ខមសុខវេទនាសមង្គី អាបជ្ជតិ. តីណិ ចោទនាវត្ថូនិ—  ទិដ្ឋេន, សុតេន, បរិសង្កាយ. តយោ សលាកគ្គាហា—  គុឡ្ហកោ, វិវដកោ, សកណ្ណជប្បកោ. តយោ បដិក្ខេបា—  មហិច្ឆតា, អសន្តុដ្ឋិតា, អសល្លេខតា. តយោ អនុញ្ញាតា—  អប្បិច្ឆតា, សន្តុដ្ឋិតា, សល្លេខតា. អបរេបិ តយោ បដិក្ខេបា—  មហិច្ឆតា, អសន្តុដ្ឋិតា, អមត្តញ្ញុតា. តយោ អនុញ្ញាតា—  អប្បិច្ឆតា, សន្តុដ្ឋិតា, មត្តញ្ញុតា. តិស្សោ បញ្ញត្តិយោ—  បញ្ញត្តិ, អនុបញ្ញត្តិ, អនុប្បន្នបញ្ញត្តិ. អបរាបិ តិស្សោ បញ្ញត្តិយោ—  សព្ពត្ថបញ្ញត្តិ, បទេសបញ្ញត្តិ, សាធារណបញ្ញត្តិ. អបរាបិ តិស្សោ បញ្ញត្តិយោ—  អសាធារណបញ្ញត្តិ, ឯកតោបញ្ញត្តិ, ឧភតោបញ្ញត្តិ.
</Paragraph>

<Paragraph number="1465" book="pari">
អត្ថាបត្តិ ពាលោ អាបជ្ជតិ, នោ បណ្ឌិតោ; អត្ថាបត្តិ បណ្ឌិតោ អាបជ្ជតិ, នោ ពាលោ; អត្ថាបត្តិ ពាលោ ចេវ អាបជ្ជតិ បណ្ឌិតោ ច. អត្ថាបត្តិ កាឡេ អាបជ្ជតិ, នោ ជុណ្ហេ; អត្ថាបត្តិ ជុណ្ហេ អាបជ្ជតិ, នោ កាឡេ; អត្ថាបត្តិ កាឡេ ចេវ អាបជ្ជតិ ជុណ្ហេ ច. អត្ថិ កាឡេ កប្បតិ, នោ ជុណ្ហេ; អត្ថិ ជុណ្ហេ កប្បតិ, នោ កាឡេ; អត្ថិ កាឡេ ចេវ កប្បតិ ជុណ្ហេ ច. អត្ថាបត្តិ ហេមន្តេ អាបជ្ជតិ, នោ គិម្ហេ នោ វស្សេ; អត្ថាបត្តិ គិម្ហេ អាបជ្ជតិ, នោ ហេមន្តេ នោ វស្សេ; អត្ថាបត្តិ វស្សេ អាបជ្ជតិ, នោ ហេមន្តេ នោ គិម្ហេ. អត្ថាបត្តិ សំឃោ អាបជ្ជតិ, ន គណោ ន បុគ្គលោ; អត្ថាបត្តិ គណោ អាបជ្ជតិ, ន សំឃោ ន បុគ្គលោ; អត្ថាបត្តិ បុគ្គលោ អាបជ្ជតិ, ន សំឃោ ន គណោ. អត្ថិ សំឃស្ស កប្បតិ, ន គណស្ស ន បុគ្គលស្ស; អត្ថិ គណស្ស កប្បតិ, ន សំឃស្ស ន បុគ្គលស្ស; អត្ថិ បុគ្គលស្ស កប្បតិ, ន សំឃស្ស ន គណស្ស. តិស្សោ ឆាទនា វត្ថុំ ឆាទេតិ, នោ អាបត្តឹ; អាបត្តឹ ឆាទេតិ, នោ វត្ថុំ; វត្ថុញ្ចេវ ឆាទេតិ អាបត្តិញ្ច. តិស្សោ បដិច្ឆាទិយោ—  ជន្តាឃរបដិច្ឆាទិ, ឧទកបដិច្ឆាទិ, វត្ថបដិច្ឆាទិ. តីណិ បដិច្ឆន្នានិ វហន្តិ, នោ វិវដានិ—  មាតុគាមោ បដិច្ឆន្នោ វហតិ, នោ វិវដោ; ព្រាហ្មណានំ មន្តា បដិច្ឆន្នា វហន្តិ, នោ វិវដា; មិច្ឆាទិដ្ឋិ បដិច្ឆន្នា វហតិ, នោ វិវដា. តីណិ វិវដានិ វិរោចន្តិ, នោ បដិច្ឆន្នានិ—  ចន្ទមណ្ឌលំ វិវដំ វិរោចតិ, នោ បដិច្ឆន្នំ; សូរិយមណ្ឌលំ វិវដំ វិរោចតិ, នោ បដិច្ឆន្នំ; តថាគតប្បវេទិតោ ធម្មវិនយោ វិវដោ វិរោចតិ, នោ បដិច្ឆន្នោ. តយោ សេនាសនគ្គាហា—  បុរិមកោ, បច្ឆិមកោ, អន្តរាមុត្តកោ. អត្ថាបត្តិ គិលានោ អាបជ្ជតិ, នោ អគិលានោ; អត្ថាបត្តិ អគិលានោ អាបជ្ជតិ, នោ គិលានោ; អត្ថាបត្តិ គិលានោ ចេវ អាបជ្ជតិ អគិលានោ ច.
</Paragraph>

<Paragraph number="1466" book="pari">
តីណិ អធម្មិកានិ បាតិមោក្ខដ្ឋបនានិ. តីណិ ធម្មិកានិ បាតិមោក្ខដ្ឋបនានិ. តយោ បរិវាសា—  បដិច្ឆន្នបរិវាសោ, អប្បដិច្ឆន្នបរិវាសោ, សុទ្ធន្តបរិវាសោ. តយោ មានត្តា—  បដិច្ឆន្នមានត្តំ, អប្បដិច្ឆន្នមានត្តំ, បក្ខមានត្តំ. តយោ បារិវាសិកស្ស ភិក្ខុនោ រត្តិច្ឆេទា—  សហវាសោ, វិប្បវាសោ, អនារោចនា. អត្ថាបត្តិ អន្តោ អាបជ្ជតិ, នោ ពហិ; អត្ថាបត្តិ ពហិ អាបជ្ជតិ, នោ អន្តោ; អត្ថាបត្តិ អន្តោ ចេវ អាបជ្ជតិ ពហិ ច. អត្ថាបត្តិ អន្តោសីមាយ អាបជ្ជតិ, នោ ពហិសីមាយ; អត្ថាបត្តិ ពហិសីមាយ អាបជ្ជតិ, នោ អន្តោសីមាយ; អត្ថាបត្តិ អន្តោសីមាយ ចេវ អាបជ្ជតិ ពហិសីមាយ ច. តីហាការេហិ អាបត្តឹ អាបជ្ជតិ—  កាយេន អាបជ្ជតិ, វាចាយ អាបជ្ជតិ, កាយេន វាចាយ អាបជ្ជតិ. អបរេហិបិ តីហាការេហិ អាបត្តឹ អាបជ្ជតិ—  សំឃមជ្ឈេ, គណមជ្ឈេ, បុគ្គលស្ស សន្តិកេ. តីហាការេហិ អាបត្តិយា វុដ្ឋាតិ—  កាយេន វុដ្ឋាតិ, វាចាយ វុដ្ឋាតិ, កាយេន វាចាយ វុដ្ឋាតិ. អបរេហិបិ តីហាការេហិ អាបត្តិយា វុដ្ឋាតិ—  សំឃមជ្ឈេ, គណមជ្ឈេ, បុគ្គលស្ស សន្តិកេ. តីណិ អធម្មិកានិ អមូឡ្ហវិនយស្ស ទានានិ. តីណិ ធម្មិកានិ អមូឡ្ហវិនយស្ស ទានានិ.
</Paragraph>

<Paragraph number="1467" book="pari">
តីហង្គេហិ សមន្នាគតស្ស ភិក្ខុនោ អាកង្ខមានោ សំឃោ តជ្ជនីយកម្មំ ករេយ្យ—  ភណ្ឌនការកោ ហោតិ កលហការកោ វិវាទការកោ ភស្សការកោ សំឃេ អធិករណការកោ, ពាលោ ហោតិ អព្យត្តោ, អាបត្តិពហុលោ អនបទានោ គិហិសំសដ្ឋោ វិហរតិ អននុលោមិកេហិ គិហិសំសគ្គេហិ. តីហង្គេហិ សមន្នាគតស្ស ភិក្ខុនោ អាកង្ខមានោ សំឃោ និយស្សកម្មំ ករេយ្យ—  ភណ្ឌនការកោ ហោតិ …បេ…  សំឃេ អធិករណការកោ, ពាលោ ហោតិ អព្យត្តោ, អាបត្តិពហុលោ អនបទានោ គិហិសំសដ្ឋោ វិហរតិ អននុលោមិកេហិ គិហិសំសគ្គេហិ. តីហង្គេហិ សមន្នាគតស្ស ភិក្ខុនោ អាកង្ខមានោ សំឃោ បព្ពាជនីយកម្មំ ករេយ្យ—  ភណ្ឌនការកោ ហោតិ …បេ…  សំឃេ អធិករណការកោ, ពាលោ ហោតិ អព្យត្តោ, អាបត្តិពហុលោ អនបទានោ កុលទូសកោ ហោតិ បាបសមាចារោ បាបសមាចារា ទិស្សន្តិ ចេវ សុយ្យន្តិ ច. តីហង្គេហិ សមន្នាគតស្ស ភិក្ខុនោ អាកង្ខមានោ សំឃោ បដិសារណីយកម្មំ ករេយ្យ—  ភណ្ឌនការកោ ហោតិ …បេ…  សំឃេ អធិករណការកោ, ពាលោ ហោតិ អព្យត្តោ, អាបត្តិពហុលោ អនបទានោ គិហី អក្កោសតិ បរិភាសតិ. តីហង្គេហិ សមន្នាគតស្ស ភិក្ខុនោ អាកង្ខមានោ សំឃោ អាបត្តិយា អទស្សនេ ឧក្ខេបនីយកម្មំ ករេយ្យ—  ភណ្ឌនការកោ ហោតិ …បេ…  សំឃេ អធិករណការកោ, ពាលោ ហោតិ អព្យត្តោ, អាបត្តិពហុលោ អនបទានោ អាបត្តឹ អាបជ្ជិត្វា ន ឥច្ឆតិ អាបត្តឹ បស្សិតុំ. តីហង្គេហិ សមន្នាគតស្ស ភិក្ខុនោ អាកង្ខមានោ សំឃោ អាបត្តិយា អប្បដិកម្មេ ឧក្ខេបនីយកម្មំ ករេយ្យ—  ភណ្ឌនការកោ ហោតិ …បេ…  សំឃេ អធិករណការកោ, ពាលោ ហោតិ អព្យត្តោ, អាបត្តិពហុលោ អនបទានោ អាបត្តឹ អាបជ្ជិត្វា ន ឥច្ឆតិ អាបត្តឹ បដិកាតុំ. តីហង្គេហិ សមន្នាគតស្ស ភិក្ខុនោ អាកង្ខមានោ សំឃោ បាបិកាយ ទិដ្ឋិយា អប្បដិនិស្សគ្គេ ឧក្ខេបនីយកម្មំ ករេយ្យ—  ភណ្ឌនការកោ ហោតិ …បេ…  សំឃេ អធិករណការកោ, ពាលោ ហោតិ អព្យត្តោ, អាបត្តិពហុលោ អនបទានោ ន ឥច្ឆតិ បាបិកំ ទិដ្ឋឹ បដិនិស្សជ្ជិតុំ.
</Paragraph>

<Paragraph number="1468" book="pari">
តីហង្គេហិ សមន្នាគតស្ស ភិក្ខុនោ អាកង្ខមានោ សំឃោ អាគាឡ្ហាយ ចេតេយ្យ—  ភណ្ឌនការកោ ហោតិ កលហការកោ វិវាទការកោ ភស្សការកោ សំឃេ អធិករណការកោ, ពាលោ ហោតិ អព្យត្តោ អាបត្តិពហុលោ អនបទានោ, គិហិសំសដ្ឋោ វិហរតិ អននុលោមិកេហិ គិហិសំសគ្គេហិ. តីហង្គេហិ សមន្នាគតស្ស ភិក្ខុនោ កម្មំ កាតព្ពំ—  អលជ្ជី ច ហោតិ, ពាលោ ច, អបកតត្តោ ច. អបរេហិបិ តីហង្គេហិ សមន្នាគតស្ស ភិក្ខុនោ កម្មំ កាតព្ពំ—  អធិសីលេ សីលវិបន្នោ ហោតិ, អជ្ឈាចារេ អាចារវិបន្នោ ហោតិ, អតិទិដ្ឋិយា ទិដ្ឋិវិបន្នោ ហោតិ. អបរេហិបិ តីហង្គេហិ សមន្នាគតស្ស ភិក្ខុនោ កម្មំ កាតព្ពំ—  កាយិកេន ទវេន សមន្នាគតោ ហោតិ, វាចសិកេន ទវេន សមន្នាគតោ ហោតិ, កាយិកវាចសិកេន ទវេន សមន្នាគតោ ហោតិ. អបរេហិបិ តីហង្គេហិ សមន្នាគតស្ស ភិក្ខុនោ កម្មំ កាតព្ពំ—  កាយិកេន អនាចារេន សមន្នាគតោ ហោតិ, វាចសិកេន អនាចារេន សមន្នាគតោ ហោតិ, កាយិកវាចសិកេន អនាចារេន សមន្នាគតោ ហោតិ. អបរេហិបិ តីហង្គេហិ សមន្នាគតស្ស ភិក្ខុនោ កម្មំ កាតព្ពំ—  កាយិកេន ឧបឃាតិកេន សមន្នាគតោ ហោតិ, វាចសិកេន ឧបឃាតិកេន សមន្នាគតោ ហោតិ, កាយិកវាចសិកេន ឧបឃាតិកេន សមន្នាគតោ ហោតិ. អបរេហិបិ តីហង្គេហិ សមន្នាគតស្ស ភិក្ខុនោ កម្មំ កាតព្ពំ—  កាយិកេន មិច្ឆាជីវេន សមន្នាគតោ ហោតិ, វាចសិកេន មិច្ឆាជីវេន សមន្នាគតោ ហោតិ, កាយិកវាចសិកេន មិច្ឆាជីវេន សមន្នាគតោ ហោតិ. អបរេហិបិ តីហង្គេហិ សមន្នាគតស្ស ភិក្ខុនោ កម្មំ កាតព្ពំ—  អាបត្តឹ អាបន្នោ កម្មកតោ ឧបសម្បាទេតិ, និស្សយំ ទេតិ, សាមណេរំ ឧបដ្ឋាបេតិ. អបរេហិបិ តីហង្គេហិ សមន្នាគតស្ស ភិក្ខុនោ កម្មំ កាតព្ពំ—  យាយ អាបត្តិយា សំឃេន កម្មំ កតំ ហោតិ តំ អាបត្តឹ អាបជ្ជតិ, អញ្ញំ វា តាទិសិកំ, តតោ វា បាបិដ្ឋតរំ. អបរេហិបិ តីហង្គេហិ សមន្នាគតស្ស ភិក្ខុនោ កម្មំ កាតព្ពំ—  ពុទ្ធស្ស អវណ្ណំ ភាសតិ, ធម្មស្ស អវណ្ណំ ភាសតិ, សំឃស្ស អវណ្ណំ ភាសតិ.
</Paragraph>

<Paragraph number="1469" book="pari">
តីហង្គេហិ សមន្នាគតស្ស ភិក្ខុនោ សំឃមជ្ឈេ ឧបោសថំ ឋបេន្តស្ស—  “អលំ, ភិក្ខុ, មា ភណ្ឌនំ មា កលហំ មា វិគ្គហំ មា វិវាទន៑”តិ ឱមទ្ទិត្វា សំឃេន ឧបោសថោ កាតព្ពោ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតស្ស ភិក្ខុនោ សំឃមជ្ឈេ បវារណំ ឋបេន្តស្ស—  “អលំ, ភិក្ខុ, មា ភណ្ឌនំ មា កលហំ មា វិគ្គហំ មា វិវាទន៑”តិ ឱមទ្ទិត្វា សំឃេន បវារេតព្ពំ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតស្ស ភិក្ខុនោ ន កាចិ សំឃសម្មុតិ ទាតព្ពា—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតេន ភិក្ខុនា សំឃេ ន វោហរិតព្ពំ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតោ ភិក្ខុ ន កិស្មិញ្ចិ បច្ចេកដ្ឋានេ ឋបេតព្ពោ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតស្ស ភិក្ខុនោ និស្សាយ ន វត្ថព្ពំ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតស្ស ភិក្ខុនោ និស្សយោ ន ទាតព្ពោ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតស្ស ភិក្ខុនោ ឱកាសកម្មំ ការាបេន្តស្ស នាលំ ឱកាសកម្មំ កាតុំ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតស្ស ភិក្ខុនោ សវចនីយំ នាទាតព្ពំ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតស្ស ភិក្ខុនោ វិនយោ ន បុច្ឆិតព្ពោ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតេន ភិក្ខុនា វិនយោ ន បុច្ឆិតព្ពោ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតស្ស ភិក្ខុនោ វិនយោ ន វិស្សជ្ជេតព្ពោ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតេន ភិក្ខុនា វិនយោ ន វិស្សជ្ជេតព្ពោ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតស្ស ភិក្ខុនោ អនុយោគោ ន ទាតព្ពោ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតេន ភិក្ខុនា សទ្ធឹ វិនយោ ន សាកច្ឆិតព្ពោ—  អលជ្ជី ច ហោតិ, ពាលោ ច, អបកតត្តោ ច. តីហង្គេហិ សមន្នាគតេន ភិក្ខុនា ន ឧបសម្បាទេតព្ពំ ន និស្សយោ ទាតព្ពោ ន សាមណេរោ ឧបដ្ឋាបេតព្ពោ—  អលជ្ជី ច ហោតិ, ពាលោ ច, អបកតត្តោ ច.
</Paragraph>

<Paragraph number="1470" book="pari">
តយោ ឧបោសថា—  ចាតុទ្ទសិកោ, បន្នរសិកោ, សាមគ្គិឧបោសថោ. អបរេបិ តយោ ឧបោសថា—  សំឃេឧបោសថោ, គណេឧបោសថោ, បុគ្គលេឧបោសថោ. អបរេបិ តយោ ឧបោសថា—  សុត្តុទ្ទេសោឧបោសថោ, បារិសុទ្ធិឧបោសថោ, អធិដ្ឋានុបោសថោ.
</Paragraph>

<Paragraph number="1471" book="pari">
តិស្សោ បវារណា—  ចាតុទ្ទសិកា, បន្នរសិកា, សាមគ្គិបវារណា. អបរាបិ តិស្សោ បវារណា—  សំឃេបវារណា, គណេបវារណា, បុគ្គលេបវារណា. អបរាបិ តិស្សោ បវារណា—  តេវាចិកាបវារណា, ទ្វេវាចិកាបវារណា, សមានវស្សិកាបវារណា.
</Paragraph>

<Paragraph number="1472" book="pari">
តយោ អាបាយិកា នេរយិកា—  ឥទមប្បហាយ, យោ ច អព្រហ្មចារី ព្រហ្មចារិបដិញ្ញោ, យោ ច សុទ្ធំ ព្រហ្មចារឹ បរិសុទ្ធព្រហ្មចរិយំ ចរន្តំ អមូលកេន អព្រហ្មចរិយេន អនុទ្ធំសេតិ, យោ ចាយំ ឯវំវាទី ឯវំទិដ្ឋិ—  “នត្ថិ កាមេសុ ទោសោ”តិ សោ កាមេសុ បាតព្យតំ អាបជ្ជតិ. តីណិ អកុសលមូលានិ—  លោភោ អកុសលមូលំ, ទោសោ អកុសលមូលំ, មោហោ អកុសលមូលំ. តីណិ កុសលមូលានិ—  អលោភោ កុសលមូលំ, អទោសោ កុសលមូលំ, អមោហោ កុសលមូលំ. តីណិ ទុច្ចរិតានិ—  កាយទុច្ចរិតំ, វចីទុច្ចរិតំ, មនោទុច្ចរិតំ. តីណិ សុចរិតានិ—  កាយសុចរិតំ, វចីសុចរិតំ, មនោសុចរិតំ. តយោ អត្ថវសេ បដិច្ច ភគវតា កុលេសុ តិកភោជនំ បញ្ញត្តំ—  ទុម្មង្កូនំ បុគ្គលានំ និគ្គហាយ, បេសលានំ ភិក្ខូនំ ផាសុវិហារាយ, “មា បាបិច្ឆា បក្ខំ និស្សាយ សំឃំ ភិន្ទេយ្យុន៑”តិ កុលានុទ្ទយតាយ ច. តីហិ អសទ្ធម្មេហិ អភិភូតោ បរិយាទិន្នចិត្តោ ទេវទត្តោ អាបាយិកោ នេរយិកោ កប្បដ្ឋោ អតេកិច្ឆោ បាបិច្ឆតា បាបមិត្តតា ឱរមត្តកេន វិសេសាធិគមេន អន្តរា វោសានំ អាបាទិ. តិស្សោ សម្មុតិយោ—  ទណ្ឌសម្មុតិ, សិក្កាសម្មុតិ, ទណ្ឌសិក្កាសម្មុតិ. តិស្សោ បាទុកា ធុវដ្ឋានិកា អសង្កមនីយា—  វច្ចបាទុកា, បស្សាវបាទុកា, អាចមនបាទុកា. តិស្សោ បាទឃំសនិយោ—  សក្ខរំ, កថលា, សមុទ្ទផេណកោតិ.

</Paragraph>
</Division>

<Paragraph number="1473" type="center" book="pari">
តិកំ និដ្ឋិតំ.



</Paragraph>

<Paragraph number="1474" type="center" book="pari">
តស្សុទ្ទានំ


</Paragraph>

<Paragraph number="1475" type="verses" book="pari">
_តិដ្ឋន្តេ កាលេ រត្តិញ្ច,_  
_ទស បញ្ច កុសលេន;_  
_វេទនា ចោទនា វត្ថុ,_  
_សលាកា ទ្វេ បដិក្ខិបា._  

</Paragraph>

<Paragraph number="1476" type="verses" book="pari">
_បញ្ញត្តិ អបរេ ទ្វេ ច,_  
_ពាលោ កាឡេ ច កប្បតិ;_  
_ហេមន្តេ សំឃោ សំឃស្ស,_  
_ឆាទនា ច បដិច្ឆាទិ._  

</Paragraph>

<Paragraph number="1477" type="verses" book="pari">
_បដិច្ឆន្នា វិវដា ច,_  
_សេនាសនគិលាយនា;_  
_បាតិមោក្ខំ បរិវាសំ,_  
_មានត្តា បារិវាសិកា._  

</Paragraph>

<Paragraph number="1478" type="verses" book="pari">
_អន្តោ អន្តោ ច សីមាយ,_  
_អាបជ្ជតិ បុនាបរេ;_  
_វុដ្ឋាតិ អបរេ ចេវ,_  
_អមូឡ្ហវិនយា ទុវេ._  

</Paragraph>

<Paragraph number="1479" type="verses" book="pari">
_តជ្ជនីយា និយស្សា ច,_  
_បព្ពាជបដិសារណី;_  
_អទស្សនា បដិកម្មេ,_  
_អនិស្សគ្គេ ច ទិដ្ឋិយា._  

</Paragraph>

<Paragraph number="1480" type="verses" book="pari">
_អាគាឡ្ហកម្មាធិសីលេ,_  
_ទវានាចារឃាតិកា;_  
_អាជីវាបន្នា តាទិសិកា,_  
_អវណ្ណុបោសថេន ច._  

</Paragraph>

<Paragraph number="1481" type="verses" book="pari">
_បវារណា សម្មុតិ ច,_  
_វោហារបច្ចេកេន ច;_  
_ន វត្ថព្ពំ ន ទាតព្ពំ,_  
_ឱកាសំ ន ករេ តថា._  

</Paragraph>

<Paragraph number="1482" type="verses" book="pari">
_ន ករេ សវចនីយំ,_  
_ន បុច្ឆិតព្ពកា ទុវេ;_  
_ន វិស្សជ្ជេ ទុវេ ចេវ,_  
_អនុយោគម្បិ នោ ទទេ._  

</Paragraph>

<Paragraph number="1483" type="verses" book="pari">
_សាកច្ឆា ឧបសម្បទា,_  
_និស្សយសាមណេរា ច;_  
ឧបោសថតិកា តីណិ,_  
_បវារណតិកា តយោ._  

</Paragraph>

<Paragraph number="1484" type="verses" book="pari">
_អាបាយិកា អកុសលា,_  
_កុសលា ចរិតា ទុវេ;_  
_តិកភោជនសទ្ធម្មេ,_  
_សម្មុតិ បាទុកេន ច;_  
_បាទឃំសនិកា ចេវ,_  
ឧទ្ទានំ តិកកេ ឥទន្តិ._
</Paragraph>