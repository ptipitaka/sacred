---
title: "19.4 អវន្ទនីយបុគ្គលាទិ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="477" book="pari">

<Paragraph number="2294" type="verses" book="pari">
_កតិ បុគ្គលា នាភិវាទេតព្ពា,_  
_អញ្ជលិសាមិចេន ច;_  
_កតិនំ ទុក្កដំ ហោតិ,_  
_កតិ ចីវរធារណា._  

</Paragraph>

<Paragraph number="2295" type="verses" book="pari">
_ទស បុគ្គលា នាភិវាទេតព្ពា,_  
_អញ្ជលិសាមិចេន ច;_  
_ទសន្នំ ទុក្កដំ ហោតិ,_  
_ទស ចីវរធារណា._  

</Paragraph>

<Paragraph number="2296" type="verses" book="pari">
_កតិនំ វស្សំវុដ្ឋានំ,_  
_ទាតព្ពំ ឥធ ចីវរំ;_  
_កតិនំ សន្តេ ទាតព្ពំ,_  
_កតិនញ្ចេវ ន ទាតព្ពំ._  

</Paragraph>

<Paragraph number="2297" type="verses" book="pari">
_បញ្ចន្នំ វស្សំវុដ្ឋានំ,_  
_ទាតព្ពំ ឥធ ចីវរំ;_  
_សត្តន្នំ សន្តេ ទាតព្ពំ,_  
_សោឡសន្នំ ន ទាតព្ពំ._  

</Paragraph>

<Paragraph number="2298" type="verses" book="pari">
_កតិសតំ រត្តិសតំ,_  
_អាបត្តិយោ ឆាទយិត្វាន;_  
_កតិ រត្តិយោ វសិត្វាន,_  
_មុច្ចេយ្យ បារិវាសិកោ._  

</Paragraph>

<Paragraph number="2299" type="verses" book="pari">
_ទសសតំ រត្តិសតំ,_  
_អាបត្តិយោ ឆាទយិត្វាន;_  
_ទស រត្តិយោ វសិត្វាន,_  
_មុច្ចេយ្យ បារិវាសិកោ._  

</Paragraph>

<Paragraph number="2300" type="verses" book="pari">
_កតិ កម្មទោសា វុត្តា,_  
_ពុទ្ធេនាទិច្ចពន្ធុនា;_  
_ចម្បាយំ វិនយវត្ថុស្មឹ,_  
_សព្ពេវ អធម្មិកា កតិ._  

</Paragraph>

<Paragraph number="2301" type="verses" book="pari">
_ទ្វាទស កម្មទោសា វុត្តា,_  
_ពុទ្ធេនាទិច្ចពន្ធុនា;_  
_ចម្បាយំ វិនយវត្ថុស្មឹ,_  
_សព្ពេវ អធម្មិកា កតា._  

</Paragraph>

<Paragraph number="2302" type="verses" book="pari">
_កតិ កម្មសម្បត្តិយោ វុត្តា,_  
_ពុទ្ធេនាទិច្ចពន្ធុនា;_  
_ចម្បាយំ វិនយវត្ថុស្មឹ,_  
_សព្ពេវ ធម្មិកា កតិ._  

</Paragraph>

<Paragraph number="2303" type="verses" book="pari">
_ចតស្សោ កម្មសម្បត្តិយោ វុត្តា,_  
_ពុទ្ធេនាទិច្ចពន្ធុនា;_  
_ចម្បាយំ វិនយវត្ថុស្មឹ,_  
_សព្ពេវ ធម្មិកា កតា._  

</Paragraph>

<Paragraph number="2304" type="verses" book="pari">
_កតិ កម្មានិ វុត្តានិ,_  
_ពុទ្ធេនាទិច្ចពន្ធុនា;_  
_ចម្បាយំ វិនយវត្ថុស្មឹ,_  
_ធម្មិកា អធម្មិកា កតិ._  

</Paragraph>

<Paragraph number="2305" type="verses" book="pari">
_ឆ កម្មានិ វុត្តានិ,_  
_ពុទ្ធេនាទិច្ចពន្ធុនា;_  
_ចម្បាយំ វិនយវត្ថុស្មឹ,_  
_ឯកេត្ថ ធម្មិកា កតា;_  
_បញ្ច អធម្មិកា វុត្តា,_  
_ពុទ្ធេនាទិច្ចពន្ធុនា._  

</Paragraph>

<Paragraph number="2306" type="verses" book="pari">
_កតិ កម្មានិ វុត្តានិ,_  
_ពុទ្ធេនាទិច្ចពន្ធុនា;_  
_ចម្បាយំ វិនយវត្ថុស្មឹ,_  
_ធម្មិកា អធម្មិកា កតិ._  

</Paragraph>

<Paragraph number="2307" type="verses" book="pari">
_ចត្តារិ កម្មានិ វុត្តានិ,_  
_ពុទ្ធេនាទិច្ចពន្ធុនា;_  
_ចម្បាយំ វិនយវត្ថុស្មឹ,_  
_ឯកេត្ថ ធម្មិកា កតា;_  
_តយោ អធម្មិកា វុត្តា,_  
_ពុទ្ធេនាទិច្ចពន្ធុនា._  

</Paragraph>

<Paragraph number="2308" type="verses" book="pari">
_យំ ទេសិតំនន្តជិនេន តាទិនា,_  
_អាបត្តិក្ខន្ធានិ វិវេកទស្សិនា;_  
_កតេត្ថ សម្មន្តិ វិនា សមថេហិ,_  
_បុច្ឆាមិ តំ ព្រូហិ វិភង្គកោវិទ._  

</Paragraph>

<Paragraph number="2309" type="verses" book="pari">
_យំ ទេសិតំនន្តជិនេន តាទិនា,_  
_អាបត្តិក្ខន្ធានិ វិវេកទស្សិនា;_  
_ឯកេត្ថ សម្មតិ វិនា សមថេហិ,_  
_ឯតំ តេ អក្ខាមិ វិភង្គកោវិទ._  

</Paragraph>

<Paragraph number="2310" type="verses" book="pari">
_កតិ អាបាយិកា វុត្តា,_  
_ពុទ្ធេនាទិច្ចពន្ធុនា;_  
_វិនយំ បដិជានន្តស្ស,_  
_វិនយានិ សុណោម តេ._  

</Paragraph>

<Paragraph number="2311" type="verses" book="pari">
_ឆឩនទិយឌ្ឍសតា វុត្តា,_  
_ពុទ្ធេនាទិច្ចពន្ធុនា;_  
_អាបាយិកា នេរយិកា,_  
_កប្បដ្ឋា សំឃភេទកា;_  
_វិនយំ បដិជានន្តស្ស,_  
_វិនយានិ សុណោហិ មេ._  

</Paragraph>

<Paragraph number="2312" type="verses" book="pari">
_កតិ នាបាយិកា វុត្តា,_  
_ពុទ្ធេនាទិច្ចពន្ធុនា;_  
_វិនយំ បដិជានន្តស្ស,_  
_វិនយានិ សុណោម តេ._  

</Paragraph>

<Paragraph number="2313" type="verses" book="pari">
_អដ្ឋារស នាបាយិកា វុត្តា,_  
_ពុទ្ធេនាទិច្ចពន្ធុនា;_  
_វិនយំ បដិជានន្តស្ស,_  
_វិនយានិ សុណោហិ មេ._  

</Paragraph>

<Paragraph number="2314" type="verses" book="pari">
_កតិ អដ្ឋកា វុត្តា,_  
_ពុទ្ធេនាទិច្ចពន្ធុនា;_  
_វិនយំ បដិជានន្តស្ស,_  
_វិនយានិ សុណោម តេ._  

</Paragraph>

<Paragraph number="2315" type="verses" book="pari">
_អដ្ឋារស អដ្ឋកា វុត្តា,_  
_ពុទ្ធេនាទិច្ចពន្ធុនា;_  
_វិនយំ បដិជានន្តស្ស,_  
_វិនយានិ សុណោហិ មេ._
</Paragraph>
</Division>