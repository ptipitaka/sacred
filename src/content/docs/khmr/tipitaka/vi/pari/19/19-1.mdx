---
title: "19.1 កាយិកាទិអាបត្តិ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="474" book="pari">

<Paragraph number="2232" type="verses" book="pari">
_កតិ អាបត្តិយោ កាយិកា,_  
_កតិ វាចសិកា កតា;_  
_ឆាទេន្តស្ស កតិ អាបត្តិយោ,_  
_កតិ សំសគ្គបច្ចយា._  

</Paragraph>

<Paragraph number="2233" type="verses" book="pari">
_ឆាបត្តិយោ កាយិកា,_  
_ឆ វាចសិកា កតា;_  
_ឆាទេន្តស្ស តិស្សោ អាបត្តិយោ,_  
_បញ្ច សំសគ្គបច្ចយា._  

</Paragraph>

<Paragraph number="2234" type="verses" book="pari">
_អរុណុគ្គេ កតិ អាបត្តិយោ,_  
_កតិ យាវតតិយកា;_  
_កតេត្ថ អដ្ឋ វត្ថុកា,_  
_កតិហិ សព្ពសង្គហោ._  

</Paragraph>

<Paragraph number="2235" type="verses" book="pari">
_អរុណុគ្គេ តិស្សោ អាបត្តិយោ,_  
_ទ្វេ យាវតតិយកា;_  
_ឯកេត្ថ អដ្ឋ វត្ថុកា,_  
_ឯកេន សព្ពសង្គហោ._  

</Paragraph>

<Paragraph number="2236" type="verses" book="pari">
_វិនយស្ស កតិ មូលានិ,_  
_យានិ ពុទ្ធេន បញ្ញត្តា;_  
_វិនយគរុកា កតិ វុត្តា,_  
_ទុដ្ឋុល្លច្ឆាទនា កតិ._  

</Paragraph>

<Paragraph number="2237" type="verses" book="pari">
_វិនយស្ស ទ្វេ មូលានិ,_  
_យានិ ពុទ្ធេន បញ្ញត្តា;_  
_វិនយគរុកា ទ្វេ វុត្តា,_  
_ទ្វេ ទុដ្ឋុល្លច្ឆាទនា._  

</Paragraph>

<Paragraph number="2238" type="verses" book="pari">
_គាមន្តរេ កតិ អាបត្តិយោ,_  
_កតិ នទិបារបច្ចយា;_  
_កតិមំសេសុ ថុល្លច្ចយំ,_  
_កតិមំសេសុ ទុក្កដំ._  

</Paragraph>

<Paragraph number="2239" type="verses" book="pari">
_គាមន្តរេ ចតស្សោ អាបត្តិយោ,_  
_ចតស្សោ នទិបារបច្ចយា;_  
_ឯកមំសេ ថុល្លច្ចយំ,_  
_នវមំសេសុ ទុក្កដំ._  

</Paragraph>

<Paragraph number="2240" type="verses" book="pari">
_កតិ វាចសិកា រត្តឹ,_  
_កតិ វាចសិកា ទិវា;_  
_ទទមានស្ស កតិ អាបត្តិយោ,_  
_បដិគ្គណ្ហន្តស្ស កិត្តកា._  

</Paragraph>

<Paragraph number="2241" type="verses" book="pari">
_ទ្វេ វាចសិកា រត្តឹ,_  
_ទ្វេ វាចសិកា ទិវា;_  
_ទទមានស្ស តិស្សោ អាបត្តិយោ,_  
_ចត្តារោ ច បដិគ្គហេ._
</Paragraph>
</Division>