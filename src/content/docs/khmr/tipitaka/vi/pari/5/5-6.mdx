---
title: "5.6 សមថសម្មុខាវិនយវារ"
tableOfContents: false
sidebar:
  order: 13
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="301" book="pari">

<Paragraph number="1279" book="pari">
សមថោ សម្មុខាវិនយោ, សម្មុខាវិនយោ សមថោ? សមថោ យេភុយ្យសិកា, យេភុយ្យសិកា សមថោ? សមថោ សតិវិនយោ, សតិវិនយោ សមថោ? សមថោ អមូឡ្ហវិនយោ, អមូឡ្ហវិនយោ សមថោ? សមថោ បដិញ្ញាតករណំ, បដិញ្ញាតករណំ សមថោ? សមថោ តស្សបាបិយសិកា, តស្សបាបិយសិកា សមថោ? សមថោ តិណវត្ថារកោ, តិណវត្ថារកោ សមថោ?
</Paragraph>

<Paragraph number="1280" book="pari">
យេភុយ្យសិកា សតិវិនយោ អមូឡ្ហវិនយោ បដិញ្ញាតករណំ តស្សបាបិយសិកា តិណវត្ថារកោ—  ឥមេ សមថា សមថា, នោ សម្មុខាវិនយោ. សម្មុខាវិនយោ សមថោ ចេវ សម្មុខាវិនយោ ច. (1)
</Paragraph>

<Paragraph number="1281" book="pari">
សតិវិនយោ អមូឡ្ហវិនយោ បដិញ្ញាតករណំ តស្សបាបិយសិកា តិណវត្ថារកោ សម្មុខាវិនយោ—  ឥមេ សមថា សមថា, នោ យេភុយ្យសិកា. យេភុយ្យសិកា សមថោ ចេវ យេភុយ្យសិកា ច. (2)
</Paragraph>

<Paragraph number="1282" book="pari">
អមូឡ្ហវិនយោ បដិញ្ញាតករណំ តស្សបាបិយសិកា តិណវត្ថារកោ សម្មុខាវិនយោ យេភុយ្យសិកា—  ឥមេ សមថា សមថា, នោ សតិវិនយោ. សតិវិនយោ សមថោ ចេវ សតិវិនយោ ច. (3)
</Paragraph>

<Paragraph number="1283" book="pari">
បដិញ្ញាតករណំ តស្សបាបិយសិកា តិណវត្ថារកោ សម្មុខាវិនយោ យេភុយ្យសិកា សតិវិនយោ—  ឥមេ សមថា សមថា, នោ អមូឡ្ហវិនយោ. អមូឡ្ហវិនយោ សមថោ ចេវ អមូឡ្ហវិនយោ ច. (4)
</Paragraph>

<Paragraph number="1284" book="pari">
តស្សបាបិយសិកា តិណវត្ថារកោ សម្មុខាវិនយោ យេភុយ្យសិកា សតិវិនយោ អមូឡ្ហវិនយោ—  ឥមេ សមថា សមថា, នោ បដិញ្ញាតករណំ. បដិញ្ញាតករណំ សមថោ ចេវ បដិញ្ញាតករណញ្ច. (5)
</Paragraph>

<Paragraph number="1285" book="pari">
តិណវត្ថារកោ សម្មុខាវិនយោ យេភុយ្យសិកា សតិវិនយោ អមូឡ្ហវិនយោ បដិញ្ញាតករណំ—  ឥមេ សមថា សមថា, នោ តស្សបាបិយសិកា. តស្សបាបិយសិកា សមថោ ចេវ តស្សបាបិយសិកា ច. (6)
</Paragraph>

<Paragraph number="1286" book="pari">
សម្មុខាវិនយោ យេភុយ្យសិកា សតិវិនយោ អមូឡ្ហវិនយោ បដិញ្ញាតករណំ តស្សបាបិយសិកា—  ឥមេ សមថា សមថា, នោ តិណវត្ថារកោ. តិណវត្ថារកោ សមថោ ចេវ តិណវត្ថារកោ ច. (7)

</Paragraph>
</Division>

<Paragraph number="1287" type="center" book="pari">
សមថសម្មុខាវិនយវារោ និដ្ឋិតោ ឯកាទសមោ.
</Paragraph>