---
title: "5.14 សមថាធិករណវារ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="309" book="pari">

<Paragraph number="1363" book="pari">
សមថា សមថេហិ សម្មន្តិ? សមថា អធិករណេហិ សម្មន្តិ? អធិករណា សមថេហិ សម្មន្តិ? អធិករណា អធិករណេហិ សម្មន្តិ?
</Paragraph>

<Paragraph number="1364" book="pari">
សិយា សមថា សមថេហិ សម្មន្តិ, សិយា សមថា សមថេហិ ន សម្មន្តិ. សិយា សមថា អធិករណេហិ សម្មន្តិ, សិយា សមថា អធិករណេហិ ន សម្មន្តិ. សិយា អធិករណា សមថេហិ សម្មន្តិ, សិយា អធិករណា សមថេហិ ន សម្មន្តិ. សិយា អធិករណា អធិករណេហិ សម្មន្តិ, សិយា អធិករណា អធិករណេហិ ន សម្មន្តិ.
</Paragraph>

</Division>
<Division number="310" book="pari">

<Paragraph number="1365" book="pari">
កថំ សិយា សមថា សមថេហិ សម្មន្តិ, កថំ សិយា សមថា សមថេហិ ន សម្មន្តិ? យេភុយ្យសិកា សម្មុខាវិនយេន សម្មតិ; សតិវិនយេន ន សម្មតិ, អមូឡ្ហវិនយេន ន សម្មតិ, បដិញ្ញាតករណេន ន សម្មតិ, តស្សបាបិយសិកាយ ន សម្មតិ, តិណវត្ថារកេន ន សម្មតិ. (1)
</Paragraph>

<Paragraph number="1366" book="pari">
សតិវិនយោ សម្មុខាវិនយេន សម្មតិ; អមូឡ្ហវិនយេន ន សម្មតិ, បដិញ្ញាតករណេន ន សម្មាតិ, តស្សបាបិយសិកាយ ន សម្មតិ, តិណវត្ថារកេន ន សម្មតិ, យេភុយ្យសិកាយ ន សម្មតិ. (2)
</Paragraph>

<Paragraph number="1367" book="pari">
អមូឡ្ហវិនយោ សម្មុខាវិនយេន សម្មតិ; បដិញ្ញាតករណេន ន សម្មតិ, តស្សបាបិយសិកាយ ន សម្មតិ, តិណវត្ថារកេន ន សម្មតិ, យេភុយ្យសិកាយ ន សម្មតិ, សតិវិនយេន ន សម្មតិ. (3)
</Paragraph>

<Paragraph number="1368" book="pari">
បដិញ្ញាតករណំ សម្មុខាវិនយេន សម្មតិ; តស្សបាបិយសិកាយ ន សម្មតិ, តិណវត្ថារកេន ន សម្មតិ, យេភុយ្យសិកាយ ន សម្មតិ, សតិវិនយេន ន សម្មតិ, អមូឡ្ហវិនយេន ន សម្មតិ. (4)
</Paragraph>

<Paragraph number="1369" book="pari">
តស្សបាបិយសិកា សម្មុខាវិនយេន សម្មតិ; តិណវត្ថារកេន ន សម្មតិ, យេភុយ្យសិកាយ ន សម្មតិ, សតិវិនយេន ន សម្មតិ, អមូឡ្ហវិនយេន ន សម្មតិ, បដិញ្ញាតករណេន ន សម្មតិ. (5)
</Paragraph>

<Paragraph number="1370" book="pari">
តិណវត្ថារកោ សម្មុខាវិនយេន សម្មតិ; យេភុយ្យសិកាយ ន សម្មតិ, សតិវិនយេន ន សម្មតិ, អមូឡ្ហវិនយេន ន សម្មតិ, បដិញ្ញាតករណេន ន សម្មតិ, តស្សបាបិយសិកាយ ន សម្មតិ. ឯវំ សិយា សមថា សមថេហិ សម្មន្តិ. ឯវំ សិយា សមថា សមថេហិ ន សម្មន្តិ. (6)
</Paragraph>

</Division>
<Division number="311" book="pari">

<Paragraph number="1371" book="pari">
កថំ សិយា សមថា អធិករណេហិ សម្មន្តិ, កថំ សិយា សមថា អធិករណេហិ ន សម្មន្តិ? សម្មុខាវិនយោ វិវាទាធិករណេន ន សម្មតិ, អនុវាទាធិករណេន ន សម្មតិ, អាបត្តាធិករណេន ន សម្មតិ; កិច្ចាធិករណេន សម្មតិ. (1)
</Paragraph>

<Paragraph number="1372" book="pari">
យេភុយ្យសិកា វិវាទាធិករណេន ន សម្មតិ, អនុវាទាធិករណេន ន សម្មតិ, អាបត្តាធិករណេន ន សម្មតិ; កិច្ចាធិករណេន សម្មតិ. (2)
</Paragraph>

<Paragraph number="1373" book="pari">
សតិវិនយោ វិវាទាធិករណេន ន សម្មតិ, អនុវាទាធិករណេន ន សម្មតិ, អាបត្តាធិករណេន ន សម្មតិ; កិច្ចាធិករណេន សម្មតិ. (3)
</Paragraph>

<Paragraph number="1374" book="pari">
អមូឡ្ហវិនយោ វិវាទាធិករណេន ន សម្មតិ, អនុវាទាធិករណេន ន សម្មតិ, អាបត្តាធិករណេន ន សម្មតិ; កិច្ចាធិករណេន សម្មតិ. (4)
</Paragraph>

<Paragraph number="1375" book="pari">
បដិញ្ញាតករណំ វិវាទាធិករណេន ន សម្មតិ, អនុវាទាធិករណេន ន សម្មតិ, អាបត្តាធិករណេន ន សម្មតិ; កិច្ចាធិករណេន សម្មតិ. (5)
</Paragraph>

<Paragraph number="1376" book="pari">
តស្សបាបិយសិកា វិវាទាធិករណេន ន សម្មតិ, អនុវាទាធិករណេន ន សម្មតិ, អាបត្តាធិករណេន ន សម្មតិ; កិច្ចាធិករណេន សម្មតិ. (6)
</Paragraph>

<Paragraph number="1377" book="pari">
តិណវត្ថារកោ វិវាទាធិករណេន ន សម្មតិ, អនុវាទាធិករណេន ន សម្មតិ, អាបត្តាធិករណេន ន សម្មតិ; កិច្ចាធិករណេន សម្មតិ. ឯវំ សិយា សមថា អធិករណេហិ សម្មន្តិ. ឯវំ សិយា សមថា អធិករណេហិ ន សម្មន្តិ. (7)
</Paragraph>

</Division>
<Division number="312" book="pari">

<Paragraph number="1378" book="pari">
កថំ សិយា អធិករណា សមថេហិ សម្មន្តិ, កថំ សិយា អធិករណា សមថេហិ ន សម្មន្តិ? វិវាទាធិករណំ សម្មុខាវិនយេន ច យេភុយ្យសិកាយ ច សម្មតិ; សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច ន សម្មតិ. (1)
</Paragraph>

<Paragraph number="1379" book="pari">
អនុវាទាធិករណំ សម្មុខាវិនយេន ច សតិវិនយេន ច អមូឡ្ហវិនយេន ច តស្សបាបិយសិកាយ ច សម្មតិ; យេភុយ្យសិកាយ ច បដិញ្ញាតករណេន ច តិណវត្ថារកេន ច ន សម្មតិ. (2)
</Paragraph>

<Paragraph number="1380" book="pari">
អាបត្តាធិករណំ សម្មុខាវិនយេន ច បដិញ្ញាតករណេន ច តិណវត្ថារកេន ច សម្មតិ; យេភុយ្យសិកាយ ច សតិវិនយេន ច អមូឡ្ហវិនយេន ច តស្សបាបិយសិកាយ ច ន សម្មតិ. (3)
</Paragraph>

<Paragraph number="1381" book="pari">
កិច្ចាធិករណំ សម្មុខាវិនយេន សម្មតិ; យេភុយ្យសិកាយ ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច ន សម្មតិ. ឯវំ សិយា អធិករណា សមថេហិ សម្មន្តិ. ឯវំ សិយា អធិករណា សមថេហិ ន សម្មន្តិ. (4)
</Paragraph>

</Division>
<Division number="313" book="pari">

<Paragraph number="1382" book="pari">
កថំ សិយា អធិករណា អធិករណេហិ សម្មន្តិ? កថំ សិយា អធិករណា អធិករណេហិ ន សម្មន្តិ? វិវាទាធិករណំ វិវាទាធិករណេន ន សម្មតិ, អនុវាទាធិករណេន ន សម្មតិ, អាបត្តាធិករណេន ន សម្មតិ; កិច្ចាធិករណេន សម្មតិ. (1)
</Paragraph>

<Paragraph number="1383" book="pari">
អនុវាទាធិករណំ វិវាទាធិករណេន ន សម្មតិ, អនុវាទាធិករណេន ន សម្មតិ, អាបត្តាធិករណេន ន សម្មតិ; កិច្ចាធិករណេន សម្មតិ. (2)
</Paragraph>

<Paragraph number="1384" book="pari">
អាបត្តាធិករណំ វិវាទាធិករណេន ន សម្មតិ, អនុវាទាធិករណេន ន សម្មតិ, អាបត្តាធិករណេន ន សម្មតិ; កិច្ចាធិករណេន សម្មតិ. (3)
</Paragraph>

<Paragraph number="1385" book="pari">
កិច្ចាធិករណំ វិវាទាធិករណេន ន សម្មតិ, អនុវាទាធិករណេន ន សម្មតិ, អាបត្តាធិករណេន ន សម្មតិ; កិច្ចាធិករណេន សម្មតិ. ឯវំ សិយា អធិករណា អធិករណេហិ សម្មន្តិ. ឯវំ សិយា អធិករណា អធិករណេហិ ន សម្មន្តិ. (4)
</Paragraph>

<Paragraph number="1386" book="pari">
ឆាបិ សមថា ចត្តារោបិ អធិករណា សម្មុខាវិនយេន សម្មន្តិ; សម្មុខាវិនយោ ន កេនចិ សម្មតិ.

</Paragraph>
</Division>

<Paragraph number="1387" type="center" book="pari">
សមថាធិករណវារោ និដ្ឋិតោ ឯកូនវីសតិមោ.
</Paragraph>