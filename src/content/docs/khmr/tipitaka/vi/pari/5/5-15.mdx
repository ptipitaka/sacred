---
title: "5.15 សមុដ្ឋាបនវារ"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="314" book="pari">

<Paragraph number="1388" book="pari">
វិវាទាធិករណំ ចតុន្នំ អធិករណានំ កតមំ អធិករណំ សមុដ្ឋាបេតិ? វិវាទាធិករណំ ចតុន្នំ អធិករណានំ ន កតមំ អធិករណំ សមុដ្ឋាបេតិ; អបិ ច វិវាទាធិករណបច្ចយា ចត្តារោ អធិករណា ជាយន្តិ. យថា កថំ វិយ? ឥធ ភិក្ខូ វិវទន្តិ—  “ធម្មោ”តិ វា, “អធម្មោ”តិ វា, “វិនយោ”តិ វា, “អវិនយោ”តិ វា, “អភាសិតំ អលបិតំ តថាគតេនា”តិ វា, “ភាសិតំ លបិតំ តថាគតេនា”តិ វា, “អនាចិណ្ណំ តថាគតេនា”តិ វា, “អាចិណ្ណំ តថាគតេនា”តិ វា, “អបញ្ញត្តំ តថាគតេនា”តិ វា, “បញ្ញត្តំ តថាគតេនា”តិ វា, “អាបត្តី”តិ វា, “អនាបត្តី”តិ វា, “លហុកា អាបត្តី”តិ វា, “គរុកា អាបត្តី”តិ វា, “សាវសេសា អាបត្តី”តិ វា, “អនវសេសា អាបត្តី”តិ វា, “ទុដ្ឋុល្លា អាបត្តី”តិ វា “អទុដ្ឋុល្លា អាបត្តី”តិ វា. យំ តត្ថ ភណ្ឌនំ កលហោ វិគ្គហោ វិវាទោ នានាវាទោ អញ្ញថាវាទោ វិបច្ចតាយ វោហារោ មេធកំ, ឥទំ វុច្ចតិ វិវាទាធិករណំ. វិវាទាធិករណេ សំឃោ វិវទតិ. វិវាទាធិករណំ វិវទមានោ អនុវទតិ. អនុវាទាធិករណំ អនុវទមានោ អាបត្តឹ អាបជ្ជតិ អាបត្តាធិករណំ. តាយ អាបត្តិយា សំឃោ កម្មំ ករោតិ កិច្ចាធិករណំ. ឯវំ វិវាទាធិករណបច្ចយា ចត្តារោ អធិករណា ជាយន្តិ.
</Paragraph>

</Division>
<Division number="315" book="pari">

<Paragraph number="1389" book="pari">
អនុវាទាធិករណំ ចតុន្នំ អធិករណានំ កតមំ អធិករណំ សមុដ្ឋាបេតិ? អនុវាទាធិករណំ ចតុន្នំ អធិករណានំ ន កតមំ អធិករណំ សមុដ្ឋាបេតិ; អបិ ច អនុវាទាធិករណបច្ចយា ចត្តារោ អធិករណា ជាយន្តិ. យថា កថំ វិយ? ឥធ ភិក្ខូ ភិក្ខុំ អនុវទន្តិ សីលវិបត្តិយា វា អាចារវិបត្តិយា វា ទិដ្ឋិវិបត្តិយា វា អាជីវវិបត្តិយា វា. យោ តត្ថ អនុវាទោ អនុវទនា អនុល្លបនា អនុភណនា អនុសម្បវង្កតា អព្ភុស្សហនតា អនុពលប្បទានំ, ឥទំ វុច្ចតិ អនុវាទាធិករណំ. អនុវាទាធិករណេ សំឃោ វិវទតិ. វិវាទាធិករណំ វិវទមានោ អនុវទតិ. អនុវាទាធិករណំ អនុវទមានោ អាបត្តឹ អាបជ្ជតិ អាបត្តាធិករណំ. តាយ អាបត្តិយា សំឃោ កម្មំ ករោតិ កិច្ចាធិករណំ. ឯវំ អនុវាទាធិករណបច្ចយា ចត្តារោ អធិករណា ជាយន្តិ.
</Paragraph>

</Division>
<Division number="316" book="pari">

<Paragraph number="1390" book="pari">
អាបត្តាធិករណំ ចតុន្នំ អធិករណានំ កតមំ អធិករណំ សមុដ្ឋាបេតិ? អាបត្តាធិករណំ ចតុន្នំ អធិករណានំ ន កតមំ អធិករណំ សមុដ្ឋាបេតិ; អបិ ច អាបត្តាធិករណបច្ចយា ចត្តារោ អធិករណា ជាយន្តិ. យថា កថំ វិយ? បញ្ចបិ អាបត្តិក្ខន្ធា អាបត្តាធិករណំ, សត្តបិ អាបត្តិក្ខន្ធា អាបត្តាធិករណំ, ឥទំ វុច្ចតិ អាបត្តាធិករណំ. អាបត្តាធិករណេ សំឃោ វិវទតិ. វិវាទាធិករណំ វិវទមានោ អនុវទតិ. អនុវាទាធិករណំ អនុវទមានោ អាបត្តឹ អាបជ្ជតិ អាបត្តាធិករណំ. តាយ អាបត្តិយា សំឃោ កម្មំ ករោតិ កិច្ចាធិករណំ. ឯវំ អាបត្តាធិករណបច្ចយា ចត្តារោ អធិករណា ជាយន្តិ.
</Paragraph>

</Division>
<Division number="317" book="pari">

<Paragraph number="1391" book="pari">
កិច្ចាធិករណំ ចតុន្នំ អធិករណានំ កតមំ អធិករណំ សមុដ្ឋាបេតិ? កិច្ចាធិករណំ ចតុន្នំ អធិករណានំ ន កតមំ អធិករណំ សមុដ្ឋាបេតិ, អបិ ច កិច្ចាធិករណបច្ចយា ចត្តារោ អធិករណា ជាយន្តិ. យថា កថំ វិយ? យា សំឃស្ស កិច្ចយតា ករណីយតា អបលោកនកម្មំ ញត្តិកម្មំ ញត្តិទុតិយកម្មំ ញត្តិចតុត្ថកម្មំ, ឥទំ វុច្ចតិ កិច្ចាធិករណំ. កិច្ចាធិករណេ សំឃោ វិវទតិ. វិវាទាធិករណំ វិវទមានោ អនុវទតិ. អនុវាទាធិករណំ អនុវទមានោ អាបត្តឹ អាបជ្ជតិ អាបត្តាធិករណំ. តាយ អាបត្តិយា សំឃោ កម្មំ ករោតិ កិច្ចាធិករណំ. ឯវំ កិច្ចាធិករណបច្ចយា ចត្តារោ អធិករណា ជាយន្តិ.

</Paragraph>
</Division>

<Paragraph number="1392" type="center" book="pari">
សមុដ្ឋាបនវារោ និដ្ឋិតោ វីសតិមោ.
</Paragraph>