---
title: "5.4 សមថាសមថស្សសាធារណវារ"
tableOfContents: false
sidebar:
  order: 11
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="299" book="pari">

<Paragraph number="1261" book="pari">
សមថា សមថស្ស សាធារណា, សមថា សមថស្ស អសាធារណា. សិយា សមថា សមថស្ស សាធារណា, សិយា សមថា សមថស្ស អសាធារណា.
</Paragraph>

<Paragraph number="1262" book="pari">
កថំ សិយា សមថា សមថស្ស សាធារណា? កថំ សិយា សមថា សមថស្ស អសាធារណា? យេភុយ្យសិកា សម្មុខាវិនយស្ស សាធារណា, សតិវិនយស្ស អមូឡ្ហវិនយស្ស បដិញ្ញាតករណស្ស តស្សបាបិយសិកាយ តិណវត្ថារកស្ស អសាធារណា. (1)
</Paragraph>

<Paragraph number="1263" book="pari">
សតិវិនយោ សម្មុខាវិនយស្ស សាធារណោ, អមូឡ្ហវិនយស្ស បដិញ្ញាតករណស្ស តស្សបាបិយសិកាយ តិណវត្ថារកស្ស យេភុយ្យសិកាយ អសាធារណោ. (2)
</Paragraph>

<Paragraph number="1264" book="pari">
អមូឡ្ហវិនយោ សម្មុខាវិនយស្ស សាធារណោ, បដិញ្ញាតករណស្ស តស្សបាបិយសិកាយ តិណវត្ថារកស្ស យេភុយ្យសិកាយ សតិវិនយស្ស អសាធារណោ. (3)
</Paragraph>

<Paragraph number="1265" book="pari">
បដិញ្ញាតករណំ សម្មុខាវិនយស្ស សាធារណំ, តស្សបាបិយសិកាយ តិណវត្ថារកស្ស យេភុយ្យសិកាយ សតិវិនយស្ស អមូឡ្ហវិនយស្ស អសាធារណំ. (4)
</Paragraph>

<Paragraph number="1266" book="pari">
តស្សបាបិយសិកា សម្មុខាវិនយស្ស សាធារណា, តិណវត្ថារកស្ស យេភុយ្យសិកាយ សតិវិនយស្ស អមូឡ្ហវិនយស្ស បដិញ្ញាតករណស្ស អសាធារណា. (5)
</Paragraph>

<Paragraph number="1267" book="pari">
តិណវត្ថារកោ សម្មុខាវិនយស្ស សាធារណោ, យេភុយ្យសិកាយ សតិវិនយស្ស អមូឡ្ហវិនយស្ស បដិញ្ញាតករណស្ស តស្សបាបិយសិកាយ អសាធារណោ. (6)
</Paragraph>

<Paragraph number="1268" book="pari">
ឯវំ សិយា សមថា សមថស្ស សាធារណា; ឯវំ សិយា សមថា សមថស្ស អសាធារណា.

</Paragraph>
</Division>

<Paragraph number="1269" type="center" book="pari">
សមថា សមថស្ស សាធារណវារោ និដ្ឋិតោ នវមោ.
</Paragraph>