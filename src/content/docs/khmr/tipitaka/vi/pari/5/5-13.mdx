---
title: "5.13 សម្មន្តិនសម្មន្តិវារ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="308" book="pari">

<Paragraph number="1347" book="pari">
វិវាទាធិករណំ កតិហិ សមថេហិ សម្មតិ, កតិហិ សមថេហិ ន សម្មតិ? អនុវាទាធិករណំ កតិហិ សមថេហិ សម្មតិ, កតិហិ សមថេហិ ន សម្មតិ? អាបត្តាធិករណំ កតិហិ សមថេហិ សម្មតិ, កតិហិ សមថេហិ ន សម្មតិ? កិច្ចាធិករណំ កតិហិ សមថេហិ សម្មតិ, កតិហិ សមថេហិ ន សម្មតិ?
</Paragraph>

<Paragraph number="1348" book="pari">
វិវាទាធិករណំ ទ្វីហិ សមថេហិ សម្មតិ—  សម្មុខាវិនយេន ច យេភុយ្យសិកាយ ច. បញ្ចហិ សមថេហិ ន សម្មតិ—  សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច. (1)
</Paragraph>

<Paragraph number="1349" book="pari">
អនុវាទាធិករណំ ចតូហិ សមថេហិ សម្មតិ—  សម្មុខាវិនយេន ច សតិវិនយេន ច អមូឡ្ហវិនយេន ច តស្សបាបិយសិកាយ ច. តីហិ សមថេហិ ន សម្មតិ—  យេភុយ្យសិកាយ ច បដិញ្ញាតករណេន ច តិណវត្ថារកេន ច. (2)
</Paragraph>

<Paragraph number="1350" book="pari">
អាបត្តាធិករណំ តីហិ សមថេហិ សម្មតិ—  សម្មុខាវិនយេន ច បដិញ្ញាតករណេន ច តិណវត្ថារកេន ច. ចតូហិ សមថេហិ ន សម្មតិ—  យេភុយ្យសិកាយ ច សតិវិនយេន ច អមូឡ្ហវិនយេន ច តស្សបាបិយសិកាយ ច. (3)
</Paragraph>

<Paragraph number="1351" book="pari">
កិច្ចាធិករណំ ឯកេន សមថេន សម្មតិ—  សម្មុខាវិនយេន. ឆហិ សមថេហិ ន សម្មតិ—  យេភុយ្យសិកាយ ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច. (4)
</Paragraph>

<Paragraph number="1352" book="pari">
វិវាទាធិករណញ្ច អនុវាទាធិករណញ្ច កតិហិ សមថេហិ សម្មន្តិ? កតិហិ សមថេហិ ន សម្មន្តិ? វិវាទាធិករណញ្ច អនុវាទាធិករណញ្ច បញ្ចហិ សមថេហិ សម្មន្តិ—  សម្មុខាវិនយេន ច យេភុយ្យសិកាយ ច សតិវិនយេន ច អមូឡ្ហវិនយេន ច តស្សបាបិយសិកាយ ច. ទ្វីហិ សមថេហិ ន សម្មន្តិ—  បដិញ្ញាតករណេន ច តិណវត្ថារកេន ច. (5)
</Paragraph>

<Paragraph number="1353" book="pari">
វិវាទាធិករណញ្ច អាបត្តាធិករណញ្ច កតិហិ សមថេហិ សម្មន្តិ? កតិហិ សមថេហិ ន សម្មន្តិ? វិវាទាធិករណញ្ច អាបត្តាធិករណញ្ច ចតូហិ សមថេហិ សម្មន្តិ—  សម្មុខាវិនយេន ច យេភុយ្យសិកាយ ច បដិញ្ញាតករណេន ច តិណវត្ថារកេន ច. តីហិ សមថេហិ ន សម្មន្តិ—  សតិវិនយេន ច អមូឡ្ហវិនយេន ច តស្សបាបិយសិកាយ ច. (6)
</Paragraph>

<Paragraph number="1354" book="pari">
វិវាទាធិករណញ្ច កិច្ចាធិករណញ្ច កតិហិ សមថេហិ សម្មន្តិ? កតិហិ សមថេហិ ន សម្មន្តិ? វិវាទាធិករណញ្ច កិច្ចាធិករណញ្ច ទ្វីហិ សមថេហិ សម្មន្តិ—  សម្មុខាវិនយេន ច យេភុយ្យសិកាយ ច. បញ្ចហិ សមថេហិ ន សម្មន្តិ—  សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច. (7)
</Paragraph>

<Paragraph number="1355" book="pari">
អនុវាទាធិករណញ្ច អាបត្តាធិករណញ្ច កតិហិ សមថេហិ សម្មន្តិ? កតិហិ សមថេហិ ន សម្មន្តិ? អនុវាទាធិករណញ្ច អាបត្តាធិករណញ្ច ឆហិ សមថេហិ សម្មន្តិ—  សម្មុខាវិនយេន ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច. ឯកេន សមថេន ន សម្មន្តិ—  យេភុយ្យសិកាយ. (8)
</Paragraph>

<Paragraph number="1356" book="pari">
អនុវាទាធិករណញ្ច កិច្ចាធិករណញ្ច កតិហិ សមថេហិ សម្មន្តិ? កតិហិ សមថេហិ ន សម្មន្តិ? អនុវាទាធិករណញ្ច កិច្ចាធិករណញ្ច ចតូហិ សមថេហិ សម្មន្តិ—  សម្មុខាវិនយេន ច សតិវិនយេន ច អមូឡ្ហវិនយេន ច តស្សបាបិយសិកាយ ច. តីហិ សមថេហិ ន សម្មន្តិ—  យេភុយ្យសិកាយ ច បដិញ្ញាតករណេន ច តិណវត្ថារកេន ច. (9)
</Paragraph>

<Paragraph number="1357" book="pari">
អាបត្តាធិករណញ្ច កិច្ចាធិករណញ្ច កតិហិ សមថេហិ សម្មន្តិ? កតិហិ សមថេហិ ន សម្មន្តិ? អាបត្តាធិករណញ្ច កិច្ចាធិករណញ្ច តីហិ សមថេហិ សម្មន្តិ—  សម្មុខាវិនយេន ច បដិញ្ញាតករណេន ច តិណវត្ថារកេន ច. ចតូហិ សមថេហិ ន សម្មន្តិ—  យេភុយ្យសិកាយ ច សតិវិនយេន ច អមូឡ្ហវិនយេន ច តស្សបាបិយសិកាយ ច. (10)
</Paragraph>

<Paragraph number="1358" book="pari">
វិវាទាធិករណញ្ច អនុវាទាធិករណញ្ច អាបត្តាធិករណញ្ច កតិហិ សមថេហិ សម្មន្តិ? កតិហិ សមថេហិ ន សម្មន្តិ? វិវាទាធិករណញ្ច អនុវាទាធិករណញ្ច អាបត្តាធិករណញ្ច សត្តហិ សមថេហិ សម្មន្តិ—  សម្មុខាវិនយេន ច យេភុយ្យសិកាយ ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច. (11)
</Paragraph>

<Paragraph number="1359" book="pari">
វិវាទាធិករណញ្ច អនុវាទាធិករណញ្ច កិច្ចាធិករណញ្ច កតិហិ សមថេហិ សម្មន្តិ? កតិហិ សមថេហិ ន សម្មន្តិ? វិវាទាធិករណញ្ច អនុវាទាធិករណញ្ច កិច្ចាធិករណញ្ច បញ្ចហិ សមថេហិ សម្មន្តិ—  សម្មុខាវិនយេន ច យេភុយ្យសិកាយ ច សតិវិនយេន ច អមូឡ្ហវិនយេន ច តស្សបាបិយសិកាយ ច. ទ្វីហិ សមថេហិ ន សម្មន្តិ—  បដិញ្ញាតករណេន ច តិណវត្ថារកេន ច. (12)
</Paragraph>

<Paragraph number="1360" book="pari">
អនុវាទាធិករណញ្ច អាបត្តាធិករណញ្ច កិច្ចាធិករណញ្ច កតិហិ សមថេហិ សម្មន្តិ? កតិហិ សមថេហិ ន សម្មន្តិ? អនុវាទាធិករណញ្ច អាបត្តាធិករណញ្ច កិច្ចាធិករណញ្ច ឆហិ សមថេហិ សម្មន្តិ—  សម្មុខាវិនយេន ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច. ឯកេន សមថេន ន សម្មន្តិ—  យេភុយ្យសិកាយ. (13)
</Paragraph>

<Paragraph number="1361" book="pari">
វិវាទាធិករណញ្ច អនុវាទាធិករណញ្ច អាបត្តាធិករណញ្ច កិច្ចាធិករណញ្ច កតិហិ សមថេហិ សម្មន្តិ? កតិហិ សមថេហិ ន សម្មន្តិ? វិវាទាធិករណញ្ច អនុវាទាធិករណញ្ច អាបត្តាធិករណញ្ច កិច្ចាធិករណញ្ច សត្តហិ សមថេហិ សម្មន្តិ—  សម្មុខាវិនយេន ច យេភុយ្យសិកាយ ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច. (14)

</Paragraph>
</Division>

<Paragraph number="1362" type="center" book="pari">
សម្មន្តិ ន សម្មន្តិវារោ និដ្ឋិតោ អដ្ឋារសមោ.
</Paragraph>