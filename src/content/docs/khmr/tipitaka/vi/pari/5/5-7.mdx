---
title: "5.7 វិនយវារ"
tableOfContents: false
sidebar:
  order: 14
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="302" book="pari">

<Paragraph number="1288" book="pari">
វិនយោ សម្មុខាវិនយោ, សម្មុខាវិនយោ វិនយោ? វិនយោ យេភុយ្យសិកា, យេភុយ្យសិកា វិនយោ? វិនយោ សតិវិនយោ, សតិវិនយោ វិនយោ? វិនយោ អមូឡ្ហវិនយោ, អមូឡ្ហវិនយោ វិនយោ? វិនយោ បដិញ្ញាតករណំ, បដិញ្ញាតករណំ វិនយោ? វិនយោ តស្សបាបិយសិកា, តស្សបាបិយសិកា វិនយោ? វិនយោ តិណវត្ថារកោ, តិណវត្ថារកោ វិនយោ?
</Paragraph>

<Paragraph number="1289" book="pari">
វិនយោ សិយា សម្មុខាវិនយោ សិយា ន សម្មុខាវិនយោ. សម្មុខាវិនយោ វិនយោ ចេវ សម្មុខាវិនយោ ច. (1)
</Paragraph>

<Paragraph number="1290" book="pari">
វិនយោ សិយា យេភុយ្យសិកា, សិយា ន យេភុយ្យសិកា. យេភុយ្យសិកា វិនយោ ចេវ យេភុយ្យសិកា ច. (2)
</Paragraph>

<Paragraph number="1291" book="pari">
វិនយោ សិយា សតិវិនយោ, សិយា ន សតិវិនយោ. សតិវិនយោ វិនយោ ចេវ សតិវិនយោ ច. (3)
</Paragraph>

<Paragraph number="1292" book="pari">
វិនយោ សិយា អមូឡ្ហវិនយោ, សិយា ន អមូឡ្ហវិនយោ. អមូឡ្ហវិនយោ វិនយោ ចេវ អមូឡ្ហវិនយោ ច. (4)
</Paragraph>

<Paragraph number="1293" book="pari">
វិនយោ សិយា បដិញ្ញាតករណំ, សិយា ន បដិញ្ញាតករណំ. បដិញ្ញាតករណំ វិនយោ ចេវ បដិញ្ញាតករណញ្ច. (5)
</Paragraph>

<Paragraph number="1294" book="pari">
វិនយោ សិយា តស្សបាបិយសិកា, សិយា ន តស្សបាបិយសិកា. តស្សបាបិយសិកា វិនយោ ចេវ តស្សបាបិយសិកា ច. (6)
</Paragraph>

<Paragraph number="1295" book="pari">
វិនយោ សិយា តិណវត្ថារកោ, សិយា ន តិណវត្ថារកោ. តិណវត្ថារកោ វិនយោ ចេវ តិណវត្ថារកោ ច. (7)

</Paragraph>
</Division>

<Paragraph number="1296" type="center" book="pari">
វិនយវារោ និដ្ឋិតោ ទ្វាទសមោ.
</Paragraph>