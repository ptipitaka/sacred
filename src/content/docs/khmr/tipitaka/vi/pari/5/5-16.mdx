---
title: "5.16 ភជតិវារ"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="318" book="pari">

<Paragraph number="1393" book="pari">
វិវាទាធិករណំ ចតុន្នំ អធិករណានំ កតមំ អធិករណំ ភជតិ? កតមំ អធិករណំ ឧបនិស្សិតំ? កតមំ អធិករណំ បរិយាបន្នំ? កតមេន អធិករណេន សង្គហិតំ? (1)
</Paragraph>

<Paragraph number="1394" book="pari">
អនុវាទាធិករណំ ចតុន្នំ អធិករណានំ កតមំ អធិករណំ ភជតិ? កតមំ អធិករណំ ឧបនិស្សិតំ? កតមំ អធិករណំ បរិយាបន្នំ? កតមេន អធិករណេន សង្គហិតំ? (2)
</Paragraph>

<Paragraph number="1395" book="pari">
អាបត្តាធិករណំ ចតុន្នំ អធិករណានំ កតមំ អធិករណំ ភជតិ? កតមំ អធិករណំ ឧបនិស្សិតំ? កតមំ អធិករណំ បរិយាបន្នំ? កតមេន អធិករណេន សង្គហិតំ? (3)
</Paragraph>

<Paragraph number="1396" book="pari">
កិច្ចាធិករណំ ចតុន្នំ អធិករណានំ កតមំ អធិករណំ ភជតិ? កតមំ អធិករណំ ឧបនិស្សិតំ? កតមំ អធិករណំ បរិយាបន្នំ? កតមេន អធិករណេន សង្គហិតំ? (4)
</Paragraph>

<Paragraph number="1397" book="pari">
វិវាទាធិករណំ ចតុន្នំ អធិករណានំ វិវាទាធិករណំ ភជតិ, វិវាទាធិករណំ ឧបនិស្សិតំ, វិវាទាធិករណំ បរិយាបន្នំ, វិវាទាធិករណេន សង្គហិតំ. (1)
</Paragraph>

<Paragraph number="1398" book="pari">
អនុវាទាធិករណំ ចតុន្នំ អធិករណានំ អនុវាទាធិករណំ ភជតិ, អនុវាទាធិករណំ ឧបនិស្សិតំ, អនុវាទាធិករណំ បរិយាបន្នំ, អនុវាទាធិករណេន សង្គហិតំ. (2)
</Paragraph>

<Paragraph number="1399" book="pari">
អាបត្តាធិករណំ ចតុន្នំ អធិករណានំ អាបត្តាធិករណំ ភជតិ, អាបត្តាធិករណំ ឧបនិស្សិតំ, អាបត្តាធិករណំ បរិយាបន្នំ, អាបត្តាធិករណេន សង្គហិតំ. (3)
</Paragraph>

<Paragraph number="1400" book="pari">
កិច្ចាធិករណំ ចតុន្នំ អធិករណានំ កិច្ចាធិករណំ ភជតិ, កិច្ចាធិករណំ ឧបនិស្សិតំ, កិច្ចាធិករណំ បរិយាបន្នំ, កិច្ចាធិករណេន សង្គហិតំ. (4)
</Paragraph>

</Division>
<Division number="319" book="pari">

<Paragraph number="1401" book="pari">
វិវាទាធិករណំ សត្តន្នំ សមថានំ កតិ សមថេ ភជតិ, កតិ សមថេ ឧបនិស្សិតំ, កតិ សមថេ បរិយាបន្នំ, កតិហិ សមថេហិ សង្គហិតំ, កតិហិ សមថេហិ សម្មតិ? (1)
</Paragraph>

<Paragraph number="1402" book="pari">
អនុវាទាធិករណំ សត្តន្នំ សមថានំ កតិ សមថេ ភជតិ, កតិ សមថេ ឧបនិស្សិតំ, កតិ សមថេ បរិយាបន្នំ, កតិហិ សមថេហិ សង្គហិតំ, កតិហិ សមថេហិ សម្មតិ? (2)
</Paragraph>

<Paragraph number="1403" book="pari">
អាបត្តាធិករណំ សត្តន្នំ សមថានំ កតិ សមថេ ភជតិ, កតិ សមថេ ឧបនិស្សិតំ, កតិ សមថេ បរិយាបន្នំ, កតិហិ សមថេហិ សង្គហិតំ, កតិហិ សមថេហិ សម្មតិ? (3)
</Paragraph>

<Paragraph number="1404" book="pari">
កិច្ចាធិករណំ សត្តន្នំ សមថានំ កតិ សមថេ ភជតិ, កតិ សមថេ ឧបនិស្សិតំ, កតិ សមថេ បរិយាបន្នំ, កតិហិ សមថេហិ សង្គហិតំ, កតិហិ សមថេហិ សម្មតិ? (4)
</Paragraph>

<Paragraph number="1405" book="pari">
វិវាទាធិករណំ សត្តន្នំ សមថានំ ទ្វេ សមថេ ភជតិ, ទ្វេ សមថេ ឧបនិស្សិតំ, ទ្វេ សមថេ បរិយាបន្នំ, ទ្វីហិ សមថេហិ សង្គហិតំ, ទ្វីហិ សមថេហិ សម្មតិ—  សម្មុខាវិនយេន ច យេភុយ្យសិកាយ ច. (1)
</Paragraph>

<Paragraph number="1406" book="pari">
អនុវាទាធិករណំ សត្តន្នំ សមថានំ ចត្តារោ សមថេ ភជតិ, ចត្តារោ សមថេ ឧបនិស្សិតំ, ចត្តារោ សមថេ បរិយាបន្នំ, ចតូហិ សមថេហិ សង្គហិតំ, ចតូហិ សមថេហិ សម្មតិ—  សម្មុខាវិនយេន ច សតិវិនយេន ច អមូឡ្ហវិនយេន ច តស្សបាបិយសិកាយ ច. (2)
</Paragraph>

<Paragraph number="1407" book="pari">
អាបត្តាធិករណំ សត្តន្នំ សមថានំ តយោ សមថេ ភជតិ, តយោ សមថេ ឧបនិស្សិតំ, តយោ សមថេ បរិយាបន្នំ, តីហិ សមថេហិ សង្គហិតំ តីហិ សមថេហិ សម្មតិ—  សម្មុខាវិនយេន ច បដិញ្ញាតករណេន ច តិណវត្ថារកេន ច. (3)
</Paragraph>

<Paragraph number="1408" book="pari">
កិច្ចាធិករណំ សត្តន្នំ សមថានំ ឯកំ សមថំ ភជតិ, ឯកំ សមថំ ឧបនិស្សិតំ, ឯកំ សមថំ បរិយាបន្នំ, ឯកេន សមថេន សង្គហិតំ, ឯកេន សមថេន សម្មតិ—  សម្មុខាវិនយេនាតិ. (4)

</Paragraph>
</Division>

<Paragraph number="1409" type="center" book="pari">
ភជតិវារោ និដ្ឋិតោ ឯកវីសតិមោ.



</Paragraph>

<Paragraph number="1410" type="center" book="pari">
សមថភេទោ និដ្ឋិតោ.



</Paragraph>

<Paragraph number="1411" type="center" book="pari">
តស្សុទ្ទានំ


</Paragraph>

<Paragraph number="1412" type="verses" book="pari">
_អធិករណំ បរិយាយំ,_  
_សាធារណា ច ភាគិយា;_  
_សមថា សាធារណិកា,_  
_សមថស្ស តព្ភាគិយា._  

</Paragraph>

<Paragraph number="1413" type="verses" book="pari">
_សមថា សម្មុខា ចេវ,_  
_វិនយេន កុសលេន ច;_  
_យត្ថ សមថសំសដ្ឋា,_  
_សម្មន្តិ ន សម្មន្តិ ច;_  
_សមថាធិករណញ្ចេវ,_  
_សមុដ្ឋានំ ភជន្តិ ចាតិ._
</Paragraph>