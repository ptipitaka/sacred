---
title: "5.5 សមថាសមថស្សតព្ភាគិយវារ"
tableOfContents: false
sidebar:
  order: 12
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="300" book="pari">

<Paragraph number="1270" book="pari">
សមថា សមថស្ស តព្ភាគិយា, សមថា សមថស្ស អញ្ញភាគិយា. សិយា សមថា សមថស្ស តព្ភាគិយា, សិយា សមថា សមថស្ស អញ្ញភាគិយា.
</Paragraph>

<Paragraph number="1271" book="pari">
កថំ សិយា សមថា សមថស្ស តព្ភាគិយា? កថំ សិយា សមថា សមថស្ស អញ្ញភាគិយា? យេភុយ្យសិកា សម្មុខាវិនយស្ស តព្ភាគិយា, សតិវិនយស្ស អមូឡ្ហវិនយស្ស បដិញ្ញាតករណស្ស តស្សបាបិយសិកាយ តិណវត្ថារកស្ស អញ្ញភាគិយា. (1)
</Paragraph>

<Paragraph number="1272" book="pari">
សតិវិនយោ សម្មុខាវិនយស្ស តព្ភាគិយោ, អមូឡ្ហវិនយស្ស បដិញ្ញាតករណស្ស តស្សបាបិយសិកាយ តិណវត្ថារកស្ស យេភុយ្យសិកាយ អញ្ញភាគិយោ. (2)
</Paragraph>

<Paragraph number="1273" book="pari">
អមូឡ្ហវិនយោ សម្មុខាវិនយស្ស តព្ភាគិយោ, បដិញ្ញាតករណស្ស តស្សបាបិយសិកាយ តិណវត្ថារកស្ស យេភុយ្យសិកាយ សតិវិនយស្ស អញ្ញភាគិយោ. (3)
</Paragraph>

<Paragraph number="1274" book="pari">
បដិញ្ញាតករណំ សម្មុខាវិនយស្ស តព្ភាគិយំ, តស្សបាបិយសិកាយ តិណវត្ថារកស្ស យេភុយ្យសិកាយ សតិវិនយស្ស អមូឡ្ហវិនយស្ស អញ្ញភាគិយំ. (4)
</Paragraph>

<Paragraph number="1275" book="pari">
តស្សបាបិយសិកា សម្មុខាវិនយស្ស តព្ភាគិយា, តិណវត្ថារកស្ស យេភុយ្យសិកាយ សតិវិនយស្ស អមូឡ្ហវិនយស្ស បដិញ្ញាតករណស្ស អញ្ញភាគិយា. (5)
</Paragraph>

<Paragraph number="1276" book="pari">
តិណវត្ថារកោ សម្មុខាវិនយស្ស តព្ភាគិយោ, យេភុយ្យសិកាយ សតិវិនយស្ស អមូឡ្ហវិនយស្ស បដិញ្ញាតករណស្ស តស្សបាបិយសិកាយ អញ្ញភាគិយោ. (6)
</Paragraph>

<Paragraph number="1277" book="pari">
ឯវំ សិយា សមថា សមថស្ស តព្ភាគិយា, ឯវំ សិយា សមថា សមថស្ស អញ្ញភាគិយា.

</Paragraph>
</Division>

<Paragraph number="1278" type="center" book="pari">
សមថា សមថស្ស តព្ភាគិយវារោ និដ្ឋិតោ ទសមោ.
</Paragraph>