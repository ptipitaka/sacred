---
title: "5.1 អធិករណបរិយាយវារ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="292" book="pari">

<Paragraph number="1237" book="pari">
វិវាទាធិករណស្ស—  កឹ បុព្ពង្គមំ? កតិ ឋានានិ? កតិ វត្ថូនិ? កតិ ភូមិយោ? កតិ ហេតូ? កតិ មូលានិ? កតិហាការេហិ វិវទតិ? វិវាទាធិករណំ កតិហិ សមថេហិ សម្មតិ? (1)
</Paragraph>

<Paragraph number="1238" book="pari">
អនុវាទាធិករណស្ស—  កឹ បុព្ពង្គមំ? កតិ ឋានានិ? កតិ វត្ថូនិ? កតិ ភូមិយោ? កតិ ហេតូ? កតិ មូលានិ? កតិហាការេហិ អនុវទតិ? អនុវាទាធិករណំ កតិហិ សមថេហិ សម្មតិ? (2)
</Paragraph>

<Paragraph number="1239" book="pari">
អាបត្តាធិករណស្ស—  កឹ បុព្ពង្គមំ? កតិ ឋានានិ? កតិ វត្ថូនិ? កតិ ភូមិយោ? កតិ ហេតូ? កតិ មូលានិ? កតិហាការេហិ អាបត្តឹ អាបជ្ជតិ? អាបត្តាធិករណំ កតិហិ សមថេហិ សម្មតិ? (3)
</Paragraph>

<Paragraph number="1240" book="pari">
កិច្ចាធិករណស្ស—  កឹ បុព្ពង្គមំ? កតិ ឋានានិ? កតិ វត្ថូនិ? កតិ ភូមិយោ? កតិ ហេតូ? កតិ មូលានិ? កតិហាការេហិ កិច្ចំ ជាយតិ? កិច្ចាធិករណំ កតិហិ សមថេហិ សម្មតិ? (4)
</Paragraph>

</Division>
<Division number="293" book="pari">

<Paragraph number="1241" book="pari">
វិវាទាធិករណស្ស កឹ បុព្ពង្គមន្តិ? លោភោ បុព្ពង្គមោ, ទោសោ បុព្ពង្គមោ, មោហោ បុព្ពង្គមោ, អលោភោ បុព្ពង្គមោ, អទោសោ បុព្ពង្គមោ, អមោហោ បុព្ពង្គមោ. កតិ ឋានានីតិ? អដ្ឋារស ភេទករវត្ថូនិ ឋានានិ. កតិ វត្ថូនីតិ? អដ្ឋារស ភេទករវត្ថូនិ. កតិ ភូមិយោតិ? អដ្ឋារស ភេទករវត្ថូនិ ភូមិយោ. កតិ ហេតូតិ? នវ ហេតូ—  តយោ កុសលហេតូ, តយោ អកុសលហេតូ, តយោ អព្យាកតហេតូ. កតិ មូលានីតិ? ទ្វាទស មូលានិ. កតិហាការេហិ វិវទតីតិ? ទ្វីហាការេហិ វិវទតិ—  ធម្មទិដ្ឋិ វា អធម្មទិដ្ឋិ វា. វិវាទាធិករណំ កតិហិ សមថេហិ សម្មតីតិ? វិវាទាធិករណំ ទ្វីហិ សមថេហិ សម្មតិ—  សម្មុខាវិនយេន ច យេភុយ្យសិកាយ ច. (1)
</Paragraph>

</Division>
<Division number="294" book="pari">

<Paragraph number="1242" book="pari">
អនុវាទាធិករណស្ស កឹ បុព្ពង្គមន្តិ? លោភោ បុព្ពង្គមោ, ទោសោ បុព្ពង្គមោ, មោហោ បុព្ពង្គមោ, អលោភោ បុព្ពង្គមោ, អទោសោ បុព្ពង្គមោ, អមោហោ បុព្ពង្គមោ. កតិ ឋានានីតិ? ចតស្សោ វិបត្តិយោ ឋានានិ. កតិ វត្ថូនីតិ? ចតស្សោ វិបត្តិយោ វត្ថូនិ. កតិ ភូមិយោតិ? ចតស្សោ វិបត្តិយោ ភូមិយោ. កតិ ហេតូតិ? នវ ហេតូ—  តយោ កុសលហេតូ, តយោ អកុសលហេតូ, តយោ អព្យាកតហេតូ. កតិ មូលានីតិ? ចុទ្ទស មូលានិ. កតិហាការេហិ អនុវទតីតិ? ទ្វីហាការេហិ អនុវទតិ—  វត្ថុតោ វា អាបត្តិតោ វា. អនុវាទាធិករណំ កតិហិ សមថេហិ សម្មតីតិ? អនុវាទាធិករណំ ចតូហិ សមថេហិ សម្មតិ—  សម្មុខាវិនយេន ច សតិវិនយេន ច អមូឡ្ហវិនយេន ច តស្សបាបិយសិកាយ ច. (2)
</Paragraph>

</Division>
<Division number="295" book="pari">

<Paragraph number="1243" book="pari">
អាបត្តាធិករណស្ស កឹ បុព្ពង្គមន្តិ? លោភោ បុព្ពង្គមោ, ទោសោ បុព្ពង្គមោ, មោហោ បុព្ពង្គមោ, អលោភោ បុព្ពង្គមោ, អទោសោ បុព្ពង្គមោ, អមោហោ បុព្ពង្គមោ. កតិ ឋានានីតិ? សត្ត អាបត្តិក្ខន្ធា ឋានានិ. កតិ វត្ថូនីតិ? សត្ត អាបត្តិក្ខន្ធា វត្ថូនិ. កតិ ភូមិយោតិ? សត្ត អាបត្តិក្ខន្ធា ភូមិយោ. កតិ ហេតូតិ? ឆ ហេតូ—  តយោ អកុសលហេតូ, តយោ អព្យាកតហេតូ. កតិ មូលានីតិ? ឆ អាបត្តិសមុដ្ឋានានិ មូលានិ. កតិហាការេហិ អាបត្តឹ អាបជ្ជតីតិ? ឆហាការេហិ អាបត្តឹ អាបជ្ជតិ—  អលជ្ជិតា, អញ្ញាណតា, កុក្កុច្ចបកតតា, អកប្បិយេ កប្បិយសញ្ញិតា, កប្បិយេ អកប្បិយសញ្ញិតា, សតិសម្មោសា. អាបត្តាធិករណំ កតិហិ សមថេហិ សម្មតីតិ? អាបត្តាធិករណំ តីហិ សមថេហិ សម្មតិ—  សម្មុខាវិនយេន ច បដិញ្ញាតករណេន ច, សម្មុខាវិនយេន ច តិណវត្ថារកេន ច. (3)
</Paragraph>

</Division>
<Division number="296" book="pari">

<Paragraph number="1244" book="pari">
កិច្ចាធិករណស្ស កឹ បុព្ពង្គមន្តិ? លោភោ បុព្ពង្គមោ, ទោសោ បុព្ពង្គមោ, មោហោ បុព្ពង្គមោ, អលោភោ បុព្ពង្គមោ, អទោសោ បុព្ពង្គមោ, អមោហោ បុព្ពង្គមោ. កតិ ឋានានីតិ? ចត្តារិ កម្មានិ ឋានានិ. កតិ វត្ថូនីតិ? ចត្តារិ កម្មានិ វត្ថូនិ. កតិ ភូមិយោតិ? ចត្តារិ កម្មានិ ភូមិយោ. កតិ ហេតូតិ? នវ ហេតូ—  តយោ កុសលហេតូ, តយោ អកុសលហេតូ, តយោ អព្យាកតហេតូ. កតិ មូលានីតិ? ឯកំ មូលំ—  សំឃោ. កតិហាការេហិ កិច្ចំ ជាយតីតិ? ទ្វីហាការេហិ កិច្ចំ ជាយតិ—  ញត្តិតោ វា អបលោកនតោ វា. កិច្ចាធិករណំ កតិហិ សមថេហិ សម្មតីតិ? កិច្ចាធិករណំ ឯកេន សមថេន សម្មតិ—  សម្មុខាវិនយេន. (4)
</Paragraph>

<Paragraph number="1245" book="pari">
កតិ សមថា? សត្ត សមថា. សម្មុខាវិនយោ, សតិវិនយោ, អមូឡ្ហវិនយោ, បដិញ្ញាតករណំ, យេភុយ្យសិកា, តស្សបាបិយសិកា, តិណវត្ថារកោ—  ឥមេ សត្ត សមថា.
</Paragraph>

<Paragraph number="1246" book="pari">
សិយា ឥមេ សត្ត សមថា ទស សមថា ហោន្តិ, ទស សមថា សត្ត សមថា ហោន្តិ វត្ថុវសេន បរិយាយេន? សិយាតិ.
</Paragraph>

<Paragraph number="1247" book="pari">
កថញ្ច សិយា? វិវាទាធិករណស្ស ទ្វេ សមថា, អនុវាទាធិករណស្ស ចត្តារោ សមថា, អាបត្តាធិករណស្ស តយោ សមថា, កិច្ចាធិករណស្ស ឯកោ សមថោ. ឯវំ ឥមេ សត្ត សមថា ទស សមថា ហោន្តិ, ទស សមថា សត្ត សមថា ហោន្តិ វត្ថុវសេន បរិយាយេន.

</Paragraph>
</Division>

<Paragraph number="1248" type="center" book="pari">
បរិយាយវារោ និដ្ឋិតោ ឆដ្ឋោ.
</Paragraph>