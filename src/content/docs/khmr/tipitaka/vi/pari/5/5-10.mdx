---
title: "5.10 សមថវារ, វិស្សជ្ជនាវារ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="305" book="pari">

<Paragraph number="1321" book="pari">
យស្មឹ សមយេ សម្មុខាវិនយេន ច យេភុយ្យសិកាយ ច អធិករណំ វូបសម្មតិ, យត្ថ យេភុយ្យសិកា លព្ភតិ តត្ថ សម្មុខាវិនយោ លព្ភតិ, យត្ថ សម្មុខាវិនយោ លព្ភតិ តត្ថ យេភុយ្យសិកា លព្ភតិ. ន តត្ថ សតិវិនយោ លព្ភតិ, ន តត្ថ អមូឡ្ហវិនយោ លព្ភតិ, ន តត្ថ បដិញ្ញាតករណំ លព្ភតិ, ន តត្ថ តស្សបាបិយសិកា លព្ភតិ, ន តត្ថ តិណវត្ថារកោ លព្ភតិ. (1)
</Paragraph>

<Paragraph number="1322" book="pari">
យស្មឹ សមយេ សម្មុខាវិនយេន ច សតិវិនយេន ច អធិករណំ វូបសម្មតិ, យត្ថ សតិវិនយោ លព្ភតិ តត្ថ សម្មុខាវិនយោ លព្ភតិ, យត្ថ សម្មុខាវិនយោ លព្ភតិ តត្ថ សតិវិនយោ លព្ភតិ. ន តត្ថ អមូឡ្ហវិនយោ លព្ភតិ, ន តត្ថ បដិញ្ញាតករណំ លព្ភតិ, ន តត្ថ តស្សបាបិយសិកា លព្ភតិ, ន តត្ថ តិណវត្ថារកោ លព្ភតិ, ន តត្ថ យេភុយ្យសិកា លព្ភតិ. (2)
</Paragraph>

<Paragraph number="1323" book="pari">
យស្មឹ សមយេ សម្មុខាវិនយេន ច អមូឡ្ហវិនយេន ច អធិករណំ វូបសម្មតិ, យត្ថ អមូឡ្ហវិនយោ លព្ភតិ តត្ថ សម្មុខាវិនយោ លព្ភតិ, យត្ថ សម្មុខាវិនយោ លព្ភតិ តត្ថ អមូឡ្ហវិនយោ លព្ភតិ. ន តត្ថ បដិញ្ញាតករណំ លព្ភតិ, ន តត្ថ តស្សបាបិយសិកា លព្ភតិ, ន តត្ថ តិណវត្ថារកោ លព្ភតិ, ន តត្ថ យេភុយ្យសិកា លព្ភតិ, ន តត្ថ សតិវិនយោ លព្ភតិ. (3)
</Paragraph>

<Paragraph number="1324" book="pari">
យស្មឹ សមយេ សម្មុខាវិនយេន ច បដិញ្ញាតករណេន ច អធិករណំ វូបសម្មតិ, យត្ថ បដិញ្ញាតករណំ លព្ភតិ តត្ថ សម្មុខាវិនយោ លព្ភតិ, យត្ថ សម្មុខាវិនយោ លព្ភតិ តត្ថ បដិញ្ញាតករណំ លព្ភតិ. ន តត្ថ តស្សបាបិយសិកា លព្ភតិ, ន តត្ថ តិណវត្ថារកោ លព្ភតិ, ន តត្ថ យេភុយ្យសិកា លព្ភតិ, ន តត្ថ សតិវិនយោ លព្ភតិ, ន តត្ថ អមូឡ្ហវិនយោ លព្ភតិ. (4)
</Paragraph>

<Paragraph number="1325" book="pari">
យស្មឹ សមយេ សម្មុខាវិនយេន ច តស្សបាបិយសិកាយ ច អធិករណំ វូបសម្មតិ, យត្ថ តស្សបាបិយសិកា លព្ភតិ តត្ថ សម្មុខាវិនយោ លព្ភតិ, យត្ថ សម្មុខាវិនយោ លព្ភតិ តត្ថ តស្សបាបិយសិកា លព្ភតិ. ន តត្ថ តិណវត្ថារកោ លព្ភតិ, ន តត្ថ យេភុយ្យសិកា លព្ភតិ, ន តត្ថ សតិវិនយោ លព្ភតិ, ន តត្ថ អមូឡ្ហវិនយោ លព្ភតិ, ន តត្ថ បដិញ្ញាតករណំ លព្ភតិ. (5)
</Paragraph>

<Paragraph number="1326" book="pari">
យស្មឹ សមយេ សម្មុខាវិនយេន ច តិណវត្ថារកេន ច អធិករណំ វូបសម្មតិ, យត្ថ តិណវត្ថារកោ លព្ភតិ តត្ថ សម្មុខាវិនយោ លព្ភតិ, យត្ថ សម្មុខាវិនយោ លព្ភតិ តត្ថ តិណវត្ថារកោ លព្ភតិ. ន តត្ថ យេភុយ្យសិកា លព្ភតិ, ន តត្ថ សតិវិនយោ លព្ភតិ, ន តត្ថ អមូឡ្ហវិនយោ លព្ភតិ, ន តត្ថ បដិញ្ញាតករណំ លព្ភតិ, ន តត្ថ តស្សបាបិយសិកា លព្ភតិ. (6)

</Paragraph>
</Division>

<Paragraph number="1327" type="center" book="pari">
សមថវារោ និដ្ឋិតោ បន្នរសមោ.
</Paragraph>