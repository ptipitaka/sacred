---
title: "5.8 កុសលវារ"
tableOfContents: false
sidebar:
  order: 15
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="303" book="pari">

<Paragraph number="1297" book="pari">
សម្មុខាវិនយោ កុសលោ អកុសលោ អព្យាកតោ? យេភុយ្យសិកា កុសលា អកុសលា អព្យាកតា? សតិវិនយោ កុសលោ អកុសលោ អព្យាកតោ? អមូឡ្ហវិនយោ កុសលោ អកុសលោ អព្យាកតោ? បដិញ្ញាតករណំ កុសលំ អកុសលំ អព្យាកតំ? តស្សបាបិយសិកា កុសលា អកុសលា អព្យាកតា? តិណវត្ថារកោ កុសលោ អកុសលោ អព្យាកតោ?
</Paragraph>

<Paragraph number="1298" book="pari">
សម្មុខាវិនយោ សិយា កុសលោ, សិយា អព្យាកតោ. នត្ថិ សម្មុខាវិនយោ អកុសលោ. (1)
</Paragraph>

<Paragraph number="1299" book="pari">
យេភុយ្យសិកា សិយា កុសលា, សិយា អកុសលា, សិយា អព្យាកតា. (2)
</Paragraph>

<Paragraph number="1300" book="pari">
សតិវិនយោ សិយា កុសលោ, សិយា អកុសលោ, សិយា អព្យាកតោ. (3)
</Paragraph>

<Paragraph number="1301" book="pari">
អមូឡ្ហវិនយោ សិយា កុសលោ, សិយា អកុសលោ, សិយា អព្យាកតោ. (4)
</Paragraph>

<Paragraph number="1302" book="pari">
បដិញ្ញាតករណំ សិយា កុសលំ, សិយា អកុសលំ, សិយា អព្យាកតំ. (5)
</Paragraph>

<Paragraph number="1303" book="pari">
តស្សបាបិយសិកា សិយា កុសលា, សិយា អកុសលា សិយា អព្យាកតា. (6)
</Paragraph>

<Paragraph number="1304" book="pari">
តិណវត្ថារកោ សិយា កុសលោ, សិយា អកុសលោ, សិយា អព្យាកតោ. (7)
</Paragraph>

<Paragraph number="1305" book="pari">
វិវាទាធិករណំ កុសលំ អកុសលំ អព្យាកតំ. អនុវាទាធិករណំ កុសលំ អកុសលំ អព្យាកតំ. អាបត្តាធិករណំ កុសលំ អកុសលំ អព្យាកតំ. កិច្ចាធិករណំ កុសលំ អកុសលំ អព្យាកតំ.
</Paragraph>

<Paragraph number="1306" book="pari">
វិវាទាធិករណំ សិយា កុសលំ, សិយា អកុសលំ, សិយា អព្យាកតំ. (1)
</Paragraph>

<Paragraph number="1307" book="pari">
អនុវាទាធិករណំ សិយា កុសលំ, សិយា អកុសលំ, សិយា អព្យាកតំ. (2)
</Paragraph>

<Paragraph number="1308" book="pari">
អាបត្តាធិករណំ សិយា អកុសលំ, សិយា អព្យាកតំ. នត្ថិ អាបត្តាធិករណំ កុសលំ. (3)
</Paragraph>

<Paragraph number="1309" book="pari">
កិច្ចាធិករណំ សិយា កុសលំ, សិយា អកុសលំ, សិយា អព្យាកតំ. (4)

</Paragraph>
</Division>

<Paragraph number="1310" type="center" book="pari">
កុសលវារោ និដ្ឋិតោ តេរសមោ.
</Paragraph>