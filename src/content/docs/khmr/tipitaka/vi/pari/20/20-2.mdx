---
title: "20.2 បារាជិកាទិបញ្ហា"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="480" book="pari">

<Paragraph number="2356" type="verses" book="pari">
ឥត្ថី ច អព្ភន្តរេ សិយា,_  
_ភិក្ខុ ច ពហិទ្ធា សិយា;_  
_ឆិទ្ទំ តស្មឹ ឃរេ នត្ថិ,_  
_មេថុនធម្មបច្ចយា;_  
_កថំ បារាជិកោ សិយា,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2357" type="verses" book="pari">
_តេលំ មធុំ ផាណិតញ្ចាបិ សប្បឹ,_  
_សាមំ គហេត្វាន និក្ខិបេយ្យ;_  
_អវីតិវត្តេ សត្តាហេ,_  
_សតិ បច្ចយេ បរិភុញ្ជន្តស្ស អាបត្តិ;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2358" type="verses" book="pari">
_និស្សគ្គិយេន អាបត្តិ,_  
_សុទ្ធកេន បាចិត្តិយំ;_  
_អាបជ្ជន្តស្ស ឯកតោ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2359" type="verses" book="pari">
_ភិក្ខូ សិយា វីសតិយា សមាគតា,_  
_កម្មំ ករេយ្យុំ សមគ្គសញ្ញិនោ;_  
_ភិក្ខុ សិយា ទ្វាទសយោជនេ ឋិតោ,_  
_កម្មញ្ច តំ កុប្បេយ្យ វគ្គបច្ចយា;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2360" type="verses" book="pari">
_បទវីតិហារមត្តេន វាចាយ ភណិតេន ច,_  
_សព្ពានិ គរុកានិ សប្បដិកម្មានិ;_  
_ចតុសដ្ឋិ អាបត្តិយោ អាបជ្ជេយ្យ ឯកតោ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2361" type="verses" book="pari">
_និវត្ថោ អន្តរវាសកេន,_  
_ទិគុណំ សង្ឃាដឹ បារុតោ;_  
_សព្ពានិ តានិ និស្សគ្គិយានិ ហោន្តិ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2362" type="verses" book="pari">
_ន ចាបិ ញត្តិ ន ច បន កម្មវាចា,_  
_ន ចេហិ ភិក្ខូតិ ជិនោ អវោច;_  
_សរណគមនម្បិ ន តស្ស អត្ថិ,_  
ឧបសម្បទា ចស្ស អកុប្បា;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2363" type="verses" book="pari">
ឥត្ថឹ ហនេ ន មាតរំ,_  
_បុរិសញ្ច ន បិតរំ ហនេ;_  
_ហនេយ្យ អនរិយំ មន្ទោ,_  
_តេន ចានន្តរំ ផុសេ;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2364" type="verses" book="pari">
ឥត្ថឹ ហនេ ច មាតរំ,_  
_បុរិសញ្ច បិតរំ ហនេ;_  
_មាតរំ បិតរំ ហន្ត្វា,_  
_ន តេនានន្តរំ ផុសេ;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2365" type="verses" book="pari">
_អចោទយិត្វា អស្សារយិត្វា,_  
_អសម្មុខីភូតស្ស ករេយ្យ កម្មំ;_  
_កតញ្ច កម្មំ សុកតំ ភវេយ្យ,_  
_ការកោ ច សំឃោ អនាបត្តិកោ សិយា;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2366" type="verses" book="pari">
_ចោទយិត្វា សារយិត្វា,_  
_សម្មុខីភូតស្ស ករេយ្យ កម្មំ;_  
_កតញ្ច កម្មំ អកតំ ភវេយ្យ,_  
_ការកោ ច សំឃោ សាបត្តិកោ សិយា;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2367" type="verses" book="pari">
_ឆិន្ទន្តស្ស អាបត្តិ,_  
_ឆិន្ទន្តស្ស អនាបត្តិ;_  
_ឆាទេន្តស្ស អាបត្តិ,_  
_ឆាទេន្តស្ស អនាបត្តិ;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2368" type="verses" book="pari">
_សច្ចំ ភណន្តោ គរុកំ,_  
_មុសា ច លហុ ភាសតោ;_  
_មុសា ភណន្តោ គរុកំ,_  
_សច្ចញ្ច លហុ ភាសតោ;_  
_បញ្ហា មេសា កុសលេហិ ចិន្តិតា._
</Paragraph>
</Division>