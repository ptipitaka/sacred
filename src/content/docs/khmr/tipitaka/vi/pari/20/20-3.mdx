---
title: "20.3 បាចិត្តិយាទិបញ្ហា"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="481" book="pari">

<Paragraph number="2369" type="verses" book="pari">
_អធិដ្ឋិតំ រជនាយ រត្តំ,_  
_កប្បកតម្បិ សន្តំ;_  
_បរិភុញ្ជន្តស្ស អាបត្តិ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2370" type="verses" book="pari">
_អត្ថង្គតេ សូរិយេ ភិក្ខុ មំសានិ ខាទតិ,_  
_ន ឧម្មត្តកោ ន ច បន ខិត្តចិត្តោ;_  
_ន ចាបិ សោ វេទនាដ្ដោ ភវេយ្យ,_  
_ន ចស្ស ហោតិ អាបត្តិ;_  
_សោ ច ធម្មោ សុគតេន ទេសិតោ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2371" type="verses" book="pari">
_ន រត្តចិត្តោ ន ច បន ថេយ្យចិត្តោ,_  
_ន ចាបិ សោ បរំ មរណាយ ចេតយិ;_  
_សលាកំ ទេន្តស្ស ហោតិ ឆេជ្ជំ,_  
_បដិគ្គណ្ហន្តស្ស ថុល្លច្ចយំ;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2372" type="verses" book="pari">
_ន ចាបិ អារញ្ញកំ សាសង្កសម្មតំ,_  
_ន ចាបិ សំឃេន សម្មុតិ ទិន្នា;_  
_ន ចស្ស កថិនំ អត្ថតំ តត្ថេវ,_  
_ចីវរំ និក្ខិបិត្វា គច្ឆេយ្យ អឌ្ឍយោជនំ;_  
_តត្ថេវ អរុណំ ឧគ្គច្ឆន្តស្ស អនាបត្តិ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2373" type="verses" book="pari">
_កាយិកានិ ន វាចសិកានិ,_  
_សព្ពានិ នានាវត្ថុកានិ;_  
_អបុព្ពំ អចរិមំ អាបជ្ជេយ្យ ឯកតោ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2374" type="verses" book="pari">
_វាចសិកានិ ន កាយិកានិ,_  
_សព្ពានិ នានាវត្ថុកានិ;_  
_អបុព្ពំ អចរិមំ អាបជ្ជេយ្យ ឯកតោ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2375" type="verses" book="pari">
_តិស្សិត្ថិយោ មេថុនំ តំ ន សេវេ,_  
_តយោ បុរិសេ តយោ អនរិយបណ្ឌកេ;_  
_ន ចាចរេ មេថុនំ ព្យញ្ជនស្មឹ,_  
_ឆេជ្ជំ សិយា មេថុនធម្មបច្ចយា;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2376" type="verses" book="pari">
_មាតរំ ចីវរំ យាចេ,_  
_នោ ច សំឃេ បរិណតំ;_  
_កេនស្ស ហោតិ អាបត្តិ,_  
_អនាបត្តិ ច ញាតកេ;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2377" type="verses" book="pari">
_កុទ្ធោ អារាធកោ ហោតិ,_  
_កុទ្ធោ ហោតិ គរហិយោ;_  
_អថ កោ នាម សោ ធម្មោ,_  
_យេន កុទ្ធោ បសំសិយោ;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2378" type="verses" book="pari">
_តុដ្ឋោ អារាធកោ ហោតិ,_  
_តុដ្ឋោ ហោតិ គរហិយោ;_  
_អថ កោ នាម សោ ធម្មោ,_  
_យេន តុដ្ឋោ គរហិយោ;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2379" type="verses" book="pari">
_សំឃាទិសេសំ ថុល្លច្ចយំ,_  
_បាចិត្តិយំ បាដិទេសនីយំ;_  
_ទុក្កដំ អាបជ្ជេយ្យ ឯកតោ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2380" book="pari">
ឧភោ បរិបុណ្ណវីសតិវស្សា,_  
ឧភិន្នំ ឯកុបជ្ឈាយោ;_  
_ឯកាចរិយោ ឯកា កម្មវាចា,_  
_ឯកោ ឧបសម្បន្នោ ឯកោ អនុបសម្បន្នោ;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2381" type="verses" book="pari">
_អកប្បកតំ នាបិ រជនាយ រត្តំ,_  
_តេន និវត្ថោ យេន កាមំ វជេយ្យ;_  
_ន ចស្ស ហោតិ អាបត្តិ,_  
_សោ ច ធម្មោ សុគតេន ទេសិតោ;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2382" type="verses" book="pari">
_ន ទេតិ ន បដិគ្គណ្ហាតិ,_  
_បដិគ្គហោ តេន ន វិជ្ជតិ;_  
_អាបជ្ជតិ គរុកំ ន លហុកំ,_  
_តញ្ច បរិភោគបច្ចយា;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2383" type="verses" book="pari">
_ន ទេតិ ន បដិគ្គណ្ហាតិ,_  
_បដិគ្គហោ តេន ន វិជ្ជតិ;_  
_អាបជ្ជតិ លហុកំ ន គរុកំ,_  
_តញ្ច បរិភោគបច្ចយា;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2384" type="verses" book="pari">
_អាបជ្ជតិ គរុកំ សាវសេសំ,_  
_ឆាទេតិ អនាទរិយំ បដិច្ច;_  
_ន ភិក្ខុនី នោ ច ផុសេយ្យ វជ្ជំ,_  
_បញ្ហា មេសា កុសលេហិ ចិន្តិតា._  


</Paragraph>
</Division>

<Paragraph number="2385" type="center" book="pari">
សេទមោចនគាថា និដ្ឋិតា.



</Paragraph>

<Paragraph number="2386" type="center" book="pari">
តស្សុទ្ទានំ


</Paragraph>

<Paragraph number="2387" type="verses" book="pari">
_អសំវាសោ អវិស្សជ្ជិ,_  
_ទស ច អនុក្ខិត្តកោ;_  
ឧបេតិ ធម្មំ ឧព្ភក្ខកំ,_  
_តតោ សញ្ញាចិកា ច ទ្វេ._  

</Paragraph>

<Paragraph number="2388" type="verses" book="pari">
_ន កាយិកញ្ច គរុកំ,_  
_ន កាយិកំ ន វាចសិកំ;_  
_អនាលបន្តោ សិក្ខា ច,_  
ឧភោ ច ចតុរោ ជនា._  

</Paragraph>

<Paragraph number="2389" type="verses" book="pari">
ឥត្ថី តេលញ្ច និស្សគ្គិ,_  
_ភិក្ខុ ច បទវីតិយោ;_  
_និវត្ថោ ច ន ច ញត្តិ,_  
_ន មាតរំ បិតរំ ហនេ._  

</Paragraph>

<Paragraph number="2390" type="verses" book="pari">
_អចោទយិត្វា ចោទយិត្វា,_  
_ឆិន្ទន្តំ សច្ចមេវ ច;_  
_អធិដ្ឋិតញ្ចត្ថង្គតេ,_  
_ន រត្តំ ន ចារញ្ញកំ._  

</Paragraph>

<Paragraph number="2391" type="verses" book="pari">
_កាយិកា វាចសិកា ច,_  
_តិស្សិត្ថី ចាបិ មាតរំ;_  
_កុទ្ធោ អារាធកោ តុដ្ឋោ,_  
_សំឃាទិសេសា ច ឧភោ._  

</Paragraph>

<Paragraph number="2392" type="verses" book="pari">
_អកប្បកតំ ន ទេតិ,_  
_ន ទេតាបជ្ជតី គរុំ;_  
_សេទមោចនិកា គាថា,_  
_បញ្ហា វិញ្ញូហិ វិភាវិតាតិ._
</Paragraph>