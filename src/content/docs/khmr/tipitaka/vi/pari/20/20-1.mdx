---
title: "20.1 អវិប្បវាសបញ្ហា"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="479" book="pari">

<Paragraph number="2342" type="verses" book="pari">
_អសំវាសោ ភិក្ខូហិ ច ភិក្ខុនីហិ ច,_  
_សម្ភោគោ ឯកច្ចោ តហឹ ន លព្ភតិ;_  
_អវិប្បវាសេន អនាបត្តិ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2343" type="verses" book="pari">
_អវិស្សជ្ជិយំ អវេភង្គិយំ,_  
_បញ្ច វុត្តា មហេសិនា;_  
_វិស្សជ្ជន្តស្ស បរិភុញ្ជន្តស្ស អនាបត្តិ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2344" type="verses" book="pari">
_ទស បុគ្គលេ ន វទាមិ,_  
_ឯកាទស វិវជ្ជិយ;_  
_វុឌ្ឍំ វន្ទន្តស្ស អាបត្តិ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2345" type="verses" book="pari">
_ន ឧក្ខិត្តកោ ន ច បន បារិវាសិកោ,_  
_ន សំឃភិន្នោ ន ច បន បក្ខសង្កន្តោ;_  
_សមានសំវាសកភូមិយា ឋិតោ,_  
_កថំ នុ សិក្ខាយ អសាធារណោ សិយា;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2346" type="verses" book="pari">
ឧបេតិ ធម្មំ បរិបុច្ឆមានោ,_  
_កុសលំ អត្ថូបសញ្ហិតំ;_  
_ន ជីវតិ ន មតោ ន និព្ពុតោ,_  
_តំ បុគ្គលំ កតមំ វទន្តិ ពុទ្ធា;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2347" type="verses" book="pari">
ឧព្ភក្ខកេ ន វទាមិ,_  
_អធោ នាភឹ វិវជ្ជិយ;_  
_មេថុនធម្មបច្ចយា,_  
_កថំ បារាជិកោ សិយា;_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2348" type="verses" book="pari">
_ភិក្ខុ សញ្ញាចិកាយ កុដឹ ករោតិ,_  
_អទេសិតវត្ថុកំ បមាណាតិក្កន្តំ;_  
_សារម្ភំ អបរិក្កមនំ អនាបត្តិ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2349" type="verses" book="pari">
_ភិក្ខុ សញ្ញាចិកាយ កុដឹ ករោតិ,_  
_ទេសិតវត្ថុកំ បមាណិកំ;_  
_អនារម្ភំ សបរិក្កមនំ អាបត្តិ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2350" type="verses" book="pari">
_ន កាយិកំ កិញ្ចិ បយោគមាចរេ,_  
_ន ចាបិ វាចាយ បរេ ភណេយ្យ;_  
_អាបជ្ជេយ្យ គរុកំ ឆេជ្ជវត្ថុំ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2351" type="verses" book="pari">
_ន កាយិកំ វាចសិកញ្ច កិញ្ចិ,_  
_មនសាបិ សន្តោ ន ករេយ្យ បាបំ;_  
_សោ នាសិតោ កិន្តិ សុនាសិតោ ភវេ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2352" type="verses" book="pari">
_អនាលបន្តោ មនុជេន កេនចិ,_  
_វាចាគិរំ នោ ច បរេ ភណេយ្យ;_  
_អាបជ្ជេយ្យ វាចសិកំ ន កាយិកំ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2353" type="verses" book="pari">
_សិក្ខាបទា ពុទ្ធវរេន វណ្ណិតា,_  
_សំឃាទិសេសា ចតុរោ ភវេយ្យុំ;_  
_អាបជ្ជេយ្យ ឯកបយោគេន សព្ពេ,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2354" book="pari">
ឧភោ ឯកតោ ឧបសម្បន្នា,_  
ឧភិន្នំ ហត្ថតោ ចីវរំ បដិគ្គណ្ហេយ្យ;_  
_សិយា អាបត្តិយោ នានា,_  
_បញ្ហា មេសា កុសលេហិ ចិន្តិតា._  

</Paragraph>

<Paragraph number="2355" type="verses" book="pari">
_ចតុរោ ជនា សំវិធាយ,_  
_គរុភណ្ឌំ អវាហរុំ;_  
_តយោ បារាជិកា ឯកោ ន បារាជិកោ,_  
_បញ្ហា មេសា កុសលេហិ ចិន្តិតា._
</Paragraph>
</Division>