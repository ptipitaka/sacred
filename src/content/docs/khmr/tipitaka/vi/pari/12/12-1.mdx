---
title: "12.1 ចោទនាទិបុច្ឆាវិស្សជ្ជនា"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="359" book="pari">

<Paragraph number="1770" type="verses" book="pari">
_ចោទនា កិមត្ថាយ,_  
_សារណា កិស្ស ការណា;_  
_សំឃោ កិមត្ថាយ,_  
_មតិកម្មំ បន កិស្ស ការណា._  

</Paragraph>

<Paragraph number="1771" type="verses" book="pari">
_ចោទនា សារណត្ថាយ,_  
_និគ្គហត្ថាយ សារណា;_  
_សំឃោ បរិគ្គហត្ថាយ,_  
_មតិកម្មំ បន បាដិយេក្កំ._  

</Paragraph>

<Paragraph number="1772" type="verses" book="pari">
_មា ខោ តុរិតោ អភណិ,_  
_មា ខោ ចណ្ឌិកតោ ភណិ;_  
_មា ខោ បដិឃំ ជនយិ,_  
_សចេ អនុវិជ្ជកោ តុវំ._  

</Paragraph>

<Paragraph number="1773" type="verses" book="pari">
_មា ខោ សហសា អភណិ,_  
_កថំ វិគ្គាហិកំ អនត្ថសំហិតំ;_  
_សុត្តេ វិនយេ អនុលោមេ,_  
_បញ្ញត្តេ អនុលោមិកេ._  

</Paragraph>

<Paragraph number="1774" type="verses" book="pari">
_អនុយោគវត្តំ និសាមយ,_  
_កុសលេន ពុទ្ធិមតា កតំ;_  
_សុវុត្តំ សិក្ខាបទានុលោមិកំ,_  
_គតឹ ន នាសេន្តោ សម្បរាយិកំ;_  
_ហិតេសី អនុយុញ្ជស្សុ,_  
_កាលេនត្ថូបសំហិតំ._  

</Paragraph>

<Paragraph number="1775" type="verses" book="pari">
_ចុទិតស្ស ច ចោទកស្ស ច,_  
_សហសា វោហារំ មា បធារេសិ;_  
_ចោទកោ អាហ អាបន្នោតិ,_  
_ចុទិតកោ អាហ អនាបន្នោតិ._  

</Paragraph>

<Paragraph number="1776" type="verses" book="pari">
ឧភោ អនុក្ខិបន្តោ,_  
_បដិញ្ញានុសន្ធិតេន ការយេ;_  
_បដិញ្ញា លជ្ជីសុ កតា,_  
_អលជ្ជីសុ ឯវំ ន វិជ្ជតិ;_  
_ពហុម្បិ អលជ្ជី ភាសេយ្យ,_  
_វត្តានុសន្ធិតេន ការយេ._  

</Paragraph>

<Paragraph number="1777" type="verses" book="pari">
_អលជ្ជី កីទិសោ ហោតិ,_  
_បដិញ្ញា យស្ស ន រូហតិ;_  
_ឯតញ្ច តាហំ បុច្ឆាមិ,_  
_កីទិសោ វុច្ចតិ អលជ្ជី បុគ្គលោ._  

</Paragraph>

<Paragraph number="1778" type="verses" book="pari">
_សញ្ចិច្ច អាបត្តឹ អាបជ្ជតិ,_  
_អាបត្តឹ បរិគូហតិ;_  
_អគតិគមនញ្ច គច្ឆតិ,_  
_ឯទិសោ វុច្ចតិ អលជ្ជីបុគ្គលោ._  

</Paragraph>

<Paragraph number="1779" type="verses" book="pari">
_សច្ចំ អហម្បិ ជានាមិ,_  
_ឯទិសោ វុច្ចតិ អលជ្ជីបុគ្គលោ;_  
_អញ្ញញ្ច តាហំ បុច្ឆាមិ,_  
_កីទិសោ វុច្ចតិ លជ្ជីបុគ្គលោ._  

</Paragraph>

<Paragraph number="1780" type="verses" book="pari">
_សញ្ចិច្ច អាបត្តឹ នាបជ្ជតិ,_  
_អាបត្តឹ ន បរិគូហតិ;_  
_អគតិគមនំ ន គច្ឆតិ,_  
_ឯទិសោ វុច្ចតិ លជ្ជីបុគ្គលោ._  

</Paragraph>

<Paragraph number="1781" type="verses" book="pari">
_សច្ចំ អហម្បិ ជានាមិ,_  
_ឯទិសោ វុច្ចតិ លជ្ជីបុគ្គលោ;_  
_អញ្ញញ្ច តាហំ បុច្ឆាមិ,_  
_កីទិសោ វុច្ចតិ អធម្មចោទកោ._  

</Paragraph>

<Paragraph number="1782" type="verses" book="pari">
_អកាលេន ចោទេតិ អភូតេន,_  
_ផរុសេន អនត្ថសំហិតេន;_  
_ទោសន្តរោ ចោទេតិ នោ មេត្តាចិត្តោ,_  
_ឯទិសោ វុច្ចតិ អធម្មចោទកោ._  

</Paragraph>

<Paragraph number="1783" type="verses" book="pari">
_សច្ចំ អហម្បិ ជានាមិ,_  
_ឯទិសោ វុច្ចតិ អធម្មចោទកោ;_  
_អញ្ញញ្ច តាហំ បុច្ឆាមិ,_  
_កីទិសោ វុច្ចតិ ធម្មចោទកោ._  

</Paragraph>

<Paragraph number="1784" type="verses" book="pari">
_កាលេន ចោទេតិ ភូតេន,_  
_សណ្ហេន អត្ថសំហិតេន;_  
_មេត្តាចិត្តោ ចោទេតិ នោ ទោសន្តរោ,_  
_ឯទិសោ វុច្ចតិ ធម្មចោទកោ._  

</Paragraph>

<Paragraph number="1785" type="verses" book="pari">
_សច្ចំ អហម្បិ ជានាមិ,_  
_ឯទិសោ វុច្ចតិ ធម្មចោទកោ;_  
_អញ្ញញ្ច តាហំ បុច្ឆាមិ,_  
_កីទិសោ វុច្ចតិ ពាលចោទកោ._  

</Paragraph>

<Paragraph number="1786" type="verses" book="pari">
_បុព្ពាបរំ ន ជានាតិ,_  
_បុព្ពាបរស្ស អកោវិទោ;_  
_អនុសន្ធិវចនបថំ ន ជានាតិ,_  
_អនុសន្ធិវចនបថស្ស អកោវិទោ;_  
_ឯទិសោ វុច្ចតិ ពាលចោទកោ._  

</Paragraph>

<Paragraph number="1787" type="verses" book="pari">
_សច្ចំ អហម្បិ ជានាមិ,_  
_ឯទិសោ វុច្ចតិ ពាលចោទកោ;_  
_អញ្ញញ្ច តាហំ បុច្ឆាមិ,_  
_កីទិសោ វុច្ចតិ បណ្ឌិតចោទកោ._  

</Paragraph>

<Paragraph number="1788" type="verses" book="pari">
_បុព្ពាបរម្បិ ជានាតិ,_  
_បុព្ពាបរស្ស កោវិទោ;_  
_អនុសន្ធិវចនបថំ ជានាតិ,_  
_អនុសន្ធិវចនបថស្ស កោវិទោ;_  
_ឯទិសោ វុច្ចតិ បណ្ឌិតចោទកោ._  

</Paragraph>

<Paragraph number="1789" type="verses" book="pari">
_សច្ចំ អហម្បិ ជានាមិ,_  
_ឯទិសោ វុច្ចតិ បណ្ឌិតចោទកោ;_  
_អញ្ញញ្ច តាហំ បុច្ឆាមិ,_  
_ចោទនា កិន្តិ វុច្ចតិ._  

</Paragraph>

<Paragraph number="1790" type="verses" book="pari">
_សីលវិបត្តិយា ចោទេតិ,_  
_អថោ អាចារទិដ្ឋិយា;_  
_អាជីវេនបិ ចោទេតិ,_  
_ចោទនា តេន វុច្ចតីតិ._  


</Paragraph>
</Division>

<Paragraph number="1791" type="center" book="pari">
អបរំ គាថាសង្គណិកំ និដ្ឋិតំ.
</Paragraph>