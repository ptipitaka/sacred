---
title: "17.12 ទុតិយសំឃភេទកវគ្គ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="460" book="pari">

<Paragraph number="2151" book="pari">
“កតិហិ នុ ខោ, ភន្តេ, អង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ”តិ?
</Paragraph>

<Paragraph number="2152" book="pari">
“បញ្ចហុបាលិ, អង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ. កតមេហិ បញ្ចហិ? ឥធុបាលិ, ភិក្ខុ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ, អវិនយំ វិនយោតិ ទីបេតិ, វិនយំ អវិនយោតិ ទីបេតិ, អវិនិធាយ ទិដ្ឋឹ កម្មេន—  ឥមេហិ ខោ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ.
</Paragraph>

<Paragraph number="2153" book="pari">
អបរេហិបិ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ. កតមេហិ បញ្ចហិ? ឥធុបាលិ, ភិក្ខុ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ, អវិនយំ វិនយោតិ ទីបេតិ, វិនយំ អវិនយោតិ ទីបេតិ, អវិនិធាយ ទិដ្ឋឹ ឧទ្ទេសេន—  ឥមេហិ ខោ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ.
</Paragraph>

<Paragraph number="2154" book="pari">
អបរេហិបិ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ. កតមេហិ បញ្ចហិ? ឥធុបាលិ, ភិក្ខុ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ, អវិនយំ វិនយោតិ ទីបេតិ, វិនយំ អវិនយោតិ ទីបេតិ, អវិនិធាយ ទិដ្ឋឹ វោហរន្តោ. ឥមេហិ ខោ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ.
</Paragraph>

<Paragraph number="2155" book="pari">
អបរេហិបិ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ. កតមេហិ បញ្ចហិ? ឥធុបាលិ, ភិក្ខុ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ, អវិនយំ វិនយោតិ ទីបេតិ, វិនយំ អវិនយោតិ ទីបេតិ, អវិនិធាយ ទិដ្ឋឹ អនុស្សាវនេន—  ឥមេហិ ខោ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ.
</Paragraph>

<Paragraph number="2156" book="pari">
អបរេហិបិ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ. កតមេហិ បញ្ចហិ? ឥធុបាលិ, ភិក្ខុ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ, អវិនយំ វិនយោតិ ទីបេតិ, វិនយំ អវិនយោតិ ទីបេតិ, អវិនិធាយ ទិដ្ឋឹ សលាកគ្គាហេន—  ឥមេហិ ខោ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ.
</Paragraph>

<Paragraph number="2157" book="pari">
អបរេហិបិ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ. កតមេហិ បញ្ចហិ? ឥធុបាលិ, ភិក្ខុ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ, អវិនយំ វិនយោតិ ទីបេតិ, វិនយំ អវិនយោតិ ទីបេតិ, អវិនិធាយ ខន្តឹ កម្មេន …បេ…  អវិនិធាយ ខន្តឹ ឧទ្ទេសេន …បេ…  អវិនិធាយ ខន្តឹ វោហរន្តោ …បេ…  អវិនិធាយ ខន្តឹ អនុស្សាវនេន …បេ…  អវិនិធាយ ខន្តឹ សលាកគ្គាហេន—  ឥមេហិ ខោ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ.
</Paragraph>

<Paragraph number="2158" book="pari">
អបរេហិបិ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ. កតមេហិ បញ្ចហិ? ឥធុបាលិ, ភិក្ខុ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ, អវិនយំ វិនយោតិ ទីបេតិ, វិនយំ អវិនយោតិ ទីបេតិ, អវិនិធាយ រុចឹ កម្មេន …បេ…  អវិនិធាយ រុចឹ ឧទ្ទេសេន …បេ…  អវិនិធាយ រុចឹ វោហរន្តោ …បេ…  អវិនិធាយ រុចឹ អនុស្សាវនេន …បេ…  អវិនិធាយ រុចឹ សលាកគ្គាហេន—  ឥមេហិ ខោ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ.
</Paragraph>

<Paragraph number="2159" book="pari">
អបរេហិបិ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ. កតមេហិ បញ្ចហិ? ឥធុបាលិ, ភិក្ខុ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ, អវិនយំ វិនយោតិ ទីបេតិ, វិនយំ អវិនយោតិ ទីបេតិ, អវិនិធាយ សញ្ញំ កម្មេន …បេ…  អវិនិធាយ សញ្ញំ ឧទ្ទេសេន …បេ…  អវិនិធាយ សញ្ញំ វោហរន្តោ …បេ…  អវិនិធាយ សញ្ញំ អនុស្សាវនេន …បេ…  អវិនិធាយ សញ្ញំ សលាកគ្គាហេន—  ឥមេហិ ខោ, ឧបាលិ, បញ្ចហង្គេហិ សមន្នាគតោ សំឃភេទកោ ន អាបាយិកោ ន នេរយិកោ ន កប្បដ្ឋោ ន អតេកិច្ឆោ”តិ.

</Paragraph>
</Division>

<Paragraph number="2160" type="center" book="pari">
ទុតិយសំឃភេទកវគ្គោ និដ្ឋិតោ ទ្វាទសមោ.



</Paragraph>

<Paragraph number="2161" type="center" book="pari">
តស្សុទ្ទានំ


</Paragraph>

<Paragraph number="2162" type="verses" book="pari">
_អវិនិធាយ ទិដ្ឋឹ កម្មេន,_  
ឧទ្ទេសេ វោហរេន ច;_  
_អនុស្សាវនេ សលាកេន,_  
_បញ្ចេតេ ទិដ្ឋិនិស្សិតា;_  
_ខន្តឹ រុចិញ្ច សញ្ញញ្ច,_  
_តយោ តេ បញ្ចធា នយា._  

</Paragraph>

<Paragraph number="2163" type="verses" book="pari">
_ហេដ្ឋិមេ កណ្ហបក្ខម្ហិ,_  
_សមវីសតិ វិធី យថា;_  
_តថេវ សុក្កបក្ខម្ហិ,_  
_សមវីសតិ ជានថាតិ._
</Paragraph>