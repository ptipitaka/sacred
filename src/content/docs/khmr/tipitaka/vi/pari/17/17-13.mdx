---
title: "17.13 អាវាសិកវគ្គ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="461" book="pari">

<Paragraph number="2164" book="pari">
“កតិហិ នុ ខោ, ភន្តេ, អង្គេហិ សមន្នាគតោ អាវាសិកោ ភិក្ខុ យថាភតំ និក្ខិត្តោ ឯវំ និរយេ”តិ?
</Paragraph>

<Paragraph number="2165" book="pari">
“បញ្ចហុបាលិ, អង្គេហិ សមន្នាគតោ អាវាសិកោ ភិក្ខុ យថាភតំ និក្ខិត្តោ ឯវំ និរយេ. កតមេហិ បញ្ចហិ? ឆន្ទាគតឹ គច្ឆតិ, ទោសាគតឹ គច្ឆតិ, មោហាគតឹ គច្ឆតិ, ភយាគតឹ គច្ឆតិ, សំឃិកំ បុគ្គលិកបរិភោគេន បរិភុញ្ជតិ—  ឥមេហិ ខោ, ឧបាលិ, បញ្ចហង្គេហិ សមន្នាគតោ អាវាសិកោ ភិក្ខុ យថាភតំ និក្ខិត្តោ ឯវំ និរយេ.
</Paragraph>

<Paragraph number="2166" book="pari">
បញ្ចហុបាលិ, អង្គេហិ សមន្នាគតោ អាវាសិកោ ភិក្ខុ យថាភតំ និក្ខិត្តោ ឯវំ សគ្គេ. កតមេហិ បញ្ចហិ? ន ឆន្ទាគតឹ គច្ឆតិ, ន ទោសាគតឹ គច្ឆតិ, ន មោហាគតឹ គច្ឆតិ, ន ភយាគតឹ គច្ឆតិ, សំឃិកំ ន បុគ្គលិកបរិភោគេន បរិភុញ្ជតិ—  ឥមេហិ ខោ, ឧបាលិ, បញ្ចហង្គេហិ សមន្នាគតោ អាវាសិកោ ភិក្ខុ យថាភតំ និក្ខិត្តោ ឯវំ សគ្គេ”តិ.
</Paragraph>

</Division>
<Division number="462" book="pari">

<Paragraph number="2167" book="pari">
“កតិ នុ ខោ, ភន្តេ, អធម្មិកា វិនយព្យាករណា”តិ?
</Paragraph>

<Paragraph number="2168" book="pari">
“បញ្ចិមេ, ឧបាលិ, អធម្មិកា វិនយព្យាករណា. កតមេ បញ្ច? ឥធុបាលិ, ភិក្ខុ អធម្មំ ធម្មោតិ បរិណាមេតិ, ធម្មំ អធម្មោតិ បរិណាមេតិ, អវិនយំ វិនយោតិ បរិណាមេតិ, វិនយំ អវិនយោតិ បរិណាមេតិ, អបញ្ញត្តំ បញ្ញាបេតិ, បញ្ញត្តំ សមុច្ឆិន្ទតិ—  ឥមេ ខោ, ឧបាលិ, បញ្ច អធម្មិកា វិនយព្យាករណា. បញ្ចិមេ, ឧបាលិ, ធម្មិកា វិនយព្យាករណា. កតមេ បញ្ច? ឥធុបាលិ, ភិក្ខុ អធម្មំ អធម្មោតិ បរិណាមេតិ, ធម្មំ ធម្មោតិ បរិណាមេតិ, អវិនយំ អវិនយោតិ បរិណាមេតិ, វិនយំ វិនយោតិ បរិណាមេតិ, អបញ្ញត្តំ ន បញ្ញបេតិ, បញ្ញត្តំ ន សមុច្ឆិន្ទតិ—  ឥមេ ខោ, ឧបាលិ, បញ្ច ធម្មិកា វិនយព្យាករណា”តិ.
</Paragraph>

</Division>
<Division number="463" book="pari">

<Paragraph number="2169" book="pari">
“កតិហិ នុ ខោ, ភន្តេ, អង្គេហិ សមន្នាគតោ ភត្តុទ្ទេសកោ យថាភតំ និក្ខិត្តោ ឯវំ និរយេ”តិ?
</Paragraph>

<Paragraph number="2170" book="pari">
“បញ្ចហុបាលិ, អង្គេហិ សមន្នាគតោ ភត្តុទ្ទេសកោ យថាភតំ និក្ខិត្តោ ឯវំ និរយេ. កតមេហិ បញ្ចហិ? ឆន្ទាគតឹ គច្ឆតិ, ទោសាគតឹ គច្ឆតិ, មោហាគតឹ គច្ឆតិ, ភយាគតឹ គច្ឆតិ, ឧទ្ទិដ្ឋានុទ្ទិដ្ឋំ ន ជានាតិ—  ឥមេហិ ខោ, ឧបាលិ, បញ្ចហង្គេហិ សមន្នាគតោ ភត្តុទ្ទេសកោ យថាភតំ និក្ខិត្តោ ឯវំ និរយេ.
</Paragraph>

<Paragraph number="2171" book="pari">
បញ្ចហុបាលិ, អង្គេហិ សមន្នាគតោ ភត្តុទ្ទេសកោ យថាភតំ និក្ខិត្តោ ឯវំ សគ្គេ. កតមេហិ បញ្ចហិ? ន ឆន្ទាគតឹ គច្ឆតិ, ន ទោសាគតឹ គច្ឆតិ, ន មោហាគតឹ គច្ឆតិ, ន ភយាគតឹ គច្ឆតិ, ឧទ្ទិដ្ឋានុទ្ទិដ្ឋំ ជានាតិ—  ឥមេហិ ខោ, ឧបាលិ, បញ្ចហង្គេហិ សមន្នាគតោ ភត្តុទ្ទេសកោ យថាភតំ និក្ខិត្តោ ឯវំ សគ្គេ”តិ.
</Paragraph>

</Division>
<Division number="464" book="pari">

<Paragraph number="2172" book="pari">
“កតិហិ នុ ខោ, ភន្តេ, អង្គេហិ សមន្នាគតោ សេនាសនបញ្ញាបកោ …បេ…  ភណ្ឌាគារិកោ …បេ…  ចីវរបដិគ្គាហកោ …បេ…  ចីវរភាជកោ …បេ…  យាគុភាជកោ …បេ…  ផលភាជកោ …បេ…  ខជ្ជភាជកោ …បេ…  អប្បមត្តកវិស្សជ្ជកោ …បេ…  សាដិយគ្គាហាបកោ …បេ…  បត្តគ្គាហាបកោ …បេ…  អារាមិកបេសកោ …បេ…  សាមណេរបេសកោ យថាភតំ និក្ខិត្តោ ឯវំ និរយេ”តិ?
</Paragraph>

<Paragraph number="2173" book="pari">
“បញ្ចហុបាលិ, អង្គេហិ សមន្នាគតោ សាមណេរបេសកោ យថាភតំ និក្ខិត្តោ ឯវំ និរយេ. កតមេហិ បញ្ចហិ? ឆន្ទាគតឹ គច្ឆតិ, ទោសាគតឹ គច្ឆតិ, មោហាគតឹ គច្ឆតិ, ភយាគតឹ គច្ឆតិ, បេសិតាបេសិតំ ន ជានាតិ—  ឥមេហិ ខោ, ឧបាលិ, បញ្ចហង្គេហិ សមន្នាគតោ សាមណេរបេសកោ យថាភតំ និក្ខិត្តោ ឯវំ និរយេ. បញ្ចហុបាលិ, អង្គេហិ សមន្នាគតោ សាមណេរបេសកោ យថាភតំ និក្ខិត្តោ ឯវំ សគ្គេ. កតមេហិ បញ្ចហិ? ន ឆន្ទាគតឹ គច្ឆតិ, ន ទោសាគតឹ គច្ឆតិ, ន មោហាគតឹ គច្ឆតិ, ន ភយាគតឹ គច្ឆតិ, បេសិតាបេសិតំ ជានាតិ—  ឥមេហិ ខោ, ឧបាលិ, បញ្ចហង្គេហិ សមន្នាគតោ សាមណេរបេសកោ យថាភតំ និក្ខិត្តោ ឯវំ សគ្គេ”តិ.

</Paragraph>
</Division>

<Paragraph number="2174" type="center" book="pari">
អាវាសិកវគ្គោ និដ្ឋិតោ តេរសមោ.



</Paragraph>

<Paragraph number="2175" type="center" book="pari">
តស្សុទ្ទានំ


</Paragraph>

<Paragraph number="2176" type="verses" book="pari">
_អាវាសិកព្យាករណា,_  
_ភត្តុសេនាសនានិ ច;_  
_ភណ្ឌចីវរគ្គាហោ ច,_  
_ចីវរស្ស ច ភាជកោ._  

</Paragraph>

<Paragraph number="2177" type="verses" book="pari">
_យាគុ ផលំ ខជ្ជកញ្ច,_  
_អប្បសាដិយគាហកោ;_  
_បត្តោ អារាមិកោ ចេវ,_  
_សាមណេរេន បេសកោតិ._
</Paragraph>