---
title: "11.8 សំសដ្ឋវារ"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="351" book="pari">

<Paragraph number="1736" book="pari">
សម្មុខាវិនយោតិ វា សតិវិនយោតិ វា—  ឥមេ ធម្មា សំសដ្ឋា ឧទាហុ វិសំសដ្ឋា? លព្ភា ច បនិមេសំ ធម្មានំ វិនិព្ភុជិត្វា វិនិព្ភុជិត្វា នានាករណំ បញ្ញាបេតុំ? សម្មុខាវិនយោតិ វា អមូឡ្ហវិនយោតិ វា …បេ…  សម្មុខាវិនយោតិ វា បដិញ្ញាតករណន្តិ វា…  សម្មុខាវិនយោតិ វា យេភុយ្យសិកាតិ វា…  សម្មុខាវិនយោតិ វា តស្សបាបិយសិកាតិ វា…  សម្មុខាវិនយោតិ វា តិណវត្ថារកោតិ វា—  ឥមេ ធម្មា សំសដ្ឋា, ឧទាហុ វិសំសដ្ឋា? លព្ភា ច បនិមេសំ ធម្មានំ វិនិព្ភុជិត្វា វិនិព្ភុជិត្វា នានាករណំ បញ្ញាបេតុំ?
</Paragraph>

<Paragraph number="1737" book="pari">
សម្មុខាវិនយោតិ វា សតិវិនយោតិ វា—  ឥមេ ធម្មា សំសដ្ឋា, នោ វិសំសដ្ឋា; ន ច លព្ភា ឥមេសំ ធម្មានំ វិនិព្ភុជិត្វា វិនិព្ភុជិត្វា នានាករណំ បញ្ញាបេតុំ. សម្មុខាវិនយោតិ វា អមូឡ្ហវិនយោតិ វា …បេ…  សម្មុខាវិនយោតិ វា បដិញ្ញាតករណន្តិ វា…  សម្មុខាវិនយោតិ វា យេភុយ្យសិកាតិ វា…  សម្មុខាវិនយោតិ វា តស្សបាបិយសិកាតិ វា…  សម្មុខាវិនយោតិ វា តិណវត្ថារកោតិ វា—  ឥមេ ធម្មា សំសដ្ឋា, នោ វិសំសដ្ឋា; ន ច លព្ភា ឥមេសំ ធម្មានំ វិនិព្ភុជិត្វា វិនិព្ភុជិត្វា នានាករណំ បញ្ញាបេតុំ.
</Paragraph>
</Division>