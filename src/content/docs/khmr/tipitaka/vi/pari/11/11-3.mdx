---
title: "11.3 អធិករណមូលាទិ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="343" book="pari">

<Paragraph number="1715" book="pari">
ចតុន្នំ អធិករណានំ កតិ មូលានិ, កតិ សមុដ្ឋានា? ចតុន្នំ អធិករណានំ តេត្តឹស មូលានិ, តេត្តឹស សមុដ្ឋានា.
</Paragraph>

<Paragraph number="1716" book="pari">
ចតុន្នំ អធិករណានំ កតមានិ តេត្តឹស មូលានិ? វិវាទាធិករណស្ស ទ្វាទស មូលានិ, អនុវាទាធិករណស្ស ចុទ្ទស មូលានិ, អាបត្តាធិករណស្ស ឆ មូលានិ, កិច្ចាធិករណស្ស ឯកំ មូលំ, សំឃោ—  ចតុន្នំ អធិករណានំ ឥមានិ តេត្តឹស មូលានិ.
</Paragraph>

<Paragraph number="1717" book="pari">
ចតុន្នំ អធិករណានំ កតមេ តេត្តឹស សមុដ្ឋានា? វិវាទាធិករណស្ស អដ្ឋារសភេទករវត្ថូនិ សមុដ្ឋានា, អនុវាទាធិករណស្ស ចតស្សោ វិបត្តិយោ សមុដ្ឋានា, អាបត្តាធិករណស្ស សត្តាបត្តិក្ខន្ធា សមុដ្ឋានា, កិច្ចាធិករណស្ស ចត្តារិ កម្មានិ សមុដ្ឋានា—  ចតុន្នំ អធិករណានំ ឥមេ តេត្តឹស សមុដ្ឋានា.
</Paragraph>
</Division>