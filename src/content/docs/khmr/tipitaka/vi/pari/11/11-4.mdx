---
title: "11.4 អធិករណបច្ចយាបត្តិ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="344" book="pari">

<Paragraph number="1718" book="pari">
វិវាទាធិករណំ អាបត្តានាបត្តីតិ? វិវាទាធិករណំ ន អាបត្តិ. កឹ បន វិវាទាធិករណបច្ចយា អាបត្តឹ អាបជ្ជេយ្យាតិ? អាម, វិវាទាធិករណបច្ចយា អាបត្តឹ អាបជ្ជេយ្យ. វិវាទាធិករណបច្ចយា កតិ អាបត្តិយោ អាបជ្ជតិ? វិវាទាធិករណបច្ចយា ទ្វេ អាបត្តិយោ អាបជ្ជតិ. ឧបសម្បន្នំ ឱមសតិ, អាបត្តិ បាចិត្តិយស្ស; អនុបសម្បន្នំ ឱមសតិ, អាបត្តិ ទុក្កដស្ស—  វិវាទាធិករណបច្ចយា ឥមា ទ្វេ អាបត្តិយោ អាបជ្ជតិ.
</Paragraph>

<Paragraph number="1719" book="pari">
តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ? ចតុន្នំ អធិករណានំ កតមំ អធិករណំ? សត្តន្នំ អាបត្តិក្ខន្ធានំ កតិហិ អាបត្តិក្ខន្ធេហិ សង្គហិតា? ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋន្តិ? កតិហិ អធិករណេហិ, កតិសុ ឋានេសុ, កតិហិ សមថេហិ សម្មន្តិ?
</Paragraph>

<Paragraph number="1720" book="pari">
តា អាបត្តិយោ ចតុន្នំ វិបត្តីនំ ឯកំ វិបត្តឹ ភជន្តិ—  អាចារវិបត្តឹ. ចតុន្នំ អធិករណានំ, អាបត្តាធិករណំ. សត្តន្នំ អាបត្តិក្ខន្ធានំ ទ្វីហិ អាបត្តិក្ខន្ធេហិ សង្គហិតា—  សិយា បាចិត្តិយាបត្តិក្ខន្ធេន, សិយា ទុក្កដាបត្តិក្ខន្ធេន. ឆន្នំ អាបត្តិសមុដ្ឋានានំ តីហិ សមុដ្ឋានេហិ សមុដ្ឋន្តិ. ឯកេន អធិករណេន—  កិច្ចាធិករណេន; តីសុ ឋានេសុ—  សំឃមជ្ឈេ, គណមជ្ឈេ, បុគ្គលស្ស សន្តិកេ; តីហិ សមថេហិ សម្មន្តិ—  សិយា សម្មុខាវិនយេន ច បដិញ្ញាតករណេន ច, សិយា សម្មុខាវិនយេន ច តិណវត្ថារកេន ច.
</Paragraph>

</Division>
<Division number="345" book="pari">

<Paragraph number="1721" book="pari">
អនុវាទាធិករណំ អាបត្តានាបត្តីតិ? អនុវាទាធិករណំ ន អាបត្តិ. កឹ បន អនុវាទាធិករណបច្ចយា អាបត្តឹ អាបជ្ជេយ្យាតិ? អាម, អនុវាទាធិករណបច្ចយា អាបត្តឹ អាបជ្ជេយ្យ. អនុវាទាធិករណបច្ចយា, កតិ អាបត្តិយោ អាបជ្ជតិ? អនុវាទាធិករណបច្ចយា តិស្សោ អាបត្តិយោ អាបជ្ជតិ. ភិក្ខុំ អមូលកេន បារាជិកេន ធម្មេន អនុទ្ធំសេតិ, អាបត្តិ សំឃាទិសេសស្ស; អមូលកេន សំឃាទិសេសេន អនុទ្ធំសេតិ, អាបត្តិ បាចិត្តិយស្ស; អមូលិកាយ អាចារវិបត្តិយា អនុទ្ធំសេតិ, អាបត្តិ ទុក្កដស្ស—  អនុវាទាធិករណបច្ចយា ឥមា តិស្សោ អាបត្តិយោ អាបជ្ជតិ.
</Paragraph>

<Paragraph number="1722" book="pari">
តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ? ចតុន្នំ អធិករណានំ កតមំ អធិករណំ? សត្តន្នំ អាបត្តិក្ខន្ធានំ កតិហិ អាបត្តិក្ខន្ធេហិ សង្គហិតា? ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋន្តិ? កតិហិ អធិករណេហិ, កតិសុ ឋានេសុ, កតិហិ សមថេហិ សម្មន្តិ?
</Paragraph>

<Paragraph number="1723" book="pari">
តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ—  សិយា សីលវិបត្តឹ, សិយា អាចារវិបត្តឹ. ចតុន្នំ អធិករណានំ, អាបត្តាធិករណំ. សត្តន្នំ អាបត្តិក្ខន្ធានំ តីហិ អាបត្តិក្ខន្ធេហិ សង្គហិតា—  សិយា សំឃាទិសេសាបត្តិក្ខន្ធេន, សិយា បាចិត្តិយាបត្តិក្ខន្ធេន, សិយា ទុក្កដាបត្តិក្ខន្ធេន. ឆន្នំ អាបត្តិសមុដ្ឋានានំ តីហិ សមុដ្ឋានេហិ សមុដ្ឋន្តិ. យា តា អាបត្តិយោ គរុកា តា អាបត្តិយោ ឯកេន អធិករណេន—  កិច្ចាធិករណេន; ឯកម្ហិ ឋានេ—  សំឃមជ្ឈេ; ទ្វីហិ សមថេហិ សម្មន្តិ—  សម្មុខាវិនយេន ច បដិញ្ញាតករណេន ច. យា តា អាបត្តិយោ លហុកា តា អាបត្តិយោ ឯកេន អធិករណេន—  កិច្ចាធិករណេន; តីសុ ឋានេសុ—  សំឃមជ្ឈេ គណមជ្ឈេ បុគ្គលស្ស សន្តិកេ; តីហិ សមថេហិ សម្មន្តិ—  សិយា សម្មុខាវិនយេន ច បដិញ្ញាតករណេន ច, សិយា សម្មុខាវិនយេន ច តិណវត្ថារកេន ច.
</Paragraph>

</Division>
<Division number="346" book="pari">

<Paragraph number="1724" book="pari">
អាបត្តាធិករណំ អាបត្តានាបត្តីតិ? អាបត្តាធិករណំ អាបត្តិ. កឹ បន អាបត្តាធិករណបច្ចយា អាបត្តឹ អាបជ្ជេយ្យាតិ? អាម, អាបត្តាធិករណបច្ចយា អាបត្តឹ អាបជ្ជេយ្យ. អាបត្តាធិករណបច្ចយា កតិ អាបត្តិយោ អាបជ្ជតិ? អាបត្តាធិករណបច្ចយា ចតស្សោ អាបត្តិយោ អាបជ្ជតិ. ភិក្ខុនី ជានំ បារាជិកំ ធម្មំ បដិច្ឆាទេតិ, អាបត្តិ បារាជិកស្ស; វេមតិកា បដិច្ឆាទេតិ, អាបត្តិ ថុល្លច្ចយស្ស; ភិក្ខុ សំឃាទិសេសំ បដិច្ឆាទេតិ, អាបត្តិ បាចិត្តិយស្ស; អាចារវិបត្តឹ បដិច្ឆាទេតិ, អាបត្តិ ទុក្កដស្ស—  អាបត្តាធិករណបច្ចយា ឥមា ចតស្សោ អាបត្តិយោ អាបជ្ជតិ.
</Paragraph>

<Paragraph number="1725" book="pari">
តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ? ចតុន្នំ អធិករណានំ កតមំ អធិករណំ? សត្តន្នំ អាបត្តិក្ខន្ធានំ កតិហិ អាបត្តិក្ខន្ធេហិ សង្គហិតា? ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋន្តិ? កតិហិ អធិករណេហិ, កតិសុ ឋានេសុ, កតិហិ សមថេហិ សម្មន្តិ?
</Paragraph>

<Paragraph number="1726" book="pari">
តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ—  សិយា សីលវិបត្តឹ សិយា អាចារវិបត្តឹ. ចតុន្នំ អធិករណានំ—  អាបត្តាធិករណំ. សត្តន្នំ អាបត្តិក្ខន្ធានំ ចតូហិ អាបត្តិក្ខន្ធេហិ សង្គហិតា—  សិយា បារាជិកាបត្តិក្ខន្ធេន, សិយា ថុល្លច្ចយាបត្តិក្ខន្ធេន, សិយា បាចិត្តិយាបត្តិក្ខន្ធេន, សិយា ទុក្កដាបត្តិក្ខន្ធេន. ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋន្តិ—  កាយតោ ច វាចតោ ច ចិត្តតោ ច សមុដ្ឋន្តិ. យា សា អាបត្តិ អនវសេសា សា អាបត្តិ ន កតមេន អធិករណេន, ន កតមម្ហិ ឋានេ, ន កតមេន សមថេន សម្មតិ. យា តា អាបត្តិយោ លហុកា តា អាបត្តិយោ ឯកេន អធិករណេន—  កិច្ចាធិករណេន; តីសុ ឋានេសុ—  សំឃមជ្ឈេ, គណមជ្ឈេ, បុគ្គលស្ស សន្តិកេ; តីហិ សមថេហិ សម្មន្តិ—  សិយា សម្មុខាវិនយេន ច បដិញ្ញាតករណេន ច, សិយា សម្មុខាវិនយេន ច តិណវត្ថារកេន ច.
</Paragraph>

</Division>
<Division number="347" book="pari">

<Paragraph number="1727" book="pari">
កិច្ចាធិករណំ អាបត្តានាបត្តីតិ? កិច្ចាធិករណំ ន អាបត្តិ. កឹ បន កិច្ចាធិករណបច្ចយា អាបត្តឹ អាបជ្ជេយ្យាតិ? អាម, កិច្ចាធិករណបច្ចយា អាបត្តឹ អាបជ្ជេយ្យ. កិច្ចាធិករណបច្ចយា កតិ អាបត្តិយោ អាបជ្ជតិ? កិច្ចាធិករណបច្ចយា បញ្ច អាបត្តិយោ អាបជ្ជតិ. ឧក្ខិត្តានុវត្តិកា ភិក្ខុនី យាវតតិយំ សមនុភាសនាយ ន បដិនិស្សជ្ជតិ, ញត្តិយា ទុក្កដំ; ទ្វីហិ កម្មវាចាហិ ថុល្លច្ចយា; កម្មវាចាបរិយោសានេ អាបត្តិ បារាជិកស្ស; ភេទកានុវត្តកា ភិក្ខូ យាវតតិយំ សមនុភាសនាយ ន បដិនិស្សជ្ជន្តិ, អាបត្តិ សំឃាទិសេសស្ស; បាបិកាយ ទិដ្ឋិយា យាវតតិយំ សមនុភាសនាយ ន បដិនិស្សជ្ជន្តិ, អាបត្តិ បាចិត្តិយស្ស—  កិច្ចាធិករណបច្ចយា ឥមា បញ្ច អាបត្តិយោ អាបជ្ជតិ.
</Paragraph>

<Paragraph number="1728" book="pari">
តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ? ចតុន្នំ អធិករណានំ កតមំ អធិករណំ? សត្តន្នំ អាបត្តិក្ខន្ធានំ កតិហិ អាបត្តិក្ខន្ធេហិ សង្គហិតា? ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋន្តិ? កតិហិ អធិករណេហិ, កតិសុ ឋានេសុ, កតិហិ សមថេហិ សម្មន្តិ?
</Paragraph>

<Paragraph number="1729" book="pari">
តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ—  សិយា សីលវិបត្តឹ សិយា អាចារវិបត្តឹ. ចតុន្នំ អធិករណានំ—  អាបត្តាធិករណំ. សត្តន្នំ អាបត្តិក្ខន្ធានំ បញ្ចហិ អាបត្តិក្ខន្ធេហិ សង្គហិតា—  សិយា បារាជិកាបត្តិក្ខន្ធេន, សិយា សំឃាទិសេសាបត្តិក្ខន្ធេន, សិយា ថុល្លច្ចយាបត្តិក្ខន្ធេន, សិយា បាចិត្តិយាបត្តិក្ខន្ធេន, សិយា ទុក្កដាបត្តិក្ខន្ធេន. ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋន្តិ—  កាយតោ ច វាចតោ ច ចិត្តតោ ច សមុដ្ឋន្តិ. យា សា អាបត្តិ អនវសេសា សា អាបត្តិ ន កតមេន អធិករណេន, ន កតមម្ហិ ឋានេ, ន កតមេន សមថេន សម្មតិ. យា សា អាបត្តិ គរុកា សា អាបត្តិ ឯកេន អធិករណេន—  កិច្ចាធិករណេន; ឯកម្ហិ ឋានេ—  សំឃមជ្ឈេ; ទ្វីហិ សមថេហិ សម្មតិ—  សម្មុខាវិនយេន ច បដិញ្ញាតករណេន ច. យា តា អាបត្តិយោ លហុកា តា អាបត្តិយោ ឯកេន អធិករណេន—  កិច្ចាធិករណេន; តីសុ ឋានេសុ—  សំឃមជ្ឈេ, គណមជ្ឈេ, បុគ្គលស្ស សន្តិកេ; តីហិ សមថេហិ សម្មន្តិ—  សិយា សម្មុខាវិនយេន ច បដិញ្ញាតករណេន ច, សិយា សម្មុខាវិនយេន ច តិណវត្ថារកេន ច.
</Paragraph>
</Division>