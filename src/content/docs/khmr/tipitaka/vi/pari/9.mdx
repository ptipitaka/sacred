---
title: "9 អត្ថវសបករណ"
tableOfContents: false
sidebar:
  order: 22
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="334" book="pari">

<Paragraph number="1604" book="pari">
ទស អត្ថវសេ បដិច្ច តថាគតេន សាវកានំ សិក្ខាបទំ បញ្ញត្តំ—  សំឃសុដ្ឋុតាយ, សំឃផាសុតាយ, ទុម្មង្កូនំ បុគ្គលានំ និគ្គហាយ, បេសលានំ ភិក្ខូនំ ផាសុវិហារាយ, ទិដ្ឋធម្មិកានំ អាសវានំ សំវរាយ, សម្បរាយិកានំ អាសវានំ បដិឃាតាយ, អប្បសន្នានំ បសាទាយ, បសន្នានំ ភិយ្យោភាវាយ, សទ្ធម្មដ្ឋិតិយា វិនយានុគ្គហាយ.
</Paragraph>

<Paragraph number="1605" book="pari">
យំ សំឃសុដ្ឋុ តំ សំឃផាសុ. យំ សំឃផាសុ តំ ទុម្មង្កូនំ បុគ្គលានំ និគ្គហាយ. យំ ទុម្មង្កូនំ បុគ្គលានំ និគ្គហាយ តំ បេសលានំ ភិក្ខូនំ ផាសុវិហារាយ. យំ បេសលានំ ភិក្ខូនំ ផាសុវិហារាយ តំ ទិដ្ឋធម្មិកានំ អាសវានំ សំវរាយ. យំ ទិដ្ឋធម្មិកានំ អាសវានំ សំវរាយ តំ សម្បរាយិកានំ អាសវានំ បដិឃាតាយ. យំ សម្បរាយិកានំ អាសវានំ បដិឃាតាយ តំ អប្បសន្នានំ បសាទាយ. យំ អប្បសន្នានំ បសាទាយ តំ បសន្នានំ ភិយ្យោភាវាយ. យំ បសន្នានំ ភិយ្យោភាវាយ តំ សទ្ធម្មដ្ឋិតិយា. យំ សទ្ធម្មដ្ឋិតិយា តំ វិនយានុគ្គហាយ.
</Paragraph>

<Paragraph number="1606" book="pari">
យំ សំឃសុដ្ឋុ តំ សំឃផាសុ. យំ សំឃសុដ្ឋុ តំ ទុម្មង្កូនំ បុគ្គលានំ និគ្គហាយ. យំ សំឃសុដ្ឋុ តំ បេសលានំ ភិក្ខូនំ ផាសុវិហារាយ. យំ សំឃសុដ្ឋុ តំ ទិដ្ឋធម្មិកានំ អាសវានំ សំវរាយ. យំ សំឃសុដ្ឋុ តំ សម្បរាយិកានំ អាសវានំ បដិឃាតាយ. យំ សំឃសុដ្ឋុ តំ អប្បសន្នានំ បសាទាយ. យំ សំឃសុដ្ឋុ តំ បសន្នានំ ភិយ្យោភាវាយ. យំ សំឃសុដ្ឋុ តំ សទ្ធម្មដ្ឋិតិយា. យំ សំឃសុដ្ឋុ តំ វិនយានុគ្គហាយ.
</Paragraph>

<Paragraph number="1607" book="pari">
យំ សំឃផាសុ តំ ទុម្មង្កូនំ បុគ្គលានំ និគ្គហាយ. យំ សំឃផាសុ តំ បេសលានំ ភិក្ខូនំ ផាសុវិហារាយ. យំ សំឃផាសុ តំ ទិដ្ឋធម្មិកានំ អាសវានំ សំវរាយ. យំ សំឃផាសុ តំ សម្បរាយិកានំ អាសវានំ បដិឃាតាយ. យំ សំឃផាសុ តំ អប្បសន្នានំ បសាទាយ. យំ សំឃផាសុ តំ បសន្នានំ ភិយ្យោភាវាយ. យំ សំឃផាសុ តំ សទ្ធម្មដ្ឋិតិយា. យំ សំឃផាសុ តំ វិនយានុគ្គហាយ. យំ សំឃផាសុ តំ សំឃសុដ្ឋុ.
</Paragraph>

<Paragraph number="1608" book="pari">
យំ ទុម្មង្កូនំ បុគ្គលានំ និគ្គហាយ …បេ…  យំ បេសលានំ ភិក្ខូនំ ផាសុវិហារាយ…  យំ ទិដ្ឋធម្មិកានំ អាសវានំ សំវរាយ…  យំ សម្បរាយិកានំ អាសវានំ បដិឃាតាយ…  យំ អប្បសន្នានំ បសាទាយ…  យំ បសន្នានំ ភិយ្យោភាវាយ…  យំ សទ្ធម្មដ្ឋិតិយា…  យំ វិនយានុគ្គហាយ តំ សំឃសុដ្ឋុ. យំ វិនយានុគ្គហាយ តំ សំឃផាសុ. យំ វិនយានុគ្គហាយ តំ ទុម្មង្កូនំ បុគ្គលានំ និគ្គហាយ. យំ វិនយានុគ្គហាយ តំ បេសលានំ ភិក្ខូនំ ផាសុវិហារាយ. យំ វិនយានុគ្គហាយ តំ ទិដ្ឋធម្មិកានំ អាសវានំ សំវរាយ. យំ វិនយានុគ្គហាយ តំ សម្បរាយិកានំ អាសវានំ បដិឃាតាយ. យំ វិនយានុគ្គហាយ តំ អប្បសន្នានំ បសាទាយ. យំ វិនយានុគ្គហាយ តំ បសន្នានំ ភិយ្យោភាវាយ. យំ វិនយានុគ្គហាយ តំ សទ្ធម្មដ្ឋិតិយាតិ.
</Paragraph>

<Paragraph number="1609" type="verses" book="pari">
_អត្ថសតំ ធម្មសតំ,_  
_ទ្វេ ច និរុត្តិសតានិ;_  
_ចត្តារិ ញាណសតានិ,_  
_អត្ថវសេ បករណេតិ._  


</Paragraph>
</Division>

<Paragraph number="1610" type="center" book="pari">
អត្ថវសបករណំ និដ្ឋិតំ.

  
មហាវគ្គោ និដ្ឋិតោ.



</Paragraph>

<Paragraph number="1611" type="center" book="pari">
តស្សុទ្ទានំ


</Paragraph>

<Paragraph number="1612" type="verses" book="pari">
_បឋមំ អដ្ឋបុច្ឆាយំ,_  
_បច្ចយេសុ បុនដ្ឋ ច;_  
_ភិក្ខូនំ សោឡស ឯតេ,_  
_ភិក្ខុនីនញ្ច សោឡស._  

</Paragraph>

<Paragraph number="1613" type="verses" book="pari">
_បេយ្យាលអន្តរា ភេទា,_  
_ឯកុត្តរិកមេវ ច;_  
_បវារណត្ថវសិកា,_  
_មហាវគ្គស្ស សង្គហោតិ._  


</Paragraph>

<Paragraph number="1614" type="center" book="pari">
អត្ថវសបករណំ និដ្ឋិតំ.
</Paragraph>