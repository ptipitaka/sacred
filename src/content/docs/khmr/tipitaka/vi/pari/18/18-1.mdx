---
title: "18.1 បារាជិក"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="470" book="pari">

<Paragraph number="2200" book="pari">
អត្ថាបត្តិ អចិត្តកោ អាបជ្ជតិ, សចិត្តកោ វុដ្ឋាតិ. អត្ថាបត្តិ សចិត្តកោ អាបជ្ជតិ, អចិត្តកោ វុដ្ឋាតិ. អត្ថាបត្តិ អចិត្តកោ អាបជ្ជតិ, អចិត្តកោ វុដ្ឋាតិ. អត្ថាបត្តិ សចិត្តកោ អាបជ្ជតិ, សចិត្តកោ វុដ្ឋាតិ. អត្ថាបត្តិ កុសលចិត្តោ អាបជ្ជតិ, កុសលចិត្តោ វុដ្ឋាតិ. អត្ថាបត្តិ កុសលចិត្តោ អាបជ្ជតិ, អកុសលចិត្តោ វុដ្ឋាតិ. អត្ថាបត្តិ កុសលចិត្តោ អាបជ្ជតិ, អព្យាកតចិត្តោ វុដ្ឋាតិ. អត្ថាបត្តិ អកុសលចិត្តោ អាបជ្ជតិ, កុសលចិត្តោ វុដ្ឋាតិ. អត្ថាបត្តិ អកុសលចិត្តោ អាបជ្ជតិ, អកុសលចិត្តោ វុដ្ឋាតិ. អត្ថាបត្តិ អកុសលចិត្តោ អាបជ្ជតិ, អព្យាកតចិត្តោ វុដ្ឋាតិ. អត្ថាបត្តិ អព្យាកតចិត្តោ អាបជ្ជតិ, កុសលចិត្តោ វុដ្ឋាតិ. អត្ថាបត្តិ អព្យាកតចិត្តោ អាបជ្ជតិ, អកុសលចិត្តោ វុដ្ឋាតិ. អត្ថាបត្តិ អព្យាកតចិត្តោ អាបជ្ជតិ, អព្យាកតចិត្តោ វុដ្ឋាតិ.
</Paragraph>

<Paragraph number="2201" book="pari">
បឋមំ បារាជិកំ កតិហិ សមុដ្ឋានេហិ សមុដ្ឋាតិ? បឋមំ បារាជិកំ ឯកេន សមុដ្ឋានេន សមុដ្ឋាតិ. កាយតោ ច ចិត្តតោ ច សមុដ្ឋាតិ, ន វាចតោ. (1)
</Paragraph>

<Paragraph number="2202" book="pari">
ទុតិយំ បារាជិកំ កតិហិ សមុដ្ឋានេហិ សមុដ្ឋាតិ? ទុតិយំ បារាជិកំ តីហិ សមុដ្ឋានេហិ សមុដ្ឋាតិ—  សិយា កាយតោ ច ចិត្តតោ ច សមុដ្ឋាតិ, ន វាចតោ; សិយា វាចតោ ច ចិត្តតោ ច សមុដ្ឋាតិ, ន កាយតោ; សិយា កាយតោ ច វាចតោ ច ចិត្តតោ ច សមុដ្ឋាតិ. (2)
</Paragraph>

<Paragraph number="2203" book="pari">
តតិយំ បារាជិកំ កតិហិ សមុដ្ឋានេហិ សមុដ្ឋាតិ? តតិយំ បារាជិកំ តីហិ សមុដ្ឋានេហិ សមុដ្ឋាតិ—  សិយា កាយតោ ច ចិត្តតោ ច សមុដ្ឋាតិ, ន វាចតោ; សិយា វាចតោ ច ចិត្តតោ ច សមុដ្ឋាតិ, ន កាយតោ; សិយា កាយតោ ច វាចតោ ច ចិត្តតោ ច សមុដ្ឋាតិ. (3)
</Paragraph>

<Paragraph number="2204" book="pari">
ចតុត្ថំ បារាជិកំ កតិហិ សមុដ្ឋានេហិ សមុដ្ឋាតិ? ចតុត្ថំ បារាជិកំ តីហិ សមុដ្ឋានេហិ សមុដ្ឋាតិ—  សិយា កាយតោ ច ចិត្តតោ ច សមុដ្ឋាតិ, ន វាចតោ; សិយា វាចតោ ច ចិត្តតោ ច សមុដ្ឋាតិ, ន កាយតោ; សិយា កាយតោ ច វាចតោ ច ចិត្តតោ ច សមុដ្ឋាតិ. (4)

</Paragraph>
</Division>

<Paragraph number="2205" type="center" book="pari">
ចត្តារោ បារាជិកា និដ្ឋិតា.
</Paragraph>