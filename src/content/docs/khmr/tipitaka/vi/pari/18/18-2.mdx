---
title: "18.2 សំឃាទិសេស"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="471" book="pari">

<Paragraph number="2206" book="pari">
ឧបក្កមិត្វា អសុចឹ មោចេន្តស្ស សំឃាទិសេសោ កតិហិ សមុដ្ឋានេហិ សមុដ្ឋាតិ? ឧបក្កមិត្វា អសុចឹ មោចេន្តស្ស សំឃាទិសេសោ ឯកេន សមុដ្ឋានេន សមុដ្ឋាតិ—  កាយតោ ច ចិត្តតោ ច សមុដ្ឋាតិ, ន វាចតោ. (1)
</Paragraph>

<Paragraph number="2207" book="pari">
មាតុគាមេន សទ្ធឹ កាយសំសគ្គំ សមាបជ្ជន្តស្ស សំឃាទិសេសោ កតិហិ សមុដ្ឋានេហិ សមុដ្ឋាតិ? មាតុគាមេន សទ្ធឹ កាយសំសគ្គំ សមាបជ្ជន្តស្ស សំឃាទិសេសោ ឯកេន សមុដ្ឋានេន សមុដ្ឋាតិ—  កាយតោ ច ចិត្តតោ ច សមុដ្ឋាតិ, ន វាចតោ. (2)
</Paragraph>

<Paragraph number="2208" book="pari">
មាតុគាមំ ទុដ្ឋុល្លាហិ វាចាហិ ឱភាសេន្តស្ស សំឃាទិសេសោ កតិហិ សមុដ្ឋានេហិ សមុដ្ឋាតិ? មាតុគាមំ ទុដ្ឋុល្លាហិ វាចាហិ ឱភាសេន្តស្ស សំឃាទិសេសោ តីហិ សមុដ្ឋានេហិ សមុដ្ឋាតិ—  សិយា កាយតោ ច ចិត្តតោ ច សមុដ្ឋាតិ ន វាចតោ; សិយា វាចតោ ច ចិត្តតោ ច សមុដ្ឋាតិ, ន កាយតោ; សិយា កាយតោ ច វាចតោ ច ចិត្តតោ ច សមុដ្ឋាតិ. (3)
</Paragraph>

<Paragraph number="2209" book="pari">
មាតុគាមស្ស សន្តិកេ អត្តកាមបារិចរិយាយ វណ្ណំ ភាសន្តស្ស សំឃាទិសេសោ កតិហិ សមុដ្ឋានេហិ សមុដ្ឋាតិ? មាតុគាមស្ស សន្តិកេ អត្តកាមបារិចរិយាយ វណ្ណំ ភាសន្តស្ស សំឃាទិសេសោ តីហិ សមុដ្ឋានេហិ សមុដ្ឋាតិ …បេ… . (4)
</Paragraph>

<Paragraph number="2210" book="pari">
សញ្ចរិត្តំ សមាបជ្ជន្តស្ស សំឃាទិសេសោ កតិហិ សមុដ្ឋានេហិ សមុដ្ឋាតិ? សញ្ចរិត្តំ សមាបជ្ជន្តស្ស សំឃាទិសេសោ ឆហិ សមុដ្ឋានេហិ សមុដ្ឋាតិ—  សិយា កាយតោ សមុដ្ឋាតិ, ន វាចតោ ន ចិត្តតោ; សិយា វាចតោ សមុដ្ឋាតិ, ន កាយតោ ន ចិត្តតោ; សិយា កាយតោ ច វាចតោ ច សមុដ្ឋាតិ, ន ចិត្តតោ; សិយា កាយតោ ច ចិត្តតោ ច សមុដ្ឋាតិ, ន វាចតោ; សិយា វាចតោ ច ចិត្តតោ ច សមុដ្ឋាតិ, ន កាយតោ; សិយា កាយតោ ច វាចតោ ច ចិត្តតោ ច សមុដ្ឋាតិ. (5)
</Paragraph>

<Paragraph number="2211" book="pari">
សញ្ញាចិកាយ កុដឹ ការាបេន្តស្ស សំឃាទិសេសោ កតិហិ សមុដ្ឋានេហិ សមុដ្ឋាតិ? សញ្ញាចិកាយ កុដឹ ការាបេន្តស្ស សំឃាទិសេសោ ឆហិ សមុដ្ឋានេហិ សមុដ្ឋាតិ …បេ… . (6)
</Paragraph>

<Paragraph number="2212" book="pari">
មហល្លកំ វិហារំ ការាបេន្តស្ស សំឃាទិសេសោ កតិហិ សមុដ្ឋានេហិ សមុដ្ឋាតិ? មហល្លកំ វិហារំ ការាបេន្តស្ស សំឃាទិសេសោ ឆហិ សមុដ្ឋានេហិ សមុដ្ឋាតិ …បេ… . (7)
</Paragraph>

<Paragraph number="2213" book="pari">
ភិក្ខុំ អមូលកេន បារាជិកេន ធម្មេន អនុទ្ធំសេន្តស្ស សំឃាទិសេសោ កតិហិ សមុដ្ឋានេហិ សមុដ្ឋាតិ? ភិក្ខុំ អមូលកេន បារាជិកេន ធម្មេន អនុទ្ធំសេន្តស្ស សំឃាទិសេសោ តីហិ សមុដ្ឋានេហិ សមុដ្ឋាតិ …បេ… . (8)
</Paragraph>

<Paragraph number="2214" book="pari">
ភិក្ខុំ អញ្ញភាគិយស្ស អធិករណស្ស កិញ្ចិ ទេសំ លេសមត្តំ ឧបាទាយ បារាជិកេន ធម្មេន អនុទ្ធំសេន្តស្ស សំឃាទិសេសោ កតិហិ សមុដ្ឋានេហិ សមុដ្ឋាតិ? ភិក្ខុំ អញ្ញភាគិយស្ស អធិករណស្ស កិញ្ចិ ទេសំ លេសមត្តំ ឧបាទាយ បារាជិកេន ធម្មេន អនុទ្ធំសេន្តស្ស សំឃាទិសេសោ តីហិ សមុដ្ឋានេហិ សមុដ្ឋាតិ …បេ… . (9)
</Paragraph>

<Paragraph number="2215" book="pari">
សំឃភេទកស្ស ភិក្ខុនោ យាវតតិយំ សមនុភាសនាយ ន បដិនិស្សជ្ជន្តស្ស សំឃាទិសេសោ កតិហិ សមុដ្ឋានេហិ សមុដ្ឋាតិ? សំឃភេទកស្ស ភិក្ខុនោ យាវតតិយំ សមនុភាសនាយ ន បដិនិស្សជ្ជន្តស្ស សំឃាទិសេសោ ឯកេន សមុដ្ឋានេន សមុដ្ឋាតិ—  កាយតោ ច វាចតោ ច ចិត្តតោ ច សមុដ្ឋាតិ. (10)
</Paragraph>

<Paragraph number="2216" book="pari">
ភេទកានុវត្តកានំ ភិក្ខូនំ យាវតតិយំ សមនុភាសនាយ ន បដិនិស្សជ្ជន្តានំ សំឃាទិសេសោ កតិហិ សមុដ្ឋានេហិ សមុដ្ឋាតិ? ភេទកានុវត្តកានំ ភិក្ខូនំ យាវតតិយំ សមនុភាសនាយ ន បដិនិស្សជ្ជន្តានំ សំឃាទិសេសោ ឯកេន សមុដ្ឋានេន សមុដ្ឋាតិ—  កាយតោ ច វាចតោ ច ចិត្តតោ ច សមុដ្ឋាតិ. (11)
</Paragraph>

<Paragraph number="2217" book="pari">
ទុព្ពចស្ស ភិក្ខុនោ យាវតតិយំ សមនុភាសនាយ ន បដិនិស្សជ្ជន្តស្ស សំឃាទិសេសោ កតិហិ សមុដ្ឋានេហិ សមុដ្ឋាតិ? ទុព្ពចស្ស ភិក្ខុនោ យាវតតិយំ សមនុភាសនាយ ន បដិនិស្សជ្ជន្តស្ស សំឃាទិសេសោ ឯកេន សមុដ្ឋានេន សមុដ្ឋាតិ—  កាយតោ ច វាចតោ ច ចិត្តតោ ច សមុដ្ឋាតិ. (12)
</Paragraph>

<Paragraph number="2218" book="pari">
កុលទូសកស្ស ភិក្ខុនោ យាវតតិយំ សមនុភាសនាយ ន បដិនិស្សជ្ជន្តស្ស សំឃាទិសេសោ កតិហិ សមុដ្ឋានេហិ សមុដ្ឋាតិ? កុលទូសកស្ស ភិក្ខុនោ យាវតតិយំ សមនុភាសនាយ ន បដិនិស្សជ្ជន្តស្ស សំឃាទិសេសោ ឯកេន សមុដ្ឋានេន សមុដ្ឋាតិ—  កាយតោ ច វាចតោ ច ចិត្តតោ ច សមុដ្ឋាតិ. (13)

</Paragraph>
</Division>

<Paragraph number="2219" type="center" book="pari">
តេរស សំឃាទិសេសា និដ្ឋិតា.
</Paragraph>