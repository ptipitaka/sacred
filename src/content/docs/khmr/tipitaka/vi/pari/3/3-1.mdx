---
title: "3.1 សមុដ្ឋានស្សុទ្ទាន"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="257" book="pari">

<Paragraph number="1076" type="verses" book="pari">
_អនិច្ចា សព្ពេ សង្ខារា,_  
_ទុក្ខានត្តា ច សង្ខតា;_  
_និព្ពានញ្ចេវ បញ្ញត្តិ,_  
_អនត្តា ឥតិ និច្ឆយា._  

</Paragraph>

<Paragraph number="1077" type="verses" book="pari">
_ពុទ្ធចន្ទេ អនុប្បន្នេ,_  
_ពុទ្ធាទិច្ចេ អនុគ្គតេ;_  
_តេសំ សភាគធម្មានំ,_  
_នាមមត្តំ ន នាយតិ._  

</Paragraph>

<Paragraph number="1078" type="verses" book="pari">
_ទុក្ករំ វិវិធំ កត្វា,_  
_បូរយិត្វាន បារមី;_  
ឧប្បជ្ជន្តិ មហាវីរា,_  
_ចក្ខុភូតា សព្រហ្មកេ._  

</Paragraph>

<Paragraph number="1079" type="verses" book="pari">
_តេ ទេសយន្តិ សទ្ធម្មំ,_  
_ទុក្ខហានឹ សុខាវហំ;_  
_អង្គីរសោ សក្យមុនិ,_  
_សព្ពភូតានុកម្បកោ._  

</Paragraph>

<Paragraph number="1080" type="verses" book="pari">
_សព្ពសត្តុត្តមោ សីហោ,_  
_បិដកេ តីណិ ទេសយិ;_  
_សុត្តន្តមភិធម្មញ្ច,_  
_វិនយញ្ច មហាគុណំ._  

</Paragraph>

<Paragraph number="1081" type="verses" book="pari">
_ឯវំ នីយតិ សទ្ធម្មោ,_  
_វិនយោ យទិ តិដ្ឋតិ;_  
ឧភតោ ច វិភង្គានិ,_  
_ខន្ធកា យា ច មាតិកា._  

</Paragraph>

<Paragraph number="1082" type="verses" book="pari">
_មាលា សុត្តគុណេនេវ,_  
_បរិវារេន គន្ថិតា;_  
_តស្សេវ បរិវារស្ស,_  
_សមុដ្ឋានំ និយតោ កតំ._  

</Paragraph>

<Paragraph number="1083" type="verses" book="pari">
_សម្ភេទំ និទានញ្ចញ្ញំ,_  
_សុត្តេ ទិស្សន្តិ ឧបរិ;_  
_តស្មា សិក្ខេ បរិវារំ,_  
_ធម្មកាមោ សុបេសលោតិ._
</Paragraph>
</Division>