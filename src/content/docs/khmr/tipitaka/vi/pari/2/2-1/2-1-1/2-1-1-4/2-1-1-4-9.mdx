---
title: "2.1.1.4.9 ឆត្តុបាហនវគ្គ"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="226" book="pari">

<Paragraph number="809" book="pari">
ឆត្តុបាហនំ ធារេន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ឆព្ពគ្គិយា ភិក្ខុនិយោ អារព្ភ. កិស្មឹ វត្ថុស្មិន្តិ? ឆព្ពគ្គិយា ភិក្ខុនិយោ ឆត្តុបាហនំ ធារេសុំ, តស្មឹ វត្ថុស្មឹ. ឯកា បញ្ញត្តិ, ឯកា អនុបញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  ឯឡកលោមកេ …បេ… . (1)
</Paragraph>

<Paragraph number="810" book="pari">
យានេន យាយន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ឆព្ពគ្គិយា ភិក្ខុនិយោ អារព្ភ. កិស្មឹ វត្ថុស្មិន្តិ? ឆព្ពគ្គិយា ភិក្ខុនិយោ យានេន យាយឹសុ, តស្មឹ វត្ថុស្មឹ. ឯកា បញ្ញត្តិ, ឯកា អនុបញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  ឯឡកលោមកេ …បេ… . (2)
</Paragraph>

<Paragraph number="811" book="pari">
សង្ឃាណឹ ធារេន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? អញ្ញតរំ ភិក្ខុនឹ អារព្ភ. កិស្មឹ វត្ថុស្មិន្តិ? អញ្ញតរា ភិក្ខុនី សង្ឃាណឹ ធារេសិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  ឯឡកលោមកេ …បេ… . (3)
</Paragraph>

<Paragraph number="812" book="pari">
ឥត្ថាលង្ការំ ធារេន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ឆព្ពគ្គិយា ភិក្ខុនិយោ អារព្ភ. កិស្មឹ វត្ថុស្មិន្តិ? ឆព្ពគ្គិយា ភិក្ខុនិយោ ឥត្ថាលង្ការំ ធារេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  ឯឡកលោមកេ …បេ… . (4)
</Paragraph>

<Paragraph number="813" book="pari">
គន្ធវណ្ណកេន នហាយន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ឆព្ពគ្គិយា ភិក្ខុនិយោ អារព្ភ. កិស្មឹ វត្ថុស្មិន្តិ? ឆព្ពគ្គិយា ភិក្ខុនិយោ គន្ធវណ្ណកេន នហាយឹសុ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  ឯឡកលោមកេ …បេ… . (5)
</Paragraph>

<Paragraph number="814" book="pari">
វាសិតកេន បិញ្ញាកេន នហាយន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ឆព្ពគ្គិយា ភិក្ខុនិយោ អារព្ភ. កិស្មឹ វត្ថុស្មិន្តិ? ឆព្ពគ្គិយា ភិក្ខុនិយោ វាសិតកេន បិញ្ញាកេន នហាយឹសុ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  ឯឡកលោមកេ …បេ… . (6)
</Paragraph>

<Paragraph number="815" book="pari">
ភិក្ខុនិយា ឧម្មទ្ទាបេន្តិយា បរិមទ្ទាបេន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? សម្ពហុលា ភិក្ខុនិយោ អារព្ភ. កិស្មឹ វត្ថុស្មិន្តិ? សម្ពហុលា ភិក្ខុនិយោ ភិក្ខុនិយា ឧម្មទ្ទាបេសុំ បរិមទ្ទាបេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  ឯឡកលោមកេ …បេ… . (7)
</Paragraph>

<Paragraph number="816" book="pari">
សិក្ខមានាយ ឧម្មទ្ទាបេន្តិយា បរិមទ្ទាបេន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? សម្ពហុលា ភិក្ខុនិយោ អារព្ភ. កិស្មឹ វត្ថុស្មិន្តិ? សម្ពហុលា ភិក្ខុនិយោ សិក្ខមានាយ ឧម្មទ្ទាបេសុំ បរិមទ្ទាបេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  ឯឡកលោមកេ …បេ… . (8)
</Paragraph>

<Paragraph number="817" book="pari">
សាមណេរិយា ឧម្មទ្ទាបេន្តិយា បរិមទ្ទាបេន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? សម្ពហុលា ភិក្ខុនិយោ អារព្ភ. កិស្មឹ វត្ថុស្មិន្តិ? សម្ពហុលា ភិក្ខុនិយោ សាមណេរិយា ឧម្មទ្ទាបេសុំ បរិមទ្ទាបេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  ឯឡកលោមកេ …បេ… . (9)
</Paragraph>

<Paragraph number="818" book="pari">
គិហិនិយា ឧម្មទ្ទាបេន្តិយា បរិមទ្ទាបេន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? សម្ពហុលា ភិក្ខុនិយោ អារព្ភ. កិស្មឹ វត្ថុស្មិន្តិ? សម្ពហុលា ភិក្ខុនិយោ គិហិនិយា ឧម្មទ្ទាបេសុំ បរិមទ្ទាបេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  ឯឡកលោមកេ …បេ… . (10)
</Paragraph>

<Paragraph number="819" book="pari">
ភិក្ខុស្ស បុរតោ អនាបុច្ឆា អាសនេ និសីទន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? សម្ពហុលា ភិក្ខុនិយោ អារព្ភ. កិស្មឹ វត្ថុស្មិន្តិ? សម្ពហុលា ភិក្ខុនិយោ ភិក្ខុស្ស បុរតោ អនាបុច្ឆា អាសនេ និសីទឹសុ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  កថិនកេ …បេ… . (11)
</Paragraph>

<Paragraph number="820" book="pari">
អនោកាសកតំ ភិក្ខុំ បញ្ហំ បុច្ឆន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? សម្ពហុលា ភិក្ខុនិយោ អារព្ភ. កិស្មឹ វត្ថុស្មិន្តិ? សម្ពហុលា ភិក្ខុនិយោ អនោកាសកតំ ភិក្ខុំ បញ្ហំ បុច្ឆឹសុ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  បទសោធម្មេ …បេ… . (12)
</Paragraph>

<Paragraph number="821" book="pari">
អសង្កច្ចិកាយ គាមំ បវិសន្តិយា បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? អញ្ញតរំ ភិក្ខុនឹ អារព្ភ. កិស្មឹ វត្ថុស្មិន្តិ? អញ្ញតរា ភិក្ខុនី អសង្កច្ចិកា គាមំ បាវិសិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ—  សិយា កាយតោ សមុដ្ឋាតិ, ន វាចតោ ន ចិត្តតោ; សិយា កាយតោ ច ចិត្តតោ ច សមុដ្ឋាតិ, ន វាចតោ …បេ… . (13)

</Paragraph>
</Division>

<Paragraph number="822" type="center" book="pari">
ឆត្តុបាហនវគ្គោ នវមោ.

  
នវវគ្គខុទ្ទកា និដ្ឋិតា.



</Paragraph>

<Paragraph number="823" type="center" book="pari">
តស្សុទ្ទានំ


</Paragraph>

<Paragraph number="824" type="verses" book="pari">
_លសុណំ សំហរេ លោមំ,_  
_តលមដ្ឋញ្ច សុទ្ធិកំ;_  
_ភុញ្ជន្តាមកធញ្ញានំ,_  
_ទ្វេ វិឃាសេន ទស្សនា._  

</Paragraph>

<Paragraph number="825" type="verses" book="pari">
_អន្ធការេ បដិច្ឆន្នេ,_  
_អជ្ឈោកាសេ រថិកាយ ច;_  
_បុរេ បច្ឆា វិកាលេ ច,_  
_ទុគ្គហិ និរយេ វធិ._  

</Paragraph>

<Paragraph number="826" type="verses" book="pari">
_នគ្គោទកា វិសិព្ពេត្វា,_  
_បញ្ចាហិកំ សង្កមនីយំ;_  
_គណំ វិភង្គសមណំ,_  
_ទុព្ពលំ កថិនេន ច._  

</Paragraph>

<Paragraph number="827" type="verses" book="pari">
_ឯកមញ្ចត្ថរណេន,_  
_សញ្ចិច្ច សហជីវិនី;_  
_ទត្វា សំសដ្ឋអន្តោ ច,_  
_តិរោវស្សំ ន បក្កមេ._  

</Paragraph>

<Paragraph number="828" type="verses" book="pari">
_រាជា អាសន្ទិ សុត្តញ្ច,_  
_គិហិ វូបសមេន ច;_  
_ទទេ ចីវរាវសថំ,_  
_បរិយាបុណញ្ច វាចយេ._  

</Paragraph>

<Paragraph number="829" type="verses" book="pari">
_អារាមក្កោសចណ្ឌី ច,_  
_ភុញ្ជេយ្យ កុលមច្ឆរី;_  
_វាសេ បវារណោវាទំ,_  
_ទ្វេ ធម្មា បសាខេន ច._  

</Paragraph>

<Paragraph number="830" type="verses" book="pari">
_គព្ភី បាយន្តី ឆ ធម្មេ,_  
_អសម្មតូនទ្វាទស;_  
_បរិបុណ្ណញ្ច សំឃេន,_  
_សហ វុដ្ឋា ឆ បញ្ច ច._  

</Paragraph>

<Paragraph number="831" type="verses" book="pari">
_កុមារី ទ្វេ ច សំឃេន,_  
_ទ្វាទស សម្មតេន ច;_  
_អលំ សចេ ច ទ្វេវស្សំ,_  
_សំសដ្ឋា សាមិកេន ច._  

</Paragraph>

<Paragraph number="832" type="verses" book="pari">
_បារិវាសិកានុវស្សំ,_  
_ទុវេ វុដ្ឋាបនេន ច;_  
_ឆត្តយានេន សង្ឃាណិ,_  
ឥត្ថាលង្ការវណ្ណកេ._  

</Paragraph>

<Paragraph number="833" type="verses" book="pari">
_បិញ្ញាកភិក្ខុនី ចេវ,_  
_សិក្ខា ច សាមណេរិកា;_  
_គិហិ ភិក្ខុស្ស បុរតោ,_  
_អនោកាសំ សង្កច្ចិកាតិ._  


</Paragraph>

<Paragraph number="834" type="center" book="pari">
តេសំ វគ្គានំ ឧទ្ទានំ


</Paragraph>

<Paragraph number="835" type="verses" book="pari">
_លសុណន្ធការា ន្ហានា,_  
_តុវដ្ដា ចិត្តគារកា;_  
_អារាមំ គព្ភិនី ចេវ,_  
_កុមារី ឆត្តុបាហនាតិ._
</Paragraph>