---
title: "2.1.1.1 បារាជិកកណ្ឌ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="201" book="pari">

<Paragraph number="662" book="pari">
យំ តេន ភគវតា ជានតា បស្សតា អរហតា សម្មាសម្ពុទ្ធេន ភិក្ខុនីនំ បញ្ចមំ បារាជិកំ កត្ថ បញ្ញត្តំ? កំ អារព្ភ? កិស្មឹ វត្ថុស្មឹ? អត្ថិ តត្ថ បញ្ញត្តិ, អនុបញ្ញត្តិ, អនុប្បន្នបញ្ញត្តិ? សព្ពត្ថបញ្ញត្តិ, បទេសបញ្ញត្តិ? សាធារណបញ្ញត្តិ, អសាធារណបញ្ញត្តិ? ឯកតោបញ្ញត្តិ, ឧភតោបញ្ញត្តិ? ចតុន្នំ បាតិមោក្ខុទ្ទេសានំ កត្ថោគធំ កត្ថ បរិយាបន្នំ? កតមេន ឧទ្ទេសេន ឧទ្ទេសំ អាគច្ឆតិ? ចតុន្នំ វិបត្តីនំ កតមា វិបត្តិ? សត្តន្នំ អាបត្តិក្ខន្ធានំ កតមោ អាបត្តិក្ខន្ធោ? ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋាតិ? ចតុន្នំ អធិករណានំ កតមំ អធិករណំ? សត្តន្នំ សមថានំ កតិហិ សមថេហិ សម្មតិ? កោ តត្ថ វិនយោ? កោ តត្ថ អភិវិនយោ? កឹ តត្ថ បាតិមោក្ខំ? កឹ តត្ថ អធិបាតិមោក្ខំ? កា វិបត្តិ? កា សម្បត្តិ? កា បដិបត្តិ? កតិ អត្ថវសេ បដិច្ច ភគវតា ភិក្ខុនីនំ បញ្ចមំ បារាជិកំ បញ្ញត្តំ? កា សិក្ខន្តិ? កា សិក្ខិតសិក្ខា? កត្ថ ឋិតំ? កា ធារេន្តិ? កស្ស វចនំ? កេនាភតន្តិ?
</Paragraph>

</Division>
<Division number="202" book="pari">

<Paragraph number="663" book="pari">
យំ តេន ភគវតា ជានតា បស្សតា អរហតា សម្មាសម្ពុទ្ធេន ភិក្ខុនីនំ បញ្ចមំ បារាជិកំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? សុន្ទរីនន្ទំ ភិក្ខុនឹ អារព្ភ. កិស្មឹ វត្ថុស្មិន្តិ? សុន្ទរីនន្ទា ភិក្ខុនី អវស្សុតា អវស្សុតស្ស បុរិសបុគ្គលស្ស កាយសំសគ្គំ សាទិយិ, តស្មឹ វត្ថុស្មឹ. អត្ថិ តត្ថ បញ្ញត្តិ អនុបញ្ញត្តិ អនុប្បន្នបញ្ញត្តីតិ? ឯកា បញ្ញត្តិ. អនុបញ្ញត្តិ អនុប្បន្នបញ្ញត្តិ តស្មឹ នត្ថិ. សព្ពត្ថបញ្ញត្តិ, បទេសបញ្ញត្តីតិ? សព្ពត្ថបញ្ញត្តិ. សាធារណបញ្ញត្តិ, អសាធារណបញ្ញត្តីតិ? អសាធារណបញ្ញត្តិ. ឯកតោបញ្ញត្តិ, ឧភតោបញ្ញត្តីតិ? ឯកតោបញ្ញត្តិ. ចតុន្នំ បាតិមោក្ខុទ្ទេសានំ កត្ថោគធំ កត្ថ បរិយាបន្នន្តិ? និទានោគធំ និទានបរិយាបន្នំ. កតមេន ឧទ្ទេសេន ឧទ្ទេសំ អាគច្ឆតីតិ? ទុតិយេន ឧទ្ទេសេន ឧទ្ទេសំ អាគច្ឆតិ. ចតុន្នំ វិបត្តីនំ កតមា វិបត្តីតិ? សីលវិបត្តិ. សត្តន្នំ អាបត្តិក្ខន្ធានំ កតមោ អាបត្តិក្ខន្ធោតិ? បារាជិកាបត្តិក្ខន្ធោ. ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋាតីតិ? ឯកេន សមុដ្ឋានេន សមុដ្ឋាតិ—  កាយតោ ច ចិត្តតោ ច សមុដ្ឋាតិ, ន វាចតោ. ចតុន្នំ អធិករណានំ កតមំ អធិករណន្តិ? អាបត្តាធិករណំ? សត្តន្នំ សមថានំ កតិហិ សមថេហិ សម្មតីតិ? ទ្វីហិ សមថេហិ សម្មតិ—  សម្មុខាវិនយេន ច បដិញ្ញាតករណេន ច. កោ តត្ថ វិនយោ, កោ តត្ថ អភិវិនយោតិ? បញ្ញត្តិ វិនយោ, វិភត្តិ អភិវិនយោ. កឹ តត្ថ បាតិមោក្ខំ, កឹ តត្ថ អធិបាតិមោក្ខន្តិ? បញ្ញត្តិ បាតិមោក្ខំ, វិភត្តិ អធិបាតិមោក្ខំ. កា វិបត្តីតិ? អសំវរោ វិបត្តិ. កា សម្បត្តីតិ? សំវរោ សម្បត្តិ. កា បដិបត្តីតិ? “ន ឯវរូបំ ករិស្សាមី”តិ យាវជីវំ អាបាណកោដិកំ សមាទាយ សិក្ខតិ សិក្ខាបទេសុ. កតិ អត្ថវសេ បដិច្ច ភគវតា ភិក្ខុនីនំ បញ្ចមំ បារាជិកំ បញ្ញត្តន្តិ? ទស អត្ថវសេ បដិច្ច ភគវតា ភិក្ខុនីនំ បញ្ចមំ បារាជិកំ បញ្ញត្តំ—  សំឃសុដ្ឋុតាយ, សំឃផាសុតាយ, ទុម្មង្កូនំ ភិក្ខុនីនំ និគ្គហាយ, បេសលានំ ភិក្ខុនីនំ ផាសុវិហារាយ, ទិដ្ឋធម្មិកានំ អាសវានំ សំវរាយ, សម្បរាយិកានំ អាសវានំ បដិឃាតាយ, អប្បសន្នានំ បសាទាយ, បសន្នានំ ភិយ្យោភាវាយ, សទ្ធម្មដ្ឋិតិយា, វិនយានុគ្គហាយ. កា សិក្ខន្តីតិ? សេក្ខា ច បុថុជ្ជនកល្យាណិកា ច សិក្ខន្តិ. កា សិក្ខិតសិក្ខាតិ? អរហន្តិយោ សិក្ខិតសិក្ខា. កត្ថ ឋិតន្តិ? សិក្ខាកាមាសុ ឋិតំ. កា ធារេន្តីតិ? យាសំ វត្តតិ តា ធារេន្តិ. កស្ស វចនន្តិ? ភគវតោ វចនំ អរហតោ សម្មាសម្ពុទ្ធស្ស. កេនាភតន្តិ? បរម្បរាភតំ—
</Paragraph>

<Paragraph number="664" type="verses" book="pari">
ឧបាលិ ទាសកោ ចេវ,_  
_សោណកោ សិគ្គវោ តថា;_  
_មោគ្គលិបុត្តេន បញ្ចមា,_  
_ឯតេ ជម្ពុសិរិវ្ហយេ._  

</Paragraph>

<Paragraph number="665" book="pari">
_តតោ មហិន្ទោ ឥដ្ដិយោ,_  
ឧត្តិយោ សម្ពលោ តថា;_  
_ភទ្ទនាមោ ច បណ្ឌិតោ._  

</Paragraph>

<Paragraph number="666" type="verses" book="pari">
_ឯតេ នាគា មហាបញ្ញា,_  
_ជម្ពុទីបា ឥធាគតា;_  
_វិនយំ តេ វាចយឹសុ,_  
_បិដកំ តម្ពបណ្ណិយា._  

</Paragraph>

<Paragraph number="667" type="verses" book="pari">
_និកាយេ បញ្ច វាចេសុំ,_  
_សត្ត ចេវ បករណេ;_  
_តតោ អរិដ្ឋោ មេធាវី,_  
_តិស្សទត្តោ ច បណ្ឌិតោ._  

</Paragraph>

<Paragraph number="668" type="verses" book="pari">
_វិសារទោ កាឡសុមនោ,_  
_ថេរោ ច ទីឃនាមកោ;_  
_ទីឃសុមនោ ច បណ្ឌិតោ._  

</Paragraph>

<Paragraph number="669" type="verses" book="pari">
_បុនទេវ កាឡសុមនោ,_  
_នាគត្ថេរោ ច ពុទ្ធរក្ខិតោ;_  
_តិស្សត្ថេរោ ច មេធាវី,_  
_ទេវត្ថេរោ ច បណ្ឌិតោ._  

</Paragraph>

<Paragraph number="670" type="verses" book="pari">
_បុនទេវ សុមនោ មេធាវី,_  
_វិនយេ ច វិសារទោ;_  
_ពហុស្សុតោ ចូឡនាគោ,_  
_គជោវ ទុប្បធំសិយោ._  

</Paragraph>

<Paragraph number="671" type="verses" book="pari">
_ធម្មបាលិតនាមោ ច,_  
_រោហណេ សាធុបូជិតោ;_  
_តស្ស សិស្សោ មហាបញ្ញោ,_  
_ខេមនាមោ តិបេដកោ._  

</Paragraph>

<Paragraph number="672" type="verses" book="pari">
_ទីបេ តារករាជាវ,_  
_បញ្ញាយ អតិរោចថ;_  
ឧបតិស្សោ ច មេធាវី,_  
_ផុស្សទេវោ មហាកថី._  

</Paragraph>

<Paragraph number="673" type="verses" book="pari">
_បុនទេវ សុមនោ មេធាវី,_  
_បុប្ផនាមោ ពហុស្សុតោ;_  
_មហាកថី មហាសិវោ,_  
_បិដកេ សព្ពត្ថ កោវិទោ._  

</Paragraph>

<Paragraph number="674" type="verses" book="pari">
_បុនទេវ ឧបាលិ មេធាវី,_  
_វិនយេ ច វិសារទោ;_  
_មហានាគោ មហាបញ្ញោ,_  
_សទ្ធម្មវំសកោវិទោ._  

</Paragraph>

<Paragraph number="675" type="verses" book="pari">
_បុនទេវ អភយោ មេធាវី,_  
_បិដកេ សព្ពត្ថ កោវិទោ;_  
_តិស្សត្ថេរោ ច មេធាវី,_  
_វិនយេ ច វិសារទោ._  

</Paragraph>

<Paragraph number="676" type="verses" book="pari">
_តស្ស សិស្សោ មហាបញ្ញោ,_  
_បុប្ផនាមោ ពហុស្សុតោ;_  
_សាសនំ អនុរក្ខន្តោ,_  
_ជម្ពុទីបេ បតិដ្ឋិតោ._  

</Paragraph>

<Paragraph number="677" type="verses" book="pari">
_ចូឡាភយោ ច មេធាវី,_  
_វិនយេ ច វិសារទោ;_  
_តិស្សត្ថេរោ ច មេធាវី,_  
_សទ្ធម្មវំសកោវិទោ._  

</Paragraph>

<Paragraph number="678" type="verses" book="pari">
_ចូឡទេវោ ច មេធាវី,_  
_វិនយេ ច វិសារទោ;_  
_សិវត្ថេរោ ច មេធាវី,_  
_វិនយេ សព្ពត្ថ កោវិទោ._  

</Paragraph>

<Paragraph number="679" type="verses" book="pari">
_ឯតេ នាគា មហាបញ្ញា,_  
_វិនយញ្ញូ មគ្គកោវិទា;_  
_វិនយំ ទីបេ បកាសេសុំ,_  
_បិដកំ តម្ពបណ្ណិយាតិ. (1)_  

</Paragraph>

</Division>
<Division number="203" book="pari">

<Paragraph number="680" book="pari">
យំ តេន ភគវតា ជានតា បស្សតា អរហតា សម្មាសម្ពុទ្ធេន ភិក្ខុនីនំ ឆដ្ឋំ បារាជិកំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ថុល្លនន្ទំ ភិក្ខុនឹ អារព្ភ. កិស្មឹ វត្ថុស្មិន្តិ? ថុល្លនន្ទា ភិក្ខុនី ជានំ បារាជិកំ ធម្មំ អជ្ឈាបន្នំ ភិក្ខុនឹ នេវត្តនា បដិចោទេសិ ន គណស្ស អារោចេសិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋាតិ—  កាយតោ ច វាចតោ ច ចិត្តតោ ច សមុដ្ឋាតិ …បេ… . (2)
</Paragraph>

</Division>
<Division number="204" book="pari">

<Paragraph number="681" book="pari">
ភិក្ខុនីនំ សត្តមំ បារាជិកំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ថុល្លនន្ទំ ភិក្ខុនឹ អារព្ភ. កិស្មឹ វត្ថុស្មិន្តិ? ថុល្លនន្ទា ភិក្ខុនី សមគ្គេន សំឃេន ឧក្ខិត្តំ អរិដ្ឋំ ភិក្ខុំ គទ្ធពាធិបុព្ពំ អនុវត្តិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋាតិ—  ធុរនិក្ខេបេ …បេ… . (3)
</Paragraph>

</Division>
<Division number="205" book="pari">

<Paragraph number="682" book="pari">
ភិក្ខុនីនំ អដ្ឋមំ បារាជិកំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ឆព្ពគ្គិយា ភិក្ខុនិយោ អារព្ភ. កិស្មឹ វត្ថុស្មិន្តិ? ឆព្ពគ្គិយា ភិក្ខុនិយោ អដ្ឋមំ វត្ថុំ បរិបូរេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋាតិ—  ធុរនិក្ខេបេ …បេ… . (4)

</Paragraph>
</Division>

<Paragraph number="683" type="center" book="pari">
អដ្ឋ បារាជិកា និដ្ឋិតា.



</Paragraph>

<Paragraph number="684" type="center" book="pari">
តស្សុទ្ទានំ


</Paragraph>

<Paragraph number="685" type="verses" book="pari">
_មេថុនាទិន្នាទានញ្ច,_  
_មនុស្សវិគ្គហុត្តរិ;_  
_កាយសំសគ្គំ ឆាទេតិ,_  
ឧក្ខិត្តា អដ្ឋ វត្ថុកា;_  
_បញ្ញាបេសិ មហាវីរោ,_  
_ឆេជ្ជវត្ថូ អសំសយាតិ._
</Paragraph>