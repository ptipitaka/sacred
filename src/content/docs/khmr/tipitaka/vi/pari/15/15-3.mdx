---
title: "15.3 អគតិអគមន"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="383" book="pari">

<Paragraph number="1852" book="pari">
<Emphasis>កថំ ន ឆន្ទាគតឹ គច្ឆតិ</Emphasis>? អធម្មំ អធម្មោតិ ទីបេន្តោ ន ឆន្ទាគតឹ គច្ឆតិ, ធម្មំ ធម្មោតិ ទីបេន្តោ ន ឆន្ទាគតឹ គច្ឆតិ, អវិនយំ អវិនយោតិ ទីបេន្តោ ន ឆន្ទាគតឹ គច្ឆតិ, វិនយំ វិនយោតិ ទីបេន្តោ ន ឆន្ទាគតឹ គច្ឆតិ, អភាសិតំ អលបិតំ តថាគតេន អភាសិតំ អលបិតំ តថាគតេនាតិ ទីបេន្តោ ន ឆន្ទាគតឹ គច្ឆតិ, ភាសិតំ លបិតំ តថាគតេន ភាសិតំ លបិតំ តថាគតេនាតិ ទីបេន្តោ ន ឆន្ទាគតឹ គច្ឆតិ, អនាចិណ្ណំ តថាគតេន អនាចិណ្ណំ តថាគតេនាតិ ទីបេន្តោ ន ឆន្ទាគតឹ គច្ឆតិ, អាចិណ្ណំ តថាគតេន អាចិណ្ណំ តថាគតេនាតិ ទីបេន្តោ ន ឆន្ទាគតឹ គច្ឆតិ, អបញ្ញត្តំ តថាគតេន អបញ្ញត្តំ តថាគតេនាតិ ទីបេន្តោ ន ឆន្ទាគតឹ គច្ឆតិ, បញ្ញត្តំ តថាគតេន បញ្ញត្តំ តថាគតេនាតិ ទីបេន្តោ ន ឆន្ទាគតឹ គច្ឆតិ, អនាបត្តឹ អនាបត្តីតិ ទីបេន្តោ ន ឆន្ទាគតឹ គច្ឆតិ, អាបត្តឹ អាបត្តីតិ ទីបេន្តោ ន ឆន្ទាគតឹ គច្ឆតិ, លហុកំ អាបត្តឹ លហុកា អាបត្តីតិ ទីបេន្តោ ន ឆន្ទាគតឹ គច្ឆតិ, គរុកំ អាបត្តឹ គរុកា អាបត្តីតិ ទីបេន្តោ ន ឆន្ទាគតឹ គច្ឆតិ, សាវសេសំ អាបត្តឹ សាវសេសា អាបត្តីតិ ទីបេន្តោ ន ឆន្ទាគតឹ គច្ឆតិ, អនវសេសំ អាបត្តឹ អនវសេសា អាបត្តីតិ ទីបេន្តោ ន ឆន្ទាគតឹ គច្ឆតិ, ទុដ្ឋុល្លំ អាបត្តឹ ទុដ្ឋុល្លា អាបត្តីតិ ទីបេន្តោ ន ឆន្ទាគតឹ គច្ឆតិ, អទុដ្ឋុល្លំ អាបត្តឹ អទុដ្ឋុល្លា អាបត្តីតិ ទីបេន្តោ ន ឆន្ទាគតឹ គច្ឆតិ. ឯវំ ន ឆន្ទាគតឹ គច្ឆតិ.
</Paragraph>

</Division>
<Division number="384" book="pari">

<Paragraph number="1853" book="pari">
<Emphasis>កថំ ន ទោសាគតឹ គច្ឆតិ</Emphasis>? អធម្មំ អធម្មោតិ ទីបេន្តោ ន ទោសាគតឹ គច្ឆតិ, ធម្មំ ធម្មោតិ ទីបេន្តោ ន ទោសាគតឹ គច្ឆតិ …បេ…  ទុដ្ឋុល្លំ អាបត្តឹ ទុដ្ឋុល្លា អាបត្តីតិ ទីបេន្តោ ន ទោសាគតឹ គច្ឆតិ, អទុដ្ឋុល្លំ អាបត្តឹ អទុដ្ឋុល្លា អាបត្តីតិ ទីបេន្តោ ន ទោសាគតឹ គច្ឆតិ. ឯវំ ន ទោសាគតឹ គច្ឆតិ.
</Paragraph>

</Division>
<Division number="385" book="pari">

<Paragraph number="1854" book="pari">
<Emphasis>កថំ ន មោហាគតឹ គច្ឆតិ</Emphasis>? អធម្មំ អធម្មោតិ ទីបេន្តោ ន មោហាគតឹ គច្ឆតិ, ធម្មំ ធម្មោតិ ទីបេន្តោ ន មោហាគតឹ គច្ឆតិ …បេ…  ទុដ្ឋុល្លំ អាបត្តឹ ទុដ្ឋុល្លា អាបត្តីតិ ទីបេន្តោ ន មោហាគតឹ គច្ឆតិ, អទុដ្ឋុល្លំ អាបត្តឹ អទុដ្ឋុល្លា អាបត្តីតិ ទីបេន្តោ ន មោហាគតឹ គច្ឆតិ. ឯវំ ន មោហាគតឹ គច្ឆតិ.
</Paragraph>

</Division>
<Division number="386" book="pari">

<Paragraph number="1855" book="pari">
<Emphasis>កថំ ន ភយាគតឹ គច្ឆតិ</Emphasis>? អធម្មំ អធម្មោតិ ទីបេន្តោ ន ភយាគតឹ គច្ឆតិ, ធម្មំ ធម្មោតិ ទីបេន្តោ ន ភយាគតឹ គច្ឆតិ, អវិនយំ អវិនយោតិ ទីបេន្តោ ន ភយាគតឹ គច្ឆតិ, វិនយំ វិនយោតិ ទីបេន្តោ ន ភយាគតឹ គច្ឆតិ, អភាសិតំ អលបិតំ តថាគតេន អភាសិតំ អលបិតំ តថាគតេនាតិ ទីបេន្តោ ន ភយាគតឹ គច្ឆតិ, ភាសិតំ លបិតំ តថាគតេន ភាសិតំ លបិតំ តថាគតេនាតិ ទីបេន្តោ ន ភយាគតឹ គច្ឆតិ, អនាចិណ្ណំ តថាគតេន អនាចិណ្ណំ តថាគតេនាតិ ទីបេន្តោ ន ភយាគតឹ គច្ឆតិ, អាចិណ្ណំ តថាគតេន អាចិណ្ណំ តថាគតេនាតិ ទីបេន្តោ ន ភយាគតឹ គច្ឆតិ, អបញ្ញត្តំ តថាគតេន អបញ្ញត្តំ តថាគតេនាតិ ទីបេន្តោ ន ភយាគតឹ គច្ឆតិ, បញ្ញត្តំ តថាគតេន បញ្ញត្តំ តថាគតេនាតិ ទីបេន្តោ ន ភយាគតឹ គច្ឆតិ, អនាបត្តឹ អនាបត្តីតិ ទីបេន្តោ ន ភយាគតឹ គច្ឆតិ, អាបត្តឹ អាបត្តីតិ ទីបេន្តោ ន ភយាគតឹ គច្ឆតិ, លហុកំ អាបត្តឹ លហុកា អាបត្តីតិ ទីបេន្តោ ន ភយាគតឹ គច្ឆតិ, គរុកំ អាបត្តឹ គរុកា អាបត្តីតិ ទីបេន្តោ ន ភយាគតឹ គច្ឆតិ, សាវសេសំ អាបត្តឹ សាវសេសា អាបត្តីតិ ទីបេន្តោ ន ភយាគតឹ គច្ឆតិ, អនវសេសំ អាបត្តឹ អនវសេសា អាបត្តីតិ ទីបេន្តោ ន ភយាគតឹ គច្ឆតិ, ទុដ្ឋុល្លំ អាបត្តឹ ទុដ្ឋុល្លា អាបត្តីតិ ទីបេន្តោ ន ភយាគតឹ គច្ឆតិ, អទុដ្ឋុល្លំ អាបត្តឹ អទុដ្ឋុល្លា អាបត្តីតិ ទីបេន្តោ ន ភយាគតឹ គច្ឆតិ. ឯវំ ន ភយាគតឹ គច្ឆតិ.
</Paragraph>

<Paragraph number="1856" type="verses" book="pari">
_ឆន្ទា ទោសា ភយា មោហា,_  
_យោ ធម្មំ នាតិវត្តតិ;_  
_អាបូរតិ តស្ស យសោ,_  
_សុក្កបក្ខេវ ចន្ទិមាតិ._
</Paragraph>
</Division>