---
title: "15.1 វោហរន្តេនជានិតព្ពាទិ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="368" book="pari">

<Paragraph number="1836" book="pari">
សង្គាមាវចរេន ភិក្ខុនា សំឃេ វោហរន្តេន វត្ថុ ជានិតព្ពំ, វិបត្តិ ជានិតព្ពា, អាបត្តិ ជានិតព្ពា, និទានំ ជានិតព្ពំ, អាការោ ជានិតព្ពោ, បុព្ពាបរំ ជានិតព្ពំ, កតាកតំ ជានិតព្ពំ, កម្មំ ជានិតព្ពំ, អធិករណំ ជានិតព្ពំ, សមថោ ជានិតព្ពោ, ន ឆន្ទាគតិ គន្តព្ពា, ន ទោសាគតិ គន្តព្ពា, ន មោហាគតិ គន្តព្ពា, ន ភយាគតិ គន្តព្ពា, សញ្ញាបនីយេ ឋានេ សញ្ញាបេតព្ពំ, និជ្ឈាបនីយេ ឋានេ និជ្ឈាបេតព្ពំ, បេក្ខនីយេ ឋានេ បេក្ខិតព្ពំ, បសាទនីយេ ឋានេ បសាទេតព្ពំ, “លទ្ធបក្ខោម្ហី”តិ បរបក្ខោ នាវជានិតព្ពោ, ពហុស្សុតោម្ហីតិ អប្បស្សុតោ នាវជានិតព្ពោ, ថេរតរោម្ហីតិ នវកតរោ នាវជានិតព្ពោ, អសម្បត្តំ ន ព្យាហាតព្ពំ, សម្បត្តំ ធម្មតោ វិនយតោ ន បរិហាបេតព្ពំ, យេន ធម្មេន យេន វិនយេន យេន សត្ថុសាសនេន តំ អធិករណំ វូបសម្មតិ, តថា តំ អធិករណំ វូបសមេតព្ពំ.
</Paragraph>

</Division>
<Division number="369" book="pari">

<Paragraph number="1837" book="pari">
<Emphasis>វត្ថុ ជានិតព្ពន៑</Emphasis>តិ អដ្ឋបារាជិកានំ វត្ថុ ជានិតព្ពំ, តេវីសសំឃាទិសេសានំ វត្ថុ ជានិតព្ពំ, ទ្វេអនិយតានំ វត្ថុ ជានិតព្ពំ, ទ្វេចត្តារីសនិស្សគ្គិយានំ វត្ថុ ជានិតព្ពំ, អដ្ឋាសីតិសតបាចិត្តិយានំ វត្ថុ ជានិតព្ពំ, ទ្វាទសបាដិទេសនីយានំ វត្ថុ ជានិតព្ពំ, ទុក្កដានំ វត្ថុ ជានិតព្ពំ, ទុព្ភាសិតានំ វត្ថុ ជានិតព្ពំ.
</Paragraph>

</Division>
<Division number="370" book="pari">

<Paragraph number="1838" book="pari">
<Emphasis>វិបត្តិ ជានិតព្ពា</Emphasis>តិ សីលវិបត្តិ ជានិតព្ពា, អាចារវិបត្តិ ជានិតព្ពា, ទិដ្ឋិវិបត្តិ ជានិតព្ពា, អាជីវវិបត្តិ ជានិតព្ពា.
</Paragraph>

</Division>
<Division number="371" book="pari">

<Paragraph number="1839" book="pari">
<Emphasis>អាបត្តិ ជានិតព្ពា</Emphasis>តិ បារាជិកាបត្តិ ជានិតព្ពា, សំឃាទិសេសាបត្តិ ជានិតព្ពា, ថុល្លច្ចយាបត្តិ ជានិតព្ពា, បាចិត្តិយាបត្តិ ជានិតព្ពា, បាដិទេសនីយាបត្តិ ជានិតព្ពា, ទុក្កដាបត្តិ ជានិតព្ពា, ទុព្ភាសិតាបត្តិ ជានិតព្ពា.
</Paragraph>

</Division>
<Division number="372" book="pari">

<Paragraph number="1840" book="pari">
<Emphasis>និទានំ</Emphasis> <Emphasis>ជានិតព្ពន៑</Emphasis>តិ អដ្ឋបារាជិកានំ និទានំ ជានិតព្ពំ, តេវីសសំឃាទិសេសានំ និទានំ ជានិតព្ពំ, ទ្វេអនិយតានំ និទានំ ជានិតព្ពំ, ទ្វេចត្តារីសនិស្សគ្គិយានំ និទានំ ជានិតព្ពំ, អដ្ឋាសីតិសតបាចិត្តិយានំ និទានំ ជានិតព្ពំ, ទ្វាទសបាដិទេសនីយានំ និទានំ ជានិតព្ពំ, ទុក្កដានំ និទានំ ជានិតព្ពំ, ទុព្ភាសិតានំ និទានំ ជានិតព្ពំ.
</Paragraph>

</Division>
<Division number="373" book="pari">

<Paragraph number="1841" book="pari">
<Emphasis>អាការោ ជានិតព្ពោ</Emphasis>តិ សំឃោ អាការតោ ជានិតព្ពោ, គណោ អាការតោ ជានិតព្ពោ, បុគ្គលោ អាការតោ ជានិតព្ពោ, ចោទកោ អាការតោ ជានិតព្ពោ, ចុទិតកោ អាការតោ ជានិតព្ពោ. <Emphasis>សំឃោ អាការតោ ជានិតព្ពោ</Emphasis>តិ បដិពលោ នុ ខោ អយំ សំឃោ ឥមំ អធិករណំ វូបសមេតុំ ធម្មេន វិនយេន សត្ថុសាសនេន ឧទាហុ នោតិ, ឯវំ សំឃោ អាការតោ ជានិតព្ពោ. <Emphasis>គណោ អាការតោ ជានិតព្ពោ</Emphasis>តិ បដិពលោ នុ ខោ អយំ គណោ ឥមំ អធិករណំ វូបសមេតុំ ធម្មេន វិនយេន សត្ថុសាសនេន ឧទាហុ នោតិ, ឯវំ គណោ អាការតោ ជានិតព្ពោ. <Emphasis>បុគ្គលោ អាការតោ ជានិតព្ពោ</Emphasis>តិ បដិពលោ នុ ខោ អយំ បុគ្គលោ ឥមំ អធិករណំ វូបសមេតុំ ធម្មេន វិនយេន សត្ថុសាសនេន ឧទាហុ នោតិ, ឯវំ បុគ្គលោ អាការតោ ជានិតព្ពោ. <Emphasis>ចោទកោ អាការតោ ជានិតព្ពោ</Emphasis>តិ កច្ចិ នុ ខោ អយមាយស្មា បញ្ចសុ ធម្មេសុ បតិដ្ឋាយ បរំ ចោទេតិ ឧទាហុ នោតិ, ឯវំ ចោទកោ អាការតោ ជានិតព្ពោ. <Emphasis>ចុទិតកោ អាការតោ ជានិតព្ពោ</Emphasis>តិ កច្ចិ នុ ខោ អយមាយស្មា ទ្វីសុ ធម្មេសុ បតិដ្ឋិតោ សច្ចេ ច អកុប្បេ ច ឧទាហុ នោតិ, ឯវំ ចុទិតកោ អាការតោ ជានិតព្ពោ.
</Paragraph>

</Division>
<Division number="374" book="pari">

<Paragraph number="1842" book="pari">
<Emphasis>បុព្ពាបរំ ជានិតព្ពន៑</Emphasis>តិ កច្ចិ នុ ខោ អយមាយស្មា វត្ថុតោ វា វត្ថុំ សង្កមតិ, វិបត្តិតោ វា វិបត្តឹ សង្កមតិ, អាបត្តិតោ វា អាបត្តឹ សង្កមតិ, អវជានិត្វា វា បដិជានាតិ, បដិជានិត្វា វា អវជានាតិ, អញ្ញេន វា អញ្ញំ បដិចរតិ, ឧទាហុ នោតិ, ឯវំ បុព្ពាបរំ ជានិតព្ពំ.
</Paragraph>

</Division>
<Division number="375" book="pari">

<Paragraph number="1843" book="pari">
<Emphasis>កតាកតំ ជានិតព្ពន៑</Emphasis>តិ មេថុនធម្មោ ជានិតព្ពោ, មេថុនធម្មស្ស អនុលោមំ ជានិតព្ពំ, មេថុនធម្មស្ស បុព្ពភាគោ ជានិតព្ពោ. <Emphasis>មេថុនធម្មោ ជានិតព្ពោ</Emphasis>តិ ទ្វយំទ្វយសមាបត្តិ ជានិតព្ពា. <Emphasis>មេថុនធម្មស្ស អនុលោមំ</Emphasis> <Emphasis>ជានិតព្ពន៑</Emphasis>តិ ភិក្ខុ អត្តនោ មុខេន បរស្ស អង្គជាតំ គណ្ហាតិ. <Emphasis>មេថុនធម្មស្ស បុព្ពភាគោ ជានិតព្ពោ</Emphasis>តិ វណ្ណាវណ្ណោ, កាយសំសគ្គោ, ទុដ្ឋុល្លវាចា, អត្តកាមបារិចរិយា, វចនមនុប្បទានំ.
</Paragraph>

</Division>
<Division number="376" book="pari">

<Paragraph number="1844" book="pari">
<Emphasis>កម្មំ ជានិតព្ពន៑</Emphasis>តិ សោឡសកម្មានិ ជានិតព្ពានិ—  ចត្តារិ អបលោកនកម្មានិ ជានិតព្ពានិ, ចត្តារិ ញត្តិកម្មានិ ជានិតព្ពានិ, ចត្តារិ ញត្តិទុតិយកម្មានិ ជានិតព្ពានិ, ចត្តារិ ញត្តិចតុត្ថកម្មានិ ជានិតព្ពានិ.
</Paragraph>

</Division>
<Division number="377" book="pari">

<Paragraph number="1845" book="pari">
<Emphasis>អធិករណំ ជានិតព្ពន៑</Emphasis>តិ ចត្តារិ អធិករណានិ ជានិតព្ពានិ—  វិវាទាធិករណំ ជានិតព្ពំ, អនុវាទាធិករណំ ជានិតព្ពំ, អាបត្តាធិករណំ ជានិតព្ពំ, កិច្ចាធិករណំ ជានិតព្ពំ.
</Paragraph>

</Division>
<Division number="378" book="pari">

<Paragraph number="1846" book="pari">
<Emphasis>សមថោ ជានិតព្ពោ</Emphasis>តិ សត្ត សមថា ជានិតព្ពា—  សម្មុខាវិនយោ ជានិតព្ពោ, សតិវិនយោ ជានិតព្ពោ, អមូឡ្ហវិនយោ ជានិតព្ពោ, បដិញ្ញាតករណំ ជានិតព្ពំ, យេភុយ្យសិកា ជានិតព្ពា, តស្សបាបិយសិកា ជានិតព្ពា, តិណវត្ថារកោ ជានិតព្ពោ.
</Paragraph>
</Division>