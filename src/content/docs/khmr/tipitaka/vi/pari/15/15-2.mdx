---
title: "15.2 អគតិអគន្តព្ព"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="379" book="pari">

<Paragraph number="1847" book="pari">
<Emphasis>ន ឆន្ទាគតិ គន្តព្ពា</Emphasis>តិ ឆន្ទាគតឹ គច្ឆន្តោ កថំ ឆន្ទាគតឹ គច្ឆតិ? ឥធេកច្ចោ—  “អយំ មេ ឧបជ្ឈាយោ វា អាចរិយោ វា សទ្ធិវិហារិកោ វា អន្តេវាសិកោ វា សមានុបជ្ឈាយកោ វា សមានាចរិយកោ វា សន្ទិដ្ឋោ វា សម្ភត្តោ វា ញាតិសាលោហិតោ វា”តិ, តស្សានុកម្បាយ តស្សានុរក្ខាយ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ, អវិនយំ វិនយោតិ ទីបេតិ, វិនយំ អវិនយោតិ ទីបេតិ, អភាសិតំ អលបិតំ តថាគតេន ភាសិតំ លបិតំ តថាគតេនាតិ ទីបេតិ, ភាសិតំ លបិតំ តថាគតេន អភាសិតំ អលបិតំ តថាគតេនាតិ ទីបេតិ, អនាចិណ្ណំ តថាគតេន អាចិណ្ណំ តថាគតេនាតិ ទីបេតិ, អាចិណ្ណំ តថាគតេន អនាចិណ្ណំ តថាគតេនាតិ ទីបេតិ, អបញ្ញត្តំ តថាគតេន បញ្ញត្តំ តថាគតេនាតិ ទីបេតិ, បញ្ញត្តំ តថាគតេន អបញ្ញត្តំ តថាគតេនាតិ ទីបេតិ, អនាបត្តឹ អាបត្តីតិ ទីបេតិ, អាបត្តឹ អនាបត្តីតិ ទីបេតិ, លហុកំ អាបត្តឹ គរុកា អាបត្តីតិ ទីបេតិ, គរុកំ អាបត្តឹ លហុកា អាបត្តីតិ ទីបេតិ, សាវសេសំ អាបត្តឹ អនវសេសា អាបត្តីតិ ទីបេតិ, អនវសេសំ អាបត្តឹ សាវសេសា អាបត្តីតិ ទីបេតិ, ទុដ្ឋុល្លំ អាបត្តឹ អទុដ្ឋុល្លា អាបត្តីតិ ទីបេតិ, អទុដ្ឋុល្លំ អាបត្តឹ ទុដ្ឋុល្លា អាបត្តីតិ ទីបេតិ. ឥមេហិ អដ្ឋារសហិ វត្ថូហិ ឆន្ទាគតឹ គច្ឆន្តោ ពហុជនាហិតាយ បដិបន្នោ ហោតិ ពហុជនាសុខាយ ពហុនោ ជនស្ស អនត្ថាយ អហិតាយ ទុក្ខាយ ទេវមនុស្សានំ. ឥមេហិ អដ្ឋារសហិ វត្ថូហិ ឆន្ទាគតឹ គច្ឆន្តោ ខតំ ឧបហតំ អត្តានំ បរិហរតិ, សាវជ្ជោ ច ហោតិ សានុវជ្ជោ ច វិញ្ញូនំ, ពហុញ្ច អបុញ្ញំ បសវតិ. ឆន្ទាគតឹ គច្ឆន្តោ ឯវំ ឆន្ទាគតឹ គច្ឆតិ.
</Paragraph>

</Division>
<Division number="380" book="pari">

<Paragraph number="1848" book="pari">
<Emphasis>ន ទោសាគតិ គន្តព្ពា</Emphasis>តិ ទោសាគតឹ គច្ឆន្តោ កថំ ទោសាគតឹ គច្ឆតិ? ឥធេកច្ចោ អនត្ថំ មេ អចរីតិ អាឃាតំ ពន្ធតិ, អនត្ថំ មេ ចរតីតិ អាឃាតំ ពន្ធតិ, អនត្ថំ មេ ចរិស្សតីតិ អាឃាតំ ពន្ធតិ, បិយស្ស មេ មនាបស្ស អនត្ថំ អចរិ…  អនត្ថំ ចរតិ…  អនត្ថំ ចរិស្សតីតិ អាឃាតំ ពន្ធតិ, អប្បិយស្ស មេ អមនាបស្ស អត្ថំ អចរិ…  អត្ថំ ចរតិ…  អត្ថំ ចរិស្សតីតិ អាឃាតំ ពន្ធតិ. ឥមេហិ នវហិ អាឃាតវត្ថូហិ អាឃាតោ បដិឃាតោ កុទ្ធោ កោធាភិភូតោ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ …បេ…  ទុដ្ឋុល្លំ អាបត្តឹ អទុដ្ឋុល្លា អាបត្តីតិ ទីបេតិ, អទុដ្ឋុល្លំ អាបត្តឹ ទុដ្ឋុល្លា អាបត្តីតិ ទីបេតិ. ឥមេហិ អដ្ឋារសហិ វត្ថូហិ ទោសាគតឹ គច្ឆន្តោ ពហុជនាហិតាយ បដិបន្នោ ហោតិ ពហុជនាសុខាយ ពហុនោ ជនស្ស អនត្ថាយ អហិតាយ ទុក្ខាយ ទេវមនុស្សានំ. ឥមេហិ អដ្ឋារសហិ វត្ថូហិ ទោសាគតឹ គច្ឆន្តោ ខតំ ឧបហតំ អត្តានំ បរិហរតិ, សាវជ្ជោ ច ហោតិ សានុវជ្ជោ ច វិញ្ញូនំ ពហុញ្ច អបុញ្ញំ បសវតិ. ទោសាគតឹ គច្ឆន្តោ ឯវំ ទោសាគតឹ គច្ឆតិ.
</Paragraph>

</Division>
<Division number="381" book="pari">

<Paragraph number="1849" book="pari">
<Emphasis>ន មោហាគតិ គន្តព្ពា</Emphasis>តិ មោហាគតឹ គច្ឆន្តោ កថំ មោហាគតឹ គច្ឆតិ? រត្តោ រាគវសេន គច្ឆតិ, ទុដ្ឋោ ទោសវសេន គច្ឆតិ, មូឡ្ហោ មោហវសេន គច្ឆតិ, បរាមដ្ឋោ ទិដ្ឋិវសេន គច្ឆតិ, មូឡ្ហោ សម្មូឡ្ហោ មោហាភិភូតោ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ …បេ…  ទុដ្ឋុល្លំ អាបត្តឹ អទុដ្ឋុល្លា អាបត្តីតិ ទីបេតិ, អទុដ្ឋុល្លំ អាបត្តឹ ទុដ្ឋុល្លា អាបត្តីតិ ទីបេតិ. ឥមេហិ អដ្ឋារសហិ វត្ថូហិ មោហាគតឹ គច្ឆន្តោ ពហុជនាហិតាយ បដិបន្នោ ហោតិ ពហុជនាសុខាយ ពហុនោ ជនស្ស អនត្ថាយ អហិតាយ ទុក្ខាយ ទេវមនុស្សានំ. ឥមេហិ អដ្ឋារសហិ វត្ថូហិ មោហាគតឹ គច្ឆន្តោ ខតំ ឧបហតំ អត្តានំ បរិហរតិ, សាវជ្ជោ ច ហោតិ សានុវជ្ជោ ច វិញ្ញូនំ, ពហុញ្ច អបុញ្ញំ បសវតិ. មោហាគតឹ គច្ឆន្តោ ឯវំ មោហាគតឹ គច្ឆតិ.
</Paragraph>

</Division>
<Division number="382" book="pari">

<Paragraph number="1850" book="pari">
<Emphasis>ន ភយាគតិ គន្តព្ពា</Emphasis>តិ ភយាគតឹ គច្ឆន្តោ កថំ ភយាគតឹ គច្ឆតិ? ឥធេកច្ចោ—  “អយំ វិសមនិស្សិតោ វា គហននិស្សិតោ វា ពលវនិស្សិតោ វា កក្ខឡោ ផរុសោ ជីវិតន្តរាយំ វា ព្រហ្មចរិយន្តរាយំ វា ករិស្សតី”តិ, តស្ស ភយា ភីតោ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ, អវិនយំ វិនយោតិ ទីបេតិ, វិនយំ អវិនយោតិ ទីបេតិ, អភាសិតំ អលបិតំ តថាគតេន ភាសិតំ លបិតំ តថាគតេនាតិ ទីបេតិ, ភាសិតំ លបិតំ តថាគតេន អភាសិតំ អលបិតំ តថាគតេនាតិ ទីបេតិ, អនាចិណ្ណំ តថាគតេន អាចិណ្ណំ តថាគតេនាតិ ទីបេតិ, អាចិណ្ណំ តថាគតេន អនាចិណ្ណំ តថាគតេនាតិ ទីបេតិ, អបញ្ញត្តំ តថាគតេន បញ្ញត្តំ តថាគតេនាតិ ទីបេតិ, បញ្ញត្តំ តថាគតេន អបញ្ញត្តំ តថាគតេនាតិ ទីបេតិ, អនាបត្តឹ អាបត្តីតិ ទីបេតិ, អាបត្តឹ អនាបត្តីតិ ទីបេតិ, លហុកំ អាបត្តឹ គរុកា អាបត្តីតិ ទីបេតិ, គរុកំ អាបត្តឹ លហុកា អាបត្តីតិ ទីបេតិ, សាវសេសំ អាបត្តឹ អនវសេសា អាបត្តីតិ ទីបេតិ, អនវសេសំ អាបត្តឹ សាវសេសា អាបត្តីតិ ទីបេតិ, ទុដ្ឋុល្លំ អាបត្តឹ អទុដ្ឋុល្លា អាបត្តីតិ ទីបេតិ, អទុដ្ឋុល្លំ អាបត្តឹ ទុដ្ឋុល្លា អាបត្តីតិ ទីបេតិ. ឥមេហិ អដ្ឋារសហិ វត្ថូហិ ភយាគតឹ គច្ឆន្តោ ពហុជនាហិតាយ បដិបន្នោ ហោតិ ពហុជនាសុខាយ ពហុនោ ជនស្ស អនត្ថាយ អហិតាយ ទុក្ខាយ ទេវមនុស្សានំ. ឥមេហិ អដ្ឋារសហិ វត្ថូហិ ភយាគតឹ គច្ឆន្តោ ខតំ ឧបហតំ អត្តានំ បរិហរតិ, សាវជ្ជោ ច ហោតិ, សានុវជ្ជោ ច វិញ្ញូនំ, ពហុញ្ច អបុញ្ញំ បសវតិ. ភយាគតឹ គច្ឆន្តោ ឯវំ ភយាគតឹ គច្ឆតិ.
</Paragraph>

<Paragraph number="1851" type="verses" book="pari">
_ឆន្ទា ទោសា ភយា មោហា,_  
_យោ ធម្មំ អតិវត្តតិ;_  
_និហីយតិ តស្ស យសោ,_  
_កាឡបក្ខេវ ចន្ទិមាតិ._
</Paragraph>
</Division>