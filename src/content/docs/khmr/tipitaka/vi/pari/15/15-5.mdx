---
title: "15.5 បរបក្ខាទិអវជានន"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="391" book="pari">

<Paragraph number="1861" book="pari">
<Emphasis>កថំ លទ្ធបក្ខោម្ហីតិ បរបក្ខំ អវជានាតិ</Emphasis>? ឥធេកច្ចោ លទ្ធបក្ខោ ហោតិ លទ្ធបរិវារោ បក្ខវា ញាតិមា. “អយំ អលទ្ធបក្ខោ អលទ្ធបរិវារោ ន បក្ខវា ន ញាតិមា”តិ តស្ស អវជានន្តោ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ …បេ…  ទុដ្ឋុល្លំ អាបត្តឹ អទុដ្ឋុល្លា អាបត្តីតិ ទីបេតិ, អទុដ្ឋុល្លំ អាបត្តឹ ទុដ្ឋុល្លា អាបត្តីតិ ទីបេតិ. ឯវំ លទ្ធបក្ខោម្ហីតិ បរបក្ខំ អវជានាតិ.
</Paragraph>

</Division>
<Division number="392" book="pari">

<Paragraph number="1862" book="pari">
<Emphasis>កថំ ពហុស្សុតោម្ហីតិ អប្បស្សុតំ អវជានាតិ</Emphasis>? ឥធេកច្ចោ ពហុស្សុតោ ហោតិ សុតធរោ សុតសន្និចយោ. “អយំ អប្បស្សុតោ អប្បាគមោ អប្បធរោ”តិ តស្ស អវជានន្តោ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ …បេ…  ទុដ្ឋុល្លំ អាបត្តឹ អទុដ្ឋុល្លា អាបត្តីតិ ទីបេតិ, អទុដ្ឋុល្លំ អាបត្តឹ ទុដ្ឋុល្លា អាបត្តីតិ ទីបេតិ. ឯវំ ពហុស្សុតោម្ហីតិ អប្បស្សុតំ អវជានាតិ.
</Paragraph>

</Division>
<Division number="393" book="pari">

<Paragraph number="1863" book="pari">
<Emphasis>កថំ ថេរតរោម្ហីតិ នវកតរំ អវជានាតិ</Emphasis>? ឥធេកច្ចោ ថេរោ ហោតិ រត្តញ្ញូ ចិរបព្ពជិតោ “អយំ នវកោ អប្បញ្ញាតោ អប្បកតញ្ញូ ឥមស្ស វចនំ អកតំ ភវិស្សតី”តិ តស្ស អវជានន្តោ អធម្មំ ធម្មោតិ ទីបេតិ, ធម្មំ អធម្មោតិ ទីបេតិ …បេ…  ទុដ្ឋុល្លំ អាបត្តឹ អទុដ្ឋុល្លា អាបត្តីតិ ទីបេតិ, អទុដ្ឋុល្លំ អាបត្តឹ ទុដ្ឋុល្លា អាបត្តីតិ ទីបេតិ. ឯវំ ថេរតរោម្ហីតិ នវកតរំ អវជានាតិ.
</Paragraph>

</Division>
<Division number="394" book="pari">

<Paragraph number="1864" book="pari">
<Emphasis>អសម្បត្តំ ន ព្យាហរិតព្ពន៑</Emphasis>តិ អនោតិណ្ណំ ភារំ ន ឱតារេតព្ពំ. <Emphasis>សម្បត្តំ ធម្មតោ វិនយតោ ន បរិហាបេតព្ពន៑</Emphasis>តិ យំអត្ថាយ សំឃោ សន្និបតិតោ ហោតិ, តំ អត្ថំ ធម្មតោ វិនយតោ ន បរិហាបេតព្ពំ.
</Paragraph>

</Division>
<Division number="395" book="pari">

<Paragraph number="1865" book="pari">
<Emphasis>យេន ធម្មេនា</Emphasis>តិ ភូតេន វត្ថុនា. <Emphasis>យេន វិនយេនា</Emphasis>តិ ចោទេត្វា សារេត្វា. <Emphasis>យេន សត្ថុសាសនេនា</Emphasis>តិ ញត្តិសម្បទាយ អនុស្សាវនសម្បទាយ, យេន ធម្មេន យេន វិនយេន យេន សត្ថុសាសនេន តំ អធិករណំ វូបសម្មតិ, តថា តំ អធិករណំ វូបសមេតព្ពន្តិ.
</Paragraph>
</Division>