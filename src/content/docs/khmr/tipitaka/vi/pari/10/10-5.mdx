---
title: "10.5 បារាជិកាទិអាបត្តិ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="339" book="pari">

<Paragraph number="1677" type="verses" book="pari">
_“បារាជិកន៑”តិ យំ វុត្តំ,_  
_តំ សុណោហិ យថាតថំ;_  
_ចុតោ បរទ្ធោ ភដ្ឋោ ច,_  
_សទ្ធម្មា ហិ និរង្កតោ;_  
_សំវាសោបិ តហឹ នត្ថិ,_  
_តេនេតំ ឥតិ វុច្ចតិ._  

</Paragraph>

<Paragraph number="1678" type="verses" book="pari">
_“សំឃាទិសេសោ”តិ យំ វុត្តំ,_  
_តំ សុណោហិ យថាតថំ;_  
_សំឃោវ ទេតិ បរិវាសំ,_  
_មូលាយ បដិកស្សតិ;_  
_មានត្តំ ទេតិ អព្ភេតិ,_  
_តេនេតំ ឥតិ វុច្ចតិ._  

</Paragraph>

<Paragraph number="1679" type="verses" book="pari">
_“អនិយតោ”តិ យំ វុត្តំ,_  
_តំ សុណោហិ យថាតថំ;_  
_អនិយតោ ន និយតោ,_  
_អនេកំសិកតំ បទំ;_  
_តិណ្ណមញ្ញតរំ ឋានំ,_  
_“អនិយតោ”តិ បវុច្ចតិ._  

</Paragraph>

<Paragraph number="1680" type="verses" book="pari">
_“ថុល្លច្ចយន៑”តិ យំ វុត្តំ,_  
_តំ សុណោហិ យថាតថំ;_  
_ឯកស្ស មូលេ យោ ទេសេតិ,_  
_យោ ច តំ បដិគណ្ហតិ;_  
_អច្ចយោ តេន សមោ នត្ថិ,_  
_តេនេតំ ឥតិ វុច្ចតិ._  

</Paragraph>

<Paragraph number="1681" type="verses" book="pari">
_“និស្សគ្គិយន៑”តិ យំ វុត្តំ,_  
_តំ សុណោហិ យថាតថំ;_  
_សំឃមជ្ឈេ គណមជ្ឈេ,_  
_ឯកស្សេវ ច ឯកតោ;_  
_និស្សជ្ជិត្វាន ទេសេតិ,_  
_តេនេតំ ឥតិ វុច្ចតិ._  

</Paragraph>

<Paragraph number="1682" type="verses" book="pari">
_“បាចិត្តិយន៑”តិ យំ វុត្តំ,_  
_តំ សុណោហិ យថាតថំ;_  
_បាតេតិ កុសលំ ធម្មំ,_  
_អរិយមគ្គំ អបរជ្ឈតិ;_  
_ចិត្តសម្មោហនដ្ឋានំ,_  
_តេនេតំ ឥតិ វុច្ចតិ._  

</Paragraph>

<Paragraph number="1683" type="verses" book="pari">
_“បាដិទេសនីយន៑”តិ យំ វុត្តំ,_  
_តំ សុណោហិ យថាតថំ;_  
_ភិក្ខុ អញ្ញាតកោ សន្តោ,_  
_កិច្ឆា លទ្ធាយ ភោជនំ;_  
_សាមំ គហេត្វា ភុញ្ជេយ្យ,_  
_“គារយ្ហន៑”តិ បវុច្ចតិ._  

</Paragraph>

<Paragraph number="1684" type="verses" book="pari">
_និមន្តនាសុ ភុញ្ជន្តា ឆន្ទាយ,_  
_វោសាសតិ តត្ថ ភិក្ខុនឹ;_  
_អនិវារេត្វា តហឹ ភុញ្ជេ,_  
_“គារយ្ហន៑”តិ បវុច្ចតិ._  

</Paragraph>

<Paragraph number="1685" type="verses" book="pari">
_សទ្ធាចិត្តំ កុលំ គន្ត្វា,_  
_អប្បភោគំ អនាឡិយំ;_  
_អគិលានោ តហឹ ភុញ្ជេ,_  
_“គារយ្ហន៑”តិ បវុច្ចតិ._  

</Paragraph>

<Paragraph number="1686" type="verses" book="pari">
_យោ ចេ អរញ្ញេ វិហរន្តោ,_  
_សាសង្កេ សភយានកេ;_  
_អវិទិតំ តហឹ ភុញ្ជេ,_  
_“គារយ្ហន៑”តិ បវុច្ចតិ._  

</Paragraph>

<Paragraph number="1687" type="verses" book="pari">
_ភិក្ខុនី អញ្ញាតិកា សន្តា,_  
_យំ បរេសំ មមាយិតំ;_  
_សប្បិ តេលំ មធុំ ផាណិតំ,_  
_មច្ឆមំសំ អថោ ខីរំ;_  
_ទធឹ សយំ វិញ្ញាបេយ្យ ភិក្ខុនី,_  
_គារយ្ហបត្តា សុគតស្ស សាសនេ._  

</Paragraph>

<Paragraph number="1688" type="verses" book="pari">
_“ទុក្កដន៑”តិ យំ វុត្តំ,_  
_តំ សុណោហិ យថាតថំ;_  
_អបរទ្ធំ វិរទ្ធញ្ច,_  
_ខលិតំ យញ្ច ទុក្កដំ._  

</Paragraph>

<Paragraph number="1689" type="verses" book="pari">
_យំ មនុស្សោ ករេ បាបំ,_  
_អាវិ វា យទិ វា រហោ;_  
_“ទុក្កដន៑”តិ បវេទេន្តិ,_  
_តេនេតំ ឥតិ វុច្ចតិ._  

</Paragraph>

<Paragraph number="1690" type="verses" book="pari">
_“ទុព្ភាសិតន៑”តិ យំ វុត្តំ,_  
_តំ សុណោហិ យថាតថំ;_  
_ទុព្ភាសិតំ ទុរាភដ្ឋំ,_  
_សំកិលិដ្ឋញ្ច យំ បទំ;_  
_យញ្ច វិញ្ញូ គរហន្តិ,_  
_តេនេតំ ឥតិ វុច្ចតិ._  

</Paragraph>

<Paragraph number="1691" type="verses" book="pari">
_“សេខិយន៑”តិ យំ វុត្តំ,_  
_តំ សុណោហិ យថាតថំ;_  
_សេក្ខស្ស សិក្ខមានស្ស,_  
ឧជុមគ្គានុសារិនោ._  

</Paragraph>

<Paragraph number="1692" type="verses" book="pari">
_អាទិ ចេតំ ចរណញ្ច,_  
_មុខំ សញ្ញមសំវរោ;_  
_សិក្ខា ឯតាទិសី នត្ថិ,_  
_តេនេតំ ឥតិ វុច្ចតិ._  

</Paragraph>

<Paragraph number="1693" type="verses" book="pari">
_ឆន្នមតិវស្សតិ,_  
_វិវដំ នាតិវស្សតិ;_  
_តស្មា ឆន្នំ វិវរេថ,_  
_ឯវំ តំ នាតិវស្សតិ._  

</Paragraph>

<Paragraph number="1694" type="verses" book="pari">
_គតិ មិគានំ បវនំ,_  
_អាកាសោ បក្ខិនំ គតិ;_  
_វិភវោ គតិ ធម្មានំ,_  
_និព្ពានំ អរហតោ គតីតិ._  


</Paragraph>
</Division>

<Paragraph number="1695" type="center" book="pari">
គាថាសង្គណិកំ និដ្ឋិតំ.



</Paragraph>

<Paragraph number="1696" type="center" book="pari">
តស្សុទ្ទានំ


</Paragraph>

<Paragraph number="1697" type="verses" book="pari">
_សត្តនគរេសុ បញ្ញត្តា,_  
_វិបត្តិ ចតុរោបិ ច;_  
_ភិក្ខូនំ ភិក្ខុនីនញ្ច,_  
_សាធារណា អសាធារណា;_  
_សាសនំ អនុគ្គហាយ,_  
_គាថាសង្គណិកំ ឥទន្តិ._  


</Paragraph>

<Paragraph number="1698" type="center" book="pari">
គាថាសង្គណិកំ និដ្ឋិតំ.
</Paragraph>