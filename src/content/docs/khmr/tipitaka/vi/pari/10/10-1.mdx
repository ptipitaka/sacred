---
title: "10.1 សត្តនគរេសុបញ្ញត្តសិក្ខាបទ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="335" book="pari">

<Paragraph number="1615" type="verses" book="pari">
_“ឯកំសំ ចីវរំ កត្វា,_  
_បគ្គណ្ហិត្វាន អញ្ជលឹ;_  
_អាសីសមានរូបោវ,_  
_កិស្ស ត្វំ ឥធ មាគតោ”._  

</Paragraph>

<Paragraph number="1616" type="verses" book="pari">
_“ទ្វីសុ វិនយេសុ យេ បញ្ញត្តា,_  
ឧទ្ទេសំ អាគច្ឆន្តិ ឧបោសថេសុ;_  
_កតិ តេ សិក្ខាបទា ហោន្តិ,_  
_កតិសុ នគរេសុ បញ្ញត្តា”._  

</Paragraph>

<Paragraph number="1617" type="verses" book="pari">
_“ភទ្ទកោ តេ ឧម្មង្គោ,_  
_យោនិសោ បរិបុច្ឆសិ;_  
_តគ្ឃ តេ អហមក្ខិស្សំ,_  
_យថាសិ កុសលោ តថា”._  

</Paragraph>

<Paragraph number="1618" type="verses" book="pari">
_“ទ្វីសុ វិនយេសុ យេ បញ្ញត្តា,_  
ឧទ្ទេសំ អាគច្ឆន្តិ ឧបោសថេសុ;_  
_អឌ្ឍុឌ្ឍសតានិ តេ ហោន្តិ,_  
_សត្តសុ នគរេសុ បញ្ញត្តា”._  

</Paragraph>

<Paragraph number="1619" type="verses" book="pari">
_“កតមេសុ សត្តសុ នគរេសុ បញ្ញត្តា,_  
ឥង្ឃ មេ ត្វំ ព្យាករ នំ;_  
_តំ វចនបថំ និសាមយិត្វា,_  
_បដិបជ្ជេម ហិតាយ នោ សិយា”._  

</Paragraph>

<Paragraph number="1620" type="verses" book="pari">
_“វេសាលិយំ រាជគហេ,_  
_សាវត្ថិយញ្ច អាឡវិយំ;_  
_កោសម្ពិយញ្ច សក្កេសុ,_  
_ភគ្គេសុ ចេវ បញ្ញត្តា”._  

</Paragraph>

<Paragraph number="1621" type="verses" book="pari">
_“កតិ វេសាលិយំ បញ្ញត្តា,_  
_កតិ រាជគហេ កតា;_  
_សាវត្ថិយំ កតិ ហោន្តិ,_  
_កតិ អាឡវិយំ កតា”._  

</Paragraph>

<Paragraph number="1622" type="verses" book="pari">
_“កតិ កោសម្ពិយំ បញ្ញត្តា,_  
_កតិ សក្កេសុ វុច្ចន្តិ;_  
_កតិ ភគ្គេសុ បញ្ញត្តា,_  
_តំ មេ អក្ខាហិ បុច្ឆិតោ”._  

</Paragraph>

<Paragraph number="1623" type="verses" book="pari">
_“ទស វេសាលិយំ បញ្ញត្តា,_  
_ឯកវីស រាជគហេ កតា;_  
_ឆឩន តីណិសតានិ,_  
_សព្ពេ សាវត្ថិយំ កតា._  

</Paragraph>

<Paragraph number="1624" type="verses" book="pari">
_ឆ អាឡវិយំ បញ្ញត្តា,_  
_អដ្ឋ កោសម្ពិយំ កតា;_  
_អដ្ឋ សក្កេសុ វុច្ចន្តិ,_  
_តយោ ភគ្គេសុ បញ្ញត្តា._  

</Paragraph>

<Paragraph number="1625" type="verses" book="pari">
_យេ វេសាលិយំ បញ្ញត្តា,_  
_តេ សុណោហិ យថាតថំ;_  
_មេថុនវិគ្គហុត្តរិ,_  
_អតិរេកញ្ច កាឡកំ._  

</Paragraph>

<Paragraph number="1626" type="verses" book="pari">
_ភូតំ បរម្បរភត្តំ,_  
_ទន្តបោនេន អចេលកោ;_  
_ភិក្ខុនីសុ ច អក្កោសោ,_  
_ទសេតេ វេសាលិយំ កតា._  

</Paragraph>

<Paragraph number="1627" type="verses" book="pari">
_យេ រាជគហេ បញ្ញត្តា,_  
_តេ សុណោហិ យថាតថំ;_  
_អទិន្នាទានំ រាជគហេ,_  
_ទ្វេ អនុទ្ធំសនា ទ្វេបិ ច ភេទា._  

</Paragraph>

<Paragraph number="1628" type="verses" book="pari">
_អន្តរវាសកំ រូបិយំ សុត្តំ,_  
ឧជ្ឈាបនេន ច បាចិតបិណ្ឌំ;_  
_គណភោជនំ វិកាលេ ច,_  
_ចារិត្តំ នហានំ ឩនវីសតិ._  

</Paragraph>

<Paragraph number="1629" type="verses" book="pari">
_ចីវរំ ទត្វា វោសាសន្តិ,_  
_ឯតេ រាជគហេ កតា;_  
_គិរគ្គចរិយា តត្ថេវ,_  
_ឆន្ទទានេន ឯកវីសតិ._  

</Paragraph>

<Paragraph number="1630" type="verses" book="pari">
_យេ សាវត្ថិយំ បញ្ញត្តា,_  
_តេ សុណោហិ យថាតថំ;_  
_បារាជិកានិ ចត្តារិ,_  
_សំឃាទិសេសា ភវន្តិ សោឡស._  

</Paragraph>

<Paragraph number="1631" type="verses" book="pari">
_អនិយតា ច ទ្វេ ហោន្តិ,_  
_និស្សគ្គិយា ចតុវីសតិ;_  
_ឆបញ្ញាសសតញ្ចេវ,_  
_ខុទ្ទកានិ បវុច្ចន្តិ._  

</Paragraph>

<Paragraph number="1632" type="verses" book="pari">
_ទសយេវ ច គារយ្ហា,_  
_ទ្វេសត្តតិ ច សេខិយា;_  
_ឆឩន តីណិសតានិ,_  
_សព្ពេ សាវត្ថិយំ កតា._  

</Paragraph>

<Paragraph number="1633" type="verses" book="pari">
_យេ អាឡវិយំ បញ្ញត្តា,_  
_តេ សុណោហិ យថាតថំ;_  
_កុដិកោសិយសេយ្យា ច,_  
_ខណនេ គច្ឆ ទេវតេ;_  
_សប្បាណកញ្ច សិញ្ចន្តិ,_  
_ឆ ឯតេ អាឡវិយំ កតា._  

</Paragraph>

<Paragraph number="1634" type="verses" book="pari">
_យេ កោសម្ពិយំ បញ្ញត្តា,_  
_តេ សុណោហិ យថាតថំ;_  
_មហាវិហារោ ទោវចស្សំ,_  
_អញ្ញំ ទ្វារំ សុរាយ ច;_  
_អនាទរិយំ សហធម្មោ,_  
_បយោបានេន អដ្ឋមំ._  

</Paragraph>

<Paragraph number="1635" type="verses" book="pari">
_យេ សក្កេសុ បញ្ញត្តា,_  
_តេ សុណោហិ យថាតថំ;_  
_ឯឡកលោមានិ បត្តោ ច,_  
_ឱវាទោ ចេវ ភេសជ្ជំ._  

</Paragraph>

<Paragraph number="1636" type="verses" book="pari">
_សូចិ អារញ្ញិកោ ចេវ,_  
_អដ្ឋេតេ កាបិលវត្ថវេ;_  
ឧទកសុទ្ធិយា ឱវាទោ,_  
_ភិក្ខុនីសុ បវុច្ចន្តិ._  

</Paragraph>

<Paragraph number="1637" type="verses" book="pari">
_យេ ភគ្គេសុ បញ្ញត្តា,_  
_តេ សុណោហិ យថាតថំ;_  
_សមាទហិត្វា វិសិព្ពេន្តិ,_  
_សាមិសេន សសិត្ថកំ._  

</Paragraph>

<Paragraph number="1638" type="verses" book="pari">
_បារាជិកានិ ចត្តារិ,_  
_សំឃាទិសេសានិ ភវន្តិ;_  
_សត្ត ច និស្សគ្គិយានិ,_  
_អដ្ឋ ទ្វត្តឹស ខុទ្ទកា._  

</Paragraph>

<Paragraph number="1639" type="verses" book="pari">
_ទ្វេ គារយ្ហា តយោ សេក្ខា,_  
_ឆប្បញ្ញាស សិក្ខាបទា;_  
_ឆសុ នគរេសុ បញ្ញត្តា,_  
_ពុទ្ធេនាទិច្ចពន្ធុនា._  

</Paragraph>

<Paragraph number="1640" type="verses" book="pari">
_ឆឩន តីណិសតានិ,_  
_សព្ពេ សាវត្ថិយំ កតា;_  
_ការុណិកេន ពុទ្ធេន,_  
_គោតមេន យសស្សិនា”._
</Paragraph>
</Division>