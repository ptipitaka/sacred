---
title: "10.4 អសាធារណាទិ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="338" book="pari">

<Paragraph number="1652" book="pari">
_“វីសំ ទ្វេ សតានិ,_  
_ភិក្ខូនំ សិក្ខាបទានិ;_  
ឧទ្ទេសំ អាគច្ឆន្តិ ឧបោសថេសុ,_  
_តីណិ សតានិ ចត្តារិ;_  
_ភិក្ខុនីនំ សិក្ខាបទានិ,_  
ឧទ្ទេសំ អាគច្ឆន្តិ ឧបោសថេសុ._  

</Paragraph>

<Paragraph number="1653" type="verses" book="pari">
_ឆចត្តារីសា ភិក្ខូនំ,_  
_ភិក្ខុនីហិ អសាធារណា;_  
_សតំ តឹសា ច ភិក្ខុនីនំ,_  
_ភិក្ខូហិ អសាធារណា._  

</Paragraph>

<Paragraph number="1654" book="pari">
_សតំ សត្តតិ ឆច្ចេវ,_  
ឧភិន្នំ អសាធារណា;_  
_សតំ សត្តតិ ចត្តារិ,_  
ឧភិន្នំ សមសិក្ខតា._  

</Paragraph>

<Paragraph number="1655" type="verses" book="pari">
_វីសំ ទ្វេ សតានិ,_  
_ភិក្ខូនំ សិក្ខាបទានិ;_  
ឧទ្ទេសំ អាគច្ឆន្តិ ឧបោសថេសុ,_  
_តេ សុណោហិ យថាតថំ._  

</Paragraph>

<Paragraph number="1656" type="verses" book="pari">
_បារាជិកានិ ចត្តារិ,_  
_សំឃាទិសេសានិ ភវន្តិ តេរស;_  
_អនិយតា ទ្វេ ហោន្តិ._  

</Paragraph>

<Paragraph number="1657" type="verses" book="pari">
_និស្សគ្គិយានិ តឹសេវ,_  
_ទ្វេនវុតិ ច ខុទ្ទកា;_  
_ចត្តារោ បាដិទេសនីយា,_  
_បញ្ចសត្តតិ សេខិយា._  

</Paragraph>

<Paragraph number="1658" book="pari">
_វីសំ ទ្វេ សតានិ ចិមេ ហោន្តិ,_  
_ភិក្ខូនំ សិក្ខាបទានិ;_  
ឧទ្ទេសំ អាគច្ឆន្តិ ឧបោសថេសុ._  

</Paragraph>

<Paragraph number="1659" type="verses" book="pari">
_តីណិ សតានិ ចត្តារិ,_  
_ភិក្ខុនីនំ សិក្ខាបទានិ;_  
ឧទ្ទេសំ អាគច្ឆន្តិ ឧបោសថេសុ,_  
_តេ សុណោហិ យថាតថំ._  

</Paragraph>

<Paragraph number="1660" type="verses" book="pari">
_បារាជិកានិ អដ្ឋ,_  
_សំឃាទិសេសានិ ភវន្តិ សត្តរស;_  
_និស្សគ្គិយានិ តឹសេវ,_  
_សតំ សដ្ឋិ ឆ ចេវ;_  
_ខុទ្ទកានិ បវុច្ចន្តិ._  

</Paragraph>

<Paragraph number="1661" type="verses" book="pari">
_អដ្ឋ បាដិទេសនីយា,_  
_បញ្ចសត្តតិ សេខិយា;_  
_តីណិ សតានិ ចត្តារិ ចិមេ ហោន្តិ,_  
_ភិក្ខុនីនំ សិក្ខាបទានិ;_  
ឧទ្ទេសំ អាគច្ឆន្តិ ឧបោសថេសុ._  

</Paragraph>

<Paragraph number="1662" type="verses" book="pari">
_ឆចត្តារីសា ភិក្ខូនំ,_  
_ភិក្ខុនីហិ អសាធារណា;_  
_តេ សុណោហិ យថាតថំ._  

</Paragraph>

<Paragraph number="1663" type="verses" book="pari">
_ឆ សំឃាទិសេសា,_  
_ទ្វេ អនិយតេហិ អដ្ឋ;_  
_និស្សគ្គិយានិ ទ្វាទស,_  
_តេហិ តេ ហោន្តិ វីសតិ._  

</Paragraph>

<Paragraph number="1664" type="verses" book="pari">
_ទ្វេវីសតិ ខុទ្ទកា,_  
_ចតុរោ បាដិទេសនីយា;_  
_ឆចត្តារីសា ចិមេ ហោន្តិ,_  
_ភិក្ខូនំ ភិក្ខុនីហិ អសាធារណា._  

</Paragraph>

<Paragraph number="1665" type="verses" book="pari">
_សតំ តឹសា ច ភិក្ខុនីនំ,_  
_ភិក្ខូហិ អសាធារណា;_  
_តេ សុណោហិ យថាតថំ._  

</Paragraph>

<Paragraph number="1666" type="verses" book="pari">
_បារាជិកានិ ចត្តារិ,_  
_សំឃម្ហា ទស និស្សរេ;_  
_និស្សគ្គិយានិ ទ្វាទស,_  
_ឆន្នវុតិ ច ខុទ្ទកា;_  
_អដ្ឋ បាដិទេសនីយា._  

</Paragraph>

<Paragraph number="1667" type="verses" book="pari">
_សតំ តឹសា ចិមេ ហោន្តិ,_  
_ភិក្ខុនីនំ ភិក្ខូហិ អសាធារណា;_  
_សតំ សត្តតិ ឆច្ចេវ,_  
ឧភិន្នំ អសាធារណា;_  
_តេ សុណោហិ យថាតថំ._  

</Paragraph>

<Paragraph number="1668" type="verses" book="pari">
_បារាជិកានិ ចត្តារិ,_  
_សំឃាទិសេសានិ ភវន្តិ សោឡស;_  
_អនិយតា ទ្វេ ហោន្តិ,_  
_និស្សគ្គិយានិ ចតុវីសតិ;_  
_សតំ អដ្ឋារសា ចេវ,_  
_ខុទ្ទកានិ បវុច្ចន្តិ;_  
_ទ្វាទស បាដិទេសនីយា._  

</Paragraph>

<Paragraph number="1669" book="pari">
_សតំ សត្តតិ ឆច្ចេវិមេ ហោន្តិ,_  
ឧភិន្នំ អសាធារណា;_  
_សតំ សត្តតិ ចត្តារិ,_  
ឧភិន្នំ សមសិក្ខតា;_  
_តេ សុណោហិ យថាតថំ._  

</Paragraph>

<Paragraph number="1670" type="verses" book="pari">
_បារាជិកានិ ចត្តារិ,_  
_សំឃាទិសេសានិ ភវន្តិ សត្ត;_  
_និស្សគ្គិយានិ អដ្ឋារស,_  
_សមសត្តតិ ខុទ្ទកា;_  
_បញ្ចសត្តតិ សេខិយានិ._  

</Paragraph>

<Paragraph number="1671" type="verses" book="pari">
_សតំ សត្តតិ ចត្តារិ ចិមេ ហោន្តិ,_  
ឧភិន្នំ សមសិក្ខតា;_  
_អដ្ឋេវ បារាជិកា យេ ទុរាសទា,_  
_តាលវត្ថុសមូបមា._  

</Paragraph>

<Paragraph number="1672" type="verses" book="pari">
_បណ្ឌុបលាសោ បុថុសិលា,_  
_សីសច្ឆិន្នោវ សោ នរោ;_  
_តាលោវ មត្ថកច្ឆិន្នោ,_  
_អវិរុឡ្ហី ភវន្តិ តេ._  

</Paragraph>

<Paragraph number="1673" type="verses" book="pari">
_តេវីសតិ សំឃាទិសេសា,_  
_ទ្វេ អនិយតា;_  
_ទ្វេ ចត្តារីស និស្សគ្គិយា,_  
_អដ្ឋាសីតិសតំ បាចិត្តិយា;_  
_ទ្វាទស បាដិទេសនីយា._  

</Paragraph>

<Paragraph number="1674" type="verses" book="pari">
_បញ្ចសត្តតិ សេខិយា,_  
_តីហិ សមថេហិ សម្មន្តិ;_  
_សម្មុខា ច បដិញ្ញាយ,_  
_តិណវត្ថារកេន ច._  

</Paragraph>

<Paragraph number="1675" type="verses" book="pari">
_ទ្វេ ឧបោសថា ទ្វេ បវារណា,_  
_ចត្តារិ កម្មានិ ជិនេន ទេសិតា;_  
_បញ្ចេវ ឧទ្ទេសា ចតុរោ ភវន្តិ,_  
_អនញ្ញថា អាបត្តិក្ខន្ធា ច ភវន្តិ សត្ត._  

</Paragraph>

<Paragraph number="1676" type="verses" book="pari">
_អធិករណានិ ចត្តារិ,_  
_សត្តហិ សមថេហិ សម្មន្តិ;_  
_ទ្វីហិ ចតូហិ តីហិ,_  
_កិច្ចំ ឯកេន សម្មតិ”._
</Paragraph>
</Division>