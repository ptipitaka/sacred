---
title: "16.6 បលិពោធបញ្ហាព្យាករណ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="415" book="pari">

<Paragraph number="1917" type="verses" book="pari">
_បក្កមនន្តិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ បុច្ឆាមិ,_  
_កតមោ បលិពោធោ បឋមំ ឆិជ្ជតិ._  

</Paragraph>

<Paragraph number="1918" type="verses" book="pari">
_បក្កមនន្តិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ វិស្សជ្ជិស្សំ,_  
_ចីវរបលិពោធោ បឋមំ ឆិជ្ជតិ;_  
_តស្ស សហ ពហិសីមគមនា,_  
_អាវាសបលិពោធោ ឆិជ្ជតិ. (1)_  

</Paragraph>

<Paragraph number="1919" type="verses" book="pari">
_និដ្ឋានន្តិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ បុច្ឆាមិ,_  
_កតមោ បលិពោធោ បឋមំ ឆិជ្ជតិ._  

</Paragraph>

<Paragraph number="1920" type="verses" book="pari">
_និដ្ឋានន្តិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ វិស្សជ្ជិស្សំ,_  
_អាវាសបលិពោធោ បឋមំ ឆិជ្ជតិ;_  
_ចីវរេ និដ្ឋិតេ ចីវរបលិពោធោ ឆិជ្ជតិ. (2)_  

</Paragraph>

<Paragraph number="1921" type="verses" book="pari">
_សន្និដ្ឋានន្តិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ បុច្ឆាមិ,_  
_កតមោ បលិពោធោ បឋមំ ឆិជ្ជតិ._  

</Paragraph>

<Paragraph number="1922" type="verses" book="pari">
_សន្និដ្ឋានន្តិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ វិស្សជ្ជិស្សំ,_  
_ទ្វេ បលិពោធា អបុព្ពំ អចរិមំ ឆិជ្ជន្តិ. (3)_  

</Paragraph>

<Paragraph number="1923" type="verses" book="pari">
_នាសនន្តិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ បុច្ឆាមិ,_  
_កតមោ បលិពោធោ បឋមំ ឆិជ្ជតិ._  

</Paragraph>

<Paragraph number="1924" type="verses" book="pari">
_នាសនន្តិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ វិស្សជ្ជិស្សំ,_  
_អាវាសបលិពោធោ បឋមំ ឆិជ្ជតិ;_  
_ចីវរេ នដ្ឋេ ចីវរបលិពោធោ ឆិជ្ជតិ. (4)_  

</Paragraph>

<Paragraph number="1925" type="verses" book="pari">
_សវនន្តិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ បុច្ឆាមិ,_  
_កតមោ បលិពោធោ បឋមំ ឆិជ្ជតិ._  

</Paragraph>

<Paragraph number="1926" type="verses" book="pari">
_សវនន្តិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ វិស្សជ្ជិស្សំ,_  
_ចីវរបលិពោធោ បឋមំ ឆិជ្ជតិ;_  
_តស្ស សហ សវនេន,_  
_អាវាសបលិពោធោ ឆិជ្ជតិ. (5)_  

</Paragraph>

<Paragraph number="1927" type="verses" book="pari">
_អាសាវច្ឆេទិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ បុច្ឆាមិ,_  
_កតមោ បលិពោធោ បឋមំ ឆិជ្ជតិ._  

</Paragraph>

<Paragraph number="1928" type="verses" book="pari">
_អាសាវច្ឆេទិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ វិស្សជ្ជិស្សំ,_  
_អាវាសបលិពោធោ បឋមំ ឆិជ្ជតិ;_  
_ចីវរាសាយ ឧបច្ឆិន្នាយ ចីវរបលិពោធោ ឆិជ្ជតិ. (6)_  

</Paragraph>

<Paragraph number="1929" type="verses" book="pari">
_សីមាតិក្កមនន្តិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ បុច្ឆាមិ,_  
_កតមោ បលិពោធោ បឋមំ ឆិជ្ជតិ._  

</Paragraph>

<Paragraph number="1930" type="verses" book="pari">
_សីមាតិក្កមនន្តិកោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ វិស្សជ្ជិស្សំ,_  
_ចីវរបលិពោធោ បឋមំ ឆិជ្ជតិ;_  
_តស្ស ពហិសីមេ អាវាសបលិពោធោ ឆិជ្ជតិ. (7)_  

</Paragraph>

<Paragraph number="1931" type="verses" book="pari">
_សហុព្ភារោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ បុច្ឆាមិ,_  
_កតមោ បលិពោធោ បឋមំ ឆិជ្ជតិ._  

</Paragraph>

<Paragraph number="1932" type="verses" book="pari">
_សហុព្ភារោ កថិនុទ្ធារោ,_  
_វុត្តោ អាទិច្ចពន្ធុនា;_  
_ឯតញ្ច តាហំ វិស្សជ្ជិស្សំ,_  
_ទ្វេ បលិពោធា អបុព្ពំ អចរិមំ ឆិជ្ជន្តីតិ. (8)_  

</Paragraph>

</Division>
<Division number="416" book="pari">

<Paragraph number="1933" book="pari">
កតិ កថិនុទ្ធារា សំឃាធីនា? កតិ កថិនុទ្ធារា បុគ្គលាធីនា? កតិ កថិនុទ្ធារា នេវ សំឃាធីនា ន បុគ្គលាធីនា? ឯកោ កថិនុទ្ធារោ សំឃាធីនោ—  អន្តរុព្ភារោ. ចត្តារោ កថិនុទ្ធារា បុគ្គលាធីនា—  បក្កមនន្តិកោ, និដ្ឋានន្តិកោ, សន្និដ្ឋានន្តិកោ, សីមាតិក្កមនន្តិកោ. ចត្តារោ កថិនុទ្ធារា នេវ សំឃាធីនា ន បុគ្គលាធីនា—  នាសនន្តិកោ, សវនន្តិកោ, អាសាវច្ឆេទិកោ, សហុព្ភារោ. កតិ កថិនុទ្ធារា អន្តោសីមាយ ឧទ្ធរិយ្យន្តិ? កតិ កថិនុទ្ធារា ពហិសីមាយ ឧទ្ធរិយ្យន្តិ? កតិ កថិនុទ្ធារា សិយា អន្តោសីមាយ ឧទ្ធរិយ្យន្តិ សិយា ពហិសីមាយ ឧទ្ធរិយ្យន្តិ? ទ្វេ កថិនុទ្ធារា អន្តោសីមាយ ឧទ្ធរិយ្យន្តិ—  អន្តរុព្ភារោ, សហុព្ភារោ. តយោ កថិនុទ្ធារា ពហិសីមាយ ឧទ្ធរិយ្យន្តិ—  បក្កមនន្តិកោ, សវនន្តិកោ, សីមាតិក្កមនន្តិកោ. ចត្តារោ កថិនុទ្ធារា សិយា អន្តោសីមាយ ឧទ្ធរិយ្យន្តិ សិយា ពហិសីមាយ ឧទ្ធរិយ្យន្តិ—  និដ្ឋានន្តិកោ, សន្និដ្ឋានន្តិកោ, នាសនន្តិកោ, អាសាវច្ឆេទិកោ.
</Paragraph>

<Paragraph number="1934" book="pari">
កតិ កថិនុទ្ធារា ឯកុប្បាទា ឯកនិរោធា? កតិ កថិនុទ្ធារា ឯកុប្បាទា នានានិរោធា? ទ្វេ កថិនុទ្ធារា ឯកុប្បាទា ឯកនិរោធា—  អន្តរុព្ភារោ, សហុព្ភារោ. អវសេសា កថិនុទ្ធារា ឯកុប្បាទា នានានិរោធាតិ.

</Paragraph>
</Division>

<Paragraph number="1935" type="center" book="pari">
កថិនភេទោ និដ្ឋិតោ.



</Paragraph>

<Paragraph number="1936" type="center" book="pari">
តស្សុទ្ទានំ


</Paragraph>

<Paragraph number="1937" type="verses" book="pari">
_កស្ស កិន្តិ បន្នរស,_  
_ធម្មា និទានហេតុ ច;_  
_បច្ចយសង្គហមូលា,_  
_អាទិ ច អត្ថារបុគ្គលា._  

</Paragraph>

<Paragraph number="1938" type="verses" book="pari">
_តិណ្ណំ តយោ ជានិតព្ពំ,_  
_អត្ថារំ ឧទ្ទេសេន ច;_  
_បលិពោធាធិនា សីមាយ,_  
ឧប្បាទនិរោធេន ចាតិ._
</Paragraph>