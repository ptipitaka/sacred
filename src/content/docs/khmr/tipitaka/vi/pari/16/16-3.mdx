---
title: "16.3 បុព្ពករណនិទានាទិវិភាគ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="405" book="pari">

<Paragraph number="1889" book="pari">
បុព្ពករណំ កឹនិទានំ, កឹសមុទយំ, កឹជាតិកំ, កឹបភវំ, កឹសម្ភារំ, កឹសមុដ្ឋានំ? បច្ចុទ្ធារោ កឹនិទានោ, កឹសមុទយោ, កឹជាតិកោ, កឹបភវោ, កឹសម្ភារោ, កឹសមុដ្ឋានោ? អធិដ្ឋានំ កឹនិទានំ, កឹសមុទយំ, កឹជាតិកំ, កឹបភវំ, កឹសម្ភារំ, កឹសមុដ្ឋានំ? អត្ថារោ កឹនិទានោ, កឹសមុទយោ, កឹជាតិកោ, កឹបភវោ, កឹសម្ភារោ, កឹសមុដ្ឋានោ? មាតិកា ច បលិពោធា ច កឹនិទានា, កឹសមុទយា, កឹជាតិកា, កឹបភវា, កឹសម្ភារា កឹសមុដ្ឋានា? អាសា ច អនាសា ច កឹនិទានា, កឹសមុទយា, កឹជាតិកា, កឹបភវា, កឹសម្ភារា, កឹសមុដ្ឋានា?
</Paragraph>

<Paragraph number="1890" book="pari">
បុព្ពករណំ បយោគនិទានំ, បយោគសមុទយំ, បយោគជាតិកំ, បយោគបភវំ, បយោគសម្ភារំ, បយោគសមុដ្ឋានំ. បច្ចុទ្ធារោ បុព្ពករណនិទានោ, បុព្ពករណសមុទយោ, បុព្ពករណជាតិកោ, បុព្ពករណបភវោ, បុព្ពករណសម្ភារោ, បុព្ពករណសមុដ្ឋានោ. អធិដ្ឋានំ បច្ចុទ្ធារនិទានំ, បច្ចុទ្ធារសមុទយំ, បច្ចុទ្ធារជាតិកំ, បច្ចុទ្ធារបភវំ, បច្ចុទ្ធារសម្ភារំ, បច្ចុទ្ធារសមុដ្ឋានំ. អត្ថារោ អធិដ្ឋាននិទានោ, អធិដ្ឋានសមុទយោ, អធិដ្ឋានជាតិកោ, អធិដ្ឋានបភវោ, អធិដ្ឋានសម្ភារោ, អធិដ្ឋានសមុដ្ឋានោ. មាតិកា ច បលិពោធា ច អត្ថារនិទានា, អត្ថារសមុទយា, អត្ថារជាតិកា, អត្ថារបភវា, អត្ថារសម្ភារា, អត្ថារសមុដ្ឋានា. អាសា ច អនាសា ច វត្ថុនិទានា, វត្ថុសមុទយា, វត្ថុជាតិកា, វត្ថុបភវា, វត្ថុសម្ភារា, វត្ថុសមុដ្ឋានា.
</Paragraph>

</Division>
<Division number="406" book="pari">

<Paragraph number="1891" book="pari">
បយោគោ កឹនិទានោ, កឹសមុទយោ, កឹជាតិកោ, កឹបភវោ, កឹសម្ភារោ, កឹសមុដ្ឋានោ, បុព្ពករណំ …បេ…  បច្ចុទ្ធារោ…  អធិដ្ឋានំ…  អត្ថារោ…  មាតិកា ច បលិពោធា ច…  វត្ថុ…  អាសា ច អនាសា ច កឹនិទានា, កឹសមុទយា, កឹជាតិកា, កឹបភវា, កឹសម្ភារា, កឹសមុដ្ឋានា?
</Paragraph>

<Paragraph number="1892" book="pari">
បយោគោ ហេតុនិទានោ, ហេតុសមុទយោ, ហេតុជាតិកោ, ហេតុបភវោ, ហេតុសម្ភារោ, ហេតុសមុដ្ឋានោ. បុព្ពករណំ …បេ…  បច្ចុទ្ធារោ…  អធិដ្ឋានំ…  អត្ថារោ…  មាតិកា ច បលិពោធា ច…  វត្ថុ…  អាសា ច អនាសា ច ហេតុនិទានា, ហេតុសមុទយា, ហេតុជាតិកា, ហេតុបភវា, ហេតុសម្ភារា, ហេតុសមុដ្ឋានា.
</Paragraph>

</Division>
<Division number="407" book="pari">

<Paragraph number="1893" book="pari">
បយោគោ កឹនិទានោ, កឹសមុទយោ, កឹជាតិកោ, កឹបភវោ, កឹសម្ភារោ, កឹសមុដ្ឋានោ? បុព្ពករណំ …បេ…  បច្ចុទ្ធារោ…  អធិដ្ឋានំ…  អត្ថារោ…  មាតិកា ច បលិពោធា ច…  វត្ថុ…  អាសា ច អនាសា ច កឹនិទានា, កឹសមុទយា, កឹជាតិកា, កឹបភវា, កឹសម្ភារា, កឹសមុដ្ឋានា?
</Paragraph>

<Paragraph number="1894" book="pari">
បយោគោ បច្ចយនិទានោ, បច្ចយសមុទយោ, បច្ចយជាតិកោ, បច្ចយបភវោ, បច្ចយសម្ភារោ, បច្ចយសមុដ្ឋានោ. បុព្ពករណំ …បេ…  បច្ចុទ្ធារោ…  អធិដ្ឋានំ…  អត្ថារោ…  មាតិកា ច បលិពោធា ច…  វត្ថុ…  អាសា ច អនាសា ច បច្ចយនិទានា, បច្ចយសមុទយា, បច្ចយជាតិកា, បច្ចយបភវា, បច្ចយសម្ភារា, បច្ចយសមុដ្ឋានា.
</Paragraph>

</Division>
<Division number="408" book="pari">

<Paragraph number="1895" book="pari">
បុព្ពករណំ កតិហិ ធម្មេហិ សង្គហិតំ? បុព្ពករណំ សត្តហិ ធម្មេហិ សង្គហិតំ. ធោវនេន, វិចារណេន, ឆេទនេន, ពន្ធនេន, សិព្ពនេន, រជនេន, កប្បករណេន—  បុព្ពករណំ ឥមេហិ សត្តហិ ធម្មេហិ សង្គហិតំ.
</Paragraph>

<Paragraph number="1896" book="pari">
បច្ចុទ្ធារោ កតិហិ ធម្មេហិ សង្គហិតោ? បច្ចុទ្ធារោ តីហិ ធម្មេហិ សង្គហិតោ—  សង្ឃាដិយា, ឧត្តរាសង្គេន, អន្តរវាសកេន.
</Paragraph>

<Paragraph number="1897" book="pari">
អធិដ្ឋានំ កតិហិ ធម្មេហិ សង្គហិតំ? អធិដ្ឋានំ តីហិ ធម្មេហិ សង្គហិតំ—  សង្ឃាដិយា, ឧត្តរាសង្គេន, អន្តរវាសកេន.
</Paragraph>

<Paragraph number="1898" book="pari">
អត្ថារោ កតិហិ ធម្មេហិ សង្គហិតោ? អត្ថារោ ឯកេន ធម្មេន សង្គហិតោ—  វចីភេទេន.
</Paragraph>

<Paragraph number="1899" book="pari">
កថិនស្ស កតិ មូលានិ, កតិ វត្ថូនិ, កតិ ភូមិយោ? កថិនស្ស ឯកំ មូលំ—  សំឃោ; តីណិ វត្ថូនិ—  សង្ឃាដិ, ឧត្តរាសង្គោ, អន្តរវាសកោ, ឆ ភូមិយោ—  ខោមំ, កប្បាសិកំ, កោសេយ្យំ, កម្ពលំ, សាណំ, ភង្គំ.
</Paragraph>

<Paragraph number="1900" book="pari">
កថិនស្ស កោ អាទិ, កឹ មជ្ឈេ, កឹ បរិយោសានំ? កថិនស្ស បុព្ពករណំ អាទិ, ក្រិយា មជ្ឈេ, អត្ថារោ បរិយោសានំ.
</Paragraph>

</Division>
<Division number="409" book="pari">

<Paragraph number="1901" book="pari">
កតិហង្គេហិ សមន្នាគតោ បុគ្គលោ អភព្ពោ កថិនំ អត្ថរិតុំ? កតិហង្គេហិ សមន្នាគតោ បុគ្គលោ ភព្ពោ កថិនំ អត្ថរិតុំ? អដ្ឋហង្គេហិ សមន្នាគតោ បុគ្គលោ អភព្ពោ កថិនំ អត្ថរិតុំ. អដ្ឋហង្គេហិ សមន្នាគតោ បុគ្គលោ ភព្ពោ កថិនំ អត្ថរិតុំ. កតមេហិ អដ្ឋហង្គេហិ សមន្នាគតោ បុគ្គលោ អភព្ពោ កថិនំ អត្ថរិតុំ? បុព្ពករណំ ន ជានាតិ, បច្ចុទ្ធារំ ន ជានាតិ, អធិដ្ឋានំ ន ជានាតិ, អត្ថារំ ន ជានាតិ, មាតិកំ ន ជានាតិ, បលិពោធំ ន ជានាតិ, ឧទ្ធារំ ន ជានាតិ, អានិសំសំ ន ជានាតិ—  ឥមេហិ អដ្ឋហង្គេហិ សមន្នាគតោ បុគ្គលោ អភព្ពោ កថិនំ អត្ថរិតុំ. កតមេហិ អដ្ឋហង្គេហិ សមន្នាគតោ បុគ្គលោ ភព្ពោ កថិនំ អត្ថរិតុំ? បុព្ពករណំ ជានាតិ, បច្ចុទ្ធារំ ជានាតិ, អធិដ្ឋានំ ជានាតិ, អត្ថារំ ជានាតិ, មាតិកំ ជានាតិ, បលិពោធំ ជានាតិ, ឧទ្ធារំ ជានាតិ, អានិសំសំ ជានាតិ—  ឥមេហិ អដ្ឋហង្គេហិ សមន្នាគតោ បុគ្គលោ ភព្ពោ កថិនំ អត្ថរិតុំ.
</Paragraph>

</Division>
<Division number="410" book="pari">

<Paragraph number="1902" book="pari">
កតិនំ បុគ្គលានំ កថិនត្ថារា ន រុហន្តិ? កតិនំ បុគ្គលានំ កថិនត្ថារា រុហន្តិ? តិណ្ណំ បុគ្គលានំ កថិនត្ថារា ន រុហន្តិ. តិណ្ណំ បុគ្គលានំ កថិនត្ថារា រុហន្តិ. កតមេសំ តិណ្ណំ បុគ្គលានំ កថិនត្ថារា ន រុហន្តិ? និស្សីមដ្ឋោ អនុមោទតិ, អនុមោទេន្តោ ន វាចំ ភិន្ទតិ, វាចំ ភិន្ទន្តោ ន បរំ វិញ្ញាបេតិ—  ឥមេសំ តិណ្ណំ បុគ្គលានំ កថិនត្ថារា ន រុហន្តិ. កតមេសំ តិណ្ណំ បុគ្គលានំ កថិនត្ថារា រុហន្តិ? សីមដ្ឋោ អនុមោទតិ, អនុមោទេន្តោ វាចំ ភិន្ទតិ, វាចំ ភិន្ទន្តោ បរំ វិញ្ញាបេតិ—  ឥមេសំ តិណ្ណំ បុគ្គលានំ កថិនត្ថារា រុហន្តិ.
</Paragraph>

</Division>
<Division number="411" book="pari">

<Paragraph number="1903" book="pari">
កតិ កថិនត្ថារា ន រុហន្តិ? កតិ កថិនត្ថារា រុហន្តិ? តយោ កថិនត្ថារា ន រុហន្តិ. តយោ កថិនត្ថារា រុហន្តិ. កតមេ តយោ កថិនត្ថារា ន រុហន្តិ? វត្ថុវិបន្នញ្ចេវ ហោតិ, កាលវិបន្នញ្ច, ករណវិបន្នញ្ច—  ឥមេ តយោ កថិនត្ថារា ន រុហន្តិ. កតមេ តយោ កថិនត្ថារា រុហន្តិ? វត្ថុសម្បន្នញ្ចេវ ហោតិ, កាលសម្បន្នញ្ច, ករណសម្បន្នញ្ច—  ឥមេ តយោ កថិនត្ថារា រុហន្តិ.
</Paragraph>
</Division>