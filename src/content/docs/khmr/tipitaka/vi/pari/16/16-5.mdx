---
title: "16.5 បុគ្គលស្សេវកថិនត្ថារ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="414" book="pari">

<Paragraph number="1916" book="pari">
សំឃោ កថិនំ អត្ថរតិ, គណោ កថិនំ អត្ថរតិ, បុគ្គលោ កថិនំ អត្ថរតីតិ? ន សំឃោ កថិនំ អត្ថរតិ, ន គណោ កថិនំ អត្ថរតិ, បុគ្គលោ កថិនំ អត្ថរតីតិ. ហញ្ចិ ន សំឃោ កថិនំ អត្ថរតិ, ន គណោ កថិនំ អត្ថរតិ, បុគ្គលោ កថិនំ អត្ថរតិ. សំឃស្ស អនត្ថតំ ហោតិ កថិនំ, គណស្ស អនត្ថតំ ហោតិ កថិនំ, បុគ្គលស្ស អត្ថតំ ហោតិ កថិនំ. សំឃោ បាតិមោក្ខំ ឧទ្ទិសតិ គណោ បាតិមោក្ខំ ឧទ្ទិសតិ បុគ្គលោ បាតិមោក្ខំ ឧទ្ទិសតីតិ? ន សំឃោ បាតិមោក្ខំ ឧទ្ទិសតិ, ន គណោ បាតិមោក្ខំ ឧទ្ទិសតិ, បុគ្គលោ បាតិមោក្ខំ ឧទ្ទិសតីតិ. ហញ្ចិ ន សំឃោ បាតិមោក្ខំ ឧទ្ទិសតិ, ន គណោ បាតិមោក្ខំ ឧទ្ទិសតិ, បុគ្គលោ បាតិមោក្ខំ ឧទ្ទិសតិ. សំឃស្ស អនុទ្ទិដ្ឋំ ហោតិ បាតិមោក្ខំ, គណស្ស អនុទ្ទិដ្ឋំ ហោតិ បាតិមោក្ខំ, បុគ្គលស្ស ឧទ្ទិដ្ឋំ ហោតិ បាតិមោក្ខំ. សំឃស្ស សាមគ្គិយា គណស្ស សាមគ្គិយា បុគ្គលស្ស ឧទ្ទេសា សំឃស្ស ឧទ្ទិដ្ឋំ ហោតិ បាតិមោក្ខំ, គណស្ស ឧទ្ទិដ្ឋំ ហោតិ បាតិមោក្ខំ, បុគ្គលស្ស ឧទ្ទិដ្ឋំ ហោតិ បាតិមោក្ខំ. ឯវមេវ ន សំឃោ កថិនំ អត្ថរតិ, ន គណោ កថិនំ អត្ថរតិ, បុគ្គលោ កថិនំ អត្ថរតិ. សំឃស្ស អនុមោទនាយ គណស្ស អនុមោទនាយ បុគ្គលស្ស អត្ថារា សំឃស្ស អត្ថតំ ហោតិ កថិនំ, គណស្ស អត្ថតំ ហោតិ កថិនំ, បុគ្គលស្ស អត្ថតំ ហោតិ កថិនន្តិ.
</Paragraph>
</Division>