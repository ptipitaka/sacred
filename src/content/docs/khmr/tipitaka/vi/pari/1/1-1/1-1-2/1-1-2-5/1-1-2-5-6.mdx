---
title: "1.1.2.5.6 សុរាមេរយវគ្គ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="170" book="pari">

<Paragraph number="440" book="pari">
មជ្ជំ បិវន្តោ ទ្វេ អាបត្តិយោ អាបជ្ជតិ. “បិវិស្សាមី”តិ បដិគ្គណ្ហាតិ, អាបត្តិ ទុក្កដស្ស; អជ្ឈោហារេ អជ្ឈោហារេ អាបត្តិ បាចិត្តិយស្ស. (1)
</Paragraph>

<Paragraph number="441" book="pari">
ភិក្ខុំ អង្គុលិបតោទកេន ហាសេន្តោ ទ្វេ អាបត្តិយោ អាបជ្ជតិ. ហាសេតិ, បយោគេ ទុក្កដំ; ហសិតេ អាបត្តិ បាចិត្តិយស្ស. (2)
</Paragraph>

<Paragraph number="442" book="pari">
ឧទកេ កីឡន្តោ ទ្វេ អាបត្តិយោ អាបជ្ជតិ. ហេដ្ឋាគោប្ផកេ ឧទកេ កីឡតិ, អាបត្តិ ទុក្កដស្ស; ឧបរិគោប្ផកេ កីឡតិ, អាបត្តិ បាចិត្តិយស្ស. (3)
</Paragraph>

<Paragraph number="443" book="pari">
អនាទរិយំ ករោន្តោ ទ្វេ អាបត្តិយោ អាបជ្ជតិ. ករោតិ, បយោគេ ទុក្កដំ; កតេ អាបត្តិ បាចិត្តិយស្ស. (4)
</Paragraph>

<Paragraph number="444" book="pari">
ភិក្ខុំ ភឹសាបេន្តោ ទ្វេ អាបត្តិយោ អាបជ្ជតិ. ភឹសាបេតិ, បយោគេ ទុក្កដំ; ភឹសាបិតេ អាបត្តិ បាចិត្តិយស្ស. (5)
</Paragraph>

<Paragraph number="445" book="pari">
ជោតឹ សមាទហិត្វា វិសិព្ពេន្តោ ទ្វេ អាបត្តិយោ អាបជ្ជតិ. សមាទហតិ, បយោគេ ទុក្កដំ; សមាទហិតេ អាបត្តិ បាចិត្តិយស្ស. (6)
</Paragraph>

<Paragraph number="446" book="pari">
ឱរេនទ្ធមាសំ នហាយន្តោ ទ្វេ អាបត្តិយោ អាបជ្ជតិ. នហាយតិ, បយោគេ ទុក្កដំ; នហានបរិយោសានេ អាបត្តិ បាចិត្តិយស្ស. (7)
</Paragraph>

<Paragraph number="447" book="pari">
អនាទិយិត្វា តិណ្ណំ ទុព្ពណ្ណករណានំ អញ្ញតរំ ទុព្ពណ្ណករណំ នវំ ចីវរំ បរិភុញ្ជន្តោ ទ្វេ អាបត្តិយោ អាបជ្ជតិ. បរិភុញ្ជតិ, បយោគេ ទុក្កដំ; បរិភុត្តេ អាបត្តិ បាចិត្តិយស្ស. (8)
</Paragraph>

<Paragraph number="448" book="pari">
ភិក្ខុស្ស វា ភិក្ខុនិយា វា សិក្ខមានាយ វា សាមណេរស្ស វា សាមណេរិយា វា សាមំ ចីវរំ វិកប្បេត្វា អប្បច្ចុទ្ធារណំ បរិភុញ្ជន្តោ ទ្វេ អាបត្តិយោ អាបជ្ជតិ. បរិភុញ្ជតិ, បយោគេ ទុក្កដំ; បរិភុត្តេ អាបត្តិ បាចិត្តិយស្ស. (9)
</Paragraph>

<Paragraph number="449" book="pari">
ភិក្ខុស្ស បត្តំ វា ចីវរំ វា និសីទនំ វា សូចិឃរំ វា កាយពន្ធនំ វា អបនិធេន្តោ ទ្វេ អាបត្តិយោ អាបជ្ជតិ. អបនិធេតិ, បយោគេ ទុក្កដំ; អបនិធិតេ អាបត្តិ បាចិត្តិយស្ស. (10)

</Paragraph>
</Division>

<Paragraph number="450" type="center" book="pari">
សុរាមេរយវគ្គោ ឆដ្ឋោ.
</Paragraph>