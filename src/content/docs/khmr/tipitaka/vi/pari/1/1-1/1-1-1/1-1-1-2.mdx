---
title: "1.1.1.2 សំឃាទិសេសកណ្ឌ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="7" book="pari">

<Paragraph number="26" book="pari">
យំ តេន ភគវតា ជានតា បស្សតា អរហតា សម្មាសម្ពុទ្ធេន ឧបក្កមិត្វា អសុចឹ មោចេន្តស្ស សំឃាទិសេសោ កត្ថ បញ្ញត្តោ? កំ អារព្ភ? កិស្មឹ វត្ថុស្មឹ? អត្ថិ តត្ថ បញ្ញត្តិ, អនុបញ្ញត្តិ, អនុប្បន្នបញ្ញត្តិ? សព្ពត្ថបញ្ញត្តិ, បទេសបញ្ញត្តិ? សាធារណបញ្ញត្តិ, អសាធារណបញ្ញត្តិ? ឯកតោបញ្ញត្តិ, ឧភតោបញ្ញត្តិ? បញ្ចន្នំ បាតិមោក្ខុទ្ទេសានំ កត្ថោគធំ កត្ថ បរិយាបន្នំ? កតមេន ឧទ្ទេសេន ឧទ្ទេសំ អាគច្ឆតិ? ចតុន្នំ វិបត្តីនំ កតមា វិបត្តិ? សត្តន្នំ អាបត្តិក្ខន្ធានំ កតមោ អាបត្តិក្ខន្ធោ? ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋាតិ? ចតុន្នំ អធិករណានំ កតមំ អធិករណំ? សត្តន្នំ សមថានំ កតិហិ សមថេហិ សម្មតិ? កោ តត្ថ វិនយោ, កោ តត្ថ អភិវិនយោ? កឹ តត្ថ បាតិមោក្ខំ, កឹ តត្ថ អធិបាតិមោក្ខំ? កា វិបត្តិ, កា សម្បត្តិ, កា បដិបត្តិ? កតិ អត្ថវសេ បដិច្ច ភគវតា ឧបក្កមិត្វា អសុចឹ មោចេន្តស្ស សំឃាទិសេសោ បញ្ញត្តោ? កេ សិក្ខន្តិ, កេ សិក្ខិតសិក្ខា? កត្ថ ឋិតំ? កេ ធារេន្តិ? កស្ស វចនំ? កេនាភតន្តិ?
</Paragraph>

</Division>
<Division number="8" book="pari">

<Paragraph number="27" book="pari">
យំ តេន ភគវតា ជានតា បស្សតា អរហតា សម្មាសម្ពុទ្ធេន ឧបក្កមិត្វា អសុចឹ មោចេន្តស្ស សំឃាទិសេសោ កត្ថ បញ្ញត្តោតិ? សាវត្ថិយំ បញ្ញត្តោ. កំ អារព្ភាតិ? អាយស្មន្តំ សេយ្យសកំ អារព្ភ. កិស្មឹ វត្ថុស្មិន្តិ? អាយស្មា សេយ្យសកោ ហត្ថេន ឧបក្កមិត្វា អសុចឹ មោចេសិ, តស្មឹ វត្ថុស្មឹ. អត្ថិ តត្ថ បញ្ញត្តិ, អនុបញ្ញត្តិ, អនុប្បន្នបញ្ញត្តីតិ? ឯកា បញ្ញត្តិ, ឯកា អនុបញ្ញត្តិ. អនុប្បន្នបញ្ញត្តិ តស្មឹ នត្ថិ. សព្ពត្ថ បញ្ញត្តិ, បទេសបញ្ញត្តីតិ? សព្ពត្ថបញ្ញត្តិ. សាធារណបញ្ញត្តិ, អសាធារណបញ្ញត្តីតិ? អសាធារណបញ្ញត្តិ. ឯកតោបញ្ញត្តិ, ឧភតោបញ្ញត្តីតិ? ឯកតោបញ្ញត្តិ. បញ្ចន្នំ បាតិមោក្ខុទ្ទេសានំ កត្ថោគធំ កត្ថ បរិយាបន្នន្តិ? និទានោគធំ និទានបរិយាបន្នំ. កតមេន ឧទ្ទេសេន ឧទ្ទេសំ អាគច្ឆតីតិ? តតិយេន ឧទ្ទេសេន ឧទ្ទេសំ អាគច្ឆតិ. ចតុន្នំ វិបត្តីនំ កតមា វិបត្តីតិ? សីលវិបត្តិ. សត្តន្នំ អាបត្តិក្ខន្ធានំ កតមោ អាបត្តិក្ខន្ធោតិ? សំឃាទិសេសោ អាបត្តិក្ខន្ធោ. ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋាតីតិ? ឯកេន សមុដ្ឋានេន សមុដ្ឋាតិ—  កាយតោ ច ចិត្តតោ ច សមុដ្ឋាតិ, ន វាចតោ. ចតុន្នំ អធិករណានំ កតមំ អធិករណន្តិ? អាបត្តាធិករណំ. សត្តន្នំ សមថានំ កតិហិ សមថេហិ សម្មតីតិ? ទ្វីហិ សមថេហិ សម្មតិ—  សម្មុខាវិនយេន ច បដិញ្ញាតករណេន ច. កោ តត្ថ វិនយោ, កោ តត្ថ អភិវិនយោតិ? បញ្ញត្តិ វិនយោ, វិភត្តិ អភិវិនយោ. កឹ តត្ថ បាតិមោក្ខំ, កឹ តត្ថ អធិបាតិមោក្ខន្តិ? បញ្ញត្តិ បាតិមោក្ខំ, វិភត្តិ អធិបាតិមោក្ខំ. កា វិបត្តីតិ? អសំវរោ វិបត្តិ. កា សម្បត្តីតិ? សំវរោ សម្បត្តិ. កា បដិបត្តីតិ? ន ឯវរូបំ ករិស្សាមីតិ យាវជីវំ អាបាណកោដិកំ សមាទាយ សិក្ខតិ សិក្ខាបទេសុ. កតិ អត្ថវសេ បដិច្ច ភគវតា ឧបក្កមិត្វា អសុចឹ មោចេន្តស្ស សំឃាទិសេសោ បញ្ញត្តោតិ? ទស អត្ថវសេ បដិច្ច ភគវតា ឧបក្កមិត្វា អសុចឹ មោចេន្តស្ស សំឃាទិសេសោ បញ្ញត្តោ—  សំឃសុដ្ឋុតាយ, សំឃផាសុតាយ, ទុម្មង្កូនំ បុគ្គលានំ និគ្គហាយ, បេសលានំ ភិក្ខូនំ ផាសុវិហារាយ, ទិដ្ឋធម្មិកានំ អាសវានំ សំវរាយ, សម្បរាយិកានំ អាសវានំ បដិឃាតាយ, អប្បសន្នានំ បសាទាយ, បសន្នានំ ភិយ្យោភាវាយ, សទ្ធម្មដ្ឋិតិយា, វិនយានុគ្គហាយ. កេ សិក្ខន្តីតិ? សេក្ខា ច បុថុជ្ជនកល្យាណកា ច សិក្ខន្តិ. កេ សិក្ខិតសិក្ខាតិ? អរហន្តោ សិក្ខិតសិក្ខា. កត្ថ ឋិតន្តិ? សិក្ខាកាមេសុ ឋិតំ. កេ ធារេន្តីតិ? យេសំ វត្តតិ, តេ ធារេន្តិ. កស្ស វចនន្តិ? ភគវតោ វចនំ អរហតោ សម្មាសម្ពុទ្ធស្ស. កេនាភតន្តិ? បរម្បរាភតំ—
</Paragraph>

<Paragraph number="28" type="verses" book="pari">
ឧបាលិ ទាសកោ ចេវ,_  
_សោណកោ សិគ្គវោ តថា;_  
_មោគ្គលិបុត្តេន បញ្ចមា,_  
_ឯតេ ជម្ពុសិរិវ្ហយេ._  

</Paragraph>

<Paragraph number="29" book="pari">
_តតោ មហិន្ទោ ឥដ្ដិយោ,_  
ឧត្តិយោ សម្ពលោ តថា;_  
_ភទ្ទនាមោ ច បណ្ឌិតោ._  

</Paragraph>

<Paragraph number="30" type="verses" book="pari">
_ឯតេ នាគា មហាបញ្ញា,_  
_ជម្ពុទីបា ឥធាគតា;_  
_វិនយំ តេ វាចយឹសុ,_  
_បិដកំ តម្ពបណ្ណិយា._  

</Paragraph>

<Paragraph number="31" type="verses" book="pari">
_និកាយេ បញ្ច វាចេសុំ,_  
_សត្ត ចេវ បករណេ;_  
_តតោ អរិដ្ឋោ មេធាវី,_  
_តិស្សទត្តោ ច បណ្ឌិតោ._  

</Paragraph>

<Paragraph number="32" type="verses" book="pari">
_វិសារទោ កាឡសុមនោ,_  
_ថេរោ ច ទីឃនាមកោ;_  
_ទីឃសុមនោ ច បណ្ឌិតោ._  

</Paragraph>

<Paragraph number="33" type="verses" book="pari">
_បុនទេវ កាឡសុមនោ,_  
_នាគត្ថេរោ ច ពុទ្ធរក្ខិតោ;_  
_តិស្សត្ថេរោ ច មេធាវី,_  
_ទេវត្ថេរោ ច បណ្ឌិតោ._  

</Paragraph>

<Paragraph number="34" type="verses" book="pari">
_បុនទេវ សុមនោ មេធាវី,_  
_វិនយេ ច វិសារទោ;_  
_ពហុស្សុតោ ចូឡនាគោ,_  
_គជោវ ទុប្បធំសិយោ._  

</Paragraph>

<Paragraph number="35" type="verses" book="pari">
_ធម្មបាលិតនាមោ ច,_  
_រោហណេ សាធុបូជិតោ;_  
_តស្ស សិស្សោ មហាបញ្ញោ,_  
_ខេមនាមោ តិបេដកោ._  

</Paragraph>

<Paragraph number="36" type="verses" book="pari">
_ទីបេ តារករាជាវ,_  
_បញ្ញាយ អតិរោចថ;_  
ឧបតិស្សោ ច មេធាវី,_  
_ផុស្សទេវោ មហាកថី._  

</Paragraph>

<Paragraph number="37" type="verses" book="pari">
_បុនទេវ សុមនោ មេធាវី,_  
_បុប្ផនាមោ ពហុស្សុតោ;_  
_មហាកថី មហាសិវោ,_  
_បិដកេ សព្ពត្ថ កោវិទោ._  

</Paragraph>

<Paragraph number="38" type="verses" book="pari">
_បុនទេវ ឧបាលិ មេធាវី,_  
_វិនយេ ច វិសារទោ;_  
_មហានាគោ មហាបញ្ញោ,_  
_សទ្ធម្មវំសកោវិទោ._  

</Paragraph>

<Paragraph number="39" type="verses" book="pari">
_បុនទេវ អភយោ មេធាវី,_  
_បិដកេ សព្ពត្ថ កោវិទោ;_  
_តិស្សត្ថេរោ ច មេធាវី,_  
_វិនយេ ច វិសារទោ._  

</Paragraph>

<Paragraph number="40" type="verses" book="pari">
_តស្ស សិស្សោ មហាបញ្ញោ,_  
_បុប្ផនាមោ ពហុស្សុតោ;_  
_សាសនំ អនុរក្ខន្តោ,_  
_ជម្ពុទីបេ បតិដ្ឋិតោ._  

</Paragraph>

<Paragraph number="41" type="verses" book="pari">
_ចូឡាភយោ ច មេធាវី,_  
_វិនយេ ច វិសារទោ;_  
_តិស្សត្ថេរោ ច មេធាវី,_  
_សទ្ធម្មវំសកោវិទោ._  

</Paragraph>

<Paragraph number="42" type="verses" book="pari">
_ចូឡទេវោ ច មេធាវី,_  
_វិនយេ ច វិសារទោ;_  
_សិវត្ថេរោ ច មេធាវី,_  
_វិនយេ សព្ពត្ថ កោវិទោ._  

</Paragraph>

<Paragraph number="43" type="verses" book="pari">
_ឯតេ នាគា មហាបញ្ញា,_  
_វិនយញ្ញូ មគ្គកោវិទា;_  
_វិនយំ ទីបេ បកាសេសុំ,_  
_បិដកំ តម្ពបណ្ណិយាតិ._  

</Paragraph>

</Division>
<Division number="9" book="pari">

<Paragraph number="44" book="pari">
យំ តេន ភគវតា ជានតា បស្សតា អរហតា សម្មាសម្ពុទ្ធេន មាតុគាមេន សទ្ធឹ កាយសំសគ្គំ សមាបជ្ជន្តស្ស សំឃាទិសេសោ កត្ថ បញ្ញត្តោតិ? សាវត្ថិយំ បញ្ញត្តោ. កំ អារព្ភាតិ? អាយស្មន្តំ ឧទាយឹ អារព្ភ. កិស្មឹ វត្ថុស្មិន្តិ? អាយស្មា ឧទាយី មាតុគាមេន សទ្ធឹ កាយសំសគ្គំ សមាបជ្ជិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋាតិ—  កាយតោ ច ចិត្តតោ ច សមុដ្ឋាតិ, ន វាចតោ …បេ… .
</Paragraph>

</Division>
<Division number="10" book="pari">

<Paragraph number="45" book="pari">
មាតុគាមំ ទុដ្ឋុល្លាហិ វាចាហិ ឱភាសន្តស្ស សំឃាទិសេសោ កត្ថ បញ្ញត្តោតិ? សាវត្ថិយំ បញ្ញត្តោ. កំ អារព្ភាតិ? អាយស្មន្តំ ឧទាយឹ អារព្ភ. កិស្មឹ វត្ថុស្មិន្តិ? អាយស្មា ឧទាយី មាតុគាមំ ទុដ្ឋុល្លាហិ វាចាហិ ឱភាសិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ តីហិ សមុដ្ឋានេហិ សមុដ្ឋាតិ—  សិយា កាយតោ ច ចិត្តតោ ច សមុដ្ឋាតិ, ន វាចតោ; សិយា វាចតោ ច ចិត្តតោ ច សមុដ្ឋាតិ, ន កាយតោ; សិយា កាយតោ ច វាចតោ ច ចិត្តតោ ច សមុដ្ឋាតិ …បេ… .
</Paragraph>

</Division>
<Division number="11" book="pari">

<Paragraph number="46" book="pari">
មាតុគាមស្ស សន្តិកេ អត្តកាមបារិចរិយាយ វណ្ណំ ភាសន្តស្ស សំឃាទិសេសោ កត្ថ បញ្ញត្តោតិ? សាវត្ថិយំ បញ្ញត្តោ. កំ អារព្ភាតិ? អាយស្មន្តំ ឧទាយឹ អារព្ភ. កិស្មឹ វត្ថុស្មិន្តិ? អាយស្មា ឧទាយី មាតុគាមស្ស សន្តិកេ អត្តកាមបារិចរិយាយ វណ្ណំ អភាសិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ តីហិ សមុដ្ឋានេហិ សមុដ្ឋាតិ—  សិយា កាយតោ ច ចិត្តតោ ច សមុដ្ឋាតិ, ន វាចតោ; សិយា វាចតោ ច ចិត្តតោ ច សមុដ្ឋាតិ, ន កាយតោ; សិយា កាយតោ ច វាចតោ ច ចិត្តតោ ច សមុដ្ឋាតិ …បេ… .
</Paragraph>

</Division>
<Division number="12" book="pari">

<Paragraph number="47" book="pari">
សញ្ចរិត្តំ សមាបជ្ជន្តស្ស សំឃាទិសេសោ កត្ថ បញ្ញត្តោតិ? សាវត្ថិយំ បញ្ញត្តោ. កំ អារព្ភាតិ? អាយស្មន្តំ ឧទាយឹ អារព្ភ. កិស្មឹ វត្ថុស្មិន្តិ? អាយស្មា ឧទាយី សញ្ចរិត្តំ សមាបជ្ជិ, តស្មឹ វត្ថុស្មឹ. ឯកា បញ្ញត្តិ, ឯកា អនុបញ្ញត្តិ. ឆន្នំ អាបត្តិសមុដ្ឋានានំ ឆហិ សមុដ្ឋានេហិ សមុដ្ឋាតិ—  សិយា កាយតោ សមុដ្ឋាតិ, ន វាចតោ ន ចិត្តតោ; សិយា វាចតោ សមុដ្ឋាតិ, ន កាយតោ ន ចិត្តតោ; សិយា កាយតោ ច វាចតោ ច សមុដ្ឋាតិ, ន ចិត្តតោ; សិយា កាយតោ ច ចិត្តតោ ច សមុដ្ឋាតិ, ន វាចតោ; សិយា វាចតោ ច ចិត្តតោ ច សមុដ្ឋាតិ, ន កាយតោ; សិយា កាយតោ ច វាចតោ ច ចិត្តតោ ច សមុដ្ឋាតិ …បេ… .
</Paragraph>

</Division>
<Division number="13" book="pari">

<Paragraph number="48" book="pari">
សញ្ញាចិកាយ កុដឹ ការាបេន្តស្ស សំឃាទិសេសោ កត្ថ បញ្ញត្តោតិ? អាឡវិយំ បញ្ញត្តោ. កំ អារព្ភាតិ? អាឡវកេ ភិក្ខូ អារព្ភ. កិស្មឹ វត្ថុស្មិន្តិ? អាឡវកា ភិក្ខូ សញ្ញាចិកាយ កុដិយោ ការាបេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឆហិ សមុដ្ឋានេហិ សមុដ្ឋាតិ …បេ… .
</Paragraph>

</Division>
<Division number="14" book="pari">

<Paragraph number="49" book="pari">
មហល្លកំ វិហារំ ការាបេន្តស្ស សំឃាទិសេសោ កត្ថ បញ្ញត្តោតិ? កោសម្ពិយំ បញ្ញត្តោ. កំ អារព្ភាតិ? អាយស្មន្តំ ឆន្នំ អារព្ភ. កិស្មឹ វត្ថុស្មិន្តិ? អាយស្មា ឆន្នោ វិហារវត្ថុំ សោធេន្តោ អញ្ញតរំ ចេតិយរុក្ខំ ឆេទាបេសិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឆហិ សមុដ្ឋានេហិ សមុដ្ឋាតិ …បេ… .
</Paragraph>

</Division>
<Division number="15" book="pari">

<Paragraph number="50" book="pari">
ភិក្ខុំ អមូលកេន បារាជិកេន ធម្មេន អនុទ្ធំសេន្តស្ស សំឃាទិសេសោ កត្ថ បញ្ញត្តោតិ? រាជគហេ បញ្ញត្តោ. កំ អារព្ភាតិ? មេត្តិយភូមជកេ ភិក្ខូ អារព្ភ. កិស្មឹ វត្ថុស្មិន្តិ? មេត្តិយភូមជកា ភិក្ខូ អាយស្មន្តំ ទព្ពំ មល្លបុត្តំ អមូលកេន បារាជិកេន ធម្មេន អនុទ្ធំសេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ តីហិ សមុដ្ឋានេហិ សមុដ្ឋាតិ …បេ… .
</Paragraph>

</Division>
<Division number="16" book="pari">

<Paragraph number="51" book="pari">
ភិក្ខុំ អញ្ញភាគិយស្ស អធិករណស្ស កិញ្ចិ ទេសំ លេសមត្តំ ឧបាទាយ បារាជិកេន ធម្មេន អនុទ្ធំសេន្តស្ស សំឃាទិសេសោ កត្ថ បញ្ញត្តោតិ? រាជគហេ បញ្ញត្តោ. កំ អារព្ភាតិ? មេត្តិយភូមជកេ ភិក្ខូ អារព្ភ. កិស្មឹ វត្ថុស្មិន្តិ? មេត្តិយភូមជកា ភិក្ខូ អាយស្មន្តំ ទព្ពំ មល្លបុត្តំ អញ្ញភាគិយស្ស អធិករណស្ស កិញ្ចិ ទេសំ លេសមត្តំ ឧបាទាយ បារាជិកេន ធម្មេន អនុទ្ធំសេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ តីហិ សមុដ្ឋានេហិ សមុដ្ឋាតិ …បេ… .
</Paragraph>

</Division>
<Division number="17" book="pari">

<Paragraph number="52" book="pari">
សំឃភេទកស្ស ភិក្ខុនោ យាវតតិយំ សមនុភាសនាយ ន បដិនិស្សជ្ជន្តស្ស សំឃាទិសេសោ កត្ថ បញ្ញត្តោតិ? រាជគហេ បញ្ញត្តោ. កំ អារព្ភាតិ? ទេវទត្តំ អារព្ភ. កិស្មឹ វត្ថុស្មិន្តិ? ទេវទត្តោ សមគ្គស្ស សំឃស្ស ភេទាយ បរក្កមិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋាតិ—  កាយតោ ច វាចតោ ច ចិត្តតោ ច សមុដ្ឋាតិ …បេ… .
</Paragraph>

</Division>
<Division number="18" book="pari">

<Paragraph number="53" book="pari">
ភេទានុវត្តកានំ ភិក្ខូនំ យាវតតិយំ សមនុភាសនាយ ន បដិនិស្សជ្ជន្តានំ សំឃាទិសេសោ កត្ថ បញ្ញត្តោតិ? រាជគហេ បញ្ញត្តោ. កំ អារព្ភាតិ? សម្ពហុលេ ភិក្ខូ អារព្ភ. កិស្មឹ វត្ថុស្មិន្តិ? សម្ពហុលា ភិក្ខូ ទេវទត្តស្ស សំឃភេទាយ បរក្កមន្តស្ស អនុវត្តកា អហេសុំ វគ្គវាទកា, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋាតិ—  កាយតោ ច វាចតោ ច ចិត្តតោ ច សមុដ្ឋាតិ …បេ… .
</Paragraph>

</Division>
<Division number="19" book="pari">

<Paragraph number="54" book="pari">
ទុព្ពចស្ស ភិក្ខុនោ យាវតតិយំ សមនុភាសនាយ ន បដិនិស្សជ្ជន្តស្ស សំឃាទិសេសោ កត្ថ បញ្ញត្តោតិ? កោសម្ពិយំ បញ្ញត្តោ. កំ អារព្ភាតិ? អាយស្មន្តំ ឆន្នំ អារព្ភ. កិស្មឹ វត្ថុស្មិន្តិ? អាយស្មា ឆន្នោ ភិក្ខូហិ សហធម្មិកំ វុច្ចមានោ អត្តានំ អវចនីយំ អកាសិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋាតិ—  កាយតោ ច វាចតោ ច ចិត្តតោ ច សមុដ្ឋាតិ …បេ… .
</Paragraph>

</Division>
<Division number="20" book="pari">

<Paragraph number="55" book="pari">
កុលទូសកស្ស ភិក្ខុនោ យាវតតិយំ សមនុភាសនាយ ន បដិនិស្សជ្ជន្តស្ស សំឃាទិសេសោ កត្ថ បញ្ញត្តោតិ? សាវត្ថិយំ បញ្ញត្តោ. កំ អារព្ភាតិ? អស្សជិបុនព្ពសុកេ ភិក្ខូ អារព្ភ. កិស្មឹ វត្ថុស្មិន្តិ? អស្សជិបុនព្ពសុកា ភិក្ខូ សំឃេន បព្ពាជនីយកម្មកតា ភិក្ខូ ឆន្ទគាមិតា ទោសគាមិតា មោហគាមិតា ភយគាមិតា បាបេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋាតិ—  កាយតោ ច វាចតោ ច ចិត្តតោ ច សមុដ្ឋាតិ …បេ… .

</Paragraph>
</Division>

<Paragraph number="56" type="center" book="pari">
តេរស សំឃាទិសេសា និដ្ឋិតា.



</Paragraph>

<Paragraph number="57" type="center" book="pari">
តស្សុទ្ទានំ


</Paragraph>

<Paragraph number="58" type="verses" book="pari">
_វិស្សដ្ឋិ កាយសំសគ្គំ,_  
_ទុដ្ឋុល្លំ អត្តកាមញ្ច;_  
_សញ្ចរិត្តំ កុដី ចេវ,_  
_វិហារោ ច អមូលកំ._  

</Paragraph>

<Paragraph number="59" type="verses" book="pari">
_កិញ្ចិទេសញ្ច ភេទោ ច,_  
_តស្សេវ អនុវត្តកា;_  
_ទុព្ពចំ កុលទូសញ្ច,_  
_សំឃាទិសេសា តេរសាតិ._
</Paragraph>