---
title: "1.1.1.1 បារាជិកកណ្ឌ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="pari">

<Paragraph number="2" book="pari">
យំ តេន ភគវតា ជានតា បស្សតា អរហតា សម្មាសម្ពុទ្ធេន បឋមំ បារាជិកំ កត្ថ បញ្ញត្តំ, កំ អារព្ភ, កិស្មឹ វត្ថុស្មឹ? អត្ថិ តត្ថ បញ្ញត្តិ, អនុបញ្ញត្តិ, អនុប្បន្នបញ្ញត្តិ? សព្ពត្ថបញ្ញត្តិ, បទេសបញ្ញត្តិ? សាធារណបញ្ញត្តិ, អសាធារណបញ្ញត្តិ? ឯកតោបញ្ញត្តិ, ឧភតោបញ្ញត្តិ? បញ្ចន្នំ បាតិមោក្ខុទ្ទេសានំ កត្ថោគធំ កត្ថ បរិយាបន្នំ? កតមេន ឧទ្ទេសេន ឧទ្ទេសំ អាគច្ឆតិ? ចតុន្នំ វិបត្តីនំ កតមា វិបត្តិ? សត្តន្នំ អាបត្តិក្ខន្ធានំ កតមោ អាបត្តិក្ខន្ធោ? ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋាតិ? ចតុន្នំ អធិករណានំ កតមំ អធិករណំ? សត្តន្នំ សមថានំ កតិហិ សមថេហិ សម្មតិ? កោ តត្ថ វិនយោ, កោ តត្ថ អភិវិនយោ? កឹ តត្ថ បាតិមោក្ខំ, កឹ តត្ថ អធិបាតិមោក្ខំ? កា វិបត្តិ? កា សម្បត្តិ? កា បដិបត្តិ? កតិ អត្ថវសេ បដិច្ច ភគវតា បឋមំ បារាជិកំ បញ្ញត្តំ? កេ សិក្ខន្តិ? កេ សិក្ខិតសិក្ខា? កត្ថ ឋិតំ? កេ ធារេន្តិ? កស្ស វចនំ? កេនាភតន្តិ?
</Paragraph>

</Division>
<Division number="2" book="pari">

<Paragraph number="3" book="pari">
យំ តេន ភគវតា ជានតា បស្សតា អរហតា សម្មាសម្ពុទ្ធេន បឋមំ បារាជិកំ កត្ថ បញ្ញត្តន្តិ? វេសាលិយំ បញ្ញត្តំ. កំ អារព្ភាតិ? សុទិន្នំ កលន្ទបុត្តំ អារព្ភ. កិស្មឹ វត្ថុស្មិន្តិ? សុទិន្នោ កលន្ទបុត្តោ បុរាណទុតិយិកាយ មេថុនំ ធម្មំ បដិសេវិ, តស្មឹ វត្ថុស្មឹ. អត្ថិ តត្ថ បញ្ញត្តិ, អនុបញ្ញត្តិ, អនុប្បន្នបញ្ញត្តីតិ? ឯកា បញ្ញត្តិ, ទ្វេ អនុបញ្ញត្តិយោ. អនុប្បន្នបញ្ញត្តិ តស្មឹ នត្ថិ. សព្ពត្ថបញ្ញត្តិ, បទេសបញ្ញត្តីតិ? សព្ពត្ថបញ្ញត្តិ. សាធារណបញ្ញត្តិ, អសាធារណបញ្ញត្តីតិ? សាធារណបញ្ញត្តិ. ឯកតោបញ្ញត្តិ, ឧភតោបញ្ញត្តីតិ? ឧភតោបញ្ញត្តិ. បញ្ចន្នំ បាតិមោក្ខុទ្ទេសានំ កត្ថោគធំ កត្ថ បរិយាបន្នន្តិ? និទានោគធំ, និទានបរិយាបន្នំ. កតមេន ឧទ្ទេសេន ឧទ្ទេសំ អាគច្ឆតីតិ? ទុតិយេន ឧទ្ទេសេន ឧទ្ទេសំ អាគច្ឆតិ. ចតុន្នំ វិបត្តីនំ កតមា វិបត្តីតិ? សីលវិបត្តិ. សត្តន្នំ អាបត្តិក្ខន្ធានំ កតមោ អាបត្តិក្ខន្ធោតិ? បារាជិកាបត្តិក្ខន្ធោ. ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋាតីតិ? ឯកេន សមុដ្ឋានេន សមុដ្ឋាតិ—  កាយតោ ច ចិត្តតោ ច សមុដ្ឋាតិ, ន វាចតោ. ចតុន្នំ អធិករណានំ កតមំ អធិករណន្តិ? អាបត្តាធិករណំ. សត្តន្នំ សមថានំ កតិហិ សមថេហិ សម្មតីតិ? ទ្វីហិ សមថេហិ សម្មតិ—  សម្មុខាវិនយេន ច បដិញ្ញាតករណេន ច. កោ តត្ថ វិនយោ, កោ តត្ថ អភិវិនយោតិ? បញ្ញត្តិ វិនយោ, វិភត្តិ អភិវិនយោ. កឹ តត្ថ បាតិមោក្ខំ, កឹ តត្ថ អធិបាតិមោក្ខន្តិ? បញ្ញត្តិ បាតិមោក្ខំ, វិភត្តិ អធិបាតិមោក្ខំ. កា វិបត្តីតិ? អសំវរោ វិបត្តិ. កា សម្បត្តីតិ? សំវរោ សម្បត្តិ. កា បដិបត្តីតិ? “ន ឯវរូបំ ករិស្សាមី”តិ យាវជីវំ អាបាណកោដិកំ សមាទាយ សិក្ខតិ សិក្ខាបទេសុ. កតិ អត្ថវសេ បដិច្ច ភគវតា បឋមំ បារាជិកំ បញ្ញត្តន្តិ? ទស អត្ថវសេ បដិច្ច ភគវតា បឋមំ បារាជិកំ បញ្ញត្តំ—  សំឃសុដ្ឋុតាយ, សំឃផាសុតាយ, ទុម្មង្កូនំ បុគ្គលានំ និគ្គហាយ, បេសលានំ ភិក្ខូនំ ផាសុវិហារាយ, ទិដ្ឋធម្មិកានំ អាសវានំ សំវរាយ, សម្បរាយិកានំ អាសវានំ បដិឃាតាយ, អប្បសន្នានំ បសាទាយ, បសន្នានំ ភិយ្យោភាវាយ, សទ្ធម្មដ្ឋិតិយា, វិនយានុគ្គហាយ. កេ សិក្ខន្តីតិ? សេក្ខា ច បុថុជ្ជនកល្យាណកា ច សិក្ខន្តិ. កេ សិក្ខិតសិក្ខាតិ? អរហន្តោ សិក្ខិតសិក្ខា. កត្ថ ឋិតន្តិ? សិក្ខាកាមេសុ ឋិតំ. កេ ធារេន្តីតិ? យេសំ វត្តតិ តេ ធារេន្តិ. កស្ស វចនន្តិ? ភគវតោ វចនំ អរហតោ សម្មាសម្ពុទ្ធស្ស. កេនាភតន្តិ? បរម្បរាភតំ—
</Paragraph>

</Division>
<Division number="3" book="pari">

<Paragraph number="4" type="verses" book="pari">
ឧបាលិ ទាសកោ ចេវ,_  
_សោណកោ សិគ្គវោ តថា;_  
_មោគ្គលិបុត្តេន បញ្ចមា,_  
_ឯតេ ជម្ពុសិរិវ្ហយេ._  

</Paragraph>

<Paragraph number="5" book="pari">
_តតោ មហិន្ទោ ឥដ្ដិយោ,_  
ឧត្តិយោ សម្ពលោ តថា;_  
_ភទ្ទនាមោ ច បណ្ឌិតោ._  

</Paragraph>

<Paragraph number="6" type="verses" book="pari">
_ឯតេ នាគា មហាបញ្ញា,_  
_ជម្ពុទីបា ឥធាគតា;_  
_វិនយំ តេ វាចយឹសុ,_  
_បិដកំ តម្ពបណ្ណិយា._  

</Paragraph>

<Paragraph number="7" type="verses" book="pari">
_និកាយេ បញ្ច វាចេសុំ,_  
_សត្ត ចេវ បករណេ;_  
_តតោ អរិដ្ឋោ មេធាវី,_  
_តិស្សទត្តោ ច បណ្ឌិតោ._  

</Paragraph>

<Paragraph number="8" type="verses" book="pari">
_វិសារទោ កាឡសុមនោ,_  
_ថេរោ ច ទីឃនាមកោ;_  
_ទីឃសុមនោ ច បណ្ឌិតោ._  

</Paragraph>

<Paragraph number="9" type="verses" book="pari">
_បុនទេវ កាឡសុមនោ,_  
_នាគត្ថេរោ ច ពុទ្ធរក្ខិតោ;_  
_តិស្សត្ថេរោ ច មេធាវី,_  
_ទេវត្ថេរោ ច បណ្ឌិតោ._  

</Paragraph>

<Paragraph number="10" type="verses" book="pari">
_បុនទេវ សុមនោ មេធាវី,_  
_វិនយេ ច វិសារទោ;_  
_ពហុស្សុតោ ចូឡនាគោ,_  
_គជោវ ទុប្បធំសិយោ._  

</Paragraph>

<Paragraph number="11" type="verses" book="pari">
_ធម្មបាលិតនាមោ ច,_  
_រោហណេ សាធុបូជិតោ;_  
_តស្ស សិស្សោ មហាបញ្ញោ,_  
_ខេមនាមោ តិបេដកោ._  

</Paragraph>

<Paragraph number="12" type="verses" book="pari">
_ទីបេ តារករាជាវ,_  
_បញ្ញាយ អតិរោចថ;_  
ឧបតិស្សោ ច មេធាវី,_  
_ផុស្សទេវោ មហាកថី._  

</Paragraph>

<Paragraph number="13" type="verses" book="pari">
_បុនទេវ សុមនោ មេធាវី,_  
_បុប្ផនាមោ ពហុស្សុតោ;_  
_មហាកថី មហាសិវោ,_  
_បិដកេ សព្ពត្ថ កោវិទោ._  

</Paragraph>

<Paragraph number="14" type="verses" book="pari">
_បុនទេវ ឧបាលិ មេធាវី,_  
_វិនយេ ច វិសារទោ;_  
_មហានាគោ មហាបញ្ញោ,_  
_សទ្ធម្មវំសកោវិទោ._  

</Paragraph>

<Paragraph number="15" type="verses" book="pari">
_បុនទេវ អភយោ មេធាវី,_  
_បិដកេ សព្ពត្ថ កោវិទោ;_  
_តិស្សត្ថេរោ ច មេធាវី,_  
_វិនយេ ច វិសារទោ._  

</Paragraph>

<Paragraph number="16" type="verses" book="pari">
_តស្ស សិស្សោ មហាបញ្ញោ,_  
_បុប្ផនាមោ ពហុស្សុតោ;_  
_សាសនំ អនុរក្ខន្តោ,_  
_ជម្ពុទីបេ បតិដ្ឋិតោ._  

</Paragraph>

<Paragraph number="17" type="verses" book="pari">
_ចូឡាភយោ ច មេធាវី,_  
_វិនយេ ច វិសារទោ;_  
_តិស្សត្ថេរោ ច មេធាវី,_  
_សទ្ធម្មវំសកោវិទោ._  

</Paragraph>

<Paragraph number="18" type="verses" book="pari">
_ចូឡទេវោ ច មេធាវី,_  
_វិនយេ ច វិសារទោ;_  
_សិវត្ថេរោ ច មេធាវី,_  
_វិនយេ សព្ពត្ថ កោវិទោ._  

</Paragraph>

<Paragraph number="19" type="verses" book="pari">
_ឯតេ នាគា មហាបញ្ញា,_  
_វិនយញ្ញូ មគ្គកោវិទា;_  
_វិនយំ ទីបេ បកាសេសុំ,_  
_បិដកំ តម្ពបណ្ណិយាតិ._  

</Paragraph>

</Division>
<Division number="4" book="pari">

<Paragraph number="20" book="pari">
យំ តេន ភគវតា ជានតា បស្សតា អរហតា សម្មាសម្ពុទ្ធេន ទុតិយំ បារាជិកំ កត្ថ បញ្ញត្តន្តិ? រាជគហេ បញ្ញត្តំ. កំ អារព្ភាតិ? ធនិយំ កុម្ភការបុត្តំ អារព្ភ. កិស្មឹ វត្ថុស្មិន្តិ? ធនិយោ កុម្ភការបុត្តោ រញ្ញោ ទារូនិ អទិន្នំ អាទិយិ, តស្មឹ វត្ថុស្មឹ. ឯកា បញ្ញត្តិ, ឯកា អនុបញ្ញត្តិ. ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋាតីតិ? តីហិ សមុដ្ឋានេហិ សមុដ្ឋាតិ—  សិយា កាយតោ ច ចិត្តតោ ច សមុដ្ឋាតិ, ន វាចតោ; សិយា វាចតោ ច ចិត្តតោ ច សមុដ្ឋាតិ, ន កាយតោ; សិយា កាយតោ ច វាចតោ ច ចិត្តតោ ច សមុដ្ឋាតិ …បេ… .
</Paragraph>

</Division>
<Division number="5" book="pari">

<Paragraph number="21" book="pari">
តតិយំ បារាជិកំ កត្ថ បញ្ញត្តន្តិ? វេសាលិយំ បញ្ញត្តំ. កំ អារព្ភាតិ? សម្ពហុលេ ភិក្ខូ អារព្ភ. កិស្មឹ វត្ថុស្មិន្តិ? សម្ពហុលា ភិក្ខូ អញ្ញមញ្ញំ ជីវិតា វោរោបេសុំ, តស្មឹ វត្ថុស្មឹ. ឯកា បញ្ញត្តិ, ឯកា អនុបញ្ញត្តិ. ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋាតីតិ? តីហិ សមុដ្ឋានេហិ សមុដ្ឋាតិ—  សិយា កាយតោ ច ចិត្តតោ ច សមុដ្ឋាតិ, ន វាចតោ; សិយា វាចតោ ច ចិត្តតោ ច សមុដ្ឋាតិ, ន កាយតោ; សិយា កាយតោ ច វាចតោ ច ចិត្តតោ ច សមុដ្ឋាតិ …បេ… .
</Paragraph>

</Division>
<Division number="6" book="pari">

<Paragraph number="22" book="pari">
ចតុត្ថំ បារាជិកំ កត្ថ បញ្ញត្តន្តិ? វេសាលិយំ បញ្ញត្តំ. កំ អារព្ភាតិ? វគ្គុមុទាតីរិយេ ភិក្ខូ អារព្ភ. កិស្មឹ វត្ថុស្មិន្តិ? វគ្គុមុទាតីរិយា ភិក្ខូ គិហីនំ អញ្ញមញ្ញស្ស ឧត្តរិមនុស្សធម្មស្ស វណ្ណំ ភាសឹសុ, តស្មឹ វត្ថុស្មឹ. ឯកា បញ្ញត្តិ, ឯកា អនុបញ្ញត្តិ. ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋាតីតិ? តីហិ សមុដ្ឋានេហិ សមុដ្ឋាតិ—  សិយា កាយតោ ច ចិត្តតោ ច សមុដ្ឋាតិ, ន វាចតោ; សិយា វាចតោ ច ចិត្តតោ ច សមុដ្ឋាតិ, ន កាយតោ; សិយា កាយតោ ច វាចតោ ច ចិត្តតោ ច សមុដ្ឋាតិ …បេ… .

</Paragraph>
</Division>

<Paragraph number="23" type="center" book="pari">
ចត្តារោ បារាជិកា និដ្ឋិតា.



</Paragraph>

<Paragraph number="24" type="center" book="pari">
តស្សុទ្ទានំ


</Paragraph>

<Paragraph number="25" type="verses" book="pari">
_មេថុនាទិន្នាទានញ្ច,_  
_មនុស្សវិគ្គហុត្តរិ;_  
_បារាជិកានិ ចត្តារិ,_  
_ឆេជ្ជវត្ថូ អសំសយាតិ._
</Paragraph>