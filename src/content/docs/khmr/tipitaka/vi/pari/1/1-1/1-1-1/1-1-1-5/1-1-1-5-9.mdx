---
title: "1.1.1.5.9 រាជវគ្គ"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="136" book="pari">

<Paragraph number="209" book="pari">
បុព្ពេ អប្បដិសំវិទិតេន រញ្ញោ អន្តេបុរំ បវិសន្តស្ស បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? អាយស្មន្តំ អានន្ទំ អារព្ភ. កិស្មឹ វត្ថុស្មិន្តិ? អាយស្មា អានន្ទោ បុព្ពេ អប្បដិសំវិទិតោ រញ្ញោ អន្តេបុរំ បាវិសិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ កថិនកេ …បេ… .
</Paragraph>

</Division>
<Division number="137" book="pari">

<Paragraph number="210" book="pari">
រតនំ ឧគ្គណ្ហន្តស្ស បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? អញ្ញតរំ ភិក្ខុំ អារព្ភ. កិស្មឹ វត្ថុស្មិន្តិ? អញ្ញតរោ ភិក្ខុ រតនំ ឧគ្គហេសិ, តស្មឹ វត្ថុស្មឹ. ឯកា បញ្ញត្តិ, ទ្វេ អនុបញ្ញត្តិយោ. ឆន្នំ អាបត្តិសមុដ្ឋានានំ ឆហិ សមុដ្ឋានេហិ សមុដ្ឋាតិ …បេ… .
</Paragraph>

</Division>
<Division number="138" book="pari">

<Paragraph number="211" book="pari">
សន្តំ ភិក្ខុំ អនាបុច្ឆា វិកាលេ គាមំ បវិសន្តស្ស បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ឆព្ពគ្គិយេ ភិក្ខូ អារព្ភ. កិស្មឹ វត្ថុស្មិន្តិ? ឆព្ពគ្គិយា ភិក្ខូ វិកាលេ គាមំ បវិសឹសុ, តស្មឹ វត្ថុស្មឹ. ឯកា បញ្ញត្តិ, តិស្សោ អនុបញ្ញត្តិយោ. ឆន្នំ អាបត្តិសមុដ្ឋានានំ ទ្វីហិ សមុដ្ឋានេហិ សមុដ្ឋាតិ កថិនកេ …បេ… .
</Paragraph>

</Division>
<Division number="139" book="pari">

<Paragraph number="212" book="pari">
អដ្ឋិមយំ វា ទន្តមយំ វា វិសាណមយំ វា សូចិឃរំ ការាបេន្តស្ស បាចិត្តិយំ កត្ថ បញ្ញត្តន្តិ? សក្កេសុ បញ្ញត្តំ. កំ អារព្ភាតិ? សម្ពហុលេ ភិក្ខូ អារព្ភ. កិស្មឹ វត្ថុស្មិន្តិ? សម្ពហុលា ភិក្ខូ ន មត្តំ ជានិត្វា ពហូ សូចិឃរេ វិញ្ញាបេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឆហិ សមុដ្ឋានេហិ សមុដ្ឋាតិ …បេ… .
</Paragraph>

</Division>
<Division number="140" book="pari">

<Paragraph number="213" book="pari">
បមាណាតិក្កន្តំ មញ្ចំ វា បីឋំ វា ការាបេន្តស្ស បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? អាយស្មន្តំ ឧបនន្ទំ សក្យបុត្តំ អារព្ភ. កិស្មឹ វត្ថុស្មិន្តិ? អាយស្មា ឧបនន្ទោ សក្យបុត្តោ ឧច្ចេ មញ្ចេ សយិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឆហិ សមុដ្ឋានេហិ សមុដ្ឋាតិ …បេ… .
</Paragraph>

</Division>
<Division number="141" book="pari">

<Paragraph number="214" book="pari">
មញ្ចំ វា បីឋំ វា តូលោនទ្ធំ ការាបេន្តស្ស បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ឆព្ពគ្គិយេ ភិក្ខូ អារព្ភ. កិស្មឹ វត្ថុស្មិន្តិ? ឆព្ពគ្គិយា ភិក្ខូ មញ្ចំ វា បីឋំ វា តូលោនទ្ធំ ការាបេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឆហិ សមុដ្ឋានេហិ សមុដ្ឋាតិ …បេ… .
</Paragraph>

</Division>
<Division number="142" book="pari">

<Paragraph number="215" book="pari">
បមាណាតិក្កន្តំ និសីទនំ ការាបេន្តស្ស បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ឆព្ពគ្គិយេ ភិក្ខូ អារព្ភ. កិស្មឹ វត្ថុស្មិន្តិ? ឆព្ពគ្គិយា ភិក្ខូ អប្បមាណិកានិ និសីទនានិ ធារេសុំ, តស្មឹ វត្ថុស្មឹ. ឯកា បញ្ញត្តិ, ឯកា អនុបញ្ញត្តិ. ឆន្នំ អាបត្តិសមុដ្ឋានានំ ឆហិ សមុដ្ឋានេហិ សមុដ្ឋាតិ …បេ… .
</Paragraph>

</Division>
<Division number="143" book="pari">

<Paragraph number="216" book="pari">
បមាណាតិក្កន្តំ កណ្ឌុប្បដិច្ឆាទឹ ការាបេន្តស្ស បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ឆព្ពគ្គិយេ ភិក្ខូ អារព្ភ. កិស្មឹ វត្ថុស្មិន្តិ? ឆព្ពគ្គិយា ភិក្ខូ អប្បមាណិកាយោ កណ្ឌុប្បដិច្ឆាទិយោ ធារេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឆហិ សមុដ្ឋានេហិ សមុដ្ឋាតិ …បេ… .
</Paragraph>

</Division>
<Division number="144" book="pari">

<Paragraph number="217" book="pari">
បមាណាតិក្កន្តំ វស្សិកសាដិកំ ការាបេន្តស្ស បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? ឆព្ពគ្គិយេ ភិក្ខូ អារព្ភ. កិស្មឹ វត្ថុស្មិន្តិ? ឆព្ពគ្គិយា ភិក្ខូ អប្បមាណិកាយោ វស្សិកសាដិកាយោ ធារេសុំ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឆហិ សមុដ្ឋានេហិ សមុដ្ឋាតិ …បេ… .
</Paragraph>

</Division>
<Division number="145" book="pari">

<Paragraph number="218" book="pari">
សុគតចីវរប្បមាណំ ចីវរំ ការាបេន្តស្ស បាចិត្តិយំ កត្ថ បញ្ញត្តន្តិ? សាវត្ថិយំ បញ្ញត្តំ. កំ អារព្ភាតិ? អាយស្មន្តំ នន្ទំ អារព្ភ. កិស្មឹ វត្ថុស្មិន្តិ? អាយស្មា នន្ទោ សុគតចីវរប្បមាណំ ចីវរំ ធារេសិ, តស្មឹ វត្ថុស្មឹ. ឯកា បញ្ញត្តិ. ឆន្នំ អាបត្តិសមុដ្ឋានានំ ឆហិ សមុដ្ឋានេហិ សមុដ្ឋាតិ …បេ… .

</Paragraph>
</Division>

<Paragraph number="219" type="center" book="pari">
រាជវគ្គោ នវមោ.

  
ទ្វេនវុតិ បាចិត្តិយា និដ្ឋិតា.

  
ខុទ្ទកំ សមត្តំ.



</Paragraph>

<Paragraph number="220" type="center" book="pari">
តស្សុទ្ទានំ


</Paragraph>

<Paragraph number="221" type="verses" book="pari">
_មុសា ឱមសបេសុញ្ញំ,_  
_បទសេយ្យា ច ឥត្ថិយា;_  
_អញ្ញត្រ វិញ្ញុនា ភូតា,_  
_ទុដ្ឋុល្លាបត្តិ ខណនា._  

</Paragraph>

<Paragraph number="222" type="verses" book="pari">
_ភូតំ អញ្ញាយ ឧជ្ឈាយិ,_  
_មញ្ចោ សេយ្យោ ច វុច្ចតិ;_  
_បុព្ពេ និក្កឌ្ឍនាហច្ច,_  
_ទ្វារំ សប្បាណកេន ច._  

</Paragraph>

<Paragraph number="223" type="verses" book="pari">
_អសម្មតា អត្ថង្គតេ,_  
ឧបស្សយាមិសេន ច;_  
_ទទេ សិព្ពេ វិធានេន,_  
_នាវា ភុញ្ជេយ្យ ឯកតោ._  

</Paragraph>

<Paragraph number="224" type="verses" book="pari">
_បិណ្ឌំ គណំ បរំ បូវំ,_  
_បវារិតោ បវារិតំ;_  
_វិកាលំ សន្និធិ ខីរំ,_  
_ទន្តបោនេន តេ ទស._  

</Paragraph>

<Paragraph number="225" type="verses" book="pari">
_អចេលកំ ឧយ្យោខជ្ជ,_  
_បដិច្ឆន្នំ រហេន ច;_  
_និមន្តិតោ បច្ចយេហិ,_  
_សេនាវសនុយ្យោធិកំ._  

</Paragraph>

<Paragraph number="226" type="verses" book="pari">
_សុរា អង្គុលិ ហាសោ ច,_  
_អនាទរិយញ្ច ភឹសនំ;_  
_ជោតិ នហាន ទុព្ពណ្ណំ,_  
_សាមំ អបនិធេន ច._  

</Paragraph>

<Paragraph number="227" type="verses" book="pari">
_សញ្ចិច្ចុទកកម្មា ច,_  
_ទុដ្ឋុល្លំ ឩនវីសតិ;_  
_ថេយ្យៃត្ថិអវទេសំ,_  
_សំវាសេ នាសិតេន ច._  

</Paragraph>

<Paragraph number="228" type="verses" book="pari">
_សហធម្មិកវិលេខា,_  
_មោហោ បហារេនុគ្គិរេ;_  
_អមូលកញ្ច សញ្ចិច្ច,_  
_សោស្សាមិ ខិយ្យបក្កមេ._  

</Paragraph>

<Paragraph number="229" type="verses" book="pari">
_សំឃេន ចីវរំ ទត្វា,_  
_បរិណាមេយ្យ បុគ្គលេ;_  
_រញ្ញញ្ច រតនំ សន្តំ,_  
_សូចិ មញ្ចោ ច តូលិកា;_  
_និសីទនំ កណ្ឌុច្ឆាទិ,_  
_វស្សិកា សុគតេន ចាតិ._  


</Paragraph>

<Paragraph number="230" type="center" book="pari">
តេសំ វគ្គានំ ឧទ្ទានំ


</Paragraph>

<Paragraph number="231" type="verses" book="pari">
_មុសា ភូតា ច ឱវាទោ,_  
_ភោជនាចេលកេន ច;_  
_សុរា សប្បាណកា ធម្មោ,_  
_រាជវគ្គេន តេ នវាតិ._
</Paragraph>