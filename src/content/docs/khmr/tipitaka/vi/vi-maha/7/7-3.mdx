---
title: "7.3 សមាទាយសត្តក"
tableOfContents: false
sidebar:
  order: 8
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="312" book="vi-maha">

<Paragraph number="1405" book="vi-maha">
ភិក្ខុ អត្ថតកថិនោ កតចីវរំ សមាទាយ បក្កមតិ “ន បច្ចេស្សន៑”តិ. តស្ស ភិក្ខុនោ បក្កមនន្តិកោ កថិនុទ្ធារោ. (1)
</Paragraph>

<Paragraph number="1406" book="vi-maha">
ភិក្ខុ អត្ថតកថិនោ ចីវរំ សមាទាយ បក្កមតិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (2)
</Paragraph>

<Paragraph number="1407" book="vi-maha">
ភិក្ខុ អត្ថតកថិនោ ចីវរំ សមាទាយ បក្កមតិ. តស្ស ពហិសីមគតស្ស ឯវំ ហោតិ—  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (3)
</Paragraph>

<Paragraph number="1408" book="vi-maha">
ភិក្ខុ អត្ថតកថិនោ ចីវរំ សមាទាយ បក្កមតិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (4)
</Paragraph>

<Paragraph number="1409" book="vi-maha">
ភិក្ខុ អត្ថតកថិនោ ចីវរំ សមាទាយ បក្កមតិ—  “បច្ចេស្សន៑”តិ. សោ ពហិសីមគតោ តំ ចីវរំ ការេតិ. សោ កតចីវរោ សុណាតិ—  “ឧព្ភតំ កិរ តស្មឹ អាវាសេ កថិនន៑”តិ. តស្ស ភិក្ខុនោ សវនន្តិកោ កថិនុទ្ធារោ. (5)
</Paragraph>

<Paragraph number="1410" book="vi-maha">
ភិក្ខុ អត្ថតកថិនោ ចីវរំ សមាទាយ បក្កមតិ—  “បច្ចេស្សន៑”តិ. សោ ពហិសីមគតោ តំ ចីវរំ ការេតិ. សោ កតចីវរោ—  “បច្ចេស្សំ បច្ចេស្សន៑”តិ—  ពហិទ្ធា កថិនុទ្ធារំ វីតិនាមេតិ. តស្ស ភិក្ខុនោ សីមាតិក្កន្តិកោ កថិនុទ្ធារោ. (6)
</Paragraph>

<Paragraph number="1411" book="vi-maha">
ភិក្ខុ អត្ថតកថិនោ ចីវរំ សមាទាយ បក្កមតិ—  “បច្ចេស្សន៑”តិ. សោ ពហិសីមគតោ តំ ចីវរំ ការេតិ. សោ កតចីវរោ—  “បច្ចេស្សំ បច្ចេស្សន៑”តិ—  សម្ភុណាតិ កថិនុទ្ធារំ. តស្ស ភិក្ខុនោ សហ ភិក្ខូហិ កថិនុទ្ធារោ. (7)

</Paragraph>
</Division>

<Paragraph number="1412" type="center" book="vi-maha">
សមាទាយសត្តកំ និដ្ឋិតំ.
</Paragraph>