---
title: "7.6 អាទាយបន្នរសក"
tableOfContents: false
sidebar:
  order: 11
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="315" book="vi-maha">

<Paragraph number="1427" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (1)
</Paragraph>

<Paragraph number="1428" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ. តស្ស ពហិសីមគតស្ស ឯវំ ហោតិ—  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (2)
</Paragraph>

<Paragraph number="1429" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (3)

</Paragraph>
</Division>

<Paragraph number="1430" type="center" book="vi-maha">
តិកំ. (1)


</Paragraph>

<Paragraph number="1431" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (4)
</Paragraph>

<Paragraph number="1432" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “នេវិមំ ចីវរំ ការេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (5)
</Paragraph>

<Paragraph number="1433" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (6)

</Paragraph>

<Paragraph number="1434" type="center" book="vi-maha">
តិកំ. (2)


</Paragraph>

<Paragraph number="1435" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ អនធិដ្ឋិតេន; នេវស្ស ហោតិ “បច្ចេស្សន៑”តិ, ន បនស្ស ហោតិ “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (7)
</Paragraph>

<Paragraph number="1436" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ អនធិដ្ឋិតេន; នេវស្ស ហោតិ “បច្ចេស្សន៑”តិ, ន បនស្ស ហោតិ “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (8)
</Paragraph>

<Paragraph number="1437" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ អនធិដ្ឋិតេន; នេវស្ស ហោតិ “បច្ចេស្សន៑”តិ, ន បនស្ស ហោតិ “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (9)

</Paragraph>

<Paragraph number="1438" type="center" book="vi-maha">
តិកំ. (3)


</Paragraph>

<Paragraph number="1439" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ “បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (10)
</Paragraph>

<Paragraph number="1440" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ “បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (11)
</Paragraph>

<Paragraph number="1441" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ “បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (12)
</Paragraph>

<Paragraph number="1442" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ “បច្ចេស្សន៑”តិ. សោ ពហិសីមគតោ តំ ចីវរំ ការេតិ. សោ កតចីវរោ សុណាតិ—  “ឧព្ភតំ កិរ តស្មឹ អាវាសេ កថិនន៑”តិ. តស្ស ភិក្ខុនោ សវនន្តិកោ កថិនុទ្ធារោ. (13)
</Paragraph>

<Paragraph number="1443" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ “បច្ចេស្សន៑”តិ. សោ ពហិសីមគតោ តំ ចីវរំ ការេតិ. សោ កតចីវរោ “បច្ចេស្សំ បច្ចេស្សន៑”តិ—  ពហិទ្ធា កថិនុទ្ធារំ វីតិនាមេតិ. តស្ស ភិក្ខុនោ សីមាតិក្កន្តិកោ កថិនុទ្ធារោ. (14)
</Paragraph>

<Paragraph number="1444" book="vi-maha">
ភិក្ខុ អត្ថតកថិនោ ចីវរំ អាទាយ បក្កមតិ “បច្ចេស្សន៑”តិ. សោ ពហិសីមគតោ តំ ចីវរំ ការេតិ. សោ កតចីវរោ—  “បច្ចេស្សំ បច្ចេស្សន៑”តិ សម្ភុណាតិ កថិនុទ្ធារំ. តស្ស ភិក្ខុនោ សហ ភិក្ខូហិ កថិនុទ្ធារោ. (15)

</Paragraph>

<Paragraph number="1445" type="center" book="vi-maha">
ឆក្កំ.

  
អាទាយបន្នរសកំ.
</Paragraph>