---
title: "7.9 អនាសាទោឡសក"
tableOfContents: false
sidebar:
  order: 14
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="318" book="vi-maha">

<Paragraph number="1469" book="vi-maha">
ភិក្ខុ អត្ថតកថិនោ ចីវរាសាយ បក្កមតិ. សោ ពហិសីមគតោ តំ ចីវរាសំ បយិរុបាសតិ. អនាសាយ លភតិ, អាសាយ ន លភតិ. តស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (1)
</Paragraph>

<Paragraph number="1470" book="vi-maha">
ភិក្ខុ អត្ថតកថិនោ ចីវរាសាយ បក្កមតិ. សោ ពហិសីមគតោ តំ ចីវរាសំ បយិរុបាសតិ. អនាសាយ លភតិ, អាសាយ ន លភតិ. តស្ស ឯវំ ហោតិ—  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (2)
</Paragraph>

<Paragraph number="1471" book="vi-maha">
ភិក្ខុ អត្ថតកថិនោ ចីវរាសាយ បក្កមតិ. សោ ពហិសីមគតោ តំ ចីវរាសំ បយិរុបាសតិ. អនាសាយ លភតិ, អាសាយ ន លភតិ. តស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (3)
</Paragraph>

<Paragraph number="1472" book="vi-maha">
ភិក្ខុ អត្ថតកថិនោ ចីវរាសាយ បក្កមតិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរាសំ បយិរុបាសិស្សំ, ន បច្ចេស្សន៑”តិ. សោ តំ ចីវរាសំ បយិរុបាសតិ. តស្ស សា ចីវរាសា ឧបច្ឆិជ្ជតិ. តស្ស ភិក្ខុនោ អាសាវច្ឆេទិកោ កថិនុទ្ធារោ. (4)
</Paragraph>

<Paragraph number="1473" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “ន បច្ចេស្សន៑”តិ. សោ ពហិសីមគតោ តំ ចីវរាសំ បយិរុបាសតិ. អនាសាយ លភតិ, អាសាយ ន លភតិ. តស្ស ឯវំ ហោតិ—  “ឥធេវិមំ ចីវរំ ការេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (5)
</Paragraph>

<Paragraph number="1474" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “ន បច្ចេស្សន៑”តិ. សោ ពហិសីមគតោ តំ ចីវរាសំ បយិរុបាសតិ. អនាសាយ លភតិ, អាសាយ ន លភតិ. តស្ស ឯវំ ហោតិ—  “នេវិមំ ចីវរំ ការេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (6)
</Paragraph>

<Paragraph number="1475" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “ន បច្ចេស្សន៑”តិ. សោ ពហិសីមគតោ តំ ចីវរាសំ បយិរុបាសតិ. អនាសាយ លភតិ, អាសាយ ន លភតិ. តស្ស ឯវំ ហោតិ—  “ឥធេវិមំ ចីវរំ ការេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (7)
</Paragraph>

<Paragraph number="1476" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរាសំ បយិរុបាសិស្សន៑”តិ. សោ តំ ចីវរាសំ បយិរុបាសតិ. តស្ស សា ចីវរាសា ឧបច្ឆិជ្ជតិ. តស្ស ភិក្ខុនោ អាសាវច្ឆេទិកោ កថិនុទ្ធារោ. (8)
</Paragraph>

<Paragraph number="1477" book="vi-maha">
ភិក្ខុ អត្ថតកថិនោ ចីវរាសាយ បក្កមតិ អនធិដ្ឋិតេន; នេវស្ស ហោតិ—  “បច្ចេស្សន៑”តិ, ន បនស្ស ហោតិ—  “ន បច្ចេស្សន៑”តិ. សោ ពហិសីមគតោ តំ ចីវរាសំ បយិរុបាសតិ. អនាសាយ លភតិ, អាសាយ ន លភតិ. តស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (9)
</Paragraph>

<Paragraph number="1478" book="vi-maha">
ភិក្ខុ អត្ថតកថិនោ ចីវរាសាយ បក្កមតិ អនធិដ្ឋិតេន; នេវស្ស ហោតិ—  “បច្ចេស្សន៑”តិ, ន បនស្ស ហោតិ—  “ន បច្ចេស្សន៑”តិ. សោ ពហិសីមគតោ តំ ចីវរាសំ បយិរុបាសតិ. អនាសាយ លភតិ, អាសាយ ន លភតិ. តស្ស ឯវំ ហោតិ—  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (10)
</Paragraph>

<Paragraph number="1479" book="vi-maha">
ភិក្ខុ អត្ថតកថិនោ ចីវរាសាយ បក្កមតិ អនធិដ្ឋិតេន; នេវស្ស ហោតិ—  “បច្ចេស្សន៑”តិ, ន បនស្ស ហោតិ—  “ន បច្ចេស្សន៑”តិ. សោ ពហិសីមគតោ តំ ចីវរាសំ បយិរុបាសតិ. អនាសាយ លភតិ, អាសាយ ន លភតិ. តស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (11)
</Paragraph>

<Paragraph number="1480" book="vi-maha">
ភិក្ខុ អត្ថតកថិនោ ចីវរាសាយ បក្កមតិ អនធិដ្ឋិតេន; នេវស្ស ហោតិ—  “បច្ចេស្សន៑”តិ, ន បនស្ស ហោតិ—  “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរាសំ បយិរុបាសិស្សំ, ន បច្ចេស្សន៑”តិ. សោ តំ ចីវរាសំ បយិរុបាសតិ. តស្ស សា ចីវរាសា ឧបច្ឆិជ្ជតិ. តស្ស ភិក្ខុនោ អាសាវច្ឆេទិកោ កថិនុទ្ធារោ. (12)

</Paragraph>
</Division>

<Paragraph number="1481" type="center" book="vi-maha">
អនាសាទោឡសកំ និដ្ឋិតំ.
</Paragraph>