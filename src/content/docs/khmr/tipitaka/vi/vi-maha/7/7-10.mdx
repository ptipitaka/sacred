---
title: "7.10 អាសាទោឡសក"
tableOfContents: false
sidebar:
  order: 2
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="319" book="vi-maha">

<Paragraph number="1482" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “បច្ចេស្សន៑”តិ. សោ ពហិសីមគតោ តំ ចីវរាសំ បយិរុបាសតិ. អាសាយ លភតិ, អនាសាយ ន លភតិ. តស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (1)
</Paragraph>

<Paragraph number="1483" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “បច្ចេស្សន៑”តិ. សោ ពហិសីមគតោ តំ ចីវរាសំ បយិរុបាសតិ. អាសាយ លភតិ, អនាសាយ ន លភតិ. តស្ស ឯវំ ហោតិ—  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (2)
</Paragraph>

<Paragraph number="1484" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “បច្ចេស្សន៑”តិ. សោ ពហិសីមគតោ តំ ចីវរាសំ បយិរុបាសតិ. អាសាយ លភតិ, អនាសាយ ន លភតិ. តស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (3)
</Paragraph>

<Paragraph number="1485" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរាសំ បយិរុបាសិស្សំ, ន បច្ចេស្សន៑”តិ. សោ តំ ចីវរាសំ បយិរុបាសតិ. តស្ស សា ចីវរាសា ឧបច្ឆិជ្ជតិ. តស្ស ភិក្ខុនោ អាសាវច្ឆេទិកោ កថិនុទ្ធារោ. (4)
</Paragraph>

<Paragraph number="1486" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “បច្ចេស្សន៑”តិ. សោ ពហិសីមគតោ សុណាតិ—  “ឧព្ភតំ កិរ តស្មឹ អាវាសេ កថិនន៑”តិ. តស្ស ឯវំ ហោតិ—  “យតោ តស្មឹ អាវាសេ ឧព្ភតំ កថិនំ, ឥធេវិមំ ចីវរាសំ បយិរុបាសិស្សន៑”តិ. សោ តំ ចីវរាសំ បយិរុបាសតិ. អាសាយ លភតិ, អនាសាយ ន លភតិ. តស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (5)
</Paragraph>

<Paragraph number="1487" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “បច្ចេស្សន៑”តិ. សោ ពហិសីមគតោ សុណាតិ—  “ឧព្ភតំ កិរ តស្មឹ អាវាសេ កថិនន៑”តិ. តស្ស ឯវំ ហោតិ—  “យតោ តស្មឹ អាវាសេ ឧព្ភតំ កថិនំ, ឥធេវិមំ ចីវរាសំ បយិរុបាសិស្សន៑”តិ. សោ តំ ចីវរាសំ បយិរុបាសតិ. អាសាយ លភតិ, អនាសាយ ន លភតិ. តស្ស ឯវំ ហោតិ—  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (6)
</Paragraph>

<Paragraph number="1488" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “បច្ចេស្សន៑”តិ. សោ ពហិសីមគតោ សុណាតិ—  “ឧព្ភតំ កិរ តស្មឹ អាវាសេ កថិនន៑”តិ. តស្ស ឯវំ ហោតិ—  “យតោ តស្មឹ អាវាសេ ឧព្ភតំ កថិនំ, ឥធេវិមំ ចីវរាសំ បយិរុបាសិស្សន៑”តិ. សោ តំ ចីវរាសំ បយិរុបាសតិ. អាសាយ លភតិ, អនាសាយ ន លភតិ. តស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (7)
</Paragraph>

<Paragraph number="1489" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “បច្ចេស្សន៑”តិ. សោ ពហិសីមគតោ សុណាតិ—  “ឧព្ភតំ កិរ តស្មឹ អាវាសេ កថិនន៑”តិ. តស្ស ឯវំ ហោតិ—  “យតោ តស្មឹ អាវាសេ ឧព្ភតំ កថិនំ, ឥធេវិមំ ចីវរាសំ បយិរុបាសិស្សំ, ន បច្ចេស្សន៑”តិ. សោ តំ ចីវរាសំ បយិរុបាសតិ. តស្ស សា ចីវរាសា ឧបច្ឆិជ្ជតិ. តស្ស ភិក្ខុនោ អាសាវច្ឆេទិកោ កថិនុទ្ធារោ. (8)
</Paragraph>

<Paragraph number="1490" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “បច្ចេស្សន៑”តិ. សោ ពហិសីមគតោ តំ ចីវរាសំ បយិរុបាសតិ. អាសាយ លភតិ, អនាសាយ ន លភតិ. សោ តំ ចីវរំ ការេតិ. សោ កតចីវរោ សុណាតិ—  “ឧព្ភតំ កិរ តស្មឹ អាវាសេ កថិនន៑”តិ. តស្ស ភិក្ខុនោ សវនន្តិកោ កថិនុទ្ធារោ. (9)
</Paragraph>

<Paragraph number="1491" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរាសំ បយិរុបាសិស្សំ, ន បច្ចេស្សន៑”តិ. សោ តំ ចីវរាសំ បយិរុបាសតិ. តស្ស សា ចីវរាសា ឧបច្ឆិជ្ជតិ. តស្ស ភិក្ខុនោ អាសាវច្ឆេទិកោ កថិនុទ្ធារោ. (10)
</Paragraph>

<Paragraph number="1492" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “បច្ចេស្សន៑”តិ. សោ ពហិសីមគតោ តំ ចីវរាសំ បយិរុបាសតិ. អាសាយ លភតិ, អនាសាយ ន លភតិ. សោ តំ ចីវរំ ការេតិ. សោ កតចីវរោ “បច្ចេស្សំ បច្ចេស្សន៑”តិ—  ពហិទ្ធា កថិនុទ្ធារំ វីតិនាមេតិ. តស្ស ភិក្ខុនោ សីមាតិក្កន្តិកោ កថិនុទ្ធារោ. (11)
</Paragraph>

<Paragraph number="1493" book="vi-maha">
ភិក្ខុ អត្ថតកថិនោ ចីវរាសាយ បក្កមតិ “បច្ចេស្សន៑”តិ. សោ ពហិសីមគតោ តំ ចីវរាសំ បយិរុបាសតិ. អាសាយ លភតិ, អនាសាយ ន លភតិ. សោ តំ ចីវរំ ការេតិ. សោ កតចីវរោ “បច្ចេស្សំ បច្ចេស្សន៑”តិ—  សម្ភុណាតិ កថិនុទ្ធារំ. តស្ស ភិក្ខុនោ សហ ភិក្ខូហិ កថិនុទ្ធារោ. (12)

</Paragraph>
</Division>

<Paragraph number="1494" type="center" book="vi-maha">
អាសាទោឡសកំ និដ្ឋិតំ.
</Paragraph>