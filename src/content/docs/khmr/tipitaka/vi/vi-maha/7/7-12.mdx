---
title: "7.12 អបវិលាយននវក"
tableOfContents: false
sidebar:
  order: 4
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="321" book="vi-maha">

<Paragraph number="1508" book="vi-maha">
ភិក្ខុ អត្ថតកថិនោ ទិសង្គមិកោ បក្កមតិ ចីវរបដិវីសំ អបវិលាយមានោ. តមេនំ ទិសំគតំ ភិក្ខូ បុច្ឆន្តិ—  “កហំ ត្វំ, អាវុសោ, វស្សំវុដ្ឋោ, កត្ថ ច តេ ចីវរបដិវីសោ”តិ? សោ ឯវំ វទេតិ—  “អមុកស្មឹ អាវាសេ វស្សំវុដ្ឋោម្ហិ. តត្ថ ច មេ ចីវរបដិវីសោ”តិ. តេ ឯវំ វទន្តិ—  “គច្ឆាវុសោ, តំ ចីវរំ អាហរ, មយំ តេ ឥធ ចីវរំ ករិស្សាមា”តិ. សោ តំ អាវាសំ គន្ត្វា ភិក្ខូ បុច្ឆតិ—  “កហំ មេ, អាវុសោ, ចីវរបដិវីសោ”តិ? តេ ឯវំ វទន្តិ—  “អយំ តេ, អាវុសោ, ចីវរបដិវីសោ; កហំ គមិស្សសី”តិ? សោ ឯវំ វទេតិ—  “អមុកំ នាម អាវាសំ គមិស្សាមិ, តត្ថ មេ ភិក្ខូ ចីវរំ ករិស្សន្តី”តិ. តេ ឯវំ វទន្តិ—  “អលំ, អាវុសោ, មា អគមាសិ. មយំ តេ ឥធ ចីវរំ ករិស្សាមា”តិ. តស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (1)
</Paragraph>

<Paragraph number="1509" book="vi-maha">
ភិក្ខុ អត្ថតកថិនោ ទិសង្គមិកោ បក្កមតិ …បេ…  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (2)
</Paragraph>

<Paragraph number="1510" book="vi-maha">
ភិក្ខុ អត្ថតកថិនោ ទិសង្គមិកោ បក្កមតិ …បេ…  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (3)
</Paragraph>

</Division>
<Division number="322" book="vi-maha">

<Paragraph number="1511" book="vi-maha">
ភិក្ខុ អត្ថតកថិនោ ទិសង្គមិកោ បក្កមតិ ចីវរបដិវីសំ អបវិលាយមានោ. តមេនំ ទិសំគតំ ភិក្ខូ បុច្ឆន្តិ—  “កហំ ត្វំ, អាវុសោ, វស្សំវុដ្ឋោ, កត្ថ ច តេ ចីវរបដិវីសោ”តិ? សោ ឯវំ វទេតិ—  “អមុកស្មឹ អាវាសេ វស្សំវុដ្ឋោម្ហិ, តត្ថ ច មេ ចីវរបដិវីសោ”តិ. តេ ឯវំ វទន្តិ—  “គច្ឆាវុសោ, តំ ចីវរំ អាហរ, មយំ តេ ឥធ ចីវរំ ករិស្សាមា”តិ. សោ តំ អាវាសំ គន្ត្វា ភិក្ខូ បុច្ឆតិ—  “កហំ មេ, អាវុសោ, ចីវរបដិវីសោ”តិ? តេ ឯវំ វទន្តិ—  “អយំ តេ, អាវុសោ, ចីវរបដិវីសោ”តិ. សោ តំ ចីវរំ អាទាយ តំ អាវាសំ គច្ឆតិ. តមេនំ អន្តរាមគ្គេ ភិក្ខូ បុច្ឆន្តិ—  “អាវុសោ, កហំ គមិស្សសី”តិ? សោ ឯវំ វទេតិ—  “អមុកំ នាម អាវាសំ គមិស្សាមិ, តត្ថ មេ ភិក្ខូ ចីវរំ ករិស្សន្តី”តិ. តេ ឯវំ វទន្តិ—  “អលំ, អាវុសោ, មា អគមាសិ, មយំ តេ ឥធ ចីវរំ ករិស្សាមា”តិ. តស្ស ឯវំ ហោតិ—  “ឥធេវិមំ ចីវរំ ការេស្សំ ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (4)
</Paragraph>

<Paragraph number="1512" book="vi-maha">
ភិក្ខុ អត្ថតកថិនោ ទិសង្គមិកោ បក្កមតិ ចីវរបដិវីសំ អបវិលាយមានោ. តមេនំ ទិសំគតំ ភិក្ខូ បុច្ឆន្តិ—  “កហំ ត្វំ, អាវុសោ, វស្សំវុដ្ឋោ, កត្ថ ច តេ ចីវរបដិវីសោ”តិ? សោ ឯវំ វទេតិ—  “អមុកស្មឹ អាវាសេ វស្សំវុដ្ឋោម្ហិ, តត្ថ ច មេ ចីវរបដិវីសោ”តិ. តេ ឯវំ វទន្តិ—  “គច្ឆាវុសោ, តំ ចីវរំ អាហរ, មយំ តេ ឥធ ចីវរំ ករិស្សាមា”តិ. សោ តំ អាវាសំ គន្ត្វា ភិក្ខូ បុច្ឆតិ—  “កហំ មេ, អាវុសោ, ចីវរបដិវីសោ”តិ? តេ ឯវំ វទន្តិ—  “អយំ តេ, អាវុសោ, ចីវរបដិវីសោ”តិ. សោ តំ ចីវរំ អាទាយ តំ អាវាសំ គច្ឆតិ. តមេនំ អន្តរាមគ្គេ ភិក្ខូ បុច្ឆន្តិ—  “អាវុសោ, កហំ គមិស្សសី”តិ? សោ ឯវំ វទេតិ—  “អមុកំ នាម អាវាសំ គមិស្សាមិ, តត្ថ មេ ភិក្ខូ ចីវរំ ករិស្សន្តី”តិ. តេ ឯវំ វទន្តិ—  “អលំ, អាវុសោ, មា អគមាសិ, មយំ តេ ឥធ ចីវរំ ករិស្សាមា”តិ. តស្ស ឯវំ ហោតិ—  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (5)
</Paragraph>

<Paragraph number="1513" book="vi-maha">
ភិក្ខុ អត្ថតកថិនោ ទិសង្គមិកោ បក្កមតិ …បេ…  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (6)
</Paragraph>

</Division>
<Division number="323" book="vi-maha">

<Paragraph number="1514" book="vi-maha">
ភិក្ខុ អត្ថតកថិនោ ទិសង្គមិកោ បក្កមតិ ចីវរបដិវីសំ អបវិលាយមានោ. តមេនំ ទិសំគតំ ភិក្ខូ បុច្ឆន្តិ—  “កហំ ត្វំ, អាវុសោ, វស្សំវុដ្ឋោ, កត្ថ ច តេ ចីវរបដិវីសោ”តិ? សោ ឯវំ វទេតិ—  “អមុកស្មឹ អាវាសេ វស្សំវុដ្ឋោម្ហិ, តត្ថ ច មេ ចីវរបដិវីសោ”តិ. តេ ឯវំ វទន្តិ—  “គច្ឆាវុសោ, តំ ចីវរំ អាហរ, មយំ តេ ឥធ ចីវរំ ករិស្សាមា”តិ. សោ តំ អាវាសំ គន្ត្វា ភិក្ខូ បុច្ឆតិ—  “កហំ មេ, អាវុសោ, ចីវរបដិវីសោ”តិ? តេ ឯវំ វទន្តិ—  “អយំ តេ, អាវុសោ, ចីវរបដិវីសោ”តិ. សោ តំ ចីវរំ អាទាយ តំ អាវាសំ គច្ឆតិ. តស្ស តំ អាវាសំ គតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (7)
</Paragraph>

<Paragraph number="1515" book="vi-maha">
ភិក្ខុ អត្ថតកថិនោ ទិសង្គមិកោ បក្កមតិ …បេ…  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (8)
</Paragraph>

<Paragraph number="1516" book="vi-maha">
ភិក្ខុ អត្ថតកថិនោ ទិសង្គមិកោ បក្កមតិ …បេ…  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (9)

</Paragraph>
</Division>

<Paragraph number="1517" type="center" book="vi-maha">
អបវិលាយននវកំ និដ្ឋិតំ.
</Paragraph>