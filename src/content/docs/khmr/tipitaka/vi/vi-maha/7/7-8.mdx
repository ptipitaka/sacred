---
title: "7.8 វិប្បកតសមាទាយបន្នរសក"
tableOfContents: false
sidebar:
  order: 13
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="317" book="vi-maha">

<Paragraph number="1450" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (1)
</Paragraph>

<Paragraph number="1451" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ. តស្ស ពហិសីមគតស្ស ឯវំ ហោតិ—  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (2)
</Paragraph>

<Paragraph number="1452" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (3)

</Paragraph>
</Division>

<Paragraph number="1453" type="center" book="vi-maha">
តិកំ. (1)


</Paragraph>

<Paragraph number="1454" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (4)
</Paragraph>

<Paragraph number="1455" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “នេវិមំ ចីវរំ ការេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (5)
</Paragraph>

<Paragraph number="1456" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (6)

</Paragraph>

<Paragraph number="1457" type="center" book="vi-maha">
តិកំ. (2)


</Paragraph>

<Paragraph number="1458" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ អនធិដ្ឋិតេន; នេវស្ស ហោតិ—  “បច្ចេស្សន៑”តិ, ន បនស្ស ហោតិ—  “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (7)
</Paragraph>

<Paragraph number="1459" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ អនធិដ្ឋិតេន; នេវស្ស ហោតិ—  “បច្ចេស្សន៑”តិ, ន បនស្ស ហោតិ—  “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (8)
</Paragraph>

<Paragraph number="1460" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ អនធិដ្ឋិតេន; នេវស្ស ហោតិ—  “បច្ចេស្សន៑”តិ, ន បនស្ស ហោតិ—  “ន បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (9)

</Paragraph>

<Paragraph number="1461" type="center" book="vi-maha">
តិកំ. (3)


</Paragraph>

<Paragraph number="1462" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ “បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស ភិក្ខុនោ និដ្ឋានន្តិកោ កថិនុទ្ធារោ. (10)
</Paragraph>

<Paragraph number="1463" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ “បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “នេវិមំ ចីវរំ ការេស្សំ, ន បច្ចេស្សន៑”តិ. តស្ស ភិក្ខុនោ សន្និដ្ឋានន្តិកោ កថិនុទ្ធារោ. (11)
</Paragraph>

<Paragraph number="1464" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ “បច្ចេស្សន៑”តិ. តស្ស ពហិសីមគតស្ស ឯវំ ហោតិ—  “ឥធេវិមំ ចីវរំ ការេស្សំ, ន បច្ចេស្សន៑”តិ. សោ តំ ចីវរំ ការេតិ. តស្ស តំ ចីវរំ កយិរមានំ នស្សតិ. តស្ស ភិក្ខុនោ នាសនន្តិកោ កថិនុទ្ធារោ. (12)
</Paragraph>

<Paragraph number="1465" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ “បច្ចេស្សន៑”តិ. សោ ពហិសីមគតោ តំ ចីវរំ ការេតិ. សោ កតចីវរោ សុណាតិ—  “ឧព្ភតំ កិរ តស្មឹ អាវាសេ កថិនន៑”តិ. តស្ស ភិក្ខុនោ សវនន្តិកោ កថិនុទ្ធារោ. (13)
</Paragraph>

<Paragraph number="1466" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ “បច្ចេស្សន៑”តិ. សោ ពហិសីមគតោ តំ ចីវរំ ការេតិ. សោ កតចីវរោ—  “បច្ចេស្សំ បច្ចេស្សន៑”តិ ពហិទ្ធា កថិនុទ្ធារំ វីតិនាមេតិ. តស្ស ភិក្ខុនោ សីមាតិក្កន្តិកោ កថិនុទ្ធារោ. (14)
</Paragraph>

<Paragraph number="1467" book="vi-maha">
ភិក្ខុ អត្ថតកថិនោ វិប្បកតចីវរំ សមាទាយ បក្កមតិ “បច្ចេស្សន៑”តិ. សោ ពហិសីមគតោ តំ ចីវរំ ការេតិ. សោ កតចីវរោ “បច្ចេស្សំ បច្ចេស្សន៑”តិ សម្ភុណាតិ កថិនុទ្ធារំ. តស្ស ភិក្ខុនោ សហ ភិក្ខូហិ កថិនុទ្ធារោ. (15)

</Paragraph>

<Paragraph number="1468" type="center" book="vi-maha">
ឆក្កំ.

  
សមាទាយបន្នរសកំ.

  
អាទាយភាណវារោ.
</Paragraph>