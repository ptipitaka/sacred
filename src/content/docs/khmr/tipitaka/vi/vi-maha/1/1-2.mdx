---
title: "1.2 អជបាលកថា"
tableOfContents: false
sidebar:
  order: 12
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="4" book="vi-maha">

<Paragraph number="14" book="vi-maha">
អថ ខោ ភគវា សត្តាហស្ស អច្ចយេន តម្ហា សមាធិម្ហា វុដ្ឋហិត្វា ពោធិរុក្ខមូលា យេន អជបាលនិគ្រោធោ តេនុបសង្កមិ, ឧបសង្កមិត្វា អជបាលនិគ្រោធមូលេ សត្តាហំ ឯកបល្លង្កេន និសីទិ វិមុត្តិសុខបដិសំវេទី. អថ ខោ អញ្ញតរោ ហុំហុង្កជាតិកោ ព្រាហ្មណោ យេន ភគវា តេនុបសង្កមិ. ឧបសង្កមិត្វា ភគវតា សទ្ធឹ សម្មោទិ. សម្មោទនីយំ កថំ សារណីយំ វីតិសារេត្វា ឯកមន្តំ អដ្ឋាសិ. ឯកមន្តំ ឋិតោ ខោ សោ ព្រាហ្មណោ ភគវន្តំ ឯតទវោច—  “កិត្តាវតា នុ ខោ, ភោ គោតម, ព្រាហ្មណោ ហោតិ, កតមេ ច បន ព្រាហ្មណករណា ធម្មា”តិ? អថ ខោ ភគវា ឯតមត្ថំ វិទិត្វា តាយំ វេលាយំ ឥមំ ឧទានំ ឧទានេសិ—
</Paragraph>

<Paragraph number="15" type="verses" book="vi-maha">
_“យោ ព្រាហ្មណោ ពាហិតបាបធម្មោ,_  
_និហុំហុង្កោ និក្កសាវោ យតត្តោ;_  
_វេទន្តគូ វុសិតព្រហ្មចរិយោ,_  
_ធម្មេន សោ ព្រហ្មវាទំ វទេយ្យ;_  
_យស្សុស្សទា នត្ថិ កុហិញ្ចិ លោកេ”តិ._  


</Paragraph>
</Division>

<Paragraph number="16" type="center" book="vi-maha">
អជបាលកថា និដ្ឋិតា.
</Paragraph>