---
title: "1.35 កម្មារភណ្ឌុវត្ថុ"
tableOfContents: false
sidebar:
  order: 29
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="98" book="vi-maha">

<Paragraph number="436" book="vi-maha">
តេន ខោ បន សមយេន អញ្ញតរោ កម្មារភណ្ឌុ មាតាបិតូហិ សទ្ធឹ ភណ្ឌិត្វា អារាមំ គន្ត្វា ភិក្ខូសុ បព្ពជិតោ ហោតិ. អថ ខោ តស្ស កម្មារភណ្ឌុស្ស មាតាបិតរោ តំ កម្មារភណ្ឌុំ វិចិនន្តា អារាមំ គន្ត្វា ភិក្ខូ បុច្ឆឹសុ—  “អបិ, ភន្តេ, ឯវរូបំ ទារកំ បស្សេយ្យាថា”តិ? ភិក្ខូ អជានំយេវ អាហំសុ—  “ន ជានាមា”តិ, អបស្សំយេវ អាហំសុ—  “ន បស្សាមា”តិ. អថ ខោ តស្ស កម្មារភណ្ឌុស្ស មាតាបិតរោ តំ កម្មារភណ្ឌុំ វិចិនន្តា ភិក្ខូសុ បព្ពជិតំ ទិស្វា ឧជ្ឈាយន្តិ ខិយ្យន្តិ វិបាចេន្តិ—  “អលជ្ជិនោ ឥមេ សមណា សក្យបុត្តិយា, ទុស្សីលា មុសាវាទិនោ. ជានំយេវ អាហំសុ—  ‘ន ជានាមា’តិ, បស្សំយេវ អាហំសុ—  ‘ន បស្សាមា’តិ. អយំ ទារកោ ភិក្ខូសុ បព្ពជិតោ”តិ. អស្សោសុំ ខោ ភិក្ខូ តស្ស កម្មារភណ្ឌុស្ស មាតាបិតូនំ ឧជ្ឈាយន្តានំ ខិយ្យន្តានំ វិបាចេន្តានំ. អថ ខោ តេ ភិក្ខូ ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, សំឃំ អបលោកេតុំ ភណ្ឌុកម្មាយា”តិ.
</Paragraph>
</Division>