---
title: "1.8 មារកថា"
tableOfContents: false
sidebar:
  order: 65
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="32" book="vi-maha">

<Paragraph number="131" book="vi-maha">
អថ ខោ ភគវា តេ ភិក្ខូ អាមន្តេសិ—  “មុត្តាហំ, ភិក្ខវេ, សព្ពបាសេហិ, យេ ទិព្ពា យេ ច មានុសា. តុម្ហេបិ, ភិក្ខវេ, មុត្តា សព្ពបាសេហិ, យេ ទិព្ពា យេ ច មានុសា. ចរថ, ភិក្ខវេ, ចារិកំ ពហុជនហិតាយ ពហុជនសុខាយ លោកានុកម្បាយ អត្ថាយ ហិតាយ សុខាយ ទេវមនុស្សានំ. មា ឯកេន ទ្វេ អគមិត្ថ. ទេសេថ, ភិក្ខវេ, ធម្មំ អាទិកល្យាណំ មជ្ឈេកល្យាណំ បរិយោសានកល្យាណំ សាត្ថំ សព្យញ្ជនំ កេវលបរិបុណ្ណំ បរិសុទ្ធំ ព្រហ្មចរិយំ បកាសេថ. សន្តិ សត្តា អប្បរជក្ខជាតិកា, អស្សវនតា ធម្មស្ស បរិហាយន្តិ, ភវិស្សន្តិ ធម្មស្ស អញ្ញាតារោ. អហម្បិ, ភិក្ខវេ, យេន ឧរុវេលា សេនានិគមោ តេនុបសង្កមិស្សាមិ ធម្មទេសនាយា”តិ.
</Paragraph>

</Division>
<Division number="33" book="vi-maha">

<Paragraph number="132" book="vi-maha">
អថ ខោ មារោ បាបិមា យេន ភគវា តេនុបសង្កមិ, ឧបសង្កមិត្វា ភគវន្តំ គាថាយ អជ្ឈភាសិ—
</Paragraph>

<Paragraph number="133" type="verses" book="vi-maha">
_“ពទ្ធោសិ សព្ពបាសេហិ,_  
_យេ ទិព្ពា យេ ច មានុសា;_  
_មហាពន្ធនពទ្ធោសិ,_  
_ន មេ សមណ មោក្ខសី”តិ._  

</Paragraph>

<Paragraph number="134" type="verses" book="vi-maha">
_“មុត្តាហំ សព្ពបាសេហិ,_  
_យេ ទិព្ពា យេ ច មានុសា;_  
_មហាពន្ធនមុត្តោម្ហិ,_  
_និហតោ ត្វមសិ អន្តកា”តិ._  

</Paragraph>

<Paragraph number="135" type="verses" book="vi-maha">
_“អន្តលិក្ខចរោ បាសោ,_  
_យ្វាយំ ចរតិ មានសោ;_  
_តេន តំ ពាធយិស្សាមិ,_  
_ន មេ សមណ មោក្ខសី”តិ._  

</Paragraph>

<Paragraph number="136" type="verses" book="vi-maha">
_“រូបា សទ្ទា រសា គន្ធា,_  
_ផោដ្ឋព្ពា ច មនោរមា;_  
_ឯត្ថ មេ វិគតោ ឆន្ទោ,_  
_និហតោ ត្វមសិ អន្តកា”តិ._  

</Paragraph>

<Paragraph number="137" book="vi-maha">
អថ ខោ មារោ បាបិមា—  “ជានាតិ មំ ភគវា, ជានាតិ មំ សុគតោ”តិ ទុក្ខី ទុម្មនោ តត្ថេវន្តរធាយីតិ.

</Paragraph>
</Division>

<Paragraph number="138" type="center" book="vi-maha">
មារកថា និដ្ឋិតា.
</Paragraph>