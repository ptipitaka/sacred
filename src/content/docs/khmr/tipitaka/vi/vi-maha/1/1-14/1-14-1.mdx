---
title: "1.14.1 អភិញ្ញាតានំបព្ពជ្ជា"
tableOfContents: false
sidebar:
  order: 1
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="63" book="vi-maha">

<Paragraph number="239" book="vi-maha">
តេន ខោ បន សមយេន អភិញ្ញាតា អភិញ្ញាតា មាគធិកា កុលបុត្តា ភគវតិ ព្រហ្មចរិយំ ចរន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “អបុត្តកតាយ បដិបន្នោ សមណោ គោតមោ, វេធព្យាយ បដិបន្នោ សមណោ គោតមោ, កុលុបច្ឆេទាយ បដិបន្នោ សមណោ គោតមោ, ឥទានិ អនេន ជដិលសហស្សំ បព្ពាជិតំ, ឥមានិ ច អឌ្ឍតេយ្យានិ បរិព្ពាជកសតានិ សញ្ចយានិ បព្ពាជិតានិ. ឥមេ ច អភិញ្ញាតា អភិញ្ញាតា មាគធិកា កុលបុត្តា សមណេ គោតមេ ព្រហ្មចរិយំ ចរន្តី”តិ. អបិស្សុ ភិក្ខូ ទិស្វា ឥមាយ គាថាយ ចោទេន្តិ—
</Paragraph>

<Paragraph number="240" type="verses" book="vi-maha">
_“អាគតោ ខោ មហាសមណោ,_  
_មាគធានំ គិរិព្ពជំ;_  
_សព្ពេ សញ្ចយេ នេត្វាន,_  
_កំសុ ទានិ នយិស្សតី”តិ._  

</Paragraph>

<Paragraph number="241" book="vi-maha">
អស្សោសុំ ខោ ភិក្ខូ តេសំ មនុស្សានំ ឧជ្ឈាយន្តានំ ខិយ្យន្តានំ វិបាចេន្តានំ. អថ ខោ តេ ភិក្ខូ ភគវតោ ឯតមត្ថំ អារោចេសុំ …បេ…  “ន, ភិក្ខវេ, សោ សទ្ទោ ចិរំ ភវិស្សតិ, សត្តាហមេវ ភវិស្សតិ, សត្តាហស្ស អច្ចយេន អន្តរធាយិស្សតិ. តេន ហិ, ភិក្ខវេ, យេ តុម្ហេ ឥមាយ គាថាយ ចោទេន្តិ—
</Paragraph>

<Paragraph number="242" type="verses" book="vi-maha">
_‘អាគតោ ខោ មហាសមណោ,_  
_មាគធានំ គិរិព្ពជំ;_  
_សព្ពេ សញ្ចយេ នេត្វាន,_  
_កំសុ ទានិ នយិស្សតី’តិ._  

</Paragraph>

<Paragraph number="243" book="vi-maha">
តេ តុម្ហេ ឥមាយ គាថាយ បដិចោទេថ—
</Paragraph>

<Paragraph number="244" type="verses" book="vi-maha">
_‘នយន្តិ វេ មហាវីរា,_  
_សទ្ធម្មេន តថាគតា;_  
_ធម្មេន នយមានានំ,_  
_កា ឧសូយា វិជានតន៑’”តិ._  

</Paragraph>

<Paragraph number="245" book="vi-maha">
តេន ខោ បន សមយេន មនុស្សា ភិក្ខូ ទិស្វា ឥមាយ គាថាយ ចោទេន្តិ—
</Paragraph>

<Paragraph number="246" type="verses" book="vi-maha">
_“អាគតោ ខោ មហាសមណោ,_  
_មាគធានំ គិរិព្ពជំ;_  
_សព្ពេ សញ្ចយេ នេត្វាន,_  
_កំសុ ទានិ នយិស្សតី”តិ._  

</Paragraph>

<Paragraph number="247" book="vi-maha">
ភិក្ខូ តេ មនុស្សេ ឥមាយ គាថាយ បដិចោទេន្តិ—
</Paragraph>

<Paragraph number="248" type="verses" book="vi-maha">
_“នយន្តិ វេ មហាវីរា,_  
_សទ្ធម្មេន តថាគតា;_  
_ធម្មេន នយមានានំ,_  
_កា ឧសូយា វិជានតន៑”តិ._  

</Paragraph>

<Paragraph number="249" book="vi-maha">
មនុស្សា ធម្មេន កិរ សមណា សក្យបុត្តិយា នេន្តិ នោ អធម្មេនាតិ សត្តាហមេវ សោ សទ្ទោ អហោសិ, សត្តាហស្ស អច្ចយេន អន្តរធាយិ.

</Paragraph>
</Division>

<Paragraph number="250" type="center" book="vi-maha">
សារិបុត្តមោគ្គល្លានបព្ពជ្ជាកថា និដ្ឋិតា.

  
ចតុត្ថភាណវារោ និដ្ឋិតោ.
</Paragraph>