---
title: "1.5 ព្រហ្មយាចនកថា"
tableOfContents: false
sidebar:
  order: 45
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="7" book="vi-maha">

<Paragraph number="25" book="vi-maha">
អថ ខោ ភគវា សត្តាហស្ស អច្ចយេន តម្ហា សមាធិម្ហា វុដ្ឋហិត្វា រាជាយតនមូលា យេន អជបាលនិគ្រោធោ តេនុបសង្កមិ. តត្រ សុទំ ភគវា អជបាលនិគ្រោធមូលេ វិហរតិ. អថ ខោ ភគវតោ រហោគតស្ស បដិសល្លីនស្ស ឯវំ ចេតសោ បរិវិតក្កោ ឧទបាទិ—  “អធិគតោ ខោ ម្យាយំ ធម្មោ គម្ភីរោ ទុទ្ទសោ ទុរនុពោធោ សន្តោ បណីតោ អតក្កាវចរោ និបុណោ បណ្ឌិតវេទនីយោ. អាលយរាមា ខោ បនាយំ បជា អាលយរតា អាលយសម្មុទិតា. អាលយរាមាយ ខោ បន បជាយ អាលយរតាយ អាលយសម្មុទិតាយ ទុទ្ទសំ ឥទំ ឋានំ យទិទំ ឥទប្បច្ចយតាបដិច្ចសមុប្បាទោ; ឥទម្បិ ខោ ឋានំ សុទុទ្ទសំ យទិទំ សព្ពសង្ខារសមថោ សព្ពូបធិបដិនិស្សគ្គោ តណ្ហាក្ខយោ វិរាគោ និរោធោ និព្ពានំ. អហញ្ចេវ ខោ បន ធម្មំ ទេសេយ្យំ, បរេ ច មេ ន អាជានេយ្យុំ, សោ មមស្ស កិលមថោ, សា មមស្ស វិហេសា”តិ. អបិស្សុ ភគវន្តំ ឥមា អនច្ឆរិយា គាថាយោ បដិភំសុ បុព្ពេ អស្សុតបុព្ពា—
</Paragraph>

<Paragraph number="26" type="verses" book="vi-maha">
_“កិច្ឆេន មេ អធិគតំ,_  
_ហលំ ទានិ បកាសិតុំ;_  
_រាគទោសបរេតេហិ,_  
_នាយំ ធម្មោ សុសម្ពុធោ._  

</Paragraph>

<Paragraph number="27" type="verses" book="vi-maha">
_បដិសោតគាមឹ និបុណំ,_  
_គម្ភីរំ ទុទ្ទសំ អណុំ;_  
_រាគរត្តា ន ទក្ខន្តិ,_  
_តមោខន្ធេន អាវុដា”តិ._  

</Paragraph>

<Paragraph number="28" book="vi-maha">
ឥតិហ ភគវតោ បដិសញ្ចិក្ខតោ អប្បោស្សុក្កតាយ ចិត្តំ នមតិ, នោ ធម្មទេសនាយ.
</Paragraph>

</Division>
<Division number="8" book="vi-maha">

<Paragraph number="29" book="vi-maha">
អថ ខោ ព្រហ្មុនោ សហម្បតិស្ស ភគវតោ ចេតសា ចេតោបរិវិតក្កមញ្ញាយ ឯតទហោសិ—  “នស្សតិ វត ភោ លោកោ, វិនស្សតិ វត ភោ លោកោ, យត្រ ហិ នាម តថាគតស្ស អរហតោ សម្មាសម្ពុទ្ធស្ស អប្បោស្សុក្កតាយ ចិត្តំ នមតិ, នោ ធម្មទេសនាយា”តិ. អថ ខោ ព្រហ្មា សហម្បតិ—  សេយ្យថាបិ នាម ពលវា បុរិសោ សមិញ្ជិតំ វា ពាហំ បសារេយ្យ, បសារិតំ វា ពាហំ សមិញ្ជេយ្យ; ឯវមេវ—  ព្រហ្មលោកេ អន្តរហិតោ ភគវតោ បុរតោ បាតុរហោសិ. អថ ខោ ព្រហ្មា សហម្បតិ ឯកំសំ ឧត្តរាសង្គំ ករិត្វា ទក្ខិណជាណុមណ្ឌលំ បថវិយំ និហន្ត្វា យេន ភគវា តេនញ្ជលឹ បណាមេត្វា ភគវន្តំ ឯតទវោច—  “ទេសេតុ, ភន្តេ, ភគវា ធម្មំ, ទេសេតុ សុគតោ ធម្មំ. សន្តិ សត្តា អប្បរជក្ខជាតិកា, អស្សវនតា ធម្មស្ស បរិហាយន្តិ, ភវិស្សន្តិ ធម្មស្ស អញ្ញាតារោ”តិ. ឥទមវោច ព្រហ្មា សហម្បតិ, ឥទំ វត្វាន អថាបរំ ឯតទវោច—
</Paragraph>

<Paragraph number="30" type="verses" book="vi-maha">
_“បាតុរហោសិ មគធេសុ បុព្ពេ,_  
_ធម្មោ អសុទ្ធោ សមលេហិ ចិន្តិតោ;_  
_អបាបុរេតំ អមតស្ស ទ្វារំ,_  
_សុណន្តុ ធម្មំ វិមលេនានុពុទ្ធំ._  

</Paragraph>

<Paragraph number="31" type="verses" book="vi-maha">
_សេលេ យថា បព្ពតមុទ្ធនិដ្ឋិតោ,_  
_យថាបិ បស្សេ ជនតំ សមន្តតោ;_  
_តថូបមំ ធម្មមយំ សុមេធ,_  
_បាសាទមារុយ្ហ សមន្តចក្ខុ;_  
_សោកាវតិណ្ណំ ជនតមបេតសោកោ,_  
_អវេក្ខស្សុ ជាតិជរាភិភូតំ._  

</Paragraph>

<Paragraph number="32" type="verses" book="vi-maha">
ឧដ្ឋេហិ វីរ វិជិតសង្គាម,_  
_សត្ថវាហ អណណ វិចរ លោកេ;_  
_ទេសស្សុ ភគវា ធម្មំ,_  
_អញ្ញាតារោ ភវិស្សន្តី”តិ._  

</Paragraph>

<Paragraph number="33" book="vi-maha">
ឯវំ វុត្តេ, ភគវា ព្រហ្មានំ សហម្បតឹ ឯតទវោច—  “មយ្ហម្បិ ខោ, ព្រហ្មេ, ឯតទហោសិ—  ‘អធិគតោ ខោ ម្យាយំ ធម្មោ គម្ភីរោ ទុទ្ទសោ ទុរនុពោធោ សន្តោ បណីតោ អតក្កាវចរោ និបុណោ បណ្ឌិតវេទនីយោ. អាលយរាមា ខោ បនាយំ បជា អាលយរតា អាលយសម្មុទិតា. អាលយរាមាយ ខោ បន បជាយ អាលយរតាយ អាលយសម្មុទិតាយ ទុទ្ទសំ ឥទំ ឋានំ យទិទំ ឥទប្បច្ចយតាបដិច្ចសមុប្បាទោ; ឥទម្បិ ខោ ឋានំ សុទុទ្ទសំ យទិទំ សព្ពសង្ខារសមថោ សព្ពូបធិបដិនិស្សគ្គោ តណ្ហាក្ខយោ វិរាគោ និរោធោ និព្ពានំ. អហញ្ចេវ ខោ បន ធម្មំ ទេសេយ្យំ, បរេ ច មេ ន អាជានេយ្យុំ, សោ មមស្ស កិលមថោ, សា មមស្ស វិហេសា’តិ. អបិស្សុ មំ, ព្រហ្មេ, ឥមា អនច្ឆរិយា គាថាយោ បដិភំសុ បុព្ពេ អស្សុតបុព្ពា—
</Paragraph>

<Paragraph number="34" type="verses" book="vi-maha">
_‘កិច្ឆេន មេ អធិគតំ,_  
_ហលំ ទានិ បកាសិតុំ;_  
_រាគទោសបរេតេហិ,_  
_នាយំ ធម្មោ សុសម្ពុធោ._  

</Paragraph>

<Paragraph number="35" type="verses" book="vi-maha">
_បដិសោតគាមឹ និបុណំ,_  
_គម្ភីរំ ទុទ្ទសំ អណុំ;_  
_រាគរត្តា ន ទក្ខន្តិ,_  
_តមោខន្ធេន អាវុដា’តិ._  

</Paragraph>

<Paragraph number="36" book="vi-maha">
ឥតិហ មេ, ព្រហ្មេ, បដិសញ្ចិក្ខតោ អប្បោស្សុក្កតាយ ចិត្តំ នមតិ នោ ធម្មទេសនាយា”តិ.
</Paragraph>

<Paragraph number="37" book="vi-maha">
ទុតិយម្បិ ខោ ព្រហ្មា សហម្បតិ ភគវន្តំ ឯតទវោច—  “ទេសេតុ, ភន្តេ, ភគវា ធម្មំ, ទេសេតុ សុគតោ ធម្មំ; សន្តិ សត្តា អប្បរជក្ខជាតិកា, អស្សវនតា ធម្មស្ស បរិហាយន្តិ, ភវិស្សន្តិ ធម្មស្ស អញ្ញាតារោ”តិ. ឥទមវោច ព្រហ្មា សហម្បតិ, ឥទំ វត្វាន អថាបរំ ឯតទវោច—
</Paragraph>

<Paragraph number="38" type="verses" book="vi-maha">
_“បាតុរហោសិ មគធេសុ បុព្ពេ,_  
_ធម្មោ អសុទ្ធោ សមលេហិ ចិន្តិតោ;_  
_អបាបុរេតំ អមតស្ស ទ្វារំ,_  
_សុណន្តុ ធម្មំ វិមលេនានុពុទ្ធំ._  

</Paragraph>

<Paragraph number="39" type="verses" book="vi-maha">
_សេលេ យថា បព្ពតមុទ្ធនិដ្ឋិតោ,_  
_យថាបិ បស្សេ ជនតំ សមន្តតោ;_  
_តថូបមំ ធម្មមយំ សុមេធ,_  
_បាសាទមារុយ្ហ សមន្តចក្ខុ;_  
_សោកាវតិណ្ណំ ជនតមបេតសោកោ,_  
_អវេក្ខស្សុ ជាតិជរាភិភូតំ._  

</Paragraph>

<Paragraph number="40" type="verses" book="vi-maha">
ឧដ្ឋេហិ វីរ វិជិតសង្គាម,_  
_សត្ថវាហ អណណ វិចរ លោកេ;_  
_ទេសស្សុ ភគវា ធម្មំ,_  
_អញ្ញាតារោ ភវិស្សន្តី”តិ._  

</Paragraph>

<Paragraph number="41" book="vi-maha">
ទុតិយម្បិ ខោ ភគវា ព្រហ្មានំ សហម្បតឹ ឯតទវោច—  “មយ្ហម្បិ ខោ, ព្រហ្មេ, ឯតទហោសិ—  ‘អធិគតោ ខោ ម្យាយំ ធម្មោ គម្ភីរោ ទុទ្ទសោ ទុរនុពោធោ សន្តោ បណីតោ អតក្កាវចរោ និបុណោ បណ្ឌិតវេទនីយោ. អាលយរាមា ខោ បនាយំ បជា អាលយរតា អាលយសម្មុទិតា. អាលយរាមាយ ខោ បន បជាយ អាលយរតាយ អាលយសម្មុទិតាយ ទុទ្ទសំ ឥទំ ឋានំ យទិទំ ឥទប្បច្ចយតាបដិច្ចសមុប្បាទោ; ឥទម្បិ ខោ ឋានំ សុទុទ្ទសំ យទិទំ សព្ពសង្ខារសមថោ សព្ពូបធិបដិនិស្សគ្គោ តណ្ហាក្ខយោ វិរាគោ និរោធោ និព្ពានំ. អហញ្ចេវ ខោ បន ធម្មំ ទេសេយ្យំ, បរេ ច មេ ន អាជានេយ្យុំ, សោ មមស្ស កិលមថោ, សា មមស្ស វិហេសា’តិ. អបិស្សុ មំ, ព្រហ្មេ, ឥមា អនច្ឆរិយា គាថាយោ បដិភំសុ បុព្ពេ អស្សុតបុព្ពា—
</Paragraph>

<Paragraph number="42" type="verses" book="vi-maha">
_‘កិច្ឆេន មេ អធិគតំ,_  
_ហលំ ទានិ បកាសិតុំ;_  
_រាគទោសបរេតេហិ,_  
_នាយំ ធម្មោ សុសម្ពុធោ._  

</Paragraph>

<Paragraph number="43" type="verses" book="vi-maha">
_បដិសោតគាមឹ និបុណំ,_  
_គម្ភីរំ ទុទ្ទសំ អណុំ;_  
_រាគរត្តា ន ទក្ខន្តិ,_  
_តមោខន្ធេន អាវុដា’តិ._  

</Paragraph>

<Paragraph number="44" book="vi-maha">
ឥតិហ មេ, ព្រហ្មេ, បដិសញ្ចិក្ខតោ អប្បោស្សុក្កតាយ ចិត្តំ នមតិ, នោ ធម្មទេសនាយា”តិ.
</Paragraph>

<Paragraph number="45" book="vi-maha">
តតិយម្បិ ខោ ព្រហ្មា សហម្បតិ ភគវន្តំ ឯតទវោច—  “ទេសេតុ, ភន្តេ, ភគវា ធម្មំ, ទេសេតុ សុគតោ ធម្មំ. សន្តិ សត្តា អប្បរជក្ខជាតិកា, អស្សវនតា ធម្មស្ស បរិហាយន្តិ, ភវិស្សន្តិ ធម្មស្ស អញ្ញាតារោ”តិ. ឥទមវោច ព្រហ្មា សហម្បតិ, ឥទំ វត្វាន អថាបរំ ឯតទវោច—
</Paragraph>

<Paragraph number="46" type="verses" book="vi-maha">
_“បាតុរហោសិ មគធេសុ បុព្ពេ,_  
_ធម្មោ អសុទ្ធោ សមលេហិ ចិន្តិតោ;_  
_អបាបុរេតំ អមតស្ស ទ្វារំ,_  
_សុណន្តុ ធម្មំ វិមលេនានុពុទ្ធំ._  

</Paragraph>

<Paragraph number="47" type="verses" book="vi-maha">
_សេលេ យថា បព្ពតមុទ្ធនិដ្ឋិតោ,_  
_យថាបិ បស្សេ ជនតំ សមន្តតោ;_  
_តថូបមំ ធម្មមយំ សុមេធ,_  
_បាសាទមារុយ្ហ សមន្តចក្ខុ;_  
_សោកាវតិណ្ណំ ជនតមបេតសោកោ,_  
_អវេក្ខស្សុ ជាតិជរាភិភូតំ._  

</Paragraph>

<Paragraph number="48" type="verses" book="vi-maha">
ឧដ្ឋេហិ វីរ វិជិតសង្គាម,_  
_សត្ថវាហ អណណ វិចរ លោកេ;_  
_ទេសស្សុ ភគវា ធម្មំ,_  
_អញ្ញាតារោ ភវិស្សន្តី”តិ._  

</Paragraph>

</Division>
<Division number="9" book="vi-maha">

<Paragraph number="49" book="vi-maha">
អថ ខោ ភគវា ព្រហ្មុនោ ច អជ្ឈេសនំ វិទិត្វា សត្តេសុ ច ការុញ្ញតំ បដិច្ច ពុទ្ធចក្ខុនា លោកំ វោលោកេសិ. អទ្ទសា ខោ ភគវា ពុទ្ធចក្ខុនា លោកំ វោលោកេន្តោ សត្តេ អប្បរជក្ខេ មហារជក្ខេ តិក្ខិន្ទ្រិយេ មុទិន្ទ្រិយេ ស្វាការេ ទ្វាការេ សុវិញ្ញាបយេ ទុវិញ្ញាបយេ, អប្បេកច្ចេ បរលោកវជ្ជភយទស្សាវិនេ វិហរន្តេ, អប្បេកច្ចេ ន បរលោកវជ្ជភយទស្សាវិនេ វិហរន្តេ. សេយ្យថាបិ នាម ឧប្បលិនិយំ វា បទុមិនិយំ វា បុណ្ឌរីកិនិយំ វា អប្បេកច្ចានិ ឧប្បលានិ វា បទុមានិ វា បុណ្ឌរីកានិ វា ឧទកេ ជាតានិ ឧទកេ សំវឌ្ឍានិ ឧទកានុគ្គតានិ អន្តោ និមុគ្គបោសីនិ, អប្បេកច្ចានិ ឧប្បលានិ វា បទុមានិ វា បុណ្ឌរីកានិ វា ឧទកេ ជាតានិ ឧទកេ សំវឌ្ឍានិ សមោទកំ ឋិតានិ, អប្បេកច្ចានិ ឧប្បលានិ វា បទុមានិ វា បុណ្ឌរីកានិ វា ឧទកេ ជាតានិ ឧទកេ សំវឌ្ឍានិ ឧទកំ អច្ចុគ្គម្ម ឋិតានិ អនុបលិត្តានិ ឧទកេន; ឯវមេវំ ភគវា ពុទ្ធចក្ខុនា លោកំ វោលោកេន្តោ អទ្ទស សត្តេ អប្បរជក្ខេ មហារជក្ខេ តិក្ខិន្ទ្រិយេ មុទិន្ទ្រិយេ ស្វាការេ ទ្វាការេ សុវិញ្ញាបយេ ទុវិញ្ញាបយេ, អប្បេកច្ចេ បរលោកវជ្ជភយទស្សាវិនេ វិហរន្តេ, អប្បេកច្ចេ ន បរលោកវជ្ជភយទស្សាវិនេ វិហរន្តេ; ទិស្វាន ព្រហ្មានំ សហម្បតឹ គាថាយ បច្ចភាសិ—
</Paragraph>

<Paragraph number="50" type="verses" book="vi-maha">
_“អបារុតា តេសំ អមតស្ស ទ្វារា,_  
_យេ សោតវន្តោ បមុញ្ចន្តុ សទ្ធំ;_  
_វិហឹសសញ្ញី បគុណំ ន ភាសឹ,_  
_ធម្មំ បណីតំ មនុជេសុ ព្រហ្មេ”តិ._  

</Paragraph>

<Paragraph number="51" book="vi-maha">
អថ ខោ ព្រហ្មា សហម្បតិ—  “កតាវកាសោ ខោម្ហិ ភគវតា ធម្មទេសនាយា”តិ ភគវន្តំ អភិវាទេត្វា បទក្ខិណំ កត្វា តត្ថេវន្តរធាយិ.

</Paragraph>
</Division>

<Paragraph number="52" type="center" book="vi-maha">
ព្រហ្មយាចនកថា និដ្ឋិតា.
</Paragraph>