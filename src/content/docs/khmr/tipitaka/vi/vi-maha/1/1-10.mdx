---
title: "1.10 ទុតិយមារកថា"
tableOfContents: false
sidebar:
  order: 2
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="35" book="vi-maha">

<Paragraph number="147" book="vi-maha">
អថ ខោ ភគវា វស្សំវុដ្ឋោ ភិក្ខូ អាមន្តេសិ—  “មយ្ហំ ខោ, ភិក្ខវេ, យោនិសោ មនសិការា យោនិសោ សម្មប្បធានា អនុត្តរា វិមុត្តិ អនុប្បត្តា, អនុត្តរា វិមុត្តិ សច្ឆិកតា. តុម្ហេបិ, ភិក្ខវេ, យោនិសោ មនសិការា យោនិសោ សម្មប្បធានា អនុត្តរំ វិមុត្តឹ អនុបាបុណាថ, អនុត្តរំ វិមុត្តឹ សច្ឆិករោថា”តិ. អថ ខោ មារោ បាបិមា យេន ភគវា តេនុបសង្កមិ, ឧបសង្កមិត្វា ភគវន្តំ គាថាយ អជ្ឈភាសិ—
</Paragraph>

<Paragraph number="148" type="verses" book="vi-maha">
_“ពទ្ធោសិ មារបាសេហិ,_  
_យេ ទិព្ពា យេ ច មានុសា;_  
_មហាពន្ធនពទ្ធោសិ,_  
_ន មេ សមណ មោក្ខសី”តិ._  

</Paragraph>

<Paragraph number="149" type="verses" book="vi-maha">
_“មុត្តាហំ មារបាសេហិ,_  
_យេ ទិព្ពា យេ ច មានុសា;_  
_មហាពន្ធនមុត្តោម្ហិ,_  
_និហតោ ត្វមសិ អន្តកា”តិ._  

</Paragraph>

<Paragraph number="150" book="vi-maha">
អថ ខោ មារោ បាបិមា—  “ជានាតិ មំ ភគវា, ជានាតិ មំ សុគតោ”តិ ទុក្ខី ទុម្មនោ តត្ថេវន្តរធាយិ.

</Paragraph>
</Division>

<Paragraph number="151" type="center" book="vi-maha">
ទុតិយមារកថា និដ្ឋិតា.
</Paragraph>