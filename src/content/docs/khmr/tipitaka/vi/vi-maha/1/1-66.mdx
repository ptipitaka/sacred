---
title: "1.66 អាបត្តិយាអទស្សនេឧក្ខិត្តកវត្ថុ"
tableOfContents: false
sidebar:
  order: 63
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="130" book="vi-maha">

<Paragraph number="545" book="vi-maha">
តេន ខោ បន សមយេន អញ្ញតរោ ភិក្ខុ អាបត្តិយា អទស្សនេ ឧក្ខិត្តកោ វិព្ភមិ. សោ បុន បច្ចាគន្ត្វា ភិក្ខូ ឧបសម្បទំ យាចិ. ភគវតោ ឯតមត្ថំ អារោចេសុំ.
</Paragraph>

<Paragraph number="546" book="vi-maha">
“ឥធ បន, ភិក្ខវេ, ភិក្ខុ អាបត្តិយា អទស្សនេ ឧក្ខិត្តកោ វិព្ភមតិ. សោ បុន បច្ចាគន្ត្វា ភិក្ខូ ឧបសម្បទំ យាចតិ. សោ ឯវមស្ស វចនីយោ—  ‘បស្សិស្សសិ តំ អាបត្តិន៑’តិ? សចាហំ បស្សិស្សាមីតិ, បព្ពាជេតព្ពោ. សចាហំ ន បស្សិស្សាមីតិ, ន បព្ពាជេតព្ពោ. បព្ពាជេត្វា វត្តព្ពោ—  ‘បស្សិស្សសិ តំ អាបត្តិន៑’តិ? សចាហំ បស្សិស្សាមីតិ, ឧបសម្បាទេតព្ពោ. សចាហំ ន បស្សិស្សាមីតិ, ន ឧបសម្បាទេតព្ពោ. ឧបសម្បាទេត្វា វត្តព្ពោ—  ‘បស្សិស្សសិ តំ អាបត្តិន៑’តិ? សចាហំ បស្សិស្សាមីតិ, ឱសារេតព្ពោ. សចាហំ ន បស្សិស្សាមីតិ, ន ឱសារេតព្ពោ. ឱសារេត្វា វត្តព្ពោ—  ‘បស្សសិ តំ អាបត្តិន៑’តិ? សចេ បស្សតិ, ឥច្ចេតំ កុសលំ. នោ ចេ បស្សតិ, លព្ភមានាយ សាមគ្គិយា បុន ឧក្ខិបិតព្ពោ. អលព្ភមានាយ សាមគ្គិយា អនាបត្តិ សម្ភោគេ សំវាសេ.
</Paragraph>

<Paragraph number="547" book="vi-maha">
ឥធ បន, ភិក្ខវេ, ភិក្ខុ អាបត្តិយា អប្បដិកម្មេ ឧក្ខិត្តកោ វិព្ភមតិ. សោ បុន បច្ចាគន្ត្វា ភិក្ខូ ឧបសម្បទំ យាចតិ. សោ ឯវមស្ស វចនីយោ—  ‘បដិករិស្សសិ តំ អាបត្តិន៑’តិ? សចាហំ បដិករិស្សាមីតិ, បព្ពាជេតព្ពោ. សចាហំ ន បដិករិស្សាមីតិ, ន បព្ពាជេតព្ពោ. បព្ពាជេត្វា វត្តព្ពោ—  ‘បដិករិស្សសិ តំ អាបត្តិន៑’តិ? សចាហំ បដិករិស្សាមីតិ, ឧបសម្បាទេតព្ពោ. សចាហំ ន បដិករិស្សាមីតិ, ន ឧបសម្បាទេតព្ពោ. ឧបសម្បាទេត្វា វត្តព្ពោ—  ‘បដិករិស្សសិ តំ អាបត្តិន៑’តិ? សចាហំ បដិករិស្សាមីតិ, ឱសារេតព្ពោ. សចាហំ ន បដិករិស្សាមីតិ, ន ឱសារេតព្ពោ. ឱសារេត្វា វត្តព្ពោ—  ‘បដិករោហិ តំ អាបត្តិន៑’តិ. សចេ បដិករោតិ, ឥច្ចេតំ កុសលំ. នោ ចេ បដិករោតិ លព្ភមានាយ សាមគ្គិយា បុន ឧក្ខិបិតព្ពោ. អលព្ភមានាយ សាមគ្គិយា អនាបត្តិ សម្ភោគេ សំវាសេ.
</Paragraph>

<Paragraph number="548" book="vi-maha">
ឥធ បន, ភិក្ខវេ, ភិក្ខុ បាបិកាយ ទិដ្ឋិយា អប្បដិនិស្សគ្គេ ឧក្ខិត្តកោ វិព្ភមតិ. សោ បុន បច្ចាគន្ត្វា ភិក្ខូ ឧបសម្បទំ យាចតិ. សោ ឯវមស្ស វចនីយោ—  ‘បដិនិស្សជ្ជិស្សសិ តំ បាបិកំ ទិដ្ឋិន៑’តិ? សចាហំ បដិនិស្សជ្ជិស្សាមីតិ, បព្ពាជេតព្ពោ. សចាហំ ន បដិនិស្សជ្ជិស្សាមីតិ, ន បព្ពាជេតព្ពោ. បព្ពាជេត្វា វត្តព្ពោ—  ‘បដិនិស្សជ្ជិស្សសិ តំ បាបិកំ ទិដ្ឋិន៑’តិ? សចាហំ បដិនិស្សជ្ជិស្សាមីតិ, ឧបសម្បាទេតព្ពោ. សចាហំ ន បដិនិស្សជ្ជិស្សាមីតិ, ន ឧបសម្បាទេតព្ពោ. ឧបសម្បាទេត្វា វត្តព្ពោ—  ‘បដិនិស្សជ្ជិស្សសិ តំ បាបិកំ ទិដ្ឋិន៑’តិ? សចាហំ បដិនិស្សជ្ជិស្សាមីតិ, ឱសារេតព្ពោ. សចាហំ ន បដិនិស្សជ្ជិស្សាមីតិ, ន ឱសារេតព្ពោ. ឱសារេត្វា វត្តព្ពោ—  ‘បដិនិស្សជ្ជេហិ តំ បាបិកំ ទិដ្ឋិន៑’តិ. សចេ បដិនិស្សជ្ជតិ, ឥច្ចេតំ កុសលំ. នោ ចេ បដិនិស្សជ្ជតិ, លព្ភមានាយ សាមគ្គិយា បុន ឧក្ខិបិតព្ពោ. អលព្ភមានាយ សាមគ្គិយា អនាបត្តិ សម្ភោគេ សំវាសេ”តិ.

</Paragraph>
</Division>

<Paragraph number="549" type="center" book="vi-maha">
មហាខន្ធកោ បឋមោ.



</Paragraph>

<Paragraph number="550" type="center" book="vi-maha">
តស្សុទ្ទានំ


</Paragraph>

<Division number="131" book="vi-maha">

<Paragraph number="551" type="verses" book="vi-maha">
_វិនយម្ហិ មហត្ថេសុ,_  
_បេសលានំ សុខាវហេ;_  
_និគ្គហានញ្ច បាបិច្ឆេ,_  
_លជ្ជីនំ បគ្គហេសុ ច._  

</Paragraph>

<Paragraph number="552" type="verses" book="vi-maha">
_សាសនាធារណេ ចេវ,_  
_សព្ពញ្ញុជិនគោចរេ;_  
_អនញ្ញវិសយេ ខេមេ,_  
_សុបញ្ញត្តេ អសំសយេ._  

</Paragraph>

<Paragraph number="553" type="verses" book="vi-maha">
_ខន្ធកេ វិនយេ ចេវ,_  
_បរិវារេ ច មាតិកេ;_  
_យថាត្ថការី កុសលោ,_  
_បដិបជ្ជតិ យោនិសោ._  

</Paragraph>

<Paragraph number="554" type="verses" book="vi-maha">
_យោ គវំ ន វិជានាតិ,_  
_ន សោ រក្ខតិ គោគណំ;_  
_ឯវំ សីលំ អជានន្តោ,_  
_កឹ សោ រក្ខេយ្យ សំវរំ._  

</Paragraph>

<Paragraph number="555" type="verses" book="vi-maha">
_បមុដ្ឋម្ហិ ច សុត្តន្តេ,_  
_អភិធម្មេ ច តាវទេ;_  
_វិនយេ អវិនដ្ឋម្ហិ,_  
_បុន តិដ្ឋតិ សាសនំ._  

</Paragraph>

<Paragraph number="556" type="verses" book="vi-maha">
_តស្មា សង្គាហណាហេតុំ,_  
ឧទ្ទានំ អនុបុព្ពសោ;_  
_បវក្ខាមិ យថាញាយំ,_  
_សុណាថ មម ភាសតោ._  

</Paragraph>

<Paragraph number="557" type="verses" book="vi-maha">
_វត្ថុ និទានំ អាបត្តិ,_  
_នយា បេយ្យាលមេវ ច;_  
_ទុក្ករំ តំ អសេសេតុំ,_  
_នយតោ តំ វិជានថាតិ._  

</Paragraph>

<Paragraph number="558" type="verses" book="vi-maha">
_ពោធិ រាជាយតនញ្ច,_  
_អជបាលោ សហម្បតិ;_  
_ព្រហ្មា អាឡារោ ឧទកោ,_  
_ភិក្ខុ ច ឧបកោ ឥសិ._  

</Paragraph>

<Paragraph number="559" type="verses" book="vi-maha">
_កោណ្ឌញ្ញោ វប្បោ ភទ្ទិយោ,_  
_មហានាមោ ច អស្សជិ;_  
_យសោ ចត្តារោ បញ្ញាស,_  
_សព្ពេ បេសេសិ សោ ទិសា._  

</Paragraph>

<Paragraph number="560" type="verses" book="vi-maha">
_វត្ថុ មារេហិ តឹសា ច,_  
ឧរុវេលំ តយោ ជដី;_  
_អគ្យាគារំ មហារាជា,_  
_សក្កោ ព្រហ្មា ច កេវលា._  

</Paragraph>

<Paragraph number="561" type="verses" book="vi-maha">
_បំសុកូលំ បោក្ខរណី,_  
_សិលា ច កកុធោ សិលា;_  
_ជម្ពុ អម្ពោ ច អាមលោ,_  
_បារិបុប្ផញ្ច អាហរិ._  

</Paragraph>

<Paragraph number="562" type="verses" book="vi-maha">
_ផាលិយន្តុ ឧជ្ជលន្តុ,_  
_វិជ្ឈាយន្តុ ច កស្សប;_  
_និមុជ្ជន្តិ មុខី មេឃោ,_  
_គយា លដ្ឋិ ច មាគធោ._  

</Paragraph>

<Paragraph number="563" type="verses" book="vi-maha">
ឧបតិស្សោ កោលិតោ ច,_  
_អភិញ្ញាតា ច បព្ពជុំ;_  
_ទុន្និវត្ថា បណាមនា,_  
_កិសោ លូខោ ច ព្រាហ្មណោ._  

</Paragraph>

<Paragraph number="564" type="verses" book="vi-maha">
_អនាចារំ អាចរតិ,_  
ឧទរំ មាណវោ គណោ;_  
_វស្សំ ពាលេហិ បក្កន្តោ,_  
_ទស វស្សានិ និស្សយោ._  

</Paragraph>

<Paragraph number="565" type="verses" book="vi-maha">
_ន វត្តន្តិ បណាមេតុំ,_  
_ពាលា បស្សទ្ធិ បញ្ច ឆ;_  
_យោ សោ អញ្ញោ ច នគ្គោ ច,_  
_អច្ឆិន្នជដិលសាកិយោ._  

</Paragraph>

<Paragraph number="566" type="verses" book="vi-maha">
_មគធេសុ បញ្ចាពាធា,_  
_ឯកោ រាជា ច អង្គុលិ;_  
_មាគធោ ច អនុញ្ញាសិ,_  
_ការា លិខិ កសាហតោ._  

</Paragraph>

<Paragraph number="567" type="verses" book="vi-maha">
_លក្ខណា ឥណា ទាសោ ច,_  
_ភណ្ឌុកោ ឧបាលិ អហិ;_  
_សទ្ធំ កុលំ កណ្ដកោ ច,_  
_អាហុន្ទរិកមេវ ច._  

</Paragraph>

<Paragraph number="568" type="verses" book="vi-maha">
_វត្ថុម្ហិ ទារកោ សិក្ខា,_  
_វិហរន្តិ ច កឹ នុ ខោ;_  
_សព្ពំ មុខំ ឧបជ្ឈាយេ,_  
_អបលាឡន កណ្ដកោ._  

</Paragraph>

<Paragraph number="569" type="verses" book="vi-maha">
_បណ្ឌកោ ថេយ្យបក្កន្តោ,_  
_អហិ ច មាតរី បិតា;_  
_អរហន្តភិក្ខុនីភេទា,_  
_រុហិរេន ច ព្យញ្ជនំ._  

</Paragraph>

<Paragraph number="570" type="verses" book="vi-maha">
_អនុបជ្ឈាយសំឃេន,_  
_គណបណ្ឌកបត្តកោ;_  
_អចីវរំ តទុភយំ,_  
_យាចិតេនបិ យេ តយោ._  

</Paragraph>

<Paragraph number="571" type="verses" book="vi-maha">
_ហត្ថា បាទា ហត្ថបាទា,_  
_កណ្ណា នាសា តទូភយំ;_  
_អង្គុលិអឡកណ្ឌរំ,_  
_ផណំ ខុជ្ជញ្ច វាមនំ._  

</Paragraph>

<Paragraph number="572" type="verses" book="vi-maha">
_គលគណ្ឌី លក្ខណា ចេវ,_  
_កសា លិខិតសីបទី;_  
_បាបបរិសទូសី ច,_  
_កាណំ កុណិ តថេវ ច._  

</Paragraph>

<Paragraph number="573" type="verses" book="vi-maha">
_ខញ្ជំ បក្ខហតញ្ចេវ,_  
_សច្ឆិន្នៃរិយាបថំ;_  
_ជរាន្ធមូគពធិរំ,_  
_អន្ធមូគញ្ច យំ តហឹ._  

</Paragraph>

<Paragraph number="574" type="verses" book="vi-maha">
_អន្ធពធិរំ យំ វុត្តំ,_  
_មូគពធិរមេវ ច;_  
_អន្ធមូគពធិរញ្ច,_  
_អលជ្ជីនញ្ច និស្សយំ._  

</Paragraph>

<Paragraph number="575" type="verses" book="vi-maha">
_វត្ថព្ពញ្ច តថាទ្ធានំ,_  
_យាចមានេន លក្ខណា;_  
_អាគច្ឆតុ វិវទន្តិ,_  
_ឯកុបជ្ឈាយេន កស្សបោ._  

</Paragraph>

<Paragraph number="576" type="verses" book="vi-maha">
_ទិស្សន្តិ ឧបសម្បន្នា,_  
_អាពាធេហិ ច បីឡិតា;_  
_អននុសិដ្ឋា វិត្ថេន្តិ,_  
_តត្ថេវ អនុសាសនា._  

</Paragraph>

<Paragraph number="577" type="verses" book="vi-maha">
_សំឃេបិ ច អថោ ពាលា,_  
_អសម្មតា ច ឯកតោ;_  
ឧល្លុម្បតុបសម្បទា,_  
_និស្សយោ ឯកកោ តយោតិ._  


</Paragraph>
</Division>

<Paragraph number="578" type="center" book="vi-maha">
ឥមម្ហិ ខន្ធកេ វត្ថូនិ ឯកសតញ្ច ទ្វាសត្តតិ.



</Paragraph>

<Paragraph number="579" type="center" book="vi-maha">
មហាខន្ធកោ និដ្ឋិតោ.
</Paragraph>