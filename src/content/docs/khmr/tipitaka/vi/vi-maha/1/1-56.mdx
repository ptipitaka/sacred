---
title: "1.56 អបត្តកាទិវត្ថុ"
tableOfContents: false
sidebar:
  order: 52
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="118" book="vi-maha">

<Paragraph number="495" book="vi-maha">
តេន ខោ បន សមយេន ភិក្ខូ អបត្តកំ ឧបសម្បាទេន្តិ. ហត្ថេសុ បិណ្ឌាយ ចរន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “សេយ្យថាបិ តិត្ថិយា”តិ. ភគវតោ ឯតមត្ថំ អារោចេសុំ. “ន, ភិក្ខវេ, អបត្តកោ ឧបសម្បាទេតព្ពោ. យោ ឧបសម្បាទេយ្យ, អាបត្តិ ទុក្កដស្សា”តិ. (16)
</Paragraph>

<Paragraph number="496" book="vi-maha">
តេន ខោ បន សមយេន ភិក្ខូ អចីវរកំ ឧបសម្បាទេន្តិ. នគ្គា បិណ្ឌាយ ចរន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “សេយ្យថាបិ តិត្ថិយា”តិ. ភគវតោ ឯតមត្ថំ អារោចេសុំ. “ន, ភិក្ខវេ, អចីវរកោ ឧបសម្បាទេតព្ពោ. យោ ឧបសម្បាទេយ្យ, អាបត្តិ ទុក្កដស្សា”តិ. (17)
</Paragraph>

<Paragraph number="497" book="vi-maha">
តេន ខោ បន សមយេន ភិក្ខូ អបត្តចីវរកំ ឧបសម្បាទេន្តិ. នគ្គា ហត្ថេសុ បិណ្ឌាយ ចរន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “សេយ្យថាបិ តិត្ថិយា”តិ. ភគវតោ ឯតមត្ថំ អារោចេសុំ. “ន, ភិក្ខវេ, អបត្តចីវរកោ ឧបសម្បាទេតព្ពោ. យោ ឧបសម្បាទេយ្យ, អាបត្តិ ទុក្កដស្សា”តិ. (18)
</Paragraph>

<Paragraph number="498" book="vi-maha">
តេន ខោ បន សមយេន ភិក្ខូ យាចិតកេន បត្តេន ឧបសម្បាទេន្តិ. ឧបសម្បន្នេ បត្តំ បដិហរន្តិ. ហត្ថេសុ បិណ្ឌាយ ចរន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “សេយ្យថាបិ តិត្ថិយា”តិ. ភគវតោ ឯតមត្ថំ អារោចេសុំ. “ន, ភិក្ខវេ, យាចិតកេន បត្តេន ឧបសម្បាទេតព្ពោ. យោ ឧបសម្បាទេយ្យ, អាបត្តិ ទុក្កដស្សា”តិ. (19)
</Paragraph>

<Paragraph number="499" book="vi-maha">
តេន ខោ បន សមយេន ភិក្ខូ យាចិតកេន ចីវរេន ឧបសម្បាទេន្តិ. ឧបសម្បន្នេ ចីវរំ បដិហរន្តិ. នគ្គា បិណ្ឌាយ ចរន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “សេយ្យថាបិ តិត្ថិយា”តិ. ភគវតោ ឯតមត្ថំ អារោចេសុំ. “ន, ភិក្ខវេ, យាចិតកេន ចីវរេន ឧបសម្បាទេតព្ពោ. យោ ឧបសម្បាទេយ្យ, អាបត្តិ ទុក្កដស្សា”តិ. (20)
</Paragraph>

<Paragraph number="500" book="vi-maha">
តេន ខោ បន សមយេន ភិក្ខូ យាចិតកេន បត្តចីវរេន ឧបសម្បាទេន្តិ. ឧបសម្បន្នេ បត្តចីវរំ បដិហរន្តិ. នគ្គា ហត្ថេសុ បិណ្ឌាយ ចរន្តិ. មនុស្សា ឧជ្ឈាយន្តិ ខិយ្យន្តិ វិបាចេន្តិ—  “សេយ្យថាបិ តិត្ថិយា”តិ. ភគវតោ ឯតមត្ថំ អារោចេសុំ. “ន, ភិក្ខវេ, យាចិតកេន បត្តចីវរេន ឧបសម្បាទេតព្ពោ. យោ ឧបសម្បាទេយ្យ, អាបត្តិ ទុក្កដស្សា”តិ. (21)

</Paragraph>
</Division>

<Paragraph number="501" type="center" book="vi-maha">
នៅបសម្បាទេតព្ពេកវីសតិវារោ និដ្ឋិតោ.
</Paragraph>