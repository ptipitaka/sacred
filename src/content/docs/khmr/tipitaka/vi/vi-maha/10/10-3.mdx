---
title: "10.3 ពាលកលោណកគមនកថា"
tableOfContents: false
sidebar:
  order: 3
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="465" book="vi-maha">

<Paragraph number="1991" book="vi-maha">
អថ ខោ ភគវា សំឃមជ្ឈេ ឋិតកោវ ឥមា គាថាយោ ភាសិត្វា យេន ពាលកលោណកគាមោ តេនុបសង្កមិ. តេន ខោ បន សមយេន អាយស្មា ភគុ ពាលកលោណកគាមេ វិហរតិ. អទ្ទសា ខោ អាយស្មា ភគុ ភគវន្តំ ទូរតោវ អាគច្ឆន្តំ, ទិស្វាន អាសនំ បញ្ញបេសិ, បាទោទកំ បាទបីឋំ បាទកថលិកំ ឧបនិក្ខិបិ, បច្ចុគ្គន្ត្វា បត្តចីវរំ បដិគ្គហេសិ. និសីទិ ភគវា បញ្ញត្តេ អាសនេ, និសជ្ជ ខោ ភគវា បាទេ បក្ខាលេសិ. អាយស្មាបិ ខោ ភគុ ភគវន្តំ អភិវាទេត្វា ឯកមន្តំ និសីទិ. ឯកមន្តំ និសិន្នំ ខោ អាយស្មន្តំ ភគុំ ភគវា ឯតទវោច—  “កច្ចិ, ភិក្ខុ, ខមនីយំ; កច្ចិ យាបនីយំ, កច្ចិ បិណ្ឌកេន ន កិលមសី”តិ? “ខមនីយំ, ភគវា, យាបនីយំ, ភគវា; ន ចាហំ, ភន្តេ, បិណ្ឌកេន កិលមាមី”តិ. អថ ខោ ភគវា អាយស្មន្តំ ភគុំ ធម្មិយា កថាយ សន្ទស្សេត្វា សមាទបេត្វា សមុត្តេជេត្វា សម្បហំសេត្វា ឧដ្ឋាយាសនា យេន បាចីនវំសទាយោ តេនុបសង្កមិ.
</Paragraph>
</Division>