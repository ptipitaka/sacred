---
title: "6.16 កោដិគាមេសច្ចកថា"
tableOfContents: false
sidebar:
  order: 8
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="287" book="vi-maha">

<Paragraph number="1309" book="vi-maha">
អថ ខោ ភគវា យេន កោដិគាមោ តេនុបសង្កមិ. តត្រ សុទំ ភគវា កោដិគាមេ វិហរតិ. តត្រ ខោ ភគវា ភិក្ខូ អាមន្តេសិ—  “ចតុន្នំ, ភិក្ខវេ, អរិយសច្ចានំ អននុពោធា អប្បដិវេធា ឯវមិទំ ទីឃមទ្ធានំ សន្ធាវិតំ សំសរិតំ មមញ្ចេវ តុម្ហាកញ្ច. កតមេសំ ចតុន្នំ? ទុក្ខស្ស, ភិក្ខវេ, អរិយសច្ចស្ស អននុពោធា អប្បដិវេធា ឯវមិទំ ទីឃមទ្ធានំ សន្ធាវិតំ សំសរិតំ មមញ្ចេវ តុម្ហាកញ្ច. ទុក្ខសមុទយស្ស អរិយសច្ចស្ស …បេ…  ទុក្ខនិរោធស្ស អរិយសច្ចស្ស …បេ…  ទុក្ខនិរោធគាមិនិយា បដិបទាយ អរិយសច្ចស្ស អននុពោធា អប្បដិវេធា ឯវមិទំ ទីឃមទ្ធានំ សន្ធាវិតំ សំសរិតំ មមញ្ចេវ តុម្ហាកញ្ច. តយិទំ, ភិក្ខវេ, ទុក្ខំ អរិយសច្ចំ អនុពុទ្ធំ បដិវិទ្ធំ, ទុក្ខសមុទយំ អរិយសច្ចំ អនុពុទ្ធំ បដិវិទ្ធំ, ទុក្ខនិរោធំ អរិយសច្ចំ អនុពុទ្ធំ បដិវិទ្ធំ, ទុក្ខនិរោធគាមិនី បដិបទា អរិយសច្ចំ អនុពុទ្ធំ បដិវិទ្ធំ, ឧច្ឆិន្នា ភវតណ្ហា, ខីណា ភវនេត្តិ, នត្ថិ ទានិ បុនព្ភវោតិ.
</Paragraph>

<Paragraph number="1310" type="verses" book="vi-maha">
_ចតុន្នំ អរិយសច្ចានំ,_  
_យថាភូតំ អទស្សនា;_  
_សំសិតំ ទីឃមទ្ធានំ,_  
_តាសុ តាស្វេវ ជាតិសុ._  

</Paragraph>

<Paragraph number="1311" type="verses" book="vi-maha">
_តានិ ឯតានិ ទិដ្ឋានិ,_  
_ភវនេត្តិ សមូហតា;_  
ឧច្ឆិន្នំ មូលំ ទុក្ខស្ស,_  
_នត្ថិ ទានិ បុនព្ភវោ”តិ._
</Paragraph>
</Division>