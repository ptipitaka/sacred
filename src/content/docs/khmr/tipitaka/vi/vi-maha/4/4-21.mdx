---
title: "4.21 ទ្វេវាចិកាទិបវារណា"
tableOfContents: false
sidebar:
  order: 14
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="234" book="vi-maha">

<Paragraph number="1075" book="vi-maha">
តេន ខោ បន សមយេន កោសលេសុ ជនបទេ អញ្ញតរស្មឹ អាវាសេ តទហុ បវារណាយ សវរភយំ អហោសិ. ភិក្ខូ នាសក្ខឹសុ តេវាចិកំ បវារេតុំ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ទ្វេវាចិកំ បវារេតុន៑”តិ.
</Paragraph>

<Paragraph number="1076" book="vi-maha">
ពាឡ្ហតរំ សវរភយំ អហោសិ. ភិក្ខូ នាសក្ខឹសុ ទ្វេវាចិកំ បវារេតុំ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ឯកវាចិកំ បវារេតុន៑”តិ.
</Paragraph>

<Paragraph number="1077" book="vi-maha">
ពាឡ្ហតរំ សវរភយំ អហោសិ. ភិក្ខូ នាសក្ខឹសុ ឯកវាចិកំ បវារេតុំ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, សមានវស្សិកំ បវារេតុន៑”តិ.
</Paragraph>

<Paragraph number="1078" book="vi-maha">
តេន ខោ បន សមយេន អញ្ញតរស្មឹ អាវាសេ តទហុ បវារណាយ មនុស្សេហិ ទានំ ទេន្តេហិ យេភុយ្យេន រត្តិ ខេបិតា ហោតិ. អថ ខោ តេសំ ភិក្ខូនំ ឯតទហោសិ—  “មនុស្សេហិ ទានំ ទេន្តេហិ យេភុយ្យេន រត្តិ ខេបិតា. សចេ សំឃោ តេវាចិកំ បវារេស្សតិ, អប្បវារិតោវ សំឃោ ភវិស្សតិ, អថាយំ រត្តិ វិភាយិស្សតិ. កថំ នុ ខោ អម្ហេហិ បដិបជ្ជិតព្ពន៑”តិ? ភគវតោ ឯតមត្ថំ អារោចេសុំ.
</Paragraph>

<Paragraph number="1079" book="vi-maha">
“ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ មនុស្សេហិ ទានំ ទេន្តេហិ យេភុយ្យេន រត្តិ ខេបិតា ហោតិ. តត្រ ចេ, ភិក្ខវេ, ភិក្ខូនំ ឯវំ ហោតិ—  ‘មនុស្សេហិ ទានំ ទេន្តេហិ យេភុយ្យេន រត្តិ ខេបិតា. សចេ សំឃោ តេវាចិកំ បវារេស្សតិ, អប្បវារិតោវ សំឃោ ភវិស្សតិ, អថាយំ រត្តិ វិភាយិស្សតី’តិ, ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

<Paragraph number="1080" book="vi-maha">
‘សុណាតុ មេ, ភន្តេ, សំឃោ. មនុស្សេហិ ទានំ ទេន្តេហិ យេភុយ្យេន រត្តិ ខេបិតា. សចេ សំឃោ តេវាចិកំ បវារេស្សតិ, អប្បវារិតោវ សំឃោ ភវិស្សតិ, អថាយំ រត្តិ វិភាយិស្សតិ. យទិ សំឃស្ស បត្តកល្លំ, សំឃោ ទ្វេវាចិកំ, ឯកវាចិកំ, សមានវស្សិកំ បវារេយ្យា’តិ.
</Paragraph>

<Paragraph number="1081" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ ភិក្ខូហិ ធម្មំ ភណន្តេហិ …បេ…  សុត្តន្តិកេហិ សុត្តន្តំ សង្គាយន្តេហិ…  វិនយធរេហិ វិនយំ វិនិច្ឆិនន្តេហិ…  ធម្មកថិកេហិ ធម្មំ សាកច្ឆន្តេហិ…  ភិក្ខូហិ កលហំ ករោន្តេហិ យេភុយ្យេន រត្តិ ខេបិតា ហោតិ. តត្រ ចេ ភិក្ខូនំ ឯវំ ហោតិ—  ‘ភិក្ខូហិ កលហំ ករោន្តេហិ យេភុយ្យេន រត្តិ ខេបិតា. សចេ សំឃោ តេវាចិកំ បវារេស្សតិ, អប្បវារិតោវ សំឃោ ភវិស្សតិ, អថាយំ រត្តិ វិភាយិស្សតី’តិ, ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

<Paragraph number="1082" book="vi-maha">
‘សុណាតុ មេ, ភន្តេ, សំឃោ. ភិក្ខូហិ កលហំ ករោន្តេហិ យេភុយ្យេន រត្តិ ខេបិតា. សចេ សំឃោ តេវាចិកំ បវារេស្សតិ, អប្បវារិតោវ សំឃោ ភវិស្សតិ, អថាយំ រត្តិ វិភាយិស្សតិ. យទិ សំឃស្ស បត្តកល្លំ, សំឃោ ទ្វេវាចិកំ, ឯកវាចិកំ, សមានវស្សិកំ បវារេយ្យា’”តិ.
</Paragraph>

<Paragraph number="1083" book="vi-maha">
តេន ខោ បន សមយេន កោសលេសុ ជនបទេ អញ្ញតរស្មឹ អាវាសេ តទហុ បវារណាយ មហាភិក្ខុសំឃោ សន្និបតិតោ ហោតិ, បរិត្តញ្ច អនោវស្សិកំ ហោតិ, មហា ច មេឃោ ឧគ្គតោ ហោតិ. អថ ខោ តេសំ ភិក្ខូនំ ឯតទហោសិ—  “អយំ ខោ មហាភិក្ខុសំឃោ សន្និបតិតោ, បរិត្តញ្ច អនោវស្សិកំ, មហា ច មេឃោ ឧគ្គតោ. សចេ សំឃោ តេវាចិកំ បវារេស្សតិ, អប្បវារិតោវ សំឃោ ភវិស្សតិ, អថាយំ មេឃោ បវស្សិស្សតិ. កថំ នុ ខោ អម្ហេហិ បដិបជ្ជិតព្ពន៑”តិ? ភគវតោ ឯតមត្ថំ អារោចេសុំ.
</Paragraph>

<Paragraph number="1084" book="vi-maha">
“ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ មហាភិក្ខុសំឃោ សន្និបតិតោ ហោតិ, បរិត្តញ្ច អនោវស្សិកំ ហោតិ, មហា ច មេឃោ ឧគ្គតោ ហោតិ. តត្រ ចេ ភិក្ខូនំ ឯវំ ហោតិ—  ‘អយំ ខោ មហាភិក្ខុសំឃោ សន្និបតិតោ, បរិត្តញ្ច អនោវស្សិកំ, មហា ច មេឃោ ឧគ្គតោ. សចេ សំឃោ តេវាចិកំ បវារេស្សតិ, អប្បវារិតោវ សំឃោ ភវិស្សតិ, អថាយំ មេឃោ បវស្សិស្សតី’តិ. ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

<Paragraph number="1085" book="vi-maha">
‘សុណាតុ មេ, ភន្តេ, សំឃោ. អយំ មហាភិក្ខុសំឃោ សន្និបតិតោ, បរិត្តញ្ច អនោវស្សិកំ, មហា ច មេឃោ ឧគ្គតោ. សចេ សំឃោ តេវាចិកំ បវារេស្សតិ, អប្បវារិតោវ សំឃោ ភវិស្សតិ, អថាយំ មេឃោ បវស្សិស្សតិ. យទិ សំឃស្ស បត្តកល្លំ, សំឃោ ទ្វេវាចិកំ, ឯកវាចិកំ, សមានវស្សិកំ បវារេយ្យា’តិ.
</Paragraph>

<Paragraph number="1086" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ រាជន្តរាយោ ហោតិ …បេ…  ចោរន្តរាយោ ហោតិ…  អគ្យន្តរាយោ ហោតិ…  ឧទកន្តរាយោ ហោតិ…  មនុស្សន្តរាយោ ហោតិ…  អមនុស្សន្តរាយោ ហោតិ…  វាឡន្តរាយោ ហោតិ…  សរីសបន្តរាយោ ហោតិ…  ជីវិតន្តរាយោ ហោតិ…  ព្រហ្មចរិយន្តរាយោ ហោតិ. តត្រ ចេ ភិក្ខូនំ ឯវំ ហោតិ—  ‘អយំ ខោ ព្រហ្មចរិយន្តរាយោ. សចេ សំឃោ តេវាចិកំ បវារេស្សតិ, អប្បវារិតោវ សំឃោ ភវិស្សតិ, អថាយំ ព្រហ្មចរិយន្តរាយោ ភវិស្សតី’តិ, ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

<Paragraph number="1087" book="vi-maha">
‘សុណាតុ មេ, ភន្តេ, សំឃោ. អយំ ព្រហ្មចរិយន្តរាយោ. សចេ សំឃោ តេវាចិកំ បវារេស្សតិ, អប្បវារិតោវ សំឃោ ភវិស្សតិ, អថាយំ ព្រហ្មចរិយន្តរាយោ ភវិស្សតិ. យទិ សំឃស្ស បត្តកល្លំ, សំឃោ ទ្វេវាចិកំ, ឯកវាចិកំ, សមានវស្សិកំ បវារេយ្យា’”តិ.
</Paragraph>
</Division>