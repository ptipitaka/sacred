---
title: "4.23 ថុល្លច្ចយវត្ថុកាទិ"
tableOfContents: false
sidebar:
  order: 16
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="238" book="vi-maha">

<Paragraph number="1098" book="vi-maha">
ឥធ បន, ភិក្ខវេ, ភិក្ខុ តទហុ បវារណាយ ថុល្លច្ចយំ អជ្ឈាបន្នោ ហោតិ. ឯកច្ចេ ភិក្ខូ ថុល្លច្ចយទិដ្ឋិនោ ហោន្តិ, ឯកច្ចេ ភិក្ខូ សំឃាទិសេសទិដ្ឋិនោ ហោន្តិ. យេ តេ, ភិក្ខវេ, ភិក្ខូ ថុល្លច្ចយទិដ្ឋិនោ, តេហិ សោ, ភិក្ខវេ, ភិក្ខុ ឯកមន្តំ អបនេត្វា យថាធម្មំ ការាបេត្វា សំឃំ ឧបសង្កមិត្វា ឯវមស្ស វចនីយោ—  ‘យំ ខោ សោ, អាវុសោ, ភិក្ខុ អាបត្តឹ អាបន្នោ, សាស្ស យថាធម្មំ បដិកតា. យទិ សំឃស្ស បត្តកល្លំ, សំឃោ បវារេយ្យា’តិ.
</Paragraph>

<Paragraph number="1099" book="vi-maha">
ឥធ បន, ភិក្ខវេ, ភិក្ខុ តទហុ បវារណាយ ថុល្លច្ចយំ អជ្ឈាបន្នោ ហោតិ. ឯកច្ចេ ភិក្ខូ ថុល្លច្ចយទិដ្ឋិនោ ហោន្តិ, ឯកច្ចេ ភិក្ខូ បាចិត្តិយទិដ្ឋិនោ ហោន្តិ …បេ…  ឯកច្ចេ ភិក្ខូ ថុល្លច្ចយទិដ្ឋិនោ ហោន្តិ, ឯកច្ចេ ភិក្ខូ បាដិទេសនីយទិដ្ឋិនោ ហោន្តិ…  ឯកច្ចេ ភិក្ខូ ថុល្លច្ចយទិដ្ឋិនោ ហោន្តិ, ឯកច្ចេ ភិក្ខូ ទុក្កដទិដ្ឋិនោ ហោន្តិ…  ឯកច្ចេ ភិក្ខូ ថុល្លច្ចយទិដ្ឋិនោ ហោន្តិ, ឯកច្ចេ ភិក្ខូ ទុព្ភាសិតទិដ្ឋិនោ ហោន្តិ. យេ តេ, ភិក្ខវេ, ភិក្ខូ ថុល្លច្ចយទិដ្ឋិនោ, តេហិ សោ, ភិក្ខវេ, ភិក្ខុ ឯកមន្តំ អបនេត្វា យថាធម្មំ ការាបេត្វា សំឃំ ឧបសង្កមិត្វា ឯវមស្ស វចនីយោ—  ‘យំ ខោ សោ, អាវុសោ, ភិក្ខុ អាបត្តឹ អាបន្នោ, សាស្ស យថាធម្មំ បដិកតា. យទិ សំឃស្ស បត្តកល្លំ, សំឃោ បវារេយ្យា’តិ.
</Paragraph>

<Paragraph number="1100" book="vi-maha">
ឥធ បន, ភិក្ខវេ, ភិក្ខុ តទហុ បវារណាយ បាចិត្តិយំ អជ្ឈាបន្នោ ហោតិ …បេ…  បាដិទេសនីយំ អជ្ឈាបន្នោ ហោតិ…  ទុក្កដំ អជ្ឈាបន្នោ ហោតិ…  ទុព្ភាសិតំ អជ្ឈាបន្នោ ហោតិ. ឯកច្ចេ ភិក្ខូ ទុព្ភាសិតទិដ្ឋិនោ ហោន្តិ, ឯកច្ចេ ភិក្ខូ សំឃាទិសេសទិដ្ឋិនោ ហោន្តិ. យេ តេ, ភិក្ខវេ, ភិក្ខូ ទុព្ភាសិតទិដ្ឋិនោ, តេហិ សោ, ភិក្ខវេ, ភិក្ខុ ឯកមន្តំ អបនេត្វា យថាធម្មំ ការាបេត្វា សំឃំ ឧបសង្កមិត្វា ឯវមស្ស វចនីយោ—  ‘យំ ខោ សោ, អាវុសោ, ភិក្ខុ អាបត្តឹ អាបន្នោ, សាស្ស យថាធម្មំ បដិកតា. យទិ សំឃស្ស បត្តកល្លំ, សំឃោ បវារេយ្យា’តិ.
</Paragraph>

<Paragraph number="1101" book="vi-maha">
ឥធ បន, ភិក្ខវេ, ភិក្ខុ តទហុ បវារណាយ ទុព្ភាសិតំ អជ្ឈាបន្នោ ហោតិ. ឯកច្ចេ ភិក្ខូ ទុព្ភាសិតទិដ្ឋិនោ ហោន្តិ, ឯកច្ចេ ភិក្ខូ ថុល្លច្ចយទិដ្ឋិនោ ហោន្តិ …បេ…  ឯកច្ចេ ភិក្ខូ ទុព្ភាសិតទិដ្ឋិនោ ហោន្តិ, ឯកច្ចេ ភិក្ខូ បាចិត្តិយទិដ្ឋិនោ ហោន្តិ…  ឯកច្ចេ ភិក្ខូ ទុព្ភាសិតទិដ្ឋិនោ ហោន្តិ, ឯកច្ចេ ភិក្ខូ បាដិទេសនីយទិដ្ឋិនោ ហោន្តិ…  ឯកច្ចេ ភិក្ខូ ទុព្ភាសិតទិដ្ឋិនោ ហោន្តិ, ឯកច្ចេ ភិក្ខូ ទុក្កដទិដ្ឋិនោ ហោន្តិ. យេ តេ, ភិក្ខវេ, ភិក្ខូ ទុព្ភាសិតទិដ្ឋិនោ, តេហិ សោ, ភិក្ខវេ, ភិក្ខុ ឯកមន្តំ អបនេត្វា យថាធម្មំ ការាបេត្វា សំឃំ ឧបសង្កមិត្វា ឯវមស្ស វចនីយោ—  ‘យំ ខោ សោ, អាវុសោ, ភិក្ខុ អាបត្តឹ អាបន្នោ, សាស្ស យថាធម្មំ បដិកតា. យទិ សំឃស្ស បត្តកល្លំ, សំឃោ បវារេយ្យា’តិ.
</Paragraph>
</Division>