---
title: "4.16 លិង្គាទិទស្សន"
tableOfContents: false
sidebar:
  order: 8
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="229" book="vi-maha">

<Paragraph number="1053" book="vi-maha">
ឥធ បន, ភិក្ខវេ, អាគន្តុកា ភិក្ខូ បស្សន្តិ អាវាសិកានំ ភិក្ខូនំ អាវាសិកាការំ, អាវាសិកលិង្គំ, អាវាសិកនិមិត្តំ, អាវាសិកុទ្ទេសំ, សុប្បញ្ញត្តំ មញ្ចបីឋំ ភិសិពិព្ពោហនំ, បានីយំ បរិភោជនីយំ សូបដ្ឋិតំ, បរិវេណំ សុសម្មដ្ឋំ; បស្សិត្វា វេមតិកា ហោន្តិ—  ‘អត្ថិ នុ ខោ អាវាសិកា ភិក្ខូ, នត្ថិ នុ ខោ’តិ. តេ វេមតិកា ន វិចិនន្តិ, អវិចិនិត្វា បវារេន្តិ. អាបត្តិ ទុក្កដស្ស …បេ…  តេ វេមតិកា វិចិនន្តិ, វិចិនិត្វា ន បស្សន្តិ, អបស្សិត្វា បវារេន្តិ. អនាបត្តិ. តេ វេមតិកា វិចិនន្តិ, វិចិនិត្វា បស្សន្តិ, បស្សិត្វា ឯកតោ បវារេន្តិ. អនាបត្តិ. តេ វេមតិកា វិចិនន្តិ, វិចិនិត្វា បស្សន្តិ, បស្សិត្វា បាដេក្កំ បវារេន្តិ. អាបត្តិ ទុក្កដស្ស. តេ វេមតិកា វិចិនន្តិ, វិចិនិត្វា បស្សន្តិ, បស្សិត្វា—  ‘នស្សន្តេតេ, វិនស្សន្តេតេ, កោ តេហិ អត្ថោ’តិ—  ភេទបុរេក្ខារា បវារេន្តិ. អាបត្តិ ថុល្លច្ចយស្ស.
</Paragraph>

<Paragraph number="1054" book="vi-maha">
ឥធ បន, ភិក្ខវេ, អាគន្តុកា ភិក្ខូ សុណន្តិ អាវាសិកានំ ភិក្ខូនំ អាវាសិកាការំ, អាវាសិកលិង្គំ, អាវាសិកនិមិត្តំ, អាវាសិកុទ្ទេសំ, ចង្កមន្តានំ បទសទ្ទំ, សជ្ឈាយសទ្ទំ, ឧក្កាសិតសទ្ទំ, ខិបិតសទ្ទំ; សុត្វា វេមតិកា ហោន្តិ—  ‘អត្ថិ នុ ខោ អាវាសិកា ភិក្ខូ, នត្ថិ នុ ខោ’តិ. តេ វេមតិកា ន វិចិនន្តិ, អវិចិនិត្វា បវារេន្តិ. អាបត្តិ ទុក្កដស្ស. តេ វេមតិកា វិចិនន្តិ, វិចិនិត្វា ន បស្សន្តិ, អបស្សិត្វា បវារេន្តិ. អនាបត្តិ. តេ វេមតិកា វិចិនន្តិ, វិចិនិត្វា បស្សន្តិ, បស្សិត្វា ឯកតោ បវារេន្តិ. អនាបត្តិ. តេ វេមតិកា វិចិនន្តិ, វិចិនិត្វា បស្សន្តិ, បស្សិត្វា បាដេក្កំ បវារេន្តិ. អាបត្តិ ទុក្កដស្ស. តេ វេមតិកា វិចិនន្តិ, វិចិនិត្វា បស្សន្តិ, បស្សិត្វា—  ‘នស្សន្តេតេ, វិនស្សន្តេតេ, កោ តេហិ អត្ថោ’តិ ភេទបុរេក្ខារា បវារេន្តិ. អាបត្តិ ថុល្លច្ចយស្ស.
</Paragraph>

<Paragraph number="1055" book="vi-maha">
ឥធ បន, ភិក្ខវេ, អាវាសិកា ភិក្ខូ បស្សន្តិ អាគន្តុកានំ ភិក្ខូនំ អាគន្តុកាការំ, អាគន្តុកលិង្គំ, អាគន្តុកនិមិត្តំ, អាគន្តុកុទ្ទេសំ, អញ្ញាតកំ បត្តំ, អញ្ញាតកំ ចីវរំ, អញ្ញាតកំ និសីទនំ, បាទានំ ធោតំ, ឧទកនិស្សេកំ; បស្សិត្វា វេមតិកា ហោន្តិ—  ‘អត្ថិ នុ ខោ អាគន្តុកា ភិក្ខូ, នត្ថិ នុ ខោ’តិ. តេ វេមតិកា ន វិចិនន្តិ, អវិចិនិត្វា បវារេន្តិ. អាបត្តិ ទុក្កដស្ស. តេ វេមតិកា វិចិនន្តិ, វិចិនិត្វា ន បស្សន្តិ, អបស្សិត្វា បវារេន្តិ. អនាបត្តិ. តេ វេមតិកា វិចិនន្តិ, វិចិនិត្វា បស្សន្តិ, បស្សិត្វា ឯកតោ បវារេន្តិ. អនាបត្តិ. តេ វេមតិកា វិចិនន្តិ, វិចិនិត្វា បស្សន្តិ, បស្សិត្វា បាដេក្កំ បវារេន្តិ. អាបត្តិ ទុក្កដស្ស. តេ វេមតិកា វិចិនន្តិ, វិចិនិត្វា បស្សន្តិ, បស្សិត្វា—  ‘នស្សន្តេតេ, វិនស្សន្តេតេ, កោ តេហិ អត្ថោ’តិ—  ភេទបុរេក្ខារា បវារេន្តិ. អាបត្តិ ថុល្លច្ចយស្ស.
</Paragraph>

<Paragraph number="1056" book="vi-maha">
ឥធ បន, ភិក្ខវេ, អាវាសិកា ភិក្ខូ សុណន្តិ អាគន្តុកានំ ភិក្ខូនំ អាគន្តុកាការំ, អាគន្តុកលិង្គំ, អាគន្តុកនិមិត្តំ, អាគន្តុកុទ្ទេសំ, អាគច្ឆន្តានំ បទសទ្ទំ, ឧបាហនបប្ផោដនសទ្ទំ, ឧក្កាសិតសទ្ទំ, ខិបិតសទ្ទំ; សុត្វា វេមតិកា ហោន្តិ—  ‘អត្ថិ នុ ខោ អាគន្តុកា ភិក្ខូ, នត្ថិ នុ ខោ’តិ. តេ វេមតិកា ន វិចិនន្តិ, អវិចិនិត្វា បវារេន្តិ. អាបត្តិ ទុក្កដស្ស. តេ វេមតិកា វិចិនន្តិ, វិចិនិត្វា ន បស្សន្តិ, អបស្សិត្វា បវារេន្តិ. អនាបត្តិ. តេ វេមតិកា វិចិនន្តិ, វិចិនិត្វា បស្សន្តិ, បស្សិត្វា ឯកតោ បវារេន្តិ. អនាបត្តិ. តេ វេមតិកា វិចិនន្តិ, វិចិនិត្វា បស្សន្តិ, បស្សិត្វា បាដេក្កំ បវារេន្តិ. អាបត្តិ ទុក្កដស្ស. តេ វេមតិកា វិចិនន្តិ, វិចិនិត្វា បស្សន្តិ, បស្សិត្វា—  ‘នស្សន្តេតេ, វិនស្សន្តេតេ, កោ តេហិ អត្ថោ’តិ—  ភេទបុរេក្ខារា បវារេន្តិ. អាបត្តិ ថុល្លច្ចយស្ស.
</Paragraph>
</Division>