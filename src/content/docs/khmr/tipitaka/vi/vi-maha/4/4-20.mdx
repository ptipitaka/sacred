---
title: "4.20 វជ្ជនីយបុគ្គលសន្ទស្សន"
tableOfContents: false
sidebar:
  order: 13
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="233" book="vi-maha">

<Paragraph number="1070" book="vi-maha">
ន, ភិក្ខវេ, ភិក្ខុនិយា និសិន្នបរិសាយ បវារេតព្ពំ. យោ បវារេយ្យ, អាបត្តិ ទុក្កដស្ស. ន, ភិក្ខវេ, សិក្ខមានាយ …បេ…  ន សាមណេរស្ស …បេ…  ន សាមណេរិយា …បេ…  ន សិក្ខំ បច្ចក្ខាតកស្ស …បេ…  ន អន្តិមវត្ថុំ អជ្ឈាបន្នកស្ស និសិន្នបរិសាយ បវារេតព្ពំ. យោ បវារេយ្យ, អាបត្តិ ទុក្កដស្ស.
</Paragraph>

<Paragraph number="1071" book="vi-maha">
ន អាបត្តិយា អទស្សនេ ឧក្ខិត្តកស្ស និសិន្នបរិសាយ បវារេតព្ពំ. យោ បវារេយ្យ, យថាធម្មោ ការេតព្ពោ. ន អាបត្តិយា អប្បដិកម្មេ ឧក្ខិត្តកស្ស …បេ…  ន បាបិកាយ ទិដ្ឋិយា អប្បដិនិស្សគ្គេ ឧក្ខិត្តកស្ស និសិន្នបរិសាយ បវារេតព្ពំ. យោ បវារេយ្យ, យថាធម្មោ ការេតព្ពោ.
</Paragraph>

<Paragraph number="1072" book="vi-maha">
ន បណ្ឌកស្ស និសិន្នបរិសាយ បវារេតព្ពំ. យោ បវារេយ្យ, អាបត្តិ ទុក្កដស្ស. ន ថេយ្យសំវាសកស្ស …បេ…  ន តិត្ថិយបក្កន្តកស្ស …បេ…  ន តិរច្ឆានគតស្ស …បេ…  ន មាតុឃាតកស្ស …បេ…  ន បិតុឃាតកស្ស …បេ…  ន អរហន្តឃាតកស្ស …បេ…  ន ភិក្ខុនិទូសកស្ស …បេ…  ន សំឃភេទកស្ស …បេ…  ន លោហិតុប្បាទកស្ស …បេ…  ន ឧភតោព្យញ្ជនកស្ស និសិន្នបរិសាយ បវារេតព្ពំ. យោ បវារេយ្យ, អាបត្តិ ទុក្កដស្ស.
</Paragraph>

<Paragraph number="1073" book="vi-maha">
ន, ភិក្ខវេ, បារិវាសិកបវារណាទានេន បវារេតព្ពំ, អញ្ញត្រ អវុដ្ឋិតាយ បរិសាយ. ន ច, ភិក្ខវេ, អប្បវារណាយ បវារេតព្ពំ, អញ្ញត្រ សំឃសាមគ្គិយា”តិ.

</Paragraph>
</Division>

<Paragraph number="1074" type="center" book="vi-maha">
ទុតិយភាណវារោ និដ្ឋិតោ.
</Paragraph>