---
title: "4.24 វត្ថុឋបនាទិ"
tableOfContents: false
sidebar:
  order: 17
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="239" book="vi-maha">

<Paragraph number="1102" book="vi-maha">
ឥធ បន, ភិក្ខវេ, ភិក្ខុ តទហុ បវារណាយ សំឃមជ្ឈេ ឧទាហរេយ្យ—  ‘សុណាតុ មេ, ភន្តេ, សំឃោ. ឥទំ វត្ថុ បញ្ញាយតិ, ន បុគ្គលោ. យទិ សំឃស្ស បត្តកល្លំ, វត្ថុំ ឋបេត្វា សំឃោ បវារេយ្យា’តិ. សោ ឯវមស្ស វចនីយោ—  ‘ភគវតា ខោ, អាវុសោ, វិសុទ្ធានំ បវារណា បញ្ញត្តា. សចេ វត្ថុ បញ្ញាយតិ, ន បុគ្គលោ, ឥទានេវ នំ វទេហី’តិ.
</Paragraph>

<Paragraph number="1103" book="vi-maha">
ឥធ បន, ភិក្ខវេ, ភិក្ខុ តទហុ បវារណាយ សំឃមជ្ឈេ ឧទាហរេយ្យ—  ‘សុណាតុ មេ, ភន្តេ, សំឃោ. អយំ បុគ្គលោ បញ្ញាយតិ, ន វត្ថុ. យទិ សំឃស្ស បត្តកល្លំ, បុគ្គលំ ឋបេត្វា សំឃោ បវារេយ្យា’តិ. សោ ឯវមស្ស វចនីយោ—  ‘ភគវតា ខោ, អាវុសោ, សមគ្គានំ បវារណា បញ្ញត្តា. សចេ បុគ្គលោ បញ្ញាយតិ, ន វត្ថុ, ឥទានេវ នំ វទេហី’តិ.
</Paragraph>

<Paragraph number="1104" book="vi-maha">
ឥធ បន, ភិក្ខវេ, ភិក្ខុ តទហុ បវារណាយ សំឃមជ្ឈេ ឧទាហរេយ្យ—  ‘សុណាតុ មេ, ភន្តេ, សំឃោ. ឥទំ វត្ថុ ច បុគ្គលោ ច បញ្ញាយតិ. យទិ សំឃស្ស បត្តកល្លំ, វត្ថុញ្ច បុគ្គលញ្ច ឋបេត្វា សំឃោ បវារេយ្យា’តិ. សោ ឯវមស្ស វចនីយោ—  ‘ភគវតា ខោ, អាវុសោ, វិសុទ្ធានញ្ច សមគ្គានញ្ច បវារណា បញ្ញត្តា. សចេ វត្ថុ ច បុគ្គលោ ច បញ្ញាយតិ, ឥទានេវ នំ វទេហី’តិ.
</Paragraph>

<Paragraph number="1105" book="vi-maha">
បុព្ពេ ចេ, ភិក្ខវេ, បវារណាយ វត្ថុ បញ្ញាយតិ, បច្ឆា បុគ្គលោ, កល្លំ វចនាយ. បុព្ពេ ចេ, ភិក្ខវេ, បវារណាយ បុគ្គលោ បញ្ញាយតិ, បច្ឆា វត្ថុ, កល្លំ វចនាយ. បុព្ពេ ចេ, ភិក្ខវេ, បវារណាយ វត្ថុ ច បុគ្គលោ ច បញ្ញាយតិ, តញ្ចេ កតាយ បវារណាយ ឧក្កោដេតិ, ឧក្កោដនកំ បាចិត្តិយន៑”តិ.
</Paragraph>
</Division>