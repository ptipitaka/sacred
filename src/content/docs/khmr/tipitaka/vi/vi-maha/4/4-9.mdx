---
title: "4.9 អនាបត្តិបន្នរសក"
tableOfContents: false
sidebar:
  order: 26
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="222" book="vi-maha">

<Paragraph number="999" book="vi-maha">
តេន ខោ បន សមយេន អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតឹសុ, បញ្ច វា អតិរេកា វា. តេ ន ជានឹសុ—  “អត្ថញ្ញេ អាវាសិកា ភិក្ខូ អនាគតា”តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេសុំ. តេហិ បវារិយមានេ អថញ្ញេ អាវាសិកា ភិក្ខូ អាគច្ឆឹសុ ពហុតរា. ភគវតោ ឯតមត្ថំ អារោចេសុំ.
</Paragraph>

<Paragraph number="1000" book="vi-maha">
“ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិយមានេ អថញ្ញេ អាវាសិកា ភិក្ខូ អាគច្ឆន្តិ ពហុតរា. តេហិ, ភិក្ខវេ, ភិក្ខូហិ បុន បវារេតព្ពំ. បវារិតានំ អនាបត្តិ. (1)
</Paragraph>

<Paragraph number="1001" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិយមានេ អថញ្ញេ អាវាសិកា ភិក្ខូ អាគច្ឆន្តិ សមសមា. បវារិតា សុប្បវារិតា, អវសេសេហិ បវារេតព្ពំ. បវារិតានំ អនាបត្តិ. (2)
</Paragraph>

<Paragraph number="1002" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិយមានេ អថញ្ញេ អាវាសិកា ភិក្ខូ អាគច្ឆន្តិ ថោកតរា. បវារិតា សុប្បវារិតា, អវសេសេហិ បវារេតព្ពំ. បវារិតានំ អនាបត្តិ. (3)
</Paragraph>

<Paragraph number="1003" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិតមត្តេ អថញ្ញេ អាវាសិកា ភិក្ខូ អាគច្ឆន្តិ ពហុតរា. តេហិ, ភិក្ខវេ, ភិក្ខូហិ បុន បវារេតព្ពំ. បវារិតានំ អនាបត្តិ. (4)
</Paragraph>

<Paragraph number="1004" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិតមត្តេ អថញ្ញេ អាវាសិកា ភិក្ខូ អាគច្ឆន្តិ សមសមា. បវារិតា សុប្បវារិតា, តេសំ សន្តិកេ បវារេតព្ពំ. បវារិតានំ អនាបត្តិ. (5)
</Paragraph>

<Paragraph number="1005" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិតមត្តេ អថញ្ញេ អាវាសិកា ភិក្ខូ អាគច្ឆន្តិ ថោកតរា. បវារិតា សុប្បវារិតា, តេសំ សន្តិកេ បវារេតព្ពំ. បវារិតានំ អនាបត្តិ. (6)
</Paragraph>

<Paragraph number="1006" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិតមត្តេ, អវុដ្ឋិតាយ បរិសាយ, អថញ្ញេ អាវាសិកា ភិក្ខូ អាគច្ឆន្តិ ពហុតរា. តេហិ, ភិក្ខវេ, ភិក្ខូហិ បុន បវារេតព្ពំ. បវារិតានំ អនាបត្តិ. (7)
</Paragraph>

<Paragraph number="1007" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិតមត្តេ, អវុដ្ឋិតាយ បរិសាយ, អថញ្ញេ អាវាសិកា ភិក្ខូ អាគច្ឆន្តិ សមសមា. បវារិតា សុប្បវារិតា, តេសំ សន្តិកេ បវារេតព្ពំ. បវារិតានំ អនាបត្តិ. (8)
</Paragraph>

<Paragraph number="1008" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិតមត្តេ, អវុដ្ឋិតាយ បរិសាយ, អថញ្ញេ អាវាសិកា ភិក្ខូ អាគច្ឆន្តិ ថោកតរា. បវារិតា សុប្បវារិតា, តេសំ សន្តិកេ បវារេតព្ពំ. បវារិតានំ អនាបត្តិ. (9)
</Paragraph>

<Paragraph number="1009" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិតមត្តេ, ឯកច្ចាយ វុដ្ឋិតាយ បរិសាយ, អថញ្ញេ អាវាសិកា ភិក្ខូ អាគច្ឆន្តិ ពហុតរា. តេហិ, ភិក្ខវេ, ភិក្ខូហិ បុន បវារេតព្ពំ. បវារិតានំ អនាបត្តិ. (10)
</Paragraph>

<Paragraph number="1010" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិតមត្តេ, ឯកច្ចាយ វុដ្ឋិតាយ បរិសាយ, អថញ្ញេ អាវាសិកា ភិក្ខូ អាគច្ឆន្តិ សមសមា. បវារិតា សុប្បវារិតា, តេសំ សន្តិកេ បវារេតព្ពំ. បវារិតានំ អនាបត្តិ. (11)
</Paragraph>

<Paragraph number="1011" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិតមត្តេ, ឯកច្ចាយ វុដ្ឋិតាយ បរិសាយ, អថញ្ញេ អាវាសិកា ភិក្ខូ អាគច្ឆន្តិ ថោកតរា. បវារិតា សុប្បវារិតា, តេសំ សន្តិកេ បវារេតព្ពំ. បវារិតានំ អនាបត្តិ. (12)
</Paragraph>

<Paragraph number="1012" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិតមត្តេ, សព្ពាយ វុដ្ឋិតាយ បរិសាយ, អថញ្ញេ អាវាសិកា ភិក្ខូ អាគច្ឆន្តិ ពហុតរា. តេហិ, ភិក្ខវេ, ភិក្ខូហិ បុន បវារេតព្ពំ. បវារិតានំ អនាបត្តិ. (13)
</Paragraph>

<Paragraph number="1013" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិតមត្តេ, សព្ពាយ វុដ្ឋិតាយ បរិសាយ, អថញ្ញេ អាវាសិកា ភិក្ខូ អាគច្ឆន្តិ សមសមា. បវារិតា សុប្បវារិតា, តេសំ សន្តិកេ បវារេតព្ពំ. បវារិតានំ អនាបត្តិ. (14)
</Paragraph>

<Paragraph number="1014" book="vi-maha">
ឥធ បន, ភិក្ខវេ, អញ្ញតរស្មឹ អាវាសេ តទហុ បវារណាយ សម្ពហុលា អាវាសិកា ភិក្ខូ សន្និបតន្តិ, បញ្ច វា អតិរេកា វា. តេ ន ជានន្តិ—  ‘អត្ថញ្ញេ អាវាសិកា ភិក្ខូ អនាគតា’តិ. តេ ធម្មសញ្ញិនោ វិនយសញ្ញិនោ វគ្គា សមគ្គសញ្ញិនោ បវារេន្តិ. តេហិ បវារិតមត្តេ, សព្ពាយ វុដ្ឋិតាយ បរិសាយ, អថញ្ញេ អាវាសិកា ភិក្ខូ អាគច្ឆន្តិ ថោកតរា. បវារិតា សុប្បវារិតា, តេសំ សន្តិកេ បវារេតព្ពំ. បវារិតានំ អនាបត្តិ. (15)

</Paragraph>
</Division>

<Paragraph number="1015" type="center" book="vi-maha">
អនាបត្តិបន្នរសកំ និដ្ឋិតំ.
</Paragraph>