---
title: "2.12 វិនយបុច្ឆនកថា"
tableOfContents: false
sidebar:
  order: 4
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="151" book="vi-maha">

<Paragraph number="629" book="vi-maha">
តេន ខោ បន សមយេន ឆព្ពគ្គិយា ភិក្ខូ សំឃមជ្ឈេ អសម្មតា វិនយំ បុច្ឆន្តិ. ភគវតោ ឯតមត្ថំ អារោចេសុំ. “ន, ភិក្ខវេ, សំឃមជ្ឈេ អសម្មតេន វិនយោ បុច្ឆិតព្ពោ. យោ បុច្ឆេយ្យ, អាបត្តិ ទុក្កដស្ស. អនុជានាមិ, ភិក្ខវេ, សំឃមជ្ឈេ សម្មតេន វិនយំ បុច្ឆិតុំ. ឯវញ្ច បន, ភិក្ខវេ, សម្មន្និតព្ពោ—  អត្តនា វា អត្តានំ សម្មន្និតព្ពំ, បរេន វា បរោ សម្មន្និតព្ពោ. កថញ្ច អត្តនាវ អត្តានំ សម្មន្និតព្ពំ? ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

<Paragraph number="630" book="vi-maha">
‘សុណាតុ មេ, ភន្តេ, សំឃោ. យទិ សំឃស្ស បត្តកល្លំ, អហំ ឥត្ថន្នាមំ វិនយំ បុច្ឆេយ្យន៑’តិ. ឯវំ អត្តនាវ អត្តានំ សម្មន្និតព្ពំ.
</Paragraph>

<Paragraph number="631" book="vi-maha">
កថញ្ច បរេន បរោ សម្មន្និតព្ពោ? ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

<Paragraph number="632" book="vi-maha">
‘សុណាតុ មេ, ភន្តេ, សំឃោ. យទិ សំឃស្ស បត្តកល្លំ, ឥត្ថន្នាមោ ឥត្ថន្នាមំ វិនយំ បុច្ឆេយ្យា’តិ. ឯវំ បរេន បរោ សម្មន្និតព្ពោ”តិ.
</Paragraph>

<Paragraph number="633" book="vi-maha">
តេន ខោ បន សមយេន បេសលា ភិក្ខូ សំឃមជ្ឈេ សម្មតា វិនយំ បុច្ឆន្តិ. ឆព្ពគ្គិយា ភិក្ខូ លភន្តិ អាឃាតំ, លភន្តិ អប្បច្ចយំ, វធេន តជ្ជេន្តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, សំឃមជ្ឈេ សម្មតេនបិ បរិសំ ឱលោកេត្វា បុគ្គលំ តុលយិត្វា វិនយំ បុច្ឆិតុន៑”តិ.
</Paragraph>
</Division>