---
title: "2.38 វជ្ជនីយបុគ្គលសន្ទស្សន"
tableOfContents: false
sidebar:
  order: 32
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="183" book="vi-maha">

<Paragraph number="797" book="vi-maha">
ន, ភិក្ខវេ, ភិក្ខុនិយា និសិន្នបរិសាយ បាតិមោក្ខំ ឧទ្ទិសិតព្ពំ. យោ ឧទ្ទិសេយ្យ, អាបត្តិ ទុក្កដស្ស. ន សិក្ខមានាយ …បេ…  ន សាមណេរស្ស …បេ…  ន សាមណេរិយា …បេ…  ន សិក្ខាបច្ចក្ខាតកស្ស …បេ…  ន អន្តិមវត្ថុំ អជ្ឈាបន្នកស្ស និសិន្នបរិសាយ បាតិមោក្ខំ ឧទ្ទិសិតព្ពំ. យោ ឧទ្ទិសេយ្យ, អាបត្តិ ទុក្កដស្ស.
</Paragraph>

<Paragraph number="798" book="vi-maha">
ន អាបត្តិយា អទស្សនេ ឧក្ខិត្តកស្ស និសិន្នបរិសាយ បាតិមោក្ខំ ឧទ្ទិសិតព្ពំ. យោ ឧទ្ទិសេយ្យ, យថាធម្មោ ការេតព្ពោ. ន អាបត្តិយា អប្បដិកម្មេ ឧក្ខិត្តកស្ស និសិន្នបរិសាយ …បេ…  ន បាបិកាយ ទិដ្ឋិយា អប្បដិនិស្សគ្គេ ឧក្ខិត្តកស្ស និសិន្នបរិសាយ បាតិមោក្ខំ ឧទ្ទិសិតព្ពំ. យោ ឧទ្ទិសេយ្យ, យថាធម្មោ ការេតព្ពោ.
</Paragraph>

<Paragraph number="799" book="vi-maha">
ន បណ្ឌកស្ស និសិន្នបរិសាយ បាតិមោក្ខំ ឧទ្ទិសិតព្ពំ. យោ ឧទ្ទិសេយ្យ, អាបត្តិ ទុក្កដស្ស. ន ថេយ្យសំវាសកស្ស …បេ…  ន តិត្ថិយបក្កន្តកស្ស …បេ…  ន តិរច្ឆានគតស្ស …បេ…  ន មាតុឃាតកស្ស …បេ…  ន បិតុឃាតកស្ស …បេ…  ន អរហន្តឃាតកស្ស …បេ…  ន ភិក្ខុនិទូសកស្ស …បេ…  ន សំឃភេទកស្ស …បេ…  ន លោហិតុប្បាទកស្ស …បេ…  ន ឧភតោព្យញ្ជនកស្ស និសិន្នបរិសាយ បាតិមោក្ខំ ឧទ្ទិសិតព្ពំ. យោ ឧទ្ទិសេយ្យ, អាបត្តិ ទុក្កដស្ស.
</Paragraph>

<Paragraph number="800" book="vi-maha">
ន, ភិក្ខវេ, បារិវាសិកបារិសុទ្ធិទានេន ឧបោសថោ កាតព្ពោ, អញ្ញត្រ អវុដ្ឋិតាយ បរិសាយ. ន ច, ភិក្ខវេ, អនុបោសថេ ឧបោសថោ កាតព្ពោ, អញ្ញត្រ សំឃសាមគ្គិយា”តិ.

</Paragraph>
</Division>

<Paragraph number="801" type="center" book="vi-maha">
តតិយភាណវារោ និដ្ឋិតោ.

  
ឧបោសថក្ខន្ធកោ ទុតិយោ.



</Paragraph>

<Paragraph number="802" type="center" book="vi-maha">
តស្សុទ្ទានំ


</Paragraph>

<Paragraph number="803" type="verses" book="vi-maha">
_តិត្ថិយា ពិម្ពិសារោ ច,_  
_សន្និបតិតុំ តុណ្ហិកា;_  
_ធម្មំ រហោ បាតិមោក្ខំ,_  
_ទេវសិកំ តទា សកឹ._  

</Paragraph>

<Paragraph number="804" type="verses" book="vi-maha">
_យថាបរិសា សមគ្គំ,_  
_សាមគ្គី មទ្ទកុច្ឆិ ច;_  
_សីមា មហតី នទិយា,_  
_អនុ ទ្វេ ខុទ្ទកានិ ច._  

</Paragraph>

<Paragraph number="805" type="verses" book="vi-maha">
_នវា រាជគហេ ចេវ,_  
_សីមា អវិប្បវាសនា;_  
_សម្មន្នេ បឋមំ សីមំ,_  
_បច្ឆា សីមំ សមូហនេ._  

</Paragraph>

<Paragraph number="806" type="verses" book="vi-maha">
_អសម្មតា គាមសីមា,_  
_នទិយា សមុទ្ទេ សរេ;_  
ឧទកុក្ខេបោ ភិន្ទន្តិ,_  
_តថេវជ្ឈោត្ថរន្តិ ច._  

</Paragraph>

<Paragraph number="807" type="verses" book="vi-maha">
_កតិ កម្មានិ ឧទ្ទេសោ,_  
_សវរា អសតីបិ ច;_  
_ធម្មំ វិនយំ តជ្ជេន្តិ,_  
_បុន វិនយតជ្ជនា._  

</Paragraph>

<Paragraph number="808" type="verses" book="vi-maha">
_ចោទនា កតេ ឱកាសេ,_  
_អធម្មប្បដិក្កោសនា;_  
_ចតុបញ្ចបរា អាវិ,_  
_សញ្ចិច្ច ចេបិ វាយមេ._  

</Paragraph>

<Paragraph number="809" type="verses" book="vi-maha">
_សគហដ្ឋា អនជ្ឈិដ្ឋា,_  
_ចោទនម្ហិ ន ជានតិ;_  
_សម្ពហុលា ន ជានន្តិ,_  
_សជ្ជុកំ ន ច គច្ឆរេ._  

</Paragraph>

<Paragraph number="810" type="verses" book="vi-maha">
_កតិមី កីវតិកា ទូរេ,_  
_អារោចេតុញ្ច នស្សរិ;_  
ឧក្លាបំ អាសនំ ទីបោ,_  
_ទិសា អញ្ញោ ពហុស្សុតោ._  

</Paragraph>

<Paragraph number="811" type="verses" book="vi-maha">
_សជ្ជុកំ វស្សុបោសថោ,_  
_សុទ្ធិកម្មញ្ច ញាតកា;_  
_គគ្គោ ចតុតយោ ទ្វេកោ,_  
_អាបត្តិសភាគា សរិ._  

</Paragraph>

<Paragraph number="812" type="verses" book="vi-maha">
_សព្ពោ សំឃោ វេមតិកោ,_  
_ន ជានន្តិ ពហុស្សុតោ;_  
_ពហូ សមសមា ថោកា,_  
_បរិសា អវុដ្ឋិតាយ ច._  

</Paragraph>

<Paragraph number="813" type="verses" book="vi-maha">
_ឯកច្ចា វុដ្ឋិតា សព្ពា,_  
_ជានន្តិ ច វេមតិកា;_  
_កប្បតេវាតិ កុក្កុច្ចា,_  
_ជានំ បស្សំ សុណន្តិ ច._  

</Paragraph>

<Paragraph number="814" type="verses" book="vi-maha">
_អាវាសិកេន អាគន្តុ,_  
_ចាតុបន្នរសោ បុន;_  
_បាដិបទោ បន្នរសោ,_  
_លិង្គសំវាសកា ឧភោ._  

</Paragraph>

<Paragraph number="815" type="verses" book="vi-maha">
_បារិវាសានុបោសថោ,_  
_អញ្ញត្រ សំឃសាមគ្គិយា;_  
_ឯតេ វិភត្តា ឧទ្ទានា,_  
_វត្ថុវិភូតការណាតិ._  


</Paragraph>

<Paragraph number="816" type="center" book="vi-maha">
ឥមស្មឹ ខន្ធកេ វត្ថូនិ ឆអសីតិ.



</Paragraph>

<Paragraph number="817" type="center" book="vi-maha">
ឧបោសថក្ខន្ធកោ និដ្ឋិតោ.
</Paragraph>