---
title: "2.36 នគន្តព្ពវារ"
tableOfContents: false
sidebar:
  order: 30
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="181" book="vi-maha">

<Paragraph number="788" book="vi-maha">
ន, ភិក្ខវេ, តទហុបោសថេ សភិក្ខុកា អាវាសា អភិក្ខុកោ អាវាសោ គន្តព្ពោ, អញ្ញត្រ សំឃេន អញ្ញត្រ អន្តរាយា. ន, ភិក្ខវេ, តទហុបោសថេ សភិក្ខុកា អាវាសា អភិក្ខុកោ អនាវាសោ គន្តព្ពោ, អញ្ញត្រ សំឃេន អញ្ញត្រ អន្តរាយា. ន, ភិក្ខវេ, តទហុបោសថេ សភិក្ខុកា អាវាសា អភិក្ខុកោ អាវាសោ វា អនាវាសោ វា គន្តព្ពោ, អញ្ញត្រ សំឃេន អញ្ញត្រ អន្តរាយា.
</Paragraph>

<Paragraph number="789" book="vi-maha">
ន, ភិក្ខវេ, តទហុបោសថេ សភិក្ខុកា អនាវាសា អភិក្ខុកោ អាវាសោ គន្តព្ពោ, អញ្ញត្រ សំឃេន អញ្ញត្រ អន្តរាយា. ន, ភិក្ខវេ, តទហុបោសថេ សភិក្ខុកា អនាវាសា អភិក្ខុកោ អនាវាសោ គន្តព្ពោ, អញ្ញត្រ សំឃេន អញ្ញត្រ អន្តរាយា. ន, ភិក្ខវេ, តទហុបោសថេ សភិក្ខុកា អនាវាសា អភិក្ខុកោ អាវាសោ វា អនាវាសោ វា គន្តព្ពោ, អញ្ញត្រ សំឃេន អញ្ញត្រ អន្តរាយា.
</Paragraph>

<Paragraph number="790" book="vi-maha">
ន, ភិក្ខវេ, តទហុបោសថេ សភិក្ខុកា អាវាសា វា អនាវាសា វា អភិក្ខុកោ អាវាសោ គន្តព្ពោ, អញ្ញត្រ សំឃេន អញ្ញត្រ អន្តរាយា. ន, ភិក្ខវេ, តទហុបោសថេ សភិក្ខុកា អាវាសា វា អនាវាសា វា អភិក្ខុកោ អនាវាសោ គន្តព្ពោ, អញ្ញត្រ សំឃេន អញ្ញត្រ អន្តរាយា. ន, ភិក្ខវេ, តទហុបោសថេ សភិក្ខុកា អាវាសា វា អនាវាសា វា អភិក្ខុកោ អាវាសោ វា អនាវាសោ វា គន្តព្ពោ, អញ្ញត្រ សំឃេន អញ្ញត្រ អន្តរាយា.
</Paragraph>

<Paragraph number="791" book="vi-maha">
ន, ភិក្ខវេ, តទហុបោសថេ សភិក្ខុកា អាវាសា សភិក្ខុកោ អាវាសោ គន្តព្ពោ, យត្ថស្សុ ភិក្ខូ នានាសំវាសកា, អញ្ញត្រ សំឃេន អញ្ញត្រ អន្តរាយា. ន, ភិក្ខវេ, តទហុបោសថេ សភិក្ខុកា អាវាសា សភិក្ខុកោ អនាវាសោ គន្តព្ពោ, យត្ថស្សុ ភិក្ខូ នានាសំវាសកា, អញ្ញត្រ សំឃេន អញ្ញត្រ អន្តរាយា. ន, ភិក្ខវេ, តទហុបោសថេ សភិក្ខុកា អាវាសា សភិក្ខុកោ អាវាសោ វា អនាវាសោ វា គន្តព្ពោ, យត្ថស្សុ ភិក្ខូ នានាសំវាសកា, អញ្ញត្រ សំឃេន អញ្ញត្រ អន្តរាយា.
</Paragraph>

<Paragraph number="792" book="vi-maha">
ន, ភិក្ខវេ, តទហុបោសថេ សភិក្ខុកា អនាវាសា សភិក្ខុកោ អាវាសោ គន្តព្ពោ, យត្ថស្សុ ភិក្ខូ នានាសំវាសកា, អញ្ញត្រ សំឃេន អញ្ញត្រ អន្តរាយា. ន, ភិក្ខវេ, តទហុបោសថេ សភិក្ខុកា អនាវាសា សភិក្ខុកោ អនាវាសោ គន្តព្ពោ, យត្ថស្សុ ភិក្ខូ នានាសំវាសកា, អញ្ញត្រ សំឃេន អញ្ញត្រ អន្តរាយា. ន, ភិក្ខវេ, តទហុបោសថេ សភិក្ខុកា អនាវាសា សភិក្ខុកោ អាវាសោ វា អនាវាសោ វា គន្តព្ពោ, យត្ថស្សុ ភិក្ខូ នានាសំវាសកា, អញ្ញត្រ សំឃេន អញ្ញត្រ អន្តរាយា.
</Paragraph>

<Paragraph number="793" book="vi-maha">
ន, ភិក្ខវេ, តទហុបោសថេ សភិក្ខុកា អាវាសា វា អនាវាសា វា សភិក្ខុកោ អាវាសោ គន្តព្ពោ, យត្ថស្សុ ភិក្ខូ នានាសំវាសកា, អញ្ញត្រ សំឃេន អញ្ញត្រ អន្តរាយា. ន, ភិក្ខវេ, តទហុបោសថេ សភិក្ខុកា អាវាសា វា អនាវាសា វា សភិក្ខុកោ អនាវាសោ គន្តព្ពោ, យត្ថស្សុ ភិក្ខូ នានាសំវាសកា, អញ្ញត្រ សំឃេន អញ្ញត្រ អន្តរាយា. ន, ភិក្ខវេ, តទហុបោសថេ សភិក្ខុកា អាវាសា វា អនាវាសា វា សភិក្ខុកោ អាវាសោ វា អនាវាសោ វា គន្តព្ពោ, យត្ថស្សុ ភិក្ខូ នានាសំវាសកា, អញ្ញត្រ សំឃេន អញ្ញត្រ អន្តរាយា.
</Paragraph>
</Division>