---
title: "2.18 បុព្ពករណានុជានន"
tableOfContents: false
sidebar:
  order: 10
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="159" book="vi-maha">

<Paragraph number="661" book="vi-maha">
តេន ខោ បន សមយេន អញ្ញតរស្មឹ អាវាសេ ឧបោសថាគារំ ឧក្លាបំ ហោតិ. អាគន្តុកា ភិក្ខូ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាវាសិកា ភិក្ខូ ឧបោសថាគារំ ន សម្មជ្ជិស្សន្តី”តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ឧបោសថាគារំ សម្មជ្ជិតុន៑”តិ.
</Paragraph>

<Paragraph number="662" book="vi-maha">
អថ ខោ ភិក្ខូនំ ឯតទហោសិ—  “កេន នុ ខោ ឧបោសថាគារំ សម្មជ្ជិតព្ពន៑”តិ? ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ថេរេន ភិក្ខុនា នវំ ភិក្ខុំ អាណាបេតុន៑”តិ.
</Paragraph>

<Paragraph number="663" book="vi-maha">
ថេរេន អាណត្តា នវា ភិក្ខូ ន សម្មជ្ជន្តិ. ភគវតោ ឯតមត្ថំ អារោចេសុំ. “ន, ភិក្ខវេ, ថេរេន អាណត្តេន អគិលានេន ន សម្មជ្ជិតព្ពំ. យោ ន សម្មជ្ជេយ្យ, អាបត្តិ ទុក្កដស្សា”តិ.
</Paragraph>

</Division>
<Division number="160" book="vi-maha">

<Paragraph number="664" book="vi-maha">
តេន ខោ បន សមយេន ឧបោសថាគារេ អាសនំ អបញ្ញត្តំ ហោតិ. ភិក្ខូ ឆមាយំ និសីទន្តិ, គត្តានិបិ ចីវរានិបិ បំសុកិតានិ ហោន្តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ឧបោសថាគារេ អាសនំ បញ្ញបេតុន៑”តិ.
</Paragraph>

<Paragraph number="665" book="vi-maha">
អថ ខោ ភិក្ខូនំ ឯតទហោសិ—  “កេន នុ ខោ ឧបោសថាគារេ អាសនំ បញ្ញបេតព្ពន៑”តិ? ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ថេរេន ភិក្ខុនា នវំ ភិក្ខុំ អាណាបេតុន៑”តិ.
</Paragraph>

<Paragraph number="666" book="vi-maha">
ថេរេន អាណត្តា នវា ភិក្ខូ ន បញ្ញបេន្តិ. ភគវតោ ឯតមត្ថំ អារោចេសុំ. “ន, ភិក្ខវេ, ថេរេន អាណត្តេន អគិលានេន ន បញ្ញបេតព្ពំ. យោ ន បញ្ញបេយ្យ, អាបត្តិ ទុក្កដស្សា”តិ.
</Paragraph>

</Division>
<Division number="161" book="vi-maha">

<Paragraph number="667" book="vi-maha">
តេន ខោ បន សមយេន ឧបោសថាគារេ បទីបោ ន ហោតិ. ភិក្ខូ អន្ធការេ កាយម្បិ ចីវរម្បិ អក្កមន្តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ឧបោសថាគារេ បទីបំ កាតុន៑”តិ.
</Paragraph>

<Paragraph number="668" book="vi-maha">
អថ ខោ ភិក្ខូនំ ឯតទហោសិ—  “កេន នុ ខោ ឧបោសថាគារេ បទីបោ កាតព្ពោ”តិ? ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ថេរេន ភិក្ខុនា នវំ ភិក្ខុំ អាណាបេតុន៑”តិ.
</Paragraph>

<Paragraph number="669" book="vi-maha">
ថេរេន អាណត្តា នវា ភិក្ខូ ន បទីបេន្តិ. ភគវតោ ឯតមត្ថំ អារោចេសុំ. “ន, ភិក្ខវេ, ថេរេន អាណត្តេន អគិលានេន ន បទីបេតព្ពោ. យោ ន បទីបេយ្យ, អាបត្តិ ទុក្កដស្សា”តិ.
</Paragraph>

</Division>
<Division number="162" book="vi-maha">

<Paragraph number="670" book="vi-maha">
តេន ខោ បន សមយេន អញ្ញតរស្មឹ អាវាសេ អាវាសិកា ភិក្ខូ នេវ បានីយំ ឧបដ្ឋាបេន្តិ, ន បរិភោជនីយំ ឧបដ្ឋាបេន្តិ. អាគន្តុកា ភិក្ខូ ឧជ្ឈាយន្តិ ខិយ្យន្តិ វិបាចេន្តិ—  “កថញ្ហិ នាម អាវាសិកា ភិក្ខូ នេវ បានីយំ ឧបដ្ឋាបេស្សន្តិ, ន បរិភោជនីយំ ឧបដ្ឋាបេស្សន្តី”តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, បានីយំ បរិភោជនីយំ ឧបដ្ឋាបេតុន៑”តិ.
</Paragraph>

<Paragraph number="671" book="vi-maha">
អថ ខោ ភិក្ខូនំ ឯតទហោសិ—  “កេន នុ ខោ បានីយំ បរិភោជនីយំ ឧបដ្ឋាបេតព្ពន៑”តិ? ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, ថេរេន ភិក្ខុនា នវំ ភិក្ខុំ អាណាបេតុន៑”តិ.
</Paragraph>

<Paragraph number="672" book="vi-maha">
ថេរេន អាណត្តា នវា ភិក្ខូ ន ឧបដ្ឋាបេន្តិ. ភគវតោ ឯតមត្ថំ អារោចេសុំ. “ន, ភិក្ខវេ, ថេរេន អាណត្តេន អគិលានេន ន ឧបដ្ឋាបេតព្ពំ. យោ ន ឧបដ្ឋាបេយ្យ, អាបត្តិ ទុក្កដស្សា”តិ.
</Paragraph>
</Division>