---
title: "2.35 នានាសំវាសកាទីហិឧបោសថករណ"
tableOfContents: false
sidebar:
  order: 29
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="180" book="vi-maha">

<Paragraph number="784" book="vi-maha">
ឥធ បន, ភិក្ខវេ, អាគន្តុកា ភិក្ខូ បស្សន្តិ អាវាសិកេ ភិក្ខូ នានាសំវាសកេ. តេ សមានសំវាសកទិដ្ឋឹ បដិលភន្តិ; សមានសំវាសកទិដ្ឋឹ បដិលភិត្វា ន បុច្ឆន្តិ; អបុច្ឆិត្វា ឯកតោ ឧបោសថំ ករោន្តិ. អនាបត្តិ. តេ បុច្ឆន្តិ; បុច្ឆិត្វា នាភិវិតរន្តិ; អនភិវិតរិត្វា ឯកតោ ឧបោសថំ ករោន្តិ. អាបត្តិ ទុក្កដស្ស. តេ បុច្ឆន្តិ; បុច្ឆិត្វា នាភិវិតរន្តិ; អនភិវិតរិត្វា បាដេក្កំ ឧបោសថំ ករោន្តិ. អនាបត្តិ.
</Paragraph>

<Paragraph number="785" book="vi-maha">
ឥធ បន, ភិក្ខវេ, អាគន្តុកា ភិក្ខូ បស្សន្តិ អាវាសិកេ ភិក្ខូ សមានសំវាសកេ. តេ នានាសំវាសកទិដ្ឋឹ បដិលភន្តិ; នានាសំវាសកទិដ្ឋឹ បដិលភិត្វា ន បុច្ឆន្តិ; អបុច្ឆិត្វា ឯកតោ ឧបោសថំ ករោន្តិ. អាបត្តិ ទុក្កដស្ស. តេ បុច្ឆន្តិ; បុច្ឆិត្វា អភិវិតរន្តិ; អភិវិតរិត្វា បាដេក្កំ ឧបោសថំ ករោន្តិ. អាបត្តិ ទុក្កដស្ស. តេ បុច្ឆន្តិ; បុច្ឆិត្វា អភិវិតរន្តិ; អភិវិតរិត្វា ឯកតោ ឧបោសថំ ករោន្តិ. អនាបត្តិ.
</Paragraph>

<Paragraph number="786" book="vi-maha">
ឥធ បន, ភិក្ខវេ, អាវាសិកា ភិក្ខូ បស្សន្តិ អាគន្តុកេ ភិក្ខូ នានាសំវាសកេ. តេ សមានសំវាសកទិដ្ឋឹ បដិលភន្តិ; សមានសំវាសកទិដ្ឋឹ បដិលភិត្វា ន បុច្ឆន្តិ; អបុច្ឆិត្វា ឯកតោ ឧបោសថំ ករោន្តិ. អនាបត្តិ. តេ បុច្ឆន្តិ; បុច្ឆិត្វា នាភិវិតរន្តិ; អនភិវិតរិត្វា ឯកតោ ឧបោសថំ ករោន្តិ. អាបត្តិ ទុក្កដស្ស. តេ បុច្ឆន្តិ; បុច្ឆិត្វា នាភិវិតរន្តិ; អនភិវិតរិត្វា បាដេក្កំ ឧបោសថំ ករោន្តិ. អនាបត្តិ.
</Paragraph>

<Paragraph number="787" book="vi-maha">
ឥធ បន, ភិក្ខវេ, អាវាសិកា ភិក្ខូ បស្សន្តិ អាគន្តុកេ ភិក្ខូ សមានសំវាសកេ. តេ នានាសំវាសកទិដ្ឋឹ បដិលភន្តិ; នានាសំវាសកទិដ្ឋឹ បដិលភិត្វា ន បុច្ឆន្តិ; អបុច្ឆិត្វា ឯកតោ ឧបោសថំ ករោន្តិ. អាបត្តិ ទុក្កដស្ស. តេ បុច្ឆន្តិ; បុច្ឆិត្វា អភិវិតរន្តិ; អភិវិតរិត្វា បាដេក្កំ ឧបោសថំ ករោន្តិ. អាបត្តិ ទុក្កដស្ស. តេ បុច្ឆន្តិ; បុច្ឆិត្វា អភិវិតរន្តិ; អភិវិតរិត្វា ឯកតោ ឧបោសថំ ករោន្តិ. អនាបត្តិ.
</Paragraph>
</Division>