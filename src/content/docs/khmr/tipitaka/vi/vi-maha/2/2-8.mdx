---
title: "2.8 សីមាសមូហនន"
tableOfContents: false
sidebar:
  order: 37
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="145" book="vi-maha">

<Paragraph number="613" book="vi-maha">
“សីមំ, ភិក្ខវេ, សម្មន្នន្តេន បឋមំ សមានសំវាសសីមា សម្មន្និតព្ពា, បច្ឆា តិចីវរេន អវិប្បវាសោ សម្មន្និតព្ពោ. សីមំ, ភិក្ខវេ, សមូហនន្តេន បឋមំ តិចីវរេន អវិប្បវាសោ សមូហន្តព្ពោ, បច្ឆា សមានសំវាសសីមា សមូហន្តព្ពា. ឯវញ្ច បន, ភិក្ខវេ, តិចីវរេន អវិប្បវាសោ សមូហន្តព្ពោ. ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

<Paragraph number="614" book="vi-maha">
‘សុណាតុ មេ, ភន្តេ, សំឃោ. យោ សោ សំឃេន តិចីវរេន អវិប្បវាសោ សម្មតោ, យទិ សំឃស្ស បត្តកល្លំ, សំឃោ តំ តិចីវរេន អវិប្បវាសំ សមូហនេយ្យ. ឯសា ញត្តិ.
</Paragraph>

<Paragraph number="615" book="vi-maha">
សុណាតុ មេ, ភន្តេ, សំឃោ. យោ សោ សំឃេន តិចីវរេន អវិប្បវាសោ សម្មតោ, សំឃោ តំ តិចីវរេន អវិប្បវាសំ សមូហនតិ. យស្សាយស្មតោ ខមតិ ឯតស្ស តិចីវរេន អវិប្បវាសស្ស សមុគ្ឃាតោ, សោ តុណ្ហស្ស; យស្ស នក្ខមតិ, សោ ភាសេយ្យ. សមូហតោ សោ សំឃេន តិចីវរេន អវិប្បវាសោ. ខមតិ សំឃស្ស, តស្មា តុណ្ហី, ឯវមេតំ ធារយាមី’តិ.
</Paragraph>

<Paragraph number="616" book="vi-maha">
ឯវញ្ច បន, ភិក្ខវេ, សីមា សមូហន្តព្ពា. ព្យត្តេន ភិក្ខុនា បដិពលេន សំឃោ ញាបេតព្ពោ—
</Paragraph>

</Division>
<Division number="146" book="vi-maha">

<Paragraph number="617" book="vi-maha">
‘សុណាតុ មេ, ភន្តេ, សំឃោ. យា សា សំឃេន សីមា សម្មតា សមានសំវាសា ឯកុបោសថា, យទិ សំឃស្ស បត្តកល្លំ, សំឃោ តំ សីមំ សមូហនេយ្យ សមានសំវាសំ ឯកុបោសថំ. ឯសា ញត្តិ.
</Paragraph>

<Paragraph number="618" book="vi-maha">
សុណាតុ មេ, ភន្តេ, សំឃោ. យា សា សំឃេន សីមា សម្មតា សមានសំវាសា ឯកុបោសថា, សំឃោ តំ សីមំ សមូហនតិ សមានសំវាសំ ឯកុបោសថំ. យស្សាយស្មតោ ខមតិ ឯតិស្សា សីមាយ សមានសំវាសាយ ឯកុបោសថាយ សមុគ្ឃាតោ, សោ តុណ្ហស្ស; យស្ស នក្ខមតិ, សោ ភាសេយ្យ. សមូហតា សា សីមា សំឃេន សមានសំវាសា ឯកុបោសថា. ខមតិ សំឃស្ស, តស្មា តុណ្ហី, ឯវមេតំ ធារយាមី’”តិ.
</Paragraph>
</Division>