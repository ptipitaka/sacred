---
title: "9.29 អប្បដិនិស្សគ្គេឧក្ខេបនីយកម្មវិវាទកថា"
tableOfContents: false
sidebar:
  order: 22
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="439" book="vi-maha">

<Paragraph number="1885" book="vi-maha">
ឥធ បន, ភិក្ខវេ, ភិក្ខុ ន ឥច្ឆតិ បាបិកំ ទិដ្ឋឹ បដិនិស្សជ្ជិតុំ. តត្រ ចេ ភិក្ខូនំ ឯវំ ហោតិ—  ‘អយំ ខោ, អាវុសោ, ភិក្ខុ ន ឥច្ឆតិ បាបិកំ ទិដ្ឋឹ បដិនិស្សជ្ជិតុំ. ហន្ទស្ស មយំ បាបិកាយ ទិដ្ឋិយា អប្បដិនិស្សគ្គេ ឧក្ខេបនីយកម្មំ ករោមា’តិ. តេ តស្ស បាបិកាយ ទិដ្ឋិយា អប្បដិនិស្សគ្គេ ឧក្ខេបនីយកម្មំ ករោន្តិ—  អធម្មេន វគ្គា …បេ…  អធម្មេន សមគ្គា…  ធម្មេន វគ្គា…  ធម្មបតិរូបកេន វគ្គា…  ធម្មបតិរូបកេន សមគ្គា. តត្រដ្ឋោ សំឃោ វិវទតិ—  ‘អធម្មេន វគ្គកម្មំ, អធម្មេន សមគ្គកម្មំ, ធម្មេន វគ្គកម្មំ, ធម្មបតិរូបកេន វគ្គកម្មំ, ធម្មបតិរូបកេន សមគ្គកម្មំ, អកតំ កម្មំ ទុក្កដំ កម្មំ បុន កាតព្ពំ កម្មន៑’តិ. តត្រ, ភិក្ខវេ, យេ តេ ភិក្ខូ ឯវមាហំសុ—  ‘ធម្មបតិរូបកេន សមគ្គកម្មន៑’តិ, យេ ច តេ ភិក្ខូ ឯវមាហំសុ—  ‘អកតំ កម្មំ ទុក្កដំ កម្មំ បុន កាតព្ពំ កម្មន៑’តិ, ឥមេ តត្ថ ភិក្ខូ ធម្មវាទិនោ. ឥមេ បញ្ច វារា សំខិត្តា.
</Paragraph>
</Division>