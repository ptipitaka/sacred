---
title: "9.4 ចតុវគ្គករណាទិកថា"
tableOfContents: false
sidebar:
  order: 31
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="388" book="vi-maha">

<Paragraph number="1797" book="vi-maha">
បញ្ច សំឃា—  ចតុវគ្គោ ភិក្ខុសំឃោ បញ្ចវគ្គោ ភិក្ខុសំឃោ, ទសវគ្គោ ភិក្ខុសំឃោ, វីសតិវគ្គោ ភិក្ខុសំឃោ, អតិរេកវីសតិវគ្គោ ភិក្ខុសំឃោ. តត្រ, ភិក្ខវេ, យ្វាយំ ចតុវគ្គោ ភិក្ខុសំឃោ, ឋបេត្វា តីណិ កម្មានិ—  ឧបសម្បទំ បវារណំ អព្ភានំ, ធម្មេន សមគ្គោ សព្ពកម្មេសុ កម្មប្បត្តោ. តត្រ, ភិក្ខវេ, យ្វាយំ បញ្ចវគ្គោ ភិក្ខុសំឃោ, ឋបេត្វា ទ្វេ កម្មានិ—  មជ្ឈិមេសុ ជនបទេសុ ឧបសម្បទំ អព្ភានំ, ធម្មេន សមគ្គោ សព្ពកម្មេសុ កម្មប្បត្តោ. តត្រ, ភិក្ខវេ, យ្វាយំ ទសវគ្គោ ភិក្ខុសំឃោ, ឋបេត្វា ឯកំ កម្មំ—  អព្ភានំ, ធម្មេន សមគ្គោ សព្ពកម្មេសុ កម្មប្បត្តោ. តត្រ, ភិក្ខវេ, យ្វាយំ វីសតិវគ្គោ ភិក្ខុសំឃោ ធម្មេន សមគ្គោ សព្ពកម្មេសុ កម្មប្បត្តោ. តត្រ, ភិក្ខវេ, យ្វាយំ អតិរេកវីសតិវគ្គោ ភិក្ខុសំឃោ ធម្មេន សមគ្គោ សព្ពកម្មេសុ កម្មប្បត្តោ.
</Paragraph>

</Division>
<Division number="389" book="vi-maha">

<Paragraph number="1798" book="vi-maha">
ចតុវគ្គករណញ្ចេ, ភិក្ខវេ, កម្មំ ភិក្ខុនិចតុត្ថោ កម្មំ ករេយ្យ—  អកម្មំ ន ច ករណីយំ. ចតុវគ្គករណញ្ចេ, ភិក្ខវេ, កម្មំ សិក្ខមានចតុត្ថោ កម្មំ ករេយ្យ…  អកម្មំ ន ច ករណីយំ …បេ… . សាមណេរចតុត្ថោ កម្មំ ករេយ្យ…  អកម្មំ ន ច ករណីយំ. សាមណេរិចតុត្ថោ កម្មំ ករេយ្យ…  អកម្មំ ន ច ករណីយំ. សិក្ខំ បច្ចក្ខាតកចតុត្ថោ កម្មំ ករេយ្យ…  អកម្មំ ន ច ករណីយំ. អន្តិមវត្ថុំ អជ្ឈាបន្នកចតុត្ថោ កម្មំ ករេយ្យ…  អកម្មំ ន ច ករណីយំ. អាបត្តិយា អទស្សនេ ឧក្ខិត្តកចតុត្ថោ កម្មំ ករេយ្យ…  អកម្មំ ន ច ករណីយំ. អាបត្តិយា អប្បដិកម្មេ ឧក្ខិត្តកចតុត្ថោ កម្មំ ករេយ្យ…  អកម្មំ ន ច ករណីយំ. បាបិកាយ ទិដ្ឋិយា អប្បដិនិស្សគ្គេ ឧក្ខិត្តកចតុត្ថោ កម្មំ ករេយ្យ…  អកម្មំ ន ច ករណីយំ. បណ្ឌកចតុត្ថោ កម្មំ ករេយ្យ…  អកម្មំ ន ច ករណីយំ. ថេយ្យសំវាសកចតុត្ថោ កម្មំ ករេយ្យ…  អកម្មំ ន ច ករណីយំ. តិត្ថិយបក្កន្តកចតុត្ថោ កម្មំ ករេយ្យ…  អកម្មំ ន ច ករណីយំ. តិរច្ឆានគតចតុត្ថោ កម្មំ ករេយ្យ…  អកម្មំ ន ច ករណីយំ. មាតុឃាតកចតុត្ថោ កម្មំ ករេយ្យ…  អកម្មំ ន ច ករណីយំ. បិតុឃាតកចតុត្ថោ កម្មំ ករេយ្យ…  អកម្មំ ន ច ករណីយំ. អរហន្តឃាតកចតុត្ថោ កម្មំ ករេយ្យ…  អកម្មំ ន ច ករណីយំ. ភិក្ខុនិទូសកចតុត្ថោ កម្មំ ករេយ្យ…  អកម្មំ ន ច ករណីយំ. សំឃភេទកចតុត្ថោ កម្មំ ករេយ្យ…  អកម្មំ ន ច ករណីយំ. លោហិតុប្បាទកចតុត្ថោ កម្មំ ករេយ្យ…  អកម្មំ ន ច ករណីយំ. ឧភតោព្យញ្ជនកចតុត្ថោ កម្មំ ករេយ្យ…  អកម្មំ ន ច ករណីយំ. នានាសំវាសកចតុត្ថោ កម្មំ ករេយ្យ…  អកម្មំ ន ច ករណីយំ. នានាសីមាយ ឋិតចតុត្ថោ កម្មំ ករេយ្យ…  អកម្មំ ន ច ករណីយំ. ឥទ្ធិយា វេហាសេ ឋិតចតុត្ថោ កម្មំ ករេយ្យ…  អកម្មំ ន ច ករណីយំ. យស្ស សំឃោ កម្មំ ករោតិ, តំចតុត្ថោ កម្មំ ករេយ្យ…  អកម្មំ ន ច ករណីយំ.

</Paragraph>
</Division>

<Paragraph number="1799" type="center" book="vi-maha">
ចតុវគ្គករណំ.


</Paragraph>

<Division number="390" book="vi-maha">

<Paragraph number="1800" book="vi-maha">
បញ្ចវគ្គករណញ្ចេ, ភិក្ខវេ, កម្មំ ភិក្ខុនិបញ្ចមោ កម្មំ ករេយ្យ…  អកម្មំ ន ច ករណីយំ. បញ្ចវគ្គករណញ្ចេ, ភិក្ខវេ, កម្មំ សិក្ខមានបញ្ចមោ កម្មំ ករេយ្យ …បេ… . សាមណេរបញ្ចមោ កម្មំ ករេយ្យ…  សាមណេរិបញ្ចមោ កម្មំ ករេយ្យ…  សិក្ខំ បច្ចក្ខាតកបញ្ចមោ កម្មំ ករេយ្យ…  អន្តិមវត្ថុំ អជ្ឈាបន្នកបញ្ចមោ កម្មំ ករេយ្យ…  អាបត្តិយា អទស្សនេ ឧក្ខិត្តកបញ្ចមោ កម្មំ ករេយ្យ…  អាបត្តិយា អប្បដិកម្មេ ឧក្ខិត្តកបញ្ចមោ កម្មំ ករេយ្យ…  បាបិកាយ ទិដ្ឋិយា អប្បដិនិស្សគ្គេ ឧក្ខិត្តកបញ្ចមោ កម្មំ ករេយ្យ…  បណ្ឌកបញ្ចមោ កម្មំ ករេយ្យ…  ថេយ្យសំវាសកបញ្ចមោ កម្មំ ករេយ្យ…  តិត្ថិយបក្កន្តកបញ្ចមោ កម្មំ ករេយ្យ…  តិរច្ឆានគតបញ្ចមោ កម្មំ ករេយ្យ…  មាតុឃាតកបញ្ចមោ កម្មំ ករេយ្យ…  បិតុឃាតកបញ្ចមោ កម្មំ ករេយ្យ…  អរហន្តឃាតកបញ្ចមោ កម្មំ ករេយ្យ…  ភិក្ខុនិទូសកបញ្ចមោ កម្មំ ករេយ្យ…  សំឃភេទកបញ្ចមោ កម្មំ ករេយ្យ…  លោហិតុប្បាទកបញ្ចមោ កម្មំ ករេយ្យ…  ឧភតោព្យញ្ជនកបញ្ចមោ កម្មំ ករេយ្យ…  នានាសំវាសកបញ្ចមោ កម្មំ ករេយ្យ…  នានាសីមាយ ឋិតបញ្ចមោ កម្មំ ករេយ្យ…  ឥទ្ធិយា វេហាសេ ឋិតបញ្ចមោ កម្មំ ករេយ្យ…  យស្ស សំឃោ កម្មំ ករោតិ, តំបញ្ចមោ កម្មំ ករេយ្យ—  អកម្មំ ន ច ករណីយំ.

</Paragraph>
</Division>

<Paragraph number="1801" type="center" book="vi-maha">
បញ្ចវគ្គករណំ.


</Paragraph>

<Division number="391" book="vi-maha">

<Paragraph number="1802" book="vi-maha">
ទសវគ្គករណញ្ចេ, ភិក្ខវេ, កម្មំ ភិក្ខុនិទសមោ កម្មំ ករេយ្យ, អកម្មំ ន ច ករណីយំ. ទសវគ្គករណញ្ចេ, ភិក្ខវេ, កម្មំ សិក្ខមានទសមោ កម្មំ ករេយ្យ, អកម្មំ ន ច ករណីយំ …បេ… . ទសវគ្គករណញ្ចេ, ភិក្ខវេ, កម្មំ យស្ស សំឃោ កម្មំ ករោតិ, តំទសមោ កម្មំ ករេយ្យ—  អកម្មំ ន ច ករណីយំ.

</Paragraph>
</Division>

<Paragraph number="1803" type="center" book="vi-maha">
ទសវគ្គករណំ.


</Paragraph>

<Division number="392" book="vi-maha">

<Paragraph number="1804" book="vi-maha">
វីសតិវគ្គករណញ្ចេ, ភិក្ខវេ, កម្មំ ភិក្ខុនិវីសោ កម្មំ ករេយ្យ—  អកម្មំ ន ច ករណីយំ. វីសតិវគ្គករណញ្ចេ, ភិក្ខវេ, កម្មំ សិក្ខមានវីសោ កម្មំ ករេយ្យ …បេ…  សាមណេរវីសោ កម្មំ ករេយ្យ…  សាមណេរិវីសោ កម្មំ ករេយ្យ…  សិក្ខំ បច្ចក្ខាតកវីសោ កម្មំ ករេយ្យ…  អន្តិមវត្ថុំ អជ្ឈាបន្នកវីសោ កម្មំ ករេយ្យ…  អាបត្តិយា អទស្សនេ ឧក្ខិត្តកវីសោ កម្មំ ករេយ្យ…  អាបត្តិយា អប្បដិកម្មេ ឧក្ខិត្តកវីសោ កម្មំ ករេយ្យ…  បាបិកាយ ទិដ្ឋិយា អប្បដិនិស្សគ្គេ ឧក្ខិត្តកវីសោ កម្មំ ករេយ្យ…  បណ្ឌកវីសោ កម្មំ ករេយ្យ…  ថេយ្យសំវាសកវីសោ កម្មំ ករេយ្យ…  តិត្ថិយបក្កន្តកវីសោ កម្មំ ករេយ្យ…  តិរច្ឆានគតវីសោ កម្មំ ករេយ្យ…  មាតុឃាតកវីសោ កម្មំ ករេយ្យ…  បិតុឃាតកវីសោ កម្មំ ករេយ្យ…  អរហន្តឃាតកវីសោ កម្មំ ករេយ្យ…  ភិក្ខុនិទូសកវីសោ កម្មំ ករេយ្យ…  សំឃភេទកវីសោ កម្មំ ករេយ្យ…  លោហិតុប្បាទកវីសោ កម្មំ ករេយ្យ…  ឧភតោព្យញ្ជនកវីសោ កម្មំ ករេយ្យ…  នានាសំវាសកវីសោ កម្មំ ករេយ្យ…  នានាសីមាយ ឋិតវីសោ កម្មំ ករេយ្យ…  ឥទ្ធិយា វេហាសេ ឋិតវីសោ កម្មំ ករេយ្យ…  យស្ស សំឃោ កម្មំ ករោតិ, តំវីសោ កម្មំ ករេយ្យ—  អកម្មំ ន ច ករណីយំ.

</Paragraph>
</Division>

<Paragraph number="1805" type="center" book="vi-maha">
វីសតិវគ្គករណំ.
</Paragraph>