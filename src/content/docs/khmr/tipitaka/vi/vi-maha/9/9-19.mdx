---
title: "9.19 បដិសារណីយកម្មបដិប្បស្សទ្ធិកថា"
tableOfContents: false
sidebar:
  order: 11
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="425" book="vi-maha">

<Paragraph number="1867" book="vi-maha">
ឥធ បន, ភិក្ខវេ, ភិក្ខុ សំឃេន បដិសារណីយកម្មកតោ សម្មា វត្តតិ, លោមំ បាតេតិ, នេត្ថារំ វត្តតិ, បដិសារណីយស្ស កម្មស្ស បដិប្បស្សទ្ធឹ យាចតិ. តត្រ ចេ ភិក្ខូនំ ឯវំ ហោតិ—  ‘អយំ ខោ, អាវុសោ, ភិក្ខុ សំឃេន បដិសារណីយកម្មកតោ សម្មា វត្តតិ, លោមំ បាតេតិ, នេត្ថារំ វត្តតិ, បដិសារណីយស្ស កម្មស្ស បដិប្បស្សទ្ធឹ យាចតិ. ហន្ទស្ស មយំ បដិសារណីយកម្មំ បដិប្បស្សម្ភេមា’តិ. តេ តស្ស បដិសារណីយកម្មំ បដិប្បស្សម្ភេន្តិ—  អធម្មេន វគ្គា. សោ តម្ហា អាវាសា អញ្ញំ អាវាសំ គច្ឆតិ. តត្ថបិ ភិក្ខូនំ ឯវំ ហោតិ—  ‘ឥមស្ស ខោ, អាវុសោ, ភិក្ខុនោ សំឃេន បដិសារណីយកម្មំ បដិប្បស្សទ្ធំ អធម្មេន វគ្គេហិ. ហន្ទស្ស មយំ បដិសារណីយកម្មំ បដិប្បស្សម្ភេមា’តិ. តេ តស្ស បដិសារណីយកម្មំ បដិប្បស្សម្ភេន្តិ—  អធម្មេន សមគ្គា …បេ…  ធម្មេន វគ្គា…  ធម្មបតិរូបកេន វគ្គា…  ធម្មបតិរូបកេន សមគ្គា …បេ… .

</Paragraph>
</Division>

<Paragraph number="1868" type="center" book="vi-maha">
ចក្កំ កាតព្ពំ.
</Paragraph>