---
title: "9.5 បារិវាសិកាទិកថា"
tableOfContents: false
sidebar:
  order: 32
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="393" book="vi-maha">

<Paragraph number="1806" book="vi-maha">
បារិវាសិកចតុត្ថោ ចេ, ភិក្ខវេ, បរិវាសំ ទទេយ្យ, មូលាយ បដិកស្សេយ្យ, មានត្តំ ទទេយ្យ, តំវីសោ អព្ភេយ្យ—  អកម្មំ ន ច ករណីយំ. មូលាយបដិកស្សនារហចតុត្ថោ ចេ, ភិក្ខវេ, បរិវាសំ ទទេយ្យ, មូលាយ បដិកស្សេយ្យ, មានត្តំ ទទេយ្យ, តំវីសោ អព្ភេយ្យ—  អកម្មំ ន ច ករណីយំ. មានត្តារហចតុត្ថោ ចេ, ភិក្ខវេ, បរិវាសំ ទទេយ្យ, មូលាយ បដិកស្សេយ្យ, មានត្តំ ទទេយ្យ, តំវីសោ អព្ភេយ្យ—  អកម្មំ ន ច ករណីយំ. មានត្តចារិកចតុត្ថោ ចេ, ភិក្ខវេ, បរិវាសំ ទទេយ្យ, មូលាយ បដិកស្សេយ្យ, មានត្តំ ទទេយ្យ, តំវីសោ អព្ភេយ្យ—  អកម្មំ ន ច ករណីយំ. អព្ភានារហចតុត្ថោ ចេ, ភិក្ខវេ, បរិវាសំ ទទេយ្យ, មូលាយ បដិកស្សេយ្យ, មានត្តំ ទទេយ្យ, តំវីសោ អព្ភេយ្យ—  អកម្មំ ន ច ករណីយំ.
</Paragraph>

</Division>
<Division number="394" book="vi-maha">

<Paragraph number="1807" book="vi-maha">
ឯកច្ចស្ស, ភិក្ខវេ, សំឃមជ្ឈេ បដិក្កោសនា រុហតិ, ឯកច្ចស្ស ន រុហតិ. កស្ស ច, ភិក្ខវេ, សំឃមជ្ឈេ បដិក្កោសនា ន រុហតិ? ភិក្ខុនិយា, ភិក្ខវេ, សំឃមជ្ឈេ បដិក្កោសនា ន រុហតិ. សិក្ខមានាយ, ភិក្ខវេ …បេ…  សាមណេរស្ស, ភិក្ខវេ…  សាមណេរិយា, ភិក្ខវេ…  សិក្ខាបច្ចក្ខាតកស្ស, ភិក្ខវេ…  អន្តិមវត្ថុំ អជ្ឈាបន្នកស្ស, ភិក្ខវេ…  ឧម្មត្តកស្ស, ភិក្ខវេ…  ខិត្តចិត្តស្ស, ភិក្ខវេ…  វេទនាដ្ដស្ស, ភិក្ខវេ…  អាបត្តិយា អទស្សនេ ឧក្ខិត្តកស្ស, ភិក្ខវេ…  អាបត្តិយា អប្បដិកម្មេ ឧក្ខិត្តកស្ស, ភិក្ខវេ…  បាបិកាយ ទិដ្ឋិយា អប្បដិនិស្សគ្គេ ឧក្ខិត្តកស្ស, ភិក្ខវេ…  បណ្ឌកស្ស, ភិក្ខវេ…  ថេយ្យសំវាសកស្ស, ភិក្ខវេ…  តិត្ថិយបក្កន្តកស្ស, ភិក្ខវេ…  តិរច្ឆានគតស្ស, ភិក្ខវេ…  មាតុឃាតកស្ស, ភិក្ខវេ…  បិតុឃាតកស្ស, ភិក្ខវេ…  អរហន្តឃាតកស្ស, ភិក្ខវេ…  ភិក្ខុនិទូសកស្ស, ភិក្ខវេ…  សំឃភេទកស្ស, ភិក្ខវេ…  លោហិតុប្បាទកស្ស, ភិក្ខវេ…  ឧភតោព្យញ្ជនកស្ស, ភិក្ខវេ…  នានាសំវាសកស្ស, ភិក្ខវេ…  នានាសីមាយ ឋិតស្ស, ភិក្ខវេ…  ឥទ្ធិយា វេហាសេ ឋិតស្ស, ភិក្ខវេ, យស្ស សំឃោ កម្មំ ករោតិ, តស្ស ច, ភិក្ខវេ, សំឃមជ្ឈេ បដិក្កោសនា ន រុហតិ. ឥមេសំ ខោ, ភិក្ខវេ, សំឃមជ្ឈេ បដិក្កោសនា ន រុហតិ.
</Paragraph>

<Paragraph number="1808" book="vi-maha">
កស្ស ច, ភិក្ខវេ, សំឃមជ្ឈេ បដិក្កោសនា រុហតិ? ភិក្ខុស្ស, ភិក្ខវេ, បកតត្តស្ស សមានសំវាសកស្ស សមានសីមាយ ឋិតស្ស អន្តមសោ អានន្តរិកស្សាបិ ភិក្ខុនោ វិញ្ញាបេន្តស្ស សំឃមជ្ឈេ បដិក្កោសនា រុហតិ. ឥមស្ស, ភិក្ខវេ, សំឃមជ្ឈេ បដិក្កោសនា រុហតិ.
</Paragraph>
</Division>