---
title: "3.11 អធម្មិកកតិកា"
tableOfContents: false
sidebar:
  order: 3
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="205" book="vi-maha">

<Paragraph number="916" book="vi-maha">
តេន ខោ បន សមយេន សាវត្ថិយា សំឃេន ឯវរូបា កតិកា កតា ហោតិ—  “អន្តរាវស្សំ ន បព្ពាជេតព្ពន៑”តិ. វិសាខាយ មិគារមាតុយា នត្តា ភិក្ខូ ឧបសង្កមិត្វា បព្ពជ្ជំ យាចិ. ភិក្ខូ ឯវមាហំសុ—  “សំឃេន ខោ, អាវុសោ, ឯវរូបា កតិកា កតា ‘អន្តរាវស្សំ ន បព្ពាជេតព្ពន៑’តិ. អាគមេហិ, អាវុសោ, យាវ ភិក្ខូ វស្សំ វសន្តិ. វស្សំវុដ្ឋា បព្ពាជេស្សន្តី”តិ. អថ ខោ តេ ភិក្ខូ វស្សំវុដ្ឋា វិសាខាយ មិគារមាតុយា នត្តារំ ឯតទវោចុំ—  “ឯហិ ទានិ, អាវុសោ, បព្ពជាហី”តិ. សោ ឯវមាហ—  “សចាហំ, ភន្តេ, បព្ពជិតោ អស្សំ, អភិរមេយ្យាមហំ. ន ទានាហំ, ភន្តេ, បព្ពជិស្សាមី”តិ. វិសាខា មិគារមាតា ឧជ្ឈាយតិ ខិយ្យតិ វិបាចេតិ—  “កថញ្ហិ នាម អយ្យា ឯវរូបំ កតិកំ ករិស្សន្តិ—  ‘ន អន្តរាវស្សំ បព្ពាជេតព្ពន៑’តិ. កំ កាលំ ធម្មោ ន ចរិតព្ពោ”តិ?
</Paragraph>

<Paragraph number="917" book="vi-maha">
អស្សោសុំ ខោ ភិក្ខូ វិសាខាយ មិគារមាតុយា ឧជ្ឈាយន្តិយា ខិយ្យន្តិយា វិបាចេន្តិយា. អថ ខោ តេ ភិក្ខូ ភគវតោ ឯតមត្ថំ អារោចេសុំ. “ន, ភិក្ខវេ, ឯវរូបា កតិកា កាតព្ពា—  ‘ន អន្តរាវស្សំ បព្ពាជេតព្ពន៑’តិ. យោ ករេយ្យ, អាបត្តិ ទុក្កដស្សា”តិ.
</Paragraph>
</Division>