---
title: "3.8 សំឃភេទេអនាបត្តិវស្សច្ឆេទវារ"
tableOfContents: false
sidebar:
  order: 11
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="202" book="vi-maha">

<Paragraph number="896" book="vi-maha">
ឥធ បន, ភិក្ខវេ, វស្សូបគតោ ភិក្ខុ បស្សតិ សម្ពហុលេ ភិក្ខូ សំឃភេទាយ បរក្កមន្តេ. តត្រ ចេ ភិក្ខុនោ ឯវំ ហោតិ—  ‘គរុកោ ខោ សំឃភេទោ វុត្តោ ភគវតា; មា មយិ សម្មុខីភូតេ សំឃោ ភិជ្ជី’តិ, បក្កមិតព្ពំ. អនាបត្តិ វស្សច្ឆេទស្ស.
</Paragraph>

<Paragraph number="897" book="vi-maha">
ឥធ បន, ភិក្ខវេ, វស្សូបគតោ ភិក្ខុ សុណាតិ—  ‘អសុកស្មឹ កិរ អាវាសេ សម្ពហុលា ភិក្ខូ សំឃភេទាយ បរក្កមន្តី’តិ. តត្រ ចេ ភិក្ខុនោ ឯវំ ហោតិ—  ‘គរុកោ ខោ សំឃភេទោ វុត្តោ ភគវតា; មា មយិ សម្មុខីភូតេ សំឃោ ភិជ្ជី’តិ, បក្កមិតព្ពំ. អនាបត្តិ វស្សច្ឆេទស្ស.
</Paragraph>

<Paragraph number="898" book="vi-maha">
ឥធ បន, ភិក្ខវេ, វស្សូបគតោ ភិក្ខុ សុណាតិ—  ‘អសុកស្មឹ កិរ អាវាសេ សម្ពហុលា ភិក្ខូ សំឃភេទាយ បរក្កមន្តី’តិ. តត្រ ចេ ភិក្ខុនោ ឯវំ ហោតិ—  ‘តេ ខោ មេ ភិក្ខូ មិត្តា. ត្យាហំ វក្ខាមិ “គរុកោ ខោ, អាវុសោ, សំឃភេទោ វុត្តោ ភគវតា; មាយស្មន្តានំ សំឃភេទោ រុច្ចិត្ថា”តិ. ករិស្សន្តិ មេ វចនំ, សុស្សូសិស្សន្តិ, សោតំ ឱទហិស្សន្តី’តិ, បក្កមិតព្ពំ. អនាបត្តិ វស្សច្ឆេទស្ស.
</Paragraph>

<Paragraph number="899" book="vi-maha">
ឥធ បន, ភិក្ខវេ, វស្សូបគតោ ភិក្ខុ សុណាតិ—  ‘អសុកស្មឹ កិរ អាវាសេ សម្ពហុលា ភិក្ខូ សំឃភេទាយ បរក្កមន្តី’តិ. តត្រ ចេ ភិក្ខុនោ ឯវំ ហោតិ—  ‘តេ ខោ មេ ភិក្ខូ ន មិត្តា; អបិ ច យេ តេសំ មិត្តា, តេ មេ មិត្តា. ត្យាហំ វក្ខាមិ. តេ វុត្តា តេ វក្ខន្តិ “គរុកោ ខោ, អាវុសោ, សំឃភេទោ វុត្តោ ភគវតា; មាយស្មន្តានំ សំឃភេទោ រុច្ចិត្ថា”តិ. ករិស្សន្តិ តេសំ វចនំ, សុស្សូសិស្សន្តិ, សោតំ ឱទហិស្សន្តី’តិ, បក្កមិតព្ពំ. អនាបត្តិ វស្សច្ឆេទស្ស.
</Paragraph>

<Paragraph number="900" book="vi-maha">
ឥធ បន, ភិក្ខវេ, វស្សូបគតោ ភិក្ខុ សុណាតិ—  ‘អសុកស្មឹ កិរ អាវាសេ សម្ពហុលេហិ ភិក្ខូហិ សំឃោ ភិន្នោ’តិ. តត្រ ចេ ភិក្ខុនោ ឯវំ ហោតិ—  ‘តេ ខោ មេ ភិក្ខូ មិត្តា. ត្យាហំ វក្ខាមិ “គរុកោ ខោ, អាវុសោ, សំឃភេទោ វុត្តោ ភគវតា; មាយស្មន្តានំ សំឃភេទោ រុច្ចិត្ថា”តិ. ករិស្សន្តិ មេ វចនំ, សុស្សូសិស្សន្តិ, សោតំ ឱទហិស្សន្តី’តិ, បក្កមិតព្ពំ. អនាបត្តិ វស្សច្ឆេទស្ស.
</Paragraph>

<Paragraph number="901" book="vi-maha">
ឥធ បន, ភិក្ខវេ, វស្សូបគតោ ភិក្ខុ សុណាតិ—  ‘អសុកស្មឹ កិរ អាវាសេ សម្ពហុលេហិ ភិក្ខូហិ សំឃោ ភិន្នោ’តិ. តត្រ ចេ ភិក្ខុនោ ឯវំ ហោតិ—  ‘តេ ខោ មេ ភិក្ខូ ន មិត្តា; អបិ ច យេ តេសំ មិត្តា តេ មេ មិត្តា. ត្យាហំ វក្ខាមិ. តេ វុត្តា តេ វក្ខន្តិ “គរុកោ ខោ, អាវុសោ, សំឃភេទោ វុត្តោ ភគវតា; មាយស្មន្តានំ សំឃភេទោ រុច្ចិត្ថា”តិ. ករិស្សន្តិ តេសំ វចនំ, សុស្សូសិស្សន្តិ, សោតំ ឱទហិស្សន្តី’តិ, បក្កមិតព្ពំ. អនាបត្តិ វស្សច្ឆេទស្ស.
</Paragraph>

<Paragraph number="902" book="vi-maha">
ឥធ បន, ភិក្ខវេ, វស្សូបគតោ ភិក្ខុ សុណាតិ—  ‘អមុកស្មឹ កិរ អាវាសេ សម្ពហុលា ភិក្ខុនិយោ សំឃភេទាយ បរក្កមន្តី’តិ. តត្រ ចេ ភិក្ខុនោ ឯវំ ហោតិ—  ‘តា ខោ មេ ភិក្ខុនិយោ មិត្តា. តាហំ វក្ខាមិ “គរុកោ ខោ, ភគិនិយោ, សំឃភេទោ វុត្តោ ភគវតា; មា ភគិនីនំ សំឃភេទោ រុច្ចិត្ថា”តិ. ករិស្សន្តិ មេ វចនំ, សុស្សូសិស្សន្តិ, សោតំ ឱទហិស្សន្តី’តិ, បក្កមិតព្ពំ. អនាបត្តិ វស្សច្ឆេទស្ស.
</Paragraph>

<Paragraph number="903" book="vi-maha">
ឥធ បន, ភិក្ខវេ, វស្សូបគតោ ភិក្ខុ សុណាតិ—  ‘អមុកស្មឹ កិរ អាវាសេ សម្ពហុលា ភិក្ខុនិយោ សំឃភេទាយ បរក្កមន្តី’តិ. តត្រ ចេ ភិក្ខុនោ ឯវំ ហោតិ—  ‘តា ខោ មេ ភិក្ខុនិយោ ន មិត្តា. អបិ ច យា តាសំ មិត្តា, តា មេ មិត្តា. តាហំ វក្ខាមិ. តា វុត្តា តា វក្ខន្តិ “គរុកោ ខោ, ភគិនិយោ, សំឃភេទោ វុត្តោ ភគវតា. មា ភគិនីនំ សំឃភេទោ រុច្ចិត្ថា”តិ. ករិស្សន្តិ តាសំ វចនំ, សុស្សូសិស្សន្តិ, សោតំ ឱទហិស្សន្តី’តិ, បក្កមិតព្ពំ. អនាបត្តិ វស្សច្ឆេទស្ស.
</Paragraph>

<Paragraph number="904" book="vi-maha">
ឥធ បន, ភិក្ខវេ, វស្សូបគតោ ភិក្ខុ សុណាតិ—  ‘អមុកស្មឹ កិរ អាវាសេ សម្ពហុលាហិ ភិក្ខុនីហិ សំឃោ ភិន្នោ’តិ. តត្រ ចេ ភិក្ខុនោ ឯវំ ហោតិ—  ‘តា ខោ មេ ភិក្ខុនិយោ មិត្តា. តាហំ វក្ខាមិ “គរុកោ ខោ, ភគិនិយោ, សំឃភេទោ វុត្តោ ភគវតា. មា ភគិនីនំ សំឃភេទោ រុច្ចិត្ថា”តិ. ករិស្សន្តិ មេ វចនំ, សុស្សូសិស្សន្តិ, សោតំ ឱទហិស្សន្តី’តិ, បក្កមិតព្ពំ. អនាបត្តិ វស្សច្ឆេទស្ស.
</Paragraph>

<Paragraph number="905" book="vi-maha">
ឥធ បន, ភិក្ខវេ, វស្សូបគតោ ភិក្ខុ សុណាតិ—  ‘អមុកស្មឹ កិរ អាវាសេ សម្ពហុលាហិ ភិក្ខុនីហិ សំឃោ ភិន្នោ’តិ. តត្រ ចេ ភិក្ខុនោ ឯវំ ហោតិ—  ‘តា ខោ មេ ភិក្ខុនិយោ ន មិត្តា. អបិ ច យា តាសំ មិត្តា តា មេ មិត្តា. តាហំ វក្ខាមិ. តា វុត្តា តា វក្ខន្តិ “គរុកោ ខោ, ភគិនិយោ, សំឃភេទោ វុត្តោ ភគវតា; មា ភគិនីនំ សំឃភេទោ រុច្ចិត្ថា”តិ. ករិស្សន្តិ តាសំ វចនំ, សុស្សូសិស្សន្តិ, សោតំ ឱទហិស្សន្តី’តិ, បក្កមិតព្ពំ. អនាបត្តិ វស្សច្ឆេទស្សា”តិ.
</Paragraph>
</Division>