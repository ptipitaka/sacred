---
title: "3.4 បញ្ចន្នំអប្បហិតេបិអនុជានន"
tableOfContents: false
sidebar:
  order: 7
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="193" book="vi-maha">

<Paragraph number="838" book="vi-maha">
តេន ខោ បន សមយេន អញ្ញតរោ ភិក្ខុ គិលានោ ហោតិ. សោ ភិក្ខូនំ សន្តិកេ ទូតំ បាហេសិ—  “អហញ្ហិ គិលានោ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑”តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, បញ្ចន្នំ សត្តាហករណីយេន អប្បហិតេបិ គន្តុំ, បគេវ បហិតេ. ភិក្ខុស្ស, ភិក្ខុនិយា, សិក្ខមានាយ, សាមណេរស្ស, សាមណេរិយា—  អនុជានាមិ, ភិក្ខវេ, ឥមេសំ បញ្ចន្នំ សត្តាហករណីយេន អប្បហិតេបិ គន្តុំ, បគេវ បហិតេ. សត្តាហំ សន្និវត្តោ កាតព្ពោ.
</Paragraph>

<Paragraph number="839" book="vi-maha">
ឥធ បន, ភិក្ខវេ, ភិក្ខុ គិលានោ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ គិលានោ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘គិលានភត្តំ វា បរិយេសិស្សាមិ, គិលានុបដ្ឋាកភត្តំ វា បរិយេសិស្សាមិ, គិលានភេសជ្ជំ វា បរិយេសិស្សាមិ, បុច្ឆិស្សាមិ វា, ឧបដ្ឋហិស្សាមិ វា’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="840" book="vi-maha">
ឥធ បន, ភិក្ខវេ, ភិក្ខុស្ស អនភិរតិ ឧប្បន្នា ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អនភិរតិ មេ ឧប្បន្នា, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘អនភិរតំ វូបកាសេស្សាមិ វា, វូបកាសាបេស្សាមិ វា, ធម្មកថំ វាស្ស ករិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="841" book="vi-maha">
ឥធ បន, ភិក្ខវេ, ភិក្ខុស្ស កុក្កុច្ចំ ឧប្បន្នំ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘កុក្កុច្ចំ មេ ឧប្បន្នំ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘កុក្កុច្ចំ វិនោទេស្សាមិ វា, វិនោទាបេស្សាមិ វា, ធម្មកថំ វាស្ស ករិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="842" book="vi-maha">
ឥធ បន, ភិក្ខវេ, ភិក្ខុស្ស ទិដ្ឋិគតំ ឧប្បន្នំ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘ទិដ្ឋិគតំ មេ ឧប្បន្នំ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘ទិដ្ឋិគតំ វិវេចេស្សាមិ វា, វិវេចាបេស្សាមិ វា, ធម្មកថំ វាស្ស ករិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="843" book="vi-maha">
ឥធ បន, ភិក្ខវេ, ភិក្ខុ គរុធម្មំ អជ្ឈាបន្នោ ហោតិ បរិវាសារហោ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ គរុធម្មំ អជ្ឈាបន្នោ បរិវាសារហោ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘បរិវាសទានំ ឧស្សុក្កំ ករិស្សាមិ វា, អនុស្សាវេស្សាមិ វា, គណបូរកោ វា ភវិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="844" book="vi-maha">
ឥធ បន, ភិក្ខវេ, ភិក្ខុ មូលាយបដិកស្សនារហោ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ មូលាយបដិកស្សនារហោ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘មូលាយ បដិកស្សនំ ឧស្សុក្កំ ករិស្សាមិ វា, អនុស្សាវេស្សាមិ វា, គណបូរកោ វា ភវិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="845" book="vi-maha">
ឥធ បន, ភិក្ខវេ, ភិក្ខុ មានត្តារហោ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ មានត្តារហោ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘មានត្តទានំ ឧស្សុក្កំ ករិស្សាមិ វា, អនុស្សាវេស្សាមិ វា, គណបូរកោ វា ភវិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="846" book="vi-maha">
ឥធ បន, ភិក្ខវេ, ភិក្ខុ អព្ភានារហោ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ អព្ភានារហោ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘អព្ភានំ ឧស្សុក្កំ ករិស្សាមិ វា, អនុស្សាវេស្សាមិ វា, គណបូរកោ វា ភវិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="847" book="vi-maha">
ឥធ បន, ភិក្ខវេ, ភិក្ខុស្ស សំឃោ កម្មំ កត្តុកាមោ ហោតិ តជ្ជនីយំ វា, និយស្សំ វា, បព្ពាជនីយំ វា, បដិសារណីយំ វា, ឧក្ខេបនីយំ វា. សោ ចេ ភិក្ខូនំ សន្តិកេ ទូតំ បហិណេយ្យ—  ‘សំឃោ មេ កម្មំ កត្តុកាមោ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘កិន្តិ នុ ខោ សំឃោ កម្មំ ន ករេយ្យ, លហុកាយ វា បរិណាមេយ្យា’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="848" book="vi-maha">
កតំ វា បនស្ស ហោតិ សំឃេន កម្មំ តជ្ជនីយំ វា និយស្សំ វា បព្ពាជនីយំ វា បដិសារណីយំ វា ឧក្ខេបនីយំ វា. សោ ចេ ភិក្ខូនំ សន្តិកេ ទូតំ បហិណេយ្យ—  ‘សំឃោ មេ កម្មំ អកាសិ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘កិន្តិ នុ ខោ សម្មា វត្តេយ្យ, លោមំ បាតេយ្យ, នេត្ថារំ វត្តេយ្យ, សំឃោ តំ កម្មំ បដិប្បស្សម្ភេយ្យា’តិ. សត្តាហំ សន្និវត្តោ កាតព្ពោ.
</Paragraph>

</Division>
<Division number="194" book="vi-maha">

<Paragraph number="849" book="vi-maha">
ឥធ បន, ភិក្ខវេ, ភិក្ខុនី គិលានា ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ គិលានា, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘គិលានភត្តំ វា បរិយេសិស្សាមិ, គិលានុបដ្ឋាកភត្តំ វា បរិយេសិស្សាមិ, គិលានភេសជ្ជំ វា បរិយេសិស្សាមិ, បុច្ឆិស្សាមិ វា, ឧបដ្ឋហិស្សាមិ វា’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="850" book="vi-maha">
ឥធ បន, ភិក្ខវេ, ភិក្ខុនិយា អនភិរតិ ឧប្បន្នា ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘អនភិរតិ មេ ឧប្បន្នា, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘អនភិរតំ វូបកាសេស្សាមិ វា, វូបកាសាបេស្សាមិ វា, ធម្មកថំ វាស្សា ករិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="851" book="vi-maha">
ឥធ បន, ភិក្ខវេ, ភិក្ខុនិយា កុក្កុច្ចំ ឧប្បន្នំ ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘កុក្កុច្ចំ មេ ឧប្បន្នំ, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘កុក្កុច្ចំ វិនោទេស្សាមិ វា, វិនោទាបេស្សាមិ វា, ធម្មកថំ វាស្សា ករិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="852" book="vi-maha">
ឥធ បន, ភិក្ខវេ, ភិក្ខុនិយា ទិដ្ឋិគតំ ឧប្បន្នំ ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘ទិដ្ឋិគតំ មេ ឧប្បន្នំ, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘ទិដ្ឋិគតំ វិវេចេស្សាមិ វា, វិវេចាបេស្សាមិ វា, ធម្មកថំ វាស្សា ករិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="853" book="vi-maha">
ឥធ បន, ភិក្ខវេ, ភិក្ខុនី គរុធម្មំ អជ្ឈាបន្នា ហោតិ មានត្តារហា. សា ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ គរុធម្មំ អជ្ឈាបន្នា មានត្តារហា, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘មានត្តទានំ ឧស្សុក្កំ ករិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="854" book="vi-maha">
ឥធ បន, ភិក្ខវេ, ភិក្ខុនី មូលាយ បដិកស្សនារហា ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ មូលាយ បដិកស្សនារហា, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘មូលាយ បដិកស្សនំ ឧស្សុក្កំ ករិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="855" book="vi-maha">
ឥធ បន, ភិក្ខវេ, ភិក្ខុនី អព្ភានារហា ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ អព្ភានារហា, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘អព្ភានំ ឧស្សុក្កំ ករិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="856" book="vi-maha">
ឥធ បន, ភិក្ខវេ, ភិក្ខុនិយា សំឃោ កម្មំ កត្តុកាមោ ហោតិ—  តជ្ជនីយំ វា, និយស្សំ វា, បព្ពាជនីយំ វា, បដិសារណីយំ វា, ឧក្ខេបនីយំ វា. សា ចេ ភិក្ខូនំ សន្តិកេ ទូតំ បហិណេយ្យ—  ‘សំឃោ មេ កម្មំ កត្តុកាមោ, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘កិន្តិ នុ ខោ សំឃោ កម្មំ ន ករេយ្យ, លហុកាយ វា បរិណាមេយ្យា’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="857" book="vi-maha">
កតំ វា បនស្សា ហោតិ សំឃេន កម្មំ—  តជ្ជនីយំ វា, និយស្សំ វា, បព្ពាជនីយំ វា, បដិសារណីយំ វា, ឧក្ខេបនីយំ វា. សា ចេ ភិក្ខូនំ សន្តិកេ ទូតំ បហិណេយ្យ—  ‘សំឃោ មេ កម្មំ អកាសិ, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘កិន្តិ នុ ខោ សម្មា វត្តេយ្យ, លោមំ បាតេយ្យ, នេត្ថារំ វត្តេយ្យ, សំឃោ តំ កម្មំ បដិប្បស្សម្ភេយ្យា’តិ. សត្តាហំ សន្និវត្តោ កាតព្ពោ.
</Paragraph>

</Division>
<Division number="195" book="vi-maha">

<Paragraph number="858" book="vi-maha">
ឥធ បន, ភិក្ខវេ, សិក្ខមានា គិលានា ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ គិលានា, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘គិលានភត្តំ វា បរិយេសិស្សាមិ, គិលានុបដ្ឋាកភត្តំ វា បរិយេសិស្សាមិ, គិលានភេសជ្ជំ វា បរិយេសិស្សាមិ, បុច្ឆិស្សាមិ វា, ឧបដ្ឋហិស្សាមិ វា’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="859" book="vi-maha">
ឥធ បន, ភិក្ខវេ, សិក្ខមានាយ អនភិរតិ ឧប្បន្នា ហោតិ …បេ…  សិក្ខមានាយ កុក្កុច្ចំ ឧប្បន្នំ ហោតិ…  សិក្ខមានាយ ទិដ្ឋិគតំ ឧប្បន្នំ ហោតិ…  សិក្ខមានាយ សិក្ខា កុបិតា ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘សិក្ខា មេ កុបិតា, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘សិក្ខាសមាទានំ ឧស្សុក្កំ ករិស្សាមី’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="860" book="vi-maha">
ឥធ បន, ភិក្ខវេ, សិក្ខមានា ឧបសម្បជ្ជិតុកាមា ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ ឧបសម្បជ្ជិតុកាមា, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘ឧបសម្បទំ ឧស្សុក្កំ ករិស្សាមិ វា, អនុស្សាវេស្សាមិ វា, គណបូរកោ វា ភវិស្សាមី’តិ. សត្តាហំ សន្និវត្តោ កាតព្ពោ.
</Paragraph>

</Division>
<Division number="196" book="vi-maha">

<Paragraph number="861" book="vi-maha">
ឥធ បន, ភិក្ខវេ, សាមណេរោ គិលានោ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ គិលានោ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘គិលានភត្តំ វា បរិយេសិស្សាមិ, គិលានុបដ្ឋាកភត្តំ វា បរិយេសិស្សាមិ, គិលានភេសជ្ជំ វា បរិយេសិស្សាមិ, បុច្ឆិស្សាមិ វា, ឧបដ្ឋហិស្សាមិ វា’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="862" book="vi-maha">
ឥធ បន, ភិក្ខវេ, សាមណេរស្ស អនភិរតិ ឧប្បន្នា ហោតិ …បេ…  សាមណេរស្ស កុក្កុច្ចំ ឧប្បន្នំ ហោតិ…  សាមណេរស្ស ទិដ្ឋិគតំ ឧប្បន្នំ ហោតិ…  សាមណេរោ វស្សំ បុច្ឆិតុកាមោ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ វស្សំ បុច្ឆិតុកាមោ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘បុច្ឆិស្សាមិ វា, អាចិក្ខិស្សាមិ វា’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="863" book="vi-maha">
ឥធ បន, ភិក្ខវេ, សាមណេរោ ឧបសម្បជ្ជិតុកាមោ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ ឧបសម្បជ្ជិតុកាមោ, អាគច្ឆន្តុ ភិក្ខូ, ឥច្ឆាមិ ភិក្ខូនំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘ឧបសម្បទំ ឧស្សុក្កំ ករិស្សាមិ វា, អនុស្សាវេស្សាមិ វា, គណបូរកោ វា ភវិស្សាមី’តិ. សត្តាហំ សន្និវត្តោ កាតព្ពោ.
</Paragraph>

</Division>
<Division number="197" book="vi-maha">

<Paragraph number="864" book="vi-maha">
ឥធ បន, ភិក្ខវេ, សាមណេរី គិលានា ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ គិលានា, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘គិលានភត្តំ វា បរិយេសិស្សាមិ, គិលានុបដ្ឋាកភត្តំ វា បរិយេសិស្សាមិ, គិលានភេសជ្ជំ វា បរិយេសិស្សាមិ, បុច្ឆិស្សាមិ វា, ឧបដ្ឋហិស្សាមិ វា’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="865" book="vi-maha">
ឥធ បន, ភិក្ខវេ, សាមណេរិយា អនភិរតិ ឧប្បន្នា ហោតិ …បេ…  សាមណេរិយា កុក្កុច្ចំ ឧប្បន្នំ ហោតិ…  សាមណេរិយា ទិដ្ឋិគតំ ឧប្បន្នំ ហោតិ…  សាមណេរី វស្សំ បុច្ឆិតុកាមា ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ វស្សំ បុច្ឆិតុកាមា, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘បុច្ឆិស្សាមិ វា, អាចិក្ខិស្សាមិ វា’តិ. សត្តាហំ សន្និវត្តោ កាតព្ពោ.
</Paragraph>

<Paragraph number="866" book="vi-maha">
ឥធ បន, ភិក្ខវេ, សាមណេរី សិក្ខំ សមាទិយិតុកាមា ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ សិក្ខំ សមាទិយិតុកាមា, អាគច្ឆន្តុ អយ្យា, ឥច្ឆាមិ អយ្យានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, អប្បហិតេបិ, បគេវ បហិតេ—  ‘សិក្ខាសមាទានំ ឧស្សុក្កំ ករិស្សាមី’តិ. សត្តាហំ សន្និវត្តោ កាតព្ពោ”តិ.
</Paragraph>
</Division>