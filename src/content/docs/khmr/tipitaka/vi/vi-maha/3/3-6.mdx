---
title: "3.6 បហិតេយេវអនុជានន"
tableOfContents: false
sidebar:
  order: 9
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="199" book="vi-maha">

<Paragraph number="870" book="vi-maha">
ឥធ បន, ភិក្ខវេ, ភិក្ខុស្ស ភាតា គិលានោ ហោតិ. សោ ចេ ភាតុនោ សន្តិកេ ទូតំ បហិណេយ្យ—  ‘អហញ្ហិ គិលានោ, អាគច្ឆតុ មេ ភាតា, ឥច្ឆាមិ ភាតុនោ អាគតន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ.
</Paragraph>

<Paragraph number="871" book="vi-maha">
ឥធ បន, ភិក្ខវេ, ភិក្ខុស្ស ភគិនី គិលានា ហោតិ. សា ចេ ភាតុនោ សន្តិកេ ទូតំ បហិណេយ្យ—  ‘អហញ្ហិ គិលានា, អាគច្ឆតុ មេ ភាតា, ឥច្ឆាមិ ភាតុនោ អាគតន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ.
</Paragraph>

<Paragraph number="872" book="vi-maha">
ឥធ បន, ភិក្ខវេ, ភិក្ខុស្ស ញាតកោ គិលានោ ហោតិ. សោ ចេ ភិក្ខុស្ស សន្តិកេ ទូតំ បហិណេយ្យ—  ‘អហញ្ហិ គិលានោ, អាគច្ឆតុ ភទន្តោ, ឥច្ឆាមិ ភទន្តស្ស អាគតន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ.
</Paragraph>

<Paragraph number="873" book="vi-maha">
ឥធ បន, ភិក្ខវេ, ភិក្ខុគតិកោ គិលានោ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អហញ្ហិ គិលានោ, អាគច្ឆន្តុ ភទន្តា, ឥច្ឆាមិ ភទន្តានំ អាគតន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ”តិ.
</Paragraph>

<Paragraph number="874" book="vi-maha">
តេន ខោ បន សមយេន សំឃស្ស វិហារោ ឧន្ទ្រិយតិ. អញ្ញតរេន ឧបាសកេន អរញ្ញេ ភណ្ឌំ ឆេទាបិតំ ហោតិ. សោ ភិក្ខូនំ សន្តិកេ ទូតំ បាហេសិ—  “សចេ ភទន្តា តំ ភណ្ឌំ អាវហាបេយ្យុំ, ទជ្ជាហំ តំ ភណ្ឌន៑”តិ. ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, សំឃករណីយេន គន្តុំ. សត្តាហំ សន្និវត្តោ កាតព្ពោ”តិ.

</Paragraph>
</Division>

<Paragraph number="875" type="center" book="vi-maha">
វស្សាវាសភាណវារោ និដ្ឋិតោ.
</Paragraph>