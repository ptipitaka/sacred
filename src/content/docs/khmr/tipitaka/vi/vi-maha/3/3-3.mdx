---
title: "3.3 សត្តាហករណីយានុជានន"
tableOfContents: false
sidebar:
  order: 6
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="187" book="vi-maha">

<Paragraph number="826" book="vi-maha">
អថ ខោ ភគវា រាជគហេ យថាភិរន្តំ វិហរិត្វា យេន សាវត្ថិ តេន ចារិកំ បក្កាមិ. អនុបុព្ពេន ចារិកំ ចរមានោ យេន សាវត្ថិ តទវសរិ. តត្រ សុទំ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ. តេន ខោ បន សមយេន កោសលេសុ ជនបទេ ឧទេនេន ឧបាសកេន សំឃំ ឧទ្ទិស្ស វិហារោ ការាបិតោ ហោតិ. សោ ភិក្ខូនំ សន្តិកេ ទូតំ បាហេសិ—  “អាគច្ឆន្តុ ភទន្តា, ឥច្ឆាមិ ទានញ្ច ទាតុំ, ធម្មញ្ច សោតុំ, ភិក្ខូ ច បស្សិតុន៑”តិ. ភិក្ខូ ឯវមាហំសុ—  “ភគវតា, អាវុសោ, បញ្ញត្តំ—  ‘ន វស្សំ ឧបគន្ត្វា បុរិមំ វា តេមាសំ បច្ឆិមំ វា តេមាសំ អវសិត្វា ចារិកា បក្កមិតព្ពា’តិ. អាគមេតុ ឧទេនោ ឧបាសកោ, យាវ ភិក្ខូ វស្សំ វសន្តិ. វស្សំវុដ្ឋា អាគមិស្សន្តិ. សចេ បនស្ស អច្ចាយិកំ ករណីយំ, តត្ថេវ អាវាសិកានំ ភិក្ខូនំ សន្តិកេ វិហារំ បតិដ្ឋាបេតូ”តិ. ឧទេនោ ឧបាសកោ ឧជ្ឈាយតិ ខិយ្យតិ វិបាចេតិ—  “កថញ្ហិ នាម ភទន្តា មយា បហិតេ ន អាគច្ឆិស្សន្តិ. អហញ្ហិ ទាយកោ ការកោ សំឃុបដ្ឋាកោ”តិ.
</Paragraph>

<Paragraph number="827" book="vi-maha">
អស្សោសុំ ខោ ភិក្ខូ ឧទេនស្ស ឧបាសកស្ស ឧជ្ឈាយន្តស្ស ខិយ្យន្តស្ស វិបាចេន្តស្ស. អថ ខោ តេ ភិក្ខូ ភគវតោ ឯតមត្ថំ អារោចេសុំ. អថ ខោ ភគវា ឯតស្មឹ និទានេ ឯតស្មឹ បករណេ ធម្មឹ កថំ កត្វា ភិក្ខូ អាមន្តេសិ—  “អនុជានាមិ, ភិក្ខវេ, សត្តន្នំ សត្តាហករណីយេន បហិតេ គន្តុំ, ន ត្វេវ អប្បហិតេ. ភិក្ខុស្ស, ភិក្ខុនិយា, សិក្ខមានាយ, សាមណេរស្ស, សាមណេរិយា, ឧបាសកស្ស, ឧបាសិកាយ—  អនុជានាមិ, ភិក្ខវេ, ឥមេសំ សត្តន្នំ សត្តាហករណីយេន បហិតេ គន្តុំ, ន ត្វេវ អប្បហិតេ. សត្តាហំ សន្និវត្តោ កាតព្ពោ.
</Paragraph>

</Division>
<Division number="188" book="vi-maha">

<Paragraph number="828" book="vi-maha">
ឥធ បន, ភិក្ខវេ, ឧបាសកេន សំឃំ ឧទ្ទិស្ស វិហារោ ការាបិតោ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អាគច្ឆន្តុ ភទន្តា, ឥច្ឆាមិ ទានញ្ច ទាតុំ, ធម្មញ្ច សោតុំ, ភិក្ខូ ច បស្សិតុន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ.
</Paragraph>

<Paragraph number="829" book="vi-maha">
ឥធ បន, ភិក្ខវេ, ឧបាសកេន សំឃំ ឧទ្ទិស្ស អឌ្ឍយោគោ ការាបិតោ ហោតិ …បេ…  បាសាទោ ការាបិតោ ហោតិ…  ហម្មិយំ ការាបិតំ ហោតិ…  គុហា ការាបិតា ហោតិ…  បរិវេណំ ការាបិតំ ហោតិ…  កោដ្ឋកោ ការាបិតោ ហោតិ…  ឧបដ្ឋានសាលា ការាបិតា ហោតិ…  អគ្គិសាលា ការាបិតា ហោតិ…  កប្បិយកុដិ ការាបិតា ហោតិ…  វច្ចកុដិ ការាបិតា ហោតិ…  ចង្កមោ ការាបិតោ ហោតិ…  ចង្កមនសាលា ការាបិតា ហោតិ…  ឧទបានោ ការាបិតោ ហោតិ…  ឧទបានសាលា ការាបិតា ហោតិ…  ជន្តាឃរំ ការាបិតំ ហោតិ…  ជន្តាឃរសាលា ការាបិតា ហោតិ…  បោក្ខរណី ការាបិតា ហោតិ…  មណ្ឌបោ ការាបិតោ ហោតិ…  អារាមោ ការាបិតោ ហោតិ…  អារាមវត្ថុ ការាបិតំ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អាគច្ឆន្តុ ភទន្តា, ឥច្ឆាមិ ទានញ្ច ទាតុំ, ធម្មញ្ច សោតុំ, ភិក្ខូ ច បស្សិតុន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ.
</Paragraph>

<Paragraph number="830" book="vi-maha">
ឥធ បន, ភិក្ខវេ, ឧបាសកេន សម្ពហុលេ ភិក្ខូ ឧទ្ទិស្ស …បេ…  ឯកំ ភិក្ខុំ ឧទ្ទិស្ស វិហារោ ការាបិតោ ហោតិ …បេ…  អឌ្ឍយោគោ ការាបិតោ ហោតិ…  បាសាទោ ការាបិតោ ហោតិ…  ហម្មិយំ ការាបិតំ ហោតិ…  គុហា ការាបិតា ហោតិ…  បរិវេណំ ការាបិតំ ហោតិ…  កោដ្ឋកោ ការាបិតោ ហោតិ…  ឧបដ្ឋានសាលា ការាបិតា ហោតិ…  អគ្គិសាលា ការាបិតា ហោតិ…  កប្បិយកុដិ ការាបិតា ហោតិ…  វច្ចកុដិ ការាបិតា ហោតិ…  ចង្កមោ ការាបិតោ ហោតិ…  ចង្កមនសាលា ការាបិតា ហោតិ…  ឧទបានោ ការាបិតោ ហោតិ…  ឧទបានសាលា ការាបិតា ហោតិ…  ជន្តាឃរំ ការាបិតំ ហោតិ…  ជន្តាឃរសាលា ការាបិតា ហោតិ…  បោក្ខរណី ការាបិតា ហោតិ…  មណ្ឌបោ ការាបិតោ ហោតិ…  អារាមោ ការាបិតោ ហោតិ…  អារាមវត្ថុ ការាបិតំ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អាគច្ឆន្តុ ភទន្តា, ឥច្ឆាមិ ទានញ្ច ទាតុំ, ធម្មញ្ច សោតុំ, ភិក្ខូ ច បស្សិតុន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ.
</Paragraph>

<Paragraph number="831" book="vi-maha">
ឥធ បន, ភិក្ខវេ, ឧបាសកេន ភិក្ខុនិសំឃំ ឧទ្ទិស្ស …បេ…  សម្ពហុលា ភិក្ខុនិយោ ឧទ្ទិស្ស …បេ…  ឯកំ ភិក្ខុនឹ ឧទ្ទិស្ស …បេ…  សម្ពហុលា សិក្ខមានាយោ ឧទ្ទិស្ស …បេ…  ឯកំ សិក្ខមានំ ឧទ្ទិស្ស …បេ…  សម្ពហុលេ សាមណេរេ ឧទ្ទិស្ស …បេ…  ឯកំ សាមណេរំ ឧទ្ទិស្ស …បេ…  សម្ពហុលា សាមណេរិយោ ឧទ្ទិស្ស …បេ…  ឯកំ សាមណេរឹ ឧទ្ទិស្ស វិហារោ ការាបិតោ ហោតិ …បេ…  អឌ្ឍយោគោ ការាបិតោ ហោតិ…  បាសាទោ ការាបិតោ ហោតិ…  ហម្មិយំ ការាបិតំ ហោតិ…  គុហា ការាបិតា ហោតិ…  បរិវេណំ ការាបិតំ ហោតិ…  កោដ្ឋកោ ការាបិតោ ហោតិ…  ឧបដ្ឋានសាលា ការាបិតា ហោតិ…  អគ្គិសាលា ការាបិតា ហោតិ…  កប្បិយកុដិ ការាបិតា ហោតិ…  ចង្កមោ ការាបិតោ ហោតិ…  ចង្កមនសាលា ការាបិតា ហោតិ…  ឧទបានោ ការាបិតោ ហោតិ…  ឧទបានសាលា ការាបិតា ហោតិ…  បោក្ខរណី ការាបិតា ហោតិ…  មណ្ឌបោ ការាបិតោ ហោតិ…  អារាមោ ការាបិតោ ហោតិ…  អារាមវត្ថុ ការាបិតំ ហោតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អាគច្ឆន្តុ ភទន្តា, ឥច្ឆាមិ ទានញ្ច ទាតុំ, ធម្មញ្ច សោតុំ, ភិក្ខូ ច បស្សិតុន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ.
</Paragraph>

</Division>
<Division number="189" book="vi-maha">

<Paragraph number="832" book="vi-maha">
ឥធ បន, ភិក្ខវេ, ឧបាសកេន អត្តនោ អត្ថាយ និវេសនំ ការាបិតំ ហោតិ …បេ…  សយនិឃរំ ការាបិតំ ហោតិ…  ឧទោសិតោ ការាបិតោ ហោតិ…  អដ្ដោ ការាបិតោ ហោតិ…  មាឡោ ការាបិតោ ហោតិ…  អាបណោ ការាបិតោ ហោតិ…  អាបណសាលា ការាបិតា ហោតិ…  បាសាទោ ការាបិតោ ហោតិ…  ហម្មិយំ ការាបិតំ ហោតិ…  គុហា ការាបិតា ហោតិ…  បរិវេណំ ការាបិតំ ហោតិ…  កោដ្ឋកោ ការាបិតោ ហោតិ…  ឧបដ្ឋានសាលា ការាបិតា ហោតិ…  អគ្គិសាលា ការាបិតា ហោតិ…  រសវតី ការាបិតា ហោតិ…  ចង្កមោ ការាបិតោ ហោតិ…  ចង្កមនសាលា ការាបិតា ហោតិ…  ឧទបានោ ការាបិតោ ហោតិ…  ឧទបានសាលា ការាបិតា ហោតិ…  បោក្ខរណី ការាបិតា ហោតិ…  មណ្ឌបោ ការាបិតោ ហោតិ…  អារាមោ ការាបិតោ ហោតិ…  អារាមវត្ថុ ការាបិតំ ហោតិ…  បុត្តស្ស វា វារេយ្យំ ហោតិ…  ធីតុយា វា វារេយ្យំ ហោតិ…  គិលានោ វា ហោតិ…  អភិញ្ញាតំ វា សុត្តន្តំ ភណតិ. សោ ចេ ភិក្ខូនំ សន្តិកេ ទូតំ បហិណេយ្យ—  ‘អាគច្ឆន្តុ ភទន្តា, ឥមំ សុត្តន្តំ បរិយាបុណិស្សន្តិ, បុរាយំ សុត្តន្តោ បលុជ្ជតី’តិ. អញ្ញតរំ វា បនស្ស កិច្ចំ ហោតិ—  ករណីយំ វា, សោ ចេ ភិក្ខូនំ សន្តិកេ ទូតំ បហិណេយ្យ—  ‘អាគច្ឆន្តុ ភទន្តា, ឥច្ឆាមិ ទានញ្ច ទាតុំ, ធម្មញ្ច សោតុំ, ភិក្ខូ ច បស្សិតុន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ.
</Paragraph>

</Division>
<Division number="190" book="vi-maha">

<Paragraph number="833" book="vi-maha">
ឥធ បន, ភិក្ខវេ, ឧបាសិកាយ សំឃំ ឧទ្ទិស្ស វិហារោ ការាបិតោ ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘អាគច្ឆន្តុ អយ្យា, ឥច្ឆាមិ ទានញ្ច ទាតុំ, ធម្មញ្ច សោតុំ, ភិក្ខូ ច បស្សិតុន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ.
</Paragraph>

<Paragraph number="834" book="vi-maha">
ឥធ បន, ភិក្ខវេ, ឧបាសិកាយ សំឃំ ឧទ្ទិស្ស អឌ្ឍយោគោ ការាបិតោ ហោតិ …បេ…  បាសាទោ ការាបិតោ ហោតិ…  ហម្មិយំ ការាបិតំ ហោតិ…  គុហា ការាបិតា ហោតិ…  បរិវេណំ ការាបិតំ ហោតិ…  កោដ្ឋកោ ការាបិតោ ហោតិ…  ឧបដ្ឋានសាលា ការាបិតា ហោតិ…  អគ្គិសាលា ការាបិតា ហោតិ…  កប្បិយកុដិ ការាបិតា ហោតិ…  វច្ចកុដិ ការាបិតា ហោតិ…  ចង្កមោ ការាបិតោ ហោតិ…  ចង្កមនសាលា ការាបិតា ហោតិ…  ឧទបានោ ការាបិតោ ហោតិ…  ឧទបានសាលា ការាបិតា ហោតិ…  ជន្តាឃរំ ការាបិតំ ហោតិ…  ជន្តាឃរសាលា ការាបិតា ហោតិ…  បោក្ខរណី ការាបិតា ហោតិ…  មណ្ឌបោ ការាបិតោ ហោតិ…  អារាមោ ការាបិតោ ហោតិ…  អារាមវត្ថុ ការាបិតំ ហោតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘អាគច្ឆន្តុ អយ្យា, ឥច្ឆាមិ ទានញ្ច ទាតុំ, ធម្មញ្ច សោតុំ, ភិក្ខូ ច បស្សិតុន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ.
</Paragraph>

<Paragraph number="835" book="vi-maha">
ឥធ បន, ភិក្ខវេ, ឧបាសិកាយ សម្ពហុលេ ភិក្ខូ ឧទ្ទិស្ស …បេ…  ឯកំ ភិក្ខុំ ឧទ្ទិស្ស …បេ…  ភិក្ខុនិសំឃំ ឧទ្ទិស្ស …បេ…  សម្ពហុលា ភិក្ខុនិយោ ឧទ្ទិស្ស …បេ…  ឯកំ ភិក្ខុនឹ ឧទ្ទិស្ស …បេ…  សម្ពហុលា សិក្ខមានាយោ ឧទ្ទិស្ស …បេ…  ឯកំ សិក្ខមានំ ឧទ្ទិស្ស …បេ…  សម្ពហុលេ សាមណេរេ ឧទ្ទិស្ស …បេ…  ឯកំ សាមណេរំ ឧទ្ទិស្ស …បេ…  សម្ពហុលា សាមណេរិយោ ឧទ្ទិស្ស …បេ…  ឯកំ សាមណេរឹ ឧទ្ទិស្ស …បេ… .
</Paragraph>

</Division>
<Division number="191" book="vi-maha">

<Paragraph number="836" book="vi-maha">
ឥធ បន, ភិក្ខវេ, ឧបាសិកាយ អត្តនោ អត្ថាយ និវេសនំ ការាបិតំ ហោតិ …បេ…  សយនិឃរំ ការាបិតំ ហោតិ…  ឧទោសិតោ ការាបិតោ ហោតិ…  អដ្ដោ ការាបិតោ ហោតិ…  មាឡោ ការាបិតោ ហោតិ…  អាបណោ ការាបិតោ ហោតិ…  អាបណសាលា ការាបិតា ហោតិ…  បាសាទោ ការាបិតោ ហោតិ…  ហម្មិយំ ការាបិតំ ហោតិ…  គុហា ការាបិតា ហោតិ…  បរិវេណំ ការាបិតំ ហោតិ…  កោដ្ឋកោ ការាបិតោ ហោតិ…  ឧបដ្ឋានសាលា ការាបិតា ហោតិ…  អគ្គិសាលា ការាបិតា ហោតិ…  រសវតី ការាបិតា ហោតិ…  ចង្កមោ ការាបិតោ ហោតិ…  ចង្កមនសាលា ការាបិតា ហោតិ…  ឧទបានោ ការាបិតោ ហោតិ…  ឧទបានសាលា ការាបិតា ហោតិ…  បោក្ខរណី ការាបិតា ហោតិ…  មណ្ឌបោ ការាបិតោ ហោតិ…  អារាមោ ការាបិតោ ហោតិ…  អារាមវត្ថុ ការាបិតំ ហោតិ…  បុត្តស្ស វា វារេយ្យំ ហោតិ…  ធីតុយា វា វារេយ្យំ ហោតិ…  គិលានា វា ហោតិ…  អភិញ្ញាតំ វា សុត្តន្តំ ភណតិ. សា ចេ ភិក្ខូនំ សន្តិកេ ទូតំ បហិណេយ្យ—  ‘អាគច្ឆន្តុ អយ្យា, ឥមំ សុត្តន្តំ បរិយាបុណិស្សន្តិ, បុរាយំ សុត្តន្តោ បលុជ្ជតី’តិ. អញ្ញតរំ វា បនស្សា កិច្ចំ ហោតិ ករណីយំ វា, សា ចេ ភិក្ខូនំ សន្តិកេ ទូតំ បហិណេយ្យ—  ‘អាគច្ឆន្តុ អយ្យា, ឥច្ឆាមិ ទានញ្ច ទាតុំ, ធម្មញ្ច សោតុំ, ភិក្ខូ ច បស្សិតុន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ.
</Paragraph>

</Division>
<Division number="192" book="vi-maha">

<Paragraph number="837" book="vi-maha">
ឥធ បន, ភិក្ខវេ, ភិក្ខុនា សំឃំ ឧទ្ទិស្ស …បេ…  ភិក្ខុនិយា សំឃំ ឧទ្ទិស្ស…  សិក្ខមានាយ សំឃំ ឧទ្ទិស្ស…  សាមណេរេន សំឃំ ឧទ្ទិស្ស…  សាមណេរិយា សំឃំ ឧទ្ទិស្ស…  សម្ពហុលេ ភិក្ខូ ឧទ្ទិស្ស…  ឯកំ ភិក្ខុំ ឧទ្ទិស្ស…  ភិក្ខុនិសំឃំ ឧទ្ទិស្ស…  សម្ពហុលា ភិក្ខុនិយោ ឧទ្ទិស្ស…  ឯកំ ភិក្ខុនឹ ឧទ្ទិស្ស…  សម្ពហុលា សិក្ខមានាយោ ឧទ្ទិស្ស…  ឯកំ សិក្ខមានំ ឧទ្ទិស្ស…  សម្ពហុលេ សាមណេរេ ឧទ្ទិស្ស…  ឯកំ សាមណេរំ ឧទ្ទិស្ស…  សម្ពហុលា សាមណេរិយោ ឧទ្ទិស្ស…  ឯកំ សាមណេរឹ ឧទ្ទិស្ស…  អត្តនោ អត្ថាយ វិហារោ ការាបិតោ ហោតិ …បេ…  អឌ្ឍយោគោ ការាបិតោ ហោតិ…  បាសាទោ ការាបិតោ ហោតិ…  ហម្មិយំ ការាបិតំ ហោតិ…  គុហា ការាបិតា ហោតិ…  បរិវេណំ ការាបិតំ ហោតិ…  កោដ្ឋកោ ការាបិតោ ហោតិ…  ឧបដ្ឋានសាលា ការាបិតា ហោតិ…  អគ្គិសាលា ការាបិតា ហោតិ…  កប្បិយកុដិ ការាបិតា ហោតិ…  ចង្កមោ ការាបិតោ ហោតិ…  ចង្កមនសាលា ការាបិតា ហោតិ…  ឧទបានោ ការាបិតោ ហោតិ…  ឧទបានសាលា ការាបិតា ហោតិ…  បោក្ខរណី ការាបិតា ហោតិ…  មណ្ឌបោ ការាបិតោ ហោតិ…  អារាមោ ការាបិតោ ហោតិ…  អារាមវត្ថុ ការាបិតំ ហោតិ. សា ចេ ភិក្ខូនំ សន្តិកេ ទូតំ បហិណេយ្យ…  ‘អាគច្ឆន្តុ អយ្យា, ឥច្ឆាមិ ទានញ្ច ទាតុំ, ធម្មញ្ច សោតុំ, ភិក្ខូ ច បស្សិតុន៑’តិ, គន្តព្ពំ, ភិក្ខវេ, សត្តាហករណីយេន, បហិតេ, ន ត្វេវ អប្បហិតេ. សត្តាហំ សន្និវត្តោ កាតព្ពោ”តិ.
</Paragraph>
</Division>