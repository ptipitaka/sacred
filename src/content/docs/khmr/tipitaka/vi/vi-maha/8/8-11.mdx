---
title: "8.11 បំសុកូលបរិយេសនកថា"
tableOfContents: false
sidebar:
  order: 3
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="341" book="vi-maha">

<Paragraph number="1597" book="vi-maha">
តេន ខោ បន សមយេន សម្ពហុលា ភិក្ខូ កោសលេសុ ជនបទេ អទ្ធានមគ្គប្បដិបន្នា ហោន្តិ. ឯកច្ចេ ភិក្ខូ សុសានំ ឱក្កមឹសុ បំសុកូលាយ, ឯកច្ចេ ភិក្ខូ នាគមេសុំ. យេ តេ ភិក្ខូ សុសានំ ឱក្កមឹសុ បំសុកូលាយ តេ បំសុកូលានិ លភឹសុ. យេ តេ ភិក្ខូ នាគមេសុំ តេ ឯវមាហំសុ—  “អម្ហាកម្បិ, អាវុសោ, ភាគំ ទេថា”តិ. តេ ឯវមាហំសុ—  “ន មយំ, អាវុសោ, តុម្ហាកំ ភាគំ ទស្សាម. កិស្ស តុម្ហេ នាគមិត្ថា”តិ? ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, នាគមេន្តានំ នាកាមា ភាគំ ទាតុន៑”តិ.
</Paragraph>

<Paragraph number="1598" book="vi-maha">
តេន ខោ បន សមយេន សម្ពហុលា ភិក្ខូ កោសលេសុ ជនបទេ អទ្ធានមគ្គប្បដិបន្នា ហោន្តិ. ឯកច្ចេ ភិក្ខូ សុសានំ ឱក្កមឹសុ បំសុកូលាយ, ឯកច្ចេ ភិក្ខូ អាគមេសុំ. យេ តេ ភិក្ខូ សុសានំ ឱក្កមឹសុ បំសុកូលាយ តេ បំសុកូលានិ លភឹសុ. យេ តេ ភិក្ខូ អាគមេសុំ តេ ឯវមាហំសុ—  “អម្ហាកម្បិ, អាវុសោ, ភាគំ ទេថា”តិ. តេ ឯវមាហំសុ—  “ន មយំ, អាវុសោ, តុម្ហាកំ ភាគំ ទស្សាម. កិស្ស តុម្ហេ ន ឱក្កមិត្ថា”តិ? ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, អាគមេន្តានំ អកាមា ភាគំ ទាតុន៑”តិ.
</Paragraph>

<Paragraph number="1599" book="vi-maha">
តេន ខោ បន សមយេន សម្ពហុលា ភិក្ខូ កោសលេសុ ជនបទេ អទ្ធានមគ្គប្បដិបន្នា ហោន្តិ. ឯកច្ចេ ភិក្ខូ បឋមំ សុសានំ ឱក្កមឹសុ បំសុកូលាយ, ឯកច្ចេ ភិក្ខូ បច្ឆា ឱក្កមឹសុ. យេ តេ ភិក្ខូ បឋមំ សុសានំ ឱក្កមឹសុ បំសុកូលាយ តេ បំសុកូលានិ លភឹសុ. យេ តេ ភិក្ខូ បច្ឆា ឱក្កមឹសុ តេ ន លភឹសុ. តេ ឯវមាហំសុ—  “អម្ហាកម្បិ, អាវុសោ, ភាគំ ទេថា”តិ. តេ ឯវមាហំសុ—  “ន មយំ, អាវុសោ, តុម្ហាកំ ភាគំ ទស្សាម. កិស្ស តុម្ហេ បច្ឆា ឱក្កមិត្ថា”តិ? ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, បច្ឆា ឱក្កន្តានំ នាកាមា ភាគំ ទាតុន៑”តិ.
</Paragraph>

<Paragraph number="1600" book="vi-maha">
តេន ខោ បន សមយេន សម្ពហុលា ភិក្ខូ កោសលេសុ ជនបទេ អទ្ធានមគ្គប្បដិបន្នា ហោន្តិ. តេ សទិសា សុសានំ ឱក្កមឹសុ បំសុកូលាយ. ឯកច្ចេ ភិក្ខូ បំសុកូលានិ លភឹសុ, ឯកច្ចេ ភិក្ខូ ន លភឹសុ. យេ តេ ភិក្ខូ ន លភឹសុ, តេ ឯវមាហំសុ—  “អម្ហាកម្បិ, អាវុសោ, ភាគំ ទេថា”តិ. តេ ឯវមាហំសុ—  “ន មយំ, អាវុសោ, តុម្ហាកំ ភាគំ ទស្សាម. កិស្ស តុម្ហេ ន លភិត្ថា”តិ? ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, សទិសានំ ឱក្កន្តានំ អកាមា ភាគំ ទាតុន៑”តិ.
</Paragraph>

<Paragraph number="1601" book="vi-maha">
តេន ខោ បន សមយេន សម្ពហុលា ភិក្ខូ កោសលេសុ ជនបទេ អទ្ធានមគ្គប្បដិបន្នា ហោន្តិ. តេ កតិកំ កត្វា សុសានំ ឱក្កមឹសុ បំសុកូលាយ. ឯកច្ចេ ភិក្ខូ បំសុកូលានិ លភឹសុ, ឯកច្ចេ ភិក្ខូ ន លភឹសុ. យេ តេ ភិក្ខូ ន លភឹសុ តេ ឯវមាហំសុ—  “អម្ហាកម្បិ, អាវុសោ, ភាគំ ទេថា”តិ. តេ ឯវមាហំសុ—  “ន មយំ, អាវុសោ, តុម្ហាកំ ភាគំ ទស្សាម. កិស្ស តុម្ហេ ន លភិត្ថា”តិ? ភគវតោ ឯតមត្ថំ អារោចេសុំ. “អនុជានាមិ, ភិក្ខវេ, កតិកំ កត្វា ឱក្កន្តានំ អកាមា ភាគំ ទាតុន៑”តិ.
</Paragraph>
</Division>