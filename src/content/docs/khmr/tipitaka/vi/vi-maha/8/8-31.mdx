---
title: "8.31 អដ្ឋចីវរមាតិកា"
tableOfContents: false
sidebar:
  order: 25
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="379" book="vi-maha">

<Paragraph number="1746" book="vi-maha">
អដ្ឋិមា, ភិក្ខវេ, មាតិកា ចីវរស្ស ឧប្បាទាយ—  សីមាយ ទេតិ, កតិកាយ ទេតិ, ភិក្ខាបញ្ញត្តិយា ទេតិ, សំឃស្ស ទេតិ, ឧភតោសំឃស្ស ទេតិ, វស្សំវុដ្ឋសំឃស្ស ទេតិ, អាទិស្ស ទេតិ, បុគ្គលស្ស ទេតិ.
</Paragraph>

<Paragraph number="1747" book="vi-maha">
សីមាយ ទេតិ—  យាវតិកា ភិក្ខូ អន្តោសីមគតា តេហិ ភាជេតព្ពំ. កតិកាយ ទេតិ—  សម្ពហុលា អាវាសា សមានលាភា ហោន្តិ ឯកស្មឹ អាវាសេ ទិន្នេ សព្ពត្ថ ទិន្នំ ហោតិ. ភិក្ខាបញ្ញត្តិយា ទេតិ, យត្ថ សំឃស្ស ធុវការា ករិយ្យន្តិ, តត្ថ ទេតិ. សំឃស្ស ទេតិ, សម្មុខីភូតេន សំឃេន ភាជេតព្ពំ. ឧភតោសំឃស្ស ទេតិ, ពហុកាបិ ភិក្ខូ ហោន្តិ, ឯកា ភិក្ខុនី ហោតិ, ឧបឌ្ឍំ ទាតព្ពំ, ពហុកាបិ ភិក្ខុនិយោ ហោន្តិ, ឯកោ ភិក្ខុ ហោតិ, ឧបឌ្ឍំ ទាតព្ពំ. វស្សំវុដ្ឋសំឃស្ស ទេតិ, យាវតិកា ភិក្ខូ តស្មឹ អាវាសេ វស្សំវុដ្ឋា, តេហិ ភាជេតព្ពំ. អាទិស្ស ទេតិ, យាគុយា វា ភត្តេ វា ខាទនីយេ វា ចីវរេ វា សេនាសនេ វា ភេសជ្ជេ វា. បុគ្គលស្ស ទេតិ—  ‘ឥមំ ចីវរំ ឥត្ថន្នាមស្ស ទម្មី’”តិ.

</Paragraph>
</Division>

<Paragraph number="1748" type="center" book="vi-maha">
ចីវរក្ខន្ធកោ អដ្ឋមោ.



</Paragraph>

<Paragraph number="1749" type="center" book="vi-maha">
តស្សុទ្ទានំ


</Paragraph>

<Paragraph number="1750" type="verses" book="vi-maha">
_រាជគហកោ នេគមោ,_  
_ទិស្វា វេសាលិយំ គណឹ;_  
_បុន រាជគហំ គន្ត្វា,_  
_រញ្ញោ តំ បដិវេទយិ._  

</Paragraph>

<Paragraph number="1751" type="verses" book="vi-maha">
_បុត្តោ សាលវតិកាយ,_  
_អភយស្ស ហិ អត្រជោ;_  
_ជីវតីតិ កុមារេន,_  
_សង្ខាតោ ជីវកោ ឥតិ._  

</Paragraph>

<Paragraph number="1752" type="verses" book="vi-maha">
_សោ ហិ តក្កសីលំ គន្ត្វា,_  
ឧគ្គហេត្វា មហាភិសោ;_  
_សត្តវស្សិកអាពាធំ,_  
_នត្ថុកម្មេន នាសយិ._  

</Paragraph>

<Paragraph number="1753" type="verses" book="vi-maha">
_រញ្ញោ ភគន្ទលាពាធំ,_  
_អាលេបេន អបាកឌ្ឍិ;_  
_មមញ្ច ឥត្ថាគារញ្ច,_  
_ពុទ្ធសំឃំ ចុបដ្ឋហិ._  

</Paragraph>

<Paragraph number="1754" type="verses" book="vi-maha">
_រាជគហកោ ច សេដ្ឋិ,_  
_អន្តគណ្ឋិ តិកិច្ឆិតំ;_  
_បជ្ជោតស្ស មហារោគំ,_  
_ឃតបានេន នាសយិ._  

</Paragraph>

<Paragraph number="1755" type="verses" book="vi-maha">
_អធិការញ្ច សិវេយ្យំ,_  
_អភិសន្នំ សិនេហតិ;_  
_តីហិ ឧប្បលហត្ថេហិ,_  
_សមត្តឹសវិរេចនំ._  

</Paragraph>

<Paragraph number="1756" type="verses" book="vi-maha">
_បកតត្តំ វរំ យាចិ,_  
_សិវេយ្យញ្ច បដិគ្គហិ;_  
_ចីវរញ្ច គិហិទានំ,_  
_អនុញ្ញាសិ តថាគតោ._  

</Paragraph>

<Paragraph number="1757" type="verses" book="vi-maha">
_រាជគហេ ជនបទេ,_  
_ពហុំ ឧប្បជ្ជិ ចីវរំ;_  
_បាវារោ កោសិយញ្ចេវ,_  
_កោជវោ អឌ្ឍកាសិកំ._  

</Paragraph>

<Paragraph number="1758" type="verses" book="vi-maha">
ឧច្ចាវចា ច សន្តុដ្ឋិ,_  
_នាគមេសាគមេសុំ ច;_  
_បឋមំ បច្ឆា សទិសា,_  
_កតិកា ច បដិហរុំ._  

</Paragraph>

<Paragraph number="1759" type="verses" book="vi-maha">
_ភណ្ឌាគារំ អគុត្តញ្ច,_  
_វុដ្ឋាបេន្តិ តថេវ ច;_  
ឧស្សន្នំ កោលាហលញ្ច,_  
_កថំ ភាជេ កថំ ទទេ._  

</Paragraph>

<Paragraph number="1760" type="verses" book="vi-maha">
_សកាតិរេកភាគេន,_  
_បដិវីសោ កថំ ទទេ;_  
_ឆកណេន សីតុទកា,_  
ឧត្តរិតុ ន ជានរេ._  

</Paragraph>

<Paragraph number="1761" type="verses" book="vi-maha">
_ឱរោបេន្តា ភាជនញ្ច,_  
_បាតិយា ច ឆមាយ ច;_  
ឧបចិកា មជ្ឈេ ជីរន្តិ,_  
_ឯកតោ បត្ថិន្នេន ច._  

</Paragraph>

<Paragraph number="1762" type="verses" book="vi-maha">
_ផរុសាច្ឆិន្នច្ឆិពន្ធា,_  
_អទ្ទសាសិ ឧព្ភណ្ឌិតេ;_  
_វីមំសិត្វា សក្យមុនិ,_  
_អនុញ្ញាសិ តិចីវរំ._  

</Paragraph>

<Paragraph number="1763" type="verses" book="vi-maha">
_អញ្ញេន អតិរេកេន,_  
ឧប្បជ្ជិ ឆិទ្ទមេវ ច;_  
_ចាតុទ្ទីបោ វរំ យាចិ,_  
_ទាតុំ វស្សិកសាដិកំ._  

</Paragraph>

<Paragraph number="1764" type="verses" book="vi-maha">
_អាគន្តុគមិគិលានំ,_  
ឧបដ្ឋាកញ្ច ភេសជ្ជំ;_  
_ធុវំ ឧទកសាដិញ្ច,_  
_បណីតំ អតិខុទ្ទកំ._  

</Paragraph>

<Paragraph number="1765" type="verses" book="vi-maha">
_ថុល្លកច្ឆុមុខំ ខោមំ,_  
_បរិបុណ្ណំ អធិដ្ឋានំ;_  
_បច្ឆិមំ កតោ គរុកោ,_  
_វិកណ្ណោ សុត្តមោកិរិ._  

</Paragraph>

<Paragraph number="1766" type="verses" book="vi-maha">
_លុជ្ជន្តិ នប្បហោន្តិ,_  
_ច អន្វាធិកំ ពហូនិ ច;_  
_អន្ធវនេ អស្សតិយា,_  
_ឯកោ វស្សំ ឧតុម្ហិ ច._  

</Paragraph>

<Paragraph number="1767" book="vi-maha">
_ទ្វេ ភាតុកា រាជគហេ,_  
ឧបនន្ទោ បុន ទ្វិសុ;_  
_កុច្ឆិវិការោ គិលានោ,_  
ឧភោ ចេវ គិលានកា._  

</Paragraph>

<Paragraph number="1768" type="verses" book="vi-maha">
_នគ្គា កុសា វាកចីរំ,_  
_ផលកោ កេសកម្ពលំ;_  
_វាឡៅលូកបក្ខញ្ច,_  
_អជិនំ អក្កនាឡកំ._  

</Paragraph>

<Paragraph number="1769" type="verses" book="vi-maha">
_បោត្ថកំ នីលបីតញ្ច,_  
_លោហិតំ មញ្ជិដ្ឋេន ច;_  
_កណ្ហា មហារង្គនាម,_  
_អច្ឆិន្នទសិកា តថា._  

</Paragraph>

<Paragraph number="1770" type="verses" book="vi-maha">
_ទីឃបុប្ផផណទសា,_  
_កញ្ចុតិរីដវេឋនំ;_  
_អនុប្បន្នេ បក្កមតិ,_  
_សំឃោ ភិជ្ជតិ តាវទេ._  

</Paragraph>

<Paragraph number="1771" type="verses" book="vi-maha">
_បក្ខេ ទទន្តិ សំឃស្ស,_  
_អាយស្មា រេវតោ បហិ;_  
_វិស្សាសគាហាធិដ្ឋាតិ,_  
_អដ្ឋ ចីវរមាតិកាតិ._  


</Paragraph>

<Paragraph number="1772" type="center" book="vi-maha">
ឥមម្ហិ ខន្ធកេ វត្ថូ ឆន្នវុតិ.



</Paragraph>

<Paragraph number="1773" type="center" book="vi-maha">
ចីវរក្ខន្ធកោ និដ្ឋិតោ.
</Paragraph>