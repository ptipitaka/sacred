---
title: "2.2.3.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="123">

<Paragraph number="541">
»  ယဿ ကုသလာ ဓမ္မာ နိရုဇ္ဈိဿန္တိ တဿ အကုသလာ ဓမ္မာ နိရုဇ္ဈိဿန္တီတိ?
</Paragraph>

<Paragraph number="542">
အဂ္ဂမဂ္ဂဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တေသံ ကုသလာ ဓမ္မာ နိရုဇ္ဈိဿန္တိ, နော စ တေသံ အကုသလာ ဓမ္မာ နိရုဇ္ဈိဿန္တိ. ဣတရေသံ တေသံ ကုသလာ စ ဓမ္မာ နိရုဇ္ဈိဿန္တိ အကုသလာ စ ဓမ္မာ နိရုဇ္ဈိဿန္တိ.
</Paragraph>

<Paragraph number="543">
«  ယဿ ဝါ ပန အကုသလာ ဓမ္မာ နိရုဇ္ဈိဿန္တိ တဿ ကုသလာ ဓမ္မာ နိရုဇ္ဈိဿန္တီတိ? အာမန္တာ.
</Paragraph>

<Paragraph number="544">
»  ယဿ ကုသလာ ဓမ္မာ နိရုဇ္ဈိဿန္တိ တဿ အဗျာကတာ ဓမ္မာ နိရုဇ္ဈိဿန္တီတိ? အာမန္တာ.
</Paragraph>

<Paragraph number="545">
«  ယဿ ဝါ ပန အဗျာကတာ ဓမ္မာ နိရုဇ္ဈိဿန္တိ တဿ ကုသလာ ဓမ္မာ နိရုဇ္ဈိဿန္တီတိ?
</Paragraph>

<Paragraph number="546">
အဂ္ဂမဂ္ဂဿ ဘင်္ဂက္ခဏေ အရဟန္တာနံ တေသံ အဗျာကတာ ဓမ္မာ နိရုဇ္ဈိဿန္တိ, နော စ တေသံ ကုသလာ ဓမ္မာ နိရုဇ္ဈိဿန္တိ. ဣတရေသံ တေသံ အဗျာကတာ စ ဓမ္မာ နိရုဇ္ဈိဿန္တိ ကုသလာ စ ဓမ္မာ နိရုဇ္ဈိဿန္တိ.
</Paragraph>

</Division>
<Division number="124">

<Paragraph number="547">
»  ယဿ အကုသလာ ဓမ္မာ နိရုဇ္ဈိဿန္တိ တဿ အဗျာကတာ ဓမ္မာ နိရုဇ္ဈိဿန္တီတိ? အာမန္တာ.
</Paragraph>

<Paragraph number="548">
«  ယဿ ဝါ ပန အဗျာကတာ ဓမ္မာ နိရုဇ္ဈိဿန္တိ တဿ အကုသလာ ဓမ္မာ နိရုဇ္ဈိဿန္တီတိ?
</Paragraph>

<Paragraph number="549">
အဂ္ဂမဂ္ဂသမင်္ဂီနံ အရဟန္တာနံ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တေသံ အဗျာကတာ ဓမ္မာ နိရုဇ္ဈိဿန္တိ, နော စ တေသံ အကုသလာ ဓမ္မာ နိရုဇ္ဈိဿန္တိ. ဣတရေသံ တေသံ အဗျာကတာ စ ဓမ္မာ နိရုဇ္ဈိဿန္တိ အကုသလာ စ ဓမ္မာ နိရုဇ္ဈိဿန္တိ.
</Paragraph>
</Division>