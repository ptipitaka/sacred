---
title: "2.2.1.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="109">

<Paragraph number="485">
»  ယဿ ယတ္ထ ကုသလာ ဓမ္မာ န နိရုဇ္ဈန္တိ တဿ တတ္ထ အကုသလာ ဓမ္မာ န နိရုဇ္ဈန္တီတိ?
</Paragraph>

<Paragraph number="486">
အကုသလာနံ ဘင်္ဂက္ခဏေ တေသံ တတ္ထ ကုသလာ ဓမ္မာ န နိရုဇ္ဈန္တိ, နော စ တေသံ တတ္ထ အကုသလာ ဓမ္မာ န နိရုဇ္ဈန္တိ. သဗ္ဗေသံ စိတ္တဿ ဥပ္ပါဒက္ခဏေ ကုသလဝိပ္ပယုတ္တအကုသလဝိပ္ပယုတ္တစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ကုသလာ စ ဓမ္မာ န နိရုဇ္ဈန္တိ အကုသလာ စ ဓမ္မာ န နိရုဇ္ဈန္တိ.
</Paragraph>

<Paragraph number="487">
«  ယဿ ဝါ ပန ယတ္ထ အကုသလာ ဓမ္မာ န နိရုဇ္ဈန္တိ တဿ တတ္ထ ကုသလာ ဓမ္မာ န နိရုဇ္ဈန္တီတိ?
</Paragraph>

<Paragraph number="488">
ကုသလာနံ ဘင်္ဂက္ခဏေ တေသံ တတ္ထ အကုသလာ ဓမ္မာ န နိရုဇ္ဈန္တိ, နော စ တေသံ တတ္ထ ကုသလာ ဓမ္မာ န နိရုဇ္ဈန္တိ. သဗ္ဗေသံ စိတ္တဿ ဥပ္ပါဒက္ခဏေ အကုသလဝိပ္ပယုတ္တကုသလဝိပ္ပယုတ္တစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ အကုသလာ စ ဓမ္မာ န နိရုဇ္ဈန္တိ ကုသလာ စ ဓမ္မာ န နိရုဇ္ဈန္တိ.
</Paragraph>

<Paragraph number="489">
»  ယဿ ယတ္ထ ကုသလာ ဓမ္မာ န နိရုဇ္ဈန္တိ တဿ တတ္ထ အဗျာကတာ ဓမ္မာ န နိရုဇ္ဈန္တီတိ?
</Paragraph>

<Paragraph number="490">
သဗ္ဗေသံ စဝန္တာနံ ပဝတ္တေ ကုသလဝိပ္ပယုတ္တစိတ္တဿ ဘင်္ဂက္ခဏေ တေသံ တတ္ထ ကုသလာ ဓမ္မာ န နိရုဇ္ဈန္တိ, နော စ တေသံ တတ္ထ အဗျာကတာ ဓမ္မာ န နိရုဇ္ဈန္တိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ အကုသလာနံ ဘင်္ဂက္ခဏေ တေသံ တတ္ထ ကုသလာ စ ဓမ္မာ န နိရုဇ္ဈန္တိ အဗျာကတာ စ ဓမ္မာ န နိရုဇ္ဈန္တိ.
</Paragraph>

<Paragraph number="491">
«  ယဿ ဝါ ပန ယတ္ထ အဗျာကတာ ဓမ္မာ န နိရုဇ္ဈန္တိ တဿ တတ္ထ ကုသလာ ဓမ္မာ န နိရုဇ္ဈန္တီတိ?
</Paragraph>

<Paragraph number="492">
အရူပေ ကုသလာနံ ဘင်္ဂက္ခဏေ တေသံ တတ္ထ အဗျာကတာ ဓမ္မာ န နိရုဇ္ဈန္တိ, နော စ တေသံ တတ္ထ ကုသလာ ဓမ္မာ န နိရုဇ္ဈန္တိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ အကုသလာနံ ဘင်္ဂက္ခဏေ တေသံ တတ္ထ အဗျာကတာ စ ဓမ္မာ န နိရုဇ္ဈန္တိ ကုသလာ စ ဓမ္မာ န နိရုဇ္ဈန္တိ.
</Paragraph>

</Division>
<Division number="110">

<Paragraph number="493">
»  ယဿ ယတ္ထ အကုသလာ ဓမ္မာ န နိရုဇ္ဈန္တိ တဿ တတ္ထ အဗျာကတာ ဓမ္မာ န နိရုဇ္ဈန္တီတိ?
</Paragraph>

<Paragraph number="494">
သဗ္ဗေသံ စဝန္တာနံ ပဝတ္တေ အကုသလဝိပ္ပယုတ္တစိတ္တဿ ဘင်္ဂက္ခဏေ တေသံ တတ္ထ အကုသလာ ဓမ္မာ န နိရုဇ္ဈန္တိ, နော စ တေသံ တတ္ထ အဗျာကတာ ဓမ္မာ န နိရုဇ္ဈန္တိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ ကုသလာနံ ဘင်္ဂက္ခဏေ တေသံ တတ္ထ အကုသလာ စ ဓမ္မာ န နိရုဇ္ဈန္တိ အဗျာကတာ စ ဓမ္မာ န နိရုဇ္ဈန္တိ.
</Paragraph>

<Paragraph number="495">
«  ယဿ ဝါ ပန ယတ္ထ အဗျာကတာ ဓမ္မာ န နိရုဇ္ဈန္တိ တဿ တတ္ထ အကုသလာ ဓမ္မာ န နိရုဇ္ဈန္တီတိ?
</Paragraph>

<Paragraph number="496">
အရူပေ အကုသလာနံ ဘင်္ဂက္ခဏေ တေသံ တတ္ထ အဗျာကတာ ဓမ္မာ န နိရုဇ္ဈန္တိ, နော စ တေသံ တတ္ထ အကုသလာ ဓမ္မာ န နိရုဇ္ဈန္တိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ ကုသလာနံ ဘင်္ဂက္ခဏေ တေသံ တတ္ထ အဗျာကတာ စ ဓမ္မာ န နိရုဇ္ဈန္တိ အကုသလာ စ ဓမ္မာ န နိရုဇ္ဈန္တိ.
</Paragraph>
</Division>