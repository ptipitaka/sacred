---
title: "2.2.1.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="105">

<Paragraph number="467">
»  ယဿ ကုသလာ ဓမ္မာ န နိရုဇ္ဈန္တိ တဿ အကုသလာ ဓမ္မာ န နိရုဇ္ဈန္တီတိ?
</Paragraph>

<Paragraph number="468">
အကုသလာနံ ဘင်္ဂက္ခဏေ တေသံ ကုသလာ ဓမ္မာ န နိရုဇ္ဈန္တိ, နော စ တေသံ အကုသလာ ဓမ္မာ န နိရုဇ္ဈန္တိ. သဗ္ဗေသံ စိတ္တဿ ဥပ္ပါဒက္ခဏေ ကုသလဝိပ္ပယုတ္တအကုသလဝိပ္ပယုတ္တစိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ကုသလာ စ ဓမ္မာ န နိရုဇ္ဈန္တိ အကုသလာ စ ဓမ္မာ န နိရုဇ္ဈန္တိ.
</Paragraph>

<Paragraph number="469">
«  ယဿ ဝါ ပန အကုသလာ ဓမ္မာ န နိရုဇ္ဈန္တိ တဿ ကုသလာ ဓမ္မာ န နိရုဇ္ဈန္တီတိ?
</Paragraph>

<Paragraph number="470">
ကုသလာနံ ဘင်္ဂက္ခဏေ တေသံ အကုသလာ ဓမ္မာ န နိရုဇ္ဈန္တိ, နော စ တေသံ ကုသလာ ဓမ္မာ န နိရုဇ္ဈန္တိ. သဗ္ဗေသံ စိတ္တဿ ဥပ္ပါဒက္ခဏေ အကုသလဝိပ္ပယုတ္တကုသလဝိပ္ပယုတ္တစိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ အကုသလာ စ ဓမ္မာ န နိရုဇ္ဈန္တိ ကုသလာ စ ဓမ္မာ န နိရုဇ္ဈန္တိ.
</Paragraph>

<Paragraph number="471">
»  ယဿ ကုသလာ ဓမ္မာ န နိရုဇ္ဈန္တိ တဿ အဗျာကတာ ဓမ္မာ န နိရုဇ္ဈန္တီတိ?
</Paragraph>

<Paragraph number="472">
သဗ္ဗေသံ စဝန္တာနံ ပဝတ္တေ ကုသလဝိပ္ပယုတ္တစိတ္တဿ ဘင်္ဂက္ခဏေ တေသံ ကုသလာ ဓမ္မာ န နိရုဇ္ဈန္တိ, နော စ တေသံ အဗျာကတာ ဓမ္မာ န နိရုဇ္ဈန္တိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ အကုသလာနံ ဘင်္ဂက္ခဏေ တေသံ ကုသလာ စ ဓမ္မာ န နိရုဇ္ဈန္တိ အဗျာကတာ စ ဓမ္မာ န နိရုဇ္ဈန္တိ.
</Paragraph>

<Paragraph number="473">
«  ယဿ ဝါ ပန အဗျာကတာ ဓမ္မာ န နိရုဇ္ဈန္တိ တဿ ကုသလာ ဓမ္မာ န နိရုဇ္ဈန္တီတိ?
</Paragraph>

<Paragraph number="474">
အရူပေ ကုသလာနံ ဘင်္ဂက္ခဏေ တေသံ အဗျာကတာ ဓမ္မာ န နိရုဇ္ဈန္တိ, နော စ တေသံ ကုသလာ ဓမ္မာ န နိရုဇ္ဈန္တိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ အကုသလာနံ ဘင်္ဂက္ခဏေ တေသံ အဗျာကတာ စ ဓမ္မာ န နိရုဇ္ဈန္တိ ကုသလာ စ ဓမ္မာ န နိရုဇ္ဈန္တိ.
</Paragraph>

</Division>
<Division number="106">

<Paragraph number="475">
»  ယဿ အကုသလာ ဓမ္မာ န နိရုဇ္ဈန္တိ တဿ အဗျာကတာ ဓမ္မာ န နိရုဇ္ဈန္တီတိ?
</Paragraph>

<Paragraph number="476">
သဗ္ဗေသံ စဝန္တာနံ ပဝတ္တေ အကုသလဝိပ္ပယုတ္တစိတ္တဿ ဘင်္ဂက္ခဏေ တေသံ အကုသလာ ဓမ္မာ န နိရုဇ္ဈန္တိ, နော စ တေသံ အဗျာကတာ ဓမ္မာ န နိရုဇ္ဈန္တိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ ကုသလာနံ ဘင်္ဂက္ခဏေ တေသံ အကုသလာ စ ဓမ္မာ န နိရုဇ္ဈန္တိ အဗျာကတာ စ ဓမ္မာ န နိရုဇ္ဈန္တိ.
</Paragraph>

<Paragraph number="477">
«  ယဿ ဝါ ပန အဗျာကတာ ဓမ္မာ န နိရုဇ္ဈန္တိ တဿ အကုသလာ ဓမ္မာ န နိရုဇ္ဈန္တီတိ?
</Paragraph>

<Paragraph number="478">
အရူပေ အကုသလာနံ ဘင်္ဂက္ခဏေ တေသံ အဗျာကတာ ဓမ္မာ န နိရုဇ္ဈန္တိ, နော စ တေသံ အကုသလာ ဓမ္မာ န နိရုဇ္ဈန္တိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ ကုသလာနံ ဘင်္ဂက္ခဏေ တေသံ အဗျာကတာ စ ဓမ္မာ န နိရုဇ္ဈန္တိ အကုသလာ စ ဓမ္မာ န နိရုဇ္ဈန္တိ.
</Paragraph>
</Division>