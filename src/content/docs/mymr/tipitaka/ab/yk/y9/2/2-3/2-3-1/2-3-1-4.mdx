---
title: 2.3.1.4 ပစ္စနီကပုဂ္ဂလ
tableOfContents: false
sidebar:
  order: 4
type: tipitaka
basket: ab
book: y9
review:
  current: review
  updated: '2025-10-23T09:21:36.364996'
  updated_by: ''
  notes: ''
  history:
  - state: review
    date: '2025-10-23T09:21:36.364996'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="169" book="y9" e="ch" v="35" p="52">

<Paragraph number="714" book="y9">
»  ယဿ ကုသလာ ဓမ္မာ န ဥပ္ပဇ္ဇန္တိ တဿ အကုသလာ ဓမ္မာ န နိရုဇ္ဈန္တီတိ?
</Paragraph>

<Paragraph number="715" book="y9">
အကုသလာနံ ဘင်္ဂက္ခဏေ တေသံ ကုသလာ ဓမ္မာ န ဥပ္ပဇ္ဇန္တိ, နော စ တေသံ အကုသလာ ဓမ္မာ န နိရုဇ္ဈန္တိ. ကုသလဝိပ္ပယုတ္တစိတ္တဿ ဥပ္ပါဒက္ခဏေ အကုသလဝိပ္ပယုတ္တစိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ကုသလာ စ ဓမ္မာ န ဥပ္ပဇ္ဇန္တိ အကုသလာ စ ဓမ္မာ န နိရုဇ္ဈန္တိ.
</Paragraph>

<Paragraph number="716" book="y9">
«  ယဿ ဝါ ပန အကုသလာ ဓမ္မာ န နိရုဇ္ဈန္တိ တဿ ကုသလာ ဓမ္မာ န ဥပ္ပဇ္ဇန္တီတိ?
</Paragraph>

<Paragraph number="717" book="y9">
ကုသလာနံ ဥပ္ပါဒက္ခဏေ တေသံ အကုသလာ ဓမ္မာ န နိရုဇ္ဈန္တိ, နော စ တေသံ ကုသလာ ဓမ္မာ န ဥပ္ပဇ္ဇန္တိ. အကုသလဝိပ္ပယုတ္တစိတ္တဿ ဘင်္ဂက္ခဏေ ကုသလဝိပ္ပယုတ္တစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ အကုသလာ စ ဓမ္မာ န နိရုဇ္ဈန္တိ ကုသလာ စ ဓမ္မာ န ဥပ္ပဇ္ဇန္တိ.
</Paragraph>

<Paragraph number="718" book="y9">
»  ယဿ ကုသလာ ဓမ္မာ န ဥပ္ပဇ္ဇန္တိ တဿ အဗျာကတာ ဓမ္မာ န နိရုဇ္ဈန္တီတိ?
</Paragraph>

<Paragraph number="719" book="y9">
သဗ္ဗေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ ကုသလာ ဓမ္မာ န ဥပ္ပဇ္ဇန္တိ, နော စ တေသံ အဗျာကတာ ဓမ္မာ န နိရုဇ္ဈန္တိ. သဗ္ဗေသံ ဥပပဇ္ဇန္တာနံ ပဝတ္တေ ကုသလဝိပ္ပယုတ္တစိတ္တဿ ဥပ္ပါဒက္ခဏေ အရူပေ ကုသလာကုသလာနံ ဘင်္ဂက္ခဏေ တေသံ ကုသလာ စ ဓမ္မာ န ဥပ္ပဇ္ဇန္တိ အဗျာကတာ စ ဓမ္မာ န နိရုဇ္ဈန္တိ.
</Paragraph>

<Paragraph number="720" book="y9">
«  ယဿ ဝါ ပန အဗျာကတာ ဓမ္မာ န နိရုဇ္ဈန္တိ တဿ ကုသလာ ဓမ္မာ န ဥပ္ပဇ္ဇန္တီတိ?
</Paragraph>

<Paragraph number="721" book="y9">
ကုသလာနံ ဥပ္ပါဒက္ခဏေ တေသံ အဗျာကတာ ဓမ္မာ န နိရုဇ္ဈန္တိ, နော စ တေသံ ကုသလာ ဓမ္မာ န ဥပ္ပဇ္ဇန္တိ. သဗ္ဗေသံ ဥပပဇ္ဇန္တာနံ ပဝတ္တေ ကုသလဝိပ္ပယုတ္တစိတ္တဿ ဥပ္ပါဒက္ခဏေ အရူပေ ကုသလာကုသလာနံ ဘင်္ဂက္ခဏေ တေသံ အဗျာကတာ စ ဓမ္မာ န နိရုဇ္ဈန္တိ ကုသလာ စ ဓမ္မာ န ဥပ္ပဇ္ဇန္တိ.
</Paragraph>

</Division>
<Division number="170" book="y9" e="ch" v="35" p="53">

<Paragraph number="722" book="y9">
»  ယဿ အကုသလာ ဓမ္မာ န ဥပ္ပဇ္ဇန္တိ တဿ အဗျာကတာ ဓမ္မာ န နိရုဇ္ဈန္တီတိ?
</Paragraph>

<Paragraph number="723" book="y9">
သဗ္ဗေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ အကုသလာ ဓမ္မာ န ဥပ္ပဇ္ဇန္တိ, နော စ တေသံ အဗျာကတာ ဓမ္မာ န နိရုဇ္ဈန္တိ. သဗ္ဗေသံ ဥပပဇ္ဇန္တာနံ ပဝတ္တေ အကုသလဝိပ္ပယုတ္တစိတ္တဿ ဥပ္ပါဒက္ခဏေ အရူပေ ကုသလာကုသလာနံ ဘင်္ဂက္ခဏေ တေသံ အကုသလာ စ ဓမ္မာ န ဥပ္ပဇ္ဇန္တိ အဗျာကတာ စ ဓမ္မာ န နိရုဇ္ဈန္တိ.
</Paragraph>

<Paragraph number="724" book="y9">
«  ယဿ ဝါ ပန အဗျာကတာ ဓမ္မာ န နိရုဇ္ဈန္တိ တဿ အကုသလာ ဓမ္မာ န ဥပ္ပဇ္ဇန္တီတိ?
</Paragraph>

<Paragraph number="725" book="y9">
အကုသလာနံ ဥပ္ပါဒက္ခဏေ တေသံ အဗျာကတာ ဓမ္မာ န နိရုဇ္ဈန္တိ, နော စ တေသံ အကုသလာ ဓမ္မာ န ဥပ္ပဇ္ဇန္တိ. သဗ္ဗေသံ ဥပပဇ္ဇန္တာနံ ပဝတ္တေ အကုသလဝိပ္ပယုတ္တစိတ္တဿ ဥပ္ပါဒက္ခဏေ အရူပေ ကုသလာကုသလာနံ ဘင်္ဂက္ခဏေ တေသံ အဗျာကတာ စ ဓမ္မာ န နိရုဇ္ဈန္တိ အကုသလာ စ ဓမ္မာ န ဥပ္ပဇ္ဇန္တိ.
</Paragraph>
</Division>