---
title: "2.1.1.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="33">

<Paragraph number="172">
»  ယဿ ကုသလာ ဓမ္မာ ဥပ္ပဇ္ဇန္တိ တဿ အကုသလာ ဓမ္မာ ဥပ္ပဇ္ဇန္တီတိ? နော.
</Paragraph>

<Paragraph number="173">
«  ယဿ ဝါ ပန အကုသလာ ဓမ္မာ ဥပ္ပဇ္ဇန္တိ တဿ ကုသလာ ဓမ္မာ ဥပ္ပဇ္ဇန္တီတိ? နော.
</Paragraph>

<Paragraph number="174">
»  ယဿ ကုသလာ ဓမ္မာ ဥပ္ပဇ္ဇန္တိ တဿ အဗျာကတာ ဓမ္မာ ဥပ္ပဇ္ဇန္တီတိ?
</Paragraph>

<Paragraph number="175">
အရူပေ ကုသလာနံ ဥပ္ပါဒက္ခဏေ တေသံ ကုသလာ ဓမ္မာ ဥပ္ပဇ္ဇန္တိ, နော စ တေသံ အဗျာကတာ ဓမ္မာ ဥပ္ပဇ္ဇန္တိ. ပဉ္စဝေါကာရေ ကုသလာနံ ဥပ္ပါဒက္ခဏေ တေသံ ကုသလာ စ ဓမ္မာ ဥပ္ပဇ္ဇန္တိ အဗျာကတာ စ ဓမ္မာ ဥပ္ပဇ္ဇန္တိ.
</Paragraph>

<Paragraph number="176">
«  ယဿ ဝါ ပန အဗျာကတာ ဓမ္မာ ဥပ္ပဇ္ဇန္တိ တဿ ကုသလာ ဓမ္မာ ဥပ္ပဇ္ဇန္တီတိ?
</Paragraph>

<Paragraph number="177">
သဗ္ဗေသံ ဥပပဇ္ဇန္တာနံ ပဝတ္တေ ကုသလဝိပ္ပယုတ္တစိတ္တဿ ဥပ္ပါဒက္ခဏေ တေသံ အဗျာကတာ ဓမ္မာ ဥပ္ပဇ္ဇန္တိ, နော စ တေသံ ကုသလာ ဓမ္မာ ဥပ္ပဇ္ဇန္တိ. ပဉ္စဝေါကာရေ ကုသလာနံ ဥပ္ပါဒက္ခဏေ တေသံ အဗျာကတာ စ ဓမ္မာ ဥပ္ပဇ္ဇန္တိ ကုသလာ စ ဓမ္မာ ဥပ္ပဇ္ဇန္တိ.
</Paragraph>

</Division>
<Division number="34">

<Paragraph number="178">
»  ယဿ အကုသလာ ဓမ္မာ ဥပ္ပဇ္ဇန္တိ တဿ အဗျာကတာ ဓမ္မာ ဥပ္ပဇ္ဇန္တီတိ?
</Paragraph>

<Paragraph number="179">
အရူပေ အကုသလာနံ ဥပ္ပါဒက္ခဏေ တေသံ အကုသလာ ဓမ္မာ ဥပ္ပဇ္ဇန္တိ, နော စ တေသံ အဗျာကတာ ဓမ္မာ ဥပ္ပဇ္ဇန္တိ. ပဉ္စဝေါကာရေ အကုသလာနံ ဥပ္ပါဒက္ခဏေ တေသံ အကုသလာ စ ဓမ္မာ ဥပ္ပဇ္ဇန္တိ အဗျာကတာ စ ဓမ္မာ ဥပ္ပဇ္ဇန္တိ.
</Paragraph>

<Paragraph number="180">
«  ယဿ ဝါ ပန အဗျာကတာ ဓမ္မာ ဥပ္ပဇ္ဇန္တိ တဿ အကုသလာ ဓမ္မာ ဥပ္ပဇ္ဇန္တီတိ?
</Paragraph>

<Paragraph number="181">
သဗ္ဗေသံ ဥပပဇ္ဇန္တာနံ ပဝတ္တေ အကုသလဝိပ္ပယုတ္တစိတ္တဿ ဥပ္ပါဒက္ခဏေ တေသံ အဗျာကတာ ဓမ္မာ ဥပ္ပဇ္ဇန္တိ, နော စ တေသံ အကုသလာ ဓမ္မာ ဥပ္ပဇ္ဇန္တိ. ပဉ္စဝေါကာရေ အကုသလာနံ ဥပ္ပါဒက္ခဏေ တေသံ အဗျာကတာ စ ဓမ္မာ ဥပ္ပဇ္ဇန္တိ အကုသလာ စ ဓမ္မာ ဥပ္ပဇ္ဇန္တိ.
</Paragraph>
</Division>