---
title: 2.2.1.1 အနုလောမပုဂ္ဂလ
tableOfContents: false
sidebar:
  order: 1
type: tipitaka
basket: ab
book: y9
review:
  current: review
  updated: '2025-10-23T09:21:36.183273'
  updated_by: ''
  notes: ''
  history:
  - state: review
    date: '2025-10-23T09:21:36.183273'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="99" book="y9" e="ch" v="35" p="29">

<Paragraph number="439" book="y9">
»  ယဿ ကုသလာ ဓမ္မာ နိရုဇ္ဈန္တိ တဿ အကုသလာ ဓမ္မာ နိရုဇ္ဈန္တီတိ? နော.
</Paragraph>

<Paragraph number="440" book="y9">
«  ယဿ ဝါ ပန အကုသလာ ဓမ္မာ နိရုဇ္ဈန္တိ တဿ ကုသလာ ဓမ္မာ နိရုဇ္ဈန္တီတိ? နော.
</Paragraph>

<Paragraph number="441" book="y9">
»  ယဿ ကုသလာ ဓမ္မာ နိရုဇ္ဈန္တိ တဿ အဗျာကတာ ဓမ္မာ နိရုဇ္ဈန္တီတိ?
</Paragraph>

<Paragraph number="442" book="y9">
အရူပေ ကုသလာနံ ဘင်္ဂက္ခဏေ တေသံ ကုသလာ ဓမ္မာ နိရုဇ္ဈန္တိ, နော စ တေသံ အဗျာကတာ ဓမ္မာ နိရုဇ္ဈန္တိ. ပဉ္စဝေါကာရေ ကုသလာနံ ဘင်္ဂက္ခဏေ တေသံ ကုသလာ စ ဓမ္မာ နိရုဇ္ဈန္တိ အဗျာကတာ စ ဓမ္မာ နိရုဇ္ဈန္တိ.
</Paragraph>

<Paragraph number="443" book="y9">
«  ယဿ ဝါ ပန အဗျာကတာ ဓမ္မာ နိရုဇ္ဈန္တိ တဿ ကုသလာ ဓမ္မာ နိရုဇ္ဈန္တီတိ?
</Paragraph>

<Paragraph number="444" book="y9">
သဗ္ဗေသံ စဝန္တာနံ ပဝတ္တေ ကုသလဝိပ္ပယုတ္တစိတ္တဿ ဘင်္ဂက္ခဏေ တေသံ အဗျာကတာ ဓမ္မာ နိရုဇ္ဈန္တိ, နော စ တေသံ ကုသလာ ဓမ္မာ နိရုဇ္ဈန္တိ. ပဉ္စဝေါကာရေ ကုသလာနံ ဘင်္ဂက္ခဏေ တေသံ အဗျာကတာ စ ဓမ္မာ နိရုဇ္ဈန္တိ ကုသလာ စ ဓမ္မာ နိရုဇ္ဈန္တိ.
</Paragraph>

</Division>
<Division number="100" book="y9" e="ch" v="35" p="30">

<Paragraph number="445" book="y9">
»  ယဿ အကုသလာ ဓမ္မာ နိရုဇ္ဈန္တိ တဿ အဗျာကတာ ဓမ္မာ နိရုဇ္ဈန္တီတိ?
</Paragraph>

<Paragraph number="446" book="y9">
အရူပေ အကုသလာနံ ဘင်္ဂက္ခဏေ တေသံ အကုသလာ ဓမ္မာ နိရုဇ္ဈန္တိ, နော စ တေသံ အဗျာကတာ ဓမ္မာ နိရုဇ္ဈန္တိ. ပဉ္စဝေါကာရေ အကုသလာနံ ဘင်္ဂက္ခဏေ တေသံ အကုသလာ စ ဓမ္မာ နိရုဇ္ဈန္တိ အဗျာကတာ စ ဓမ္မာ နိရုဇ္ဈန္တိ.
</Paragraph>

<Paragraph number="447" book="y9">
«  ယဿ ဝါ ပန အဗျာကတာ ဓမ္မာ နိရုဇ္ဈန္တိ တဿ အကုသလာ ဓမ္မာ နိရုဇ္ဈန္တီတိ?
</Paragraph>

<Paragraph number="448" book="y9">
သဗ္ဗေသံ စဝန္တာနံ ပဝတ္တေ အကုသလဝိပ္ပယုတ္တစိတ္တဿ ဘင်္ဂက္ခဏေ တေသံ အဗျာကတာ ဓမ္မာ နိရုဇ္ဈန္တိ, နော စ တေသံ အကုသလာ ဓမ္မာ နိရုဇ္ဈန္တိ. ပဉ္စဝေါကာရေ အကုသလာနံ ဘင်္ဂက္ခဏေ တေသံ အဗျာကတာ စ ဓမ္မာ နိရုဇ္ဈန္တိ အကုသလာ စ ဓမ္မာ နိရုဇ္ဈန္တိ.
</Paragraph>
</Division>