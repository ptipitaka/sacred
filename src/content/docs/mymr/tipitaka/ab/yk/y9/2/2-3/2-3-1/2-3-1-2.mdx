---
title: "2.3.1.2 အနုလောမဩကာသ"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="165">

<Paragraph number="700">
»  ယတ္ထ ကုသလာ ဓမ္မာ ဥပ္ပဇ္ဇန္တိ တတ္ထ အကုသလာ ဓမ္မာ နိရုဇ္ဈန္တီတိ? အာမန္တာ.
</Paragraph>

<Paragraph number="701">
«  ယတ္ထ ဝါ ပန အကုသလာ ဓမ္မာ နိရုဇ္ဈန္တိ တတ္ထ ကုသလာ ဓမ္မာ ဥပ္ပဇ္ဇန္တီတိ? အာမန္တာ.
</Paragraph>

<Paragraph number="702">
»  ယတ္ထ ကုသလာ ဓမ္မာ ဥပ္ပဇ္ဇန္တိ တတ္ထ အဗျာကတာ ဓမ္မာ နိရုဇ္ဈန္တီတိ? အာမန္တာ.
</Paragraph>

<Paragraph number="703">
«  ယတ္ထ ဝါ ပန အဗျာကတာ ဓမ္မာ နိရုဇ္ဈန္တိ တတ္ထ ကုသလာ ဓမ္မာ ဥပ္ပဇ္ဇန္တီတိ?
</Paragraph>

<Paragraph number="704">
အသညသတ္တေ တတ္ထ အဗျာကတာ ဓမ္မာ နိရုဇ္ဈန္တိ, နော စ တတ္ထ ကုသလာ ဓမ္မာ ဥပ္ပဇ္ဇန္တိ. စတုဝေါကာရေ ပဉ္စဝေါကာရေ တတ္ထ အဗျာကတာ စ ဓမ္မာ နိရုဇ္ဈန္တိ ကုသလာ စ ဓမ္မာ ဥပ္ပဇ္ဇန္တိ.
</Paragraph>

</Division>
<Division number="166">

<Paragraph number="705">
»  ယတ္ထ အကုသလာ ဓမ္မာ ဥပ္ပဇ္ဇန္တိ တတ္ထ အဗျာကတာ ဓမ္မာ နိရုဇ္ဈန္တီတိ? အာမန္တာ.
</Paragraph>

<Paragraph number="706">
«  ယတ္ထ ဝါ ပန အဗျာကတာ ဓမ္မာ နိရုဇ္ဈန္တိ တတ္ထ အကုသလာ ဓမ္မာ ဥပ္ပဇ္ဇန္တီတိ?
</Paragraph>

<Paragraph number="707">
အသညသတ္တေ တတ္ထ အဗျာကတာ ဓမ္မာ နိရုဇ္ဈန္တိ, နော စ တတ္ထ အကုသလာ ဓမ္မာ ဥပ္ပဇ္ဇန္တိ. စတုဝေါကာရေ ပဉ္စဝေါကာရေ တတ္ထ အဗျာကတာ စ ဓမ္မာ နိရုဇ္ဈန္တိ အကုသလာ စ ဓမ္မာ ဥပ္ပဇ္ဇန္တိ.
</Paragraph>
</Division>