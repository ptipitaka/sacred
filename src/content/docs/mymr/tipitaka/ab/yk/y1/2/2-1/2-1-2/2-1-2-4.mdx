---
title: "2.1.2.4 မူလမူလကနယ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="71">

<Paragraph number="167">
»  ယေ ကေစိ အကုသလာ ဓမ္မာ, သဗ္ဗေ တေ အကုသလမူလမူလကာတိ?
</Paragraph>

<Paragraph number="168">
အဟေတုကံ အကုသလံ န အကုသလမူလမူလကံ. သဟေတုကံ အကုသလံ အကုသလမူလမူလကံ.
</Paragraph>

<Paragraph number="169">
«  ယေ ဝါ ပန အကုသလမူလမူလကာ, သဗ္ဗေ တေ ဓမ္မာ အကုသလာတိ?
</Paragraph>

<Paragraph number="170">
အကုသလသမုဋ္ဌာနံ ရူပံ အကုသလမူလမူလကံ န အကုသလံ. အကုသလံ အကုသလမူလမူလကဉ္စေဝ အကုသလဉ္စ.
</Paragraph>

</Division>
<Division number="72">

<Paragraph number="171">
»  ယေ ကေစိ အကုသလာ ဓမ္မာ, သဗ္ဗေ တေ အကုသလမူလေန ဧကမူလမူလကာတိ?
</Paragraph>

<Paragraph number="172">
အဟေတုကံ အကုသလံ အကုသလမူလေန န ဧကမူလမူလကံ. သဟေတုကံ အကုသလံ အကုသလမူလေန ဧကမူလမူလကံ.
</Paragraph>

<Paragraph number="173">
«  ယေ ဝါ ပန အကုသလမူလေန ဧကမူလမူလကာ, သဗ္ဗေ တေ ဓမ္မာ အကုသလာတိ?
</Paragraph>

<Paragraph number="174">
အကုသလသမုဋ္ဌာနံ ရူပံ အကုသလမူလေန ဧကမူလမူလကံ, န အကုသလံ. အကုသလံ အကုသလမူလေန ဧကမူလမူလကဉ္စေဝ အကုသလဉ္စ.
</Paragraph>

</Division>
<Division number="73">

<Paragraph number="175">
»  ယေ ကေစိ အကုသလမူလေန ဧကမူလမူလကာ ဓမ္မာ, သဗ္ဗေ တေ အကုသလမူလေန အညမညမူလမူလကာတိ?
</Paragraph>

<Paragraph number="176">
မူလာနိ ယာနိ ဧကတော ဥပ္ပဇ္ဇန္တိ အကုသလမူလာနိ ဧကမူလမူလကာနိ စေဝ အညမညမူလမူလကာနိ စ. အဝသေသာ အကုသလမူလသဟဇာတာ ဓမ္မာ အကုသလမူလေန ဧကမူလမူလကာ, န စ အညမညမူလမူလကာ.
</Paragraph>

<Paragraph number="177">
«  ယေ ဝါ ပန အကုသလမူလေန အညမညမူလမူလကာ, သဗ္ဗေ တေ ဓမ္မာ အကုသလာတိ? အာမန္တာ. (4)
</Paragraph>
</Division>