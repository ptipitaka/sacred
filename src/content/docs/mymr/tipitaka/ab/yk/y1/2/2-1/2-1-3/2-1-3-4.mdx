---
title: 2.1.3.4 မူလမူလကနယ
tableOfContents: false
sidebar:
  order: 4
type: tipitaka
basket: ab
book: y1
review:
  current: review
  updated: '2025-10-23T09:21:32.293227'
  updated_by: ''
  notes: ''
  history:
  - state: review
    date: '2025-10-23T09:21:32.293227'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="83" book="y1" e="ch" v="33" p="12">

<Paragraph number="205" book="y1">
»  ယေ ကေစိ အဗျာကတာ ဓမ္မာ, သဗ္ဗေ တေ အဗျာကတမူလမူလကာတိ?
</Paragraph>

<Paragraph number="206" book="y1">
အဟေတုကံ အဗျာကတံ န အဗျာကတမူလမူလကံ. သဟေတုကံ အဗျာကတံ အဗျာကတမူလမူလကံ.
</Paragraph>

<Paragraph number="207" book="y1">
«  ယေ ဝါ ပန အဗျာကတမူလမူလကာ, သဗ္ဗေ တေ ဓမ္မာ အဗျာကတာတိ? အာမန္တာ.
</Paragraph>

</Division>
<Division number="84" book="y1" e="ch" v="33" p="12">

<Paragraph number="208" book="y1">
»  ယေ ကေစိ အဗျာကတာ ဓမ္မာ, သဗ္ဗေ တေ အဗျာကတမူလေန ဧကမူလမူလကာတိ?
</Paragraph>

<Paragraph number="209" book="y1">
အဟေတုကံ အဗျာကတံ အဗျာကတမူလေန န ဧကမူလမူလကံ. သဟေတုကံ အဗျာကတံ အဗျာကတမူလေန ဧကမူလမူလကံ.
</Paragraph>

<Paragraph number="210" book="y1">
«  ယေ ဝါ ပန အဗျာကတမူလေန ဧကမူလမူလကာ, သဗ္ဗေ တေ ဓမ္မာ အဗျာကတာတိ? အာမန္တာ.
</Paragraph>

</Division>
<Division number="85" book="y1" e="ch" v="33" p="12">

<Paragraph number="211" book="y1">
»  ယေ ကေစိ အဗျာကတမူလေန ဧကမူလမူလကာ ဓမ္မာ, သဗ္ဗေ တေ အဗျာကတမူလေန အညမညမူလမူလကာတိ?
</Paragraph>

<Paragraph number="212" book="y1">
မူလာနိ ယာနိ ဧကတော ဥပ္ပဇ္ဇန္တိ အဗျာကတမူလာနိ ဧကမူလမူလကာနိ စေဝ အညမညမူလမူလကာနိ စ. အဝသေသာ အဗျာကတမူလသဟဇာတာ ဓမ္မာ အဗျာကတမူလေန ဧကမူလမူလကာ, န စ အညမညမူလမူလကာ.
</Paragraph>

<Paragraph number="213" book="y1">
«  ယေ ဝါ ပန အဗျာကတမူလေန အညမညမူလမူလကာ, သဗ္ဗေ တေ ဓမ္မာ အဗျာကတာတိ? အာမန္တာ. (4)
</Paragraph>
</Division>