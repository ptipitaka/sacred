---
title: "2.1.4.4 မူလမူလကနယ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="95">

<Paragraph number="245">
»  ယေ ကေစိ နာမာ ဓမ္မာ, သဗ္ဗေ တေ နာမမူလမူလကာတိ?
</Paragraph>

<Paragraph number="246">
အဟေတုကံ နာမံ န နာမမူလမူလကံ. သဟေတုကံ နာမံ နာမမူလမူလကံ.
</Paragraph>

<Paragraph number="247">
«  ယေ ဝါ ပန နာမမူလမူလကာ, သဗ္ဗေ တေ ဓမ္မာ နာမာတိ?
</Paragraph>

<Paragraph number="248">
နာမသမုဋ္ဌာနံ ရူပံ နာမမူလမူလကံ, န နာမံ. နာမံ နာမမူလမူလကဉ္စေဝ နာမဉ္စ.
</Paragraph>

</Division>
<Division number="96">

<Paragraph number="249">
»  ယေ ကေစိ နာမာ ဓမ္မာ, သဗ္ဗေ တေ နာမမူလေန ဧကမူလမူလကာတိ?
</Paragraph>

<Paragraph number="250">
အဟေတုကံ နာမံ နာမမူလေန န ဧကမူလမူလကံ. သဟေတုကံ နာမံ နာမမူလေန ဧကမူလမူလကံ.
</Paragraph>

<Paragraph number="251">
«  ယေ ဝါ ပန နာမမူလေန ဧကမူလမူလကာ, သဗ္ဗေ တေ ဓမ္မာ နာမာတိ?
</Paragraph>

<Paragraph number="252">
နာမသမုဋ္ဌာနံ ရူပံ နာမမူလေန ဧကမူလမူလကံ, န နာမံ. နာမံ နာမမူလေန ဧကမူလမူလကဉ္စေဝ နာမဉ္စ.
</Paragraph>

</Division>
<Division number="97">

<Paragraph number="253">
»  ယေ ကေစိ နာမမူလေန ဧကမူလမူလကာ ဓမ္မာ, သဗ္ဗေ တေ နာမမူလေန အညမညမူလမူလကာတိ?
</Paragraph>

<Paragraph number="254">
မူလာနိ ယာနိ ဧကတော ဥပ္ပဇ္ဇန္တိ နာမမူလာနိ ဧကမူလမူလကာနိ စေဝ အညမညမူလမူလကာနိ စ. အဝသေသာ နာမမူလသဟဇာတာ ဓမ္မာ နာမမူလေန ဧကမူလမူလကာ, န စ အညမညမူလမူလကာ.
</Paragraph>

<Paragraph number="255">
«  ယေ ဝါ ပန နာမမူလေန အညမညမူလမူလကာ, သဗ္ဗေ တေ ဓမ္မာ နာမာတိ? အာမန္တာ. (4)

</Paragraph>
</Division>

<Paragraph number="256" type="center">
မူလဝါရနိဒ္ဒေသော.
</Paragraph>