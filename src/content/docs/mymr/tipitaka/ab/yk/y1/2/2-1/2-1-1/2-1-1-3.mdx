---
title: "2.1.1.3 မူလကနယ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="56">

<Paragraph number="118">
»  ယေ ကေစိ ကုသလာ ဓမ္မာ, သဗ္ဗေ တေ ကုသလမူလကာတိ? အာမန္တာ.
</Paragraph>

<Paragraph number="119">
«  ယေ ဝါ ပန ကုသလမူလကာ, သဗ္ဗေ တေ ဓမ္မာ ကုသလာတိ?
</Paragraph>

<Paragraph number="120">
ကုသလသမုဋ္ဌာနံ ရူပံ ကုသလမူလကံ န ကုသလံ. ကုသလံ ကုသလမူလကဉ္စေဝ ကုသလဉ္စ.
</Paragraph>

</Division>
<Division number="57">

<Paragraph number="121">
»  ယေ ကေစိ ကုသလာ ဓမ္မာ, သဗ္ဗေ တေ ကုသလမူလေန ဧကမူလကာတိ? အာမန္တာ.
</Paragraph>

<Paragraph number="122">
«  ယေ ဝါ ပန ကုသလမူလေန ဧကမူလကာ, သဗ္ဗေ တေ ဓမ္မာ ကုသလာတိ?
</Paragraph>

<Paragraph number="123">
ကုသလသမုဋ္ဌာနံ ရူပံ ကုသလမူလေန ဧကမူလကံ, န ကုသလံ. ကုသလံ ကုသလမူလေန ဧကမူလကဉ္စေဝ ကုသလဉ္စ.
</Paragraph>

</Division>
<Division number="58">

<Paragraph number="124">
»  ယေ ကေစိ ကုသလမူလေန ဧကမူလကာ ဓမ္မာ, သဗ္ဗေ တေ ကုသလမူလေန အညမညမူလကာတိ?
</Paragraph>

<Paragraph number="125">
မူလာနိ ယာနိ ဧကတော ဥပ္ပဇ္ဇန္တိ ကုသလမူလာနိ ဧကမူလကာနိ စေဝ အညမညမူလကာနိ စ. အဝသေသာ ကုသလမူလသဟဇာတာ ဓမ္မာ ကုသလမူလေန ဧကမူလကာ, န စ အညမညမူလကာ.
</Paragraph>

<Paragraph number="126">
«  ယေ ဝါ ပန ကုသလမူလေန အညမညမူလကာ, သဗ္ဗေ တေ ဓမ္မာ ကုသလာတိ? အာမန္တာ. (3)
</Paragraph>
</Division>