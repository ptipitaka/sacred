---
title: "2.2.5.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="141">

<Paragraph number="780">
»  ယဿ ယတ္ထ ရူပက္ခန္ဓော န နိရုဇ္ဈတိ တဿ တတ္ထ ဝေဒနာက္ခန္ဓော န နိရုဇ္ဈိဿတီတိ?
</Paragraph>

<Paragraph number="781">
ပဉ္စဝေါကာရံ ဥပပဇ္ဇန္တာနံ အရူပါနံ တေသံ တတ္ထ ရူပက္ခန္ဓော န နိရုဇ္ဈတိ, နော စ တေသံ တတ္ထ ဝေဒနာက္ခန္ဓော န နိရုဇ္ဈိဿတိ. အရူပေ ပရိနိဗ္ဗန္တာနံ အသညသတ္တံ ဥပပဇ္ဇန္တာနံ တေသံ တတ္ထ ရူပက္ခန္ဓော စ န နိရုဇ္ဈတိ ဝေဒနာက္ခန္ဓော စ န နိရုဇ္ဈိဿတိ.
</Paragraph>

<Paragraph number="782">
«  ယဿ ဝါ ပန ယတ္ထ ဝေဒနာက္ခန္ဓော န နိရုဇ္ဈိဿတိ တဿ တတ္ထ ရူပက္ခန္ဓော န နိရုဇ္ဈတီတိ?
</Paragraph>

<Paragraph number="783">
ပဉ္စဝေါကာရေ ပရိနိဗ္ဗန္တာနံ အသညသတ္တာ စဝန္တာနံ တေသံ တတ္ထ ဝေဒနာက္ခန္ဓော န နိရုဇ္ဈိဿတိ, နော စ တေသံ တတ္ထ ရူပက္ခန္ဓော န နိရုဇ္ဈတိ. အရူပေ ပရိနိဗ္ဗန္တာနံ အသညသတ္တံ ဥပပဇ္ဇန္တာနံ တေသံ တတ္ထ ဝေဒနာက္ခန္ဓော စ န နိရုဇ္ဈိဿတိ ရူပက္ခန္ဓော စ န နိရုဇ္ဈတိ.
</Paragraph>

</Division>
<Division number="142">

<Paragraph number="784">
»  ယဿ ယတ္ထ ဝေဒနာက္ခန္ဓော န နိရုဇ္ဈတိ တဿ တတ္ထ သညာက္ခန္ဓော န နိရုဇ္ဈိဿတီတိ?
</Paragraph>

<Paragraph number="785">
စတုဝေါကာရံ ပဉ္စဝေါကာရံ ဥပပဇ္ဇန္တာနံ တေသံ တတ္ထ ဝေဒနာက္ခန္ဓော န နိရုဇ္ဈတိ, နော စ တေသံ တတ္ထ သညာက္ခန္ဓော န နိရုဇ္ဈိဿတိ. အသညသတ္တာနံ တေသံ တတ္ထ ဝေဒနာက္ခန္ဓော စ န နိရုဇ္ဈတိ သညာက္ခန္ဓော စ န နိရုဇ္ဈိဿတိ.
</Paragraph>

<Paragraph number="786">
«  ယဿ ဝါ ပန ယတ္ထ သညာက္ခန္ဓော န နိရုဇ္ဈိဿတိ တဿ တတ္ထ ဝေဒနာက္ခန္ဓော န နိရုဇ္ဈတီတိ?
</Paragraph>

<Paragraph number="787">
ပရိနိဗ္ဗန္တာနံ တေသံ တတ္ထ သညာက္ခန္ဓော န နိရုဇ္ဈိဿတိ, နော စ တေသံ တတ္ထ ဝေဒနာက္ခန္ဓော န နိရုဇ္ဈတိ. အသညသတ္တာနံ တေသံ တတ္ထ သညာက္ခန္ဓော စ န နိရုဇ္ဈိဿတိ ဝေဒနာက္ခန္ဓော စ န နိရုဇ္ဈတိ.
</Paragraph>
</Division>