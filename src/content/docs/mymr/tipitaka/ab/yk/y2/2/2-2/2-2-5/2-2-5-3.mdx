---
title: "2.2.5.3 အနုလောမပုဂ္ဂလောကာသ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="136">

<Paragraph number="765">
»  ယဿ ယတ္ထ ရူပက္ခန္ဓော နိရုဇ္ဈတိ တဿ တတ္ထ ဝေဒနာက္ခန္ဓော နိရုဇ္ဈိဿတီတိ?
</Paragraph>

<Paragraph number="766">
ပဉ္စဝေါကာရေ ပရိနိဗ္ဗန္တာနံ အသညသတ္တာ စဝန္တာနံ တေသံ တတ္ထ ရူပက္ခန္ဓော နိရုဇ္ဈတိ, နော စ တေသံ တတ္ထ ဝေဒနာက္ခန္ဓော နိရုဇ္ဈိဿတိ. ဣတရေသံ ပဉ္စဝေါကာရာ စဝန္တာနံ တေသံ တတ္ထ ရူပက္ခန္ဓော စ နိရုဇ္ဈတိ ဝေဒနာက္ခန္ဓော စ နိရုဇ္ဈိဿတိ.
</Paragraph>

<Paragraph number="767">
«  ယဿ ဝါ ပန ယတ္ထ ဝေဒနာက္ခန္ဓော နိရုဇ္ဈိဿတိ တဿ တတ္ထ ရူပက္ခန္ဓော နိရုဇ္ဈတီတိ?
</Paragraph>

<Paragraph number="768">
ပဉ္စဝေါကာရံ ဥပပဇ္ဇန္တာနံ အရူပါနံ တေသံ တတ္ထ ဝေဒနာက္ခန္ဓော နိရုဇ္ဈိဿတိ, နော စ တေသံ တတ္ထ ရူပက္ခန္ဓော နိရုဇ္ဈတိ. ပဉ္စဝေါကာရာ စဝန္တာနံ တေသံ တတ္ထ ဝေဒနာက္ခန္ဓော စ နိရုဇ္ဈိဿတိ ရူပက္ခန္ဓော စ နိရုဇ္ဈတိ.
</Paragraph>

</Division>
<Division number="137">

<Paragraph number="769">
»  ယဿ ယတ္ထ ဝေဒနာက္ခန္ဓော နိရုဇ္ဈတိ တဿ တတ္ထ သညာက္ခန္ဓော နိရုဇ္ဈိဿတီတိ?
</Paragraph>

<Paragraph number="770">
ပရိနိဗ္ဗန္တာနံ တေသံ တတ္ထ ဝေဒနာက္ခန္ဓော နိရုဇ္ဈတိ, နော စ တေသံ တတ္ထ သညာက္ခန္ဓော နိရုဇ္ဈိဿတိ. ဣတရေသံ စတုဝေါကာရာ ပဉ္စဝေါကာရာ စဝန္တာနံ တေသံ တတ္ထ ဝေဒနာက္ခန္ဓော စ နိရုဇ္ဈတိ သညာက္ခန္ဓော စ နိရုဇ္ဈိဿတိ.
</Paragraph>

<Paragraph number="771">
«  ယဿ ဝါ ပန ယတ္ထ သညာက္ခန္ဓော နိရုဇ္ဈိဿတိ တဿ တတ္ထ ဝေဒနာက္ခန္ဓော နိရုဇ္ဈတီတိ?
</Paragraph>

<Paragraph number="772">
စတုဝေါကာရံ ပဉ္စဝေါကာရံ ဥပပဇ္ဇန္တာနံ တေသံ တတ္ထ သညာက္ခန္ဓော နိရုဇ္ဈိဿတိ, နော စ တေသံ တတ္ထ ဝေဒနာက္ခန္ဓော နိရုဇ္ဈတိ. စတုဝေါကာရာ ပဉ္စဝေါကာရာ စဝန္တာနံ တေသံ တတ္ထ သညာက္ခန္ဓော စ နိရုဇ္ဈိဿတိ ဝေဒနာက္ခန္ဓော စ နိရုဇ္ဈတိ.
</Paragraph>
</Division>