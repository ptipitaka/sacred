---
title: "2.2.6.3 အနုလောမပုဂ္ဂလောကာသ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="146">

<Paragraph number="795">
»  ယဿ ယတ္ထ ရူပက္ခန္ဓော နိရုဇ္ဈိတ္ထ တဿ တတ္ထ ဝေဒနာက္ခန္ဓော နိရုဇ္ဈိဿတီတိ?
</Paragraph>

<Paragraph number="796">
ပဉ္စဝေါကာရေ ပရိနိဗ္ဗန္တာနံ အသညသတ္တာနံ တေသံ တတ္ထ ရူပက္ခန္ဓော နိရုဇ္ဈိတ္ထ, နော စ တေသံ တတ္ထ ဝေဒနာက္ခန္ဓော နိရုဇ္ဈိဿတိ. ဣတရေသံ ပဉ္စဝေါကာရာနံ တေသံ တတ္ထ ရူပက္ခန္ဓော စ နိရုဇ္ဈိတ္ထ ဝေဒနာက္ခန္ဓော စ နိရုဇ္ဈိဿတိ.
</Paragraph>

<Paragraph number="797">
«  ယဿ ဝါ ပန ယတ္ထ ဝေဒနာက္ခန္ဓော နိရုဇ္ဈိဿတိ တဿ တတ္ထ ရူပက္ခန္ဓော နိရုဇ္ဈိတ္ထာတိ?
</Paragraph>

<Paragraph number="798">
သုဒ္ဓါဝါသံ ဥပပဇ္ဇန္တာနံ အရူပါနံ တေသံ တတ္ထ ဝေဒနာက္ခန္ဓော နိရုဇ္ဈိဿတိ, နော စ တေသံ တတ္ထ ရူပက္ခန္ဓော နိရုဇ္ဈိတ္ထ. ဣတရေသံ ပဉ္စဝေါကာရာနံ တေသံ တတ္ထ ဝေဒနာက္ခန္ဓော စ နိရုဇ္ဈိဿတိ ရူပက္ခန္ဓော စ နိရုဇ္ဈိတ္ထ.
</Paragraph>

</Division>
<Division number="147">

<Paragraph number="799">
»  ယဿ ယတ္ထ ဝေဒနာက္ခန္ဓော နိရုဇ္ဈိတ္ထ တဿ တတ္ထ သညာက္ခန္ဓော နိရုဇ္ဈိဿတီတိ?
</Paragraph>

<Paragraph number="800">
ပရိနိဗ္ဗန္တာနံ တေသံ တတ္ထ ဝေဒနာက္ခန္ဓော နိရုဇ္ဈိတ္ထ, နော စ တေသံ တတ္ထ သညာက္ခန္ဓော နိရုဇ္ဈိဿတိ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ ဝေဒနာက္ခန္ဓော စ နိရုဇ္ဈိတ္ထ သညာက္ခန္ဓော စ နိရုဇ္ဈိဿတိ.
</Paragraph>

<Paragraph number="801">
«  ယဿ ဝါ ပန ယတ္ထ သညာက္ခန္ဓော နိရုဇ္ဈိဿတိ တဿ တတ္ထ ဝေဒနာက္ခန္ဓော နိရုဇ္ဈိတ္ထာတိ?
</Paragraph>

<Paragraph number="802">
သုဒ္ဓါဝါသံ ဥပပဇ္ဇန္တာနံ တေသံ တတ္ထ သညာက္ခန္ဓော နိရုဇ္ဈိဿတိ, နော စ တေသံ တတ္ထ ဝေဒနာက္ခန္ဓော နိရုဇ္ဈိတ္ထ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ သညာက္ခန္ဓော စ နိရုဇ္ဈိဿတိ ဝေဒနာက္ခန္ဓော စ နိရုဇ္ဈိတ္ထ.
</Paragraph>
</Division>