---
title: "1.2.1.2 ပစ္စနီက"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="27">

<Paragraph number="217">
»  န ရူပံ န ရူပက္ခန္ဓောတိ? အာမန္တာ.
</Paragraph>

<Paragraph number="218">
«  န ရူပက္ခန္ဓော န ရူပန္တိ?
</Paragraph>

<Paragraph number="219">
ပိယရူပံ သာတရူပံ န ရူပက္ခန္ဓော, ရူပံ. ရူပဉ္စ ရူပက္ခန္ဓဉ္စ ဌပေတွာ အဝသေသာ န စေဝ ရူပံ န စ ရူပက္ခန္ဓော.
</Paragraph>

<Paragraph number="220">
»  န ဝေဒနာ န ဝေဒနာက္ခန္ဓောတိ? အာမန္တာ.
</Paragraph>

<Paragraph number="221">
«  န ဝေဒနာက္ခန္ဓော န ဝေဒနာတိ? အာမန္တာ.
</Paragraph>

<Paragraph number="222">
»  န သညာ န သညာက္ခန္ဓောတိ? အာမန္တာ.
</Paragraph>

<Paragraph number="223">
«  န သညာက္ခန္ဓော န သညာတိ?
</Paragraph>

<Paragraph number="224">
ဒိဋ္ဌိသညာ န သညာက္ခန္ဓော, သညာ. သညဉ္စ သညာက္ခန္ဓဉ္စ ဌပေတွာ အဝသေသာ န စေဝ သညာ န စ သညာက္ခန္ဓော.
</Paragraph>

<Paragraph number="225">
»  န သင်္ခါရာ န သင်္ခါရက္ခန္ဓောတိ? အာမန္တာ.
</Paragraph>

<Paragraph number="226">
«  န သင်္ခါရက္ခန္ဓော န သင်္ခါရာတိ?
</Paragraph>

<Paragraph number="227">
သင်္ခါရက္ခန္ဓံ ဌပေတွာ အဝသေသာ န သင်္ခါရက္ခန္ဓော, သင်္ခါရာ. သင်္ခါရေ စ သင်္ခါရက္ခန္ဓဉ္စ ဌပေတွာ အဝသေသာ န စေဝ သင်္ခါရာ န စ သင်္ခါရက္ခန္ဓော.
</Paragraph>

<Paragraph number="228">
»  န ဝိညာဏံ န ဝိညာဏက္ခန္ဓောတိ? အာမန္တာ.
</Paragraph>

<Paragraph number="229">
«  န ဝိညာဏက္ခန္ဓော န ဝိညာဏန္တိ? အာမန္တာ.
</Paragraph>
</Division>