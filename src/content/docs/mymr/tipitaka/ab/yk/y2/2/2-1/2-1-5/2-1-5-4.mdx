---
title: "2.1.5.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="86">

<Paragraph number="608">
»  ယဿ ရူပက္ခန္ဓော နုပ္ပဇ္ဇတိ တဿ ဝေဒနာက္ခန္ဓော နုပ္ပဇ္ဇိဿတီတိ?
</Paragraph>

<Paragraph number="609">
သဗ္ဗေသံ စဝန္တာနံ အရူပံ ဥပပဇ္ဇန္တာနံ တေသံ ရူပက္ခန္ဓော နုပ္ပဇ္ဇတိ, နော စ တေသံ ဝေဒနာက္ခန္ဓော နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ ရူပက္ခန္ဓော စ နုပ္ပဇ္ဇတိ ဝေဒနာက္ခန္ဓော စ နုပ္ပဇ္ဇိဿတိ.
</Paragraph>

<Paragraph number="610">
«  ယဿ ဝါ ပန ဝေဒနာက္ခန္ဓော နုပ္ပဇ္ဇိဿတိ တဿ ရူပက္ခန္ဓော နုပ္ပဇ္ဇတီတိ?
</Paragraph>

<Paragraph number="611">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ ဝေဒနာက္ခန္ဓော နုပ္ပဇ္ဇိဿတိ, နော စ တေသံ ရူပက္ခန္ဓော နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ ဝေဒနာက္ခန္ဓော စ နုပ္ပဇ္ဇိဿတိ ရူပက္ခန္ဓော စ နုပ္ပဇ္ဇတိ.
</Paragraph>

</Division>
<Division number="87">

<Paragraph number="612">
»  ယဿ ဝေဒနာက္ခန္ဓော နုပ္ပဇ္ဇတိ တဿ သညာက္ခန္ဓော နုပ္ပဇ္ဇိဿတီတိ?
</Paragraph>

<Paragraph number="613">
သဗ္ဗေသံ စဝန္တာနံ အသညသတ္တံ ဥပပဇ္ဇန္တာနံ တေသံ ဝေဒနာက္ခန္ဓော နုပ္ပဇ္ဇတိ, နော စ တေသံ သညာက္ခန္ဓော နုပ္ပဇ္ဇိဿတိ. ပရိနိဗ္ဗန္တာနံ တေသံ ဝေဒနာက္ခန္ဓော စ နုပ္ပဇ္ဇတိ သညာက္ခန္ဓော စ နုပ္ပဇ္ဇိဿတိ.
</Paragraph>

<Paragraph number="614">
«  ယဿ ဝါ ပန သညာက္ခန္ဓော နုပ္ပဇ္ဇိဿတိ တဿ ဝေဒနာက္ခန္ဓော နုပ္ပဇ္ဇတီတိ?
</Paragraph>

<Paragraph number="615">
ပစ္ဆိမဘဝိကာနံ ဥပပဇ္ဇန္တာနံ တေသံ သညာက္ခန္ဓော နုပ္ပဇ္ဇိဿတိ, နော စ တေသံ ဝေဒနာက္ခန္ဓော နုပ္ပဇ္ဇတိ. ပရိနိဗ္ဗန္တာနံ တေသံ သညာက္ခန္ဓော စ နုပ္ပဇ္ဇိဿတိ ဝေဒနာက္ခန္ဓော စ နုပ္ပဇ္ဇတိ.
</Paragraph>
</Division>