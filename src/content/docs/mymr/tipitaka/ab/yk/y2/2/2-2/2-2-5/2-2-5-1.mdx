---
title: "2.2.5.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
book: "y2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="133" book="y2" e="ch" v="33" p="51">

<Paragraph number="756" book="y2">
»  ယဿ ရူပက္ခန္ဓော နိရုဇ္ဈတိ တဿ ဝေဒနာက္ခန္ဓော နိရုဇ္ဈိဿတီတိ?
</Paragraph>

<Paragraph number="757" book="y2">
ပဉ္စဝေါကာရေ ပရိနိဗ္ဗန္တာနံ တေသံ ရူပက္ခန္ဓော နိရုဇ္ဈတိ, နော စ တေသံ ဝေဒနာက္ခန္ဓော နိရုဇ္ဈိဿတိ. ဣတရေသံ ပဉ္စဝေါကာရာ စဝန္တာနံ အသညသတ္တာ စဝန္တာနံ တေသံ ရူပက္ခန္ဓော စ နိရုဇ္ဈတိ ဝေဒနာက္ခန္ဓော စ နိရုဇ္ဈိဿတိ.
</Paragraph>

<Paragraph number="758" book="y2">
«  ယဿ ဝါ ပန ဝေဒနာက္ခန္ဓော နိရုဇ္ဈိဿတိ တဿ ရူပက္ခန္ဓော နိရုဇ္ဈတီတိ?
</Paragraph>

<Paragraph number="759" book="y2">
သဗ္ဗေသံ ဥပပဇ္ဇန္တာနံ အရူပါ စဝန္တာနံ တေသံ ဝေဒနာက္ခန္ဓော နိရုဇ္ဈိဿတိ, နော စ တေသံ ရူပက္ခန္ဓော နိရုဇ္ဈတိ. ပဉ္စဝေါကာရာ စဝန္တာနံ အသညသတ္တာ စဝန္တာနံ တေသံ ဝေဒနာက္ခန္ဓော စ နိရုဇ္ဈိဿတိ ရူပက္ခန္ဓော စ နိရုဇ္ဈတိ.
</Paragraph>

</Division>
<Division number="134" book="y2" e="ch" v="33" p="52">

<Paragraph number="760" book="y2">
»  ယဿ ဝေဒနာက္ခန္ဓော နိရုဇ္ဈတိ တဿ သညာက္ခန္ဓော နိရုဇ္ဈိဿတီတိ?
</Paragraph>

<Paragraph number="761" book="y2">
ပရိနိဗ္ဗန္တာနံ တေသံ ဝေဒနာက္ခန္ဓော နိရုဇ္ဈတိ, နော စ တေသံ သညာက္ခန္ဓော နိရုဇ္ဈိဿတိ. ဣတရေသံ စတုဝေါကာရာ ပဉ္စဝေါကာရာ စဝန္တာနံ တေသံ ဝေဒနာက္ခန္ဓော စ နိရုဇ္ဈတိ သညာက္ခန္ဓော စ နိရုဇ္ဈိဿတိ.
</Paragraph>

<Paragraph number="762" book="y2">
«  ယဿ ဝါ ပန သညာက္ခန္ဓော နိရုဇ္ဈိဿတိ တဿ ဝေဒနာက္ခန္ဓော နိရုဇ္ဈတီတိ?
</Paragraph>

<Paragraph number="763" book="y2">
သဗ္ဗေသံ ဥပပဇ္ဇန္တာနံ အသညသတ္တာ စဝန္တာနံ တေသံ သညာက္ခန္ဓော နိရုဇ္ဈိဿတိ, နော စ တေသံ ဝေဒနာက္ခန္ဓော နိရုဇ္ဈတိ. စတုဝေါကာရာ ပဉ္စဝေါကာရာ စဝန္တာနံ တေသံ သညာက္ခန္ဓော စ နိရုဇ္ဈိဿတိ ဝေဒနာက္ခန္ဓော စ နိရုဇ္ဈတိ.
</Paragraph>
</Division>