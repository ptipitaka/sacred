---
title: "2.1.5.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="73">

<Paragraph number="419">
»  ယဿ ဒုက္ခသစ္စံ နုပ္ပဇ္ဇတိ တဿ သမုဒယသစ္စံ နုပ္ပဇ္ဇိဿတီတိ?
</Paragraph>

<Paragraph number="420">
သဗ္ဗေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ အရူပေ မဂ္ဂဿ စ ဖလဿ စ ဥပ္ပါဒက္ခဏေ တေသံ ဒုက္ခသစ္စံ နုပ္ပဇ္ဇတိ, နော စ တေသံ သမုဒယသစ္စံ နုပ္ပဇ္ဇိဿတိ. အဂ္ဂမဂ္ဂဿ ဘင်္ဂက္ခဏေ အရဟန္တာနံ စိတ္တဿ ဘင်္ဂက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တဿ စိတ္တဿ ဘင်္ဂက္ခဏေ အရူပေ အဂ္ဂမဂ္ဂဿ စ ဖလဿ စ ဥပ္ပါဒက္ခဏေ တေသံ ဒုက္ခသစ္စဉ္စ နုပ္ပဇ္ဇတိ သမုဒယသစ္စဉ္စ နုပ္ပဇ္ဇိဿတိ.
</Paragraph>

<Paragraph number="421">
«  ယဿ ဝါ ပန သမုဒယသစ္စံ နုပ္ပဇ္ဇိဿတိ တဿ ဒုက္ခသစ္စံ နုပ္ပဇ္ဇတီတိ?
</Paragraph>

<Paragraph number="422">
အဂ္ဂမဂ္ဂဿ ဥပ္ပါဒက္ခဏေ အရဟန္တာနံ စိတ္တဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တဿ စိတ္တဿ ဥပ္ပါဒက္ခဏေ တေသံ သမုဒယသစ္စံ နုပ္ပဇ္ဇိဿတိ, နော စ တေသံ ဒုက္ခသစ္စံ နုပ္ပဇ္ဇတိ. အဂ္ဂမဂ္ဂဿ ဘင်္ဂက္ခဏေ အရဟန္တာနံ စိတ္တဿ ဘင်္ဂက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တဿ စိတ္တဿ ဘင်္ဂက္ခဏေ အရူပေ အဂ္ဂမဂ္ဂဿ စ ဖလဿ စ ဥပ္ပါဒက္ခဏေ တေသံ သမုဒယသစ္စဉ္စ နုပ္ပဇ္ဇိဿတိ ဒုက္ခသစ္စဉ္စ နုပ္ပဇ္ဇတိ.
</Paragraph>

<Paragraph number="423">
»  ယဿ ဒုက္ခသစ္စံ နုပ္ပဇ္ဇတိ တဿ မဂ္ဂသစ္စံ နုပ္ပဇ္ဇိဿတီတိ?
</Paragraph>

<Paragraph number="424">
ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တဿ စိတ္တဿ ဘင်္ဂက္ခဏေ ယေ စညေ မဂ္ဂံ ပဋိလဘိဿန္တိ တေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ အရူပေ မဂ္ဂဿ စ ဖလဿ စ ဥပ္ပါဒက္ခဏေ တေသံ ဒုက္ခသစ္စံ နုပ္ပဇ္ဇတိ, နော စ တေသံ မဂ္ဂသစ္စံ နုပ္ပဇ္ဇိဿတိ. အဂ္ဂမဂ္ဂဿ ဘင်္ဂက္ခဏေ အရဟန္တာနံ စိတ္တဿ ဘင်္ဂက္ခဏေ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ အရူပေ အဂ္ဂမဂ္ဂဿ စ ဖလဿ စ ဥပ္ပါဒက္ခဏေ တေသံ ဒုက္ခသစ္စဉ္စ နုပ္ပဇ္ဇတိ မဂ္ဂသစ္စဉ္စ နုပ္ပဇ္ဇိဿတိ.
</Paragraph>

<Paragraph number="425">
«  ယဿ ဝါ ပန မဂ္ဂသစ္စံ နုပ္ပဇ္ဇိဿတိ တဿ ဒုက္ခသစ္စံ နုပ္ပဇ္ဇတီတိ?
</Paragraph>

<Paragraph number="426">
အဂ္ဂမဂ္ဂဿ ဥပ္ပါဒက္ခဏေ အရဟန္တာနံ စိတ္တဿ ဥပ္ပါဒက္ခဏေ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ မဂ္ဂသစ္စံ နုပ္ပဇ္ဇိဿတိ, နော စ တေသံ ဒုက္ခသစ္စံ နုပ္ပဇ္ဇတိ. အဂ္ဂမဂ္ဂဿ ဘင်္ဂက္ခဏေ အရဟန္တာနံ စိတ္တဿ ဘင်္ဂက္ခဏေ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ အရူပေ အဂ္ဂမဂ္ဂဿ စ ဖလဿ စ ဥပ္ပါဒက္ခဏေ တေသံ မဂ္ဂသစ္စဉ္စ နုပ္ပဇ္ဇိဿတိ ဒုက္ခသစ္စဉ္စ နုပ္ပဇ္ဇတိ.
</Paragraph>

</Division>
<Division number="74">

<Paragraph number="427">
»  ယဿ သမုဒယသစ္စံ နုပ္ပဇ္ဇတိ တဿ မဂ္ဂသစ္စံ နုပ္ပဇ္ဇိဿတီတိ?
</Paragraph>

<Paragraph number="428">
ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ ယေ စညေ မဂ္ဂံ ပဋိလဘိဿန္တိ တေသံ တဏှာယ ဘင်္ဂက္ခဏေ တဏှာဝိပ္ပယုတ္တစိတ္တေ ဝတ္တမာနေ နိရောဓသမာပန္နာနံ အသညသတ္တာနံ တေသံ သမုဒယသစ္စံ နုပ္ပဇ္ဇတိ, နော စ တေသံ မဂ္ဂသစ္စံ နုပ္ပဇ္ဇိဿတိ. အဂ္ဂမဂ္ဂသမင်္ဂီနံ အရဟန္တာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ တဏှာယ ဘင်္ဂက္ခဏေ တဏှာဝိပ္ပယုတ္တစိတ္တေ ဝတ္တမာနေ တေသံ သမုဒယသစ္စဉ္စ နုပ္ပဇ္ဇတိ မဂ္ဂသစ္စဉ္စ နုပ္ပဇ္ဇိဿတိ.
</Paragraph>

<Paragraph number="429">
«  ယဿ ဝါ ပန မဂ္ဂသစ္စံ နုပ္ပဇ္ဇိဿတိ တဿ သမုဒယသစ္စံ နုပ္ပဇ္ဇတီတိ?
</Paragraph>

<Paragraph number="430">
ယေ ပုထုဇ္ဇနာ မဂ္ဂံ န ပဋိလဘိဿန္တိ တေသံ တဏှာယ ဥပ္ပါဒက္ခဏေ တေသံ မဂ္ဂသစ္စံ နုပ္ပဇ္ဇိဿတိ, နော စ တေသံ သမုဒယသစ္စံ နုပ္ပဇ္ဇတိ. အဂ္ဂမဂ္ဂသမင်္ဂီနံ အရဟန္တာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ တဏှာယ ဘင်္ဂက္ခဏေ တဏှာဝိပ္ပယုတ္တစိတ္တေ ဝတ္တမာနေ တေသံ မဂ္ဂသစ္စဉ္စ နုပ္ပဇ္ဇိဿတိ သမုဒယသစ္စဉ္စ နုပ္ပဇ္ဇတိ.
</Paragraph>
</Division>