---
title: 2.2.5.3 အနုလောမပုဂ္ဂလောကာသ
tableOfContents: false
sidebar:
  order: 3
type: tipitaka
basket: ab
book: y5
review:
  current: review
  updated: '2025-10-27T21:48:05.648654'
  updated_by: ''
  notes: ''
  history:
  - state: review
    date: '2025-10-27T21:48:05.648654'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="119" book="y5" e="ch" v="33" p="245">

<Paragraph number="606" book="y5">
»  ယဿ ယတ္ထ ဒုက္ခသစ္စံ နိရုဇ္ဈတိ တဿ တတ္ထ သမုဒယသစ္စံ နိရုဇ္ဈိဿတီတိ?
</Paragraph>

<Paragraph number="607" book="y5">
အဂ္ဂမဂ္ဂဿ ဘင်္ဂက္ခဏေ အရဟန္တာနံ စိတ္တဿ ဘင်္ဂက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တဿ စိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ ဒုက္ခသစ္စံ နိရုဇ္ဈတိ, နော စ တေသံ တတ္ထ သမုဒယသစ္စံ နိရုဇ္ဈိဿတိ. ဣတရေသံ စတုဝေါကာရာ ပဉ္စဝေါကာရာ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ ဒုက္ခသစ္စဉ္စ နိရုဇ္ဈတိ သမုဒယသစ္စဉ္စ နိရုဇ္ဈိဿတိ.
</Paragraph>

<Paragraph number="608" book="y5">
«  ယဿ ဝါ ပန ယတ္ထ သမုဒယသစ္စံ နိရုဇ္ဈိဿတိ တဿ တတ္ထ ဒုက္ခသစ္စံ နိရုဇ္ဈတီတိ?
</Paragraph>

<Paragraph number="609" book="y5">
စတုဝေါကာရံ ပဉ္စဝေါကာရံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ မဂ္ဂဿ စ ဖလဿ စ ဘင်္ဂက္ခဏေ တေသံ တတ္ထ သမုဒယသစ္စံ နိရုဇ္ဈိဿတိ, နော စ တေသံ တတ္ထ ဒုက္ခသစ္စံ နိရုဇ္ဈတိ. စတုဝေါကာရာ ပဉ္စဝေါကာရာ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ သမုဒယသစ္စဉ္စ နိရုဇ္ဈိဿတိ ဒုက္ခသစ္စဉ္စ နိရုဇ္ဈတိ.
</Paragraph>

<Paragraph number="610" book="y5">
»  ယဿ ယတ္ထ ဒုက္ခသစ္စံ နိရုဇ္ဈတိ တဿ တတ္ထ မဂ္ဂသစ္စံ နိရုဇ္ဈိဿတီတိ?
</Paragraph>

<Paragraph number="611" book="y5">
အဂ္ဂမဂ္ဂဿ ဘင်္ဂက္ခဏေ အရဟန္တာနံ စိတ္တဿ ဘင်္ဂက္ခဏေ အာပါယိကာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ ဒုက္ခသစ္စံ နိရုဇ္ဈတိ, နော စ တေသံ တတ္ထ မဂ္ဂသစ္စံ နိရုဇ္ဈိဿတိ. ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တဿ စိတ္တဿ ဘင်္ဂက္ခဏေ ယေ စညေ မဂ္ဂံ ပဋိလဘိဿန္တိ တေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ ဒုက္ခသစ္စဉ္စ နိရုဇ္ဈတိ မဂ္ဂသစ္စဉ္စ နိရုဇ္ဈိဿတိ.
</Paragraph>

<Paragraph number="612" book="y5">
«  ယဿ ဝါ ပန ယတ္ထ မဂ္ဂသစ္စံ နိရုဇ္ဈိဿတိ တဿ တတ္ထ ဒုက္ခသစ္စံ နိရုဇ္ဈတီတိ?
</Paragraph>

<Paragraph number="613" book="y5">
အဂ္ဂမဂ္ဂဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တဿ စိတ္တဿ ဥပ္ပါဒက္ခဏေ ယေ စညေ မဂ္ဂံ ပဋိလဘိဿန္တိ တေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ မဂ္ဂဿ စ ဖလဿ စ ဘင်္ဂက္ခဏေ တေသံ တတ္ထ မဂ္ဂသစ္စံ နိရုဇ္ဈိဿတိ, နော စ တေသံ တတ္ထ ဒုက္ခသစ္စံ နိရုဇ္ဈတိ. ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တဿ စိတ္တဿ ဘင်္ဂက္ခဏေ ယေ စညေ မဂ္ဂံ ပဋိလဘိဿန္တိ တေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ မဂ္ဂသစ္စဉ္စ နိရုဇ္ဈိဿတိ ဒုက္ခသစ္စဉ္စ နိရုဇ္ဈတိ.
</Paragraph>

</Division>
<Division number="120" book="y5" e="ch" v="33" p="246">

<Paragraph number="614" book="y5">
»  ယဿ ယတ္ထ သမုဒယသစ္စံ နိရုဇ္ဈတိ တဿ တတ္ထ မဂ္ဂသစ္စံ နိရုဇ္ဈိဿတီတိ?
</Paragraph>

<Paragraph number="615" book="y5">
အာပါယိကာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ တဏှာယ ဘင်္ဂက္ခဏေ တေသံ တတ္ထ သမုဒယသစ္စံ နိရုဇ္ဈတိ, နော စ တေသံ တတ္ထ မဂ္ဂသစ္စံ နိရုဇ္ဈိဿတိ. ယေ မဂ္ဂံ ပဋိလဘိဿန္တိ တေသံ တဏှာယ ဘင်္ဂက္ခဏေ တေသံ တတ္ထ သမုဒယသစ္စဉ္စ နိရုဇ္ဈတိ မဂ္ဂသစ္စဉ္စ နိရုဇ္ဈိဿတိ.
</Paragraph>

<Paragraph number="616" book="y5">
«  ယဿ ဝါ ပန ယတ္ထ မဂ္ဂသစ္စံ နိရုဇ္ဈိဿတိ တဿ တတ္ထ သမုဒယသစ္စံ နိရုဇ္ဈတီတိ?
</Paragraph>

<Paragraph number="617" book="y5">
အဂ္ဂမဂ္ဂဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ ယေ စညေ မဂ္ဂံ ပဋိလဘိဿန္တိ တေသံ တဏှာယ ဥပ္ပါဒက္ခဏေ တဏှာဝိပ္ပယုတ္တစိတ္တေ ဝတ္တမာနေ တေသံ တတ္ထ မဂ္ဂသစ္စံ နိရုဇ္ဈိဿတိ, နော စ တေသံ တတ္ထ သမုဒယသစ္စံ နိရုဇ္ဈတိ. ယေ မဂ္ဂံ ပဋိလဘိဿန္တိ တေသံ တဏှာယ ဘင်္ဂက္ခဏေ တေသံ တတ္ထ မဂ္ဂသစ္စဉ္စ နိရုဇ္ဈိဿတိ သမုဒယသစ္စဉ္စ နိရုဇ္ဈတိ.
</Paragraph>
</Division>