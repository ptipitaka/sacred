---
title: "2.1.2.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
book: "y5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="46" book="y5" e="ch" v="33" p="217">

<Paragraph number="295" book="y5">
»  ယဿ ယတ္ထ ဒုက္ခသစ္စံ နုပ္ပဇ္ဇိတ္ထ တဿ တတ္ထ သမုဒယသစ္စံ နုပ္ပဇ္ဇိတ္ထာတိ? အာမန္တာ.
</Paragraph>

<Paragraph number="296" book="y5">
«  ယဿ ဝါ ပန ယတ္ထ သမုဒယသစ္စံ နုပ္ပဇ္ဇိတ္ထ တဿ တတ္ထ ဒုက္ခသစ္စံ နုပ္ပဇ္ဇိတ္ထာတိ?
</Paragraph>

<Paragraph number="297" book="y5">
သုဒ္ဓါဝါသာနံ ဒုတိယေ စိတ္တေ ဝတ္တမာနေ အသညသတ္တာနံ တေသံ တတ္ထ သမုဒယသစ္စံ နုပ္ပဇ္ဇိတ္ထ, နော စ တေသံ တတ္ထ ဒုက္ခသစ္စံ နုပ္ပဇ္ဇိတ္ထ. သုဒ္ဓါဝါသံ ဥပပဇ္ဇန္တာနံ တေသံ တတ္ထ သမုဒယသစ္စဉ္စ နုပ္ပဇ္ဇိတ္ထ ဒုက္ခသစ္စဉ္စ နုပ္ပဇ္ဇိတ္ထ.
</Paragraph>

<Paragraph number="298" book="y5">
»  ယဿ ယတ္ထ ဒုက္ခသစ္စံ နုပ္ပဇ္ဇိတ္ထ တဿ တတ္ထ မဂ္ဂသစ္စံ နုပ္ပဇ္ဇိတ္ထာတိ? အာမန္တာ.
</Paragraph>

<Paragraph number="299" book="y5">
«  ယဿ ဝါ ပန ယတ္ထ မဂ္ဂသစ္စံ နုပ္ပဇ္ဇိတ္ထ တဿ တတ္ထ ဒုက္ခသစ္စံ နုပ္ပဇ္ဇိတ္ထာတိ?
</Paragraph>

<Paragraph number="300" book="y5">
သုဒ္ဓါဝါသာနံ ဒုတိယေ စိတ္တေ ဝတ္တမာနေ အနဘိသမေတာဝီနံ အသညသတ္တာနံ တေသံ တတ္ထ မဂ္ဂသစ္စံ နုပ္ပဇ္ဇိတ္ထ, နော စ တေသံ တတ္ထ ဒုက္ခသစ္စံ နုပ္ပဇ္ဇိတ္ထ. သုဒ္ဓါဝါသံ ဥပပဇ္ဇန္တာနံ တေသံ တတ္ထ မဂ္ဂသစ္စဉ္စ နုပ္ပဇ္ဇိတ္ထ ဒုက္ခသစ္စဉ္စ နုပ္ပဇ္ဇိတ္ထ.
</Paragraph>

</Division>
<Division number="47" book="y5" e="ch" v="33" p="218">

<Paragraph number="301" book="y5">
»  ယဿ ယတ္ထ သမုဒယသစ္စံ နုပ္ပဇ္ဇိတ္ထ တဿ တတ္ထ မဂ္ဂသစ္စံ နုပ္ပဇ္ဇိတ္ထာတိ? အာမန္တာ.
</Paragraph>

<Paragraph number="302" book="y5">
«  ယဿ ဝါ ပန ယတ္ထ မဂ္ဂသစ္စံ နုပ္ပဇ္ဇိတ္ထ တဿ တတ္ထ သမုဒယသစ္စံ နုပ္ပဇ္ဇိတ္ထာတိ?
</Paragraph>

<Paragraph number="303" book="y5">
သုဒ္ဓါဝါသာနံ ဒုတိယေ အကုသလေ စိတ္တေ ဝတ္တမာနေ အနဘိသမေတာဝီနံ တေသံ တတ္ထ မဂ္ဂသစ္စံ နုပ္ပဇ္ဇိတ္ထ, နော စ တေသံ တတ္ထ သမုဒယသစ္စံ နုပ္ပဇ္ဇိတ္ထ. သုဒ္ဓါဝါသာနံ ဒုတိယေ စိတ္တေ ဝတ္တမာနေ အသညသတ္တာနံ တေသံ တတ္ထ မဂ္ဂသစ္စဉ္စ နုပ္ပဇ္ဇိတ္ထ သမုဒယသစ္စဉ္စ နုပ္ပဇ္ဇိတ္ထ.
</Paragraph>
</Division>