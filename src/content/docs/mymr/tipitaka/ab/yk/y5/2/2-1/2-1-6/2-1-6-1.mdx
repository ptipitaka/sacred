---
title: "2.1.6.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
book: "y5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="78" book="y5" e="ch" v="33" p="231">

<Paragraph number="444" book="y5">
»  ယဿ ဒုက္ခသစ္စံ ဥပ္ပဇ္ဇိတ္ထ တဿ သမုဒယသစ္စံ ဥပ္ပဇ္ဇိဿတီတိ?
</Paragraph>

<Paragraph number="445" book="y5">
အဂ္ဂမဂ္ဂသမင်္ဂီနံ အရဟန္တာနံ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တေသံ ဒုက္ခသစ္စံ ဥပ္ပဇ္ဇိတ္ထ, နော စ တေသံ သမုဒယသစ္စံ ဥပ္ပဇ္ဇိဿတိ. ဣတရေသံ တေသံ ဒုက္ခသစ္စဉ္စ ဥပ္ပဇ္ဇိတ္ထ သမုဒယသစ္စဉ္စ ဥပ္ပဇ္ဇိဿတိ.
</Paragraph>

<Paragraph number="446" book="y5">
«  ယဿ ဝါ ပန သမုဒယသစ္စံ ဥပ္ပဇ္ဇိဿတိ တဿ ဒုက္ခသစ္စံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="447" book="y5">
»  ယဿ ဒုက္ခသစ္စံ ဥပ္ပဇ္ဇိတ္ထ တဿ မဂ္ဂသစ္စံ ဥပ္ပဇ္ဇိဿတီတိ?
</Paragraph>

<Paragraph number="448" book="y5">
အဂ္ဂမဂ္ဂသမင်္ဂီနံ အရဟန္တာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ ဒုက္ခသစ္စံ ဥပ္ပဇ္ဇိတ္ထ, နော စ တေသံ မဂ္ဂသစ္စံ ဥပ္ပဇ္ဇိဿတိ. ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ ယေ စညေ မဂ္ဂံ ပဋိလဘိဿန္တိ တေသံ ဒုက္ခသစ္စဉ္စ ဥပ္ပဇ္ဇိတ္ထ မဂ္ဂသစ္စဉ္စ ဥပ္ပဇ္ဇိဿတိ.
</Paragraph>

<Paragraph number="449" book="y5">
«  ယဿ ဝါ ပန …ပေ… ? အာမန္တာ.
</Paragraph>

</Division>
<Division number="79" book="y5" e="ch" v="33" p="232">

<Paragraph number="450" book="y5">
»  ယဿ သမုဒယသစ္စံ ဥပ္ပဇ္ဇိတ္ထ တဿ မဂ္ဂသစ္စံ ဥပ္ပဇ္ဇိဿတီတိ? အဂ္ဂမဂ္ဂသမင်္ဂီနံ အရဟန္တာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ သမုဒယသစ္စံ ဥပ္ပဇ္ဇိတ္ထ, နော စ တေသံ မဂ္ဂသစ္စံ ဥပ္ပဇ္ဇိဿတိ. ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ, ယေ စညေ မဂ္ဂံ ပဋိလဘိဿန္တိ တေသံ သမုဒယသစ္စဉ္စ ဥပ္ပဇ္ဇိတ္ထ မဂ္ဂသစ္စဉ္စ ဥပ္ပဇ္ဇိဿတိ.
</Paragraph>

<Paragraph number="451" book="y5">
«  ယဿ ဝါ ပန …ပေ… ? အာမန္တာ.
</Paragraph>
</Division>