---
title: 2.3.5.1 အနုလောမပုဂ္ဂလ
tableOfContents: false
sidebar:
  order: 1
type: tipitaka
basket: ab
book: y5
review:
  current: review
  updated: '2025-10-27T21:48:05.732649'
  updated_by: ''
  notes: ''
  history:
  - state: review
    date: '2025-10-27T21:48:05.732649'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="154" book="y5" e="ch" v="33" p="257">

<Paragraph number="739" book="y5">
»  ယဿ ဒုက္ခသစ္စံ ဥပ္ပဇ္ဇတိ တဿ သမုဒယသစ္စံ နိရုဇ္ဈိဿတီတိ?
</Paragraph>

<Paragraph number="740" book="y5">
အဂ္ဂမဂ္ဂဿ ဥပ္ပါဒက္ခဏေ အရဟန္တာနံ စိတ္တဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တဿ စိတ္တဿ ဥပ္ပါဒက္ခဏေ တေသံ ဒုက္ခသစ္စံ ဥပ္ပဇ္ဇတိ, နော စ တေသံ သမုဒယသစ္စံ နိရုဇ္ဈိဿတိ. ဣတရေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ ဒုက္ခသစ္စဉ္စ ဥပ္ပဇ္ဇတိ သမုဒယသစ္စဉ္စ နိရုဇ္ဈိဿတိ.
</Paragraph>

<Paragraph number="741" book="y5">
«  ယဿ ဝါ ပန သမုဒယသစ္စံ နိရုဇ္ဈိဿတိ တဿ ဒုက္ခသစ္စံ ဥပ္ပဇ္ဇတီတိ?
</Paragraph>

<Paragraph number="742" book="y5">
သဗ္ဗေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ အရူပေ မဂ္ဂဿ စ ဖလဿ စ ဥပ္ပါဒက္ခဏေ တေသံ သမုဒယသစ္စံ နိရုဇ္ဈိဿတိ, နော စ တေသံ ဒုက္ခသစ္စံ ဥပ္ပဇ္ဇတိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ သမုဒယသစ္စဉ္စ နိရုဇ္ဈိဿတိ ဒုက္ခသစ္စဉ္စ ဥပ္ပဇ္ဇတိ.
</Paragraph>

<Paragraph number="743" book="y5">
»  ယဿ ဒုက္ခသစ္စံ ဥပ္ပဇ္ဇတိ တဿ မဂ္ဂသစ္စံ နိရုဇ္ဈိဿတီတိ?
</Paragraph>

<Paragraph number="744" book="y5">
အရဟန္တာနံ စိတ္တဿ ဥပ္ပါဒက္ခဏေ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ ဒုက္ခသစ္စံ ဥပ္ပဇ္ဇတိ, နော စ တေသံ မဂ္ဂသစ္စံ နိရုဇ္ဈိဿတိ. အဂ္ဂမဂ္ဂဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တဿ စိတ္တဿ ဥပ္ပါဒက္ခဏေ ယေ စညေ မဂ္ဂံ ပဋိလဘိဿန္တိ တေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ ဒုက္ခသစ္စဉ္စ ဥပ္ပဇ္ဇတိ မဂ္ဂသစ္စဉ္စ နိရုဇ္ဈိဿတိ.
</Paragraph>

<Paragraph number="745" book="y5">
«  ယဿ ဝါ ပန မဂ္ဂသစ္စံ နိရုဇ္ဈိဿတိ တဿ ဒုက္ခသစ္စံ ဥပ္ပဇ္ဇတီတိ?
</Paragraph>

<Paragraph number="746" book="y5">
ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တဿ စိတ္တဿ ဘင်္ဂက္ခဏေ ယေ စညေ မဂ္ဂံ ပဋိလဘိဿန္တိ တေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ အရူပေ မဂ္ဂဿ စ ဖလဿ စ ဥပ္ပါဒက္ခဏေ တေသံ မဂ္ဂသစ္စံ နိရုဇ္ဈိဿတိ, နော စ တေသံ ဒုက္ခသစ္စံ ဥပ္ပဇ္ဇတိ. အဂ္ဂမဂ္ဂဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တဿ စိတ္တဿ ဥပ္ပါဒက္ခဏေ ယေ စညေ မဂ္ဂံ ပဋိလဘိဿန္တိ တေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ မဂ္ဂသစ္စဉ္စ နိရုဇ္ဈိဿတိ ဒုက္ခသစ္စဉ္စ ဥပ္ပဇ္ဇတိ.
</Paragraph>

</Division>
<Division number="155" book="y5" e="ch" v="33" p="258">

<Paragraph number="747" book="y5">
»  ယဿ သမုဒယသစ္စံ ဥပ္ပဇ္ဇတိ တဿ မဂ္ဂသစ္စံ နိရုဇ္ဈိဿတီတိ?
</Paragraph>

<Paragraph number="748" book="y5">
ယေ ပုထုဇ္ဇနာ မဂ္ဂံ န ပဋိလဘိဿန္တိ တေသံ တဏှာယ ဥပ္ပါဒက္ခဏေ တေသံ သမုဒယသစ္စံ ဥပ္ပဇ္ဇတိ, နော စ တေသံ မဂ္ဂသစ္စံ နိရုဇ္ဈိဿတိ. ယေ မဂ္ဂံ ပဋိလဘိဿန္တိ တေသံ တဏှာယ ဥပ္ပါဒက္ခဏေ တေသံ သမုဒယသစ္စဉ္စ ဥပ္ပဇ္ဇတိ မဂ္ဂသစ္စဉ္စ နိရုဇ္ဈိဿတိ.
</Paragraph>

<Paragraph number="749" book="y5">
«  ယဿ ဝါ ပန မဂ္ဂသစ္စံ နိရုဇ္ဈိဿတိ တဿ သမုဒယသစ္စံ ဥပ္ပဇ္ဇတီတိ?
</Paragraph>

<Paragraph number="750" book="y5">
အဂ္ဂမဂ္ဂဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ ယေ စညေ မဂ္ဂံ ပဋိလဘိဿန္တိ တေသံ တဏှာယ ဘင်္ဂက္ခဏေ တဏှာဝိပ္ပယုတ္တစိတ္တေ ဝတ္တမာနေ နိရောဓသမာပန္နာနံ အသညသတ္တာနံ တေသံ မဂ္ဂသစ္စံ နိရုဇ္ဈိဿတိ, နော စ တေသံ သမုဒယသစ္စံ ဥပ္ပဇ္ဇတိ. ယေ မဂ္ဂံ ပဋိလဘိဿန္တိ တေသံ တဏှာယ ဥပ္ပါဒက္ခဏေ တေသံ မဂ္ဂသစ္စဉ္စ နိရုဇ္ဈိဿတိ သမုဒယသစ္စဉ္စ ဥပ္ပဇ္ဇတိ.
</Paragraph>
</Division>