---
title: "2.2.1.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="88">

<Paragraph number="481">
»  ယဿ ဒုက္ခသစ္စံ နိရုဇ္ဈတိ တဿ သမုဒယသစ္စံ နိရုဇ္ဈတီတိ?
</Paragraph>

<Paragraph number="482">
သဗ္ဗေသံ စဝန္တာနံ ပဝတ္တေ တဏှာဝိပ္ပယုတ္တစိတ္တဿ ဘင်္ဂက္ခဏေ တေသံ ဒုက္ခသစ္စံ နိရုဇ္ဈတိ, နော စ တေသံ သမုဒယသစ္စံ နိရုဇ္ဈတိ. တဏှာယ ဘင်္ဂက္ခဏေ တေသံ ဒုက္ခသစ္စဉ္စ နိရုဇ္ဈတိ သမုဒယသစ္စဉ္စ နိရုဇ္ဈတိ.
</Paragraph>

<Paragraph number="483">
«  ယဿ ဝါ ပန သမုဒယသစ္စံ နိရုဇ္ဈတိ တဿ ဒုက္ခသစ္စံ နိရုဇ္ဈတီတိ? အာမန္တာ.
</Paragraph>

<Paragraph number="484">
»  ယဿ ဒုက္ခသစ္စံ နိရုဇ္ဈတိ တဿ မဂ္ဂသစ္စံ နိရုဇ္ဈတီတိ?
</Paragraph>

<Paragraph number="485">
သဗ္ဗေသံ စဝန္တာနံ ပဝတ္တေ မဂ္ဂဝိပ္ပယုတ္တစိတ္တဿ ဘင်္ဂက္ခဏေ တေသံ ဒုက္ခသစ္စံ နိရုဇ္ဈတိ, နော စ တေသံ မဂ္ဂသစ္စံ နိရုဇ္ဈတိ. ပဉ္စဝေါကာရေ မဂ္ဂဿ ဘင်္ဂက္ခဏေ တေသံ ဒုက္ခသစ္စဉ္စ နိရုဇ္ဈတိ မဂ္ဂသစ္စဉ္စ နိရုဇ္ဈတိ.
</Paragraph>

<Paragraph number="486">
«  ယဿ ဝါ ပန မဂ္ဂသစ္စံ နိရုဇ္ဈတိ တဿ ဒုက္ခသစ္စံ နိရုဇ္ဈတီတိ?
</Paragraph>

<Paragraph number="487">
အရူပေ မဂ္ဂဿ ဘင်္ဂက္ခဏေ တေသံ မဂ္ဂသစ္စံ နိရုဇ္ဈတိ, နော စ တေသံ ဒုက္ခသစ္စံ နိရုဇ္ဈတိ. ပဉ္စဝေါကာရေ မဂ္ဂဿ ဘင်္ဂက္ခဏေ တေသံ မဂ္ဂသစ္စဉ္စ နိရုဇ္ဈတိ ဒုက္ခသစ္စဉ္စ နိရုဇ္ဈတိ.
</Paragraph>

</Division>
<Division number="89">

<Paragraph number="488">
»  ယဿ သမုဒယသစ္စံ နိရုဇ္ဈတိ တဿ မဂ္ဂသစ္စံ နိရုဇ္ဈတီတိ? နော.
</Paragraph>

<Paragraph number="489">
«  ယဿ ဝါ ပန မဂ္ဂသစ္စံ နိရုဇ္ဈတိ တဿ သမုဒယသစ္စံ နိရုဇ္ဈတီတိ? နော.
</Paragraph>
</Division>