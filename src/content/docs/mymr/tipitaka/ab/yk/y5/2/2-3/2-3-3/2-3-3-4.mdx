---
title: 2.3.3.4 ပစ္စနီကပုဂ္ဂလ
tableOfContents: false
sidebar:
  order: 4
type: tipitaka
basket: ab
book: y5
review:
  current: review
  updated: '2025-10-27T21:48:05.721854'
  updated_by: ''
  notes: ''
  history:
  - state: review
    date: '2025-10-27T21:48:05.721854'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="149" book="y5" e="ch" v="33" p="256">

<Paragraph number="723" book="y5">
»  ယဿ ဒုက္ခသစ္စံ နုပ္ပဇ္ဇိဿတိ တဿ သမုဒယသစ္စံ န နိရုဇ္ဈိဿတီတိ? အာမန္တာ.
</Paragraph>

<Paragraph number="724" book="y5">
«  ယဿ ဝါ ပန သမုဒယသစ္စံ န နိရုဇ္ဈိဿတိ တဿ ဒုက္ခသစ္စံ နုပ္ပဇ္ဇိဿတီတိ?
</Paragraph>

<Paragraph number="725" book="y5">
အဂ္ဂမဂ္ဂသမင်္ဂီနံ အရဟန္တာနံ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တေသံ သမုဒယသစ္စံ န နိရုဇ္ဈိဿတိ, နော စ တေသံ ဒုက္ခသစ္စံ နုပ္ပဇ္ဇိဿတိ. ပစ္ဆိမစိတ္တသမင်္ဂီနံ တေသံ သမုဒယသစ္စဉ္စ န နိရုဇ္ဈိဿတိ ဒုက္ခသစ္စဉ္စ နုပ္ပဇ္ဇိဿတိ.
</Paragraph>

<Paragraph number="726" book="y5">
»  ယဿ ဒုက္ခသစ္စံ နုပ္ပဇ္ဇိဿတိ တဿ မဂ္ဂသစ္စံ န နိရုဇ္ဈိဿတီတိ? အာမန္တာ.
</Paragraph>

<Paragraph number="727" book="y5">
«  ယဿ ဝါ ပန မဂ္ဂသစ္စံ န နိရုဇ္ဈိဿတိ တဿ ဒုက္ခသစ္စံ နုပ္ပဇ္ဇိဿတီတိ?
</Paragraph>

<Paragraph number="728" book="y5">
အဂ္ဂမဂ္ဂဿ ဘင်္ဂက္ခဏေ အရဟန္တာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ မဂ္ဂသစ္စံ န နိရုဇ္ဈိဿတိ, နော စ တေသံ ဒုက္ခသစ္စံ နုပ္ပဇ္ဇိဿတိ. ပစ္ဆိမစိတ္တသမင်္ဂီနံ တေသံ မဂ္ဂသစ္စဉ္စ န နိရုဇ္ဈိဿတိ ဒုက္ခသစ္စဉ္စ နုပ္ပဇ္ဇိဿတိ.
</Paragraph>

</Division>
<Division number="150" book="y5" e="ch" v="33" p="256">

<Paragraph number="729" book="y5">
»  ယဿ သမုဒယသစ္စံ နုပ္ပဇ္ဇိဿတိ တဿ မဂ္ဂသစ္စံ န နိရုဇ္ဈိဿတီတိ?
</Paragraph>

<Paragraph number="730" book="y5">
အဂ္ဂမဂ္ဂဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တေသံ သမုဒယသစ္စံ နုပ္ပဇ္ဇိဿတိ, နော စ တေသံ မဂ္ဂသစ္စံ န နိရုဇ္ဈိဿတိ. အဂ္ဂမဂ္ဂဿ ဘင်္ဂက္ခဏေ အရဟန္တာနံ တေသံ သမုဒယသစ္စဉ္စ နုပ္ပဇ္ဇိဿတိ မဂ္ဂသစ္စဉ္စ န နိရုဇ္ဈိဿတိ.
</Paragraph>

<Paragraph number="731" book="y5">
«  ယဿ ဝါ ပန မဂ္ဂသစ္စံ န နိရုဇ္ဈိဿတိ တဿ သမုဒယသစ္စံ နုပ္ပဇ္ဇိဿတီတိ?
</Paragraph>

<Paragraph number="732" book="y5">
ယေ ပုထုဇ္ဇနာ မဂ္ဂံ န ပဋိလဘိဿန္တိ တေသံ မဂ္ဂသစ္စံ န နိရုဇ္ဈိဿတိ, နော စ တေသံ သမုဒယသစ္စံ နုပ္ပဇ္ဇိဿတိ. အဂ္ဂမဂ္ဂဿ ဘင်္ဂက္ခဏေ အရဟန္တာနံ တေသံ မဂ္ဂသစ္စဉ္စ န နိရုဇ္ဈိဿတိ သမုဒယသစ္စဉ္စ နုပ္ပဇ္ဇိဿတိ.
</Paragraph>
</Division>