---
title: "2.3.1.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
book: "y5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="140" book="y5" e="ch" v="33" p="253">

<Paragraph number="692" book="y5">
»  ယဿ ဒုက္ခသစ္စံ နုပ္ပဇ္ဇတိ တဿ သမုဒယသစ္စံ န နိရုဇ္ဈတီတိ?
</Paragraph>

<Paragraph number="693" book="y5">
တဏှာယ ဘင်္ဂက္ခဏေ တေသံ ဒုက္ခသစ္စံ နုပ္ပဇ္ဇတိ, နော စ တေသံ သမုဒယသစ္စံ န နိရုဇ္ဈတိ. သဗ္ဗေသံ စဝန္တာနံ ပဝတ္တေ တဏှာဝိပ္ပယုတ္တစိတ္တဿ ဘင်္ဂက္ခဏေ အရူပေ မဂ္ဂဿ စ ဖလဿ စ ဥပ္ပါဒက္ခဏေ တေသံ ဒုက္ခသစ္စဉ္စ နုပ္ပဇ္ဇတိ သမုဒယသစ္စဉ္စ န နိရုဇ္ဈတိ.
</Paragraph>

<Paragraph number="694" book="y5">
«  ယဿ ဝါ ပန သမုဒယသစ္စံ န နိရုဇ္ဈတိ တဿ ဒုက္ခသစ္စံ နုပ္ပဇ္ဇတီတိ?
</Paragraph>

<Paragraph number="695" book="y5">
သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ သမုဒယသစ္စံ န နိရုဇ္ဈတိ, နော စ တေသံ ဒုက္ခသစ္စံ နုပ္ပဇ္ဇတိ. သဗ္ဗေသံ စဝန္တာနံ ပဝတ္တေ တဏှာဝိပ္ပယုတ္တစိတ္တဿ ဘင်္ဂက္ခဏေ အရူပေ မဂ္ဂဿ စ ဖလဿ စ ဥပ္ပါဒက္ခဏေ တေသံ သမုဒယသစ္စဉ္စ န နိရုဇ္ဈတိ ဒုက္ခသစ္စဉ္စ နုပ္ပဇ္ဇတိ.
</Paragraph>

<Paragraph number="696" book="y5">
»  ယဿ ဒုက္ခသစ္စံ နုပ္ပဇ္ဇတိ တဿ မဂ္ဂသစ္စံ န နိရုဇ္ဈတီတိ?
</Paragraph>

<Paragraph number="697" book="y5">
မဂ္ဂဿ ဘင်္ဂက္ခဏေ တေသံ ဒုက္ခသစ္စံ နုပ္ပဇ္ဇတိ, နော စ တေသံ မဂ္ဂသစ္စံ န နိရုဇ္ဈတိ. သဗ္ဗေသံ စဝန္တာနံ ပဝတ္တေ မဂ္ဂဝိပ္ပယုတ္တစိတ္တဿ ဘင်္ဂက္ခဏေ အရူပေ မဂ္ဂဿ စ ဖလဿ စ ဥပ္ပါဒက္ခဏေ တေသံ ဒုက္ခသစ္စဉ္စ နုပ္ပဇ္ဇတိ မဂ္ဂသစ္စဉ္စ န နိရုဇ္ဈတိ.
</Paragraph>

<Paragraph number="698" book="y5">
«  ယဿ ဝါ ပန မဂ္ဂသစ္စံ န နိရုဇ္ဈတိ တဿ ဒုက္ခသစ္စံ နုပ္ပဇ္ဇတီတိ?
</Paragraph>

<Paragraph number="699" book="y5">
သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ မဂ္ဂသစ္စံ န နိရုဇ္ဈတိ, နော စ တေသံ ဒုက္ခသစ္စံ နုပ္ပဇ္ဇတိ. သဗ္ဗေသံ စဝန္တာနံ ပဝတ္တေ မဂ္ဂဝိပ္ပယုတ္တစိတ္တဿ ဘင်္ဂက္ခဏေ အရူပေ မဂ္ဂဿ စ ဖလဿ စ ဥပ္ပါဒက္ခဏေ တေသံ မဂ္ဂသစ္စဉ္စ န နိရုဇ္ဈတိ ဒုက္ခသစ္စဉ္စ နုပ္ပဇ္ဇတိ.
</Paragraph>

</Division>
<Division number="141" book="y5" e="ch" v="33" p="254">

<Paragraph number="700" book="y5">
»  ယဿ သမုဒယသစ္စံ နုပ္ပဇ္ဇတိ တဿ မဂ္ဂသစ္စံ န နိရုဇ္ဈတီတိ?
</Paragraph>

<Paragraph number="701" book="y5">
မဂ္ဂဿ ဘင်္ဂက္ခဏေ တေသံ သမုဒယသစ္စံ နုပ္ပဇ္ဇတိ, နော စ တေသံ မဂ္ဂသစ္စံ န နိရုဇ္ဈတိ. တဏှာဝိပ္ပယုတ္တစိတ္တဿ ဥပ္ပါဒက္ခဏေ မဂ္ဂဝိပ္ပယုတ္တစိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ သမုဒယသစ္စဉ္စ နုပ္ပဇ္ဇတိ မဂ္ဂသစ္စဉ္စ န နိရုဇ္ဈတိ.
</Paragraph>

<Paragraph number="702" book="y5">
«  ယဿ ဝါ ပန မဂ္ဂသစ္စံ န နိရုဇ္ဈတိ တဿ သမုဒယသစ္စံ နုပ္ပဇ္ဇတီတိ?
</Paragraph>

<Paragraph number="703" book="y5">
တဏှာယ ဥပ္ပါဒက္ခဏေ တေသံ မဂ္ဂသစ္စံ န နိရုဇ္ဈတိ, နော စ တေသံ သမုဒယသစ္စံ နုပ္ပဇ္ဇတိ. မဂ္ဂဝိပ္ပယုတ္တစိတ္တဿ ဘင်္ဂက္ခဏေ တဏှာဝိပ္ပယုတ္တစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ မဂ္ဂသစ္စဉ္စ န နိရုဇ္ဈတိ သမုဒယသစ္စဉ္စ နုပ္ပဇ္ဇတိ.
</Paragraph>
</Division>