---
title: "2.2.4.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="111">

<Paragraph number="570">
»  ယဿ ဒုက္ခသစ္စံ န နိရုဇ္ဈတိ တဿ သမုဒယသစ္စံ န နိရုဇ္ဈိတ္ထာတိ? နိရုဇ္ဈိတ္ထ.
</Paragraph>

<Paragraph number="571">
«  ယဿ ဝါ ပန သမုဒယသစ္စံ န နိရုဇ္ဈိတ္ထ တဿ ဒုက္ခသစ္စံ န နိရုဇ္ဈတီတိ? နတ္ထိ.
</Paragraph>

<Paragraph number="572">
»  ယဿ ဒုက္ခသစ္စံ န နိရုဇ္ဈတိ တဿ မဂ္ဂသစ္စံ န နိရုဇ္ဈိတ္ထာတိ?
</Paragraph>

<Paragraph number="573">
အဘိသမေတာဝီနံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ မဂ္ဂဿ စ ဖလဿ စ ဘင်္ဂက္ခဏေ တေသံ ဒုက္ခသစ္စံ န နိရုဇ္ဈတိ, နော စ တေသံ မဂ္ဂသစ္စံ န နိရုဇ္ဈိတ္ထ. အနဘိသမေတာဝီနံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ ဒုက္ခသစ္စဉ္စ န နိရုဇ္ဈတိ မဂ္ဂသစ္စဉ္စ န နိရုဇ္ဈိတ္ထ.
</Paragraph>

<Paragraph number="574">
«  ယဿ ဝါ ပန မဂ္ဂသစ္စံ န နိရုဇ္ဈိတ္ထ တဿ ဒုက္ခသစ္စံ န နိရုဇ္ဈတီတိ?
</Paragraph>

<Paragraph number="575">
အနဘိသမေတာဝီနံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ မဂ္ဂသစ္စံ န နိရုဇ္ဈိတ္ထ, နော စ တေသံ ဒုက္ခသစ္စံ န နိရုဇ္ဈတိ. အနဘိသမေတာဝီနံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ မဂ္ဂသစ္စဉ္စ န နိရုဇ္ဈိတ္ထ ဒုက္ခသစ္စဉ္စ န နိရုဇ္ဈတိ.
</Paragraph>

</Division>
<Division number="112">

<Paragraph number="576">
»  ယဿ သမုဒယသစ္စံ န နိရုဇ္ဈတိ တဿ မဂ္ဂသစ္စံ န နိရုဇ္ဈိတ္ထာတိ?
</Paragraph>

<Paragraph number="577">
အဘိသမေတာဝီနံ တဏှာယ ဥပ္ပါဒက္ခဏေ တဏှာဝိပ္ပယုတ္တစိတ္တေ ဝတ္တမာနေ နိရောဓသမာပန္နာနံ တေသံ သမုဒယသစ္စံ န နိရုဇ္ဈတိ, နော စ တေသံ မဂ္ဂသစ္စံ န နိရုဇ္ဈိတ္ထ. အနဘိသမေတာဝီနံ တဏှာယ ဥပ္ပါဒက္ခဏေ တဏှာဝိပ္ပယုတ္တစိတ္တေ ဝတ္တမာနေ အသညသတ္တာနံ တေသံ သမုဒယသစ္စဉ္စ န နိရုဇ္ဈတိ မဂ္ဂသစ္စဉ္စ န နိရုဇ္ဈိတ္ထ.
</Paragraph>

<Paragraph number="578">
«  ယဿ ဝါ ပန မဂ္ဂသစ္စံ န နိရုဇ္ဈိတ္ထ တဿ သမုဒယသစ္စံ န နိရုဇ္ဈတီတိ?
</Paragraph>

<Paragraph number="579">
အနဘိသမေတာဝီနံ တဏှာယ ဘင်္ဂက္ခဏေ တေသံ မဂ္ဂသစ္စံ န နိရုဇ္ဈိတ္ထ, နော စ တေသံ သမုဒယသစ္စံ န နိရုဇ္ဈတိ. အနဘိသမေတာဝီနံ တဏှာယ ဥပ္ပါဒက္ခဏေ တဏှာဝိပ္ပယုတ္တစိတ္တေ ဝတ္တမာနေ အသညသတ္တာနံ တေသံ မဂ္ဂသစ္စဉ္စ န နိရုဇ္ဈိတ္ထ သမုဒယသစ္စဉ္စ န နိရုဇ္ဈတိ.
</Paragraph>
</Division>