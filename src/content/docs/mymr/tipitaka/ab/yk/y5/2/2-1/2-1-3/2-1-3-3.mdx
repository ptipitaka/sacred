---
title: "2.1.3.3 အနုလောမပုဂ္ဂလောကာသ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="51">

<Paragraph number="315">
»  ယဿ ယတ္ထ ဒုက္ခသစ္စံ ဥပ္ပဇ္ဇိဿတိ တဿ တတ္ထ သမုဒယသစ္စံ ဥပ္ပဇ္ဇိဿတီတိ?
</Paragraph>

<Paragraph number="316">
အဂ္ဂမဂ္ဂသမင်္ဂီနံ အရဟန္တာနံ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ အသညသတ္တာနံ တေသံ တတ္ထ ဒုက္ခသစ္စံ ဥပ္ပဇ္ဇိဿတိ, နော စ တေသံ တတ္ထ သမုဒယသစ္စံ ဥပ္ပဇ္ဇိဿတိ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ ဒုက္ခသစ္စဉ္စ ဥပ္ပဇ္ဇိဿတိ သမုဒယသစ္စဉ္စ ဥပ္ပဇ္ဇိဿတိ.
</Paragraph>

<Paragraph number="317">
«  ယဿ ဝါ ပန ယတ္ထ သမုဒယသစ္စံ ဥပ္ပဇ္ဇိဿတိ …ပေ…  ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="318">
»  ယဿ ယတ္ထ ဒုက္ခသစ္စံ ဥပ္ပဇ္ဇိဿတိ တဿ တတ္ထ မဂ္ဂသစ္စံ ဥပ္ပဇ္ဇိဿတီတိ?
</Paragraph>

<Paragraph number="319">
အဂ္ဂမဂ္ဂသမင်္ဂီနံ အရဟန္တာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ အာပါယိကာနံ အသညသတ္တာနံ တေသံ တတ္ထ ဒုက္ခသစ္စံ ဥပ္ပဇ္ဇိဿတိ, နော စ တေသံ တတ္ထ မဂ္ဂသစ္စံ ဥပ္ပဇ္ဇိဿတိ. ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ, ယေ စညေ မဂ္ဂံ ပဋိလဘိဿန္တိ တေသံ တတ္ထ ဒုက္ခသစ္စဉ္စ ဥပ္ပဇ္ဇိဿတိ မဂ္ဂသစ္စဉ္စ ဥပ္ပဇ္ဇိဿတိ.
</Paragraph>

<Paragraph number="320">
«  ယဿ ဝါ ပန ယတ္ထ မဂ္ဂသစ္စံ ဥပ္ပဇ္ဇိဿတိ တဿ တတ္ထ ဒုက္ခသစ္စံ ဥပ္ပဇ္ဇိဿတီတိ? အာမန္တာ.
</Paragraph>

</Division>
<Division number="52">

<Paragraph number="321">
»  ယဿ ယတ္ထ သမုဒယသစ္စံ ဥပ္ပဇ္ဇိဿတိ တဿ တတ္ထ မဂ္ဂသစ္စံ ဥပ္ပဇ္ဇိဿတီတိ?
</Paragraph>

<Paragraph number="322">
အာပါယိကာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ တတ္ထ သမုဒယသစ္စံ ဥပ္ပဇ္ဇိဿတိ, နော စ တေသံ တတ္ထ မဂ္ဂသစ္စံ ဥပ္ပဇ္ဇိဿတိ. ယေ မဂ္ဂံ ပဋိလဘိဿန္တိ တေသံ တတ္ထ သမုဒယသစ္စဉ္စ ဥပ္ပဇ္ဇိဿတိ မဂ္ဂသစ္စဉ္စ ဥပ္ပဇ္ဇိဿတိ.
</Paragraph>

<Paragraph number="323">
«  ယဿ ဝါ ပန ယတ္ထ မဂ္ဂသစ္စံ ဥပ္ပဇ္ဇိဿတိ တဿ တတ္ထ သမုဒယသစ္စံ ဥပ္ပဇ္ဇိဿတီတိ?
</Paragraph>

<Paragraph number="324">
ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တေသံ တတ္ထ မဂ္ဂသစ္စံ ဥပ္ပဇ္ဇိဿတိ, နော စ တေသံ တတ္ထ သမုဒယသစ္စံ ဥပ္ပဇ္ဇိဿတိ. ယေ မဂ္ဂံ ပဋိလဘိဿန္တိ တေသံ တတ္ထ မဂ္ဂသစ္စဉ္စ ဥပ္ပဇ္ဇိဿတိ သမုဒယသစ္စဉ္စ ဥပ္ပဇ္ဇိဿတိ.
</Paragraph>
</Division>