---
title: "2.2.1.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="92">

<Paragraph number="495">
»  ယဿ ဒုက္ခသစ္စံ န နိရုဇ္ဈတိ တဿ သမုဒယသစ္စံ န နိရုဇ္ဈတီတိ? အာမန္တာ.
</Paragraph>

<Paragraph number="496">
«  ယဿ ဝါ ပန သမုဒယသစ္စံ န နိရုဇ္ဈတိ တဿ ဒုက္ခသစ္စံ န နိရုဇ္ဈတီတိ?
</Paragraph>

<Paragraph number="497">
သဗ္ဗေသံ စဝန္တာနံ ပဝတ္တေ တဏှာဝိပ္ပယုတ္တစိတ္တဿ ဘင်္ဂက္ခဏေ တေသံ သမုဒယသစ္စံ န နိရုဇ္ဈတိ, နော စ တေသံ ဒုက္ခသစ္စံ န နိရုဇ္ဈတိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ မဂ္ဂဿ စ ဖလဿ စ ဘင်္ဂက္ခဏေ တေသံ သမုဒယသစ္စဉ္စ န နိရုဇ္ဈတိ ဒုက္ခသစ္စဉ္စ န နိရုဇ္ဈတိ.
</Paragraph>

<Paragraph number="498">
»  ယဿ ဒုက္ခသစ္စံ န နိရုဇ္ဈတိ တဿ မဂ္ဂသစ္စံ န နိရုဇ္ဈတီတိ?
</Paragraph>

<Paragraph number="499">
အရူပေ မဂ္ဂဿ ဘင်္ဂက္ခဏေ တေသံ ဒုက္ခသစ္စံ န နိရုဇ္ဈတိ, နော စ တေသံ မဂ္ဂသစ္စံ န နိရုဇ္ဈတိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ ဖလဿ ဘင်္ဂက္ခဏေ တေသံ ဒုက္ခသစ္စဉ္စ န နိရုဇ္ဈတိ မဂ္ဂသစ္စဉ္စ န နိရုဇ္ဈတိ.
</Paragraph>

<Paragraph number="500">
«  ယဿ ဝါ ပန မဂ္ဂသစ္စံ န နိရုဇ္ဈတိ တဿ ဒုက္ခသစ္စံ န နိရုဇ္ဈတီတိ?
</Paragraph>

<Paragraph number="501">
သဗ္ဗေသံ စဝန္တာနံ ပဝတ္တေ မဂ္ဂဝိပ္ပယုတ္တစိတ္တဿ ဘင်္ဂက္ခဏေ တေသံ မဂ္ဂသစ္စံ န နိရုဇ္ဈတိ, နော စ တေသံ ဒုက္ခသစ္စံ န နိရုဇ္ဈတိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ ဖလဿ ဘင်္ဂက္ခဏေ တေသံ မဂ္ဂသစ္စဉ္စ န နိရုဇ္ဈတိ ဒုက္ခသစ္စဉ္စ န နိရုဇ္ဈတိ.
</Paragraph>

</Division>
<Division number="93">

<Paragraph number="502">
»  ယဿ သမုဒယသစ္စံ န နိရုဇ္ဈတိ တဿ မဂ္ဂသစ္စံ န နိရုဇ္ဈတီတိ?
</Paragraph>

<Paragraph number="503">
မဂ္ဂဿ ဘင်္ဂက္ခဏေ တေသံ သမုဒယသစ္စံ န နိရုဇ္ဈတိ, နော စ တေသံ မဂ္ဂသစ္စံ န နိရုဇ္ဈတိ. သဗ္ဗေသံ စိတ္တဿ ဥပ္ပါဒက္ခဏေ တဏှာဝိပ္ပယုတ္တမဂ္ဂဝိပ္ပယုတ္တစိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ သမုဒယသစ္စဉ္စ န နိရုဇ္ဈတိ မဂ္ဂသစ္စဉ္စ န နိရုဇ္ဈတိ.
</Paragraph>

<Paragraph number="504">
«  ယဿ ဝါ ပန မဂ္ဂသစ္စံ န နိရုဇ္ဈတိ တဿ သမုဒယသစ္စံ န နိရုဇ္ဈတီတိ?
</Paragraph>

<Paragraph number="505">
တဏှာယ ဘင်္ဂက္ခဏေ တေသံ မဂ္ဂသစ္စံ န နိရုဇ္ဈတိ, နော စ တေသံ သမုဒယသစ္စံ န နိရုဇ္ဈတိ. သဗ္ဗေသံ စိတ္တဿ ဥပ္ပါဒက္ခဏေ မဂ္ဂဝိပ္ပယုတ္တတဏှာဝိပ္ပယုတ္တစိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ မဂ္ဂသစ္စဉ္စ န နိရုဇ္ဈတိ သမုဒယသစ္စဉ္စ န နိရုဇ္ဈတိ.
</Paragraph>
</Division>