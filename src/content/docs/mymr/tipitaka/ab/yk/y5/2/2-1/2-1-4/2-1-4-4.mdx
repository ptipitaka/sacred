---
title: 2.1.4.4 ပစ္စနီကပုဂ္ဂလ
tableOfContents: false
sidebar:
  order: 4
type: tipitaka
basket: ab
book: y5
review:
  current: review
  updated: '2025-10-23T09:21:34.429269'
  updated_by: ''
  notes: ''
  history:
  - state: review
    date: '2025-10-23T09:21:34.429269'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="63" book="y5" e="ch" v="33" p="223">

<Paragraph number="369" book="y5">
»  ယဿ ဒုက္ခသစ္စံ နုပ္ပဇ္ဇတိ တဿ သမုဒယသစ္စံ နုပ္ပဇ္ဇိတ္ထာတိ?
</Paragraph>

<Paragraph number="370" book="y5">
ဥပ္ပဇ္ဇိတ္ထ.
</Paragraph>

<Paragraph number="371" book="y5">
«  ယဿ ဝါ ပန သမုဒယသစ္စံ နုပ္ပဇ္ဇိတ္ထ တဿ ဒုက္ခသစ္စံ နုပ္ပဇ္ဇတီတိ? နတ္ထိ.
</Paragraph>

<Paragraph number="372" book="y5">
»  ယဿ ဒုက္ခသစ္စံ နုပ္ပဇ္ဇတိ တဿ မဂ္ဂသစ္စံ နုပ္ပဇ္ဇိတ္ထာတိ?
</Paragraph>

<Paragraph number="373" book="y5">
အဘိသမေတာဝီနံ စဝန္တာနံ ပဝတ္တေ စိတ္တဿ ဘင်္ဂက္ခဏေ အရူပေ မဂ္ဂဿ စ ဖလဿ စ ဥပ္ပါဒက္ခဏေ တေသံ ဒုက္ခသစ္စံ နုပ္ပဇ္ဇတိ, နော စ တေသံ မဂ္ဂသစ္စံ နုပ္ပဇ္ဇိတ္ထ. အနဘိသမေတာဝီနံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ ဒုက္ခသစ္စဉ္စ နုပ္ပဇ္ဇတိ မဂ္ဂသစ္စဉ္စ နုပ္ပဇ္ဇိတ္ထ.
</Paragraph>

<Paragraph number="374" book="y5">
«  ယဿ ဝါ ပန မဂ္ဂသစ္စံ နုပ္ပဇ္ဇိတ္ထ တဿ ဒုက္ခသစ္စံ နုပ္ပဇ္ဇတီတိ?
</Paragraph>

<Paragraph number="375" book="y5">
အနဘိသမေတာဝီနံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ မဂ္ဂသစ္စံ နုပ္ပဇ္ဇိတ္ထ, နော စ တေသံ ဒုက္ခသစ္စံ နုပ္ပဇ္ဇတိ. အနဘိသမေတာဝီနံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ မဂ္ဂသစ္စဉ္စ နုပ္ပဇ္ဇိတ္ထ ဒုက္ခသစ္စဉ္စ နုပ္ပဇ္ဇတိ.
</Paragraph>

</Division>
<Division number="64" book="y5" e="ch" v="33" p="224">

<Paragraph number="376" book="y5">
»  ယဿ သမုဒယသစ္စံ နုပ္ပဇ္ဇတိ တဿ မဂ္ဂသစ္စံ နုပ္ပဇ္ဇိတ္ထာတိ?
</Paragraph>

<Paragraph number="377" book="y5">
အဘိသမေတာဝီနံ တဏှာယ ဘင်္ဂက္ခဏေ တဏှာဝိပ္ပယုတ္တစိတ္တေ ဝတ္တမာနေ နိရောဓသမာပန္နာနံ တေသံ သမုဒယသစ္စံ နုပ္ပဇ္ဇတိ, နော စ တေသံ မဂ္ဂသစ္စံ နုပ္ပဇ္ဇိတ္ထ. အနဘိသမေတာဝီနံ တဏှာယ ဘင်္ဂက္ခဏေ တဏှာဝိပ္ပယုတ္တစိတ္တေ ဝတ္တမာနေ အသညသတ္တာနံ တေသံ သမုဒယသစ္စဉ္စ နုပ္ပဇ္ဇတိ မဂ္ဂသစ္စဉ္စ နုပ္ပဇ္ဇိတ္ထ.
</Paragraph>

<Paragraph number="378" book="y5">
«  ယဿ ဝါ ပန မဂ္ဂသစ္စံ နုပ္ပဇ္ဇိတ္ထ တဿ သမုဒယသစ္စံ နုပ္ပဇ္ဇတီတိ?
</Paragraph>

<Paragraph number="379" book="y5">
အနဘိသမေတာဝီနံ တဏှာယ ဥပ္ပါဒက္ခဏေ တေသံ မဂ္ဂသစ္စံ နုပ္ပဇ္ဇိတ္ထ, နော စ တေသံ သမုဒယသစ္စံ နုပ္ပဇ္ဇတိ. အနဘိသမေတာဝီနံ တဏှာယ ဘင်္ဂက္ခဏေ တဏှာဝိပ္ပယုတ္တစိတ္တေ ဝတ္တမာနေ အသညသတ္တာနံ တေသံ မဂ္ဂသစ္စဉ္စ နုပ္ပဇ္ဇိတ္ထ သမုဒယသစ္စဉ္စ နုပ္ပဇ္ဇတိ.
</Paragraph>
</Division>