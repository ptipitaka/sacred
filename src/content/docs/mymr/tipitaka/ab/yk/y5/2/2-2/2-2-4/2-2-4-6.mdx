---
title: "2.2.4.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="114">

<Paragraph number="581">
»  ယဿ ယတ္ထ ဒုက္ခသစ္စံ န နိရုဇ္ဈတိ တဿ တတ္ထ သမုဒယသစ္စံ န နိရုဇ္ဈိတ္ထာတိ?
</Paragraph>

<Paragraph number="582">
စတုဝေါကာရံ ပဉ္စဝေါကာရံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ မဂ္ဂဿ စ ဖလဿ စ ဘင်္ဂက္ခဏေ တေသံ တတ္ထ ဒုက္ခသစ္စံ န နိရုဇ္ဈတိ, နော စ တေသံ တတ္ထ သမုဒယသစ္စံ န နိရုဇ္ဈိတ္ထ. သုဒ္ဓါဝါသာနံ ဥပပတ္တိစိတ္တဿ ဥပ္ပါဒက္ခဏေ အသညသတ္တံ ဥပပဇ္ဇန္တာနံ တေသံ တတ္ထ ဒုက္ခသစ္စဉ္စ န နိရုဇ္ဈတိ သမုဒယသစ္စဉ္စ န နိရုဇ္ဈိတ္ထ.
</Paragraph>

<Paragraph number="583">
«  ယဿ ဝါ ပန ယတ္ထ သမုဒယသစ္စံ န နိရုဇ္ဈိတ္ထ တဿ တတ္ထ ဒုက္ခသစ္စံ န နိရုဇ္ဈတီတိ?
</Paragraph>

<Paragraph number="584">
သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ သမုဒယသစ္စံ န နိရုဇ္ဈိတ္ထ, နော စ တေသံ တတ္ထ ဒုက္ခသစ္စံ န နိရုဇ္ဈတိ. သုဒ္ဓါဝါသာနံ ဥပပတ္တိစိတ္တဿ ဥပ္ပါဒက္ခဏေ အသညသတ္တံ ဥပပဇ္ဇန္တာနံ တေသံ တတ္ထ သမုဒယသစ္စဉ္စ န နိရုဇ္ဈိတ္ထ ဒုက္ခသစ္စဉ္စ န နိရုဇ္ဈတိ.
</Paragraph>

<Paragraph number="585">
»  ယဿ ယတ္ထ ဒုက္ခသစ္စံ န နိရုဇ္ဈတိ တဿ တတ္ထ မဂ္ဂသစ္စံ န နိရုဇ္ဈိတ္ထာတိ?
</Paragraph>

<Paragraph number="586">
အဘိသမေတာဝီနံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ မဂ္ဂဿ စ ဖလဿ စ ဘင်္ဂက္ခဏေ တေသံ တတ္ထ ဒုက္ခသစ္စံ န နိရုဇ္ဈတိ, နော စ တေသံ တတ္ထ မဂ္ဂသစ္စံ န နိရုဇ္ဈိတ္ထ. သုဒ္ဓါဝါသာနံ ဥပပတ္တိစိတ္တဿ ဥပ္ပါဒက္ခဏေ အနဘိသမေတာဝီနံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အသညသတ္တံ ဥပပဇ္ဇန္တာနံ တေသံ တတ္ထ ဒုက္ခသစ္စဉ္စ န နိရုဇ္ဈတိ မဂ္ဂသစ္စဉ္စ န နိရုဇ္ဈိတ္ထ.
</Paragraph>

<Paragraph number="587">
«  ယဿ ဝါ ပန ယတ္ထ မဂ္ဂသစ္စံ န နိရုဇ္ဈိတ္ထ တဿ တတ္ထ ဒုက္ခသစ္စံ န နိရုဇ္ဈတီတိ?
</Paragraph>

<Paragraph number="588">
သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အနဘိသမေတာဝီနံ စဝန္တာနံ ပဝတ္တေ စိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ မဂ္ဂသစ္စံ န နိရုဇ္ဈိတ္ထ, နော စ တေသံ တတ္ထ ဒုက္ခသစ္စံ န နိရုဇ္ဈတိ. သုဒ္ဓါဝါသာနံ ဥပပတ္တိစိတ္တဿ ဥပ္ပါဒက္ခဏေ အနဘိသမေတာဝီနံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အသညသတ္တံ ဥပပဇ္ဇန္တာနံ တေသံ တတ္ထ မဂ္ဂသစ္စဉ္စ န နိရုဇ္ဈိတ္ထ ဒုက္ခသစ္စဉ္စ န နိရုဇ္ဈတိ.
</Paragraph>

</Division>
<Division number="115">

<Paragraph number="589">
»  ယဿ ယတ္ထ သမုဒယသစ္စံ န နိရုဇ္ဈတိ တဿ တတ္ထ မဂ္ဂသစ္စံ န နိရုဇ္ဈိတ္ထာတိ?
</Paragraph>

<Paragraph number="590">
အဘိသမေတာဝီနံ တဏှာယ ဥပ္ပါဒက္ခဏေ တဏှာဝိပ္ပယုတ္တစိတ္တေ ဝတ္တမာနေ တေသံ တတ္ထ သမုဒယသစ္စံ န နိရုဇ္ဈတိ, နော စ တေသံ တတ္ထ မဂ္ဂသစ္စံ န နိရုဇ္ဈိတ္ထ. သုဒ္ဓါဝါသာနံ ဒုတိယေ စိတ္တေ ဝတ္တမာနေ အနဘိသမေတာဝီနံ တဏှာယ ဥပ္ပါဒက္ခဏေ တဏှာဝိပ္ပယုတ္တစိတ္တေ ဝတ္တမာနေ အသညသတ္တာနံ တေသံ တတ္ထ သမုဒယသစ္စဉ္စ န နိရုဇ္ဈတိ မဂ္ဂသစ္စဉ္စ န နိရုဇ္ဈိတ္ထ.
</Paragraph>

<Paragraph number="591">
«  ယဿ ဝါ ပန ယတ္ထ မဂ္ဂသစ္စံ န နိရုဇ္ဈိတ္ထ တဿ တတ္ထ သမုဒယသစ္စံ န နိရုဇ္ဈတီတိ?
</Paragraph>

<Paragraph number="592">
အနဘိသမေတာဝီနံ တဏှာယ ဘင်္ဂက္ခဏေ တေသံ တတ္ထ မဂ္ဂသစ္စံ န နိရုဇ္ဈိတ္ထ, နော စ တေသံ တတ္ထ သမုဒယသစ္စံ န နိရုဇ္ဈတိ. သုဒ္ဓါဝါသာနံ ဒုတိယေ စိတ္တေ ဝတ္တမာနေ အနဘိသမေတာဝီနံ တဏှာယ ဥပ္ပါဒက္ခဏေ တဏှာဝိပ္ပယုတ္တစိတ္တေ ဝတ္တမာနေ အသညသတ္တာနံ တေသံ တတ္ထ မဂ္ဂသစ္စဉ္စ န နိရုဇ္ဈိတ္ထ သမုဒယသစ္စဉ္စ န နိရုဇ္ဈတိ.
</Paragraph>
</Division>