---
title: "2.2.4.3 အနုလောမပုဂ္ဂလောကာသ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="109">

<Paragraph number="558">
»  ယဿ ယတ္ထ ဒုက္ခသစ္စံ နိရုဇ္ဈတိ တဿ တတ္ထ သမုဒယသစ္စံ နိရုဇ္ဈိတ္ထာတိ?
</Paragraph>

<Paragraph number="559">
သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ ဒုက္ခသစ္စံ နိရုဇ္ဈတိ, နော စ တေသံ တတ္ထ သမုဒယသစ္စံ နိရုဇ္ဈိတ္ထ. ဣတရေသံ စတုဝေါကာရာ ပဉ္စဝေါကာရာ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ ဒုက္ခသစ္စဉ္စ နိရုဇ္ဈတိ သမုဒယသစ္စဉ္စ နိရုဇ္ဈိတ္ထ.
</Paragraph>

<Paragraph number="560">
«  ယဿ ဝါ ပန ယတ္ထ သမုဒယသစ္စံ နိရုဇ္ဈိတ္ထ တဿ တတ္ထ ဒုက္ခသစ္စံ နိရုဇ္ဈတီတိ?
</Paragraph>

<Paragraph number="561">
စတုဝေါကာရံ ပဉ္စဝေါကာရံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ မဂ္ဂဿ စ ဖလဿ စ ဘင်္ဂက္ခဏေ တေသံ တတ္ထ သမုဒယသစ္စံ နိရုဇ္ဈိတ္ထ, နော စ တေသံ တတ္ထ ဒုက္ခသစ္စံ နိရုဇ္ဈတိ. စတုဝေါကာရာ ပဉ္စဝေါကာရာ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ သမုဒယသစ္စဉ္စ နိရုဇ္ဈိတ္ထ ဒုက္ခသစ္စဉ္စ နိရုဇ္ဈတိ.
</Paragraph>

<Paragraph number="562">
»  ယဿ ယတ္ထ ဒုက္ခသစ္စံ နိရုဇ္ဈတိ တဿ တတ္ထ မဂ္ဂသစ္စံ နိရုဇ္ဈိတ္ထာတိ?
</Paragraph>

<Paragraph number="563">
သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အနဘိသမေတာဝီနံ စဝန္တာနံ ပဝတ္တေ စိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ ဒုက္ခသစ္စံ နိရုဇ္ဈတိ, နော စ တေသံ တတ္ထ မဂ္ဂသစ္စံ နိရုဇ္ဈိတ္ထ. အဘိသမေတာဝီနံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ ဒုက္ခသစ္စဉ္စ နိရုဇ္ဈတိ မဂ္ဂသစ္စဉ္စ နိရုဇ္ဈိတ္ထ.
</Paragraph>

<Paragraph number="564">
«  ယဿ ဝါ ပန ယတ္ထ မဂ္ဂသစ္စံ နိရုဇ္ဈိတ္ထ တဿ တတ္ထ ဒုက္ခသစ္စံ နိရုဇ္ဈတီတိ?
</Paragraph>

<Paragraph number="565">
အဘိသမေတာဝီနံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ အရူပေ မဂ္ဂဿ စ ဖလဿ စ ဘင်္ဂက္ခဏေ တေသံ တတ္ထ မဂ္ဂသစ္စံ နိရုဇ္ဈိတ္ထ, နော စ တေသံ တတ္ထ ဒုက္ခသစ္စံ နိရုဇ္ဈတိ. အဘိသမေတာဝီနံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ မဂ္ဂသစ္စဉ္စ နိရုဇ္ဈိတ္ထ ဒုက္ခသစ္စဉ္စ နိရုဇ္ဈတိ.
</Paragraph>

</Division>
<Division number="110">

<Paragraph number="566">
»  ယဿ ယတ္ထ သမုဒယသစ္စံ နိရုဇ္ဈတိ တဿ တတ္ထ မဂ္ဂသစ္စံ နိရုဇ္ဈိတ္ထာတိ?
</Paragraph>

<Paragraph number="567">
အနဘိသမေတာဝီနံ တဏှာယ ဘင်္ဂက္ခဏေ တေသံ တတ္ထ သမုဒယသစ္စံ နိရုဇ္ဈတိ, နော စ တေသံ တတ္ထ မဂ္ဂသစ္စံ နိရုဇ္ဈိတ္ထ. အဘိသမေတာဝီနံ တဏှာယ ဘင်္ဂက္ခဏေ တေသံ တတ္ထ သမုဒယသစ္စဉ္စ နိရုဇ္ဈတိ မဂ္ဂသစ္စဉ္စ နိရုဇ္ဈိတ္ထ.
</Paragraph>

<Paragraph number="568">
«  ယဿ ဝါ ပန ယတ္ထ မဂ္ဂသစ္စံ နိရုဇ္ဈိတ္ထ တဿ တတ္ထ သမုဒယသစ္စံ နိရုဇ္ဈတီတိ?
</Paragraph>

<Paragraph number="569">
အဘိသမေတာဝီနံ တဏှာယ ဥပ္ပါဒက္ခဏေ တဏှာဝိပ္ပယုတ္တစိတ္တေ ဝတ္တမာနေ တေသံ တတ္ထ မဂ္ဂသစ္စံ နိရုဇ္ဈိတ္ထ, နော စ တေသံ တတ္ထ သမုဒယသစ္စံ နိရုဇ္ဈတိ. အဘိသမေတာဝီနံ တဏှာယ ဘင်္ဂက္ခဏေ တေသံ တတ္ထ မဂ္ဂသစ္စဉ္စ နိရုဇ္ဈိတ္ထ သမုဒယသစ္စဉ္စ နိရုဇ္ဈတိ.
</Paragraph>
</Division>