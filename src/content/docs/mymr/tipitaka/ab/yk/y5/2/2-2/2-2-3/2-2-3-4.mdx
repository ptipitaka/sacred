---
title: "2.2.3.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="101">

<Paragraph number="525">
»  ယဿ ဒုက္ခသစ္စံ န နိရုဇ္ဈိဿတိ တဿ သမုဒယသစ္စံ န နိရုဇ္ဈိဿတီတိ? အာမန္တာ.
</Paragraph>

<Paragraph number="526">
«  ယဿ ဝါ ပန သမုဒယသစ္စံ န နိရုဇ္ဈိဿတိ တဿ ဒုက္ခသစ္စံ န နိရုဇ္ဈိဿတီတိ?
</Paragraph>

<Paragraph number="527">
အဂ္ဂမဂ္ဂသမင်္ဂီနံ အရဟန္တာနံ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တေသံ သမုဒယသစ္စံ န နိရုဇ္ဈိဿတိ, နော စ တေသံ ဒုက္ခသစ္စံ န နိရုဇ္ဈိဿတိ. ပစ္ဆိမစိတ္တဿ ဘင်္ဂက္ခဏေ တေသံ သမုဒယသစ္စဉ္စ န နိရုဇ္ဈိဿတိ ဒုက္ခသစ္စဉ္စ န နိရုဇ္ဈိဿတိ.
</Paragraph>

<Paragraph number="528">
»  ယဿ ဒုက္ခသစ္စံ န နိရုဇ္ဈိဿတိ တဿ မဂ္ဂသစ္စံ န နိရုဇ္ဈိဿတီတိ? အာမန္တာ.
</Paragraph>

<Paragraph number="529">
«  ယဿ ဝါ ပန မဂ္ဂသစ္စံ န နိရုဇ္ဈိဿတိ တဿ ဒုက္ခသစ္စံ န နိရုဇ္ဈိဿတီတိ?
</Paragraph>

<Paragraph number="530">
အဂ္ဂမဂ္ဂဿ ဘင်္ဂက္ခဏေ အရဟန္တာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ မဂ္ဂသစ္စံ န နိရုဇ္ဈိဿတိ, နော စ တေသံ ဒုက္ခသစ္စံ န နိရုဇ္ဈိဿတိ. ပစ္ဆိမစိတ္တဿ ဘင်္ဂက္ခဏေ တေသံ မဂ္ဂသစ္စဉ္စ န နိရုဇ္ဈိဿတိ ဒုက္ခသစ္စဉ္စ န နိရုဇ္ဈိဿတိ.
</Paragraph>

</Division>
<Division number="102">

<Paragraph number="531">
»  ယဿ သမုဒယသစ္စံ န နိရုဇ္ဈိဿတိ တဿ မဂ္ဂသစ္စံ န နိရုဇ္ဈိဿတီတိ?
</Paragraph>

<Paragraph number="532">
အဂ္ဂမဂ္ဂဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တေသံ သမုဒယသစ္စံ န နိရုဇ္ဈိဿတိ, နော စ တေသံ မဂ္ဂသစ္စံ န နိရုဇ္ဈိဿတိ. အဂ္ဂမဂ္ဂဿ ဘင်္ဂက္ခဏေ အရဟန္တာနံ တေသံ သမုဒယသစ္စဉ္စ န နိရုဇ္ဈိဿတိ မဂ္ဂသစ္စဉ္စ န နိရုဇ္ဈိဿတိ.
</Paragraph>

<Paragraph number="533">
«  ယဿ ဝါ ပန မဂ္ဂသစ္စံ န နိရုဇ္ဈိဿတိ တဿ သမုဒယသစ္စံ န နိရုဇ္ဈိဿတီတိ?
</Paragraph>

<Paragraph number="534">
ယေ ပုထုဇ္ဇနာ မဂ္ဂံ န ပဋိလဘိဿန္တိ တေသံ မဂ္ဂသစ္စံ န နိရုဇ္ဈိဿတိ, နော စ တေသံ သမုဒယသစ္စံ န နိရုဇ္ဈိဿတိ. အဂ္ဂမဂ္ဂဿ ဘင်္ဂက္ခဏေ အရဟန္တာနံ တေသံ မဂ္ဂသစ္စဉ္စ န နိရုဇ္ဈိဿတိ သမုဒယသစ္စဉ္စ န နိရုဇ္ဈိဿတိ.
</Paragraph>
</Division>