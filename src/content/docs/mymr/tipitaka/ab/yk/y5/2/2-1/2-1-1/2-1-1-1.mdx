---
title: "2.1.1.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
book: "y5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="27" book="y5" e="ch" v="33" p="212">

<Paragraph number="220" book="y5">
»  ယဿ ဒုက္ခသစ္စံ ဥပ္ပဇ္ဇတိ တဿ သမုဒယသစ္စံ ဥပ္ပဇ္ဇတီတိ?
</Paragraph>

<Paragraph number="221" book="y5">
သဗ္ဗေသံ ဥပပဇ္ဇန္တာနံ ပဝတ္တေ တဏှာဝိပ္ပယုတ္တစိတ္တဿ ဥပ္ပါဒက္ခဏေ တေသံ ဒုက္ခသစ္စံ ဥပ္ပဇ္ဇတိ, နော စ တေသံ သမုဒယသစ္စံ ဥပ္ပဇ္ဇတိ. တဏှာယ ဥပ္ပါဒက္ခဏေ တေသံ ဒုက္ခသစ္စဉ္စ ဥပ္ပဇ္ဇတိ သမုဒယသစ္စဉ္စ ဥပ္ပဇ္ဇတိ.
</Paragraph>

<Paragraph number="222" book="y5">
«  ယဿ ဝါ ပန သမုဒယသစ္စံ ဥပ္ပဇ္ဇတိ တဿ ဒုက္ခသစ္စံ ဥပ္ပဇ္ဇတီတိ? အာမန္တာ.
</Paragraph>

<Paragraph number="223" book="y5">
»  ယဿ ဒုက္ခသစ္စံ ဥပ္ပဇ္ဇတိ တဿ မဂ္ဂသစ္စံ ဥပ္ပဇ္ဇတီတိ?
</Paragraph>

<Paragraph number="224" book="y5">
သဗ္ဗေသံ ဥပပဇ္ဇန္တာနံ ပဝတ္တေ မဂ္ဂဝိပ္ပယုတ္တစိတ္တဿ ဥပ္ပါဒက္ခဏေ တေသံ ဒုက္ခသစ္စံ ဥပ္ပဇ္ဇတိ, နော စ တေသံ မဂ္ဂသစ္စံ ဥပ္ပဇ္ဇတိ. ပဉ္စဝေါကာရေ မဂ္ဂဿ ဥပ္ပါဒက္ခဏေ တေသံ ဒုက္ခသစ္စဉ္စ ဥပ္ပဇ္ဇတိ မဂ္ဂသစ္စဉ္စ ဥပ္ပဇ္ဇတိ.
</Paragraph>

<Paragraph number="225" book="y5">
«  ယဿ ဝါ ပန မဂ္ဂသစ္စံ ဥပ္ပဇ္ဇတိ တဿ ဒုက္ခသစ္စံ ဥပ္ပဇ္ဇတီတိ?
</Paragraph>

<Paragraph number="226" book="y5">
အရူပေ မဂ္ဂဿ ဥပ္ပါဒက္ခဏေ တေသံ မဂ္ဂသစ္စံ ဥပ္ပဇ္ဇတိ, နော စ တေသံ ဒုက္ခသစ္စံ ဥပ္ပဇ္ဇတိ. ပဉ္စဝေါကာရေ မဂ္ဂဿ ဥပ္ပါဒက္ခဏေ တေသံ မဂ္ဂသစ္စဉ္စ ဥပ္ပဇ္ဇတိ ဒုက္ခသစ္စဉ္စ ဥပ္ပဇ္ဇတိ.
</Paragraph>

</Division>
<Division number="28" book="y5" e="ch" v="33" p="213">

<Paragraph number="227" book="y5">
»  ယဿ သမုဒယသစ္စံ ဥပ္ပဇ္ဇတိ တဿ မဂ္ဂသစ္စံ ဥပ္ပဇ္ဇတီတိ? နော.
</Paragraph>

<Paragraph number="228" book="y5">
«  ယဿ ဝါ ပန မဂ္ဂသစ္စံ ဥပ္ပဇ္ဇတိ တဿ သမုဒယသစ္စံ ဥပ္ပဇ္ဇတီတိ? နော.
</Paragraph>
</Division>