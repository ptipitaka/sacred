---
title: "2.2.6.3 အနုလောမပုဂ္ဂလောကာသ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="129">

<Paragraph number="653">
»  ယဿ ယတ္ထ ဒုက္ခသစ္စံ နိရုဇ္ဈိတ္ထ တဿ တတ္ထ သမုဒယသစ္စံ နိရုဇ္ဈိဿတီတိ?
</Paragraph>

<Paragraph number="654">
အဂ္ဂမဂ္ဂသမင်္ဂီနံ အရဟန္တာနံ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ အသညသတ္တာနံ တေသံ တတ္ထ ဒုက္ခသစ္စံ နိရုဇ္ဈိတ္ထ, နော စ တေသံ တတ္ထ သမုဒယသစ္စံ နိရုဇ္ဈိဿတိ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ ဒုက္ခသစ္စဉ္စ နိရုဇ္ဈိတ္ထ သမုဒယသစ္စဉ္စ နိရုဇ္ဈိဿတိ.
</Paragraph>

<Paragraph number="655">
«  ယဿ ဝါ ပန ယတ္ထ သမုဒယသစ္စံ နိရုဇ္ဈိဿတိ တဿ တတ္ထ ဒုက္ခသစ္စံ နိရုဇ္ဈိတ္ထာတိ?
</Paragraph>

<Paragraph number="656">
သုဒ္ဓါဝါသံ ဥပပဇ္ဇန္တာနံ တေသံ တတ္ထ သမုဒယသစ္စံ နိရုဇ္ဈိဿတိ, နော စ တေသံ တတ္ထ ဒုက္ခသစ္စံ နိရုဇ္ဈိတ္ထ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ သမုဒယသစ္စဉ္စ နိရုဇ္ဈိဿတိ ဒုက္ခသစ္စဉ္စ နိရုဇ္ဈိတ္ထ.
</Paragraph>

<Paragraph number="657">
»  ယဿ ယတ္ထ ဒုက္ခသစ္စံ နိရုဇ္ဈိတ္ထ တဿ တတ္ထ မဂ္ဂသစ္စံ နိရုဇ္ဈိဿတီတိ?
</Paragraph>

<Paragraph number="658">
အဂ္ဂမဂ္ဂဿ ဘင်္ဂက္ခဏေ အရဟန္တာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ အာပါယိကာနံ အသညသတ္တာနံ တေသံ တတ္ထ ဒုက္ခသစ္စံ နိရုဇ္ဈိတ္ထ, နော စ တေသံ တတ္ထ မဂ္ဂသစ္စံ နိရုဇ္ဈိဿတိ. အဂ္ဂမဂ္ဂဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ ယေ စညေ မဂ္ဂံ ပဋိလဘိဿန္တိ တေသံ တတ္ထ ဒုက္ခသစ္စဉ္စ နိရုဇ္ဈိတ္ထ မဂ္ဂသစ္စဉ္စ နိရုဇ္ဈိဿတိ.
</Paragraph>

<Paragraph number="659">
«  ယဿ ဝါ ပန ယတ္ထ မဂ္ဂသစ္စံ နိရုဇ္ဈိဿတိ တဿ တတ္ထ ဒုက္ခသစ္စံ နိရုဇ္ဈိတ္ထာတိ?
</Paragraph>

<Paragraph number="660">
သုဒ္ဓါဝါသံ ဥပပဇ္ဇန္တာနံ တေသံ တတ္ထ မဂ္ဂသစ္စံ နိရုဇ္ဈိဿတိ, နော စ တေသံ တတ္ထ ဒုက္ခသစ္စံ နိရုဇ္ဈိတ္ထ. အဂ္ဂမဂ္ဂဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ ယေ စညေ မဂ္ဂံ ပဋိလဘိဿန္တိ တေသံ တတ္ထ မဂ္ဂသစ္စဉ္စ နိရုဇ္ဈိဿတိ ဒုက္ခသစ္စဉ္စ နိရုဇ္ဈိတ္ထ.
</Paragraph>

</Division>
<Division number="130">

<Paragraph number="661">
»  ယဿ ယတ္ထ သမုဒယသစ္စံ နိရုဇ္ဈိတ္ထ တဿ တတ္ထ မဂ္ဂသစ္စံ နိရုဇ္ဈိဿတီတိ?
</Paragraph>

<Paragraph number="662">
အဂ္ဂမဂ္ဂဿ ဘင်္ဂက္ခဏေ အရဟန္တာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ အာပါယိကာနံ တေသံ တတ္ထ သမုဒယသစ္စံ နိရုဇ္ဈိတ္ထ, နော စ တေသံ တတ္ထ မဂ္ဂသစ္စံ နိရုဇ္ဈိဿတိ. အဂ္ဂမဂ္ဂဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ ယေ စညေ မဂ္ဂံ ပဋိလဘိဿန္တိ တေသံ တတ္ထ သမုဒယသစ္စဉ္စ နိရုဇ္ဈိတ္ထ မဂ္ဂသစ္စဉ္စ နိရုဇ္ဈိဿတိ.
</Paragraph>

<Paragraph number="663">
«  ယဿ ဝါ ပန ယတ္ထ မဂ္ဂသစ္စံ နိရုဇ္ဈိဿတိ တဿ တတ္ထ သမုဒယသစ္စံ နိရုဇ္ဈိတ္ထာတိ.
</Paragraph>

<Paragraph number="664">
သုဒ္ဓါဝါသာနံ ဒုတိယေ စိတ္တေ ဝတ္တမာနေ တေသံ တတ္ထ မဂ္ဂသစ္စံ နိရုဇ္ဈိဿတိ, နော စ တေသံ တတ္ထ သမုဒယသစ္စံ နိရုဇ္ဈိတ္ထ. အဂ္ဂမဂ္ဂဿ ဥပ္ပါဒက္ခဏေ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ ယေ စညေ မဂ္ဂံ ပဋိလဘိဿန္တိ တေသံ တတ္ထ မဂ္ဂသစ္စဉ္စ နိရုဇ္ဈိဿတိ သမုဒယသစ္စဉ္စ နိရုဇ္ဈိတ္ထ.
</Paragraph>
</Division>