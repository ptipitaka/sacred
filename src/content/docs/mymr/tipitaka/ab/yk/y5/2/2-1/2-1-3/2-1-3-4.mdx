---
title: "2.1.3.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="53">

<Paragraph number="325">
»  ယဿ ဒုက္ခသစ္စံ နုပ္ပဇ္ဇိဿတိ တဿ သမုဒယသစ္စံ နုပ္ပဇ္ဇိဿတီတိ? အာမန္တာ.
</Paragraph>

<Paragraph number="326">
«  ယဿ ဝါ ပန သမုဒယသစ္စံ နုပ္ပဇ္ဇိဿတိ တဿ ဒုက္ခသစ္စံ နုပ္ပဇ္ဇိဿတီတိ?
</Paragraph>

<Paragraph number="327">
အဂ္ဂမဂ္ဂသမင်္ဂီနံ အရဟန္တာနံ ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တေသံ သမုဒယသစ္စံ နုပ္ပဇ္ဇိဿတိ, နော စ တေသံ ဒုက္ခသစ္စံ နုပ္ပဇ္ဇိဿတိ. ပစ္ဆိမစိတ္တသမင်္ဂီနံ တေသံ သမုဒယသစ္စဉ္စ နုပ္ပဇ္ဇိဿတိ ဒုက္ခသစ္စဉ္စ နုပ္ပဇ္ဇိဿတိ.
</Paragraph>

<Paragraph number="328">
»  ယဿ ဒုက္ခသစ္စံ နုပ္ပဇ္ဇိဿတိ တဿ မဂ္ဂသစ္စံ နုပ္ပဇ္ဇိဿတီတိ? အာမန္တာ.
</Paragraph>

<Paragraph number="329">
«  ယဿ ဝါ ပန မဂ္ဂသစ္စံ နုပ္ပဇ္ဇိဿတိ တဿ ဒုက္ခသစ္စံ နုပ္ပဇ္ဇိဿတီတိ?
</Paragraph>

<Paragraph number="330">
အဂ္ဂမဂ္ဂသမင်္ဂီနံ အရဟန္တာနံ ယေ စ ပုထုဇ္ဇနာ မဂ္ဂံ န ပဋိလဘိဿန္တိ တေသံ မဂ္ဂသစ္စံ နုပ္ပဇ္ဇိဿတိ, နော စ တေသံ ဒုက္ခသစ္စံ နုပ္ပဇ္ဇိဿတိ. ပစ္ဆိမစိတ္တသမင်္ဂီနံ တေသံ မဂ္ဂသစ္စဉ္စ နုပ္ပဇ္ဇိဿတိ ဒုက္ခသစ္စဉ္စ နုပ္ပဇ္ဇိဿတိ.
</Paragraph>

</Division>
<Division number="54">

<Paragraph number="331">
»  ယဿ သမုဒယသစ္စံ နုပ္ပဇ္ဇိဿတိ တဿ မဂ္ဂသစ္စံ နုပ္ပဇ္ဇိဿတီတိ?
</Paragraph>

<Paragraph number="332">
ယဿ စိတ္တဿ အနန္တရာ အဂ္ဂမဂ္ဂံ ပဋိလဘိဿန္တိ တေသံ သမုဒယသစ္စံ နုပ္ပဇ္ဇိဿတိ, နော စ တေသံ မဂ္ဂသစ္စံ နုပ္ပဇ္ဇိဿတိ. အဂ္ဂမဂ္ဂသမင်္ဂီနံ အရဟန္တာနံ တေသံ သမုဒယသစ္စဉ္စ နုပ္ပဇ္ဇိဿတိ မဂ္ဂသစ္စဉ္စ နုပ္ပဇ္ဇိဿတိ.
</Paragraph>

<Paragraph number="333">
«  ယဿ ဝါ ပန မဂ္ဂသစ္စံ နုပ္ပဇ္ဇိဿတိ တဿ သမုဒယသစ္စံ နုပ္ပဇ္ဇိဿတီတိ?
</Paragraph>

<Paragraph number="334">
ယေ ပုထုဇ္ဇနာ မဂ္ဂံ န ပဋိလဘိဿန္တိ တေသံ မဂ္ဂသစ္စံ နုပ္ပဇ္ဇိဿတိ, နော စ တေသံ သမုဒယသစ္စံ နုပ္ပဇ္ဇိဿတိ. အဂ္ဂမဂ္ဂသမင်္ဂီနံ အရဟန္တာနံ တေသံ မဂ္ဂသစ္စဉ္စ နုပ္ပဇ္ဇိဿတိ သမုဒယသစ္စဉ္စ နုပ္ပဇ္ဇိဿတိ.
</Paragraph>
</Division>