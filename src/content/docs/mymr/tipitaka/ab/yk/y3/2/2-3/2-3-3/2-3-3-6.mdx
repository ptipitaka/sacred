---
title: "2.3.3.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="225">

<Paragraph number="1743">
»  ယဿ ယတ္ထ စက္ခာယတနံ နုပ္ပဇ္ဇိဿတိ တဿ တတ္ထ သောတာယတနံ န နိရုဇ္ဈိဿတီတိ?
</Paragraph>

<Paragraph number="1744">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇိဿတိ, နော စ တေသံ တတ္ထ သောတာယတနံ န နိရုဇ္ဈိဿတိ. ပဉ္စဝေါကာရေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇိဿတိ သောတာယတနဉ္စ န နိရုဇ္ဈိဿတိ.
</Paragraph>

<Paragraph number="1745">
«  ယဿ ဝါ ပန ယတ္ထ …ပေ… ? အာမန္တာ.
</Paragraph>

<Paragraph number="1746">
»  ယဿ ယတ္ထ စက္ခာယတနံ နုပ္ပဇ္ဇိဿတိ တဿ တတ္ထ ဃာနာယတနံ န နိရုဇ္ဈိဿတီတိ?
</Paragraph>

<Paragraph number="1747">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇိဿတိ, နော စ တေသံ တတ္ထ ဃာနာယတနံ န နိရုဇ္ဈိဿတိ. ကာမာဝစရေ ပရိနိဗ္ဗန္တာနံ ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇိဿတိ ဃာနာယတနဉ္စ န နိရုဇ္ဈိဿတိ.
</Paragraph>

<Paragraph number="1748">
«  ယဿ ဝါ ပန ယတ္ထ ဃာနာယတနံ န နိရုဇ္ဈိဿတိ တဿ တတ္ထ စက္ခာယတနံ နုပ္ပဇ္ဇိဿတီတိ?
</Paragraph>

<Paragraph number="1749">
ရူပါဝစရာနံ တေသံ တတ္ထ ဃာနာယတနံ န နိရုဇ္ဈိဿတိ, နော စ တေသံ တတ္ထ စက္ခာယတနံ နုပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ ဃာနာယတနဉ္စ န နိရုဇ္ဈိဿတိ စက္ခာယတနဉ္စ နုပ္ပဇ္ဇိဿတိ.
</Paragraph>

<Paragraph number="1750">
»  ယဿ ယတ္ထ စက္ခာယတနံ နုပ္ပဇ္ဇိဿတိ တဿ တတ္ထ ရူပါယတနံ န နိရုဇ္ဈိဿတီတိ?
</Paragraph>

<Paragraph number="1751">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ အသညသတ္တာနံ တေသံ တတ္ထ စက္ခာယတနံ နုပ္ပဇ္ဇိဿတိ, နော စ တေသံ တတ္ထ ရူပါယတနံ န နိရုဇ္ဈိဿတိ. ပဉ္စဝေါကာရေ ပရိနိဗ္ဗန္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇိဿတိ ရူပါယတနဉ္စ န နိရုဇ္ဈိဿတိ.
</Paragraph>

<Paragraph number="1752">
«  ယဿ ဝါ ပန ယတ္ထ …ပေ… ? အာမန္တာ.
</Paragraph>

<Paragraph number="1753">
»  ယဿ ယတ္ထ စက္ခာယတနံ နုပ္ပဇ္ဇိဿတိ တဿ တတ္ထ မနာယတနံ န နိရုဇ္ဈိဿတီတိ?
</Paragraph>

<Paragraph number="1754">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ အရူပါနံ တေသံ တတ္ထ စက္ခာယတနံ နုပ္ပဇ္ဇိဿတိ, နော စ တေသံ တတ္ထ မနာယတနံ န နိရုဇ္ဈိဿတိ. ပရိနိဗ္ဗန္တာနံ အသညသတ္တာနံ တေသံ တတ္ထ စက္ခာယတနဉ္စ နုပ္ပဇ္ဇိဿတိ မနာယတနဉ္စ န နိရုဇ္ဈိဿတိ.
</Paragraph>

<Paragraph number="1755">
«  ယဿ ဝါ ပန ယတ္ထ …ပေ… ? အာမန္တာ.
</Paragraph>

<Paragraph number="1756">
»  ယဿ ယတ္ထ စက္ခာယတနံ နုပ္ပဇ္ဇိဿတိ တဿ တတ္ထ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1757">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ အသညသတ္တာနံ အရူပါနံ တေသံ တတ္ထ စက္ခာယတနံ နုပ္ပဇ္ဇိဿတိ, နော စ တေသံ တတ္ထ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ တတ္ထ စက္ခာယတနဉ္စ နုပ္ပဇ္ဇိဿတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1758">
«  ယဿ ဝါ ပန ယတ္ထ …ပေ… ? အာမန္တာ. (စက္ခာယတနမူလကံ.)
</Paragraph>

</Division>
<Division number="226">

<Paragraph number="1759">
»  ယဿ ယတ္ထ ဃာနာယတနံ နုပ္ပဇ္ဇိဿတိ တဿ တတ္ထ ရူပါယတနံ န နိရုဇ္ဈိဿတီတိ?
</Paragraph>

<Paragraph number="1760">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ဃာနာယတနံ နုပ္ပဇ္ဇိဿတိ, နော စ တေသံ တတ္ထ ရူပါယတနံ န နိရုဇ္ဈိဿတိ. ပဉ္စဝေါကာရေ ပရိနိဗ္ဗန္တာနံ အရူပါနံ တေသံ တတ္ထ ဃာနာယတနဉ္စ နုပ္ပဇ္ဇိဿတိ ရူပါယတနဉ္စ န နိရုဇ္ဈိဿတိ.
</Paragraph>

<Paragraph number="1761">
«  ယဿ ဝါ ပန ယတ္ထ …ပေ… ? အာမန္တာ.
</Paragraph>

<Paragraph number="1762">
»  ယဿ ယတ္ထ ဃာနာယတနံ နုပ္ပဇ္ဇိဿတိ တဿ တတ္ထ မနာယတနံ န နိရုဇ္ဈိဿတီတိ?
</Paragraph>

<Paragraph number="1763">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဃာနာယတနံ နုပ္ပဇ္ဇိဿတိ, နော စ တေသံ တတ္ထ မနာယတနံ န နိရုဇ္ဈိဿတိ. ပရိနိဗ္ဗန္တာနံ အသညသတ္တာနံ တေသံ တတ္ထ ဃာနာယတနဉ္စ နုပ္ပဇ္ဇိဿတိ မနာယတနဉ္စ န နိရုဇ္ဈိဿတိ.
</Paragraph>

<Paragraph number="1764">
«  ယဿ ဝါ ပန ယတ္ထ …ပေ… ? အာမန္တာ.
</Paragraph>

<Paragraph number="1765">
»  ယဿ ယတ္ထ ဃာနာယတနံ နုပ္ပဇ္ဇိဿတိ တဿ တတ္ထ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1766">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဃာနာယတနံ နုပ္ပဇ္ဇိဿတိ, နော စ တေသံ တတ္ထ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ တတ္ထ ဃာနာယတနဉ္စ နုပ္ပဇ္ဇိဿတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1767">
«  ယဿ ဝါ ပန ယတ္ထ …ပေ… ? အာမန္တာ. (ဃာနာယတနမူလကံ.)
</Paragraph>

</Division>
<Division number="227">

<Paragraph number="1768">
»  ယဿ ယတ္ထ ရူပါယတနံ နုပ္ပဇ္ဇိဿတိ တဿ တတ္ထ မနာယတနံ န နိရုဇ္ဈိဿတီတိ?
</Paragraph>

<Paragraph number="1769">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ အရူပါနံ တေသံ တတ္ထ ရူပါယတနံ နုပ္ပဇ္ဇိဿတိ, နော စ တေသံ တတ္ထ မနာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ တတ္ထ ရူပါယတနဉ္စ နုပ္ပဇ္ဇိဿတိ မနာယတနဉ္စ န နိရုဇ္ဈိဿတိ.
</Paragraph>

<Paragraph number="1770">
«  ယဿ ဝါ ပန ယတ္ထ မနာယတနံ န နိရုဇ္ဈိဿတိ တဿ တတ္ထ ရူပါယတနံ နုပ္ပဇ္ဇိဿတီတိ?
</Paragraph>

<Paragraph number="1771">
အသညသတ္တာနံ တေသံ တတ္ထ မနာယတနံ န နိရုဇ္ဈိဿတိ, နော စ တေသံ တတ္ထ ရူပါယတနံ နုပ္ပဇ္ဇိဿတိ. ပရိနိဗ္ဗန္တာနံ တေသံ တတ္ထ မနာယတနဉ္စ န နိရုဇ္ဈိဿတိ ရူပါယတနဉ္စ နုပ္ပဇ္ဇိဿတိ.
</Paragraph>

<Paragraph number="1772">
»  ယဿ ယတ္ထ ရူပါယတနံ နုပ္ပဇ္ဇိဿတိ တဿ တတ္ထ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1773">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ အရူပါနံ တေသံ တတ္ထ ရူပါယတနံ နုပ္ပဇ္ဇိဿတိ, နော စ တေသံ တတ္ထ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ တတ္ထ ရူပါယတနဉ္စ နုပ္ပဇ္ဇိဿတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1774">
«  ယဿ ဝါ ပန ယတ္ထ …ပေ… ? အာမန္တာ. (ရူပါယတနမူလကံ.)
</Paragraph>

</Division>
<Division number="228">

<Paragraph number="1775">
»  ယဿ ယတ္ထ မနာယတနံ နုပ္ပဇ္ဇိဿတိ တဿ တတ္ထ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1776">
ပစ္ဆိမဘဝိကာနံ ဥပပဇ္ဇန္တာနံ အသညသတ္တာနံ တေသံ တတ္ထ မနာယတနံ နုပ္ပဇ္ဇိဿတိ, နော စ တေသံ တတ္ထ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ တတ္ထ မနာယတနဉ္စ နုပ္ပဇ္ဇိဿတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1777">
«  ယဿ ဝါ ပန ယတ္ထ ဓမ္မာယတနံ န နိရုဇ္ဈိဿတိ တဿ တတ္ထ မနာယတနံ နုပ္ပဇ္ဇိဿတီတိ? အာမန္တာ.
</Paragraph>
</Division>