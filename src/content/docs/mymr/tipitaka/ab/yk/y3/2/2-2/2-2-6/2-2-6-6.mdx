---
title: "2.2.6.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="195">

<Paragraph number="1554">
»  ယဿ ယတ္ထ စက္ခာယတနံ န နိရုဇ္ဈိတ္ထ တဿ တတ္ထ သောတာယတနံ န နိရုဇ္ဈိဿတီတိ?
</Paragraph>

<Paragraph number="1555">
သုဒ္ဓါဝါသံ ဥပပဇ္ဇန္တာနံ တေသံ တတ္ထ စက္ခာယတနံ န နိရုဇ္ဈိတ္ထ, နော စ တေသံ တတ္ထ သောတာယတနံ န နိရုဇ္ဈိဿတိ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ စက္ခာယတနဉ္စ န နိရုဇ္ဈိတ္ထ သောတာယတနဉ္စ န နိရုဇ္ဈိဿတိ.
</Paragraph>

<Paragraph number="1556">
«  ယဿ ဝါ ပန ယတ္ထ သောတာယတနံ န နိရုဇ္ဈိဿတိ တဿ တတ္ထ စက္ခာယတနံ န နိရုဇ္ဈိတ္ထာတိ?
</Paragraph>

<Paragraph number="1557">
ပဉ္စဝေါကာရေ ပရိနိဗ္ဗန္တာနံ တေသံ တတ္ထ သောတာယတနံ န နိရုဇ္ဈိဿတိ, နော စ တေသံ တတ္ထ စက္ခာယတနံ န နိရုဇ္ဈိတ္ထ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ သောတာယတနဉ္စ န နိရုဇ္ဈိဿတိ စက္ခာယတနဉ္စ န နိရုဇ္ဈိတ္ထ.
</Paragraph>

<Paragraph number="1558">
»  ယဿ ယတ္ထ စက္ခာယတနံ န နိရုဇ္ဈိတ္ထ တဿ တတ္ထ ဃာနာယတနံ န နိရုဇ္ဈိဿတီတိ? အာမန္တာ.
</Paragraph>

<Paragraph number="1559">
«  ယဿ ဝါ ပန ယတ္ထ ဃာနာယတနံ န နိရုဇ္ဈိဿတိ တဿ တတ္ထ စက္ခာယတနံ န နိရုဇ္ဈိတ္ထာတိ?
</Paragraph>

<Paragraph number="1560">
ကာမာဝစရေ ပရိနိဗ္ဗန္တာနံ ရူပါဝစရာနံ တေသံ တတ္ထ ဃာနာယတနံ န နိရုဇ္ဈိဿတိ, နော စ တေသံ တတ္ထ စက္ခာယတနံ န နိရုဇ္ဈိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ဃာနာယတနဉ္စ န နိရုဇ္ဈိဿတိ စက္ခာယတနဉ္စ န နိရုဇ္ဈိတ္ထ.
</Paragraph>

<Paragraph number="1561">
»  ယဿ ယတ္ထ စက္ခာယတနံ န နိရုဇ္ဈိတ္ထ တဿ တတ္ထ ရူပါယတနံ န နိရုဇ္ဈိဿတီတိ?
</Paragraph>

<Paragraph number="1562">
သုဒ္ဓါဝါသံ ဥပပဇ္ဇန္တာနံ အသညသတ္တာနံ တေသံ တတ္ထ စက္ခာယတနံ န နိရုဇ္ဈိတ္ထ, နော စ တေသံ တတ္ထ ရူပါယတနံ န နိရုဇ္ဈိဿတိ. သုဒ္ဓါဝါသေ ပရိနိဗ္ဗန္တာနံ အရူပါနံ တေသံ တတ္ထ စက္ခာယတနဉ္စ န နိရုဇ္ဈိတ္ထ ရူပါယတနဉ္စ န နိရုဇ္ဈိဿတိ.
</Paragraph>

<Paragraph number="1563">
«  ယဿ ဝါ ပန ယတ္ထ ရူပါယတနံ န နိရုဇ္ဈိဿတိ တဿ တတ္ထ စက္ခာယတနံ န နိရုဇ္ဈိတ္ထာတိ?
</Paragraph>

<Paragraph number="1564">
ပဉ္စဝေါကာရေ ပရိနိဗ္ဗန္တာနံ တေသံ တတ္ထ ရူပါယတနံ န နိရုဇ္ဈိဿတိ, နော စ တေသံ တတ္ထ စက္ခာယတနံ န နိရုဇ္ဈိတ္ထ. သုဒ္ဓါဝါသေ ပရိနိဗ္ဗန္တာနံ အရူပါနံ တေသံ တတ္ထ ရူပါယတနဉ္စ န နိရုဇ္ဈိဿတိ စက္ခာယတနဉ္စ န နိရုဇ္ဈိတ္ထ.
</Paragraph>

<Paragraph number="1565">
»  ယဿ ယတ္ထ စက္ခာယတနံ န နိရုဇ္ဈိတ္ထ တဿ တတ္ထ မနာယတနံ န နိရုဇ္ဈိဿတီတိ?
</Paragraph>

<Paragraph number="1566">
သုဒ္ဓါဝါသံ ဥပပဇ္ဇန္တာနံ အရူပါနံ တေသံ တတ္ထ စက္ခာယတနံ န နိရုဇ္ဈိတ္ထ, နော စ တေသံ တတ္ထ မနာယတနံ န နိရုဇ္ဈိဿတိ. သုဒ္ဓါဝါသေ ပရိနိဗ္ဗန္တာနံ အရူပေ ပရိနိဗ္ဗန္တာနံ အသညသတ္တာနံ တေသံ တတ္ထ စက္ခာယတနဉ္စ န နိရုဇ္ဈိတ္ထ မနာယတနဉ္စ န နိရုဇ္ဈိဿတိ.
</Paragraph>

<Paragraph number="1567">
«  ယဿ ဝါ ပန ယတ္ထ မနာယတနံ န နိရုဇ္ဈိဿတိ တဿ တတ္ထ စက္ခာယတနံ န နိရုဇ္ဈိတ္ထာတိ?
</Paragraph>

<Paragraph number="1568">
ပဉ္စဝေါကာရေ ပရိနိဗ္ဗန္တာနံ တေသံ တတ္ထ မနာယတနံ န နိရုဇ္ဈိဿတိ, နော စ တေသံ တတ္ထ စက္ခာယတနံ န နိရုဇ္ဈိတ္ထ. သုဒ္ဓါဝါသေ ပရိနိဗ္ဗန္တာနံ အရူပေ ပရိနိဗ္ဗန္တာနံ အသညသတ္တာနံ တေသံ တတ္ထ မနာယတနဉ္စ န နိရုဇ္ဈိဿတိ, စက္ခာယတနဉ္စ န နိရုဇ္ဈိတ္ထ.
</Paragraph>

<Paragraph number="1569">
»  ယဿ ယတ္ထ စက္ခာယတနံ န နိရုဇ္ဈိတ္ထ တဿ တတ္ထ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1570">
သုဒ္ဓါဝါသံ ဥပပဇ္ဇန္တာနံ အသညသတ္တာနံ အရူပါနံ တေသံ တတ္ထ စက္ခာယတနံ န နိရုဇ္ဈိတ္ထ, နော စ တေသံ တတ္ထ ဓမ္မာယတနံ န နိရုဇ္ဈိဿတိ. သုဒ္ဓါဝါသေ ပရိနိဗ္ဗန္တာနံ အရူပေ ပရိနိဗ္ဗန္တာနံ တေသံ တတ္ထ စက္ခာယတနဉ္စ န နိရုဇ္ဈိတ္ထ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1571">
«  ယဿ ဝါ ပန ယတ္ထ ဓမ္မာယတနံ န နိရုဇ္ဈိဿတိ တဿ တတ္ထ စက္ခာယတနံ န နိရုဇ္ဈိတ္ထာတိ?
</Paragraph>

<Paragraph number="1572">
ပဉ္စဝေါကာရေ ပရိနိဗ္ဗန္တာနံ တေသံ တတ္ထ ဓမ္မာယတနံ န နိရုဇ္ဈိဿတိ, နော စ တေသံ တတ္ထ စက္ခာယတနံ န နိရုဇ္ဈိတ္ထ. သုဒ္ဓါဝါသေ ပရိနိဗ္ဗန္တာနံ အရူပေ ပရိနိဗ္ဗန္တာနံ တေသံ တတ္ထ ဓမ္မာယတနဉ္စ န နိရုဇ္ဈိဿတိ စက္ခာယတနဉ္စ န နိရုဇ္ဈိတ္ထ. (စက္ခာယတနမူလကံ.)
</Paragraph>

</Division>
<Division number="196">

<Paragraph number="1573">
»  ယဿ ယတ္ထ ဃာနာယတနံ န နိရုဇ္ဈိတ္ထ တဿ တတ္ထ ရူပါယတနံ န နိရုဇ္ဈိဿတီတိ?
</Paragraph>

<Paragraph number="1574">
ရူပါဝစရာနံ တေသံ တတ္ထ ဃာနာယတနံ န နိရုဇ္ဈိတ္ထ, နော စ တေသံ တတ္ထ ရူပါယတနံ န နိရုဇ္ဈိဿတိ. ရူပါဝစရေ ပရိနိဗ္ဗန္တာနံ အရူပါနံ တေသံ တတ္ထ ဃာနာယတနဉ္စ န နိရုဇ္ဈိတ္ထ ရူပါယတနဉ္စ န နိရုဇ္ဈိဿတိ.
</Paragraph>

<Paragraph number="1575">
«  ယဿ ဝါ ပန ယတ္ထ ရူပါယတနံ န နိရုဇ္ဈိဿတိ တဿ တတ္ထ ဃာနာယတနံ န နိရုဇ္ဈိတ္ထာတိ?
</Paragraph>

<Paragraph number="1576">
ကာမာဝစရေ ပရိနိဗ္ဗန္တာနံ တေသံ တတ္ထ ရူပါယတနံ န နိရုဇ္ဈိဿတိ, နော စ တေသံ တတ္ထ ဃာနာယတနံ န နိရုဇ္ဈိတ္ထ. ရူပါဝစရေ ပရိနိဗ္ဗန္တာနံ အရူပါနံ တေသံ တတ္ထ ရူပါယတနဉ္စ န နိရုဇ္ဈိဿတိ ဃာနာယတနဉ္စ န နိရုဇ္ဈိတ္ထ.
</Paragraph>

<Paragraph number="1577">
»  ယဿ ယတ္ထ ဃာနာယတနံ န နိရုဇ္ဈိတ္ထ တဿ တတ္ထ မနာယတနံ န နိရုဇ္ဈိဿတီတိ?
</Paragraph>

<Paragraph number="1578">
ရူပါဝစရာနံ အရူပါဝစရာနံ တေသံ တတ္ထ ဃာနာယတနံ န နိရုဇ္ဈိတ္ထ, နော စ တေသံ တတ္ထ မနာယတနံ န နိရုဇ္ဈိဿတိ. ရူပါဝစရေ အရူပါဝစရေ ပရိနိဗ္ဗန္တာနံ အသညသတ္တာနံ တေသံ တတ္ထ ဃာနာယတနဉ္စ န နိရုဇ္ဈိတ္ထ မနာယတနဉ္စ န နိရုဇ္ဈိဿတိ.
</Paragraph>

<Paragraph number="1579">
«  ယဿ ဝါ ပန ယတ္ထ မနာယတနံ န နိရုဇ္ဈိဿတိ တဿ တတ္ထ ဃာနာယတနံ န နိရုဇ္ဈိတ္ထာတိ?
</Paragraph>

<Paragraph number="1580">
ကာမာဝစရေ ပရိနိဗ္ဗန္တာနံ တေသံ တတ္ထ မနာယတနံ န နိရုဇ္ဈိဿတိ, နော စ တေသံ တတ္ထ ဃာနာယတနံ န နိရုဇ္ဈိတ္ထ. ရူပါဝစရေ အရူပါဝစရေ ပရိနိဗ္ဗန္တာနံ အသညသတ္တာနံ တေသံ တတ္ထ မနာယတနဉ္စ န နိရုဇ္ဈိဿတိ ဃာနာယတနဉ္စ န နိရုဇ္ဈိတ္ထ.
</Paragraph>

<Paragraph number="1581">
»  ယဿ ယတ္ထ ဃာနာယတနံ န နိရုဇ္ဈိတ္ထ တဿ တတ္ထ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1582">
ရူပါဝစရာနံ အရူပါဝစရာနံ တေသံ တတ္ထ ဃာနာယတနံ န နိရုဇ္ဈိတ္ထ, နော စ တေသံ တတ္ထ ဓမ္မာယတနံ န နိရုဇ္ဈိဿတိ. ရူပါဝစရေ အရူပါဝစရေ ပရိနိဗ္ဗန္တာနံ တေသံ တတ္ထ ဃာနာယတနဉ္စ န နိရုဇ္ဈိတ္ထ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1583">
«  ယဿ ဝါ ပန ယတ္ထ ဓမ္မာယတနံ န နိရုဇ္ဈိဿတိ တဿ တတ္ထ ဃာနာယတနံ န နိရုဇ္ဈိတ္ထာတိ?
</Paragraph>

<Paragraph number="1584">
ကာမာဝစရေ ပရိနိဗ္ဗန္တာနံ တေသံ တတ္ထ ဓမ္မာယတနံ န နိရုဇ္ဈိဿတိ, နော စ တေသံ တတ္ထ ဃာနာယတနံ န နိရုဇ္ဈိတ္ထ. ရူပါဝစရေ အရူပါဝစရေ ပရိနိဗ္ဗန္တာနံ တေသံ တတ္ထ ဓမ္မာယတနဉ္စ န နိရုဇ္ဈိဿတိ ဃာနာယတနဉ္စ န နိရုဇ္ဈိတ္ထ. (ဃာနာယတနမူလကံ.)
</Paragraph>

</Division>
<Division number="197">

<Paragraph number="1585">
»  ယဿ ယတ္ထ ရူပါယတနံ န နိရုဇ္ဈိတ္ထ တဿ တတ္ထ မနာယတနံ န နိရုဇ္ဈိဿတီတိ?
</Paragraph>

<Paragraph number="1586">
သုဒ္ဓါဝါသံ ဥပပဇ္ဇန္တာနံ အရူပါနံ တေသံ တတ္ထ ရူပါယတနံ န နိရုဇ္ဈိတ္ထ, နော စ တေသံ တတ္ထ မနာယတနံ န နိရုဇ္ဈိဿတိ. သုဒ္ဓါဝါသေ ပရိနိဗ္ဗန္တာနံ အရူပေ ပရိနိဗ္ဗန္တာနံ တေသံ တတ္ထ ရူပါယတနဉ္စ န နိရုဇ္ဈိတ္ထ မနာယတနဉ္စ န နိရုဇ္ဈိဿတိ.
</Paragraph>

<Paragraph number="1587">
«  ယဿ ဝါ ပန ယတ္ထ မနာယတနံ န နိရုဇ္ဈိဿတိ တဿ တတ္ထ ရူပါယတနံ န နိရုဇ္ဈိတ္ထာတိ?
</Paragraph>

<Paragraph number="1588">
ပဉ္စဝေါကာရေ ပရိနိဗ္ဗန္တာနံ အသညသတ္တာနံ တေသံ တတ္ထ မနာယတနံ န နိရုဇ္ဈိဿတိ, နော စ တေသံ တတ္ထ ရူပါယတနံ န နိရုဇ္ဈိတ္ထ. သုဒ္ဓါဝါသေ ပရိနိဗ္ဗန္တာနံ အရူပေ ပရိနိဗ္ဗန္တာနံ တေသံ တတ္ထ မနာယတနဉ္စ န နိရုဇ္ဈိဿတိ ရူပါယတနဉ္စ န နိရုဇ္ဈိတ္ထ.
</Paragraph>

<Paragraph number="1589">
»  ယဿ ယတ္ထ ရူပါယတနံ န နိရုဇ္ဈိတ္ထ တဿ တတ္ထ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1590">
သုဒ္ဓါဝါသံ ဥပပဇ္ဇန္တာနံ အရူပါနံ တေသံ တတ္ထ ရူပါယတနံ န နိရုဇ္ဈိတ္ထ, နော စ တေသံ တတ္ထ ဓမ္မာယတနံ န နိရုဇ္ဈိဿတိ. သုဒ္ဓါဝါသေ ပရိနိဗ္ဗန္တာနံ အရူပေ ပရိနိဗ္ဗန္တာနံ တေသံ တတ္ထ ရူပါယတနဉ္စ န နိရုဇ္ဈိတ္ထ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1591">
«  ယဿ ဝါ ပန ယတ္ထ ဓမ္မာယတနံ န နိရုဇ္ဈိဿတိ တဿ တတ္ထ ရူပါယတနံ န နိရုဇ္ဈိတ္ထာတိ?
</Paragraph>

<Paragraph number="1592">
ပဉ္စဝေါကာရေ ပရိနိဗ္ဗန္တာနံ တေသံ တတ္ထ ဓမ္မာယတနံ န နိရုဇ္ဈိဿတိ, နော စ တေသံ တတ္ထ ရူပါယတနံ န နိရုဇ္ဈိတ္ထ. သုဒ္ဓါဝါသေ ပရိနိဗ္ဗန္တာနံ အရူပေ ပရိနိဗ္ဗန္တာနံ တေသံ တတ္ထ ဓမ္မာယတနဉ္စ န နိရုဇ္ဈိဿတိ ရူပါယတနဉ္စ န နိရုဇ္ဈိတ္ထ. (ရူပါယတနမူလကံ.)
</Paragraph>

</Division>
<Division number="198">

<Paragraph number="1593">
»  ယဿ ယတ္ထ မနာယတနံ န နိရုဇ္ဈိတ္ထ တဿ တတ္ထ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1594">
သုဒ္ဓါဝါသံ ဥပပဇ္ဇန္တာနံ အသညသတ္တာနံ တေသံ တတ္ထ မနာယတနံ န နိရုဇ္ဈိတ္ထ, နော စ တေသံ တတ္ထ ဓမ္မာယတနံ န နိရုဇ္ဈိဿတိ. သုဒ္ဓါဝါသေ ပရိနိဗ္ဗန္တာနံ တေသံ တတ္ထ မနာယတနဉ္စ န နိရုဇ္ဈိတ္ထ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1595">
«  ယဿ ဝါ ပန ယတ္ထ ဓမ္မာယတနံ န နိရုဇ္ဈိဿတိ တဿ တတ္ထ မနာယတနံ န နိရုဇ္ဈိတ္ထာတိ?
</Paragraph>

<Paragraph number="1596">
ပရိနိဗ္ဗန္တာနံ တေသံ တတ္ထ ဓမ္မာယတနံ န နိရုဇ္ဈိဿတိ, နော စ တေသံ တတ္ထ မနာယတနံ န နိရုဇ္ဈိတ္ထ. သုဒ္ဓါဝါသေ ပရိနိဗ္ဗန္တာနံ တေသံ တတ္ထ ဓမ္မာယတနဉ္စ န နိရုဇ္ဈိဿတိ မနာယတနဉ္စ န နိရုဇ္ဈိတ္ထ.

</Paragraph>
</Division>

<Paragraph number="1597" type="center">
နိရောဓဝါရော.
</Paragraph>