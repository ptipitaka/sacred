---
title: 2.1.1.3 အနုလောမပုဂ္ဂလောကာသ
tableOfContents: false
sidebar:
  order: 3
type: tipitaka
basket: ab
book: y3
review:
  current: review
  updated: '2025-10-23T09:21:33.584909'
  updated_by: ''
  notes: ''
  history:
  - state: review
    date: '2025-10-23T09:21:33.584909'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="26" book="y3" e="ch" v="33" p="85">

<Paragraph number="403" book="y3">
»  ယဿ ယတ္ထ စက္ခာယတနံ ဥပ္ပဇ္ဇတိ တဿ တတ္ထ သောတာယတနံ ဥပ္ပဇ္ဇတီတိ?
</Paragraph>

<Paragraph number="404" book="y3">
သစက္ခုကာနံ အသောတကာနံ ဥပပဇ္ဇန္တာနံ တေသံ တတ္ထ စက္ခာယတနံ ဥပ္ပဇ္ဇတိ, နော စ တေသံ တတ္ထ သောတာယတနံ ဥပ္ပဇ္ဇတိ. သစက္ခုကာနံ သသောတကာနံ ဥပပဇ္ဇန္တာနံ တေသံ တတ္ထ စက္ခာယတနဉ္စ ဥပ္ပဇ္ဇတိ သောတာယတနဉ္စ ဥပ္ပဇ္ဇတိ.
</Paragraph>

<Paragraph number="405" book="y3">
«  ယဿ ဝါ ပန ယတ္ထ သောတာယတနံ ဥပ္ပဇ္ဇတိ တဿ တတ္ထ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="406" book="y3">
သသောတကာနံ အစက္ခုကာနံ ဥပပဇ္ဇန္တာနံ တေသံ တတ္ထ သောတာယတနံ ဥပ္ပဇ္ဇတိ, နော စ တေသံ တတ္ထ စက္ခာယတနံ ဥပ္ပဇ္ဇတိ. သသောတကာနံ သစက္ခုကာနံ ဥပပဇ္ဇန္တာနံ တေသံ တတ္ထ သောတာယတနဉ္စ ဥပ္ပဇ္ဇတိ စက္ခာယတနဉ္စ ဥပ္ပဇ္ဇတိ. (သံခိတ္တံ, ယဿကသဒိသံ.)
</Paragraph>

</Division>
<Division number="27" book="y3" e="ch" v="33" p="86">

<Paragraph number="407" book="y3">
»  ယဿ ယတ္ထ မနာယတနံ ဥပ္ပဇ္ဇတိ တဿ တတ္ထ ဓမ္မာယတနံ ဥပ္ပဇ္ဇတီတိ? အာမန္တာ.
</Paragraph>

<Paragraph number="408" book="y3">
«  ယဿ ဝါ ပန ယတ္ထ ဓမ္မာယတနံ ဥပ္ပဇ္ဇတိ တဿ တတ္ထ မနာယတနံ ဥပ္ပဇ္ဇတီတိ?
</Paragraph>

<Paragraph number="409" book="y3">
အစိတ္တကာနံ ဥပပဇ္ဇန္တာနံ တေသံ တတ္ထ ဓမ္မာယတနံ ဥပ္ပဇ္ဇတိ, နော စ တေသံ တတ္ထ မနာယတနံ ဥပ္ပဇ္ဇတိ. သစိတ္တကာနံ ဥပပဇ္ဇန္တာနံ တေသံ တတ္ထ ဓမ္မာယတနဉ္စ ဥပ္ပဇ္ဇတိ မနာယတနဉ္စ ဥပ္ပဇ္ဇတိ.
</Paragraph>
</Division>