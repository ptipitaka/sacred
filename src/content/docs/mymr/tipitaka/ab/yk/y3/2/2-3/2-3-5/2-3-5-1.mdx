---
title: "2.3.5.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="230">

<Paragraph number="1782">
»  ယဿ စက္ခာယတနံ ဥပ္ပဇ္ဇတိ တဿ သောတာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1783">
«  ယဿ ဝါ ပန သောတာယတနံ နိရုဇ္ဈိဿတိ တဿ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="1784">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ သောတာယတနံ နိရုဇ္ဈိဿတိ, နော စ တေသံ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ သောတာယတနဉ္စ နိရုဇ္ဈိဿတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="1785">
»  ယဿ စက္ခာယတနံ ဥပ္ပဇ္ဇတိ တဿ ဃာနာယတနံ နိရုဇ္ဈိဿတီတိ?
</Paragraph>

<Paragraph number="1786">
ပစ္ဆိမဘဝိကာနံ ရူပါဝစရံ ဥပပဇ္ဇန္တာနံ တေသံ စက္ခာယတနံ ဥပ္ပဇ္ဇတိ, နော စ တေသံ ဃာနာယတနံ နိရုဇ္ဈိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ စက္ခာယတနဉ္စ ဥပ္ပဇ္ဇတိ ဃာနာယတနဉ္စ နိရုဇ္ဈိဿတိ.
</Paragraph>

<Paragraph number="1787">
«  ယဿ ဝါ ပန ဃာနာယတနံ နိရုဇ္ဈိဿတိ တဿ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="1788">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ ဃာနာယတနံ နိရုဇ္ဈိဿတိ, နော စ တေသံ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ ဃာနာယတနဉ္စ နိရုဇ္ဈိဿတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="1789">
»  ယဿ စက္ခာယတနံ ဥပ္ပဇ္ဇတိ တဿ ရူပါယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1790">
«  ယဿ ဝါ ပန ရူပါယတနံ နိရုဇ္ဈိဿတိ တဿ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="1791">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ …ပေ…  သစက္ခုကာနံ ဥပပဇ္ဇန္တာနံ တေသံ ရူပါယတနဉ္စ နိရုဇ္ဈိဿတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="1792">
»  ယဿ စက္ခာယတနံ ဥပ္ပဇ္ဇတိ တဿ မနာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1793">
«  ယဿ ဝါ ပန မနာယတနံ နိရုဇ္ဈိဿတိ တဿ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="1794">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ …ပေ…  သစက္ခုကာနံ ဥပပဇ္ဇန္တာနံ တေသံ မနာယတနဉ္စ နိရုဇ္ဈိဿတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="1795">
»  ယဿ စက္ခာယတနံ ဥပ္ပဇ္ဇတိ တဿ ဓမ္မာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1796">
«  ယဿ ဝါ ပန ဓမ္မာယတနံ နိရုဇ္ဈိဿတိ တဿ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="1797">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ …ပေ…  သစက္ခုကာနံ ဥပပဇ္ဇန္တာနံ တေသံ ဓမ္မာယတနဉ္စ နိရုဇ္ဈိဿတိ စက္ခာယတနဉ္စ ဥပ္ပဇ္ဇတိ.
</Paragraph>

</Division>
<Division number="231">

<Paragraph number="1798">
»  ယဿ ဃာနာယတနံ ဥပ္ပဇ္ဇတိ တဿ ရူပါယတနံ …ပေ…  မနာယတနံ…  ဓမ္မာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1799">
«  ယဿ ဝါ ပန ဓမ္မာယတနံ နိရုဇ္ဈိဿတိ တဿ ဃာနာယတနံ ဥပ္ပဇ္ဇတီတိ?
</Paragraph>

<Paragraph number="1800">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ ဓမ္မာယတနံ နိရုဇ္ဈိဿတိ, နော စ တေသံ ဃာနာယတနံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ ဓမ္မာယတနဉ္စ နိရုဇ္ဈိဿတိ ဃာနာယတနဉ္စ ဥပ္ပဇ္ဇတိ.
</Paragraph>

</Division>
<Division number="232">

<Paragraph number="1801">
»  ယဿ ရူပါယတနံ ဥပ္ပဇ္ဇတိ တဿ မနာယတနံ …ပေ…  ဓမ္မာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1802">
«  ယဿ ဝါ ပန ဓမ္မာယတနံ နိရုဇ္ဈိဿတိ တဿ ရူပါယတနံ ဥပ္ပဇ္ဇတီတိ?
</Paragraph>

<Paragraph number="1803">
သဗ္ဗေသံ စဝန္တာနံ အရူပကာနံ ဥပပဇ္ဇန္တာနံ တေသံ ဓမ္မာယတနံ နိရုဇ္ဈိဿတိ, နော စ တေသံ ရူပါယတနံ ဥပ္ပဇ္ဇတိ. သရူပကာနံ ဥပပဇ္ဇန္တာနံ တေသံ ဓမ္မာယတနဉ္စ နိရုဇ္ဈိဿတိ ရူပါယတနဉ္စ ဥပ္ပဇ္ဇတိ.
</Paragraph>

</Division>
<Division number="233">

<Paragraph number="1804">
»  ယဿ မနာယတနံ ဥပ္ပဇ္ဇတိ တဿ ဓမ္မာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1805">
«  ယဿ ဝါ ပန ဓမ္မာယတနံ …ပေ… ?
</Paragraph>

<Paragraph number="1806">
သဗ္ဗေသံ စဝန္တာနံ အစိတ္တကာနံ ဥပပဇ္ဇန္တာနံ တေသံ ဓမ္မာယတနံ နိရုဇ္ဈိဿတိ, နော စ တေသံ မနာယတနံ ဥပ္ပဇ္ဇတိ. သစိတ္တကာနံ ဥပပဇ္ဇန္တာနံ တေသံ ဓမ္မာယတနဉ္စ နိရုဇ္ဈိဿတိ မနာယတနဉ္စ ဥပ္ပဇ္ဇတိ.
</Paragraph>
</Division>