---
title: "2.1.2.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="48">

<Paragraph number="525">
»  ယဿ ယတ္ထ စက္ခာယတနံ နုပ္ပဇ္ဇိတ္ထ တဿ တတ္ထ သောတာယတနံ နုပ္ပဇ္ဇိတ္ထာတိ? အာမန္တာ.
</Paragraph>

<Paragraph number="526">
«  ယဿ ဝါ ပန ယတ္ထ သောတာယတနံ နုပ္ပဇ္ဇိတ္ထ တဿ တတ္ထ စက္ခာယတနံ နုပ္ပဇ္ဇိတ္ထာတိ? အာမန္တာ.
</Paragraph>

<Paragraph number="527">
»  ယဿ ယတ္ထ စက္ခာယတနံ နုပ္ပဇ္ဇိတ္ထ တဿ တတ္ထ ဃာနာယတနံ နုပ္ပဇ္ဇိတ္ထာတိ? အာမန္တာ.
</Paragraph>

<Paragraph number="528">
«  ယဿ ဝါ ပန ယတ္ထ ဃာနာယတနံ နုပ္ပဇ္ဇိတ္ထ တဿ တတ္ထ စက္ခာယတနံ နုပ္ပဇ္ဇိတ္ထာတိ?
</Paragraph>

<Paragraph number="529">
ရူပါဝစရာနံ တေသံ တတ္ထ ဃာနာယတနံ နုပ္ပဇ္ဇိတ္ထ, နော စ တေသံ တတ္ထ စက္ခာယတနံ နုပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ဃာနာယတနဉ္စ နုပ္ပဇ္ဇိတ္ထ စက္ခာယတနဉ္စ နုပ္ပဇ္ဇိတ္ထ.
</Paragraph>

<Paragraph number="530">
»  ယဿ ယတ္ထ စက္ခာယတနံ နုပ္ပဇ္ဇိတ္ထ တဿ တတ္ထ ရူပါယတနံ နုပ္ပဇ္ဇိတ္ထာတိ?
</Paragraph>

<Paragraph number="531">
အသညသတ္တာနံ တေသံ တတ္ထ စက္ခာယတနံ နုပ္ပဇ္ဇိတ္ထ, နော စ တေသံ တတ္ထ ရူပါယတနံ နုပ္ပဇ္ဇိတ္ထ. သုဒ္ဓါဝါသာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇိတ္ထ ရူပါယတနဉ္စ နုပ္ပဇ္ဇိတ္ထ.
</Paragraph>

<Paragraph number="532">
«  ယဿ ဝါ ပန ယတ္ထ ရူပါယတနံ နုပ္ပဇ္ဇိတ္ထ တဿ တတ္ထ စက္ခာယတနံ နုပ္ပဇ္ဇိတ္ထာတိ? အာမန္တာ.
</Paragraph>

<Paragraph number="533">
»  ယဿ ယတ္ထ စက္ခာယတနံ နုပ္ပဇ္ဇိတ္ထ တဿ တတ္ထ မနာယတနံ နုပ္ပဇ္ဇိတ္ထာတိ?
</Paragraph>

<Paragraph number="534">
အရူပါနံ တေသံ တတ္ထ စက္ခာယတနံ နုပ္ပဇ္ဇိတ္ထ, နော စ တေသံ တတ္ထ မနာယတနံ နုပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ တေသံ တတ္ထ စက္ခာယတနဉ္စ နုပ္ပဇ္ဇိတ္ထ မနာယတနဉ္စ နုပ္ပဇ္ဇိတ္ထ.
</Paragraph>

<Paragraph number="535">
«  ယဿ ဝါ ပန ယတ္ထ မနာယတနံ နုပ္ပဇ္ဇိတ္ထ တဿ တတ္ထ စက္ခာယတနံ နုပ္ပဇ္ဇိတ္ထာတိ? အာမန္တာ.
</Paragraph>

<Paragraph number="536">
»  ယဿ ယတ္ထ စက္ခာယတနံ နုပ္ပဇ္ဇိတ္ထ တဿ တတ္ထ ဓမ္မာယတနံ နုပ္ပဇ္ဇိတ္ထာတိ?
</Paragraph>

<Paragraph number="537">
အသညသတ္တာနံ အရူပါနံ တေသံ တတ္ထ စက္ခာယတနံ နုပ္ပဇ္ဇိတ္ထ, နော စ တေသံ တတ္ထ ဓမ္မာယတနံ နုပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ စက္ခာယတနဉ္စ နုပ္ပဇ္ဇိတ္ထ ဓမ္မာယတနဉ္စ နုပ္ပဇ္ဇိတ္ထ.
</Paragraph>

<Paragraph number="538">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိတ္ထ တဿ တတ္ထ စက္ခာယတနံ နုပ္ပဇ္ဇိတ္ထာတိ? အာမန္တာ. (စက္ခာယတနမူလကံ.)
</Paragraph>

</Division>
<Division number="49">

<Paragraph number="539">
»  ယဿ ယတ္ထ ဃာနာယတနံ နုပ္ပဇ္ဇိတ္ထ တဿ တတ္ထ ရူပါယတနံ နုပ္ပဇ္ဇိတ္ထာတိ?
</Paragraph>

<Paragraph number="540">
ရူပါဝစရာနံ တေသံ တတ္ထ ဃာနာယတနံ နုပ္ပဇ္ဇိတ္ထ, နော စ တေသံ တတ္ထ ရူပါယတနံ နုပ္ပဇ္ဇိတ္ထ. သုဒ္ဓါဝါသာနံ အရူပါနံ တေသံ တတ္ထ ဃာနာယတနဉ္စ နုပ္ပဇ္ဇိတ္ထ ရူပါယတနဉ္စ နုပ္ပဇ္ဇိတ္ထ.
</Paragraph>

<Paragraph number="541">
«  ယဿ ဝါ ပန ယတ္ထ ရူပါယတနံ နုပ္ပဇ္ဇိတ္ထ တဿ တတ္ထ ဃာနာယတနံ နုပ္ပဇ္ဇိတ္ထာတိ? အာမန္တာ.
</Paragraph>

<Paragraph number="542">
»  ယဿ ယတ္ထ ဃာနာယတနံ နုပ္ပဇ္ဇိတ္ထ တဿ တတ္ထ မနာယတနံ နုပ္ပဇ္ဇိတ္ထာတိ?
</Paragraph>

<Paragraph number="543">
ရူပါဝစရာနံ အရူပါဝစရာနံ တေသံ တတ္ထ ဃာနာယတနံ နုပ္ပဇ္ဇိတ္ထ, နော စ တေသံ တတ္ထ မနာယတနံ နုပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ တေသံ တတ္ထ ဃာနာယတနဉ္စ နုပ္ပဇ္ဇိတ္ထ မနာယတနဉ္စ နုပ္ပဇ္ဇိတ္ထ.
</Paragraph>

<Paragraph number="544">
«  ယဿ ဝါ ပန ယတ္ထ မနာယတနံ နုပ္ပဇ္ဇိတ္ထ တဿ တတ္ထ ဃာနာယတနံ နုပ္ပဇ္ဇိတ္ထာတိ? အာမန္တာ.
</Paragraph>

<Paragraph number="545">
»  ယဿ ယတ္ထ ဃာနာယတနံ နုပ္ပဇ္ဇိတ္ထ တဿ တတ္ထ ဓမ္မာယတနံ နုပ္ပဇ္ဇိတ္ထာတိ?
</Paragraph>

<Paragraph number="546">
ရူပါဝစရာနံ အရူပါဝစရာနံ တေသံ တတ္ထ ဃာနာယတနံ နုပ္ပဇ္ဇိတ္ထ, နော စ တေသံ တတ္ထ ဓမ္မာယတနံ နုပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ ဃာနာယတနဉ္စ နုပ္ပဇ္ဇိတ္ထ ဓမ္မာယတနဉ္စ နုပ္ပဇ္ဇိတ္ထ.
</Paragraph>

<Paragraph number="547">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိတ္ထ တဿ တတ္ထ ဃာနာယတနံ နုပ္ပဇ္ဇိတ္ထာတိ? အာမန္တာ. (ဃာနာယတနမူလကံ.)
</Paragraph>

</Division>
<Division number="50">

<Paragraph number="548">
»  ယဿ ယတ္ထ ရူပါယတနံ နုပ္ပဇ္ဇိတ္ထ တဿ တတ္ထ မနာယတနံ နုပ္ပဇ္ဇိတ္ထာတိ?
</Paragraph>

<Paragraph number="549">
အရူပါနံ တေသံ တတ္ထ ရူပါယတနံ နုပ္ပဇ္ဇိတ္ထ, နော စ တေသံ တတ္ထ မနာယတနံ နုပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ ရူပါယတနဉ္စ နုပ္ပဇ္ဇိတ္ထ မနာယတနဉ္စ နုပ္ပဇ္ဇိတ္ထ.
</Paragraph>

<Paragraph number="550">
«  ယဿ ဝါ ပန ယတ္ထ မနာယတနံ နုပ္ပဇ္ဇိတ္ထ တဿ တတ္ထ ရူပါယတနံ နုပ္ပဇ္ဇိတ္ထာတိ?
</Paragraph>

<Paragraph number="551">
အသညသတ္တာနံ တေသံ တတ္ထ မနာယတနံ နုပ္ပဇ္ဇိတ္ထ, နော စ တေသံ တတ္ထ ရူပါယတနံ နုပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ မနာယတနဉ္စ နုပ္ပဇ္ဇိတ္ထ ရူပါယတနဉ္စ နုပ္ပဇ္ဇိတ္ထ.
</Paragraph>

<Paragraph number="552">
»  ယဿ ယတ္ထ ရူပါယတနံ နုပ္ပဇ္ဇိတ္ထ တဿ တတ္ထ ဓမ္မာယတနံ နုပ္ပဇ္ဇိတ္ထာတိ?
</Paragraph>

<Paragraph number="553">
အရူပါနံ တေသံ တတ္ထ ရူပါယတနံ နုပ္ပဇ္ဇိတ္ထ, နော စ တေသံ တတ္ထ ဓမ္မာယတနံ နုပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ ရူပါယတနဉ္စ နုပ္ပဇ္ဇိတ္ထ ဓမ္မာယတနဉ္စ နုပ္ပဇ္ဇိတ္ထ.
</Paragraph>

<Paragraph number="554">
»  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိတ္ထ တဿ တတ္ထ ရူပါယတနံ နုပ္ပဇ္ဇိတ္ထာတိ? အာမန္တာ. (ရူပါယတနမူလကံ.)
</Paragraph>

</Division>
<Division number="51">

<Paragraph number="555">
»  ယဿ ယတ္ထ မနာယတနံ နုပ္ပဇ္ဇိတ္ထ တဿ တတ္ထ ဓမ္မာယတနံ နုပ္ပဇ္ဇိတ္ထာတိ?
</Paragraph>

<Paragraph number="556">
အသညသတ္တာနံ တေသံ တတ္ထ မနာယတနံ နုပ္ပဇ္ဇိတ္ထ, နော စ တေသံ တတ္ထ ဓမ္မာယတနံ နုပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ မနာယတနဉ္စ နုပ္ပဇ္ဇိတ္ထ ဓမ္မာယတနဉ္စ နုပ္ပဇ္ဇိတ္ထ.
</Paragraph>

<Paragraph number="557">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိတ္ထ တဿ တတ္ထ မနာယတနံ နုပ္ပဇ္ဇိတ္ထာတိ? အာမန္တာ. (မနာယတနမူလကံ.)
</Paragraph>
</Division>