---
title: "2.3.5.3 အနုလောမပုဂ္ဂလောကာသ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="235">

<Paragraph number="1808">
»  ယဿ ယတ္ထ စက္ခာယတနံ ဥပ္ပဇ္ဇတိ တဿ တတ္ထ သောတာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1809">
«  ယဿ ဝါ ပန ယတ္ထ သောတာယတနံ နိရုဇ္ဈိဿတိ တဿ တတ္ထ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="1810">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ သောတာယတနံ နိရုဇ္ဈိဿတိ, နော စ တေသံ တတ္ထ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ သောတာယတနဉ္စ နိရုဇ္ဈိဿတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="1811">
»  ယဿ ယတ္ထ စက္ခာယတနံ ဥပ္ပဇ္ဇတိ တဿ တတ္ထ ဃာနာယတနံ နိရုဇ္ဈိဿတီတိ?
</Paragraph>

<Paragraph number="1812">
ရူပါဝစရံ ဥပပဇ္ဇန္တာနံ တေသံ တတ္ထ စက္ခာယတနံ ဥပ္ပဇ္ဇတိ, နော စ တေသံ တတ္ထ ဃာနာယတနံ နိရုဇ္ဈိဿတိ. သစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခာယတနဉ္စ ဥပ္ပဇ္ဇတိ ဃာနာယတနဉ္စ နိရုဇ္ဈိဿတိ.
</Paragraph>

<Paragraph number="1813">
«  ယဿ ဝါ ပန ယတ္ထ ဃာနာယတနံ နိရုဇ္ဈိဿတိ တဿ တတ္ထ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="1814">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနာယတနံ နိရုဇ္ဈိဿတိ, နော စ တေသံ တတ္ထ စက္ခာယတနံ ဥပ္ပဇ္ဇတိ. သစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနာယတနဉ္စ နိရုဇ္ဈိဿတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="1815">
»  ယဿ ယတ္ထ စက္ခာယတနံ ဥပ္ပဇ္ဇတိ တဿ တတ္ထ ရူပါယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1816">
«  ယဿ ဝါ ပန ယတ္ထ ရူပါယတနံ နိရုဇ္ဈိဿတိ တဿ တတ္ထ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="1817">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အသညသတ္တာနံ တေသံ တတ္ထ ရူပါယတနံ နိရုဇ္ဈိဿတိ, နော စ တေသံ တတ္ထ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ ရူပါယတနဉ္စ နိရုဇ္ဈိဿတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="1818">
»  ယဿ ယတ္ထ စက္ခာယတနံ ဥပ္ပဇ္ဇတိ တဿ တတ္ထ မနာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1819">
«  ယဿ ဝါ ပန ယတ္ထ မနာယတနံ နိရုဇ္ဈိဿတိ တဿ တတ္ထ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="1820">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အရူပါနံ တေသံ တတ္ထ မနာယတနံ နိရုဇ္ဈိဿတိ, နော စ တေသံ တတ္ထ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ မနာယတနဉ္စ နိရုဇ္ဈိဿတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="1821">
»  ယဿ ယတ္ထ စက္ခာယတနံ ဥပ္ပဇ္ဇတိ တဿ တတ္ထ ဓမ္မာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1822">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိဿတိ တဿ တတ္ထ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="1823">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ တတ္ထ ဓမ္မာယတနံ နိရုဇ္ဈိဿတိ, နော စ တေသံ တတ္ထ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ ဓမ္မာယတနဉ္စ နိရုဇ္ဈိဿတိ စက္ခာယတနဉ္စ ဥပ္ပဇ္ဇတိ. (စက္ခာယတနမူလကံ.)
</Paragraph>

</Division>
<Division number="236">

<Paragraph number="1824">
»  ယဿ ယတ္ထ ဃာနာယတနံ ဥပ္ပဇ္ဇတိ တဿ တတ္ထ ရူပါယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1825">
«  ယဿ ဝါ ပန ယတ္ထ ရူပါယတနံ နိရုဇ္ဈိဿတိ တဿ တတ္ထ ဃာနာယတနံ ဥပ္ပဇ္ဇတီတိ?
</Paragraph>

<Paragraph number="1826">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ရူပါယတနံ နိရုဇ္ဈိဿတိ, နော စ တေသံ တတ္ထ ဃာနာယတနံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ တတ္ထ ရူပါယတနဉ္စ နိရုဇ္ဈိဿတိ ဃာနာယတနဉ္စ ဥပ္ပဇ္ဇတိ.
</Paragraph>

<Paragraph number="1827">
»  ယဿ ယတ္ထ ဃာနာယတနံ ဥပ္ပဇ္ဇတိ တဿ တတ္ထ မနာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1828">
«  ယဿ ဝါ ပန ယတ္ထ မနာယတနံ …ပေ… ?
</Paragraph>

<Paragraph number="1829">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ မနာယတနံ …ပေ…  သဃာနကာနံ ဥပပဇ္ဇန္တာနံ တေသံ တတ္ထ မနာယတနဉ္စ နိရုဇ္ဈိဿတိ ဃာနာယတနဉ္စ ဥပ္ပဇ္ဇတိ.
</Paragraph>

<Paragraph number="1830">
»  ယဿ ယတ္ထ ဃာနာယတနံ ဥပ္ပဇ္ဇတိ တဿ တတ္ထ ဓမ္မာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1831">
«  ယဿ ဝါ ပန ယတ္ထ ဓမ္မာယတနံ …ပေ… ?
</Paragraph>

<Paragraph number="1832">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ တတ္ထ ဓမ္မာယတနံ …ပေ…  သဃာနကာနံ ဥပပဇ္ဇန္တာနံ တေသံ တတ္ထ ဓမ္မာယတနဉ္စ နိရုဇ္ဈိဿတိ ဃာနာယတနဉ္စ ဥပ္ပဇ္ဇတိ. (ဃာနာယတနမူလကံ.)
</Paragraph>

</Division>
<Division number="237">

<Paragraph number="1833">
»  ယဿ ယတ္ထ ရူပါယတနံ ဥပ္ပဇ္ဇတိ တဿ တတ္ထ မနာယတနံ နိရုဇ္ဈိဿတီတိ?
</Paragraph>

<Paragraph number="1834">
အသညသတ္တံ ဥပပဇ္ဇန္တာနံ တေသံ တတ္ထ ရူပါယတနံ ဥပ္ပဇ္ဇတိ, နော စ တေသံ တတ္ထ …ပေ…  ပဉ္စဝေါကာရံ ဥပပဇ္ဇန္တာနံ တေသံ တတ္ထ …ပေ… .
</Paragraph>

<Paragraph number="1835">
«  ယဿ ဝါ ပန ယတ္ထ မနာယတနံ …ပေ… ?
</Paragraph>

<Paragraph number="1836">
ပဉ္စဝေါကာရာ စဝန္တာနံ အရူပါနံ တေသံ တတ္ထ …ပေ…  ပဉ္စဝေါကာရံ ဥပပဇ္ဇန္တာနံ တေသံ တတ္ထ မနာယတနဉ္စ နိရုဇ္ဈိဿတိ ရူပါယတနဉ္စ ဥပ္ပဇ္ဇတိ.
</Paragraph>

<Paragraph number="1837">
»  ယဿ ယတ္ထ ရူပါယတနံ ဥပ္ပဇ္ဇတိ တဿ တတ္ထ ဓမ္မာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1838">
«  ယဿ ဝါ ပန ယတ္ထ ဓမ္မာယတနံ …ပေ… ?
</Paragraph>

<Paragraph number="1839">
သဗ္ဗေသံ စဝန္တာနံ အရူပကာနံ ဥပပဇ္ဇန္တာနံ တေသံ တတ္ထ ဓမ္မာယတနံ နိရုဇ္ဈိဿတိ, နော စ တေသံ တတ္ထ ရူပါယတနံ ဥပ္ပဇ္ဇတိ. သရူပကာနံ ဥပပဇ္ဇန္တာနံ တေသံ တတ္ထ ဓမ္မာယတနဉ္စ နိရုဇ္ဈိဿတိ ရူပါယတနဉ္စ ဥပ္ပဇ္ဇတိ.
</Paragraph>

</Division>
<Division number="238">

<Paragraph number="1840">
»  ယဿ ယတ္ထ မနာယတနံ ဥပ္ပဇ္ဇတိ တဿ တတ္ထ ဓမ္မာယတနံ နိရုဇ္ဈိဿတီတိ? အာမန္တာ.
</Paragraph>

<Paragraph number="1841">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိဿတိ တဿ တတ္ထ မနာယတနံ ဥပ္ပဇ္ဇတီတိ?
</Paragraph>

<Paragraph number="1842">
သဗ္ဗေသံ စဝန္တာနံ အစိတ္တကာနံ ဥပပဇ္ဇန္တာနံ တေသံ တတ္ထ ဓမ္မာယတနံ နိရုဇ္ဈိဿတိ, နော စ တေသံ တတ္ထ မနာယတနံ ဥပ္ပဇ္ဇတိ. သစိတ္တကာနံ ဥပပဇ္ဇန္တာနံ တေသံ တတ္ထ ဓမ္မာယတနဉ္စ နိရုဇ္ဈိဿတိ မနာယတနဉ္စ ဥပ္ပဇ္ဇတိ.
</Paragraph>
</Division>