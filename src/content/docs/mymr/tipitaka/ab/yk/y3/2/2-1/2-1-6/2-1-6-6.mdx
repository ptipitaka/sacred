---
title: "2.1.6.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="116">

<Paragraph number="1011">
»  ယဿ ယတ္ထ စက္ခာယတနံ နုပ္ပဇ္ဇိတ္ထ တဿ တတ္ထ သောတာယတနံ နုပ္ပဇ္ဇိဿတီတိ? အာမန္တာ.
</Paragraph>

<Paragraph number="1012">
«  ယဿ ဝါ ပန ယတ္ထ သောတာယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇိတ္ထာတိ?
</Paragraph>

<Paragraph number="1013">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ သောတာယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ သောတာယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇိတ္ထ.
</Paragraph>

<Paragraph number="1014">
»  ယဿ ယတ္ထ စက္ခာယတနံ နုပ္ပဇ္ဇိတ္ထ တဿ တတ္ထ ဃာနာယတနံ နုပ္ပဇ္ဇိဿတီတိ? အာမန္တာ.
</Paragraph>

<Paragraph number="1015">
«  ယဿ ဝါ ပန ယတ္ထ ဃာနာယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇိတ္ထာတိ?
</Paragraph>

<Paragraph number="1016">
ကာမာဝစရေ ပစ္ဆိမဘဝိကာနံ ရူပါဝစရာနံ တေသံ တတ္ထ ဃာနာယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ဃာနာယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇိတ္ထ.
</Paragraph>

<Paragraph number="1017">
»  ယဿ ယတ္ထ စက္ခာယတနံ နုပ္ပဇ္ဇိတ္ထ တဿ တတ္ထ ရူပါယတနံ နုပ္ပဇ္ဇိဿတီတိ?
</Paragraph>

<Paragraph number="1018">
အသညသတ္တာနံ တေသံ တတ္ထ စက္ခာယတနံ နုပ္ပဇ္ဇိတ္ထ, နော စ တေသံ တတ္ထ ရူပါယတနံ နုပ္ပဇ္ဇိဿတိ. သုဒ္ဓါဝါသာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇိတ္ထ ရူပါယတနဉ္စ နုပ္ပဇ္ဇိဿတိ.
</Paragraph>

<Paragraph number="1019">
«  ယဿ ဝါ ပန ယတ္ထ ရူပါယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇိတ္ထာတိ?
</Paragraph>

<Paragraph number="1020">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ ရူပါယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇိတ္ထ. သုဒ္ဓါဝါသာနံ အရူပါနံ တေသံ တတ္ထ ရူပါယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇိတ္ထ.
</Paragraph>

<Paragraph number="1021">
»  ယဿ ယတ္ထ စက္ခာယတနံ နုပ္ပဇ္ဇိတ္ထ တဿ တတ္ထ မနာယတနံ နုပ္ပဇ္ဇိဿတီတိ?
</Paragraph>

<Paragraph number="1022">
အရူပါနံ တေသံ တတ္ထ စက္ခာယတနံ နုပ္ပဇ္ဇိတ္ထ, နော စ တေသံ တတ္ထ မနာယတနံ နုပ္ပဇ္ဇိဿတိ. သုဒ္ဓါဝါသာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ စက္ခာယတနဉ္စ နုပ္ပဇ္ဇိတ္ထ မနာယတနဉ္စ နုပ္ပဇ္ဇိဿတိ.
</Paragraph>

<Paragraph number="1023">
«  ယဿ ဝါ ပန ယတ္ထ မနာယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇိတ္ထာတိ?
</Paragraph>

<Paragraph number="1024">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ မနာယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇိတ္ထ. သုဒ္ဓါဝါသာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ မနာယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇိတ္ထ.
</Paragraph>

<Paragraph number="1025">
»  ယဿ ယတ္ထ စက္ခာယတနံ နုပ္ပဇ္ဇိတ္ထ တဿ တတ္ထ ဓမ္မာယတနံ နုပ္ပဇ္ဇိဿတီတိ?
</Paragraph>

<Paragraph number="1026">
အသညသတ္တာနံ အရူပါနံ တေသံ တတ္ထ စက္ခာယတနံ နုပ္ပဇ္ဇိတ္ထ, နော စ တေသံ တတ္ထ ဓမ္မာယတနံ နုပ္ပဇ္ဇိဿတိ. သုဒ္ဓါဝါသာနံ အရူပေ ပစ္ဆိမဘဝိကာနံ တေသံ တတ္ထ စက္ခာယတနဉ္စ နုပ္ပဇ္ဇိတ္ထ ဓမ္မာယတနဉ္စ နုပ္ပဇ္ဇိဿတိ.
</Paragraph>

<Paragraph number="1027">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇိတ္ထာတိ?
</Paragraph>

<Paragraph number="1028">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ ဓမ္မာယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇိတ္ထ. သုဒ္ဓါဝါသာနံ အရူပေ ပစ္ဆိမဘဝိကာနံ တေသံ တတ္ထ ဓမ္မာယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇိတ္ထ. (စက္ခာယတနမူလကံ.)
</Paragraph>

</Division>
<Division number="117">

<Paragraph number="1029">
»  ယဿ ယတ္ထ ဃာနာယတနံ နုပ္ပဇ္ဇိတ္ထ တဿ တတ္ထ ရူပါယတနံ နုပ္ပဇ္ဇိဿတီတိ?
</Paragraph>

<Paragraph number="1030">
ရူပါဝစရာနံ တေသံ တတ္ထ ဃာနာယတနံ နုပ္ပဇ္ဇိတ္ထ, နော စ တေသံ တတ္ထ ရူပါယတနံ နုပ္ပဇ္ဇိဿတိ. ရူပါဝစရေ ပစ္ဆိမဘဝိကာနံ အရူပါနံ တေသံ တတ္ထ ဃာနာယတနဉ္စ နုပ္ပဇ္ဇိတ္ထ ရူပါယတနဉ္စ နုပ္ပဇ္ဇိဿတိ.
</Paragraph>

<Paragraph number="1031">
«  ယဿ ဝါ ပန ယတ္ထ ရူပါယတနံ နုပ္ပဇ္ဇိဿတိ တဿ တတ္ထ ဃာနာယတနံ နုပ္ပဇ္ဇိတ္ထာတိ?
</Paragraph>

<Paragraph number="1032">
ကာမာဝစရေ ပစ္ဆိမဘဝိကာနံ တေသံ တတ္ထ ရူပါယတနံ နုပ္ပဇ္ဇိဿတိ, နော စ တေသံ တတ္ထ ဃာနာယတနံ နုပ္ပဇ္ဇိတ္ထ. ရူပါဝစရေ ပစ္ဆိမဘဝိကာနံ အရူပါနံ တေသံ တတ္ထ ရူပါယတနဉ္စ နုပ္ပဇ္ဇိဿတိ ဃာနာယတနဉ္စ နုပ္ပဇ္ဇိတ္ထ.
</Paragraph>

<Paragraph number="1033">
»  ယဿ ယတ္ထ ဃာနာယတနံ နုပ္ပဇ္ဇိတ္ထ တဿ တတ္ထ မနာယတနံ နုပ္ပဇ္ဇိဿတီတိ?
</Paragraph>

<Paragraph number="1034">
ရူပါဝစရာနံ အရူပါဝစရာနံ တေသံ တတ္ထ ဃာနာယတနံ နုပ္ပဇ္ဇိတ္ထ, နော စ တေသံ တတ္ထ မနာယတနံ နုပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဃာနာယတနဉ္စ နုပ္ပဇ္ဇိတ္ထ မနာယတနဉ္စ နုပ္ပဇ္ဇိဿတိ.
</Paragraph>

<Paragraph number="1035">
«  ယဿ ဝါ ပန ယတ္ထ မနာယတနံ နုပ္ပဇ္ဇိဿတိ တဿ တတ္ထ ဃာနာယတနံ နုပ္ပဇ္ဇိတ္ထာတိ?
</Paragraph>

<Paragraph number="1036">
ကာမာဝစရေ ပစ္ဆိမဘဝိကာနံ တေသံ တတ္ထ မနာယတနံ နုပ္ပဇ္ဇိဿတိ, နော စ တေသံ တတ္ထ ဃာနာယတနံ နုပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ မနာယတနဉ္စ နုပ္ပဇ္ဇိဿတိ ဃာနာယတနဉ္စ နုပ္ပဇ္ဇိတ္ထ.
</Paragraph>

<Paragraph number="1037">
»  ယဿ ယတ္ထ ဃာနာယတနံ နုပ္ပဇ္ဇိတ္ထ တဿ တတ္ထ ဓမ္မာယတနံ နုပ္ပဇ္ဇိဿတီတိ?
</Paragraph>

<Paragraph number="1038">
ရူပါဝစရာနံ အရူပါဝစရာနံ တေသံ တတ္ထ ဃာနာယတနံ နုပ္ပဇ္ဇိတ္ထ, နော စ တေသံ တတ္ထ ဓမ္မာယတနံ နုပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဃာနာယတနဉ္စ နုပ္ပဇ္ဇိတ္ထ ဓမ္မာယတနဉ္စ နုပ္ပဇ္ဇိဿတိ.
</Paragraph>

<Paragraph number="1039">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိဿတိ တဿ တတ္ထ ဃာနာယတနံ နုပ္ပဇ္ဇိတ္ထာတိ?
</Paragraph>

<Paragraph number="1040">
ကာမာဝစရေ ပစ္ဆိမဘဝိကာနံ တေသံ တတ္ထ ဓမ္မာယတနံ နုပ္ပဇ္ဇိဿတိ, နော စ တေသံ တတ္ထ ဃာနာယတနံ နုပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဓမ္မာယတနဉ္စ နုပ္ပဇ္ဇိဿတိ ဃာနာယတနဉ္စ နုပ္ပဇ္ဇိတ္ထ. (ဃာနာယတနမူလကံ.)
</Paragraph>

</Division>
<Division number="118">

<Paragraph number="1041">
»  ယဿ ယတ္ထ ရူပါယတနံ နုပ္ပဇ္ဇိတ္ထ တဿ တတ္ထ မနာယတနံ နုပ္ပဇ္ဇိဿတီတိ?
</Paragraph>

<Paragraph number="1042">
အရူပါနံ တေသံ တတ္ထ ရူပါယတနံ နုပ္ပဇ္ဇိတ္ထ, နော စ တေသံ တတ္ထ မနာယတနံ နုပ္ပဇ္ဇိဿတိ. သုဒ္ဓါဝါသာနံ အရူပေ ပစ္ဆိမဘဝိကာနံ တေသံ တတ္ထ ရူပါယတနဉ္စ နုပ္ပဇ္ဇိတ္ထ မနာယတနဉ္စ နုပ္ပဇ္ဇိဿတိ.
</Paragraph>

<Paragraph number="1043">
«  ယဿ ဝါ ပန ယတ္ထ မနာယတနံ နုပ္ပဇ္ဇိဿတိ တဿ တတ္ထ ရူပါယတနံ နုပ္ပဇ္ဇိတ္ထာတိ?
</Paragraph>

<Paragraph number="1044">
ပဉ္စဝေါကာရေ ပစ္ဆိမဘဝိကာနံ အသညသတ္တာနံ တေသံ တတ္ထ မနာယတနံ နုပ္ပဇ္ဇိဿတိ, နော စ တေသံ တတ္ထ ရူပါယတနံ နုပ္ပဇ္ဇိတ္ထ. သုဒ္ဓါဝါသာနံ အရူပေ ပစ္ဆိမဘဝိကာနံ တေသံ တတ္ထ မနာယတနဉ္စ နုပ္ပဇ္ဇိဿတိ ရူပါယတနဉ္စ နုပ္ပဇ္ဇိတ္ထ.
</Paragraph>

<Paragraph number="1045">
»  ယဿ ယတ္ထ ရူပါယတနံ နုပ္ပဇ္ဇိတ္ထ တဿ တတ္ထ ဓမ္မာယတနံ နုပ္ပဇ္ဇိဿတီတိ?
</Paragraph>

<Paragraph number="1046">
အရူပါနံ တေသံ တတ္ထ ရူပါယတနံ နုပ္ပဇ္ဇိတ္ထ, နော စ တေသံ တတ္ထ ဓမ္မာယတနံ နုပ္ပဇ္ဇိဿတိ. သုဒ္ဓါဝါသာနံ အရူပေ ပစ္ဆိမဘဝိကာနံ တေသံ တတ္ထ ရူပါယတနဉ္စ နုပ္ပဇ္ဇိတ္ထ ဓမ္မာယတနဉ္စ နုပ္ပဇ္ဇိဿတိ.
</Paragraph>

<Paragraph number="1047">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိဿတိ တဿ တတ္ထ ရူပါယတနံ နုပ္ပဇ္ဇိတ္ထာတိ?
</Paragraph>

<Paragraph number="1048">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ ဓမ္မာယတနံ နုပ္ပဇ္ဇိဿတိ, နော စ တေသံ တတ္ထ ရူပါယတနံ နုပ္ပဇ္ဇိတ္ထ. သုဒ္ဓါဝါသာနံ အရူပေ ပစ္ဆိမဘဝိကာနံ တေသံ တတ္ထ ဓမ္မာယတနဉ္စ နုပ္ပဇ္ဇိဿတိ ရူပါယတနဉ္စ နုပ္ပဇ္ဇိတ္ထ. (ရူပါယတနမူလကံ.)
</Paragraph>

</Division>
<Division number="119">

<Paragraph number="1049">
»  ယဿ ယတ္ထ မနာယတနံ နုပ္ပဇ္ဇိတ္ထ တဿ တတ္ထ ဓမ္မာယတနံ နုပ္ပဇ္ဇိဿတီတိ?
</Paragraph>

<Paragraph number="1050">
အသညသတ္တာနံ တေသံ တတ္ထ မနာယတနံ နုပ္ပဇ္ဇိတ္ထ, နော စ တေသံ တတ္ထ ဓမ္မာယတနံ နုပ္ပဇ္ဇိဿတိ. သုဒ္ဓါဝါသာနံ တေသံ တတ္ထ မနာယတနဉ္စ နုပ္ပဇ္ဇိတ္ထ ဓမ္မာယတနဉ္စ နုပ္ပဇ္ဇိဿတိ.
</Paragraph>

<Paragraph number="1051">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိဿတိ တဿ တတ္ထ မနာယတနံ နုပ္ပဇ္ဇိတ္ထာတိ?
</Paragraph>

<Paragraph number="1052">
ပစ္ဆိမဘဝိကာနံ တေသံ တတ္ထ ဓမ္မာယတနံ နုပ္ပဇ္ဇိဿတိ, နော စ တေသံ တတ္ထ မနာယတနံ နုပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ ဓမ္မာယတနဉ္စ နုပ္ပဇ္ဇိဿတိ မနာယတနဉ္စ နုပ္ပဇ္ဇိတ္ထ.

</Paragraph>
</Division>

<Paragraph number="1053" type="center">
ဥပ္ပါဒဝါရော.
</Paragraph>