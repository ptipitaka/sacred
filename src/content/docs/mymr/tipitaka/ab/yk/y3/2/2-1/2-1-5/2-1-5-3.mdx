---
title: 2.1.5.3 အနုလောမပုဂ္ဂလောကာသ
tableOfContents: false
sidebar:
  order: 3
type: tipitaka
basket: ab
book: y3
review:
  current: review
  updated: '2025-10-23T09:21:33.697068'
  updated_by: ''
  notes: ''
  history:
  - state: review
    date: '2025-10-23T09:21:33.697068'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="91" book="y3" e="ch" v="33" p="113">

<Paragraph number="816" book="y3">
»  ယဿ ယတ္ထ စက္ခာယတနံ ဥပ္ပဇ္ဇတိ တဿ တတ္ထ သောတာယတနံ ဥပ္ပဇ္ဇိဿတီတိ?
</Paragraph>

<Paragraph number="817" book="y3">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ စက္ခာယတနံ ဥပ္ပဇ္ဇတိ, နော စ တေသံ တတ္ထ သောတာယတနံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ တတ္ထ စက္ခာယတနဉ္စ ဥပ္ပဇ္ဇတိ သောတာယတနဉ္စ ဥပ္ပဇ္ဇိဿတိ.
</Paragraph>

<Paragraph number="818" book="y3">
«  ယဿ ဝါ ပန ယတ္ထ သောတာယတနံ ဥပ္ပဇ္ဇိဿတိ တဿ တတ္ထ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="819" book="y3">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ သောတာယတနံ ဥပ္ပဇ္ဇိဿတိ, နော စ တေသံ တတ္ထ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ သောတာယတနဉ္စ ဥပ္ပဇ္ဇိဿတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="820" book="y3">
»  ယဿ ယတ္ထ စက္ခာယတနံ ဥပ္ပဇ္ဇတိ တဿ တတ္ထ ဃာနာယတနံ ဥပ္ပဇ္ဇိဿတီတိ?
</Paragraph>

<Paragraph number="821" book="y3">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ရူပါဝစရံ ဥပပဇ္ဇန္တာနံ တေသံ တတ္ထ စက္ခာယတနံ ဥပ္ပဇ္ဇတိ, နော စ တေသံ တတ္ထ ဃာနာယတနံ ဥပ္ပဇ္ဇိဿတိ. ဣတရေသံ သစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခာယတနဉ္စ ဥပ္ပဇ္ဇတိ ဃာနာယတနဉ္စ ဥပ္ပဇ္ဇိဿတိ.
</Paragraph>

<Paragraph number="822" book="y3">
«  ယဿ ဝါ ပန ယတ္ထ ဃာနာယတနံ ဥပ္ပဇ္ဇိဿတိ တဿ တတ္ထ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="823" book="y3">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနာယတနံ ဥပ္ပဇ္ဇိဿတိ, နော စ တေသံ တတ္ထ စက္ခာယတနံ ဥပ္ပဇ္ဇတိ. သစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနာယတနဉ္စ ဥပ္ပဇ္ဇိဿတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="824" book="y3">
»  ယဿ ယတ္ထ စက္ခာယတနံ ဥပ္ပဇ္ဇတိ တဿ တတ္ထ ရူပါယတနံ ဥပ္ပဇ္ဇိဿတီတိ?
</Paragraph>

<Paragraph number="825" book="y3">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ စက္ခာယတနံ ဥပ္ပဇ္ဇတိ, နော စ တေသံ တတ္ထ ရူပါယတနံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ တတ္ထ စက္ခာယတနဉ္စ ဥပ္ပဇ္ဇတိ ရူပါယတနဉ္စ ဥပ္ပဇ္ဇိဿတိ.
</Paragraph>

<Paragraph number="826" book="y3">
«  ယဿ ဝါ ပန ယတ္ထ ရူပါယတနံ ဥပ္ပဇ္ဇိဿတိ တဿ တတ္ထ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="827" book="y3">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အသညသတ္တာနံ တေသံ တတ္ထ ရူပါယတနံ ဥပ္ပဇ္ဇိဿတိ, နော စ တေသံ တတ္ထ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ ရူပါယတနဉ္စ ဥပ္ပဇ္ဇိဿတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="828" book="y3">
»  ယဿ ယတ္ထ စက္ခာယတနံ ဥပ္ပဇ္ဇတိ တဿ တတ္ထ မနာယတနံ ဥပ္ပဇ္ဇိဿတီတိ?
</Paragraph>

<Paragraph number="829" book="y3">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ စက္ခာယတနံ ဥပ္ပဇ္ဇတိ, နော စ တေသံ တတ္ထ မနာယတနံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ တတ္ထ စက္ခာယတနဉ္စ ဥပ္ပဇ္ဇတိ မနာယတနဉ္စ ဥပ္ပဇ္ဇိဿတိ.
</Paragraph>

<Paragraph number="830" book="y3">
«  ယဿ ဝါ ပန ယတ္ထ မနာယတနံ ဥပ္ပဇ္ဇိဿတိ တဿ တတ္ထ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="831" book="y3">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အရူပါနံ တေသံ တတ္ထ မနာယတနံ ဥပ္ပဇ္ဇိဿတိ, နော စ တေသံ တတ္ထ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ မနာယတနဉ္စ ဥပ္ပဇ္ဇိဿတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="832" book="y3">
»  ယဿ ယတ္ထ စက္ခာယတနံ ဥပ္ပဇ္ဇတိ တဿ တတ္ထ ဓမ္မာယတနံ ဥပ္ပဇ္ဇိဿတီတိ?
</Paragraph>

<Paragraph number="833" book="y3">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ စက္ခာယတနံ ဥပ္ပဇ္ဇတိ, နော စ တေသံ တတ္ထ ဓမ္မာယတနံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ တတ္ထ စက္ခာယတနဉ္စ ဥပ္ပဇ္ဇတိ ဓမ္မာယတနဉ္စ ဥပ္ပဇ္ဇိဿတိ.
</Paragraph>

<Paragraph number="834" book="y3">
«  ယဿ ဝါ ပန ယတ္ထ ဓမ္မာယတနံ ဥပ္ပဇ္ဇိဿတိ တဿ တတ္ထ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="835" book="y3">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ တတ္ထ ဓမ္မာယတနံ ဥပ္ပဇ္ဇိဿတိ, နော စ တေသံ တတ္ထ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ ဓမ္မာယတနဉ္စ ဥပ္ပဇ္ဇိဿတိ စက္ခာယတနဉ္စ ဥပ္ပဇ္ဇတိ. (စက္ခာယတနမူလကံ.)
</Paragraph>

</Division>
<Division number="92" book="y3" e="ch" v="33" p="115">

<Paragraph number="836" book="y3">
»  ယဿ ယတ္ထ ဃာနာယတနံ ဥပ္ပဇ္ဇတိ တဿ တတ္ထ ရူပါယတနံ ဥပ္ပဇ္ဇိဿတီတိ?
</Paragraph>

<Paragraph number="837" book="y3">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနာယတနံ ဥပ္ပဇ္ဇတိ, နော စ တေသံ တတ္ထ ရူပါယတနံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ တတ္ထ ဃာနာယတနဉ္စ ဥပ္ပဇ္ဇတိ ရူပါယတနဉ္စ ဥပ္ပဇ္ဇိဿတိ.
</Paragraph>

<Paragraph number="838" book="y3">
«  ယဿ ဝါ ပန ယတ္ထ ရူပါယတနံ ဥပ္ပဇ္ဇိဿတိ တဿ တတ္ထ ဃာနာယတနံ ဥပ္ပဇ္ဇတီတိ?
</Paragraph>

<Paragraph number="839" book="y3">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ရူပါယတနံ ဥပ္ပဇ္ဇိဿတိ, နော စ တေသံ တတ္ထ ဃာနာယတနံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ တတ္ထ ရူပါယတနဉ္စ ဥပ္ပဇ္ဇိဿတိ ဃာနာယတနဉ္စ ဥပ္ပဇ္ဇတိ.
</Paragraph>

<Paragraph number="840" book="y3">
»  ယဿ ယတ္ထ ဃာနာယတနံ ဥပ္ပဇ္ဇတိ တဿ တတ္ထ မနာယတနံ ဥပ္ပဇ္ဇိဿတီတိ?
</Paragraph>

<Paragraph number="841" book="y3">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနာယတနံ ဥပ္ပဇ္ဇတိ, နော စ တေသံ တတ္ထ မနာယတနံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ တတ္ထ ဃာနာယတနဉ္စ ဥပ္ပဇ္ဇတိ မနာယတနဉ္စ ဥပ္ပဇ္ဇိဿတိ.
</Paragraph>

<Paragraph number="842" book="y3">
«  ယဿ ဝါ ပန ယတ္ထ မနာယတနံ ဥပ္ပဇ္ဇိဿတိ တဿ တတ္ထ ဃာနာယတနံ ဥပ္ပဇ္ဇတီတိ?
</Paragraph>

<Paragraph number="843" book="y3">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ မနာယတနံ ဥပ္ပဇ္ဇိဿတိ, နော စ တေသံ တတ္ထ ဃာနာယတနံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ တတ္ထ မနာယတနဉ္စ ဥပ္ပဇ္ဇိဿတိ ဃာနာယတနဉ္စ ဥပ္ပဇ္ဇတိ.
</Paragraph>

<Paragraph number="844" book="y3">
»  ယဿ ယတ္ထ ဃာနာယတနံ ဥပ္ပဇ္ဇတိ တဿ တတ္ထ ဓမ္မာယတနံ ဥပ္ပဇ္ဇိဿတီတိ?
</Paragraph>

<Paragraph number="845" book="y3">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနာယတနံ ဥပ္ပဇ္ဇတိ, နော စ တေသံ တတ္ထ ဓမ္မာယတနံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ တတ္ထ ဃာနာယတနဉ္စ ဥပ္ပဇ္ဇတိ ဓမ္မာယတနဉ္စ ဥပ္ပဇ္ဇိဿတိ.
</Paragraph>

<Paragraph number="846" book="y3">
«  ယဿ ဝါ ပန ယတ္ထ ဓမ္မာယတနံ ဥပ္ပဇ္ဇိဿတိ တဿ တတ္ထ ဃာနာယတနံ ဥပ္ပဇ္ဇတီတိ?
</Paragraph>

<Paragraph number="847" book="y3">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ တတ္ထ ဓမ္မာယတနံ ဥပ္ပဇ္ဇိဿတိ, နော စ တေသံ တတ္ထ ဃာနာယတနံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ တတ္ထ ဓမ္မာယတနဉ္စ ဥပ္ပဇ္ဇိဿတိ ဃာနာယတနဉ္စ ဥပ္ပဇ္ဇတိ. (ဃာနာယတနမူလကံ.)
</Paragraph>

</Division>
<Division number="93" book="y3" e="ch" v="33" p="116">

<Paragraph number="848" book="y3">
»  ယဿ ယတ္ထ ရူပါယတနံ ဥပ္ပဇ္ဇတိ တဿ တတ္ထ မနာယတနံ ဥပ္ပဇ္ဇိဿတီတိ?
</Paragraph>

<Paragraph number="849" book="y3">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ အသညသတ္တံ ဥပပဇ္ဇန္တာနံ တေသံ တတ္ထ ရူပါယတနံ ဥပ္ပဇ္ဇတိ, နော စ တေသံ တတ္ထ မနာယတနံ ဥပ္ပဇ္ဇိဿတိ. ဣတရေသံ ပဉ္စဝေါကာရံ ဥပပဇ္ဇန္တာနံ တေသံ တတ္ထ ရူပါယတနဉ္စ ဥပ္ပဇ္ဇတိ မနာယတနဉ္စ ဥပ္ပဇ္ဇိဿတိ.
</Paragraph>

<Paragraph number="850" book="y3">
«  ယဿ ဝါ ပန ယတ္ထ မနာယတနံ ဥပ္ပဇ္ဇိဿတိ တဿ တတ္ထ ရူပါယတနံ ဥပ္ပဇ္ဇတီတိ?
</Paragraph>

<Paragraph number="851" book="y3">
ပဉ္စဝေါကာရာ စဝန္တာနံ အရူပါနံ တေသံ တတ္ထ မနာယတနံ ဥပ္ပဇ္ဇိဿတိ, နော စ တေသံ တတ္ထ ရူပါယတနံ ဥပ္ပဇ္ဇတိ. ပဉ္စဝေါကာရံ ဥပပဇ္ဇန္တာနံ တေသံ တတ္ထ မနာယတနဉ္စ ဥပ္ပဇ္ဇိဿတိ ရူပါယတနဉ္စ ဥပ္ပဇ္ဇတိ.
</Paragraph>

<Paragraph number="852" book="y3">
»  ယဿ ယတ္ထ ရူပါယတနံ ဥပ္ပဇ္ဇတိ တဿ တတ္ထ ဓမ္မာယတနံ ဥပ္ပဇ္ဇိဿတီတိ?
</Paragraph>

<Paragraph number="853" book="y3">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ ရူပါယတနံ ဥပ္ပဇ္ဇတိ, နော စ တေသံ တတ္ထ ဓမ္မာယတနံ ဥပ္ပဇ္ဇိဿတိ. ဣတရေသံ သရူပကာနံ ဥပပဇ္ဇန္တာနံ တေသံ တတ္ထ ရူပါယတနဉ္စ ဥပ္ပဇ္ဇတိ ဓမ္မာယတနဉ္စ ဥပ္ပဇ္ဇိဿတိ.
</Paragraph>

<Paragraph number="854" book="y3">
«  ယဿ ဝါ ပန ယတ္ထ ဓမ္မာယတနံ ဥပ္ပဇ္ဇိဿတိ တဿ တတ္ထ ရူပါယတနံ ဥပ္ပဇ္ဇတီတိ?
</Paragraph>

<Paragraph number="855" book="y3">
သဗ္ဗေသံ စဝန္တာနံ အရူပကာနံ ဥပပဇ္ဇန္တာနံ တေသံ တတ္ထ ဓမ္မာယတနံ ဥပ္ပဇ္ဇိဿတိ, နော စ တေသံ တတ္ထ ရူပါယတနံ ဥပ္ပဇ္ဇတိ. သရူပကာနံ ဥပပဇ္ဇန္တာနံ တေသံ တတ္ထ ဓမ္မာယတနဉ္စ ဥပ္ပဇ္ဇိဿတိ ရူပါယတနဉ္စ ဥပ္ပဇ္ဇတိ. (ရူပါယတနမူလကံ.)
</Paragraph>

</Division>
<Division number="94" book="y3" e="ch" v="33" p="116">

<Paragraph number="856" book="y3">
»  ယဿ ယတ္ထ မနာယတနံ ဥပ္ပဇ္ဇတိ တဿ တတ္ထ ဓမ္မာယတနံ ဥပ္ပဇ္ဇိဿတီတိ?
</Paragraph>

<Paragraph number="857" book="y3">
ပစ္ဆိမဘဝိကာနံ ဥပပဇ္ဇန္တာနံ တေသံ တတ္ထ မနာယတနံ ဥပ္ပဇ္ဇတိ, နော စ တေသံ တတ္ထ ဓမ္မာယတနံ ဥပ္ပဇ္ဇိဿတိ. ဣတရေသံ သစိတ္တကာနံ ဥပပဇ္ဇန္တာနံ တေသံ တတ္ထ မနာယတနဉ္စ ဥပ္ပဇ္ဇတိ ဓမ္မာယတနဉ္စ ဥပ္ပဇ္ဇိဿတိ.
</Paragraph>

<Paragraph number="858" book="y3">
«  ယဿ ဝါ ပန ယတ္ထ ဓမ္မာယတနံ ဥပ္ပဇ္ဇိဿတိ တဿ တတ္ထ မနာယတနံ ဥပ္ပဇ္ဇတီတိ?
</Paragraph>

<Paragraph number="859" book="y3">
သဗ္ဗေသံ စဝန္တာနံ အစိတ္တကာနံ ဥပပဇ္ဇန္တာနံ တေသံ တတ္ထ ဓမ္မာယတနံ ဥပ္ပဇ္ဇိဿတိ, နော စ တေသံ တတ္ထ မနာယတနံ ဥပ္ပဇ္ဇတိ. သစိတ္တကာနံ ဥပပဇ္ဇန္တာနံ တေသံ တတ္ထ ဓမ္မာယတနဉ္စ ဥပ္ပဇ္ဇိဿတိ မနာယတနဉ္စ ဥပ္ပဇ္ဇတိ. (မနာယတနမူလကံ.)
</Paragraph>
</Division>