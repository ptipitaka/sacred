---
title: 2.2.3.4 ပစ္စနီကပုဂ္ဂလ
tableOfContents: false
sidebar:
  order: 4
type: tipitaka
basket: ab
book: y3
review:
  current: review
  updated: '2025-10-27T21:48:05.097203'
  updated_by: ''
  notes: ''
  history:
  - state: review
    date: '2025-10-27T21:48:05.097203'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="142" book="y3" e="ch" v="33" p="139">

<Paragraph number="1188" book="y3">
»  ယဿ စက္ခာယတနံ န နိရုဇ္ဈိဿတိ တဿ သောတာယတနံ န နိရုဇ္ဈိဿတီတိ? အာမန္တာ.
</Paragraph>

<Paragraph number="1189" book="y3">
«  ယဿ ဝါ ပန သောတာယတနံ န နိရုဇ္ဈိဿတိ တဿ စက္ခာယတနံ န နိရုဇ္ဈိဿတီတိ? အာမန္တာ.
</Paragraph>

<Paragraph number="1190" book="y3">
»  ယဿ စက္ခာယတနံ န နိရုဇ္ဈိဿတိ တဿ ဃာနာယတနံ န နိရုဇ္ဈိဿတီတိ? အာမန္တာ.
</Paragraph>

<Paragraph number="1191" book="y3">
«  ယဿ ဝါ ပန ဃာနာယတနံ န နိရုဇ္ဈိဿတိ တဿ စက္ခာယတနံ န နိရုဇ္ဈိဿတီတိ?
</Paragraph>

<Paragraph number="1192" book="y3">
ပစ္ဆိမဘဝိကာနံ ရူပါဝစရံ ဥပပဇ္ဇန္တာနံ ယေ စ ရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနာယတနံ န နိရုဇ္ဈိဿတိ, နော စ တေသံ စက္ခာယတနံ န နိရုဇ္ဈိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနာယတနဉ္စ န နိရုဇ္ဈိဿတိ စက္ခာယတနဉ္စ န နိရုဇ္ဈိဿတိ.
</Paragraph>

<Paragraph number="1193" book="y3">
»  ယဿ စက္ခာယတနံ န နိရုဇ္ဈိဿတိ တဿ ရူပါယတနံ န နိရုဇ္ဈိဿတီတိ? အာမန္တာ.
</Paragraph>

<Paragraph number="1194" book="y3">
«  ယဿ ဝါ ပန ရူပါယတနံ န နိရုဇ္ဈိဿတိ တဿ စက္ခာယတနံ န နိရုဇ္ဈိဿတီတိ? အာမန္တာ.
</Paragraph>

<Paragraph number="1195" book="y3">
»  ယဿ စက္ခာယတနံ န နိရုဇ္ဈိဿတိ တဿ မနာယတနံ …ပေ…  ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1196" book="y3">
ပစ္ဆိမဘဝိကာနံ အရူပံ ဥပပဇ္ဇန္တာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ စက္ခာယတနံ န နိရုဇ္ဈိဿတိ, နော စ တေသံ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ စက္ခာယတနဉ္စ န နိရုဇ္ဈိဿတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1197" book="y3">
«  ယဿ ဝါ ပန ဓမ္မာယတနံ န နိရုဇ္ဈိဿတိ တဿ စက္ခာယတနံ န နိရုဇ္ဈိဿတီတိ? အာမန္တာ. (စက္ခာယတနမူလကံ.)
</Paragraph>

</Division>
<Division number="143" book="y3" e="ch" v="33" p="140">

<Paragraph number="1198" book="y3">
»  ယဿ ဃာနာယတနံ န နိရုဇ္ဈိဿတိ တဿ ရူပါယတနံ န နိရုဇ္ဈိဿတီတိ?
</Paragraph>

<Paragraph number="1199" book="y3">
ပစ္ဆိမဘဝိကာနံ ရူပါဝစရံ ဥပပဇ္ဇန္တာနံ ယေ စ ရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနာယတနံ န နိရုဇ္ဈိဿတိ, နော စ တေသံ ရူပါယတနံ န နိရုဇ္ဈိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနာယတနဉ္စ န နိရုဇ္ဈိဿတိ ရူပါယတနဉ္စ န နိရုဇ္ဈိဿတိ.
</Paragraph>

<Paragraph number="1200" book="y3">
«  ယဿ ဝါ ပန ရူပါယတနံ န နိရုဇ္ဈိဿတိ တဿ ဃာနာယတနံ န နိရုဇ္ဈိဿတီတိ? အာမန္တာ.
</Paragraph>

<Paragraph number="1201" book="y3">
»  ယဿ ဃာနာယတနံ န နိရုဇ္ဈိဿတိ တဿ မနာယတနံ …ပေ…  ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1202" book="y3">
ပစ္ဆိမဘဝိကာနံ ရူပါဝစရံ အရူပါဝစရံ ဥပပဇ္ဇန္တာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနာယတနံ န နိရုဇ္ဈိဿတိ, နော စ တေသံ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ ဃာနာယတနဉ္စ န နိရုဇ္ဈိဿတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1203" book="y3">
«  ယဿ ဝါ ပန ဓမ္မာယတနံ န နိရုဇ္ဈိဿတိ တဿ ဃာနာယတနံ န နိရုဇ္ဈိဿတီတိ? အာမန္တာ.
</Paragraph>

</Division>
<Division number="144" book="y3" e="ch" v="33" p="141">

<Paragraph number="1204" book="y3">
»  ယဿ ရူပါယတနံ န နိရုဇ္ဈိဿတိ တဿ မနာယတနံ …ပေ…  ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1205" book="y3">
ပစ္ဆိမဘဝိကာနံ အရူပံ ဥပပဇ္ဇန္တာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ရူပါယတနံ န နိရုဇ္ဈိဿတိ, နော စ တေသံ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ ရူပါယတနဉ္စ န နိရုဇ္ဈိဿတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1206" book="y3">
«  ယဿ ဝါ ပန ဓမ္မာယတနံ န နိရုဇ္ဈိဿတိ တဿ ရူပါယတနံ န နိရုဇ္ဈိဿတီတိ? အာမန္တာ.
</Paragraph>

</Division>
<Division number="145" book="y3" e="ch" v="33" p="141">

<Paragraph number="1207" book="y3">
»  ယဿ မနာယတနံ န နိရုဇ္ဈိဿတိ တဿ ဓမ္မာယတနံ န နိရုဇ္ဈိဿတီတိ? အာမန္တာ.
</Paragraph>

<Paragraph number="1208" book="y3">
«  ယဿ ဝါ ပန ဓမ္မာယတနံ န နိရုဇ္ဈိဿတိ တဿ မနာယတနံ န နိရုဇ္ဈိဿတီတိ? အာမန္တာ.
</Paragraph>
</Division>