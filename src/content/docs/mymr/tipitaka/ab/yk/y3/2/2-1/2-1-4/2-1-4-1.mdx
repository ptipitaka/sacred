---
title: "2.1.4.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="70">

<Paragraph number="666">
»  ယဿ စက္ခာယတနံ ဥပ္ပဇ္ဇတိ တဿ သောတာယတနံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="667">
«  ယဿ ဝါ ပန သောတာယတနံ ဥပ္ပဇ္ဇိတ္ထ တဿ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="668">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ သောတာယတနံ ဥပ္ပဇ္ဇိတ္ထ, နော စ တေသံ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ သောတာယတနဉ္စ ဥပ္ပဇ္ဇိတ္ထ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="669">
»  ယဿ စက္ခာယတနံ ဥပ္ပဇ္ဇတိ တဿ ဃာနာယတနံ …ပေ…  ရူပါယတနံ…  မနာယတနံ…  ဓမ္မာယတနံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="670">
«  ယဿ ဝါ ပန ဓမ္မာယတနံ ဥပ္ပဇ္ဇိတ္ထ တဿ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="671">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ ဓမ္မာယတနံ ဥပ္ပဇ္ဇိတ္ထ, နော စ တေသံ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ ဓမ္မာယတနဉ္စ ဥပ္ပဇ္ဇိတ္ထ စက္ခာယတနဉ္စ ဥပ္ပဇ္ဇတိ. (စက္ခာယတနမူလကံ.)
</Paragraph>

</Division>
<Division number="71">

<Paragraph number="672">
»  ယဿ ဃာနာယတနံ ဥပ္ပဇ္ဇတိ တဿ ရူပါယတနံ …ပေ…  မနာယတနံ…  ဓမ္မာယတနံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="673">
«  ယဿ ဝါ ပန ဓမ္မာယတနံ ဥပ္ပဇ္ဇိတ္ထ တဿ ဃာနာယတနံ ဥပ္ပဇ္ဇတီတိ?
</Paragraph>

<Paragraph number="674">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ ဓမ္မာယတနံ ဥပ္ပဇ္ဇိတ္ထ, နော စ တေသံ ဃာနာယတနံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ ဓမ္မာယတနဉ္စ ဥပ္ပဇ္ဇိတ္ထ ဃာနာယတနဉ္စ ဥပ္ပဇ္ဇတိ. (ဃာနာယတနမူလကံ.)
</Paragraph>

</Division>
<Division number="72">

<Paragraph number="675">
»  ယဿ ရူပါယတနံ ဥပ္ပဇ္ဇတိ တဿ မနာယတနံ …ပေ…  ဓမ္မာယတနံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="676">
«  ယဿ ဝါ ပန ဓမ္မာယတနံ ဥပ္ပဇ္ဇိတ္ထ တဿ ရူပါယတနံ ဥပ္ပဇ္ဇတီတိ?
</Paragraph>

<Paragraph number="677">
သဗ္ဗေသံ စဝန္တာနံ အရူပကာနံ ဥပပဇ္ဇန္တာနံ တေသံ ဓမ္မာယတနံ ဥပ္ပဇ္ဇိတ္ထ, နော စ တေသံ ရူပါယတနံ ဥပ္ပဇ္ဇတိ. သရူပကာနံ ဥပပဇ္ဇန္တာနံ တေသံ ဓမ္မာယတနဉ္စ ဥပ္ပဇ္ဇိတ္ထ ရူပါယတနဉ္စ ဥပ္ပဇ္ဇတိ. (ရူပါယတနမူလကံ.)
</Paragraph>

</Division>
<Division number="73">

<Paragraph number="678">
»  ယဿ မနာယတနံ ဥပ္ပဇ္ဇတိ တဿ ဓမ္မာယတနံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="679">
«  ယဿ ဝါ ပန ဓမ္မာယတနံ ဥပ္ပဇ္ဇိတ္ထ တဿ မနာယတနံ ဥပ္ပဇ္ဇတီတိ?
</Paragraph>

<Paragraph number="680">
သဗ္ဗေသံ စဝန္တာနံ အစိတ္တကာနံ ဥပပဇ္ဇန္တာနံ တေသံ ဓမ္မာယတနံ ဥပ္ပဇ္ဇိတ္ထ, နော စ တေသံ မနာယတနံ ဥပ္ပဇ္ဇတိ. သစိတ္တကာနံ ဥပပဇ္ဇန္တာနံ တေသံ ဓမ္မာယတနဉ္စ ဥပ္ပဇ္ဇိတ္ထ မနာယတနဉ္စ ဥပ္ပဇ္ဇတိ. (မနာယတနမူလကံ.)
</Paragraph>
</Division>