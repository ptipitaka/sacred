---
title: "2.1.4.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="82">

<Paragraph number="730">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ သောတာယတနံ နုပ္ပဇ္ဇိတ္ထာတိ?
</Paragraph>

<Paragraph number="731">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ သောတာယတနံ နုပ္ပဇ္ဇိတ္ထ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇတိ သောတာယတနဉ္စ နုပ္ပဇ္ဇိတ္ထ.
</Paragraph>

<Paragraph number="732">
«  ယဿ ဝါ ပန ယတ္ထ သောတာယတနံ နုပ္ပဇ္ဇိတ္ထ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="733">
သုဒ္ဓါဝါသံ ဥပပဇ္ဇန္တာနံ တေသံ တတ္ထ သောတာယတနံ နုပ္ပဇ္ဇိတ္ထ, နော စ တေသံ တတ္ထ စက္ခာယတနံ နုပ္ပဇ္ဇတိ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ သောတာယတနဉ္စ နုပ္ပဇ္ဇိတ္ထ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="734">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ ဃာနာယတနံ နုပ္ပဇ္ဇိတ္ထာတိ?
</Paragraph>

<Paragraph number="735">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ ဃာနာယတနံ နုပ္ပဇ္ဇိတ္ထ. ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇတိ ဃာနာယတနဉ္စ နုပ္ပဇ္ဇိတ္ထ.
</Paragraph>

<Paragraph number="736">
«  ယဿ ဝါ ပန ယတ္ထ ဃာနာယတနံ နုပ္ပဇ္ဇိတ္ထ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="737">
ရူပါဝစရံ ဥပပဇ္ဇန္တာနံ တေသံ တတ္ထ ဃာနာယတနံ နုပ္ပဇ္ဇိတ္ထ, နော စ တေသံ တတ္ထ စက္ခာယတနံ နုပ္ပဇ္ဇတိ. ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ ဃာနာယတနဉ္စ နုပ္ပဇ္ဇိတ္ထ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="738">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ ရူပါယတနံ နုပ္ပဇ္ဇိတ္ထာတိ?
</Paragraph>

<Paragraph number="739">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အသညသတ္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ ရူပါယတနံ နုပ္ပဇ္ဇိတ္ထ. သုဒ္ဓါဝါသေ ပရိနိဗ္ဗန္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇတိ ရူပါယတနဉ္စ နုပ္ပဇ္ဇိတ္ထ.
</Paragraph>

<Paragraph number="740">
«  ယဿ ဝါ ပန ယတ္ထ ရူပါယတနံ နုပ္ပဇ္ဇိတ္ထ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="741">
သုဒ္ဓါဝါသံ ဥပပဇ္ဇန္တာနံ တေသံ တတ္ထ ရူပါယတနံ နုပ္ပဇ္ဇိတ္ထ, နော စ တေသံ တတ္ထ စက္ခာယတနံ နုပ္ပဇ္ဇတိ. သုဒ္ဓါဝါသေ ပရိနိဗ္ဗန္တာနံ အရူပါနံ တေသံ တတ္ထ ရူပါယတနဉ္စ နုပ္ပဇ္ဇိတ္ထ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="742">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ မနာယတနံ နုပ္ပဇ္ဇိတ္ထာတိ?
</Paragraph>

<Paragraph number="743">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အရူပါနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ မနာယတနံ နုပ္ပဇ္ဇိတ္ထ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ တေသံ တတ္ထ စက္ခာယတနဉ္စ နုပ္ပဇ္ဇတိ မနာယတနဉ္စ နုပ္ပဇ္ဇိတ္ထ.
</Paragraph>

<Paragraph number="744">
«  ယဿ ဝါ ပန ယတ္ထ မနာယတနံ နုပ္ပဇ္ဇိတ္ထ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="745">
သုဒ္ဓါဝါသံ ဥပပဇ္ဇန္တာနံ တေသံ တတ္ထ မနာယတနံ နုပ္ပဇ္ဇိတ္ထ, နော စ တေသံ တတ္ထ စက္ခာယတနံ နုပ္ပဇ္ဇတိ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ တေသံ တတ္ထ မနာယတနဉ္စ နုပ္ပဇ္ဇိတ္ထ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="746">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ ဓမ္မာယတနံ နုပ္ပဇ္ဇိတ္ထာတိ?
</Paragraph>

<Paragraph number="747">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ နုပ္ပဇ္ဇိတ္ထ. သုဒ္ဓါဝါသေ ပရိနိဗ္ဗန္တာနံ တေသံ တတ္ထ စက္ခာယတနဉ္စ နုပ္ပဇ္ဇတိ ဓမ္မာယတနဉ္စ နုပ္ပဇ္ဇိတ္ထ.
</Paragraph>

<Paragraph number="748">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိတ္ထ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="749">
သုဒ္ဓါဝါသံ ဥပပဇ္ဇန္တာနံ တေသံ တတ္ထ ဓမ္မာယတနံ နုပ္ပဇ္ဇိတ္ထ, နော စ တေသံ တတ္ထ စက္ခာယတနံ နုပ္ပဇ္ဇတိ. သုဒ္ဓါဝါသေ ပရိနိဗ္ဗန္တာနံ တေသံ တတ္ထ ဓမ္မာယတနဉ္စ နုပ္ပဇ္ဇိတ္ထ စက္ခာယတနဉ္စ နုပ္ပဇ္ဇတိ. (စက္ခာယတနမူလကံ.)
</Paragraph>

</Division>
<Division number="83">

<Paragraph number="750">
»  ယဿ ယတ္ထ ဃာနာယတနံ နုပ္ပဇ္ဇတိ တဿ တတ္ထ ရူပါယတနံ နုပ္ပဇ္ဇိတ္ထာတိ?
</Paragraph>

<Paragraph number="751">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ဃာနာယတနံ နုပ္ပဇ္ဇတိ, နော စ တေသံ တတ္ထ ရူပါယတနံ နုပ္ပဇ္ဇိတ္ထ. သုဒ္ဓါဝါသာနံ အရူပါနံ တေသံ တတ္ထ ဃာနာယတနဉ္စ နုပ္ပဇ္ဇတိ ရူပါယတနဉ္စ နုပ္ပဇ္ဇိတ္ထ.
</Paragraph>

<Paragraph number="752">
«  ယဿ ဝါ ပန ယတ္ထ ရူပါယတနံ နုပ္ပဇ္ဇိတ္ထ တဿ တတ္ထ ဃာနာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="753">
»  ယဿ ယတ္ထ ဃာနာယတနံ နုပ္ပဇ္ဇတိ တဿ တတ္ထ မနာယတနံ နုပ္ပဇ္ဇိတ္ထာတိ?
</Paragraph>

<Paragraph number="754">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဃာနာယတနံ နုပ္ပဇ္ဇတိ, နော စ တေသံ တတ္ထ မနာယတနံ နုပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ တေသံ တတ္ထ ဃာနာယတနဉ္စ နုပ္ပဇ္ဇတိ မနာယတနဉ္စ နုပ္ပဇ္ဇိတ္ထ.
</Paragraph>

<Paragraph number="755">
«  ယဿ ဝါ ပန ယတ္ထ မနာယတနံ နုပ္ပဇ္ဇိတ္ထ တဿ တတ္ထ ဃာနာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="756">
»  ယဿ ယတ္ထ ဃာနာယတနံ နုပ္ပဇ္ဇတိ တဿ တတ္ထ ဓမ္မာယတနံ နုပ္ပဇ္ဇိတ္ထာတိ?
</Paragraph>

<Paragraph number="757">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ တတ္ထ ဃာနာယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ နုပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ ဃာနာယတနဉ္စ နုပ္ပဇ္ဇတိ ဓမ္မာယတနဉ္စ နုပ္ပဇ္ဇိတ္ထ.
</Paragraph>

<Paragraph number="758">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိတ္ထ တဿ တတ္ထ ဃာနာယတနံ နုပ္ပဇ္ဇတီတိ? အာမန္တာ. (ဃာနာယတနမူလကံ.)
</Paragraph>

</Division>
<Division number="84">

<Paragraph number="759">
»  ယဿ ယတ္ထ ရူပါယတနံ နုပ္ပဇ္ဇတိ တဿ တတ္ထ မနာယတနံ နုပ္ပဇ္ဇိတ္ထာတိ?
</Paragraph>

<Paragraph number="760">
ပဉ္စဝေါကာရာ စဝန္တာနံ အရူပါနံ တေသံ တတ္ထ ရူပါယတနံ နုပ္ပဇ္ဇတိ, နော စ တေသံ တတ္ထ မနာယတနံ နုပ္ပဇ္ဇိတ္ထ. သုဒ္ဓါဝါသေ ပရိနိဗ္ဗန္တာနံ အသညသတ္တာ စဝန္တာနံ တေသံ တတ္ထ ရူပါယတနဉ္စ နုပ္ပဇ္ဇတိ မနာယတနဉ္စ နုပ္ပဇ္ဇိတ္ထ.
</Paragraph>

<Paragraph number="761">
«  ယဿ ဝါ ပန ယတ္ထ မနာယတနံ နုပ္ပဇ္ဇိတ္ထ တဿ တတ္ထ ရူပါယတနံ နုပ္ပဇ္ဇတီတိ?
</Paragraph>

<Paragraph number="762">
သုဒ္ဓါဝါသံ ဥပပဇ္ဇန္တာနံ အသညသတ္တံ ဥပပဇ္ဇန္တာနံ တေသံ တတ္ထ မနာယတနံ နုပ္ပဇ္ဇိတ္ထ, နော စ တေသံ တတ္ထ ရူပါယတနံ နုပ္ပဇ္ဇတိ. သုဒ္ဓါဝါသေ ပရိနိဗ္ဗန္တာနံ အသညသတ္တာ စဝန္တာနံ တေသံ တတ္ထ မနာယတနဉ္စ နုပ္ပဇ္ဇိတ္ထ ရူပါယတနဉ္စ နုပ္ပဇ္ဇတိ.
</Paragraph>

<Paragraph number="763">
»  ယဿ ယတ္ထ ရူပါယတနံ နုပ္ပဇ္ဇတိ တဿ တတ္ထ ဓမ္မာယတနံ နုပ္ပဇ္ဇိတ္ထာတိ?
</Paragraph>

<Paragraph number="764">
သဗ္ဗေသံ စဝန္တာနံ အရူပကာနံ ဥပပဇ္ဇန္တာနံ တေသံ တတ္ထ ရူပါယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ နုပ္ပဇ္ဇိတ္ထ. သုဒ္ဓါဝါသေ ပရိနိဗ္ဗန္တာနံ တေသံ တတ္ထ ရူပါယတနဉ္စ နုပ္ပဇ္ဇတိ ဓမ္မာယတနဉ္စ နုပ္ပဇ္ဇိတ္ထ.
</Paragraph>

<Paragraph number="765">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိတ္ထ တဿ တတ္ထ ရူပါယတနံ နုပ္ပဇ္ဇတီတိ?
</Paragraph>

<Paragraph number="766">
သုဒ္ဓါဝါသံ ဥပပဇ္ဇန္တာနံ တေသံ တတ္ထ ဓမ္မာယတနံ နုပ္ပဇ္ဇိတ္ထ, နော စ တေသံ တတ္ထ ရူပါယတနံ နုပ္ပဇ္ဇတိ. သုဒ္ဓါဝါသေ ပရိနိဗ္ဗန္တာနံ တေသံ တတ္ထ ဓမ္မာယတနဉ္စ နုပ္ပဇ္ဇိတ္ထ ရူပါယတနဉ္စ နုပ္ပဇ္ဇတိ. (ရူပါယတနမူလကံ.)
</Paragraph>

</Division>
<Division number="85">

<Paragraph number="767">
»  ယဿ ယတ္ထ မနာယတနံ နုပ္ပဇ္ဇတိ တဿ တတ္ထ ဓမ္မာယတနံ နုပ္ပဇ္ဇိတ္ထာတိ?
</Paragraph>

<Paragraph number="768">
သဗ္ဗေသံ စဝန္တာနံ အစိတ္တကာနံ ဥပပဇ္ဇန္တာနံ တေသံ တတ္ထ မနာယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ နုပ္ပဇ္ဇိတ္ထ. သုဒ္ဓါဝါသေ ပရိနိဗ္ဗန္တာနံ တေသံ တတ္ထ မနာယတနဉ္စ နုပ္ပဇ္ဇတိ ဓမ္မာယတနဉ္စ နုပ္ပဇ္ဇိတ္ထ.
</Paragraph>

<Paragraph number="769">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိတ္ထ တဿ တတ္ထ မနာယတနံ နုပ္ပဇ္ဇတီတိ?
</Paragraph>

<Paragraph number="770">
သုဒ္ဓါဝါသံ ဥပပဇ္ဇန္တာနံ တေသံ တတ္ထ ဓမ္မာယတနံ နုပ္ပဇ္ဇိတ္ထ, နော စ တေသံ တတ္ထ မနာယတနံ နုပ္ပဇ္ဇတိ. သုဒ္ဓါဝါသေ ပရိနိဗ္ဗန္တာနံ တေသံ တတ္ထ ဓမ္မာယတနဉ္စ နုပ္ပဇ္ဇိတ္ထ မနာယတနဉ္စ နုပ္ပဇ္ဇတိ. (မနာယတနမူလကံ.)
</Paragraph>
</Division>