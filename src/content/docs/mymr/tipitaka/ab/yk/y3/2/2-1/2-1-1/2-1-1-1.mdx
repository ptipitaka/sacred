---
title: "2.1.1.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="18">

<Paragraph number="336">
»  ယဿ စက္ခာယတနံ ဥပ္ပဇ္ဇတိ တဿ သောတာယတနံ ဥပ္ပဇ္ဇတီတိ?
</Paragraph>

<Paragraph number="337">
သစက္ခုကာနံ အသောတကာနံ ဥပပဇ္ဇန္တာနံ တေသံ စက္ခာယတနံ ဥပ္ပဇ္ဇတိ, နော စ တေသံ သောတာယတနံ ဥပ္ပဇ္ဇတိ. သစက္ခုကာနံ သသောတကာနံ ဥပပဇ္ဇန္တာနံ တေသံ စက္ခာယတနဉ္စ ဥပ္ပဇ္ဇတိ သောတာယတနဉ္စ ဥပ္ပဇ္ဇတိ.
</Paragraph>

<Paragraph number="338">
«  ယဿ ဝါ ပန သောတာယတနံ ဥပ္ပဇ္ဇတိ တဿ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="339">
သသောတကာနံ အစက္ခုကာနံ ဥပပဇ္ဇန္တာနံ တေသံ သောတာယတနံ ဥပ္ပဇ္ဇတိ, နော စ တေသံ စက္ခာယတနံ ဥပ္ပဇ္ဇတိ. သသောတကာနံ သစက္ခုကာနံ ဥပပဇ္ဇန္တာနံ တေသံ သောတာယတနဉ္စ ဥပ္ပဇ္ဇတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="340">
»  ယဿ စက္ခာယတနံ ဥပ္ပဇ္ဇတိ တဿ ဃာနာယတနံ ဥပ္ပဇ္ဇတီတိ?
</Paragraph>

<Paragraph number="341">
သစက္ခုကာနံ အဃာနကာနံ ဥပပဇ္ဇန္တာနံ တေသံ စက္ခာယတနံ ဥပ္ပဇ္ဇတိ, နော စ တေသံ ဃာနာယတနံ ဥပ္ပဇ္ဇတိ. သစက္ခုကာနံ သဃာနကာနံ ဥပပဇ္ဇန္တာနံ တေသံ စက္ခာယတနဉ္စ ဥပ္ပဇ္ဇတိ ဃာနာယတနဉ္စ ဥပ္ပဇ္ဇတိ.
</Paragraph>

<Paragraph number="342">
«  ယဿ ဝါ ပန ဃာနာယတနံ ဥပ္ပဇ္ဇတိ တဿ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="343">
သဃာနကာနံ အစက္ခုကာနံ ဥပပဇ္ဇန္တာနံ တေသံ ဃာနာယတနံ ဥပ္ပဇ္ဇတိ, နော စ တေသံ စက္ခာယတနံ ဥပ္ပဇ္ဇတိ. သဃာနကာနံ သစက္ခုကာနံ ဥပပဇ္ဇန္တာနံ တေသံ ဃာနာယတနဉ္စ ဥပ္ပဇ္ဇတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="344">
»  ယဿ စက္ခာယတနံ ဥပ္ပဇ္ဇတိ တဿ ရူပါယတနံ ဥပ္ပဇ္ဇတီတိ? အာမန္တာ.
</Paragraph>

<Paragraph number="345">
«  ယဿ ဝါ ပန ရူပါယတနံ ဥပ္ပဇ္ဇတိ တဿ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="346">
သရူပကာနံ အစက္ခုကာနံ ဥပပဇ္ဇန္တာနံ တေသံ ရူပါယတနံ ဥပ္ပဇ္ဇတိ, နော စ တေသံ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ ရူပါယတနဉ္စ ဥပ္ပဇ္ဇတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="347">
»  ယဿ စက္ခာယတနံ ဥပ္ပဇ္ဇတိ တဿ မနာယတနံ ဥပ္ပဇ္ဇတီတိ? အာမန္တာ.
</Paragraph>

<Paragraph number="348">
«  ယဿ ဝါ ပန မနာယတနံ ဥပ္ပဇ္ဇတိ တဿ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="349">
သစိတ္တကာနံ အစက္ခုကာနံ ဥပပဇ္ဇန္တာနံ တေသံ မနာယတနံ ဥပ္ပဇ္ဇတိ, နော စ တေသံ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ မနာယတနဉ္စ ဥပ္ပဇ္ဇတိ စက္ခာယတနဉ္စ ဥပ္ပဇ္ဇတိ.
</Paragraph>

<Paragraph number="350">
»  ယဿ စက္ခာယတနံ ဥပ္ပဇ္ဇတိ တဿ ဓမ္မာယတနံ ဥပ္ပဇ္ဇတီတိ? အာမန္တာ.
</Paragraph>

<Paragraph number="351">
«  ယဿ ဝါ ပန ဓမ္မာယတနံ ဥပ္ပဇ္ဇတိ တဿ စက္ခာယတနံ ဥပ္ပဇ္ဇတီတိ?
</Paragraph>

<Paragraph number="352">
အစက္ခုကာနံ ဥပပဇ္ဇန္တာနံ တေသံ ဓမ္မာယတနံ ဥပ္ပဇ္ဇတိ, နော စ တေသံ စက္ခာယတနံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ ဓမ္မာယတနဉ္စ ဥပ္ပဇ္ဇတိ စက္ခာယတနဉ္စ ဥပ္ပဇ္ဇတိ. (စက္ခာယတနမူလကံ.)
</Paragraph>

</Division>
<Division number="19">

<Paragraph number="353">
»  ယဿ ဃာနာယတနံ ဥပ္ပဇ္ဇတိ တဿ ရူပါယတနံ ဥပ္ပဇ္ဇတီတိ? အာမန္တာ.
</Paragraph>

<Paragraph number="354">
«  ယဿ ဝါ ပန ရူပါယတနံ ဥပ္ပဇ္ဇတိ တဿ ဃာနာယတနံ ဥပ္ပဇ္ဇတီတိ?
</Paragraph>

<Paragraph number="355">
သရူပကာနံ အဃာနကာနံ ဥပပဇ္ဇန္တာနံ တေသံ ရူပါယတနံ ဥပ္ပဇ္ဇတိ, နော စ တေသံ ဃာနာယတနံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ ရူပါယတနဉ္စ ဥပ္ပဇ္ဇတိ ဃာနာယတနဉ္စ ဥပ္ပဇ္ဇတိ.
</Paragraph>

<Paragraph number="356">
»  ယဿ ဃာနာယတနံ ဥပ္ပဇ္ဇတိ တဿ မနာယတနံ ဥပ္ပဇ္ဇတီတိ? အာမန္တာ.
</Paragraph>

<Paragraph number="357">
«  ယဿ ဝါ ပန မနာယတနံ ဥပ္ပဇ္ဇတိ တဿ ဃာနာယတနံ ဥပ္ပဇ္ဇတီတိ?
</Paragraph>

<Paragraph number="358">
သစိတ္တကာနံ အဃာနကာနံ ဥပပဇ္ဇန္တာနံ တေသံ မနာယတနံ ဥပ္ပဇ္ဇတိ, နော စ တေသံ ဃာနာယတနံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ မနာယတနဉ္စ ဥပ္ပဇ္ဇတိ ဃာနာယတနဉ္စ ဥပ္ပဇ္ဇတိ.
</Paragraph>

<Paragraph number="359">
»  ယဿ ဃာနာယတနံ ဥပ္ပဇ္ဇတိ တဿ ဓမ္မာယတနံ ဥပ္ပဇ္ဇတီတိ? အာမန္တာ.
</Paragraph>

<Paragraph number="360">
«  ယဿ ဝါ ပန ဓမ္မာယတနံ ဥပ္ပဇ္ဇတိ တဿ ဃာနာယတနံ ဥပ္ပဇ္ဇတီတိ?
</Paragraph>

<Paragraph number="361">
အဃာနကာနံ ဥပပဇ္ဇန္တာနံ တေသံ ဓမ္မာယတနံ ဥပ္ပဇ္ဇတိ, နော စ တေသံ ဃာနာယတနံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ ဓမ္မာယတနဉ္စ ဥပ္ပဇ္ဇတိ ဃာနာယတနဉ္စ ဥပ္ပဇ္ဇတိ. (ဃာနာယတနမူလကံ.)
</Paragraph>

</Division>
<Division number="20">

<Paragraph number="362">
»  ယဿ ရူပါယတနံ ဥပ္ပဇ္ဇတိ တဿ မနာယတနံ ဥပ္ပဇ္ဇတီတိ?
</Paragraph>

<Paragraph number="363">
အစိတ္တကာနံ ဥပပဇ္ဇန္တာနံ တေသံ ရူပါယတနံ ဥပ္ပဇ္ဇတိ, နော စ တေသံ မနာယတနံ ဥပ္ပဇ္ဇတိ. သရူပကာနံ သစိတ္တကာနံ ဥပပဇ္ဇန္တာနံ တေသံ ရူပါယတနဉ္စ ဥပ္ပဇ္ဇတိ မနာယတနဉ္စ ဥပ္ပဇ္ဇတိ.
</Paragraph>

<Paragraph number="364">
«  ယဿ ဝါ ပန မနာယတနံ ဥပ္ပဇ္ဇတိ တဿ ရူပါယတနံ ဥပ္ပဇ္ဇတီတိ?
</Paragraph>

<Paragraph number="365">
အရူပကာနံ ဥပပဇ္ဇန္တာနံ တေသံ မနာယတနံ ဥပ္ပဇ္ဇတိ, နော စ တေသံ ရူပါယတနံ ဥပ္ပဇ္ဇတိ. သစိတ္တကာနံ သရူပကာနံ ဥပပဇ္ဇန္တာနံ တေသံ မနာယတနဉ္စ ဥပ္ပဇ္ဇတိ ရူပါယတနဉ္စ ဥပ္ပဇ္ဇတိ.
</Paragraph>

<Paragraph number="366">
»  ယဿ ရူပါယတနံ ဥပ္ပဇ္ဇတိ တဿ ဓမ္မာယတနံ ဥပ္ပဇ္ဇတီတိ? အာမန္တာ.
</Paragraph>

<Paragraph number="367">
«  ယဿ ဝါ ပန ဓမ္မာယတနံ ဥပ္ပဇ္ဇတိ တဿ ရူပါယတနံ ဥပ္ပဇ္ဇတီတိ?
</Paragraph>

<Paragraph number="368">
အရူပကာနံ ဥပပဇ္ဇန္တာနံ တေသံ ဓမ္မာယတနံ ဥပ္ပဇ္ဇတိ, နော စ တေသံ ရူပါယတနံ ဥပ္ပဇ္ဇတိ. သရူပကာနံ ဥပပဇ္ဇန္တာနံ တေသံ ဓမ္မာယတနဉ္စ ဥပ္ပဇ္ဇတိ ရူပါယတနဉ္စ ဥပ္ပဇ္ဇတိ. (ရူပါယတနမူလကံ.)
</Paragraph>

</Division>
<Division number="21">

<Paragraph number="369">
»  ယဿ မနာယတနံ ဥပ္ပဇ္ဇတိ တဿ ဓမ္မာယတနံ ဥပ္ပဇ္ဇတီတိ? အာမန္တာ.
</Paragraph>

<Paragraph number="370">
«  ယဿ ဝါ ပန ဓမ္မာယတနံ ဥပ္ပဇ္ဇတိ တဿ မနာယတနံ ဥပ္ပဇ္ဇတီတိ?
</Paragraph>

<Paragraph number="371">
အစိတ္တကာနံ ဥပပဇ္ဇန္တာနံ တေသံ ဓမ္မာယတနံ ဥပ္ပဇ္ဇတိ, နော စ တေသံ မနာယတနံ ဥပ္ပဇ္ဇတိ. သစိတ္တကာနံ ဥပပဇ္ဇန္တာနံ တေသံ ဓမ္မာယတနဉ္စ ဥပ္ပဇ္ဇတိ မနာယတနဉ္စ ဥပ္ပဇ္ဇတိ. (မနာယတနမူလကံ.)
</Paragraph>
</Division>