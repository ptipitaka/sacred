---
title: "2.3.5.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
book: "y3"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="244" book="y3" e="ch" v="33" p="189">

<Paragraph number="1869" book="y3">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ သောတာယတနံ န နိရုဇ္ဈိဿတီတိ?
</Paragraph>

<Paragraph number="1870" book="y3">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ သောတာယတနံ န နိရုဇ္ဈိဿတိ. ပဉ္စဝေါကာရေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇတိ သောတာယတနဉ္စ န နိရုဇ္ဈိဿတိ.
</Paragraph>

<Paragraph number="1871" book="y3">
«  ယဿ ဝါ ပန ယတ္ထ သောတာယတနံ န နိရုဇ္ဈိဿတိ တဿ တတ္ထ စက္ခာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="1872" book="y3">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ ဃာနာယတနံ န နိရုဇ္ဈိဿတီတိ?
</Paragraph>

<Paragraph number="1873" book="y3">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ ဃာနာယတနံ န နိရုဇ္ဈိဿတိ. ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇတိ ဃာနာယတနဉ္စ န နိရုဇ္ဈိဿတိ.
</Paragraph>

<Paragraph number="1874" book="y3">
«  ယဿ ဝါ ပန ယတ္ထ ဃာနာယတနံ န နိရုဇ္ဈိဿတိ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="1875" book="y3">
ရူပါဝစရံ ဥပပဇ္ဇန္တာနံ တေသံ တတ္ထ ဃာနာယတနံ န နိရုဇ္ဈိဿတိ, နော စ တေသံ တတ္ထ စက္ခာယတနံ နုပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ ဃာနာယတနဉ္စ န နိရုဇ္ဈိဿတိ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="1876" book="y3">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ ရူပါယတနံ န နိရုဇ္ဈိဿတီတိ?
</Paragraph>

<Paragraph number="1877" book="y3">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အသညသတ္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ ရူပါယတနံ န နိရုဇ္ဈိဿတိ. ပဉ္စဝေါကာရေ ပရိနိဗ္ဗန္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇတိ ရူပါယတနဉ္စ န နိရုဇ္ဈိဿတိ.
</Paragraph>

<Paragraph number="1878" book="y3">
«  ယဿ ဝါ ပန ယတ္ထ ရူပါယတနံ န နိရုဇ္ဈိဿတိ တဿ တတ္ထ စက္ခာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="1879" book="y3">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ မနာယတနံ န နိရုဇ္ဈိဿတီတိ?
</Paragraph>

<Paragraph number="1880" book="y3">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အရူပါနံ တသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ မနာယတနံ န နိရုဇ္ဈိဿတိ. ပရိနိဗ္ဗန္တာနံ အသညသတ္တာနံ တေသံ တတ္ထ စက္ခာယတနဉ္စ နုပ္ပဇ္ဇတိ မနာယတနဉ္စ န နိရုဇ္ဈိဿတိ.
</Paragraph>

<Paragraph number="1881" book="y3">
«  ယဿ ဝါ ပန ယတ္ထ မနာယတနံ န နိရုဇ္ဈိဿတိ တဿ တတ္ထ စက္ခာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="1882" book="y3">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1883" book="y3">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ တတ္ထ စက္ခာယတနဉ္စ နုပ္ပဇ္ဇတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1884" book="y3">
«  ယဿ ဝါ ပန ယတ္ထ ဓမ္မာယတနံ န နိရုဇ္ဈိဿတိ တဿ တတ္ထ စက္ခာယတနံ နုပ္ပဇ္ဇတီတိ? အာမန္တာ. (စက္ခာယတနမူလကံ.)
</Paragraph>

</Division>
<Division number="245" book="y3" e="ch" v="33" p="190">

<Paragraph number="1885" book="y3">
»  ယဿ ယတ္ထ ဃာနာယတနံ နုပ္ပဇ္ဇတိ တဿ တတ္ထ ရူပါယတနံ န နိရုဇ္ဈိဿတီတိ?
</Paragraph>

<Paragraph number="1886" book="y3">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ဃာနာယတနံ နုပ္ပဇ္ဇတိ, နော စ တေသံ တတ္ထ ရူပါယတနံ န နိရုဇ္ဈိဿတိ. ပဉ္စဝေါကာရေ ပရိနိဗ္ဗန္တာနံ အရူပါနံ တေသံ တတ္ထ ဃာနာယတနဉ္စ နုပ္ပဇ္ဇတိ ရူပါယတနဉ္စ န နိရုဇ္ဈိဿတိ.
</Paragraph>

<Paragraph number="1887" book="y3">
«  ယဿ ဝါ ပန ယတ္ထ ရူပါယတနံ န နိရုဇ္ဈိဿတိ တဿ တတ္ထ ဃာနာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="1888" book="y3">
»  ယဿ ယတ္ထ ဃာနာယတနံ နုပ္ပဇ္ဇတိ တဿ တတ္ထ မနာယတနံ န နိရုဇ္ဈိဿတီတိ?
</Paragraph>

<Paragraph number="1889" book="y3">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဃာနာယတနံ နုပ္ပဇ္ဇတိ, နော စ တေသံ တတ္ထ မနာယတနံ န နိရုဇ္ဈိဿတိ. ပရိနိဗ္ဗန္တာနံ အသညသတ္တာနံ တေသံ တတ္ထ ဃာနာယတနဉ္စ နုပ္ပဇ္ဇတိ မနာယတနဉ္စ န နိရုဇ္ဈိဿတိ.
</Paragraph>

<Paragraph number="1890" book="y3">
«  ယဿ ဝါ ပန ယတ္ထ မနာယတနံ န နိရုဇ္ဈိဿတိ တဿ တတ္ထ ဃာနာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="1891" book="y3">
»  ယဿ ယတ္ထ ဃာနာယတနံ နုပ္ပဇ္ဇတိ တဿ တတ္ထ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1892" book="y3">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ တတ္ထ ဃာနာယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ တတ္ထ ဃာနာယတနဉ္စ နုပ္ပဇ္ဇတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1893" book="y3">
«  ယဿ ဝါ ပန ယတ္ထ ဓမ္မာယတနံ န နိရုဇ္ဈိဿတိ တဿ တတ္ထ ဃာနာယတနံ နုပ္ပဇ္ဇတီတိ? အာမန္တာ. (ဃာနာယတနမူလကံ.)
</Paragraph>

</Division>
<Division number="246" book="y3" e="ch" v="33" p="191">

<Paragraph number="1894" book="y3">
»  ယဿ ယတ္ထ ရူပါယတနံ နုပ္ပဇ္ဇတိ တဿ တတ္ထ မနာယတနံ န နိရုဇ္ဈိဿတီတိ?
</Paragraph>

<Paragraph number="1895" book="y3">
ပဉ္စဝေါကာရာ စဝန္တာနံ အရူပါနံ တေသံ တတ္ထ ရူပါယတနံ နုပ္ပဇ္ဇတိ, နော စ တေသံ တတ္ထ မနာယတနံ န နိရုဇ္ဈိဿတိ. ပရိနိဗ္ဗန္တာနံ အသညသတ္တာ စဝန္တာနံ တေသံ တတ္ထ ရူပါယတနဉ္စ နုပ္ပဇ္ဇတိ မနာယတနဉ္စ န နိရုဇ္ဈိဿတိ.
</Paragraph>

<Paragraph number="1896" book="y3">
«  ယဿ ဝါ ပန ယတ္ထ မနာယတနံ န နိရုဇ္ဈိဿတိ တဿ တတ္ထ ရူပါယတနံ နုပ္ပဇ္ဇတီတိ?
</Paragraph>

<Paragraph number="1897" book="y3">
အသညသတ္တံ ဥပပဇ္ဇန္တာနံ တေသံ တတ္ထ မနာယတနံ န နိရုဇ္ဈိဿတိ, နော စ တေသံ တတ္ထ ရူပါယတနံ နုပ္ပဇ္ဇတိ. ပရိနိဗ္ဗန္တာနံ အသညသတ္တာ စဝန္တာနံ တေသံ တတ္ထ မနာယတနဉ္စ န နိရုဇ္ဈိဿတိ ရူပါယတနဉ္စ နုပ္ပဇ္ဇတိ.
</Paragraph>

<Paragraph number="1898" book="y3">
»  ယဿ ယတ္ထ ရူပါယတနံ နုပ္ပဇ္ဇတိ တဿ တတ္ထ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1899" book="y3">
သဗ္ဗေသံ စဝန္တာနံ အရူပကာနံ ဥပပဇ္ဇန္တာနံ တေသံ တတ္ထ ရူပါယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ တတ္ထ ရူပါယတနဉ္စ နုပ္ပဇ္ဇတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1900" book="y3">
«  ယဿ ဝါ ပန ယတ္ထ ဓမ္မာယတနံ န နိရုဇ္ဈိဿတိ တဿ တတ္ထ ရူပါယတနံ နုပ္ပဇ္ဇတီတိ? အာမန္တာ.
</Paragraph>

</Division>
<Division number="247" book="y3" e="ch" v="33" p="191">

<Paragraph number="1901" book="y3">
»  ယဿ ယတ္ထ မနာယတနံ နုပ္ပဇ္ဇတိ တဿ တတ္ထ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1902" book="y3">
သဗ္ဗေသံ စဝန္တာနံ အစိတ္တကာနံ ဥပပဇ္ဇန္တာနံ တေသံ တတ္ထ မနာယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ တတ္ထ မနာယတနဉ္စ နုပ္ပဇ္ဇတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1903" book="y3">
«  ယဿ ဝါ ပန ယတ္ထ ဓမ္မာယတနံ န နိရုဇ္ဈိဿတိ တဿ တတ္ထ မနာယတနံ နုပ္ပဇ္ဇတီတိ? အာမန္တာ.
</Paragraph>
</Division>