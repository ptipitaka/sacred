---
title: "2.3.3.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="220">

<Paragraph number="1717">
»  ယဿ စက္ခာယတနံ နုပ္ပဇ္ဇိဿတိ တဿ သောတာယတနံ န နိရုဇ္ဈိဿတီတိ?
</Paragraph>

<Paragraph number="1718">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ စက္ခာယတနံ နုပ္ပဇ္ဇိဿတိ, နော စ တေသံ သောတာယတနံ န နိရုဇ္ဈိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ စက္ခာယတနဉ္စ နုပ္ပဇ္ဇိဿတိ သောတာယတနဉ္စ န နိရုဇ္ဈိဿတိ.
</Paragraph>

<Paragraph number="1719">
«  ယဿ ဝါ ပန သောတာယတနံ န နိရုဇ္ဈိဿတိ တဿ စက္ခာယတနံ နုပ္ပဇ္ဇိဿတီတိ? အာမန္တာ.
</Paragraph>

<Paragraph number="1720">
»  ယဿ စက္ခာယတနံ နုပ္ပဇ္ဇိဿတိ တဿ ဃာနာယတနံ န နိရုဇ္ဈိဿတီတိ?
</Paragraph>

<Paragraph number="1721">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ စက္ခာယတနံ နုပ္ပဇ္ဇိဿတိ, နော စ တေသံ ဃာနာယတနံ န နိရုဇ္ဈိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ စက္ခာယတနဉ္စ နုပ္ပဇ္ဇိဿတိ ဃာနာယတနဉ္စ န နိရုဇ္ဈိဿတိ.
</Paragraph>

<Paragraph number="1722">
«  ယဿ ဝါ ပန ဃာနာယတနံ န နိရုဇ္ဈိဿတိ တဿ စက္ခာယတနံ နုပ္ပဇ္ဇိဿတီတိ?
</Paragraph>

<Paragraph number="1723">
ယေ ရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနာယတနံ န နိရုဇ္ဈိဿတိ, နော စ တေသံ စက္ခာယတနံ နုပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနာယတနဉ္စ န နိရုဇ္ဈိဿတိ စက္ခာယတနဉ္စ နုပ္ပဇ္ဇိဿတိ.
</Paragraph>

<Paragraph number="1724">
»  ယဿ စက္ခာယတနံ နုပ္ပဇ္ဇိဿတိ တဿ ရူပါယတနံ န နိရုဇ္ဈိဿတီတိ?
</Paragraph>

<Paragraph number="1725">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ စက္ခာယတနံ နုပ္ပဇ္ဇိဿတိ, နော စ တေသံ ရူပါယတနံ န နိရုဇ္ဈိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ စက္ခာယတနဉ္စ နုပ္ပဇ္ဇိဿတိ ရူပါယတနဉ္စ န နိရုဇ္ဈိဿတိ.
</Paragraph>

<Paragraph number="1726">
«  ယဿ ဝါ ပန ရူပါယတနံ န နိရုဇ္ဈိဿတိ တဿ စက္ခာယတနံ နုပ္ပဇ္ဇိဿတီတိ? အာမန္တာ.
</Paragraph>

<Paragraph number="1727">
»  ယဿ စက္ခာယတနံ နုပ္ပဇ္ဇိဿတိ တဿ မနာယတနံ …ပေ…  ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1728">
ပစ္ဆိမဘဝိကာနံ ဥပပဇ္ဇန္တာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စက္ခာယတနံ နုပ္ပဇ္ဇိဿတိ, နော စ တေသံ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ စက္ခာယတနဉ္စ နုပ္ပဇ္ဇိဿတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1729">
«  ယဿ ဝါ ပန ဓမ္မာယတနံ …ပေ… ? အာမန္တာ. (စက္ခာယတနမူလကံ.)
</Paragraph>

</Division>
<Division number="221">

<Paragraph number="1730">
»  ယဿ ဃာနာယတနံ နုပ္ပဇ္ဇိဿတိ တဿ ရူပါယတနံ န နိရုဇ္ဈိဿတီတိ?
</Paragraph>

<Paragraph number="1731">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ဃာနာယတနံ နုပ္ပဇ္ဇိဿတိ, နော စ တေသံ ရူပါယတနံ န နိရုဇ္ဈိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနာယတနဉ္စ နုပ္ပဇ္ဇိဿတိ ရူပါယတနဉ္စ န နိရုဇ္ဈိဿတိ.
</Paragraph>

<Paragraph number="1732">
«  ယဿ ဝါ ပန ရူပါယတနံ …ပေ… ? အာမန္တာ.
</Paragraph>

<Paragraph number="1733">
»  ယဿ ဃာနာယတနံ နုပ္ပဇ္ဇိဿတိ တဿ မနာယတနံ …ပေ…  ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1734">
ပစ္ဆိမဘဝိကာနံ ဥပပဇ္ဇန္တာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ ဃာနာယတနံ နုပ္ပဇ္ဇိဿတိ, နော စ တေသံ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ ဃာနာယတနဉ္စ နုပ္ပဇ္ဇိဿတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1735">
«  ယဿ ဝါ ပန ဓမ္မာယတနံ …ပေ… ? အာမန္တာ.
</Paragraph>

</Division>
<Division number="222">

<Paragraph number="1736">
»  ယဿ ရူပါယတနံ နုပ္ပဇ္ဇိဿတိ တဿ မနာယတနံ …ပေ…  ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1737">
ပစ္ဆိမဘဝိကာနံ ဥပပဇ္ဇန္တာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ ရူပါယတနံ နုပ္ပဇ္ဇိဿတိ, နော စ တေသံ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ ရူပါယတနဉ္စ နုပ္ပဇ္ဇိဿတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1738">
«  ယဿ ဝါ ပန ဓမ္မာယတနံ …ပေ… ? အာမန္တာ.
</Paragraph>

</Division>
<Division number="223">

<Paragraph number="1739">
»  ယဿ မနာယတနံ နုပ္ပဇ္ဇိဿတိ တဿ ဓမ္မာယတနံ န နိရုဇ္ဈိဿတီတိ?
</Paragraph>

<Paragraph number="1740">
ပစ္ဆိမဘဝိကာနံ ဥပပဇ္ဇန္တာနံ တေသံ မနာယတနံ နုပ္ပဇ္ဇိဿတိ, နော စ တေသံ ဓမ္မာယတနံ န နိရုဇ္ဈိဿတိ. ပရိနိဗ္ဗန္တာနံ တေသံ မနာယတနဉ္စ နုပ္ပဇ္ဇိဿတိ ဓမ္မာယတနဉ္စ န နိရုဇ္ဈိဿတိ.
</Paragraph>

<Paragraph number="1741">
«  ယဿ ဝါ ပန ဓမ္မာယတနံ န နိရုဇ္ဈိဿတိ တဿ မနာယတနံ နုပ္ပဇ္ဇိဿတီတိ? အာမန္တာ.
</Paragraph>
</Division>