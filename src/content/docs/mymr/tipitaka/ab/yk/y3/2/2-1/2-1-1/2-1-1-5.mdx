---
title: "2.1.1.5 ပစ္စနီကဩကာသ"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="32">

<Paragraph number="446">
»  ယတ္ထ စက္ခာယတနံ နုပ္ပဇ္ဇတိ တတ္ထ သောတာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="447">
«  ယတ္ထ ဝါ ပန သောတာယတနံ နုပ္ပဇ္ဇတိ တတ္ထ စက္ခာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="448">
»  ယတ္ထ စက္ခာယတနံ နုပ္ပဇ္ဇတိ တတ္ထ ဃာနာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="449">
«  ယတ္ထ ဝါ ပန ဃာနာယတနံ နုပ္ပဇ္ဇတိ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="450">
ရူပါဝစရေ တတ္ထ ဃာနာယတနံ နုပ္ပဇ္ဇတိ, နော စ တတ္ထ စက္ခာယတနံ နုပ္ပဇ္ဇတိ. အသညသတ္တေ အရူပေ တတ္ထ ဃာနာယတနဉ္စ နုပ္ပဇ္ဇတိ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="451">
»  ယတ္ထ စက္ခာယတနံ နုပ္ပဇ္ဇတိ တတ္ထ ရူပါယတနံ နုပ္ပဇ္ဇတီတိ?
</Paragraph>

<Paragraph number="452">
အသညသတ္တေ တတ္ထ စက္ခာယတနံ နုပ္ပဇ္ဇတိ, နော စ တတ္ထ ရူပါယတနံ နုပ္ပဇ္ဇတိ. အရူပေ တတ္ထ စက္ခာယတနဉ္စ နုပ္ပဇ္ဇတိ ရူပါယတနဉ္စ နုပ္ပဇ္ဇတိ.
</Paragraph>

<Paragraph number="453">
«  ယတ္ထ ဝါ ပန ရူပါယတနံ နုပ္ပဇ္ဇတိ တတ္ထ စက္ခာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="454">
»  ယတ္ထ စက္ခာယတနံ နုပ္ပဇ္ဇတိ တတ္ထ မနာယတနံ နုပ္ပဇ္ဇတီတိ?
</Paragraph>

<Paragraph number="455">
အရူပေ တတ္ထ စက္ခာယတနံ နုပ္ပဇ္ဇတိ, နော စ တတ္ထ မနာယတနံ နုပ္ပဇ္ဇတိ. အသညသတ္တေ တတ္ထ စက္ခာယတနဉ္စ နုပ္ပဇ္ဇတိ မနာယတနဉ္စ နုပ္ပဇ္ဇတိ.
</Paragraph>

<Paragraph number="456">
«  ယတ္ထ ဝါ ပန မနာယတနံ နုပ္ပဇ္ဇတိ တတ္ထ စက္ခာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="457">
»  ယတ္ထ စက္ခာယတနံ နုပ္ပဇ္ဇတိ တတ္ထ ဓမ္မာယတနံ နုပ္ပဇ္ဇတီတိ? ဥပ္ပဇ္ဇတိ.
</Paragraph>

<Paragraph number="458">
«  ယတ္ထ ဝါ ပန ဓမ္မာယတနံ နုပ္ပဇ္ဇတိ တတ္ထ စက္ခာယတနံ နုပ္ပဇ္ဇတီတိ? နတ္ထိ. (စက္ခာယတနမူလကံ.)
</Paragraph>

</Division>
<Division number="33">

<Paragraph number="459">
»  ယတ္ထ ဃာနာယတနံ နုပ္ပဇ္ဇတိ တတ္ထ ရူပါယတနံ နုပ္ပဇ္ဇတီတိ?
</Paragraph>

<Paragraph number="460">
ရူပါဝစရေ တတ္ထ ဃာနာယတနံ နုပ္ပဇ္ဇတိ, နော စ တတ္ထ ရူပါယတနံ နုပ္ပဇ္ဇတိ. အရူပေ တတ္ထ ဃာနာယတနဉ္စ နုပ္ပဇ္ဇတိ ရူပါယတနဉ္စ နုပ္ပဇ္ဇတိ.
</Paragraph>

<Paragraph number="461">
«  ယတ္ထ ဝါ ပန ရူပါယတနံ နုပ္ပဇ္ဇတိ တတ္ထ ဃာနာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="462">
»  ယတ္ထ ဃာနာယတနံ နုပ္ပဇ္ဇတိ တတ္ထ မနာယတနံ နုပ္ပဇ္ဇတီတိ?
</Paragraph>

<Paragraph number="463">
ရူပါဝစရေ အရူပါဝစရေ တတ္ထ ဃာနာယတနံ နုပ္ပဇ္ဇတိ, နော စ တတ္ထ မနာယတနံ နုပ္ပဇ္ဇတိ. အသညသတ္တေ တတ္ထ ဃာနာယတနဉ္စ နုပ္ပဇ္ဇတိ မနာယတနဉ္စ နုပ္ပဇ္ဇတိ.
</Paragraph>

<Paragraph number="464">
«  ယတ္ထ ဝါ ပန မနာယတနံ နုပ္ပဇ္ဇတိ တတ္ထ ဃာနာယတနံ နုပ္ပဇ္ဇတီတိ? အာမန္တာ.
</Paragraph>

<Paragraph number="465">
»  ယတ္ထ ဃာနာယတနံ နုပ္ပဇ္ဇတိ တတ္ထ ဓမ္မာယတနံ နုပ္ပဇ္ဇတီတိ? ဥပ္ပဇ္ဇတိ.
</Paragraph>

<Paragraph number="466">
«  ယတ္ထ ဝါ ပန ဓမ္မာယတနံ နုပ္ပဇ္ဇတိ တတ္ထ ဃာနာယတနံ နုပ္ပဇ္ဇတီတိ? နတ္ထိ. (ဃာနာယတနမူလကံ.)
</Paragraph>

</Division>
<Division number="34">

<Paragraph number="467">
»  ယတ္ထ ရူပါယတနံ နုပ္ပဇ္ဇတိ တတ္ထ မနာယတနံ နုပ္ပဇ္ဇတီတိ? ဥပ္ပဇ္ဇတိ.
</Paragraph>

<Paragraph number="468">
«  ယတ္ထ ဝါ ပန မနာယတနံ နုပ္ပဇ္ဇတိ တတ္ထ ရူပါယတနံ နုပ္ပဇ္ဇတီတိ? ဥပ္ပဇ္ဇတိ.
</Paragraph>

<Paragraph number="469">
»  ယတ္ထ ရူပါယတနံ နုပ္ပဇ္ဇတိ တတ္ထ ဓမ္မာယတနံ နုပ္ပဇ္ဇတီတိ? ဥပ္ပဇ္ဇတိ.
</Paragraph>

<Paragraph number="470">
«  ယတ္ထ ဝါ ပန ဓမ္မာယတနံ နုပ္ပဇ္ဇတိ တတ္ထ ရူပါယတနံ နုပ္ပဇ္ဇတီတိ? နတ္ထိ. (ရူပါယတနမူလကံ.)
</Paragraph>

</Division>
<Division number="35">

<Paragraph number="471">
»  ယတ္ထ မနာယတနံ နုပ္ပဇ္ဇတိ တတ္ထ ဓမ္မာယတနံ နုပ္ပဇ္ဇတီတိ? ဥပ္ပဇ္ဇတိ.
</Paragraph>

<Paragraph number="472">
«  ယတ္ထ ဝါ ပန ဓမ္မာယတနံ နုပ္ပဇ္ဇတိ တတ္ထ မနာယတနံ နုပ္ပဇ္ဇတီတိ? နတ္ထိ. (မနာယတနမူလကံ.)
</Paragraph>
</Division>