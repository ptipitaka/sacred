---
title: "2.1.3.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="52">

<Paragraph number="558">
»  ယဿ စက္ခာယတနံ ဥပ္ပဇ္ဇိဿတိ တဿ သောတာယတနံ ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="559">
«  ယဿ ဝါ ပန သောတာယတနံ ဥပ္ပဇ္ဇိဿတိ တဿ စက္ခာယတနံ ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="560">
»  ယဿ စက္ခာယတနံ ဥပ္ပဇ္ဇိဿတိ တဿ ဃာနာယတနံ ဥပ္ပဇ္ဇိဿတီတိ?
</Paragraph>

<Paragraph number="561">
ယေ ရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စက္ခာယတနံ ဥပ္ပဇ္ဇိဿတိ, နော စ တေသံ ဃာနာယတနံ ဥပ္ပဇ္ဇိဿတိ. ဣတရေသံ တေသံ စက္ခာယတနဉ္စ ဥပ္ပဇ္ဇိဿတိ ဃာနာယတနဉ္စ ဥပ္ပဇ္ဇိဿတိ.
</Paragraph>

<Paragraph number="562">
«  ယဿ ဝါ ပန ဃာနာယတနံ ဥပ္ပဇ္ဇိဿတိ တဿ စက္ခာယတနံ ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="563">
»  ယဿ စက္ခာယတနံ ဥပ္ပဇ္ဇိဿတိ တဿ ရူပါယတနံ ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="564">
«  ယဿ ဝါ ပန ရူပါယတနံ ဥပ္ပဇ္ဇိဿတိ တဿ စက္ခာယတနံ ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="565">
ယဿ စက္ခာယတနံ ဥပ္ပဇ္ဇိဿတိ (တဿ မနာယတနဉ္စ ဓမ္မာယတနဉ္စ သဒိသံ, ဣမေ ဒွေ သဒိသာယေဝ ဟောန္တိ.)
</Paragraph>

<Paragraph number="566">
»  ယဿ စက္ခာယတနံ ဥပ္ပဇ္ဇိဿတိ တဿ ဓမ္မာယတနံ ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="567">
«  ယဿ ဝါ ပန ဓမ္မာယတနံ ဥပ္ပဇ္ဇိဿတိ တဿ စက္ခာယတနံ ဥပ္ပဇ္ဇိဿတီတိ?
</Paragraph>

<Paragraph number="568">
ယေ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ ဓမ္မာယတနံ ဥပ္ပဇ္ဇိဿတိ, နော စ တေသံ စက္ခာယတနံ ဥပ္ပဇ္ဇိဿတိ. ဣတရေသံ တေသံ ဓမ္မာယတနဉ္စ ဥပ္ပဇ္ဇိဿတိ စက္ခာယတနဉ္စ ဥပ္ပဇ္ဇိဿတိ. (စက္ခာယတနမူလကံ.)
</Paragraph>

</Division>
<Division number="53">

<Paragraph number="569">
»  ယဿ ဃာနာယတနံ ဥပ္ပဇ္ဇိဿတိ တဿ ရူပါယတနံ ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="570">
«  ယဿ ဝါ ပန ရူပါယတနံ ဥပ္ပဇ္ဇိဿတိ တဿ ဃာနာယတနံ ဥပ္ပဇ္ဇိဿတီတိ?
</Paragraph>

<Paragraph number="571">
ယေ ရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ ရူပါယတနံ ဥပ္ပဇ္ဇိဿတိ, နော စ တေသံ ဃာနာယတနံ ဥပ္ပဇ္ဇိဿတိ. ဣတရေသံ တေသံ ရူပါယတနဉ္စ ဥပ္ပဇ္ဇိဿတိ ဃာနာယတနဉ္စ ဥပ္ပဇ္ဇိဿတိ.
</Paragraph>

<Paragraph number="572">
»  ယဿ ဃာနာယတနံ ဥပ္ပဇ္ဇိဿတိ တဿ မနာယတနံ …ပေ…  ဓမ္မာယတနံ ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="573">
«  ယဿ ဝါ ပန ဓမ္မာယတနံ ဥပ္ပဇ္ဇိဿတိ တဿ ဃာနာယတနံ ဥပ္ပဇ္ဇိဿတီတိ?
</Paragraph>

<Paragraph number="574">
ယေ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ ဓမ္မာယတနံ ဥပ္ပဇ္ဇိဿတိ, နော စ တေသံ ဃာနာယတနံ ဥပ္ပဇ္ဇိဿတိ. ဣတရေသံ တေသံ ဓမ္မာယတနဉ္စ ဥပ္ပဇ္ဇိဿတိ ဃာနာယတနဉ္စ ဥပ္ပဇ္ဇိဿတိ. (ဃာနာယတနမူလကံ.)
</Paragraph>

</Division>
<Division number="54">

<Paragraph number="575">
ယဿ ရူပါယတနံ ဥပ္ပဇ္ဇိဿတိ တဿ မနာယတနံ …ပေ…  ဓမ္မာယတနံ ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="576">
ယဿ ဝါ ပန ဓမ္မာယတနံ ဥပ္ပဇ္ဇိဿတိ တဿ ရူပါယတနံ ဥပ္ပဇ္ဇိဿတီတိ?
</Paragraph>

<Paragraph number="577">
ယေ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ ဓမ္မာယတနံ ဥပ္ပဇ္ဇိဿတိ, နော စ တေသံ ရူပါယတနံ ဥပ္ပဇ္ဇိဿတိ. ဣတရေသံ တေသံ ဓမ္မာယတနဉ္စ ဥပ္ပဇ္ဇိဿတိ ရူပါယတနဉ္စ ဥပ္ပဇ္ဇိဿတိ. (ရူပါယတနမူလကံ.)
</Paragraph>

</Division>
<Division number="55">

<Paragraph number="578">
»  ယဿ မနာယတနံ ဥပ္ပဇ္ဇိဿတိ တဿ ဓမ္မာယတနံ ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="579">
«  ယဿ ဝါ ပန ဓမ္မာယတနံ ဥပ္ပဇ္ဇိဿတိ တဿ မနာယတနံ ဥပ္ပဇ္ဇိဿတီတိ? အာမန္တာ. (မနာယတနမူလကံ.)
</Paragraph>
</Division>