---
title: "2.1.5.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
book: "y3"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="100" book="y3" e="ch" v="33" p="120">

<Paragraph number="897" book="y3">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ သောတာယတနံ နုပ္ပဇ္ဇိဿတီတိ?
</Paragraph>

<Paragraph number="898" book="y3">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ သောတာယတနံ နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇတိ သောတာယတနဉ္စ နုပ္ပဇ္ဇိဿတိ.
</Paragraph>

<Paragraph number="899" book="y3">
«  ယဿ ဝါ ပန ယတ္ထ သောတာယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="900" book="y3">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ သောတာယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ သောတာယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="901" book="y3">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ ဃာနာယတနံ နုပ္ပဇ္ဇိဿတီတိ?
</Paragraph>

<Paragraph number="902" book="y3">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ ဃာနာယတနံ နုပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇတိ ဃာနာယတနဉ္စ နုပ္ပဇ္ဇိဿတိ.
</Paragraph>

<Paragraph number="903" book="y3">
«  ယဿ ဝါ ပန ယတ္ထ ဃာနာယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="904" book="y3">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ရူပါဝစရံ ဥပပဇ္ဇန္တာနံ တေသံ တတ္ထ ဃာနာယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ ဃာနာယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="905" book="y3">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ ရူပါယတနံ နုပ္ပဇ္ဇိဿတီတိ?
</Paragraph>

<Paragraph number="906" book="y3">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အသညသတ္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ ရူပါယတနံ နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇတိ ရူပါယတနဉ္စ နုပ္ပဇ္ဇိဿတိ.
</Paragraph>

<Paragraph number="907" book="y3">
«  ယဿ ဝါ ပန ယတ္ထ ရူပါယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="908" book="y3">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ ရူပါယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပါနံ တေသံ တတ္ထ ရူပါယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="909" book="y3">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ မနာယတနံ နုပ္ပဇ္ဇိဿတီတိ?
</Paragraph>

<Paragraph number="910" book="y3">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အရူပါနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ မနာယတနံ နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ စက္ခာယတနဉ္စ နုပ္ပဇ္ဇတိ မနာယတနဉ္စ နုပ္ပဇ္ဇိဿတိ.
</Paragraph>

<Paragraph number="911" book="y3">
«  ယဿ ဝါ ပန ယတ္ထ မနာယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="912" book="y3">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ မနာယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ မနာယတနံ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="913" book="y3">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ ဓမ္မာယတနံ နုပ္ပဇ္ဇိဿတီတိ?
</Paragraph>

<Paragraph number="914" book="y3">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ တတ္ထ စက္ခာယတနဉ္စ နုပ္ပဇ္ဇတိ ဓမ္မာယတနဉ္စ နုပ္ပဇ္ဇိဿတိ.
</Paragraph>

<Paragraph number="915" book="y3">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="916" book="y3">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ ဓမ္မာယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ တတ္ထ ဓမ္မာယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇတိ. (စက္ခာယတနမူလကံ.)
</Paragraph>

</Division>
<Division number="101" book="y3" e="ch" v="33" p="121">

<Paragraph number="917" book="y3">
»  ယဿ ယတ္ထ ဃာနာယတနံ နုပ္ပဇ္ဇတိ တဿ တတ္ထ ရူပါယတနံ နုပ္ပဇ္ဇိဿတီတိ?
</Paragraph>

<Paragraph number="918" book="y3">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ဃာနာယတနံ နုပ္ပဇ္ဇတိ, နော စ တေသံ တတ္ထ ရူပါယတနံ နုပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ ပစ္ဆိမဘဝိကာနံ အရူပါနံ တေသံ တတ္ထ ဃာနာယတနဉ္စ နုပ္ပဇ္ဇတိ ရူပါယတနဉ္စ နုပ္ပဇ္ဇိဿတိ.
</Paragraph>

<Paragraph number="919" book="y3">
«  ယဿ ဝါ ပန ယတ္ထ ရူပါယတနံ နုပ္ပဇ္ဇိဿတိ တဿ တတ္ထ ဃာနာယတနံ နုပ္ပဇ္ဇတီတိ?
</Paragraph>

<Paragraph number="920" book="y3">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ ရူပါယတနံ နုပ္ပဇ္ဇိဿတိ, နော စ တေသံ တတ္ထ ဃာနာယတနံ နုပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ ပစ္ဆိမဘဝိကာနံ အရူပါနံ တေသံ တတ္ထ ရူပါယတနဉ္စ နုပ္ပဇ္ဇိဿတိ ဃာနာယတနဉ္စ နုပ္ပဇ္ဇတိ.
</Paragraph>

<Paragraph number="921" book="y3">
»  ယဿ ယတ္ထ ဃာနာယတနံ နုပ္ပဇ္ဇတိ တဿ တတ္ထ မနာယတနံ နုပ္ပဇ္ဇိဿတီတိ?
</Paragraph>

<Paragraph number="922" book="y3">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဃာနာယတနံ နုပ္ပဇ္ဇတိ, နော စ တေသံ တတ္ထ မနာယတနံ နုပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဃာနာယတနဉ္စ နုပ္ပဇ္ဇတိ မနာယတနဉ္စ နုပ္ပဇ္ဇိဿတိ.
</Paragraph>

<Paragraph number="923" book="y3">
«  ယဿ ဝါ ပန ယတ္ထ မနာယတနံ နုပ္ပဇ္ဇိဿတိ တဿ တတ္ထ ဃာနာယတနံ နုပ္ပဇ္ဇတီတိ?
</Paragraph>

<Paragraph number="924" book="y3">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ မနာယတနံ နုပ္ပဇ္ဇိဿတိ, နော စ တေသံ တတ္ထ ဃာနာယတနံ နုပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ မနာယတနဉ္စ နုပ္ပဇ္ဇိဿတိ ဃာနာယတနဉ္စ နုပ္ပဇ္ဇတိ.
</Paragraph>

<Paragraph number="925" book="y3">
»  ယဿ ယတ္ထ ဃာနာယတနံ နုပ္ပဇ္ဇတိ တဿ တတ္ထ ဓမ္မာယတနံ နုပ္ပဇ္ဇိဿတီတိ?
</Paragraph>

<Paragraph number="926" book="y3">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ တတ္ထ ဃာနာယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ နုပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဃာနာယတနဉ္စ နုပ္ပဇ္ဇတိ ဓမ္မာယတနဉ္စ နုပ္ပဇ္ဇိဿတိ.
</Paragraph>

<Paragraph number="927" book="y3">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိဿတိ တဿ တတ္ထ ဃာနာယတနံ နုပ္ပဇ္ဇတီတိ?
</Paragraph>

<Paragraph number="928" book="y3">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ ဓမ္မာယတနံ နုပ္ပဇ္ဇိဿတိ, နော စ တေသံ တတ္ထ ဃာနာယတနံ နုပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဓမ္မာယတနဉ္စ နုပ္ပဇ္ဇိဿတိ ဃာနာယတနဉ္စ နုပ္ပဇ္ဇတိ. (ဃာနာယတနမူလကံ.)
</Paragraph>

</Division>
<Division number="102" book="y3" e="ch" v="33" p="122">

<Paragraph number="929" book="y3">
»  ယဿ ယတ္ထ ရူပါယတနံ နုပ္ပဇ္ဇတိ တဿ တတ္ထ မနာယတနံ နုပ္ပဇ္ဇိဿတီတိ?
</Paragraph>

<Paragraph number="930" book="y3">
ပဉ္စဝေါကာရာ စဝန္တာနံ အရူပါနံ တေသံ တတ္ထ ရူပါယတနံ နုပ္ပဇ္ဇတိ, နော စ တေသံ တတ္ထ မနာယတနံ နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ အသညသတ္တာ စဝန္တာနံ တေသံ တတ္ထ ရူပါယတနဉ္စ နုပ္ပဇ္ဇတိ မနာယတနဉ္စ နုပ္ပဇ္ဇိဿတိ.
</Paragraph>

<Paragraph number="931" book="y3">
«  ယဿ ဝါ ပန ယတ္ထ မနာယတနံ နုပ္ပဇ္ဇိဿတိ တဿ တတ္ထ ရူပါယတနံ နုပ္ပဇ္ဇတီတိ?
</Paragraph>

<Paragraph number="932" book="y3">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ အသညသတ္တံ ဥပပဇ္ဇန္တာနံ တေသံ တတ္ထ မနာယတနံ နုပ္ပဇ္ဇိဿတိ, နော စ တေသံ တတ္ထ ရူပါယတနံ နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ အသညသတ္တာ စဝန္တာနံ တေသံ တတ္ထ မနာယတနဉ္စ နုပ္ပဇ္ဇိဿတိ ရူပါယတနဉ္စ နုပ္ပဇ္ဇတိ.
</Paragraph>

<Paragraph number="933" book="y3">
»  ယဿ ယတ္ထ ရူပါယတနံ နုပ္ပဇ္ဇတိ တဿ တတ္ထ ဓမ္မာယတနံ နုပ္ပဇ္ဇိဿတီတိ?
</Paragraph>

<Paragraph number="934" book="y3">
သဗ္ဗေသံ စဝန္တာနံ အရူပကာနံ ဥပပဇ္ဇန္တာနံ တေသံ တတ္ထ ရူပါယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ တတ္ထ ရူပါယတနဉ္စ နုပ္ပဇ္ဇတိ ဓမ္မာယတနဉ္စ နုပ္ပဇ္ဇိဿတိ.
</Paragraph>

<Paragraph number="935" book="y3">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိဿတိ တဿ တတ္ထ ရူပါယတနံ နုပ္ပဇ္ဇတီတိ?
</Paragraph>

<Paragraph number="936" book="y3">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ ဓမ္မာယတနံ နုပ္ပဇ္ဇိဿတိ, နော စ တေသံ တတ္ထ ရူပါယတနံ နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ တတ္ထ ဓမ္မာယတနဉ္စ နုပ္ပဇ္ဇိဿတိ ရူပါယတနဉ္စ နုပ္ပဇ္ဇတိ. (ရူပါယတနမူလကံ.)
</Paragraph>

</Division>
<Division number="103" book="y3" e="ch" v="33" p="123">

<Paragraph number="937" book="y3">
»  ယဿ ယတ္ထ မနာယတနံ နုပ္ပဇ္ဇတိ တဿ တတ္ထ ဓမ္မာယတနံ နုပ္ပဇ္ဇိဿတီတိ?
</Paragraph>

<Paragraph number="938" book="y3">
သဗ္ဗေသံ စဝန္တာနံ အစိတ္တကာနံ ဥပပဇ္ဇန္တာနံ တေသံ တတ္ထ မနာယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ နုပ္ပဇ္ဇိဿတိ. ပရိနိဗ္ဗန္တာနံ တေသံ တတ္ထ မနာယတနဉ္စ နုပ္ပဇ္ဇတိ ဓမ္မာယတနဉ္စ နုပ္ပဇ္ဇိဿတိ.
</Paragraph>

<Paragraph number="939" book="y3">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိဿတိ တဿ တတ္ထ မနာယတနံ နုပ္ပဇ္ဇတီတိ?
</Paragraph>

<Paragraph number="940" book="y3">
ပစ္ဆိမဘဝိကာနံ ဥပပဇ္ဇန္တာနံ တေသံ တတ္ထ ဓမ္မာယတနံ နုပ္ပဇ္ဇိဿတိ, နော စ တေသံ တတ္ထ မနာယတနံ နုပ္ပဇ္ဇတိ. ပရိနိဗ္ဗန္တာနံ တေသံ တတ္ထ ဓမ္မာယတနဉ္စ နုပ္ပဇ္ဇိဿတိ မနာယတနဉ္စ နုပ္ပဇ္ဇတိ. (မနာယတနမူလကံ.)
</Paragraph>
</Division>