---
title: "2.1.5.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="100">

<Paragraph number="897">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ သောတာယတနံ နုပ္ပဇ္ဇိဿတီတိ?
</Paragraph>

<Paragraph number="898">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ သောတာယတနံ နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇတိ သောတာယတနဉ္စ နုပ္ပဇ္ဇိဿတိ.
</Paragraph>

<Paragraph number="899">
«  ယဿ ဝါ ပန ယတ္ထ သောတာယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="900">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ သောတာယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ သောတာယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="901">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ ဃာနာယတနံ နုပ္ပဇ္ဇိဿတီတိ?
</Paragraph>

<Paragraph number="902">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ ဃာနာယတနံ နုပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇတိ ဃာနာယတနဉ္စ နုပ္ပဇ္ဇိဿတိ.
</Paragraph>

<Paragraph number="903">
«  ယဿ ဝါ ပန ယတ္ထ ဃာနာယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="904">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ရူပါဝစရံ ဥပပဇ္ဇန္တာနံ တေသံ တတ္ထ ဃာနာယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ ဃာနာယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="905">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ ရူပါယတနံ နုပ္ပဇ္ဇိဿတီတိ?
</Paragraph>

<Paragraph number="906">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အသညသတ္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ ရူပါယတနံ နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပါနံ တေသံ တတ္ထ စက္ခာယတနဉ္စ နုပ္ပဇ္ဇတိ ရူပါယတနဉ္စ နုပ္ပဇ္ဇိဿတိ.
</Paragraph>

<Paragraph number="907">
«  ယဿ ဝါ ပန ယတ္ထ ရူပါယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="908">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ ရူပါယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပါနံ တေသံ တတ္ထ ရူပါယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="909">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ မနာယတနံ နုပ္ပဇ္ဇိဿတီတိ?
</Paragraph>

<Paragraph number="910">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အရူပါနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ မနာယတနံ နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ စက္ခာယတနဉ္စ နုပ္ပဇ္ဇတိ မနာယတနဉ္စ နုပ္ပဇ္ဇိဿတိ.
</Paragraph>

<Paragraph number="911">
«  ယဿ ဝါ ပန ယတ္ထ မနာယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="912">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ မနာယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ မနာယတနံ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇတိ.
</Paragraph>

<Paragraph number="913">
»  ယဿ ယတ္ထ စက္ခာယတနံ နုပ္ပဇ္ဇတိ တဿ တတ္ထ ဓမ္မာယတနံ နုပ္ပဇ္ဇိဿတီတိ?
</Paragraph>

<Paragraph number="914">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ တတ္ထ စက္ခာယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ တတ္ထ စက္ခာယတနဉ္စ နုပ္ပဇ္ဇတိ ဓမ္မာယတနဉ္စ နုပ္ပဇ္ဇိဿတိ.
</Paragraph>

<Paragraph number="915">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိဿတိ တဿ တတ္ထ စက္ခာယတနံ နုပ္ပဇ္ဇတီတိ?
</Paragraph>

<Paragraph number="916">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ ဓမ္မာယတနံ နုပ္ပဇ္ဇိဿတိ, နော စ တေသံ တတ္ထ စက္ခာယတနံ နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ တတ္ထ ဓမ္မာယတနဉ္စ နုပ္ပဇ္ဇိဿတိ စက္ခာယတနဉ္စ နုပ္ပဇ္ဇတိ. (စက္ခာယတနမူလကံ.)
</Paragraph>

</Division>
<Division number="101">

<Paragraph number="917">
»  ယဿ ယတ္ထ ဃာနာယတနံ နုပ္ပဇ္ဇတိ တဿ တတ္ထ ရူပါယတနံ နုပ္ပဇ္ဇိဿတီတိ?
</Paragraph>

<Paragraph number="918">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ဃာနာယတနံ နုပ္ပဇ္ဇတိ, နော စ တေသံ တတ္ထ ရူပါယတနံ နုပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ ပစ္ဆိမဘဝိကာနံ အရူပါနံ တေသံ တတ္ထ ဃာနာယတနဉ္စ နုပ္ပဇ္ဇတိ ရူပါယတနဉ္စ နုပ္ပဇ္ဇိဿတိ.
</Paragraph>

<Paragraph number="919">
«  ယဿ ဝါ ပန ယတ္ထ ရူပါယတနံ နုပ္ပဇ္ဇိဿတိ တဿ တတ္ထ ဃာနာယတနံ နုပ္ပဇ္ဇတီတိ?
</Paragraph>

<Paragraph number="920">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ ရူပါယတနံ နုပ္ပဇ္ဇိဿတိ, နော စ တေသံ တတ္ထ ဃာနာယတနံ နုပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ ပစ္ဆိမဘဝိကာနံ အရူပါနံ တေသံ တတ္ထ ရူပါယတနဉ္စ နုပ္ပဇ္ဇိဿတိ ဃာနာယတနဉ္စ နုပ္ပဇ္ဇတိ.
</Paragraph>

<Paragraph number="921">
»  ယဿ ယတ္ထ ဃာနာယတနံ နုပ္ပဇ္ဇတိ တဿ တတ္ထ မနာယတနံ နုပ္ပဇ္ဇိဿတီတိ?
</Paragraph>

<Paragraph number="922">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဃာနာယတနံ နုပ္ပဇ္ဇတိ, နော စ တေသံ တတ္ထ မနာယတနံ နုပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဃာနာယတနဉ္စ နုပ္ပဇ္ဇတိ မနာယတနဉ္စ နုပ္ပဇ္ဇိဿတိ.
</Paragraph>

<Paragraph number="923">
«  ယဿ ဝါ ပန ယတ္ထ မနာယတနံ နုပ္ပဇ္ဇိဿတိ တဿ တတ္ထ ဃာနာယတနံ နုပ္ပဇ္ဇတီတိ?
</Paragraph>

<Paragraph number="924">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ မနာယတနံ နုပ္ပဇ္ဇိဿတိ, နော စ တေသံ တတ္ထ ဃာနာယတနံ နုပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ မနာယတနဉ္စ နုပ္ပဇ္ဇိဿတိ ဃာနာယတနဉ္စ နုပ္ပဇ္ဇတိ.
</Paragraph>

<Paragraph number="925">
»  ယဿ ယတ္ထ ဃာနာယတနံ နုပ္ပဇ္ဇတိ တဿ တတ္ထ ဓမ္မာယတနံ နုပ္ပဇ္ဇိဿတီတိ?
</Paragraph>

<Paragraph number="926">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ တတ္ထ ဃာနာယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ နုပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဃာနာယတနဉ္စ နုပ္ပဇ္ဇတိ ဓမ္မာယတနဉ္စ နုပ္ပဇ္ဇိဿတိ.
</Paragraph>

<Paragraph number="927">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိဿတိ တဿ တတ္ထ ဃာနာယတနံ နုပ္ပဇ္ဇတီတိ?
</Paragraph>

<Paragraph number="928">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ ဓမ္မာယတနံ နုပ္ပဇ္ဇိဿတိ, နော စ တေသံ တတ္ထ ဃာနာယတနံ နုပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဓမ္မာယတနဉ္စ နုပ္ပဇ္ဇိဿတိ ဃာနာယတနဉ္စ နုပ္ပဇ္ဇတိ. (ဃာနာယတနမူလကံ.)
</Paragraph>

</Division>
<Division number="102">

<Paragraph number="929">
»  ယဿ ယတ္ထ ရူပါယတနံ နုပ္ပဇ္ဇတိ တဿ တတ္ထ မနာယတနံ နုပ္ပဇ္ဇိဿတီတိ?
</Paragraph>

<Paragraph number="930">
ပဉ္စဝေါကာရာ စဝန္တာနံ အရူပါနံ တေသံ တတ္ထ ရူပါယတနံ နုပ္ပဇ္ဇတိ, နော စ တေသံ တတ္ထ မနာယတနံ နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ အသညသတ္တာ စဝန္တာနံ တေသံ တတ္ထ ရူပါယတနဉ္စ နုပ္ပဇ္ဇတိ မနာယတနဉ္စ နုပ္ပဇ္ဇိဿတိ.
</Paragraph>

<Paragraph number="931">
«  ယဿ ဝါ ပန ယတ္ထ မနာယတနံ နုပ္ပဇ္ဇိဿတိ တဿ တတ္ထ ရူပါယတနံ နုပ္ပဇ္ဇတီတိ?
</Paragraph>

<Paragraph number="932">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ အသညသတ္တံ ဥပပဇ္ဇန္တာနံ တေသံ တတ္ထ မနာယတနံ နုပ္ပဇ္ဇိဿတိ, နော စ တေသံ တတ္ထ ရူပါယတနံ နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ အသညသတ္တာ စဝန္တာနံ တေသံ တတ္ထ မနာယတနဉ္စ နုပ္ပဇ္ဇိဿတိ ရူပါယတနဉ္စ နုပ္ပဇ္ဇတိ.
</Paragraph>

<Paragraph number="933">
»  ယဿ ယတ္ထ ရူပါယတနံ နုပ္ပဇ္ဇတိ တဿ တတ္ထ ဓမ္မာယတနံ နုပ္ပဇ္ဇိဿတီတိ?
</Paragraph>

<Paragraph number="934">
သဗ္ဗေသံ စဝန္တာနံ အရူပကာနံ ဥပပဇ္ဇန္တာနံ တေသံ တတ္ထ ရူပါယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ နုပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ တတ္ထ ရူပါယတနဉ္စ နုပ္ပဇ္ဇတိ ဓမ္မာယတနဉ္စ နုပ္ပဇ္ဇိဿတိ.
</Paragraph>

<Paragraph number="935">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိဿတိ တဿ တတ္ထ ရူပါယတနံ နုပ္ပဇ္ဇတီတိ?
</Paragraph>

<Paragraph number="936">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ ဓမ္မာယတနံ နုပ္ပဇ္ဇိဿတိ, နော စ တေသံ တတ္ထ ရူပါယတနံ နုပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ တတ္ထ ဓမ္မာယတနဉ္စ နုပ္ပဇ္ဇိဿတိ ရူပါယတနဉ္စ နုပ္ပဇ္ဇတိ. (ရူပါယတနမူလကံ.)
</Paragraph>

</Division>
<Division number="103">

<Paragraph number="937">
»  ယဿ ယတ္ထ မနာယတနံ နုပ္ပဇ္ဇတိ တဿ တတ္ထ ဓမ္မာယတနံ နုပ္ပဇ္ဇိဿတီတိ?
</Paragraph>

<Paragraph number="938">
သဗ္ဗေသံ စဝန္တာနံ အစိတ္တကာနံ ဥပပဇ္ဇန္တာနံ တေသံ တတ္ထ မနာယတနံ နုပ္ပဇ္ဇတိ, နော စ တေသံ တတ္ထ ဓမ္မာယတနံ နုပ္ပဇ္ဇိဿတိ. ပရိနိဗ္ဗန္တာနံ တေသံ တတ္ထ မနာယတနဉ္စ နုပ္ပဇ္ဇတိ ဓမ္မာယတနဉ္စ နုပ္ပဇ္ဇိဿတိ.
</Paragraph>

<Paragraph number="939">
«  ယဿ ဝါ ပန ယတ္ထ ဓမ္မာယတနံ နုပ္ပဇ္ဇိဿတိ တဿ တတ္ထ မနာယတနံ နုပ္ပဇ္ဇတီတိ?
</Paragraph>

<Paragraph number="940">
ပစ္ဆိမဘဝိကာနံ ဥပပဇ္ဇန္တာနံ တေသံ တတ္ထ ဓမ္မာယတနံ နုပ္ပဇ္ဇိဿတိ, နော စ တေသံ တတ္ထ မနာယတနံ နုပ္ပဇ္ဇတိ. ပရိနိဗ္ဗန္တာနံ တေသံ တတ္ထ ဓမ္မာယတနဉ္စ နုပ္ပဇ္ဇိဿတိ မနာယတနဉ္စ နုပ္ပဇ္ဇတိ. (မနာယတနမူလကံ.)
</Paragraph>
</Division>