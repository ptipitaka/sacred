---
title: "2.1.6.3 အနုလောမပုဂ္ဂလောကာသ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="109">

<Paragraph number="966">
»  ယဿ ယတ္ထ စက္ခာယတနံ ဥပ္ပဇ္ဇိတ္ထ တဿ တတ္ထ သောတာယတနံ ဥပ္ပဇ္ဇိဿတီတိ?
</Paragraph>

<Paragraph number="967">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ စက္ခာယတနံ ဥပ္ပဇ္ဇိတ္ထ, နော စ တေသံ တတ္ထ သောတာယတနံ ဥပ္ပဇ္ဇိဿတိ. ဣတရေသံ ပဉ္စဝေါကာရာနံ တေသံ တတ္ထ စက္ခာယတနဉ္စ ဥပ္ပဇ္ဇိတ္ထ သောတာယတနဉ္စ ဥပ္ပဇ္ဇိဿတိ.
</Paragraph>

<Paragraph number="968">
«  ယဿ ဝါ ပန ယတ္ထ သောတာယတနံ ဥပ္ပဇ္ဇိဿတိ တဿ တတ္ထ စက္ခာယတနံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="969">
»  ယဿ ယတ္ထ စက္ခာယတနံ ဥပ္ပဇ္ဇိတ္ထ တဿ တတ္ထ ဃာနာယတနံ ဥပ္ပဇ္ဇိဿတီတိ?
</Paragraph>

<Paragraph number="970">
ကာမာဝစရေ ပစ္ဆိမဘဝိကာနံ ရူပါဝစရာနံ တေသံ တတ္ထ စက္ခာယတနံ ဥပ္ပဇ္ဇိတ္ထ, နော စ တေသံ တတ္ထ ဃာနာယတနံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ စက္ခာယတနဉ္စ ဥပ္ပဇ္ဇိတ္ထ ဃာနာယတနဉ္စ ဥပ္ပဇ္ဇိဿတိ.
</Paragraph>

<Paragraph number="971">
«  ယဿ ဝါ ပန ယတ္ထ …ပေ…  ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="972">
»  ယဿ ယတ္ထ စက္ခာယတနံ ဥပ္ပဇ္ဇိတ္ထ တဿ တတ္ထ ရူပါယတနံ ဥပ္ပဇ္ဇိဿတီတိ?
</Paragraph>

<Paragraph number="973">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ စက္ခာယတနံ ဥပ္ပဇ္ဇိတ္ထ, နော စ တေသံ တတ္ထ ရူပါယတနံ ဥပ္ပဇ္ဇိဿတိ. ဣတရေသံ ပဉ္စဝေါကာရာနံ တေသံ တတ္ထ စက္ခာယတနဉ္စ ဥပ္ပဇ္ဇိတ္ထ ရူပါယတနဉ္စ ဥပ္ပဇ္ဇိဿတိ.
</Paragraph>

<Paragraph number="974">
«  ယဿ ဝါ ပန ယတ္ထ ရူပါယတနံ ဥပ္ပဇ္ဇိဿတိ တဿ တတ္ထ စက္ခာယတနံ ဥပ္ပဇ္ဇိတ္ထာတိ?
</Paragraph>

<Paragraph number="975">
အသညသတ္တာနံ တေသံ တတ္ထ ရူပါယတနံ ဥပ္ပဇ္ဇိဿတိ, နော စ တေသံ တတ္ထ စက္ခာယတနံ ဥပ္ပဇ္ဇိတ္ထ. ပဉ္စဝေါကာရာနံ တေသံ တတ္ထ ရူပါယတနဉ္စ ဥပ္ပဇ္ဇိဿတိ စက္ခာယတနဉ္စ ဥပ္ပဇ္ဇိတ္ထ.
</Paragraph>

<Paragraph number="976">
»  ယဿ ယတ္ထ စက္ခာယတနံ ဥပ္ပဇ္ဇိတ္ထ တဿ တတ္ထ မနာယတနံ ဥပ္ပဇ္ဇိဿတီတိ?
</Paragraph>

<Paragraph number="977">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ စက္ခာယတနံ ဥပ္ပဇ္ဇိတ္ထ, နော စ တေသံ တတ္ထ မနာယတနံ ဥပ္ပဇ္ဇိဿတိ. ဣတရေသံ ပဉ္စဝေါကာရာနံ တေသံ တတ္ထ စက္ခာယတနဉ္စ ဥပ္ပဇ္ဇိတ္ထ မနာယတနဉ္စ ဥပ္ပဇ္ဇိဿတိ.
</Paragraph>

<Paragraph number="978">
«  ယဿ ဝါ ပန ယတ္ထ မနာယတနံ ဥပ္ပဇ္ဇိဿတိ တဿ တတ္ထ စက္ခာယတနံ ဥပ္ပဇ္ဇိတ္ထာတိ?
</Paragraph>

<Paragraph number="979">
အရူပါနံ တေသံ တတ္ထ မနာယတနံ ဥပ္ပဇ္ဇိဿတိ, နော စ တေသံ တတ္ထ စက္ခာယတနံ ဥပ္ပဇ္ဇိတ္ထ. ပဉ္စဝေါကာရာနံ တေသံ တတ္ထ မနာယတနဉ္စ ဥပ္ပဇ္ဇိဿတိ စက္ခာယတနဉ္စ ဥပ္ပဇ္ဇိတ္ထ.
</Paragraph>

<Paragraph number="980">
»  ယဿ ယတ္ထ စက္ခာယတနံ ဥပ္ပဇ္ဇိတ္ထ တဿ တတ္ထ ဓမ္မာယတနံ ဥပ္ပဇ္ဇိဿတီတိ?
</Paragraph>

<Paragraph number="981">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ စက္ခာယတနံ ဥပ္ပဇ္ဇိတ္ထ, နော စ တေသံ တတ္ထ ဓမ္မာယတနံ ဥပ္ပဇ္ဇိဿတိ. ဣတရေသံ ပဉ္စဝေါကာရာနံ တေသံ တတ္ထ စက္ခာယတနဉ္စ ဥပ္ပဇ္ဇိတ္ထ ဓမ္မာယတနဉ္စ ဥပ္ပဇ္ဇိဿတိ.
</Paragraph>

<Paragraph number="982">
«  ယဿ ဝါ ပန ယတ္ထ ဓမ္မာယတနံ ဥပ္ပဇ္ဇိဿတိ တဿ တတ္ထ စက္ခာယတနံ ဥပ္ပဇ္ဇိတ္ထာတိ?
</Paragraph>

<Paragraph number="983">
အသညသတ္တာနံ အရူပါနံ တေသံ တတ္ထ ဓမ္မာယတနံ ဥပ္ပဇ္ဇိဿတိ, နော စ တေသံ တတ္ထ စက္ခာယတနံ ဥပ္ပဇ္ဇိတ္ထ. ပဉ္စဝေါကာရာနံ တေသံ တတ္ထ ဓမ္မာယတနဉ္စ ဥပ္ပဇ္ဇိဿတိ စက္ခာယတနဉ္စ ဥပ္ပဇ္ဇိတ္ထ. (စက္ခာယတနမူလကံ.)
</Paragraph>

</Division>
<Division number="110">

<Paragraph number="984">
»  ယဿ ယတ္ထ ဃာနာယတနံ ဥပ္ပဇ္ဇိတ္ထ တဿ တတ္ထ ရူပါယတနံ ဥပ္ပဇ္ဇိဿတီတိ?
</Paragraph>

<Paragraph number="985">
ကာမာဝစရေ ပစ္ဆိမဘဝိကာနံ တေသံ တတ္ထ ဃာနာယတနံ ဥပ္ပဇ္ဇိတ္ထ, နော စ တေသံ တတ္ထ ရူပါယတနံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဃာနာယတနဉ္စ ဥပ္ပဇ္ဇိတ္ထ ရူပါယတနဉ္စ ဥပ္ပဇ္ဇိဿတိ.
</Paragraph>

<Paragraph number="986">
«  ယဿ ဝါ ပန ယတ္ထ ရူပါယတနံ ဥပ္ပဇ္ဇိဿတိ တဿ တတ္ထ ဃာနာယတနံ ဥပ္ပဇ္ဇိတ္ထာတိ?
</Paragraph>

<Paragraph number="987">
ရူပါဝစရာနံ တေသံ တတ္ထ ရူပါယတနံ ဥပ္ပဇ္ဇိဿတိ, နော စ တေသံ တတ္ထ ဃာနာယတနံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ ရူပါယတနဉ္စ ဥပ္ပဇ္ဇိဿတိ ဃာနာယတနဉ္စ ဥပ္ပဇ္ဇိတ္ထ.
</Paragraph>

<Paragraph number="988">
»  ယဿ ယတ္ထ ဃာနာယတနံ ဥပ္ပဇ္ဇိတ္ထ တဿ တတ္ထ မနာယတနံ …ပေ…  ဓမ္မာယတနံ ဥပ္ပဇ္ဇိဿတီတိ?
</Paragraph>

<Paragraph number="989">
ကာမာဝစရေ ပစ္ဆိမဘဝိကာနံ တေသံ တတ္ထ ဃာနာယတနံ ဥပ္ပဇ္ဇိတ္ထ, နော စ တေသံ တတ္ထ ဓမ္မာယတနံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဃာနာယတနဉ္စ ဥပ္ပဇ္ဇိတ္ထ ဓမ္မာယတနဉ္စ ဥပ္ပဇ္ဇိဿတိ.
</Paragraph>

<Paragraph number="990">
«  ယဿ ဝါ ပန ယတ္ထ ဓမ္မာယတနံ ဥပ္ပဇ္ဇိဿတိ တဿ တတ္ထ ဃာနာယတနံ ဥပ္ပဇ္ဇိတ္ထာတိ?
</Paragraph>

<Paragraph number="991">
ရူပါဝစရာနံ အရူပါဝစရာနံ တေသံ တတ္ထ ဓမ္မာယတနံ ဥပ္ပဇ္ဇိဿတိ, နော စ တေသံ တတ္ထ ဃာနာယတနံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ ဓမ္မာယတနဉ္စ ဥပ္ပဇ္ဇိဿတိ ဃာနာယတနဉ္စ ဥပ္ပဇ္ဇိတ္ထ. (ဃာနာယတနမူလကံ.)
</Paragraph>

</Division>
<Division number="111">

<Paragraph number="992">
»  ယဿ ယတ္ထ ရူပါယတနံ ဥပ္ပဇ္ဇိတ္ထ တဿ တတ္ထ မနာယတနံ ဥပ္ပဇ္ဇိဿတီတိ?
</Paragraph>

<Paragraph number="993">
ပဉ္စဝေါကာရေ ပစ္ဆိမဘဝိကာနံ အသညသတ္တာနံ တေသံ တတ္ထ ရူပါယတနံ ဥပ္ပဇ္ဇိတ္ထ, နော စ တေသံ တတ္ထ မနာယတနံ ဥပ္ပဇ္ဇိဿတိ. ဣတရေသံ ပဉ္စဝေါကာရာနံ တေသံ တတ္ထ ရူပါယတနဉ္စ ဥပ္ပဇ္ဇိတ္ထ မနာယတနဉ္စ ဥပ္ပဇ္ဇိဿတိ.
</Paragraph>

<Paragraph number="994">
«  ယဿ ဝါ ပန ယတ္ထ မနာယတနံ ဥပ္ပဇ္ဇိဿတိ တဿ တတ္ထ ရူပါယတနံ ဥပ္ပဇ္ဇိတ္ထာတိ?
</Paragraph>

<Paragraph number="995">
အရူပါနံ တေသံ တတ္ထ မနာယတနံ ဥပ္ပဇ္ဇိဿတိ, နော စ တေသံ တတ္ထ ရူပါယတနံ ဥပ္ပဇ္ဇိတ္ထ. ပဉ္စဝေါကာရာနံ တေသံ တတ္ထ မနာယတနဉ္စ ဥပ္ပဇ္ဇိဿတိ ရူပါယတနဉ္စ ဥပ္ပဇ္ဇိတ္ထ.
</Paragraph>

<Paragraph number="996">
»  ယဿ ယတ္ထ ရူပါယတနံ ဥပ္ပဇ္ဇိတ္ထ တဿ တတ္ထ ဓမ္မာယတနံ ဥပ္ပဇ္ဇိဿတီတိ?
</Paragraph>

<Paragraph number="997">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ ရူပါယတနံ ဥပ္ပဇ္ဇိတ္ထ, နော စ တေသံ တတ္ထ ဓမ္မာယတနံ ဥပ္ပဇ္ဇိဿတိ. ဣတရေသံ ပဉ္စဝေါကာရာနံ အသညသတ္တာနံ တေသံ တတ္ထ ရူပါယတနဉ္စ ဥပ္ပဇ္ဇိတ္ထ ဓမ္မာယတနဉ္စ ဥပ္ပဇ္ဇိဿတိ.
</Paragraph>

<Paragraph number="998">
«  ယဿ ဝါ ပန ယတ္ထ ဓမ္မာယတနံ ဥပ္ပဇ္ဇိဿတိ တဿ တတ္ထ ရူပါယတနံ ဥပ္ပဇ္ဇိတ္ထာတိ?
</Paragraph>

<Paragraph number="999">
အရူပါနံ တေသံ တတ္ထ ဓမ္မာယတနံ ဥပ္ပဇ္ဇိဿတိ, နော စ တေသံ တတ္ထ ရူပါယတနံ ဥပ္ပဇ္ဇိတ္ထ. ပဉ္စဝေါကာရာနံ အသညသတ္တာနံ တေသံ တတ္ထ ဓမ္မာယတနဉ္စ ဥပ္ပဇ္ဇိဿတိ ရူပါယတနဉ္စ ဥပ္ပဇ္ဇိတ္ထ. (ရူပါယတနမူလကံ.)
</Paragraph>

</Division>
<Division number="112">

<Paragraph number="1000">
»  ယဿ ယတ္ထ မနာယတနံ ဥပ္ပဇ္ဇိတ္ထ တဿ တတ္ထ ဓမ္မာယတနံ ဥပ္ပဇ္ဇိဿတီတိ?
</Paragraph>

<Paragraph number="1001">
ပစ္ဆိမဘဝိကာနံ တေသံ တတ္ထ မနာယတနံ ဥပ္ပဇ္ဇိတ္ထ, နော စ တေသံ တတ္ထ ဓမ္မာယတနံ ဥပ္ပဇ္ဇိဿတိ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ မနာယတနဉ္စ ဥပ္ပဇ္ဇိတ္ထ ဓမ္မာယတနဉ္စ ဥပ္ပဇ္ဇိဿတိ.
</Paragraph>

<Paragraph number="1002">
«  ယဿ ဝါ ပန ယတ္ထ ဓမ္မာယတနံ ဥပ္ပဇ္ဇိဿတိ တဿ တတ္ထ မနာယတနံ ဥပ္ပဇ္ဇိတ္ထာတိ?
</Paragraph>

<Paragraph number="1003">
အသညသတ္တာနံ တေသံ တတ္ထ ဓမ္မာယတနံ ဥပ္ပဇ္ဇိဿတိ, နော စ တေသံ တတ္ထ မနာယတနံ ဥပ္ပဇ္ဇိတ္ထ. စတုဝေါကာရာနံ ပဉ္စဝေါကာရာနံ တေသံ တတ္ထ ဓမ္မာယတနဉ္စ ဥပ္ပဇ္ဇိဿတိ မနာယတနဉ္စ ဥပ္ပဇ္ဇိတ္ထ. (မနာယတနမူလကံ.)
</Paragraph>
</Division>