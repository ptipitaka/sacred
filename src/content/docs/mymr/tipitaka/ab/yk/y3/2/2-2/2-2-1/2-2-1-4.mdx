---
title: 2.2.1.4 ပစ္စနီကပုဂ္ဂလ
tableOfContents: false
sidebar:
  order: 4
type: tipitaka
basket: ab
book: y3
review:
  current: review
  updated: '2025-10-23T09:21:33.775479'
  updated_by: ''
  notes: ''
  history:
  - state: review
    date: '2025-10-23T09:21:33.775479'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="126" book="y3" e="ch" v="33" p="134">

<Paragraph number="1092" book="y3">
»  ယဿ စက္ခာယတနံ န နိရုဇ္ဈတိ တဿ သောတာယတနံ န နိရုဇ္ဈတီတိ?
</Paragraph>

<Paragraph number="1093" book="y3">
အစက္ခုကာနံ သသောတကာနံ စဝန္တာနံ တေသံ စက္ခာယတနံ န နိရုဇ္ဈတိ, နော စ တေသံ သောတာယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ အစက္ခုကာနံ အသောတကာနံ စဝန္တာနံ တေသံ စက္ခာယတနဉ္စ န နိရုဇ္ဈတိ သောတာယတနဉ္စ န နိရုဇ္ဈတိ.
</Paragraph>

<Paragraph number="1094" book="y3">
«  ယဿ ဝါ ပန သောတာယတနံ န နိရုဇ္ဈတိ တဿ စက္ခာယတနံ န နိရုဇ္ဈတီတိ?
</Paragraph>

<Paragraph number="1095" book="y3">
အသောတကာနံ သစက္ခုကာနံ စဝန္တာနံ တေသံ သောတာယတနံ န နိရုဇ္ဈတိ, နော စ တေသံ စက္ခာယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ အသောတကာနံ အစက္ခုကာနံ စဝန္တာနံ တေသံ သောတာယတနဉ္စ န နိရုဇ္ဈတိ စက္ခာယတနဉ္စ န နိရုဇ္ဈတိ.
</Paragraph>

<Paragraph number="1096" book="y3">
»  ယဿ စက္ခာယတနံ န နိရုဇ္ဈတိ တဿ ဃာနာယတနံ န နိရုဇ္ဈတီတိ?
</Paragraph>

<Paragraph number="1097" book="y3">
အစက္ခုကာနံ သဃာနကာနံ စဝန္တာနံ တေသံ စက္ခာယတနံ န နိရုဇ္ဈတိ, နော စ တေသံ ဃာနာယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ အစက္ခုကာနံ အဃာနကာနံ စဝန္တာနံ တေသံ စက္ခာယတနဉ္စ န နိရုဇ္ဈတိ ဃာနာယတနဉ္စ န နိရုဇ္ဈတိ.
</Paragraph>

<Paragraph number="1098" book="y3">
«  ယဿ ဝါ ပန ဃာနာယတနံ န နိရုဇ္ဈတိ တဿ စက္ခာယတနံ န နိရုဇ္ဈတီတိ?
</Paragraph>

<Paragraph number="1099" book="y3">
အဃာနကာနံ သစက္ခုကာနံ စဝန္တာနံ တေသံ ဃာနာယတနံ န နိရုဇ္ဈတိ, နော စ တေသံ စက္ခာယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ အဃာနကာနံ အစက္ခုကာနံ စဝန္တာနံ တေသံ ဃာနာယတနဉ္စ န နိရုဇ္ဈတိ စက္ခာယတနဉ္စ န နိရုဇ္ဈတိ.
</Paragraph>

<Paragraph number="1100" book="y3">
»  ယဿ စက္ခာယတနံ န နိရုဇ္ဈတိ တဿ ရူပါယတနံ န နိရုဇ္ဈတီတိ?
</Paragraph>

<Paragraph number="1101" book="y3">
အစက္ခုကာနံ သရူပကာနံ စဝန္တာနံ တေသံ စက္ခာယတနံ န နိရုဇ္ဈတိ, နော စ တေသံ ရူပါယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ အရူပကာနံ စဝန္တာနံ တေသံ စက္ခာယတနဉ္စ န နိရုဇ္ဈတိ ရူပါယတနဉ္စ န နိရုဇ္ဈတိ.
</Paragraph>

<Paragraph number="1102" book="y3">
«  ယဿ ဝါ ပန ရူပါယတနံ န နိရုဇ္ဈတိ တဿ စက္ခာယတနံ န နိရုဇ္ဈတီတိ? အာမန္တာ.
</Paragraph>

<Paragraph number="1103" book="y3">
»  ယဿ စက္ခာယတနံ န နိရုဇ္ဈတိ တဿ မနာယတနံ န နိရုဇ္ဈတီတိ?
</Paragraph>

<Paragraph number="1104" book="y3">
အစက္ခုကာနံ သစိတ္တကာနံ စဝန္တာနံ တေသံ စက္ခာယတနံ န နိရုဇ္ဈတိ, နော စ တေသံ မနာယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ အစိတ္တကာနံ စဝန္တာနံ တေသံ စက္ခာယတနဉ္စ န နိရုဇ္ဈတိ မနာယတနဉ္စ န နိရုဇ္ဈတိ.
</Paragraph>

<Paragraph number="1105" book="y3">
«  ယဿ ဝါ ပန မနာယတနံ န နိရုဇ္ဈတိ တဿ စက္ခာယတနံ န နိရုဇ္ဈတီတိ? အာမန္တာ.
</Paragraph>

<Paragraph number="1106" book="y3">
»  ယဿ စက္ခာယတနံ န နိရုဇ္ဈတိ တဿ ဓမ္မာယတနံ န နိရုဇ္ဈတီတိ?
</Paragraph>

<Paragraph number="1107" book="y3">
အစက္ခုကာနံ စဝန္တာနံ တေသံ စက္ခာယတနံ န နိရုဇ္ဈတိ, နော စ တေသံ ဓမ္မာယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ တေသံ စက္ခာယတနဉ္စ န နိရုဇ္ဈတိ ဓမ္မာယတနဉ္စ န နိရုဇ္ဈတိ.
</Paragraph>

<Paragraph number="1108" book="y3">
«  ယဿ ဝါ ပန ဓမ္မာယတနံ န နိရုဇ္ဈတိ တဿ စက္ခာယတနံ န နိရုဇ္ဈတီတိ? အာမန္တာ. (စက္ခာယတနမူလကံ.)
</Paragraph>

</Division>
<Division number="127" book="y3" e="ch" v="33" p="135">

<Paragraph number="1109" book="y3">
»  ယဿ ဃာနာယတနံ န နိရုဇ္ဈတိ တဿ ရူပါယတနံ န နိရုဇ္ဈတီတိ?
</Paragraph>

<Paragraph number="1110" book="y3">
အဃာနကာနံ သရူပကာနံ စဝန္တာနံ တေသံ ဃာနာယတနံ န နိရုဇ္ဈတိ, နော စ တေသံ ရူပါယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ အရူပကာနံ စဝန္တာနံ တေသံ ဃာနာယတနဉ္စ န နိရုဇ္ဈတိ ရူပါယတနဉ္စ န နိရုဇ္ဈတိ.
</Paragraph>

<Paragraph number="1111" book="y3">
«  ယဿ ဝါ ပန ရူပါယတနံ န နိရုဇ္ဈတိ တဿ ဃာနာယတနံ န နိရုဇ္ဈတီတိ? အာမန္တာ.
</Paragraph>

<Paragraph number="1112" book="y3">
»  ယဿ ဃာနာယတနံ န နိရုဇ္ဈတိ တဿ မနာယတနံ န နိရုဇ္ဈတီတိ?
</Paragraph>

<Paragraph number="1113" book="y3">
အဃာနကာနံ သစိတ္တကာနံ စဝန္တာနံ တေသံ ဃာနာယတနံ န နိရုဇ္ဈတိ, နော စ တေသံ မနာယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ အစိတ္တကာနံ စဝန္တာနံ တေသံ ဃာနာယတနဉ္စ န နိရုဇ္ဈတိ မနာယတနဉ္စ န နိရုဇ္ဈတိ.
</Paragraph>

<Paragraph number="1114" book="y3">
«  ယဿ ဝါ ပန မနာယတနံ န နိရုဇ္ဈတိ တဿ ဃာနာယတနံ န နိရုဇ္ဈတီတိ? အာမန္တာ.
</Paragraph>

<Paragraph number="1115" book="y3">
»  ယဿ ဃာနာယတနံ န နိရုဇ္ဈတိ တဿ ဓမ္မာယတနံ န နိရုဇ္ဈတီတိ?
</Paragraph>

<Paragraph number="1116" book="y3">
အဃာနကာနံ စဝန္တာနံ တေသံ ဃာနာယတနံ န နိရုဇ္ဈတိ, နော စ တေသံ ဓမ္မာယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ တေသံ ဃာနာယတနဉ္စ န နိရုဇ္ဈတိ ဓမ္မာယတနဉ္စ န နိရုဇ္ဈတိ.
</Paragraph>

<Paragraph number="1117" book="y3">
«  ယဿ ဝါ ပန ဓမ္မာယတနံ န နိရုဇ္ဈတိ တဿ ဃာနာယတနံ န နိရုဇ္ဈတီတိ? အာမန္တာ. (ဃာနာယတနမူလကံ.)
</Paragraph>

</Division>
<Division number="128" book="y3" e="ch" v="33" p="135">

<Paragraph number="1118" book="y3">
»  ယဿ ရူပါယတနံ န နိရုဇ္ဈတိ တဿ မနာယတနံ န နိရုဇ္ဈတီတိ?
</Paragraph>

<Paragraph number="1119" book="y3">
အရူပကာနံ စဝန္တာနံ တေသံ ရူပါယတနံ န နိရုဇ္ဈတိ, နော စ တေသံ မနာယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ တေသံ ရူပါယတနဉ္စ န နိရုဇ္ဈတိ မနာယတနဉ္စ န နိရုဇ္ဈတိ.
</Paragraph>

<Paragraph number="1120" book="y3">
«  ယဿ ဝါ ပန မနာယတနံ န နိရုဇ္ဈတိ တဿ ရူပါယတနံ န နိရုဇ္ဈတီတိ?
</Paragraph>

<Paragraph number="1121" book="y3">
အစိတ္တကာနံ စဝန္တာနံ တေသံ မနာယတနံ န နိရုဇ္ဈတိ, နော စ တေသံ ရူပါယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ တေသံ မနာယတနဉ္စ န နိရုဇ္ဈတိ ရူပါယတနဉ္စ န နိရုဇ္ဈတိ.
</Paragraph>

<Paragraph number="1122" book="y3">
»  ယဿ ရူပါယတနံ န နိရုဇ္ဈတိ တဿ ဓမ္မာယတနံ န နိရုဇ္ဈတီတိ?
</Paragraph>

<Paragraph number="1123" book="y3">
အရူပကာနံ စဝန္တာနံ တေသံ ရူပါယတနံ န နိရုဇ္ဈတိ, နော စ တေသံ ဓမ္မာယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ တေသံ ရူပါယတနဉ္စ န နိရုဇ္ဈတိ ဓမ္မာယတနဉ္စ န နိရုဇ္ဈတိ.
</Paragraph>

<Paragraph number="1124" book="y3">
«  ယဿ ဝါ ပန ဓမ္မာယတနံ န နိရုဇ္ဈတိ တဿ ရူပါယတနံ န နိရုဇ္ဈတီတိ? အာမန္တာ. (ရူပါယတနမူလကံ.)
</Paragraph>

</Division>
<Division number="129" book="y3" e="ch" v="33" p="136">

<Paragraph number="1125" book="y3">
»  ယဿ မနာယတနံ န နိရုဇ္ဈတိ တဿ ဓမ္မာယတနံ န နိရုဇ္ဈတီတိ?
</Paragraph>

<Paragraph number="1126" book="y3">
အစိတ္တကာနံ စဝန္တာနံ တေသံ မနာယတနံ န နိရုဇ္ဈတိ, နော စ တေသံ ဓမ္မာယတနံ န နိရုဇ္ဈတိ. သဗ္ဗေသံ ဥပပဇ္ဇန္တာနံ တေသံ မနာယတနဉ္စ န နိရုဇ္ဈတိ ဓမ္မာယတနဉ္စ န နိရုဇ္ဈတိ.
</Paragraph>

<Paragraph number="1127" book="y3">
«  ယဿ ဝါ ပန ဓမ္မာယတနံ န နိရုဇ္ဈတိ တဿ မနာယတနံ န နိရုဇ္ဈတီတိ? အာမန္တာ.
</Paragraph>
</Division>