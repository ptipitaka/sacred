---
title: "2.2.4.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="151">

<Paragraph number="1244">
»  ယဿ စက္ခာယတနံ နိရုဇ္ဈတိ တဿ သောတာယတနံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="1245">
«  ယဿ ဝါ ပန သောတာယတနံ နိရုဇ္ဈိတ္ထ တဿ စက္ခာယတနံ နိရုဇ္ဈတီတိ?
</Paragraph>

<Paragraph number="1246">
သဗ္ဗေသံ ဥပပဇ္ဇန္တာနံ အစက္ခုကာနံ စဝန္တာနံ တေသံ သောတာယတနံ နိရုဇ္ဈိတ္ထ, နော စ တေသံ စက္ခာယတနံ နိရုဇ္ဈတိ. သစက္ခုကာနံ စဝန္တာနံ တေသံ သောတာယတနဉ္စ နိရုဇ္ဈိတ္ထ စက္ခာယတနဉ္စ နိရုဇ္ဈတိ.
</Paragraph>

<Paragraph number="1247">
»  ယဿ စက္ခာယတနံ နိရုဇ္ဈတိ တဿ ဃာနာယတနံ …ပေ…  ရူပါယတနံ …ပေ…  မနာယတနံ …ပေ…  ဓမ္မာယတနံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="1248">
«  ယဿ ဝါ ပန ဓမ္မာယတနံ နိရုဇ္ဈိတ္ထ တဿ စက္ခာယတနံ နိရုဇ္ဈတီတိ?
</Paragraph>

<Paragraph number="1249">
သဗ္ဗေသံ ဥပပဇ္ဇန္တာနံ အစက္ခုကာနံ စဝန္တာနံ တေသံ ဓမ္မာယတနံ နိရုဇ္ဈိတ္ထ, နော စ တေသံ စက္ခာယတနံ နိရုဇ္ဈတိ. သစက္ခုကာနံ စဝန္တာနံ တေသံ ဓမ္မာယတနဉ္စ နိရုဇ္ဈိတ္ထ စက္ခာယတနဉ္စ နိရုဇ္ဈတိ.
</Paragraph>

</Division>
<Division number="152">

<Paragraph number="1250">
»  ယဿ ဃာနာယတနံ နိရုဇ္ဈတိ တဿ ရူပါယတနံ …ပေ…  မနာယတနံ …ပေ…  ဓမ္မာယတနံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="1251">
«  ယဿ ဝါ ပန ဓမ္မာယတနံ နိရုဇ္ဈိတ္ထ တဿ ဃာနာယတနံ နိရုဇ္ဈတီတိ?
</Paragraph>

<Paragraph number="1252">
သဗ္ဗေသံ ဥပပဇ္ဇန္တာနံ အဃာနကာနံ စဝန္တာနံ တေသံ ဓမ္မာယတနံ နိရုဇ္ဈိတ္ထ, နော စ တေသံ ဃာနာယတနံ နိရုဇ္ဈတိ. သဃာနကာနံ စဝန္တာနံ တေသံ ဓမ္မာယတနဉ္စ နိရုဇ္ဈိတ္ထ ဃာနာယတနဉ္စ နိရုဇ္ဈတိ.
</Paragraph>

</Division>
<Division number="153">

<Paragraph number="1253">
»  ယဿ ရူပါယတနံ နိရုဇ္ဈတိ တဿ မနာယတနံ …ပေ…  ဓမ္မာယတနံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="1254">
«  ယဿ ဝါ ပန ဓမ္မာယတနံ နိရုဇ္ဈိတ္ထ တဿ ရူပါယတနံ နိရုဇ္ဈတီတိ?
</Paragraph>

<Paragraph number="1255">
သဗ္ဗေသံ ဥပပဇ္ဇန္တာနံ အရူပကာနံ စဝန္တာနံ တေသံ ဓမ္မာယတနံ နိရုဇ္ဈိတ္ထ, နော စ တေသံ ရူပါယတနံ နိရုဇ္ဈတိ. သရူပကာနံ စဝန္တာနံ တေသံ ဓမ္မာယတနဉ္စ နိရုဇ္ဈိတ္ထ ရူပါယတနဉ္စ နိရုဇ္ဈတိ.
</Paragraph>

</Division>
<Division number="154">

<Paragraph number="1256">
»  ယဿ မနာယတနံ နိရုဇ္ဈတိ တဿ ဓမ္မာယတနံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="1257">
«  ယဿ ဝါ ပန ဓမ္မာယတနံ နိရုဇ္ဈိတ္ထ တဿ မနာယတနံ နိရုဇ္ဈတီတိ?
</Paragraph>

<Paragraph number="1258">
သဗ္ဗေသံ ဥပပဇ္ဇန္တာနံ အစိတ္တကာနံ စဝန္တာနံ တေသံ ဓမ္မာယတနံ နိရုဇ္ဈိတ္ထ, နော စ တေသံ မနာယတနံ နိရုဇ္ဈတိ. သစိတ္တကာနံ စဝန္တာနံ တေသံ ဓမ္မာယတနဉ္စ နိရုဇ္ဈိတ္ထ မနာယတနဉ္စ နိရုဇ္ဈတိ.
</Paragraph>
</Division>