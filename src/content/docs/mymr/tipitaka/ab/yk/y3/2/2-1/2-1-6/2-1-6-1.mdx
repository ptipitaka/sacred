---
title: "2.1.6.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="104">

<Paragraph number="941">
»  ယဿ စက္ခာယတနံ ဥပ္ပဇ္ဇိတ္ထ တဿ သောတာယတနံ ဥပ္ပဇ္ဇိဿတီတိ?
</Paragraph>

<Paragraph number="942">
ပစ္ဆိမဘဝိကာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စက္ခာယတနံ ဥပ္ပဇ္ဇိတ္ထ, နော စ တေသံ သောတာယတနံ ဥပ္ပဇ္ဇိဿတိ. ဣတရေသံ တေသံ စက္ခာယတနဉ္စ ဥပ္ပဇ္ဇိတ္ထ သောတာယတနဉ္စ ဥပ္ပဇ္ဇိဿတိ.
</Paragraph>

<Paragraph number="943">
«  ယဿ ဝါ ပန သောတာယတနံ ဥပ္ပဇ္ဇိဿတိ တဿ စက္ခာယတနံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="944">
»  ယဿ စက္ခာယတနံ ဥပ္ပဇ္ဇိတ္ထ တဿ ဃာနာယတနံ ဥပ္ပဇ္ဇိဿတီတိ?
</Paragraph>

<Paragraph number="945">
ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စက္ခာယတနံ ဥပ္ပဇ္ဇိတ္ထ, နော စ တေသံ ဃာနာယတနံ ဥပ္ပဇ္ဇိဿတိ. ဣတရေသံ တေသံ စက္ခာယတနဉ္စ ဥပ္ပဇ္ဇိတ္ထ ဃာနာယတနဉ္စ ဥပ္ပဇ္ဇိဿတိ.
</Paragraph>

<Paragraph number="946">
«  ယဿ ဝါ ပန …ပေ…  ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="947">
»  ယဿ စက္ခာယတနံ ဥပ္ပဇ္ဇိတ္ထ တဿ ရူပါယတနံ ဥပ္ပဇ္ဇိဿတီတိ?
</Paragraph>

<Paragraph number="948">
ပစ္ဆိမဘဝိကာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စက္ခာယတနံ ဥပ္ပဇ္ဇိတ္ထ, နော စ တေသံ ရူပါယတနံ ဥပ္ပဇ္ဇိဿတိ. ဣတရေသံ တေသံ စက္ခာယတနဉ္စ ဥပ္ပဇ္ဇိတ္ထ ရူပါယတနဉ္စ ဥပ္ပဇ္ဇိဿတိ.
</Paragraph>

<Paragraph number="949">
«  ယဿ ဝါ ပန …ပေ…  ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="950">
»  ယဿ စက္ခာယတနံ ဥပ္ပဇ္ဇိတ္ထ တဿ မနာယတနံ …ပေ…  ဓမ္မာယတနံ ဥပ္ပဇ္ဇိဿတီတိ?
</Paragraph>

<Paragraph number="951">
ပစ္ဆိမဘဝိကာနံ တေသံ စက္ခာယတနံ ဥပ္ပဇ္ဇိတ္ထ, နော စ တေသံ ဓမ္မာယတနံ ဥပ္ပဇ္ဇိဿတိ. ဣတရေသံ တေသံ စက္ခာယတနဉ္စ ဥပ္ပဇ္ဇိတ္ထ ဓမ္မာယတနဉ္စ ဥပ္ပဇ္ဇိဿတိ.
</Paragraph>

<Paragraph number="952">
«  ယဿ ဝါ ပန …ပေ…  ဥပ္ပဇ္ဇိတ္ထာတိ? အာမန္တာ. (စက္ခာယတနမူလကံ.)
</Paragraph>

</Division>
<Division number="105">

<Paragraph number="953">
»  ယဿ ဃာနာယတနံ ဥပ္ပဇ္ဇိတ္ထ တဿ ရူပါယတနံ ဥပ္ပဇ္ဇိဿတီတိ?
</Paragraph>

<Paragraph number="954">
ပစ္ဆိမဘဝိကာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ ဃာနာယတနံ ဥပ္ပဇ္ဇိတ္ထ, နော စ တေသံ ရူပါယတနံ ဥပ္ပဇ္ဇိဿတိ. ဣတရေသံ တေသံ ဃာနာယတနဉ္စ ဥပ္ပဇ္ဇိတ္ထ ရူပါယတနဉ္စ ဥပ္ပဇ္ဇိဿတိ.
</Paragraph>

<Paragraph number="955">
«  ယဿ ဝါ ပန …ပေ…  ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="956">
»  ယဿ ဃာနာယတနံ ဥပ္ပဇ္ဇိတ္ထ တဿ မနာယတနံ …ပေ…  ဓမ္မာယတနံ ဥပ္ပဇ္ဇိဿတီတိ?
</Paragraph>

<Paragraph number="957">
ပစ္ဆိမဘဝိကာနံ တေသံ ဃာနာယတနံ ဥပ္ပဇ္ဇိတ္ထ, နော စ တေသံ ဓမ္မာယတနံ ဥပ္ပဇ္ဇိဿတိ. ဣတရေသံ တေသံ ဃာနာယတနဉ္စ ဥပ္ပဇ္ဇိတ္ထ ဓမ္မာယတနဉ္စ ဥပ္ပဇ္ဇိဿတိ.
</Paragraph>

<Paragraph number="958">
«  ယဿ ဝါ ပန ဓမ္မာယတနံ …ပေ…  ဥပ္ပဇ္ဇိတ္ထာတိ? အာမန္တာ.
</Paragraph>

</Division>
<Division number="106">

<Paragraph number="959">
»  ယဿ ရူပါယတနံ ဥပ္ပဇ္ဇိတ္ထ တဿ မနာယတနံ …ပေ…  ဓမ္မာယတနံ ဥပ္ပဇ္ဇိဿတီတိ?
</Paragraph>

<Paragraph number="960">
ပစ္ဆိမဘဝိကာနံ တေသံ ရူပါယတနံ ဥပ္ပဇ္ဇိတ္ထ, နော စ တေသံ ဓမ္မာယတနံ ဥပ္ပဇ္ဇိဿတိ. ဣတရေသံ တေသံ ရူပါယတနဉ္စ ဥပ္ပဇ္ဇိတ္ထ ဓမ္မာယတနဉ္စ ဥပ္ပဇ္ဇိဿတိ.
</Paragraph>

<Paragraph number="961">
«  ယဿ ဝါ ပန …ပေ…  ဥပ္ပဇ္ဇိတ္ထာတိ? အာမန္တာ.
</Paragraph>

</Division>
<Division number="107">

<Paragraph number="962">
»  ယဿ မနာယတနံ ဥပ္ပဇ္ဇိတ္ထ တဿ ဓမ္မာယတနံ ဥပ္ပဇ္ဇိဿတီတိ?
</Paragraph>

<Paragraph number="963">
ပစ္ဆိမဘဝိကာနံ တေသံ မနာယတနံ ဥပ္ပဇ္ဇိတ္ထ, နော စ တေသံ ဓမ္မာယတနံ ဥပ္ပဇ္ဇိဿတိ. ဣတရေသံ တေသံ မနာယတနဉ္စ ဥပ္ပဇ္ဇိတ္ထ ဓမ္မာယတနဉ္စ ဥပ္ပဇ္ဇိဿတိ.
</Paragraph>

<Paragraph number="964">
«  ယဿ ဝါ ပန ဓမ္မာယတနံ ဥပ္ပဇ္ဇိဿတိ တဿ မနာယတနံ ဥပ္ပဇ္ဇိတ္ထာတိ? အာမန္တာ.
</Paragraph>
</Division>