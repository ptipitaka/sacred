---
title: "2.2.4.3 အနုလောမပုဂ္ဂလောကာသ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="156">

<Paragraph number="1260">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ သောတာယတနံ နိရုဇ္ဈိတ္ထာတိ?
</Paragraph>

<Paragraph number="1261">
သုဒ္ဓါဝါသေ ပရိနိဗ္ဗန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ သောတာယတနံ နိရုဇ္ဈိတ္ထ. ဣတရေသံ သစက္ခုကာနံ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ သောတာယတနဉ္စ နိရုဇ္ဈိတ္ထ.
</Paragraph>

<Paragraph number="1262">
«  ယဿ ဝါ ပန ယတ္ထ သောတာယတနံ နိရုဇ္ဈိတ္ထ တဿ တတ္ထ စက္ခာယတနံ နိရုဇ္ဈတီတိ?
</Paragraph>

<Paragraph number="1263">
ပဉ္စဝေါကာရံ ဥပပဇ္ဇန္တာနံ အစက္ခုကာနံ ကာမာဝစရာ စဝန္တာနံ တေသံ တတ္ထ သောတာယတနံ နိရုဇ္ဈိတ္ထ, နော စ တေသံ တတ္ထ စက္ခာယတနံ နိရုဇ္ဈတိ. သစက္ခုကာနံ စဝန္တာနံ တေသံ တတ္ထ သောတာယတနဉ္စ နိရုဇ္ဈိတ္ထ စက္ခာယတနဉ္စ နိရုဇ္ဈတိ.
</Paragraph>

<Paragraph number="1264">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ ဃာနာယတနံ နိရုဇ္ဈိတ္ထာတိ?
</Paragraph>

<Paragraph number="1265">
ရူပါဝစရာ စဝန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ ဃာနာယတနံ နိရုဇ္ဈိတ္ထ. သစက္ခုကာနံ ကာမာဝစရာ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ ဃာနာယတနဉ္စ နိရုဇ္ဈိတ္ထ.
</Paragraph>

<Paragraph number="1266">
«  ယဿ ဝါ ပန ယတ္ထ ဃာနာယတနံ နိရုဇ္ဈိတ္ထ တဿ တတ္ထ စက္ခာယတနံ နိရုဇ္ဈတီတိ?
</Paragraph>

<Paragraph number="1267">
ကာမာဝစရံ ဥပပဇ္ဇန္တာနံ အစက္ခုကာနံ ကာမာဝစရာ စဝန္တာနံ တေသံ တတ္ထ ဃာနာယတနံ နိရုဇ္ဈိတ္ထ, နော စ တေသံ တတ္ထ စက္ခာယတနံ နိရုဇ္ဈတိ. သစက္ခုကာနံ ကာမာဝစရာ စဝန္တာနံ တေသံ တတ္ထ ဃာနာယတနဉ္စ နိရုဇ္ဈိတ္ထ စက္ခာယတနဉ္စ နိရုဇ္ဈတိ.
</Paragraph>

<Paragraph number="1268">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ ရူပါယတနံ နိရုဇ္ဈိတ္ထာတိ?
</Paragraph>

<Paragraph number="1269">
သုဒ္ဓါဝါသေ ပရိနိဗ္ဗန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ ရူပါယတနံ နိရုဇ္ဈိတ္ထ. ဣတရေသံ သစက္ခုကာနံ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ ရူပါယတနဉ္စ နိရုဇ္ဈိတ္ထ.
</Paragraph>

<Paragraph number="1270">
«  ယဿ ဝါ ပန ယတ္ထ ရူပါယတနံ နိရုဇ္ဈိတ္ထ တဿ တတ္ထ စက္ခာယတနံ နိရုဇ္ဈတီတိ?
</Paragraph>

<Paragraph number="1271">
ပဉ္စဝေါကာရံ ဥပပဇ္ဇန္တာနံ အစက္ခုကာနံ ကာမာဝစရာ စဝန္တာနံ အသညသတ္တာနံ တေသံ တတ္ထ ရူပါယတနံ နိရုဇ္ဈိတ္ထ, နော စ တေသံ တတ္ထ စက္ခာယတနံ နိရုဇ္ဈတိ. သစက္ခုကာနံ စဝန္တာနံ တေသံ တတ္ထ ရူပါယတနဉ္စ နိရုဇ္ဈိတ္ထ စက္ခာယတနဉ္စ နိရုဇ္ဈတိ.
</Paragraph>

<Paragraph number="1272">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ မနာယတနံ နိရုဇ္ဈိတ္ထာတိ?
</Paragraph>

<Paragraph number="1273">
သုဒ္ဓါဝါသေ ပရိနိဗ္ဗန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ မနာယတနံ နိရုဇ္ဈိတ္ထ. ဣတရေသံ သစက္ခုကာနံ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ မနာယတနဉ္စ နိရုဇ္ဈိတ္ထ.
</Paragraph>

<Paragraph number="1274">
«  ယဿ ဝါ ပန ယတ္ထ မနာယတနံ နိရုဇ္ဈိတ္ထ တဿ တတ္ထ စက္ခာယတနံ နိရုဇ္ဈတီတိ?
</Paragraph>

<Paragraph number="1275">
ပဉ္စဝေါကာရံ ဥပပဇ္ဇန္တာနံ အစက္ခုကာနံ ကာမာဝစရာ စဝန္တာနံ အရူပါနံ တေသံ တတ္ထ မနာယတနံ နိရုဇ္ဈိတ္ထ, နော စ တေသံ တတ္ထ စက္ခာယတနံ နိရုဇ္ဈတိ. သစက္ခုကာနံ စဝန္တာနံ တေသံ တတ္ထ မနာယတနဉ္စ နိရုဇ္ဈိတ္ထ စက္ခာယတနဉ္စ နိရုဇ္ဈတိ.
</Paragraph>

<Paragraph number="1276">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ ဓမ္မာယတနံ နိရုဇ္ဈိတ္ထာတိ?
</Paragraph>

<Paragraph number="1277">
သုဒ္ဓါဝါသေ ပရိနိဗ္ဗန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ ဓမ္မာယတနံ နိရုဇ္ဈိတ္ထ. ဣတရေသံ သစက္ခုကာနံ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ ဓမ္မာယတနဉ္စ နိရုဇ္ဈိတ္ထ.
</Paragraph>

<Paragraph number="1278">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိတ္ထ တဿ တတ္ထ စက္ခာယတနံ နိရုဇ္ဈတီတိ?
</Paragraph>

<Paragraph number="1279">
သဗ္ဗေသံ ဥပပဇ္ဇန္တာနံ အစက္ခုကာနံ စဝန္တာနံ တေသံ တတ္ထ ဓမ္မာယတနံ နိရုဇ္ဈိတ္ထ, နော စ တေသံ တတ္ထ စက္ခာယတနံ နိရုဇ္ဈတိ. သစက္ခုကာနံ စဝန္တာနံ တေသံ တတ္ထ ဓမ္မာယတနဉ္စ နိရုဇ္ဈိတ္ထ စက္ခာယတနဉ္စ နိရုဇ္ဈတိ. (စက္ခာယတနမူလကံ.)
</Paragraph>

</Division>
<Division number="157">

<Paragraph number="1280">
»  ယဿ ယတ္ထ ဃာနာယတနံ နိရုဇ္ဈတိ တဿ တတ္ထ ရူပါယတနံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="1281">
«  ယဿ ဝါ ပန ယတ္ထ ရူပါယတနံ နိရုဇ္ဈိတ္ထ တဿ တတ္ထ ဃာနာယတနံ နိရုဇ္ဈတီတိ?
</Paragraph>

<Paragraph number="1282">
ကာမာဝစရံ ဥပပဇ္ဇန္တာနံ အဃာနကာနံ ကာမာဝစရာ စဝန္တာနံ ရူပါဝစရာနံ တေသံ တတ္ထ ရူပါယတနံ နိရုဇ္ဈိတ္ထ, နော စ တေသံ တတ္ထ ဃာနာယတနံ နိရုဇ္ဈတိ. သဃာနကာနံ စဝန္တာနံ တေသံ တတ္ထ ရူပါယတနဉ္စ နိရုဇ္ဈိတ္ထ ဃာနာယတနဉ္စ နိရုဇ္ဈတိ.
</Paragraph>

<Paragraph number="1283">
»  ယဿ ယတ္ထ ဃာနာယတနံ နိရုဇ္ဈတိ တဿ တတ္ထ မနာယတနံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="1284">
«  ယဿ ဝါ ပန ယတ္ထ မနာယတနံ နိရုဇ္ဈိတ္ထ တဿ တတ္ထ ဃာနာယတနံ နိရုဇ္ဈတီတိ?
</Paragraph>

<Paragraph number="1285">
ကာမာဝစရံ ဥပပဇ္ဇန္တာနံ အဃာနကာနံ ကာမာဝစရာ စဝန္တာနံ ရူပါဝစရာနံ အရူပါဝစရာနံ တေသံ တတ္ထ မနာယတနံ နိရုဇ္ဈိတ္ထ, နော စ တေသံ တတ္ထ ဃာနာယတနံ နိရုဇ္ဈတိ. သဃာနကာနံ စဝန္တာနံ တေသံ တတ္ထ မနာယတနဉ္စ နိရုဇ္ဈိတ္ထ ဃာနာယတနဉ္စ နိရုဇ္ဈတိ.
</Paragraph>

<Paragraph number="1286">
»  ယဿ ယတ္ထ ဃာနာယတနံ နိရုဇ္ဈတိ တဿ တတ္ထ ဓမ္မာယတနံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="1287">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိတ္ထ တဿ တတ္ထ ဃာနာယတနံ နိရုဇ္ဈတီတိ?
</Paragraph>

<Paragraph number="1288">
သဗ္ဗေသံ ဥပပဇ္ဇန္တာနံ အဃာနကာနံ စဝန္တာနံ တေသံ တတ္ထ ဓမ္မာယတနံ နိရုဇ္ဈိတ္ထ, နော စ တေသံ တတ္ထ ဃာနာယတနံ နိရုဇ္ဈတိ. သဃာနကာနံ စဝန္တာနံ တေသံ တတ္ထ ဓမ္မာယတနဉ္စ နိရုဇ္ဈိတ္ထ ဃာနာယတနဉ္စ နိရုဇ္ဈတိ. (ဃာနာယတနမူလကံ.)
</Paragraph>

</Division>
<Division number="158">

<Paragraph number="1289">
»  ယဿ ယတ္ထ ရူပါယတနံ နိရုဇ္ဈတိ တဿ တတ္ထ မနာယတနံ နိရုဇ္ဈိတ္ထာတိ?
</Paragraph>

<Paragraph number="1290">
သုဒ္ဓါဝါသေ ပရိနိဗ္ဗန္တာနံ အသညသတ္တာ စဝန္တာနံ တေသံ တတ္ထ ရူပါယတနံ နိရုဇ္ဈတိ, နော စ တေသံ တတ္ထ မနာယတနံ နိရုဇ္ဈိတ္ထ. ဣတရေသံ ပဉ္စဝေါကာရာ စဝန္တာနံ တေသံ တတ္ထ ရူပါယတနဉ္စ နိရုဇ္ဈတိ မနာယတနဉ္စ နိရုဇ္ဈိတ္ထ.
</Paragraph>

<Paragraph number="1291">
«  ယဿ ဝါ ပန ယတ္ထ မနာယတနံ နိရုဇ္ဈိတ္ထ တဿ တတ္ထ ရူပါယတနံ နိရုဇ္ဈတီတိ?
</Paragraph>

<Paragraph number="1292">
ပဉ္စဝေါကာရံ ဥပပဇ္ဇန္တာနံ အရူပါနံ တေသံ တတ္ထ မနာယတနံ နိရုဇ္ဈိတ္ထ, နော စ တေသံ တတ္ထ ရူပါယတနံ နိရုဇ္ဈတိ. ပဉ္စဝေါကာရာ စဝန္တာနံ တေသံ တတ္ထ မနာယတနဉ္စ နိရုဇ္ဈိတ္ထ ရူပါယတနဉ္စ နိရုဇ္ဈတိ.
</Paragraph>

<Paragraph number="1293">
»  ယဿ ယတ္ထ ရူပါယတနံ နိရုဇ္ဈတိ တဿ တတ္ထ ဓမ္မာယတနံ နိရုဇ္ဈိတ္ထာတိ?
</Paragraph>

<Paragraph number="1294">
သုဒ္ဓါဝါသေ ပရိနိဗ္ဗန္တာနံ တေသံ တတ္ထ ရူပါယတနံ နိရုဇ္ဈတိ, နော စ တေသံ တတ္ထ ဓမ္မာယတနံ နိရုဇ္ဈိတ္ထ. ဣတရေသံ သရူပကာနံ စဝန္တာနံ တေသံ တတ္ထ ရူပါယတနဉ္စ နိရုဇ္ဈတိ ဓမ္မာယတနဉ္စ နိရုဇ္ဈိတ္ထ.
</Paragraph>

<Paragraph number="1295">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိတ္ထ တဿ တတ္ထ ရူပါယတနံ နိရုဇ္ဈတီတိ?
</Paragraph>

<Paragraph number="1296">
သဗ္ဗေသံ ဥပပဇ္ဇန္တာနံ အရူပကာနံ စဝန္တာနံ တေသံ တတ္ထ ဓမ္မာယတနံ နိရုဇ္ဈိတ္ထ, နော စ တေသံ တတ္ထ ရူပါယတနံ နိရုဇ္ဈတိ. သရူပကာနံ စဝန္တာနံ တေသံ တတ္ထ ဓမ္မာယတနဉ္စ နိရုဇ္ဈိတ္ထ ရူပါယတနဉ္စ နိရုဇ္ဈတိ. (ရူပါယတနမူလကံ.)
</Paragraph>

</Division>
<Division number="159">

<Paragraph number="1297">
»  ယဿ ယတ္ထ မနာယတနံ နိရုဇ္ဈတိ တဿ တတ္ထ ဓမ္မာယတနံ နိရုဇ္ဈိတ္ထာတိ?
</Paragraph>

<Paragraph number="1298">
သုဒ္ဓါဝါသေ ပရိနိဗ္ဗန္တာနံ တေသံ တတ္ထ မနာယတနံ နိရုဇ္ဈတိ, နော စ တေသံ တတ္ထ ဓမ္မာယတနံ နိရုဇ္ဈိတ္ထ. ဣတရေသံ သစိတ္တကာနံ စဝန္တာနံ တေသံ တတ္ထ မနာယတနဉ္စ နိရုဇ္ဈတိ ဓမ္မာယတနဉ္စ နိရုဇ္ဈိတ္ထ.
</Paragraph>

<Paragraph number="1299">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိတ္ထ တဿ တတ္ထ မနာယတနံ နိရုဇ္ဈတီတိ?
</Paragraph>

<Paragraph number="1300">
သဗ္ဗေသံ ဥပပဇ္ဇန္တာနံ အစိတ္တကာနံ စဝန္တာနံ တေသံ တတ္ထ ဓမ္မာယတနံ နိရုဇ္ဈိတ္ထ, နော စ တေသံ တတ္ထ မနာယတနံ နိရုဇ္ဈတိ. သစိတ္တကာနံ စဝန္တာနံ တေသံ တတ္ထ ဓမ္မာယတနဉ္စ နိရုဇ္ဈိတ္ထ မနာယတနဉ္စ နိရုဇ္ဈတိ.
</Paragraph>
</Division>