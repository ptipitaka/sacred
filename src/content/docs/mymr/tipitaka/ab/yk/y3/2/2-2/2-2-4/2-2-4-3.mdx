---
title: 2.2.4.3 အနုလောမပုဂ္ဂလောကာသ
tableOfContents: false
sidebar:
  order: 3
type: tipitaka
basket: ab
book: y3
review:
  current: review
  updated: '2025-10-23T09:21:33.823698'
  updated_by: ''
  notes: ''
  history:
  - state: review
    date: '2025-10-23T09:21:33.823698'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="156" book="y3" e="ch" v="33" p="145">

<Paragraph number="1260" book="y3">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ သောတာယတနံ နိရုဇ္ဈိတ္ထာတိ?
</Paragraph>

<Paragraph number="1261" book="y3">
သုဒ္ဓါဝါသေ ပရိနိဗ္ဗန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ သောတာယတနံ နိရုဇ္ဈိတ္ထ. ဣတရေသံ သစက္ခုကာနံ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ သောတာယတနဉ္စ နိရုဇ္ဈိတ္ထ.
</Paragraph>

<Paragraph number="1262" book="y3">
«  ယဿ ဝါ ပန ယတ္ထ သောတာယတနံ နိရုဇ္ဈိတ္ထ တဿ တတ္ထ စက္ခာယတနံ နိရုဇ္ဈတီတိ?
</Paragraph>

<Paragraph number="1263" book="y3">
ပဉ္စဝေါကာရံ ဥပပဇ္ဇန္တာနံ အစက္ခုကာနံ ကာမာဝစရာ စဝန္တာနံ တေသံ တတ္ထ သောတာယတနံ နိရုဇ္ဈိတ္ထ, နော စ တေသံ တတ္ထ စက္ခာယတနံ နိရုဇ္ဈတိ. သစက္ခုကာနံ စဝန္တာနံ တေသံ တတ္ထ သောတာယတနဉ္စ နိရုဇ္ဈိတ္ထ စက္ခာယတနဉ္စ နိရုဇ္ဈတိ.
</Paragraph>

<Paragraph number="1264" book="y3">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ ဃာနာယတနံ နိရုဇ္ဈိတ္ထာတိ?
</Paragraph>

<Paragraph number="1265" book="y3">
ရူပါဝစရာ စဝန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ ဃာနာယတနံ နိရုဇ္ဈိတ္ထ. သစက္ခုကာနံ ကာမာဝစရာ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ ဃာနာယတနဉ္စ နိရုဇ္ဈိတ္ထ.
</Paragraph>

<Paragraph number="1266" book="y3">
«  ယဿ ဝါ ပန ယတ္ထ ဃာနာယတနံ နိရုဇ္ဈိတ္ထ တဿ တတ္ထ စက္ခာယတနံ နိရုဇ္ဈတီတိ?
</Paragraph>

<Paragraph number="1267" book="y3">
ကာမာဝစရံ ဥပပဇ္ဇန္တာနံ အစက္ခုကာနံ ကာမာဝစရာ စဝန္တာနံ တေသံ တတ္ထ ဃာနာယတနံ နိရုဇ္ဈိတ္ထ, နော စ တေသံ တတ္ထ စက္ခာယတနံ နိရုဇ္ဈတိ. သစက္ခုကာနံ ကာမာဝစရာ စဝန္တာနံ တေသံ တတ္ထ ဃာနာယတနဉ္စ နိရုဇ္ဈိတ္ထ စက္ခာယတနဉ္စ နိရုဇ္ဈတိ.
</Paragraph>

<Paragraph number="1268" book="y3">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ ရူပါယတနံ နိရုဇ္ဈိတ္ထာတိ?
</Paragraph>

<Paragraph number="1269" book="y3">
သုဒ္ဓါဝါသေ ပရိနိဗ္ဗန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ ရူပါယတနံ နိရုဇ္ဈိတ္ထ. ဣတရေသံ သစက္ခုကာနံ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ ရူပါယတနဉ္စ နိရုဇ္ဈိတ္ထ.
</Paragraph>

<Paragraph number="1270" book="y3">
«  ယဿ ဝါ ပန ယတ္ထ ရူပါယတနံ နိရုဇ္ဈိတ္ထ တဿ တတ္ထ စက္ခာယတနံ နိရုဇ္ဈတီတိ?
</Paragraph>

<Paragraph number="1271" book="y3">
ပဉ္စဝေါကာရံ ဥပပဇ္ဇန္တာနံ အစက္ခုကာနံ ကာမာဝစရာ စဝန္တာနံ အသညသတ္တာနံ တေသံ တတ္ထ ရူပါယတနံ နိရုဇ္ဈိတ္ထ, နော စ တေသံ တတ္ထ စက္ခာယတနံ နိရုဇ္ဈတိ. သစက္ခုကာနံ စဝန္တာနံ တေသံ တတ္ထ ရူပါယတနဉ္စ နိရုဇ္ဈိတ္ထ စက္ခာယတနဉ္စ နိရုဇ္ဈတိ.
</Paragraph>

<Paragraph number="1272" book="y3">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ မနာယတနံ နိရုဇ္ဈိတ္ထာတိ?
</Paragraph>

<Paragraph number="1273" book="y3">
သုဒ္ဓါဝါသေ ပရိနိဗ္ဗန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ မနာယတနံ နိရုဇ္ဈိတ္ထ. ဣတရေသံ သစက္ခုကာနံ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ မနာယတနဉ္စ နိရုဇ္ဈိတ္ထ.
</Paragraph>

<Paragraph number="1274" book="y3">
«  ယဿ ဝါ ပန ယတ္ထ မနာယတနံ နိရုဇ္ဈိတ္ထ တဿ တတ္ထ စက္ခာယတနံ နိရုဇ္ဈတီတိ?
</Paragraph>

<Paragraph number="1275" book="y3">
ပဉ္စဝေါကာရံ ဥပပဇ္ဇန္တာနံ အစက္ခုကာနံ ကာမာဝစရာ စဝန္တာနံ အရူပါနံ တေသံ တတ္ထ မနာယတနံ နိရုဇ္ဈိတ္ထ, နော စ တေသံ တတ္ထ စက္ခာယတနံ နိရုဇ္ဈတိ. သစက္ခုကာနံ စဝန္တာနံ တေသံ တတ္ထ မနာယတနဉ္စ နိရုဇ္ဈိတ္ထ စက္ခာယတနဉ္စ နိရုဇ္ဈတိ.
</Paragraph>

<Paragraph number="1276" book="y3">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ ဓမ္မာယတနံ နိရုဇ္ဈိတ္ထာတိ?
</Paragraph>

<Paragraph number="1277" book="y3">
သုဒ္ဓါဝါသေ ပရိနိဗ္ဗန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ ဓမ္မာယတနံ နိရုဇ္ဈိတ္ထ. ဣတရေသံ သစက္ခုကာနံ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ ဓမ္မာယတနဉ္စ နိရုဇ္ဈိတ္ထ.
</Paragraph>

<Paragraph number="1278" book="y3">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိတ္ထ တဿ တတ္ထ စက္ခာယတနံ နိရုဇ္ဈတီတိ?
</Paragraph>

<Paragraph number="1279" book="y3">
သဗ္ဗေသံ ဥပပဇ္ဇန္တာနံ အစက္ခုကာနံ စဝန္တာနံ တေသံ တတ္ထ ဓမ္မာယတနံ နိရုဇ္ဈိတ္ထ, နော စ တေသံ တတ္ထ စက္ခာယတနံ နိရုဇ္ဈတိ. သစက္ခုကာနံ စဝန္တာနံ တေသံ တတ္ထ ဓမ္မာယတနဉ္စ နိရုဇ္ဈိတ္ထ စက္ခာယတနဉ္စ နိရုဇ္ဈတိ. (စက္ခာယတနမူလကံ.)
</Paragraph>

</Division>
<Division number="157" book="y3" e="ch" v="33" p="146">

<Paragraph number="1280" book="y3">
»  ယဿ ယတ္ထ ဃာနာယတနံ နိရုဇ္ဈတိ တဿ တတ္ထ ရူပါယတနံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="1281" book="y3">
«  ယဿ ဝါ ပန ယတ္ထ ရူပါယတနံ နိရုဇ္ဈိတ္ထ တဿ တတ္ထ ဃာနာယတနံ နိရုဇ္ဈတီတိ?
</Paragraph>

<Paragraph number="1282" book="y3">
ကာမာဝစရံ ဥပပဇ္ဇန္တာနံ အဃာနကာနံ ကာမာဝစရာ စဝန္တာနံ ရူပါဝစရာနံ တေသံ တတ္ထ ရူပါယတနံ နိရုဇ္ဈိတ္ထ, နော စ တေသံ တတ္ထ ဃာနာယတနံ နိရုဇ္ဈတိ. သဃာနကာနံ စဝန္တာနံ တေသံ တတ္ထ ရူပါယတနဉ္စ နိရုဇ္ဈိတ္ထ ဃာနာယတနဉ္စ နိရုဇ္ဈတိ.
</Paragraph>

<Paragraph number="1283" book="y3">
»  ယဿ ယတ္ထ ဃာနာယတနံ နိရုဇ္ဈတိ တဿ တတ္ထ မနာယတနံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="1284" book="y3">
«  ယဿ ဝါ ပန ယတ္ထ မနာယတနံ နိရုဇ္ဈိတ္ထ တဿ တတ္ထ ဃာနာယတနံ နိရုဇ္ဈတီတိ?
</Paragraph>

<Paragraph number="1285" book="y3">
ကာမာဝစရံ ဥပပဇ္ဇန္တာနံ အဃာနကာနံ ကာမာဝစရာ စဝန္တာနံ ရူပါဝစရာနံ အရူပါဝစရာနံ တေသံ တတ္ထ မနာယတနံ နိရုဇ္ဈိတ္ထ, နော စ တေသံ တတ္ထ ဃာနာယတနံ နိရုဇ္ဈတိ. သဃာနကာနံ စဝန္တာနံ တေသံ တတ္ထ မနာယတနဉ္စ နိရုဇ္ဈိတ္ထ ဃာနာယတနဉ္စ နိရုဇ္ဈတိ.
</Paragraph>

<Paragraph number="1286" book="y3">
»  ယဿ ယတ္ထ ဃာနာယတနံ နိရုဇ္ဈတိ တဿ တတ္ထ ဓမ္မာယတနံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="1287" book="y3">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိတ္ထ တဿ တတ္ထ ဃာနာယတနံ နိရုဇ္ဈတီတိ?
</Paragraph>

<Paragraph number="1288" book="y3">
သဗ္ဗေသံ ဥပပဇ္ဇန္တာနံ အဃာနကာနံ စဝန္တာနံ တေသံ တတ္ထ ဓမ္မာယတနံ နိရုဇ္ဈိတ္ထ, နော စ တေသံ တတ္ထ ဃာနာယတနံ နိရုဇ္ဈတိ. သဃာနကာနံ စဝန္တာနံ တေသံ တတ္ထ ဓမ္မာယတနဉ္စ နိရုဇ္ဈိတ္ထ ဃာနာယတနဉ္စ နိရုဇ္ဈတိ. (ဃာနာယတနမူလကံ.)
</Paragraph>

</Division>
<Division number="158" book="y3" e="ch" v="33" p="147">

<Paragraph number="1289" book="y3">
»  ယဿ ယတ္ထ ရူပါယတနံ နိရုဇ္ဈတိ တဿ တတ္ထ မနာယတနံ နိရုဇ္ဈိတ္ထာတိ?
</Paragraph>

<Paragraph number="1290" book="y3">
သုဒ္ဓါဝါသေ ပရိနိဗ္ဗန္တာနံ အသညသတ္တာ စဝန္တာနံ တေသံ တတ္ထ ရူပါယတနံ နိရုဇ္ဈတိ, နော စ တေသံ တတ္ထ မနာယတနံ နိရုဇ္ဈိတ္ထ. ဣတရေသံ ပဉ္စဝေါကာရာ စဝန္တာနံ တေသံ တတ္ထ ရူပါယတနဉ္စ နိရုဇ္ဈတိ မနာယတနဉ္စ နိရုဇ္ဈိတ္ထ.
</Paragraph>

<Paragraph number="1291" book="y3">
«  ယဿ ဝါ ပန ယတ္ထ မနာယတနံ နိရုဇ္ဈိတ္ထ တဿ တတ္ထ ရူပါယတနံ နိရုဇ္ဈတီတိ?
</Paragraph>

<Paragraph number="1292" book="y3">
ပဉ္စဝေါကာရံ ဥပပဇ္ဇန္တာနံ အရူပါနံ တေသံ တတ္ထ မနာယတနံ နိရုဇ္ဈိတ္ထ, နော စ တေသံ တတ္ထ ရူပါယတနံ နိရုဇ္ဈတိ. ပဉ္စဝေါကာရာ စဝန္တာနံ တေသံ တတ္ထ မနာယတနဉ္စ နိရုဇ္ဈိတ္ထ ရူပါယတနဉ္စ နိရုဇ္ဈတိ.
</Paragraph>

<Paragraph number="1293" book="y3">
»  ယဿ ယတ္ထ ရူပါယတနံ နိရုဇ္ဈတိ တဿ တတ္ထ ဓမ္မာယတနံ နိရုဇ္ဈိတ္ထာတိ?
</Paragraph>

<Paragraph number="1294" book="y3">
သုဒ္ဓါဝါသေ ပရိနိဗ္ဗန္တာနံ တေသံ တတ္ထ ရူပါယတနံ နိရုဇ္ဈတိ, နော စ တေသံ တတ္ထ ဓမ္မာယတနံ နိရုဇ္ဈိတ္ထ. ဣတရေသံ သရူပကာနံ စဝန္တာနံ တေသံ တတ္ထ ရူပါယတနဉ္စ နိရုဇ္ဈတိ ဓမ္မာယတနဉ္စ နိရုဇ္ဈိတ္ထ.
</Paragraph>

<Paragraph number="1295" book="y3">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိတ္ထ တဿ တတ္ထ ရူပါယတနံ နိရုဇ္ဈတီတိ?
</Paragraph>

<Paragraph number="1296" book="y3">
သဗ္ဗေသံ ဥပပဇ္ဇန္တာနံ အရူပကာနံ စဝန္တာနံ တေသံ တတ္ထ ဓမ္မာယတနံ နိရုဇ္ဈိတ္ထ, နော စ တေသံ တတ္ထ ရူပါယတနံ နိရုဇ္ဈတိ. သရူပကာနံ စဝန္တာနံ တေသံ တတ္ထ ဓမ္မာယတနဉ္စ နိရုဇ္ဈိတ္ထ ရူပါယတနဉ္စ နိရုဇ္ဈတိ. (ရူပါယတနမူလကံ.)
</Paragraph>

</Division>
<Division number="159" book="y3" e="ch" v="33" p="147">

<Paragraph number="1297" book="y3">
»  ယဿ ယတ္ထ မနာယတနံ နိရုဇ္ဈတိ တဿ တတ္ထ ဓမ္မာယတနံ နိရုဇ္ဈိတ္ထာတိ?
</Paragraph>

<Paragraph number="1298" book="y3">
သုဒ္ဓါဝါသေ ပရိနိဗ္ဗန္တာနံ တေသံ တတ္ထ မနာယတနံ နိရုဇ္ဈတိ, နော စ တေသံ တတ္ထ ဓမ္မာယတနံ နိရုဇ္ဈိတ္ထ. ဣတရေသံ သစိတ္တကာနံ စဝန္တာနံ တေသံ တတ္ထ မနာယတနဉ္စ နိရုဇ္ဈတိ ဓမ္မာယတနဉ္စ နိရုဇ္ဈိတ္ထ.
</Paragraph>

<Paragraph number="1299" book="y3">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိတ္ထ တဿ တတ္ထ မနာယတနံ နိရုဇ္ဈတီတိ?
</Paragraph>

<Paragraph number="1300" book="y3">
သဗ္ဗေသံ ဥပပဇ္ဇန္တာနံ အစိတ္တကာနံ စဝန္တာနံ တေသံ တတ္ထ ဓမ္မာယတနံ နိရုဇ္ဈိတ္ထ, နော စ တေသံ တတ္ထ မနာယတနံ နိရုဇ္ဈတိ. သစိတ္တကာနံ စဝန္တာနံ တေသံ တတ္ထ ဓမ္မာယတနဉ္စ နိရုဇ္ဈိတ္ထ မနာယတနဉ္စ နိရုဇ္ဈတိ.
</Paragraph>
</Division>