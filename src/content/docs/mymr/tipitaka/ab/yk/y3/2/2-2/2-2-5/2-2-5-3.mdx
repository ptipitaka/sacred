---
title: "2.2.5.3 အနုလောမပုဂ္ဂလောကာသ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="171">

<Paragraph number="1377">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ သောတာယတနံ နိရုဇ္ဈိဿတီတိ?
</Paragraph>

<Paragraph number="1378">
ပဉ္စဝေါကာရေ ပရိနိဗ္ဗန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ သောတာယတနံ နိရုဇ္ဈိဿတိ. ဣတရေသံ သစက္ခုကာနံ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ သောတာယတနဉ္စ နိရုဇ္ဈိဿတိ.
</Paragraph>

<Paragraph number="1379">
«  ယဿ ဝါ ပန ယတ္ထ သောတာယတနံ နိရုဇ္ဈိဿတိ တဿ တတ္ထ စက္ခာယတနံ နိရုဇ္ဈတီတိ?
</Paragraph>

<Paragraph number="1380">
ပဉ္စဝေါကာရံ ဥပပဇ္ဇန္တာနံ အစက္ခုကာနံ ကာမာဝစရာ စဝန္တာနံ တေသံ တတ္ထ သောတာယတနံ နိရုဇ္ဈိဿတိ, နော စ တေသံ တတ္ထ စက္ခာယတနံ နိရုဇ္ဈတိ. သစက္ခုကာနံ စဝန္တာနံ တေသံ တတ္ထ သောတာယတနဉ္စ နိရုဇ္ဈိဿတိ စက္ခာယတနဉ္စ နိရုဇ္ဈတိ.
</Paragraph>

<Paragraph number="1381">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ ဃာနာယတနံ နိရုဇ္ဈိဿတီတိ?
</Paragraph>

<Paragraph number="1382">
ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ ဃာနာယတနံ နိရုဇ္ဈိဿတိ. ဣတရေသံ သစက္ခုကာနံ ကာမာဝစရာ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ ဃာနာယတနဉ္စ နိရုဇ္ဈိဿတိ.
</Paragraph>

<Paragraph number="1383">
«  ယဿ ဝါ ပန ယတ္ထ ဃာနာယတနံ …ပေ…  (ယထာ ပစ္စုပ္ပန္နာတီတေပိ တိဝိဓံ ဝိတ္ထာရိတံ ဧဝံ ဣဒမ္ပိ ဝိတ္ထာရေတဗ္ဗံ.)
</Paragraph>

<Paragraph number="1384">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ ရူပါယတနံ နိရုဇ္ဈိဿတီတိ?
</Paragraph>

<Paragraph number="1385">
ပဉ္စဝေါကာရေ ပရိနိဗ္ဗန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ ရူပါယတနံ နိရုဇ္ဈိဿတိ. ဣတရေသံ သစက္ခုကာနံ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ ရူပါယတနဉ္စ နိရုဇ္ဈိဿတိ.
</Paragraph>

<Paragraph number="1386">
«  ယဿ ဝါ ပန ယတ္ထ ရူပါယတနံ …ပေ… .
</Paragraph>

<Paragraph number="1387">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ မနာယတနံ နိရုဇ္ဈိဿတီတိ?
</Paragraph>

<Paragraph number="1388">
ပဉ္စဝေါကာရေ ပရိနိဗ္ဗန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ မနာယတနံ နိရုဇ္ဈိဿတိ. ဣတရေသံ သစက္ခုကာနံ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ မနာယတနဉ္စ နိရုဇ္ဈိဿတိ.
</Paragraph>

<Paragraph number="1389">
«  ယဿ ဝါ ပန ယတ္ထ မနာယတနံ …ပေ… .
</Paragraph>

<Paragraph number="1390">
»  ယဿ ယတ္ထ စက္ခာယတနံ နိရုဇ္ဈတိ တဿ တတ္ထ ဓမ္မာယတနံ နိရုဇ္ဈိဿတီတိ?
</Paragraph>

<Paragraph number="1391">
ပဉ္စဝေါကာရေ ပရိနိဗ္ဗန္တာနံ တေသံ တတ္ထ စက္ခာယတနံ နိရုဇ္ဈတိ, နော စ တေသံ တတ္ထ ဓမ္မာယတနံ နိရုဇ္ဈိဿတိ. ဣတရေသံ သစက္ခုကာနံ စဝန္တာနံ တေသံ တတ္ထ စက္ခာယတနဉ္စ နိရုဇ္ဈတိ ဓမ္မာယတနဉ္စ နိရုဇ္ဈိဿတိ.
</Paragraph>

<Paragraph number="1392">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိဿတိ တဿ တတ္ထ စက္ခာယတနံ နိရုဇ္ဈတီတိ?
</Paragraph>

<Paragraph number="1393">
သဗ္ဗေသံ ဥပပဇ္ဇန္တာနံ အစက္ခုကာနံ စဝန္တာနံ တေသံ တတ္ထ ဓမ္မာယတနံ နိရုဇ္ဈိဿတိ, နော စ တေသံ တတ္ထ စက္ခာယတနံ နိရုဇ္ဈတိ. သစက္ခုကာနံ စဝန္တာနံ တေသံ တတ္ထ ဓမ္မာယတနဉ္စ နိရုဇ္ဈိဿတိ စက္ခာယတနဉ္စ နိရုဇ္ဈတိ. (စက္ခာယတနမူလကံ.)
</Paragraph>

</Division>
<Division number="172">

<Paragraph number="1394">
»  ယဿ ယတ္ထ ဃာနာယတနံ နိရုဇ္ဈတိ တဿ တတ္ထ ရူပါယတနံ နိရုဇ္ဈိဿတီတိ?
</Paragraph>

<Paragraph number="1395">
ကာမာဝစရေ ပရိနိဗ္ဗန္တာနံ တေသံ တတ္ထ ဃာနာယတနံ နိရုဇ္ဈတိ, နော စ တေသံ တတ္ထ ရူပါယတနံ နိရုဇ္ဈိဿတိ. ဣတရေသံ သဃာနကာနံ စဝန္တာနံ တေသံ တတ္ထ ဃာနာယတနဉ္စ နိရုဇ္ဈတိ ရူပါယတနဉ္စ နိရုဇ္ဈိဿတိ.
</Paragraph>

<Paragraph number="1396">
«  ယဿ ဝါ ပန ယတ္ထ ရူပါယတနံ နိရုဇ္ဈိဿတိ တဿ တတ္ထ ဃာနာယတနံ နိရုဇ္ဈတီတိ? ကာမာဝစရေ ပရိနိဗ္ဗန္တာနံ တေသံ တတ္ထ …ပေ… .
</Paragraph>

<Paragraph number="1397">
ကာမာဝစရံ ဥပပဇ္ဇန္တာနံ အဃာနကာနံ ကာမာဝစရာ စဝန္တာနံ ရူပါဝစရာနံ တေသံ တတ္ထ …ပေ… .
</Paragraph>

<Paragraph number="1398">
»  ယဿ ယတ္ထ ဃာနာယတနံ နိရုဇ္ဈတိ တဿ တတ္ထ မနာယတနံ …ပေ…  ဓမ္မာယတနံ နိရုဇ္ဈိဿတီတိ?
</Paragraph>

<Paragraph number="1399">
ကာမာဝစရေ ပရိနိဗ္ဗန္တာနံ တေသံ တတ္ထ ဃာနာယတနံ နိရုဇ္ဈတိ, နော စ တေသံ တတ္ထ ဓမ္မာယတနံ နိရုဇ္ဈိဿတိ. ဣတရေသံ သဃာနကာနံ စဝန္တာနံ တေသံ တတ္ထ ဃာနာယတနဉ္စ နိရုဇ္ဈတိ ဓမ္မာယတနဉ္စ နိရုဇ္ဈိဿတိ.
</Paragraph>

<Paragraph number="1400">
«  ယဿ ဝါ ပန ယတ္ထ ဓမ္မာယတနံ …ပေ… .
</Paragraph>

</Division>
<Division number="173">

<Paragraph number="1401">
»  ယဿ ယတ္ထ ရူပါယတနံ နိရုဇ္ဈတိ တဿ တတ္ထ မနာယတနံ နိရုဇ္ဈိဿတီတိ?
</Paragraph>

<Paragraph number="1402">
ပဉ္စဝေါကာရေ ပရိနိဗ္ဗန္တာနံ အသညသတ္တာ စဝန္တာနံ တေသံ တတ္ထ ရူပါယတနံ နိရုဇ္ဈတိ, နော စ တေသံ တတ္ထ မနာယတနံ နိရုဇ္ဈိဿတိ. ဣတရေသံ ပဉ္စဝေါကာရာ စဝန္တာနံ တေသံ တတ္ထ ရူပါယတနဉ္စ နိရုဇ္ဈတိ မနာယတနဉ္စ နိရုဇ္ဈိဿတိ.
</Paragraph>

<Paragraph number="1403">
«  ယဿ ဝါ ပန ယတ္ထ မနာယတနံ …ပေ… .
</Paragraph>

<Paragraph number="1404">
»  ယဿ ယတ္ထ ရူပါယတနံ နိရုဇ္ဈတိ တဿ တတ္ထ ဓမ္မာယတနံ နိရုဇ္ဈိဿတီတိ?
</Paragraph>

<Paragraph number="1405">
ပဉ္စဝေါကာရေ ပရိနိဗ္ဗန္တာနံ တေသံ တတ္ထ ရူပါယတနံ နိရုဇ္ဈတိ, နော စ တေသံ တတ္ထ ဓမ္မာယတနံ နိရုဇ္ဈိဿတိ. ဣတရေသံ သရူပကာနံ စဝန္တာနံ တေသံ တတ္ထ ရူပါယတနဉ္စ နိရုဇ္ဈတိ ဓမ္မာယတနဉ္စ နိရုဇ္ဈိဿတိ.
</Paragraph>

<Paragraph number="1406">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိဿတိ တဿ တတ္ထ ရူပါယတနံ နိရုဇ္ဈတီတိ?
</Paragraph>

<Paragraph number="1407">
သဗ္ဗေသံ ဥပပဇ္ဇန္တာနံ အရူပကာနံ စဝန္တာနံ တေသံ တတ္ထ ဓမ္မာယတနံ နိရုဇ္ဈိဿတိ, နော စ တေသံ တတ္ထ ရူပါယတနံ နိရုဇ္ဈတိ. သရူပကာနံ စဝန္တာနံ တေသံ တတ္ထ ဓမ္မာယတနဉ္စ နိရုဇ္ဈိဿတိ ရူပါယတနဉ္စ နိရုဇ္ဈတိ.
</Paragraph>

</Division>
<Division number="174">

<Paragraph number="1408">
»  ယဿ ယတ္ထ မနာယတနံ နိရုဇ္ဈတိ တဿ တတ္ထ ဓမ္မာယတနံ နိရုဇ္ဈိဿတီတိ?
</Paragraph>

<Paragraph number="1409">
ပရိနိဗ္ဗန္တာနံ တေသံ တတ္ထ မနာယတနံ နိရုဇ္ဈတိ, နော စ တေသံ တတ္ထ ဓမ္မာယတနံ နိရုဇ္ဈိဿတိ. ဣတရေသံ သစိတ္တကာနံ စဝန္တာနံ တေသံ တတ္ထ မနာယတနဉ္စ နိရုဇ္ဈတိ ဓမ္မာယတနဉ္စ နိရုဇ္ဈိဿတိ.
</Paragraph>

<Paragraph number="1410">
«  ယဿ ဝါ ပန ယတ္ထ ဓမ္မာယတနံ နိရုဇ္ဈိဿတိ တဿ တတ္ထ မနာယတနံ နိရုဇ္ဈတီတိ?
</Paragraph>

<Paragraph number="1411">
သဗ္ဗေသံ ဥပပဇ္ဇန္တာနံ အစိတ္တကာနံ စဝန္တာနံ တေသံ တတ္ထ ဓမ္မာယတနံ နိရုဇ္ဈိဿတိ, နော စ တေသံ တတ္ထ မနာယတနံ နိရုဇ္ဈတိ. သစိတ္တကာနံ စဝန္တာနံ တေသံ တတ္ထ ဓမ္မာယတနဉ္စ နိရုဇ္ဈိဿတိ မနာယတနဉ္စ နိရုဇ္ဈတိ.
</Paragraph>
</Division>