---
title: "2.1.1.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="18">

<Paragraph number="225">
»  ယဿ စက္ခုဓာတု ဥပ္ပဇ္ဇတိ တဿ သောတဓာတု ဥပ္ပဇ္ဇတီတိ?
</Paragraph>

<Paragraph number="226">
သစက္ခုကာနံ အသောတကာနံ ဥပပဇ္ဇန္တာနံ တေသံ စက္ခုဓာတု ဥပ္ပဇ္ဇတိ, နော စ တေသံ သောတဓာတု ဥပ္ပဇ္ဇတိ. သစက္ခုကာနံ သသောတကာနံ ဥပပဇ္ဇန္တာနံ တေသံ စက္ခုဓာတု စ ဥပ္ပဇ္ဇတိ သောတဓာတု စ ဥပ္ပဇ္ဇတိ.
</Paragraph>

<Paragraph number="227">
«  ယဿ ဝါ ပန သောတဓာတု ဥပ္ပဇ္ဇတိ တဿ စက္ခုဓာတု ဥပ္ပဇ္ဇတီတိ?
</Paragraph>

<Paragraph number="228">
သသောတကာနံ အစက္ခုကာနံ ဥပပဇ္ဇန္တာနံ တေသံ သောတဓာတု ဥပ္ပဇ္ဇတိ, နော စ တေသံ စက္ခုဓာတု ဥပ္ပဇ္ဇတိ. သသောတကာနံ သစက္ခုကာနံ ဥပပဇ္ဇန္တာနံ တေသံ သောတဓာတု စ ဥပ္ပဇ္ဇတိ စက္ခုဓာတု စ ဥပ္ပဇ္ဇတိ.
</Paragraph>

<Paragraph number="229">
»  ယဿ စက္ခုဓာတု ဥပ္ပဇ္ဇတိ တဿ ဃာနဓာတု ဥပ္ပဇ္ဇတီတိ?
</Paragraph>

<Paragraph number="230">
သစက္ခုကာနံ အဃာနကာနံ ဥပပဇ္ဇန္တာနံ တေသံ စက္ခုဓာတု ဥပ္ပဇ္ဇတိ, နော စ တေသံ ဃာနဓာတု ဥပ္ပဇ္ဇတိ. သစက္ခုကာနံ သဃာနကာနံ ဥပပဇ္ဇန္တာနံ တေသံ စက္ခုဓာတု စ ဥပ္ပဇ္ဇတိ ဃာနဓာတု စ ဥပ္ပဇ္ဇတိ.
</Paragraph>

<Paragraph number="231">
«  ယဿ ဝါ ပန ဃာနဓာတု ဥပ္ပဇ္ဇတိ တဿ စက္ခုဓာတု ဥပ္ပဇ္ဇတီတိ?
</Paragraph>

<Paragraph number="232">
သဃာနကာနံ အစက္ခုကာနံ ဥပပဇ္ဇန္တာနံ တေသံ ဃာနဓာတု ဥပ္ပဇ္ဇတိ, နော စ တေသံ စက္ခုဓာတု ဥပ္ပဇ္ဇတိ. သဃာနကာနံ သစက္ခုကာနံ ဥပပဇ္ဇန္တာနံ တေသံ ဃာနဓာတု စ ဥပ္ပဇ္ဇတိ စက္ခုဓာတု စ ဥပ္ပဇ္ဇတိ.
</Paragraph>

<Paragraph number="233">
»  ယဿ စက္ခုဓာတု ဥပ္ပဇ္ဇတိ တဿ ရူပဓာတု ဥပ္ပဇ္ဇတီတိ? အာမန္တာ.
</Paragraph>

<Paragraph number="234">
«  ယဿ ဝါ ပန ရူပဓာတု ဥပ္ပဇ္ဇတိ တဿ စက္ခုဓာတု ဥပ္ပဇ္ဇတီတိ?
</Paragraph>

<Paragraph number="235">
သရူပကာနံ အစက္ခုကာနံ ဥပပဇ္ဇန္တာနံ တေသံ ရူပဓာတု ဥပ္ပဇ္ဇတိ, နော စ တေသံ စက္ခုဓာတု ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ ရူပဓာတု စ ဥပ္ပဇ္ဇတိ စက္ခုဓာတု စ ဥပ္ပဇ္ဇတိ.
</Paragraph>

<Paragraph number="236">
»  ယဿ စက္ခုဓာတု ဥပ္ပဇ္ဇတိ တဿ မနောဝိညာဏဓာတု ဥပ္ပဇ္ဇတီတိ? အာမန္တာ.
</Paragraph>

<Paragraph number="237">
«  ယဿ ဝါ ပန မနောဝိညာဏဓာတု ဥပ္ပဇ္ဇတိ တဿ စက္ခုဓာတု ဥပ္ပဇ္ဇတီတိ?
</Paragraph>

<Paragraph number="238">
သစိတ္တကာနံ အစက္ခုကာနံ ဥပပဇ္ဇန္တာနံ တေသံ မနောဝိညာဏဓာတု ဥပ္ပဇ္ဇတိ, နော စ တေသံ စက္ခုဓာတု ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ မနောဝိညာဏဓာတု စ ဥပ္ပဇ္ဇတိ စက္ခုဓာတု စ ဥပ္ပဇ္ဇတိ.
</Paragraph>

<Paragraph number="239">
»  ယဿ စက္ခုဓာတု ဥပ္ပဇ္ဇတိ တဿ ဓမ္မဓာတု ဥပ္ပဇ္ဇတီတိ? အာမန္တာ.
</Paragraph>

<Paragraph number="240">
«  ယဿ ဝါ ပန ဓမ္မဓာတု ဥပ္ပဇ္ဇတိ တဿ စက္ခုဓာတု ဥပ္ပဇ္ဇတီတိ?
</Paragraph>

<Paragraph number="241">
အစက္ခုကာနံ ဥပပဇ္ဇန္တာနံ တေသံ ဓမ္မဓာတု ဥပ္ပဇ္ဇတိ, နော စ တေသံ စက္ခုဓာတု ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ ဓမ္မဓာတု စ ဥပ္ပဇ္ဇတိ စက္ခုဓာတု စ ဥပ္ပဇ္ဇတိ.
</Paragraph>

<Paragraph number="242">
(ယထာ အာယတနယမကံ ဝိဘတ္တံ ဧဝံ ဓာတုယမကမ္ပိ ဝိဘဇိတဗ္ဗံ, သဒိသံ ကာတဗ္ဗံ.)
</Paragraph>
</Division>