---
title: "2.2.6 ပဋိလောမပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="121">

<Paragraph number="813">
»  ယော ယတော ကာမရာဂါနုသယေန နိရနုသယော သော တတော ပဋိဃာနုသယေန နိရနုသယောတိ?
</Paragraph>

<Paragraph number="814">
တယော ပုဂ္ဂလာ ဒုက္ခာယ ဝေဒနာယ တေ တတော ကာမရာဂါနုသယေန နိရနုသယာ, နော စ တေ တတော ပဋိဃာနုသယေန နိရနုသယာ.
</Paragraph>

<Paragraph number="815">
တေဝ ပုဂ္ဂလာ ရူပဓာတုယာ အရူပဓာတုယာ အပရိယာပန္နေ တေ တတော ကာမရာဂါနုသယေန စ နိရနုသယာ ပဋိဃာနုသယေန စ နိရနုသယာ. ဒွေ ပုဂ္ဂလာ သဗ္ဗတ္ထ ကာမရာဂါနုသယေန စ နိရနုသယာ ပဋိဃာနုသယေန စ နိရနုသယာ.
</Paragraph>

<Paragraph number="816">
«  ယော ဝါ ပန ယတော ပဋိဃာနုသယေန နိရနုသယော သော တတော ကာမရာဂါနုသယေန နိရနုသယောတိ?
</Paragraph>

<Paragraph number="817">
တယော ပုဂ္ဂလာ ကာမဓာတုယာ ဒွီသု ဝေဒနာသု တေ တတော ပဋိဃာနုသယေန နိရနုသယာ, နော စ တေ တတော ကာမရာဂါနုသယေန နိရနုသယာ. တေဝ ပုဂ္ဂလာ ရူပဓာတုယာ အရူပဓာတုယာ အပရိယာပန္နေ တေ တတော ပဋိဃာနုသယေန စ နိရနုသယာ ကာမရာဂါနုသယေန စ နိရနုသယာ. ဒွေ ပုဂ္ဂလာ သဗ္ဗတ္ထ ပဋိဃာနုသယေန စ နိရနုသယာ ကာမရာဂါနုသယေန စ နိရနုသယာ.
</Paragraph>

<Paragraph number="818">
»  ယော ယတော ကာမရာဂါနုသယေန နိရနုသယော သော တတော မာနာနုသယေန နိရနုသယောတိ?
</Paragraph>

<Paragraph number="819">
တယော ပုဂ္ဂလာ ရူပဓာတုယာ အရူပဓာတုယာ တေ တတော ကာမရာဂါနုသယေန နိရနုသယာ, နော စ တေ တတော မာနာနုသယေန နိရနုသယာ. တေဝ ပုဂ္ဂလာ ဒုက္ခာယ ဝေဒနာယ အပရိယာပန္နေ တေ တတော ကာမရာဂါနုသယေန စ နိရနုသယာ မာနာနုသယေန စ နိရနုသယာ. အနာဂါမီ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ သော တတော ကာမရာဂါနုသယေန နိရနုသယော, နော စ သော တတော မာနာနုသယေန နိရနုသယော. သွေဝ ပုဂ္ဂလော ဒုက္ခာယ ဝေဒနာယ အပရိယာပန္နေ သော တတော ကာမရာဂါနုသယေန စ နိရနုသယော မာနာနုသယေန စ နိရနုသယော. အရဟာ သဗ္ဗတ္ထ ကာမရာဂါနုသယေန စ နိရနုသယော မာနာနုသယေန စ နိရနုသယော.
</Paragraph>

<Paragraph number="820">
«  ယော ဝါ ပန ယတော မာနာနုသယေန နိရနုသယော သော တတော ကာမရာဂါနုသယေန နိရနုသယောတိ? အာမန္တာ.
</Paragraph>

<Paragraph number="821">
»  ယော ယတော ကာမရာဂါနုသယေန နိရနုသယော သော တတော ဒိဋ္ဌာနုသယေန …ပေ…  ဝိစိကိစ္ဆာနုသယေန နိရနုသယောတိ?
</Paragraph>

<Paragraph number="822">
ပုထုဇ္ဇနော ဒုက္ခာယ ဝေဒနာယ ရူပဓာတုယာ အရူပဓာတုယာ သော တတော ကာမရာဂါနုသယေန နိရနုသယော, နော စ သော တတော ဝိစိကိစ္ဆာနုသယေန နိရနုသယော. သွေဝ ပုဂ္ဂလော အပရိယာပန္နေ သော တတော ကာမရာဂါနုသယေန စ နိရနုသယော ဝိစိကိစ္ဆာနုသယေန စ နိရနုသယော. ဒွေ ပုဂ္ဂလာ သဗ္ဗတ္ထ ကာမရာဂါနုသယေန စ နိရနုသယာ ဝိစိကိစ္ဆာနုသယေန စ နိရနုသယာ.
</Paragraph>

<Paragraph number="823">
«  ယော ဝါ ပန ယတော ဝိစိကိစ္ဆာနုသယေန နိရနုသယော သော တတော ကာမရာဂါနုသယေန နိရနုသယောတိ?
</Paragraph>

<Paragraph number="824">
ဒွေ ပုဂ္ဂလာ ကာမဓာတုယာ ဒွီသု ဝေဒနာသု တေ တတော ဝိစိကိစ္ဆာနုသယေန နိရနုသယာ, နော စ တေ တတော ကာမရာဂါနုသယေန နိရနုသယာ. တေဝ ပုဂ္ဂလာ ဒုက္ခာယ ဝေဒနာယ ရူပဓာတုယာ အရူပဓာတုယာ အပရိယာပန္နေ တေ တတော ဝိစိကိစ္ဆာနုသယေန စ နိရနုသယာ ကာမရာဂါနုသယေန စ နိရနုသယာ. ဒွေ ပုဂ္ဂလာ သဗ္ဗတ္ထ ဝိစိကိစ္ဆာနုသယေန စ နိရနုသယာ ကာမရာဂါနုသယေန စ နိရနုသယာ.
</Paragraph>

<Paragraph number="825">
»  ယော ယတော ကာမရာဂါနုသယေန နိရနုသယော သော တတော ဘဝရာဂါနုသယေန နိရနုသယောတိ?
</Paragraph>

<Paragraph number="826">
တယော ပုဂ္ဂလာ ရူပဓာတုယာ အရူပဓာတုယာ တေ တတော ကာမရာဂါနုသယေန နိရနုသယာ, နော စ တေ တတော ဘဝရာဂါနုသယေန နိရနုသယာ. တေဝ ပုဂ္ဂလာ ဒုက္ခာယ ဝေဒနာယ အပရိယာပန္နေ တေ တတော ကာမရာဂါနုသယေန စ နိရနုသယာ ဘဝရာဂါနုသယေန စ နိရနုသယာ. အနာဂါမီ ရူပဓာတုယာ အရူပဓာတုယာ သော တတော ကာမရာဂါနုသယေန နိရနုသယော, နော စ သော တတော ဘဝရာဂါနုသယေန နိရနုသယော. သွေဝ ပုဂ္ဂလော ကာမဓာတုယာ တီသု ဝေဒနာသု အပရိယာပန္နေ သော တတော ကာမရာဂါနုသယေန စ နိရနုသယော ဘဝရာဂါနုသယေန စ နိရနုသယော. အရဟာ သဗ္ဗတ္ထ ကာမရာဂါနုသယေန စ နိရနုသယော ဘဝရာဂါနုသယေန စ နိရနုသယော.
</Paragraph>

<Paragraph number="827">
«  ယော ဝါ ပန ယတော ဘဝရာဂါနုသယေန နိရနုသယော သော တတော ကာမရာဂါနုသယေန နိရနုသယောတိ?
</Paragraph>

<Paragraph number="828">
တယော ပုဂ္ဂလာ ကာမဓာတုယာ ဒွီသု ဝေဒနာသု တေ တတော ဘဝရာဂါနုသယေန နိရနုသယာ, နော စ တေ တတော ကာမရာဂါနုသယေန နိရနုသယာ. တေဝ ပုဂ္ဂလာ ဒုက္ခာယ ဝေဒနာယ အပရိယာပန္နေ တေ တတော ဘဝရာဂါနုသယေန စ နိရနုသယာ ကာမရာဂါနုသယေန စ နိရနုသယာ. အရဟာ သဗ္ဗတ္ထ ဘဝရာဂါနုသယေန စ နိရနုသယော ကာမရာဂါနုသယေန စ နိရနုသယော.
</Paragraph>

<Paragraph number="829">
»  ယော ယတော ကာမရာဂါနုသယေန နိရနုသယော သော တတော အဝိဇ္ဇာနုသယေန နိရနုသယောတိ?
</Paragraph>

<Paragraph number="830">
တယော ပုဂ္ဂလာ ဒုက္ခာယ ဝေဒနာယ ရူပဓာတုယာ အရူပဓာတုယာ တေ တတော ကာမရာဂါနုသယေန နိရနုသယာ, နော စ တေ တတော အဝိဇ္ဇာနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော ကာမရာဂါနုသယေန စ နိရနုသယာ အဝိဇ္ဇာနုသယေန စ နိရနုသယာ. အနာဂါမီ ကာမဓာတုယာ တီသု ဝေဒနာသု ရူပဓာတုယာ အရူပဓာတုယာ သော တတော ကာမရာဂါနုသယေန နိရနုသယော, နော စ သော တတော အဝိဇ္ဇာနုသယေန နိရနုသယော. သွေဝ ပုဂ္ဂလော အပရိယာပန္နေ သော တတော ကာမရာဂါနုသယေန စ နိရနုသယော အဝိဇ္ဇာနုသယေန စ နိရနုသယော. အရဟာ သဗ္ဗတ္ထ ကာမရာဂါနုသယေန စ နိရနုသယော အဝိဇ္ဇာနုသယေန စ နိရနုသယော.
</Paragraph>

<Paragraph number="831">
«  ယော ဝါ ပန ယတော အဝိဇ္ဇာနုသယေန နိရနုသယော သော တတော ကာမရာဂါနုသယေန နိရနုသယောတိ? အာမန္တာ.
</Paragraph>

</Division>
<Division number="122">

<Paragraph number="832">
»  ယော ယတော ပဋိဃာနုသယေန နိရနုသယော သော တတော မာနာနုသယေန နိရနုသယောတိ?
</Paragraph>

<Paragraph number="833">
တယော ပုဂ္ဂလာ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တေ တတော ပဋိဃာနုသယေန နိရနုသယာ, နော စ တေ တတော မာနာနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော ပဋိဃာနုသယေန စ နိရနုသယာ မာနာနုသယေန စ နိရနုသယာ. အနာဂါမီ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ သော တတော ပဋိဃာနုသယေန နိရနုသယော, နော စ သော တတော မာနာနုသယေန နိရနုသယော. သွေဝ ပုဂ္ဂလော ဒုက္ခာယ ဝေဒနာယ အပရိယာပန္နေ သော တတော ပဋိဃာနုသယေန စ နိရနုသယော မာနာနုသယေန စ နိရနုသယော. အရဟာ သဗ္ဗတ္ထ ပဋိဃာနုသယေန စ နိရနုသယော မာနာနုသယေန စ နိရနုသယော.
</Paragraph>

<Paragraph number="834">
«  ယော ဝါ ပန ယတော မာနာနုသယေန နိရနုသယော သော တတော ပဋိဃာနုသယေန နိရနုသယောတိ?
</Paragraph>

<Paragraph number="835">
တယော ပုဂ္ဂလာ ဒုက္ခာယ ဝေဒနာယ တေ တတော မာနာနုသယေန နိရနုသယာ, နော စ တေ တတော ပဋိဃာနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော မာနာနုသယေန စ နိရနုသယာ ပဋိဃာနုသယေန စ နိရနုသယာ. အရဟာ သဗ္ဗတ္ထ မာနာနုသယေန စ နိရနုသယော ပဋိဃာနုသယေန စ နိရနုသယော.
</Paragraph>

<Paragraph number="836">
»  ယော ယတော ပဋိဃာနုသယေန နိရနုသယော သော တတော ဒိဋ္ဌာနုသယေန …ပေ…  ဝိစိကိစ္ဆာနုသယေန နိရနုသယောတိ?
</Paragraph>

<Paragraph number="837">
ပုထုဇ္ဇနော ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ သော တတော ပဋိဃာနုသယေန နိရနုသယော, နော စ သော တတော ဝိစိကိစ္ဆာနုသယေန နိရနုသယော. သွေဝ ပုဂ္ဂလော အပရိယာပန္နေ သော တတော ပဋိဃာနုသယေန စ နိရနုသယော ဝိစိကိစ္ဆာနုသယေန စ နိရနုသယော. ဒွေ ပုဂ္ဂလာ သဗ္ဗတ္ထ ပဋိဃာနုသယေန စ နိရနုသယာ ဝိစိကိစ္ဆာနုသယေန စ နိရနုသယာ.
</Paragraph>

<Paragraph number="838">
«  ယော ဝါ ပန ယတော ဝိစိကိစ္ဆာနုသယေန နိရနုသယော သော တတော ပဋိဃာနုသယေန နိရနုသယောတိ?
</Paragraph>

<Paragraph number="839">
ဒွေ ပုဂ္ဂလာ ဒုက္ခာယ ဝေဒနာယ တေ တတော ဝိစိကိစ္ဆာနုသယေန နိရနုသယာ, နော စ တေ တတော ပဋိဃာနုသယေန နိရနုသယာ. တေဝ ပုဂ္ဂလာ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ အပရိယာပန္နေ တေ တတော ဝိစိကိစ္ဆာနုသယေန စ နိရနုသယာ ပဋိဃာနုသယေန စ နိရနုသယာ. ဒွေ ပုဂ္ဂလာ သဗ္ဗတ္ထ ဝိစိကိစ္ဆာနုသယေန စ နိရနုသယာ ပဋိဃာနုသယေန စ နိရနုသယာ.
</Paragraph>

<Paragraph number="840">
»  ယော ယတော ပဋိဃာနုသယေန နိရနုသယော သော တတော ဘဝရာဂါနုသယေန နိရနုသယောတိ?
</Paragraph>

<Paragraph number="841">
တယော ပုဂ္ဂလာ ရူပဓာတုယာ အရူပဓာတုယာ တေ တတော ပဋိဃာနုသယေန နိရနုသယာ, နော စ တေ တတော ဘဝရာဂါနုသယေန နိရနုသယာ. တေဝ ပုဂ္ဂလာ ကာမဓာတုယာ ဒွီသု ဝေဒနာသု အပရိယာပန္နေ တေ တတော ပဋိဃာနုသယေန စ နိရနုသယာ ဘဝရာဂါနုသယေန စ နိရနုသယာ. အနာဂါမီ ရူပဓာတုယာ အရူပဓာတုယာ သော တတော ပဋိဃာနုသယေန နိရနုသယော, နော စ သော တတော ဘဝရာဂါနုသယေန နိရနုသယော. သွေဝ ပုဂ္ဂလော ကာမဓာတုယာ တီသု ဝေဒနာသု အပရိယာပန္နေ သော တတော ပဋိဃာနုသယေန စ နိရနုသယော ဘဝရာဂါနုသယေန စ နိရနုသယော. အရဟာ သဗ္ဗတ္ထ ပဋိဃာနုသယေန စ နိရနုသယော ဘဝရာဂါနုသယေန စ နိရနုသယော.
</Paragraph>

<Paragraph number="842">
«  ယော ဝါ ပန ယတော ဘဝရာဂါနုသယေန နိရနုသယော သော တတော ပဋိဃာနုသယေန နိရနုသယောတိ?
</Paragraph>

<Paragraph number="843">
တယော ပုဂ္ဂလာ ဒုက္ခာယ ဝေဒနာယ တေ တတော ဘဝရာဂါနုသယေန နိရနုသယာ, နော စ တေ တတော ပဋိဃာနုသယေန နိရနုသယာ. တေဝ ပုဂ္ဂလာ ကာမဓာတုယာ ဒွီသု ဝေဒနာသု အပရိယာပန္နေ တေ တတော ဘဝရာဂါနုသယေန စ နိရနုသယာ ပဋိဃာနုသယေန စ နိရနုသယာ. အရဟာ သဗ္ဗတ္ထ ဘဝရာဂါနုသယေန စ နိရနုသယော ပဋိဃာနုသယေန စ နိရနုသယော.
</Paragraph>

<Paragraph number="844">
»  ယော ယတော ပဋိဃာနုသယေန နိရနုသယော သော တတော အဝိဇ္ဇာနုသယေန နိရနုသယောတိ?
</Paragraph>

<Paragraph number="845">
တယော ပုဂ္ဂလာ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တေ တတော ပဋိဃာနုသယေန နိရနုသယာ, နော စ တေ တတော အဝိဇ္ဇာနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော ပဋိဃာနုသယေန စ နိရနုသယာ အဝိဇ္ဇာနုသယေန စ နိရနုသယာ. အနာဂါမီ ကာမဓာတုယာ တီသု ဝေဒနာသု ရူပဓာတုယာ အရူပဓာတုယာ သော တတော ပဋိဃာနုသယေန နိရနုသယော နော စ သော တတော အဝိဇ္ဇာနုသယေန နိရနုသယော. သွေဝ ပုဂ္ဂလော အပရိယာပန္နေ သော တတော ပဋိဃာနုသယေန စ နိရနုသယော အဝိဇ္ဇာနုသယေန စ နိရနုသယော. အရဟာ သဗ္ဗတ္ထ ပဋိဃာနုသယေန စ နိရနုသယော အဝိဇ္ဇာနုသယေန စ နိရနုသယော.
</Paragraph>

<Paragraph number="846">
«  ယော ဝါ ပန ယတော အဝိဇ္ဇာနုသယေန နိရနုသယော သော တတော ပဋိဃာနုသယေန နိရနုသယောတိ? အာမန္တာ.
</Paragraph>

</Division>
<Division number="123">

<Paragraph number="847">
»  ယော ယတော မာနာနုသယေန နိရနုသယော သော တတော ဒိဋ္ဌာနုသယေန …ပေ…  ဝိစိကိစ္ဆာနုသယေန နိရနုသယောတိ?
</Paragraph>

<Paragraph number="848">
ပုထုဇ္ဇနော ဒုက္ခာယ ဝေဒနာယ သော တတော မာနာနုသယေန နိရနုသယော, နော စ သော တတော ဝိစိကိစ္ဆာနုသယေန နိရနုသယော. သွေဝ ပုဂ္ဂလော အပရိယာပန္နေ သော တတော မာနာနုသယေန စ နိရနုသယော ဝိစိကိစ္ဆာနုသယေန စ နိရနုသယော. အရဟာ သဗ္ဗတ္ထ မာနာနုသယေန စ နိရနုသယော ဝိစိကိစ္ဆာနုသယေန စ နိရနုသယော.
</Paragraph>

<Paragraph number="849">
«  ယော ဝါ ပန ယတော ဝိစိကိစ္ဆာနုသယေန နိရနုသယော သော တတော မာနာနုသယေန နိရနုသယောတိ?
</Paragraph>

<Paragraph number="850">
တယော ပုဂ္ဂလာ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တေ တတော ဝိစိကိစ္ဆာနုသယေန နိရနုသယာ, နော စ တေ တတော မာနာနုသယေန နိရနုသယာ. တေဝ ပုဂ္ဂလာ ဒုက္ခာယ ဝေဒနာယ အပရိယာပန္နေ တေ တတော ဝိစိကိစ္ဆာနုသယေန စ နိရနုသယာ မာနာနုသယေန စ နိရနုသယာ. အရဟာ သဗ္ဗတ္ထ ဝိစိကိစ္ဆာနုသယေန စ နိရနုသယော မာနာနုသယေန စ နိရနုသယော.
</Paragraph>

<Paragraph number="851">
»  ယော ယတော မာနာနုသယေန နိရနုသယော သော တတော ဘဝရာဂါနုသယေန နိရနုသယောတိ? အာမန္တာ.
</Paragraph>

<Paragraph number="852">
«  ယော ဝါ ပန ယတော ဘဝရာဂါနုသယေန နိရနုသယော သော တတော မာနာနုသယေန နိရနုသယောတိ?
</Paragraph>

<Paragraph number="853">
စတ္တာရော ပုဂ္ဂလာ ကာမဓာတုယာ ဒွီသု ဝေဒနာသု တေ တတော ဘဝရာဂါနုသယေန နိရနုသယာ, နော စ တေ တတော မာနာနုသယေန နိရနုသယာ. တေဝ ပုဂ္ဂလာ ဒုက္ခာယ ဝေဒနာယ အပရိယာပန္နေ တေ တတော ဘဝရာဂါနုသယေန စ နိရနုသယာ မာနာနုသယေန စ နိရနုသယာ. အရဟာ သဗ္ဗတ္ထ ဘဝရာဂါနုသယေန စ နိရနုသယော မာနာနုသယေန စ နိရနုသယော.
</Paragraph>

<Paragraph number="854">
»  ယော ယတော မာနာနုသယေန နိရနုသယော သော တတော အဝိဇ္ဇာနုသယေန နိရနုသယောတိ?
</Paragraph>

<Paragraph number="855">
စတ္တာရော ပုဂ္ဂလာ ဒုက္ခာယ ဝေဒနာယ တေ တတော မာနာနုသယေန နိရနုသယာ, နော စ တေ တတော အဝိဇ္ဇာနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော မာနာနုသယေန စ နိရနုသယာ အဝိဇ္ဇာနုသယေန စ နိရနုသယာ. အရဟာ သဗ္ဗတ္ထ မာနာနုသယေန စ နိရနုသယော အဝိဇ္ဇာနုသယေန စ နိရနုသယော.
</Paragraph>

<Paragraph number="856">
«  ယော ဝါ ပန ယတော အဝိဇ္ဇာနုသယေန နိရနုသယော သော တတော မာနာနုသယေန နိရနုသယောတိ? အာမန္တာ.
</Paragraph>

</Division>
<Division number="124">

<Paragraph number="857">
»  ယော ယတော ဒိဋ္ဌာနုသယေန နိရနုသယော သော တတော ဝိစိကိစ္ဆာနုသယေန နိရနုသယောတိ? အာမန္တာ.
</Paragraph>

<Paragraph number="858">
«  ယော ဝါ ပန ယတော ဝိစိကိစ္ဆာနုသယေန နိရနုသယော သော တတော ဒိဋ္ဌာနုသယေန နိရနုသယောတိ? အာမန္တာ …ပေ… .
</Paragraph>

</Division>
<Division number="125">

<Paragraph number="859">
»  ယော ယတော ဝိစိကိစ္ဆာနုသယေန နိရနုသယော သော တတော ဘဝရာဂါနုသယေန နိရနုသယောတိ?
</Paragraph>

<Paragraph number="860">
တယော ပုဂ္ဂလာ ရူပဓာတုယာ အရူပဓာတုယာ တေ တတော ဝိစိကိစ္ဆာနုသယေန နိရနုသယာ, နော စ တေ တတော ဘဝရာဂါနုသယေန နိရနုသယာ. တေဝ ပုဂ္ဂလာ ကာမဓာတုယာ တီသု ဝေဒနာသု အပရိယာပန္နေ တေ တတော ဝိစိကိစ္ဆာနုသယေန စ နိရနုသယာ ဘဝရာဂါနုသယေန စ နိရနုသယာ. အရဟာ သဗ္ဗတ္ထ ဝိစိကိစ္ဆာနုသယေန စ နိရနုသယော ဘဝရာဂါနုသယေန စ နိရနုသယော.
</Paragraph>

<Paragraph number="861">
«  ယော ဝါ ပန ယတော ဘဝရာဂါနုသယေန နိရနုသယော သော တတော ဝိစိကိစ္ဆာနုသယေန နိရနုသယောတိ?
</Paragraph>

<Paragraph number="862">
ပုထုဇ္ဇနော ကာမဓာတုယာ တီသု ဝေဒနာသု သော တတော ဘဝရာဂါနုသယေန နိရနုသယော, နော စ သော တတော ဝိစိကိစ္ဆာနုသယေန နိရနုသယော. သွေဝ ပုဂ္ဂလော အပရိယာပန္နေ သော တတော ဘဝရာဂါနုသယေန စ နိရနုသယော ဝိစိကိစ္ဆာနုသယေန စ နိရနုသယော. အရဟာ သဗ္ဗတ္ထ ဘဝရာဂါနုသယေန စ နိရနုသယော ဝိစိကိစ္ဆာနုသယေန စ နိရနုသယော.
</Paragraph>

<Paragraph number="863">
»  ယော ယတော ဝိစိကိစ္ဆာနုသယေန နိရနုသယော သော တတော အဝိဇ္ဇာနုသယေန နိရနုသယောတိ?
</Paragraph>

<Paragraph number="864">
တယော ပုဂ္ဂလာ ကာမဓာတုယာ တီသု ဝေဒနာသု ရူပဓာတုယာ အရူပဓာတုယာ တေ တတော ဝိစိကိစ္ဆာနုသယေန နိရနုသယာ, နော စ တေ တတော အဝိဇ္ဇာနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော ဝိစိကိစ္ဆာနုသယေန စ နိရနုသယာ အဝိဇ္ဇာနုသယေန စ နိရနုသယာ. အရဟာ သဗ္ဗတ္ထ ဝိစိကိစ္ဆာနုသယေန စ နိရနုသယော အဝိဇ္ဇာနုသယေန စ နိရနုသယော.
</Paragraph>

<Paragraph number="865">
«  ယော ဝါ ပန ယတော အဝိဇ္ဇာနုသယေန နိရနုသယော သော တတော ဝိစိကိစ္ဆာနုသယေန နိရနုသယောတိ? အာမန္တာ.
</Paragraph>

</Division>
<Division number="126">

<Paragraph number="866">
»  ယော ယတော ဘဝရာဂါနုသယေန နိရနုသယော သော တတော အဝိဇ္ဇာနုသယေန နိရနုသယောတိ?
</Paragraph>

<Paragraph number="867">
စတ္တာရော ပုဂ္ဂလာ ကာမဓာတုယာ တီသု ဝေဒနာသု တေ တတော ဘဝရာဂါနုသယေန နိရနုသယာ, နော စ တေ တတော အဝိဇ္ဇာနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော ဘဝရာဂါနုသယေန စ နိရနုသယာ အဝိဇ္ဇာနုသယေန စ နိရနုသယာ. အရဟာ သဗ္ဗတ္ထ ဘဝရာဂါနုသယေန စ နိရနုသယော အဝိဇ္ဇာနုသယေန စ နိရနုသယော.
</Paragraph>

<Paragraph number="868">
«  ယော ဝါ ပန ယတော အဝိဇ္ဇာနုသယေန နိရနုသယော သော တတော ဘဝရာဂါနုသယေန နိရနုသယောတိ? အာမန္တာ. (ဧကမူလကံ.)
</Paragraph>

</Division>
<Division number="127">

<Paragraph number="869">
»  ယော ယတော ကာမရာဂါနုသယေန စ ပဋိဃာနုသယေန စ နိရနုသယော သော တတော မာနာနုသယေန နိရနုသယောတိ?
</Paragraph>

<Paragraph number="870">
တယော ပုဂ္ဂလာ ရူပဓာတုယာ အရူပဓာတုယာ တေ တတော ကာမရာဂါနုသယေန စ ပဋိဃာနုသယေန စ နိရနုသယာ, နော စ တေ တတော မာနာနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော ကာမရာဂါနုသယေန စ ပဋိဃာနုသယေန စ နိရနုသယာ မာနာနုသယေန စ နိရနုသယာ. အနာဂါမီ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ သော တတော ကာမရာဂါနုသယေန စ ပဋိဃာနုသယေန စ နိရနုသယော, နော စ သော တတော မာနာနုသယေန စ နိရနုသယော. သွေဝ ပုဂ္ဂလော ဒုက္ခာယ ဝေဒနာယ အပရိယာပန္နေ သော တတော ကာမရာဂါနုသယေန စ ပဋိဃာနုသယေန စ နိရနုသယော မာနာနုသယေန စ နိရနုသယော. အရဟာ သဗ္ဗတ္ထ ကာမရာဂါနုသယေန စ ပဋိဃာနုသယေန စ နိရနုသယော မာနာနုသယေန စ နိရနုသယော.
</Paragraph>

<Paragraph number="871">
«  ယော ဝါ ပန ယတော မာနာနုသယေန နိရနုသယော သော တတော ကာမရာဂါနုသယေန စ ပဋိဃာနုသယေန စ နိရနုသယောတိ?
</Paragraph>

<Paragraph number="872">
တယော ပုဂ္ဂလာ ဒုက္ခာယ ဝေဒနာယ တေ တတော မာနာနုသယေန စ ကာမရာဂါနုသယေန စ နိရနုသယာ, နော စ တေ တတော ပဋိဃာနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော မာနာနုသယေန စ နိရနုသယာ ကာမရာဂါနုသယေန စ ပဋိဃာနုသယေန စ နိရနုသယာ. အရဟာ သဗ္ဗတ္ထ မာနာနုသယေန စ နိရနုသယော ကာမရာဂါနုသယေန စ ပဋိဃာနုသယေန စ နိရနုသယော.
</Paragraph>

<Paragraph number="873">
»  ယော ယတော ကာမရာဂါနုသယေန စ ပဋိဃာနုသယေန စ နိရနုသယော သော တတော ဒိဋ္ဌာနုသယေန …ပေ…  ဝိစိကိစ္ဆာနုသယေန နိရနုသယောတိ?
</Paragraph>

<Paragraph number="874">
ပုထုဇ္ဇနော ရူပဓာတုယာ အရူပဓာတုယာ သော တတော ကာမရာဂါနုသယေန စ ပဋိဃာနုသယေန စ နိရနုသယော, နော စ သော တတော ဝိစိကိစ္ဆာနုသယေန နိရနုသယော. သွေဝ ပုဂ္ဂလော အပရိယာပန္နေ သော တတော ကာမရာဂါနုသယေန စ ပဋိဃာနုသယေန စ နိရနုသယော ဝိစိကိစ္ဆာနုသယေန စ နိရနုသယော. ဒွေ ပုဂ္ဂလာ သဗ္ဗတ္ထ ကာမရာဂါနုသယေန စ ပဋိဃာနုသယေန စ နိရနုသယာ ဝိစိကိစ္ဆာနုသယေန စ နိရနုသယာ.
</Paragraph>

<Paragraph number="875">
«  ယော ဝါ ပန ယတော ဝိစိကိစ္ဆာနုသယေန နိရနုသယော သော တတော ကာမရာဂါနုသယေန စ ပဋိဃာနုသယေန စ နိရနုသယောတိ?
</Paragraph>

<Paragraph number="876">
ဒွေ ပုဂ္ဂလာ ဒုက္ခာယ ဝေဒနာယ တေ တတော ဝိစိကိစ္ဆာနုသယေန စ ကာမရာဂါနုသယေန စ နိရနုသယာ, နော စ တေ တတော ပဋိဃာနုသယေန နိရနုသယာ. တေဝ ပုဂ္ဂလာ ကာမဓာတုယာ ဒွီသု ဝေဒနာသု တေ တတော ဝိစိကိစ္ဆာနုသယေန စ ပဋိဃာနုသယေန စ နိရနုသယာ, နော စ တေ တတော ကာမရာဂါနုသယေန နိရနုသယာ. တေဝ ပုဂ္ဂလာ ရူပဓာတုယာ အရူပဓာတုယာ အပရိယာပန္နေ တေ တတော ဝိစိကိစ္ဆာနုသယေန စ နိရနုသယာ ကာမရာဂါနုသယေန စ ပဋိဃာနုသယေန စ နိရနုသယာ. ဒွေ ပုဂ္ဂလာ သဗ္ဗတ္ထ ဝိစိကိစ္ဆာနုသယေန စ နိရနုသယာ ကာမရာဂါနုသယေန စ ပဋိဃာနုသယေန စ နိရနုသယာ.
</Paragraph>

<Paragraph number="877">
»  ယော ယတော ကာမရာဂါနုသယေန စ ပဋိဃာနုသယေန စ နိရနုသယော သော တတော ဘဝရာဂါနုသယေန နိရနုသယောတိ?
</Paragraph>

<Paragraph number="878">
တယော ပုဂ္ဂလာ ရူပဓာတုယာ အရူပဓာတုယာ တေ တတော ကာမရာဂါနုသယေန စ ပဋိဃာနုသယေန စ နိရနုသယာ, နော စ တေ တတော ဘဝရာဂါနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော ကာမရာဂါနုသယေန စ ပဋိဃာနုသယေန စ နိရနုသယာ ဘဝရာဂါနုသယေန စ နိရနုသယာ. အနာဂါမီ ရူပဓာတုယာ အရူပဓာတုယာ သော တတော ကာမရာဂါနုသယေန စ ပဋိဃာနုသယေန စ နိရနုသယော, နော စ သော တတော ဘဝရာဂါနုသယေန နိရနုသယော. သွေဝ ပုဂ္ဂလော ကာမဓာတုယာ တီသု ဝေဒနာသု အပရိယာပန္နေ သော တတော ကာမရာဂါနုသယေန စ ပဋိဃာနုသယေန စ နိရနုသယော ဘဝရာဂါနုသယေန စ နိရနုသယော. အရဟာ သဗ္ဗတ္ထ ကာမရာဂါနုသယေန စ ပဋိဃာနုသယေန စ နိရနုသယော ဘဝရာဂါနုသယေန စ နိရနုသယော.
</Paragraph>

<Paragraph number="879">
«  ယော ဝါ ပန ယတော ဘဝရာဂါနုသယေန နိရနုသယော သော တတော ကာမရာဂါနုသယေန စ ပဋိဃာနုသယေန စ နိရနုသယောတိ?
</Paragraph>

<Paragraph number="880">
တယော ပုဂ္ဂလာ ဒုက္ခာယ ဝေဒနာယ တေ တတော ဘဝရာဂါနုသယေန စ ကာမရာဂါနုသယေန စ နိရနုသယာ, နော စ တေ တတော ပဋိဃာနုသယေန နိရနုသယာ. တေဝ ပုဂ္ဂလာ ကာမဓာတုယာ ဒွီသု ဝေဒနာသု တေ တတော ဘဝရာဂါနုသယေန စ ပဋိဃာနုသယေန စ နိရနုသယာ, နော စ တေ တတော ကာမရာဂါနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော ဘဝရာဂါနုသယေန စ နိရနုသယာ ကာမရာဂါနုသယေန စ ပဋိဃာနုသယေန စ နိရနုသယာ. အရဟာ သဗ္ဗတ္ထ ဘဝရာဂါနုသယေန နိရနုသယော ကာမရာဂါနုသယေန စ ပဋိဃာနုသယေန စ နိရနုသယော.
</Paragraph>

<Paragraph number="881">
»  ယော ယတော ကာမရာဂါနုသယေန စ ပဋိဃာနုသယေန စ နိရနုသယော သော တတော အဝိဇ္ဇာနုသယေန နိရနုသယောတိ?
</Paragraph>

<Paragraph number="882">
တယော ပုဂ္ဂလာ ရူပဓာတုယာ အရူပဓာတုယာ တေ တတော ကာမရာဂါနုသယေန စ ပဋိဃာနုသယေန စ နိရနုသယာ, နော စ တေ တတော အဝိဇ္ဇာနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော ကာမရာဂါနုသယေန စ ပဋိဃာနုသယေန စ နိရနုသယာ အဝိဇ္ဇာနုသယေန စ နိရနုသယာ. အနာဂါမီ ကာမဓာတုယာ တီသု ဝေဒနာသု ရူပဓာတုယာ အရူပဓာတုယာ သော တတော ကာမရာဂါနုသယေန စ ပဋိဃာနုသယေန စ နိရနုသယော, နော စ သော တတော အဝိဇ္ဇာနုသယေန နိရနုသယော. သွေဝ ပုဂ္ဂလော အပရိယာပန္နေ သော တတော ကာမရာဂါနုသယေန စ ပဋိဃာနုသယေန စ နိရနုသယော အဝိဇ္ဇာနုသယေန စ နိရနုသယော. အရဟာ သဗ္ဗတ္ထ ကာမရာဂါနုသယေန စ ပဋိဃာနုသယေန စ နိရနုသယော အဝိဇ္ဇာနုသယေန စ နိရနုသယော.
</Paragraph>

<Paragraph number="883">
«  ယော ဝါ ပန ယတော အဝိဇ္ဇာနုသယေန နိရနုသယော သော တတော ကာမရာဂါနုသယေန စ ပဋိဃာနုသယေန စ နိရနုသယောတိ? အာမန္တာ. (ဒုကမူလကံ.)
</Paragraph>

</Division>
<Division number="128">

<Paragraph number="884">
»  ယော ယတော ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယော သော တတော ဒိဋ္ဌာနုသယေန …ပေ…  ဝိစိကိစ္ဆာနုသယေန နိရနုသယောတိ? အာမန္တာ.
</Paragraph>

<Paragraph number="885">
«  ယော ဝါ ပန ယတော ဝိစိကိစ္ဆာနုသယေန နိရနုသယော သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယောတိ?
</Paragraph>

<Paragraph number="886">
ဒွေ ပုဂ္ဂလာ ဒုက္ခာယ ဝေဒနာယ တေ တတော ဝိစိကိစ္ဆာနုသယေန စ ကာမရာဂါနုသယေန စ မာနာနုသယေန စ နိရနုသယာ, နော စ တေ တတော ပဋိဃာနုသယေန နိရနုသယာ. တေဝ ပုဂ္ဂလာ ကာမဓာတုယာ ဒွီသု ဝေဒနာသု တေ တတော ဝိစိကိစ္ဆာနုသယေန စ ပဋိဃာနုသယေန စ နိရနုသယာ, နော စ တေ တတော ကာမရာဂါနုသယေန စ မာနာနုသယေန စ နိရနုသယာ. တေဝ ပုဂ္ဂလာ ရူပဓာတုယာ အရူပဓာတုယာ တေ တတော ဝိစိကိစ္ဆာနုသယေန စ ကာမရာဂါနုသယေန စ ပဋိဃာနုသယေန စ နိရနုသယာ, နော စ တေ တတော မာနာနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော ဝိစိကိစ္ဆာနုသယေန စ နိရနုသယာ ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယာ. အနာဂါမီ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ သော တတော ဝိစိကိစ္ဆာနုသယေန စ ကာမရာဂါနုသယေန စ ပဋိဃာနုသယေန စ နိရနုသယော, နော စ သော တတော မာနာနုသယေန နိရနုသယော. သွေဝ ပုဂ္ဂလော ဒုက္ခာယ ဝေဒနာယ အပရိယာပန္နေ သော တတော ဝိစိကိစ္ဆာနုသယေန စ နိရနုသယော ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယော. အရဟာ သဗ္ဗတ္ထ ဝိစိကိစ္ဆာနုသယေန စ နိရနုသယော ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယော.
</Paragraph>

<Paragraph number="887">
»  ယော ယတော ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယော သော တတော ဘဝရာဂါနုသယေန နိရနုသယောတိ? အာမန္တာ.
</Paragraph>

<Paragraph number="888">
«  ယော ဝါ ပန ယတော ဘဝရာဂါနုသယေန နိရနုသယော သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယောတိ?
</Paragraph>

<Paragraph number="889">
တယော ပုဂ္ဂလာ ဒုက္ခာယ ဝေဒနာယ တေ တတော ဘဝရာဂါနုသယေန စ ကာမရာဂါနုသယေန စ မာနာနုသယေန စ နိရနုသယာ, နော စ တေ တတော ပဋိဃာနုသယေန နိရနုသယာ. တေဝ ပုဂ္ဂလာ ကာမဓာတုယာ ဒွီသု ဝေဒနာသု တေ တတော ဘဝရာဂါနုသယေန စ ပဋိဃာနုသယေန စ နိရနုသယာ, နော စ တေ တတော ကာမရာဂါနုသယေန စ မာနာနုသယေန စ နိရနုသယာ. တေဝ ပုဂ္ဂလာ အပရိယာပန္နေ တေ တတော ဘဝရာဂါနုသယေန စ နိရနုသယာ ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယာ. အနာဂါမီ ကာမဓာတုယာ ဒွီသု ဝေဒနာသု သော တတော ဘဝရာဂါနုသယေန စ ကာမရာဂါနုသယေန စ ပဋိဃာနုသယေန စ နိရနုသယော, နော စ သော တတော မာနာနုသယေန နိရနုသယော. သွေဝ ပုဂ္ဂလော ဒုက္ခာယ ဝေဒနာယ အပရိယာပန္နေ သော တတော ဘဝရာဂါနုသယေန စ နိရနုသယော ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယော. အရဟာ သဗ္ဗတ္ထ ဘဝရာဂါနုသယေန စ နိရနုသယော ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယော.
</Paragraph>

<Paragraph number="890">
»  ယော ယတော ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယော သော တတော အဝိဇ္ဇာနုသယေန နိရနုသယောတိ?
</Paragraph>

<Paragraph number="891">
အနာဂါမီ ဒုက္ခာယ ဝေဒနာယ သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယော, နော စ သော တတော အဝိဇ္ဇာနုသယေန နိရနုသယော. သွေဝ ပုဂ္ဂလော အပရိယာပန္နေ သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယော အဝိဇ္ဇာနုသယေန စ နိရနုသယော. အရဟာ သဗ္ဗတ္ထ ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယော အဝိဇ္ဇာနုသယေန စ နိရနုသယော.
</Paragraph>

<Paragraph number="892">
«  ယော ဝါ ပန ယတော အဝိဇ္ဇာနုသယေန နိရနုသယော သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ နိရနုသယောတိ? အာမန္တာ. (တိကမူလကံ.)
</Paragraph>

</Division>
<Division number="129">

<Paragraph number="893">
»  ယော ယတော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ နိရနုသယော သော တတော ဝိစိကိစ္ဆာနုသယေန နိရနုသယောတိ? အာမန္တာ.
</Paragraph>

<Paragraph number="894">
«  ယော ဝါ ပန ယတော ဝိစိကိစ္ဆာနုသယေန နိရနုသယော သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ နိရနုသယောတိ?
</Paragraph>

<Paragraph number="895">
ဒွေ ပုဂ္ဂလာ ဒုက္ခာယ ဝေဒနာယ တေ တတော ဝိစိကိစ္ဆာနုသယေန စ ကာမရာဂါနုသယေန စ မာနာနုသယေန စ ဒိဋ္ဌာနုသယေန စ နိရနုသယာ, နော စ တေ တတော ပဋိဃာနုသယေန နိရနုသယာ. တေဝ ပုဂ္ဂလာ ကာမဓာတုယာ ဒွီသု ဝေဒနာသု တေ တတော ဝိစိကိစ္ဆာနုသယေန စ ပဋိဃာနုသယေန စ ဒိဋ္ဌာနုသယေန စ နိရနုသယာ, နော စ တေ တတော ကာမရာဂါနုသယေန စ မာနာနုသယေန စ နိရနုသယာ. တေဝ ပုဂ္ဂလာ ရူပဓာတုယာ အရူပဓာတုယာ တေ တတော ဝိစိကိစ္ဆာနုသယေန စ ကာမရာဂါနုသယေန စ ပဋိဃာနုသယေန စ ဒိဋ္ဌာနုသယေန စ နိရနုသယာ, နော စ တေ တတော မာနာနုသယေန နိရနုသယာ. တေဝ ပုဂ္ဂလာ အပရိယာပန္နေ တေ တတော ဝိစိကိစ္ဆာနုသယေန စ နိရနုသယာ ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ နိရနုသယာ. အနာဂါမီ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ သော တတော ဝိစိကိစ္ဆာနုသယေန စ ကာမရာဂါနုသယေန စ ပဋိဃာနုသယေန စ ဒိဋ္ဌာနုသယေန စ နိရနုသယော, နော စ သော တတော မာနာနုသယေန နိရနုသယော. သွေဝ ပုဂ္ဂလော ဒုက္ခာယ ဝေဒနာယ အပရိယာပန္နေ သော တတော ဝိစိကိစ္ဆာနုသယေန စ နိရနုသယော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ နိရနုသယော. အရဟာ သဗ္ဗတ္ထ ဝိစိကိစ္ဆာနုသယေန စ နိရနုသယော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ နိရနုသယော …ပေ… . (စတုက္ကမူလကံ.)
</Paragraph>

</Division>
<Division number="130">

<Paragraph number="896">
»  ယော ယတော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယော သော တတော ဘဝရာဂါနုသယေန နိရနုသယောတိ? အာမန္တာ.
</Paragraph>

<Paragraph number="897">
«  ယော ဝါ ပန ယတော ဘဝရာဂါနုသယေန နိရနုသယော သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယောတိ?
</Paragraph>

<Paragraph number="898">
ပုထုဇ္ဇနော ဒုက္ခာယ ဝေဒနာယ သော တတော ဘဝရာဂါနုသယေန စ ကာမရာဂါနုသယေန စ မာနာနုသယေန စ နိရနုသယော, နော စ သော တတော ပဋိဃာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယော. သွေဝ ပုဂ္ဂလော ကာမဓာတုယာ ဒွီသု ဝေဒနာသု သော တတော ဘဝရာဂါနုသယေန စ ပဋိဃာနုသယေန စ နိရနုသယော, နော စ သော တတော ကာမရာဂါနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယော. သွေဝ ပုဂ္ဂလော အပရိယာပန္နေ သော တတော ဘဝရာဂါနုသယေန စ နိရနုသယော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယော. ဒွေ ပုဂ္ဂလာ ဒုက္ခာယ ဝေဒနာယ တေ တတော ဘဝရာဂါနုသယေန စ ကာမရာဂါနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယာ, နော စ တေ တတော ပဋိဃာနုသယေန နိရနုသယာ. တေဝ ပုဂ္ဂလာ ကာမဓာတုယာ ဒွီသု ဝေဒနာသု တေ တတော ဘဝရာဂါနုသယေန စ ပဋိဃာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယာ, နော စ တေ တတော ကာမရာဂါနုသယေန စ မာနာနုသယေန စ နိရနုသယာ. တေဝ ပုဂ္ဂလာ အပရိယာပန္နေ တေ တတော ဘဝရာဂါနုသယေန စ နိရနုသယာ ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယာ. အနာဂါမီ ကာမဓာတုယာ ဒွီသု ဝေဒနာသု သော တတော ဘဝရာဂါနုသယေန စ ကာမရာဂါနုသယေန စ ပဋိဃာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယော, နော စ သော တတော မာနာနုသယေန နိရနုသယော. သွေဝ ပုဂ္ဂလော ဒုက္ခာယ ဝေဒနာယ အပရိယာပန္နေ သော တတော ဘဝရာဂါနုသယေန စ နိရနုသယော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယော. အရဟာ သဗ္ဗတ္ထ ဘဝရာဂါနုသယေန စ နိရနုသယော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယော.
</Paragraph>

<Paragraph number="899">
»  ယော ယတော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယော သော တတော အဝိဇ္ဇာနုသယေန နိရနုသယောတိ?
</Paragraph>

<Paragraph number="900">
အနာဂါမီ ဒုက္ခာယ ဝေဒနာယ သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယော, နော စ သော တတော အဝိဇ္ဇာနုသယေန နိရနုသယော. သွေဝ ပုဂ္ဂလော အပရိယာပန္နေ သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယော အဝိဇ္ဇာနုသယေန စ နိရနုသယော. အရဟာ သဗ္ဗတ္ထ ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယော အဝိဇ္ဇာနုသယေန စ နိရနုသယော.
</Paragraph>

<Paragraph number="901">
«  ယော ဝါ ပန ယတော အဝိဇ္ဇာနုသယေန နိရနုသယော သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ နိရနုသယောတိ? အာမန္တာ. (ပဉ္စကမူလကံ.)
</Paragraph>

</Division>
<Division number="131">

<Paragraph number="902">
»  ယော ယတော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ ဘဝရာဂါနုသယေန စ နိရနုသယော သော တတော အဝိဇ္ဇာနုသယေန နိရနုသယောတိ?
</Paragraph>

<Paragraph number="903">
အနာဂါမီ ဒုက္ခာယ ဝေဒနာယ သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ ဘဝရာဂါနုသယေန စ နိရနုသယော, နော စ သော တတော အဝိဇ္ဇာနုသယေန နိရနုသယော. သွေဝ ပုဂ္ဂလော အပရိယာပန္နေ သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ ဘဝရာဂါနုသယေန စ နိရနုသယော အဝိဇ္ဇာနုသယေန စ နိရနုသယော. အရဟာ သဗ္ဗတ္ထ ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ ဘဝရာဂါနုသယေန စ နိရနုသယော အဝိဇ္ဇာနုသယေန စ နိရနုသယော.
</Paragraph>

<Paragraph number="904">
«  ယော ဝါ ပန ယတော အဝိဇ္ဇာနုသယေန နိရနုသယော သော တတော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ ဘဝရာဂါနုသယေန စ နိရနုသယောတိ? အာမန္တာ. (ဆက္ကမူလကံ.)

</Paragraph>
</Division>

<Paragraph number="905" type="center">
သာနုသယဝါရေ ပဋိလောမံ.

  
သာနုသယဝါရော.
</Paragraph>