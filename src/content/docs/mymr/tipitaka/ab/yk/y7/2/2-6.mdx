---
title: "2.6 ဥပ္ပဇ္ဇနဝါရ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="330">

<Paragraph number="2264">
»  ယဿ ကာမရာဂါနုသယော ဥပ္ပဇ္ဇတိ တဿ ပဋိဃာနုသယော ဥပ္ပဇ္ဇတီတိ? အာမန္တာ.
</Paragraph>

<Paragraph number="2265">
«  ယဿ ဝါ ပန ပဋိဃာနုသယော ဥပ္ပဇ္ဇတိ တဿ ကာမရာဂါနုသယော ဥပ္ပဇ္ဇတီတိ? အာမန္တာ.
</Paragraph>

<Paragraph number="2266">
»  ယဿ ကာမရာဂါနုသယော ဥပ္ပဇ္ဇတိ တဿ မာနာနုသယော ဥပ္ပဇ္ဇတီတိ? အာမန္တာ.
</Paragraph>

<Paragraph number="2267">
«  ယဿ ဝါ ပန မာနာနုသယော ဥပ္ပဇ္ဇတိ တဿ ကာမရာဂါနုသယော ဥပ္ပဇ္ဇတီတိ?
</Paragraph>

<Paragraph number="2268">
အနာဂါမိဿ မာနာနုသယော ဥပ္ပဇ္ဇတိ, နော စ တဿ ကာမရာဂါနုသယော ဥပ္ပဇ္ဇတိ. တိဏ္ဏံ ပုဂ္ဂလာနံ မာနာနုသယော စ ဥပ္ပဇ္ဇတိ ကာမရာဂါနုသယော စ ဥပ္ပဇ္ဇတိ (ဝိတ္ထာရေတဗ္ဗံ.)
</Paragraph>

</Division>
<Division number="331">

<Paragraph number="2269">
»  ယဿ ကာမရာဂါနုသယော နုပ္ပဇ္ဇတိ တဿ ပဋိဃာနုသယော နုပ္ပဇ္ဇတီတိ? အာမန္တာ.
</Paragraph>

<Paragraph number="2270">
«  ယဿ ဝါ ပန ပဋိဃာနုသယော နုပ္ပဇ္ဇတိ တဿ ကာမရာဂါနုသယော နုပ္ပဇ္ဇတီတိ? အာမန္တာ.
</Paragraph>

<Paragraph number="2271">
»  ယဿ ကာမရာဂါနုသယော နုပ္ပဇ္ဇတိ တဿ မာနာနုသယော နုပ္ပဇ္ဇတီတိ?
</Paragraph>

<Paragraph number="2272">
အနာဂါမိဿ ကာမရာဂါနုသယော နုပ္ပဇ္ဇတိ, နော စ တဿ မာနာနုသယော နုပ္ပဇ္ဇတိ. အရဟတော ကာမရာဂါနုသယော စ နုပ္ပဇ္ဇတိ မာနာနုသယော စ နုပ္ပဇ္ဇတိ.
</Paragraph>

<Paragraph number="2273">
«  ယဿ ဝါ ပန မာနာနုသယော နုပ္ပဇ္ဇတိ တဿ ကာမရာဂါနုသယော နုပ္ပဇ္ဇတီတိ? အာမန္တာ. (ဝိတ္ထာရေတဗ္ဗံ.)

</Paragraph>
</Division>

<Paragraph number="2274" type="center">
ဥပ္ပဇ္ဇနဝါရော.
</Paragraph>