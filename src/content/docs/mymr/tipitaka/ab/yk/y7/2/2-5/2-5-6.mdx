---
title: 2.5.6 ပဋိလောမပုဂ္ဂလောကာသ
tableOfContents: false
sidebar:
  order: 6
type: tipitaka
basket: ab
book: y7
review:
  current: review
  updated: '2025-10-27T21:48:06.273863'
  updated_by: ''
  notes: ''
  history:
  - state: review
    date: '2025-10-27T21:48:06.273863'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="319" book="y7" e="ch" v="34" p="262">

<Paragraph number="2175" book="y7">
»  ယဿ ယတ္ထ ကာမရာဂါနုသယော အပ္ပဟီနော တဿ တတ္ထ ပဋိဃာနုသယော အပ္ပဟီနောတိ?
</Paragraph>

<Paragraph number="2176" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="2177" book="y7">
«  ယဿ ဝါ ပန ယတ္ထ ပဋိဃာနုသယော အပ္ပဟီနော တဿ တတ္ထ ကာမရာဂါနုသယော အပ္ပဟီနောတိ?
</Paragraph>

<Paragraph number="2178" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="2179" book="y7">
»  ယဿ ယတ္ထ ကာမရာဂါနုသယော အပ္ပဟီနော တဿ တတ္ထ မာနာနုသယော အပ္ပဟီနောတိ? အာမန္တာ.
</Paragraph>

<Paragraph number="2180" book="y7">
«  ယဿ ဝါ ပန ယတ္ထ မာနာနုသယော အပ္ပဟီနော တဿ တတ္ထ ကာမရာဂါနုသယော အပ္ပဟီနောတိ?
</Paragraph>

<Paragraph number="2181" book="y7">
အနာဂါမိဿ ရူပဓာတုယာ အရူပဓာတုယာ တဿ တတ္ထ မာနာနုသယော အပ္ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ မာနာနုသယော အပ္ပဟီနော, နော စ တဿ တတ္ထ ကာမရာဂါနုသယော အပ္ပဟီနော. တိဏ္ဏံ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ မာနာနုသယော အပ္ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ မာနာနုသယော စ အပ္ပဟီနော ကာမရာဂါနုသယော စ အပ္ပဟီနော.
</Paragraph>

<Paragraph number="2182" book="y7">
»  ယဿ ယတ္ထ ကာမရာဂါနုသယော အပ္ပဟီနော တဿ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2183" book="y7">
ဒွိန္နံ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ ကာမရာဂါနုသယော အပ္ပဟီနော, နော စ တေသံ တတ္ထ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ကာမဓာတုယာ ဒွီသု ဝေဒနာသု တဿ တတ္ထ ကာမရာဂါနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2184" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော အပ္ပဟီနော တဿ တတ္ထ ကာမရာဂါနုသယော အပ္ပဟီနောတိ?
</Paragraph>

<Paragraph number="2185" book="y7">
ပုထုဇ္ဇနဿ ဒုက္ခာယ ဝေဒနာယ ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော အပ္ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ ဝိစိကိစ္ဆာနုသယော စ အပ္ပဟီနော ကာမရာဂါနုသယော စ အပ္ပဟီနော.
</Paragraph>

<Paragraph number="2186" book="y7">
»  ယဿ ယတ္ထ ကာမရာဂါနုသယော အပ္ပဟီနော တဿ တတ္ထ ဘဝရာဂါနုသယော အပ္ပဟီနောတိ?
</Paragraph>

<Paragraph number="2187" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="2188" book="y7">
«  ယဿ ဝါ ပန ယတ္ထ ဘဝရာဂါနုသယော အပ္ပဟီနော တဿ တတ္ထ ကာမရာဂါနုသယော အပ္ပဟီနောတိ?
</Paragraph>

<Paragraph number="2189" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="2190" book="y7">
»  ယဿ ယတ္ထ ကာမရာဂါနုသယော အပ္ပဟီနော တဿ တတ္ထ အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2191" book="y7">
«  ယဿ ဝါ ပန ယတ္ထ အဝိဇ္ဇာနုသယော အပ္ပဟီနော တဿ တတ္ထ ကာမရာဂါနုသယော အပ္ပဟီနောတိ?
</Paragraph>

<Paragraph number="2192" book="y7">
အနာဂါမိဿ ဒုက္ခာယ ဝေဒနာယ ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော အပ္ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ အဝိဇ္ဇာနုသယော အပ္ပဟီနော, နော စ တဿ တတ္ထ ကာမရာဂါနုသယော အပ္ပဟီနော. တိဏ္ဏံ ပုဂ္ဂလာနံ ဒုက္ခာယ ဝေဒနာယ ရူပဓာတုယာ အရူပဓာတုယာ တေသံ တတ္ထ အဝိဇ္ဇာနုသယော အပ္ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ အဝိဇ္ဇာနုသယော စ အပ္ပဟီနော ကာမရာဂါနုသယော စ အပ္ပဟီနော.
</Paragraph>

</Division>
<Division number="320" book="y7" e="ch" v="34" p="264">

<Paragraph number="2193" book="y7">
»  ယဿ ယတ္ထ ပဋိဃာနုသယော အပ္ပဟီနော တဿ တတ္ထ မာနာနုသယော အပ္ပဟီနောတိ?
</Paragraph>

<Paragraph number="2194" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="2195" book="y7">
«  ယဿ ဝါ ပန ယတ္ထ မာနာနုသယော အပ္ပဟီနော တဿ တတ္ထ ပဋိဃာနုသယော အပ္ပဟီနောတိ?
</Paragraph>

<Paragraph number="2196" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="2197" book="y7">
»  ယဿ ယတ္ထ ပဋိဃာနုသယော အပ္ပဟီနော တဿ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2198" book="y7">
ဒွိန္နံ ပုဂ္ဂလာနံ ဒုက္ခာယ ဝေဒနာယ တေသံ တတ္ထ ပဋိဃာနုသယော အပ္ပဟီနော, နော စ တေသံ တတ္ထ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ဒုက္ခာယ ဝေဒနာယ တဿ တတ္ထ ပဋိဃာနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2199" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော အပ္ပဟီနော တဿ တတ္ထ ပဋိဃာနုသယော အပ္ပဟီနောတိ?
</Paragraph>

<Paragraph number="2200" book="y7">
ပုထုဇ္ဇနဿ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော အပ္ပဟီနော; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ ဝိစိကိစ္ဆာနုသယော စ အပ္ပဟီနော ပဋိဃာနုသယော စ အပ္ပဟီနော.
</Paragraph>

<Paragraph number="2201" book="y7">
»  ယဿ ယတ္ထ ပဋိဃာနုသယော အပ္ပဟီနော တဿ တတ္ထ ဘဝရာဂါနုသယော အပ္ပဟီနောတိ?
</Paragraph>

<Paragraph number="2202" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="2203" book="y7">
«  ယဿ ဝါ ပန ယတ္ထ ဘဝရာဂါနုသယော အပ္ပဟီနော တဿ တတ္ထ ပဋိဃာနုသယော အပ္ပဟီနောတိ?
</Paragraph>

<Paragraph number="2204" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="2205" book="y7">
»  ယဿ ယတ္ထ ပဋိဃာနုသယော အပ္ပဟီနော တဿ တတ္ထ အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2206" book="y7">
«  ယဿ ဝါ ပန ယတ္ထ အဝိဇ္ဇာနုသယော အပ္ပဟီနော တဿ တတ္ထ ပဋိဃာနုသယော အပ္ပဟီနောတိ?
</Paragraph>

<Paragraph number="2207" book="y7">
အနာဂါမိဿ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော အပ္ပဟီနော; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ အဝိဇ္ဇာနုသယော အပ္ပဟီနော, နော စ တဿ တတ္ထ ပဋိဃာနုသယော အပ္ပဟီနော. တိဏ္ဏံ ပုဂ္ဂလာနံ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တေသံ တတ္ထ အဝိဇ္ဇာနုသယော အပ္ပဟီနော; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ဒုက္ခာယ ဝေဒနာယ တေသံ တတ္ထ အဝိဇ္ဇာနုသယော စ အပ္ပဟီနော ပဋိဃာနုသယော စ အပ္ပဟီနော.
</Paragraph>

</Division>
<Division number="321" book="y7" e="ch" v="34" p="265">

<Paragraph number="2208" book="y7">
»  ယဿ ယတ္ထ မာနာနုသယော အပ္ပဟီနော တဿ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2209" book="y7">
တိဏ္ဏံ ပုဂ္ဂလာနံ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တေသံ တတ္ထ မာနာနုသယော အပ္ပဟီနော, နော စ တေသံ တတ္ထ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တဿ တတ္ထ မာနာနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2210" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော အပ္ပဟီနော တဿ တတ္ထ မာနာနုသယော အပ္ပဟီနောတိ?
</Paragraph>

<Paragraph number="2211" book="y7">
ပုထုဇ္ဇနဿ ဒုက္ခာယ ဝေဒနာယ တဿ တတ္ထ ဝိစိကိစ္ဆာနုသယော အပ္ပဟီနော; မာနာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော စ အပ္ပဟီနော မာနာနုသယော စ အပ္ပဟီနော.
</Paragraph>

<Paragraph number="2212" book="y7">
»  ယဿ ယတ္ထ မာနာနုသယော အပ္ပဟီနော တဿ တတ္ထ ဘဝရာဂါနုသယော အပ္ပဟီနောတိ?
</Paragraph>

<Paragraph number="2213" book="y7">
စတုန္နံ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ မာနာနုသယော အပ္ပဟီနော; ဘဝရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ မာနာနုသယော စ အပ္ပဟီနော ဘဝရာဂါနုသယော စ အပ္ပဟီနော.
</Paragraph>

<Paragraph number="2214" book="y7">
«  ယဿ ဝါ ပန ယတ္ထ ဘဝရာဂါနုသယော အပ္ပဟီနော တဿ တတ္ထ မာနာနုသယော အပ္ပဟီနောတိ? အာမန္တာ.
</Paragraph>

<Paragraph number="2215" book="y7">
»  ယဿ ယတ္ထ မာနာနုသယော အပ္ပဟီနော တဿ တတ္ထ အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2216" book="y7">
«  ယဿ ဝါ ပန ယတ္ထ အဝိဇ္ဇာနုသယော အပ္ပဟီနော တဿ တတ္ထ မာနာနုသယော အပ္ပဟီနောတိ?
</Paragraph>

<Paragraph number="2217" book="y7">
စတုန္နံ ပုဂ္ဂလာနံ ဒုက္ခာယ ဝေဒနာယ တေသံ တတ္ထ အဝိဇ္ဇာနုသယော အပ္ပဟီနော; မာနာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တေသံ တတ္ထ အဝိဇ္ဇာနုသယော စ အပ္ပဟီနော မာနာနုသယော စ အပ္ပဟီနော.
</Paragraph>

</Division>
<Division number="322" book="y7" e="ch" v="34" p="266">

<Paragraph number="2218" book="y7">
»  ယဿ ယတ္ထ ဒိဋ္ဌာနုသယော အပ္ပဟီနော တဿ တတ္ထ ဝိစိကိစ္ဆာနုသယော အပ္ပဟီနောတိ? အာမန္တာ.
</Paragraph>

<Paragraph number="2219" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော အပ္ပဟီနော တဿ တတ္ထ ဒိဋ္ဌာနုသယော အပ္ပဟီနောတိ? အာမန္တာ …ပေ… .
</Paragraph>

</Division>
<Division number="323" book="y7" e="ch" v="34" p="266">

<Paragraph number="2220" book="y7">
»  ယဿ ယတ္ထ ဝိစိကိစ္ဆာနုသယော အပ္ပဟီနော တဿ တတ္ထ ဘဝရာဂါနုသယော အပ္ပဟီနောတိ?
</Paragraph>

<Paragraph number="2221" book="y7">
ပုထုဇ္ဇနဿ ကာမဓာတုယာ တီသု ဝေဒနာသု တဿ တတ္ထ ဝိစိကိစ္ဆာနုသယော အပ္ပဟီနော; ဘဝရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော စ အပ္ပဟီနော ဘဝရာဂါနုသယော စ အပ္ပဟီနော.
</Paragraph>

<Paragraph number="2222" book="y7">
«  ယဿ ဝါ ပန ယတ္ထ ဘဝရာဂါနုသယော အပ္ပဟီနော တဿ တတ္ထ ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2223" book="y7">
တိဏ္ဏံ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ ဘဝရာဂါနုသယော အပ္ပဟီနော, နော စ တေသံ တတ္ထ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ရူပဓာတုယာ အရူပဓာတုယာ တဿ တတ္ထ ဘဝရာဂါနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2224" book="y7">
»  ယဿ ယတ္ထ ဝိစိကိစ္ဆာနုသယော အပ္ပဟီနော တဿ တတ္ထ အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2225" book="y7">
«  ယဿ ဝါ ပန ယတ္ထ အဝိဇ္ဇာနုသယော အပ္ပဟီနော တဿ တတ္ထ ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2226" book="y7">
တိဏ္ဏံ ပုဂ္ဂလာနံ ကာမဓာတုယာ တီသု ဝေဒနာသု ရူပဓာတုယာ အရူပဓာတုယာ တေသံ တတ္ထ အဝိဇ္ဇာနုသယော အပ္ပဟီနော, နော စ တေသံ တတ္ထ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ကာမဓာတုယာ တီသု ဝေဒနာသု ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

</Division>
<Division number="324" book="y7" e="ch" v="34" p="267">

<Paragraph number="2227" book="y7">
»  ယဿ ယတ္ထ ဘဝရာဂါနုသယော အပ္ပဟီနော တဿ တတ္ထ အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2228" book="y7">
«  ယဿ ဝါ ပန ယတ္ထ အဝိဇ္ဇာနုသယော အပ္ပဟီနော တဿ တတ္ထ ဘဝရာဂါနုသယော အပ္ပဟီနောတိ?
</Paragraph>

<Paragraph number="2229" book="y7">
စတုန္နံ ပုဂ္ဂလာနံ ကာမဓာတုယာ တီသု ဝေဒနာသု တေသံ တတ္ထ အဝိဇ္ဇာနုသယော အပ္ပဟီနော; ဘဝရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ အဝိဇ္ဇာနုသယော စ အပ္ပဟီနော ဘဝရာဂါနုသယော စ အပ္ပဟီနော. (ဧကမူလကံ.)
</Paragraph>

</Division>
<Division number="325" book="y7" e="ch" v="34" p="267">

<Paragraph number="2230" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ အပ္ပဟီနာ တဿ တတ္ထ မာနာနုသယော အပ္ပဟီနောတိ? နတ္ထိ.
</Paragraph>

<Paragraph number="2231" book="y7">
«  ယဿ ဝါ ပန ယတ္ထ မာနာနုသယော အပ္ပဟီနော တဿ တတ္ထ ကာမရာဂါနုသယော စ ပဋိဃာနုသယော စ အပ္ပဟီနာတိ?
</Paragraph>

<Paragraph number="2232" book="y7">
အနာဂါမိဿ ရူပဓာတုယာ အရူပဓာတုယာ တဿ တတ္ထ မာနာနုသယော အပ္ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ မာနာနုသယော အပ္ပဟီနော, နော စ တဿ တတ္ထ ကာမရာဂါနုသယော အပ္ပဟီနော; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တိဏ္ဏံ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ မာနာနုသယော အပ္ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ မာနာနုသယော စ ကာမရာဂါနုသယော စ အပ္ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="2233" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ အပ္ပဟီနာ တဿ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ? နတ္ထိ.
</Paragraph>

<Paragraph number="2234" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော အပ္ပဟီနော တဿ တတ္ထ ကာမရာဂါနုသယော စ ပဋိဃာနုသယော စ အပ္ပဟီနာတိ?
</Paragraph>

<Paragraph number="2235" book="y7">
ပုထုဇ္ဇနဿ ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော အပ္ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ ဝိစိကိစ္ဆာနုသယော စ ကာမရာဂါနုသယော စ အပ္ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ ဝိစိကိစ္ဆာနုသယော စ ပဋိဃာနုသယော စ အပ္ပဟီနာ; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="2236" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ အပ္ပဟီနာ တဿ တတ္ထ ဘဝရာဂါနုသယော အပ္ပဟီနောတိ? နတ္ထိ.
</Paragraph>

<Paragraph number="2237" book="y7">
«  ယဿ ဝါ ပန ယတ္ထ ဘဝရာဂါနုသယော အပ္ပဟီနော တဿ တတ္ထ ကာမရာဂါနုသယော စ ပဋိဃာနုသယော စ အပ္ပဟီနာတိ?
</Paragraph>

<Paragraph number="2238" book="y7">
န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ.
</Paragraph>

<Paragraph number="2239" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ အပ္ပဟီနာ တဿ တတ္ထ အဝိဇ္ဇာနုသယော အပ္ပဟီနောတိ? နတ္ထိ.
</Paragraph>

<Paragraph number="2240" book="y7">
«  ယဿ ဝါ ပန ယတ္ထ အဝိဇ္ဇာနုသယော အပ္ပဟီနော တဿ တတ္ထ ကာမရာဂါနုသယော စ ပဋိဃာနုသယော စ အပ္ပဟီနာတိ?
</Paragraph>

<Paragraph number="2241" book="y7">
အနာဂါမိဿ ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော အပ္ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ အဝိဇ္ဇာနုသယော အပ္ပဟီနော, နော စ တဿ တတ္ထ ကာမရာဂါနုသယော အပ္ပဟီနော. ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ အဝိဇ္ဇာနုသယော အပ္ပဟီနော, နော စ တဿ တတ္ထ ပဋိဃာနုသယော အပ္ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တိဏ္ဏံ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ အဝိဇ္ဇာနုသယော အပ္ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ အဝိဇ္ဇာနုသယော စ ကာမရာဂါနုသယော စ အပ္ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ဒုက္ခာယ ဝေဒနာယ တေသံ တတ္ထ အဝိဇ္ဇာနုသယော စ ပဋိဃာနုသယော စ အပ္ပဟီနာ; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. (ဒုကမူလကံ.)
</Paragraph>

</Division>
<Division number="326" book="y7" e="ch" v="34" p="269">

<Paragraph number="2242" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ တဿ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ? နတ္ထိ.
</Paragraph>

<Paragraph number="2243" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော အပ္ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာတိ?
</Paragraph>

<Paragraph number="2244" book="y7">
ပုထုဇ္ဇနဿ ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော စ မာနာနုသယော စ အပ္ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ ဝိစိကိစ္ဆာနုသယော စ ကာမရာဂါနုသယော စ မာနာနုသယော စ အပ္ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ ဝိစိကိစ္ဆာနုသယော စ ပဋိဃာနုသယော စ အပ္ပဟီနာ; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ.
</Paragraph>

<Paragraph number="2245" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ တဿ တတ္ထ ဘဝရာဂါနုသယော အပ္ပဟီနောတိ? နတ္ထိ.
</Paragraph>

<Paragraph number="2246" book="y7">
«  ယဿ ဝါ ပန ယတ္ထ ဘဝရာဂါနုသယော အပ္ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာတိ?
</Paragraph>

<Paragraph number="2247" book="y7">
မာနာနုသယော အပ္ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ.
</Paragraph>

<Paragraph number="2248" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ တဿ တတ္ထ အဝိဇ္ဇာနုသယော အပ္ပဟီနောတိ? နတ္ထိ.
</Paragraph>

<Paragraph number="2249" book="y7">
«  ယဿ ဝါ ပန ယတ္ထ အဝိဇ္ဇာနုသယော အပ္ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာတိ?
</Paragraph>

<Paragraph number="2250" book="y7">
အနာဂါမိဿ ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော စ မာနာနုသယော စ အပ္ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ အဝိဇ္ဇာနုသယော စ မာနာနုသယော စ အပ္ပဟီနာ, နော စ တဿ တတ္ထ ကာမရာဂါနုသယော အပ္ပဟီနော; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ အဝိဇ္ဇာနုသယော အပ္ပဟီနော, နော စ တဿ တတ္ထ ပဋိဃာနုသယော အပ္ပဟီနော; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တိဏ္ဏံ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ အဝိဇ္ဇာနုသယော စ မာနာနုသယော စ အပ္ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ အဝိဇ္ဇာနုသယော စ ကာမရာဂါနုသယော စ မာနာနုသယော စ အပ္ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ဒုက္ခာယ ဝေဒနာယ တေသံ တတ္ထ အဝိဇ္ဇာနုသယော စ ပဋိဃာနုသယော စ အပ္ပဟီနာ; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. (တိကမူလကံ.)
</Paragraph>

</Division>
<Division number="327" book="y7" e="ch" v="34" p="270">

<Paragraph number="2251" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ အပ္ပဟီနာ တဿ တတ္ထ ဝိစိကိစ္ဆာနုသယော အပ္ပဟီနောတိ? နတ္ထိ.
</Paragraph>

<Paragraph number="2252" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော အပ္ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ အပ္ပဟီနာတိ?
</Paragraph>

<Paragraph number="2253" book="y7">
ပုထုဇ္ဇနဿ ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော စ မာနာနုသယော စ ဒိဋ္ဌာနုသယော စ အပ္ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ ဝိစိကိစ္ဆာနုသယော စ ကာမရာဂါနုသယော စ မာနာနုသယော စ ဒိဋ္ဌာနုသယော စ အပ္ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ ဝိစိကိစ္ဆာနုသယော စ ပဋိဃာနုသယော စ ဒိဋ္ဌာနုသယော စ အပ္ပဟီနာ; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ …ပေ… . (စတုက္ကမူလကံ.)
</Paragraph>

</Division>
<Division number="328" book="y7" e="ch" v="34" p="270">

<Paragraph number="2254" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ တဿ တတ္ထ ဘဝရာဂါနုသယော အပ္ပဟီနောတိ? နတ္ထိ.
</Paragraph>

<Paragraph number="2255" book="y7">
«  ယဿ ဝါ ပန ယတ္ထ ဘဝရာဂါနုသယော အပ္ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာတိ?
</Paragraph>

<Paragraph number="2256" book="y7">
တိဏ္ဏံ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ ဘဝရာဂါနုသယော စ မာနာနုသယော စ အပ္ပဟီနာ, နော စ တေသံ တတ္ထ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. ပုထုဇ္ဇနဿ ရူပဓာတုယာ အရူပဓာတုယာ တဿ တတ္ထ ဘဝရာဂါနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ.
</Paragraph>

<Paragraph number="2257" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ တဿ တတ္ထ အဝိဇ္ဇာနုသယော အပ္ပဟီနောတိ? နတ္ထိ.
</Paragraph>

<Paragraph number="2258" book="y7">
«  ယဿ ဝါ ပန ယတ္ထ အဝိဇ္ဇာနုသယော အပ္ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာတိ?
</Paragraph>

<Paragraph number="2259" book="y7">
အနာဂါမိဿ ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော စ မာနာနုသယော စ အပ္ပဟီနာ, နော စ တဿ တတ္ထ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ အဝိဇ္ဇာနုသယော စ မာနာနုသယော စ အပ္ပဟီနာ, နော စ တဿ တတ္ထ ကာမရာဂါနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ အဝိဇ္ဇာနုသယော အပ္ပဟီနော, နော စ တဿ တတ္ထ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. ဒွိန္နံ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ အဝိဇ္ဇာနုသယော စ မာနာနုသယော စ အပ္ပဟီနာ, နော စ တေသံ တတ္ထ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ အဝိဇ္ဇာနုသယော စ ကာမရာဂါနုသယော စ မာနာနုသယော စ အပ္ပဟီနာ, နော စ တေသံ တတ္ထ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ဒုက္ခာယ ဝေဒနာယ တေသံ တတ္ထ အဝိဇ္ဇာနုသယော စ ပဋိဃာနုသယော စ အပ္ပဟီနာ, နော စ တေသံ တတ္ထ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. ပုထုဇ္ဇနဿ ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ အဝိဇ္ဇာနုသယော စ ကာမရာဂါနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ အဝိဇ္ဇာနုသယော စ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. (ပဉ္စကမူလကံ.)
</Paragraph>

</Division>
<Division number="329" book="y7" e="ch" v="34" p="272">

<Paragraph number="2260" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ အပ္ပဟီနာ တဿ တတ္ထ အဝိဇ္ဇာနုသယော အပ္ပဟီနောတိ? နတ္ထိ.
</Paragraph>

<Paragraph number="2261" book="y7">
«  ယဿ ဝါ ပန ယတ္ထ အဝိဇ္ဇာနုသယော အပ္ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ အပ္ပဟီနာတိ?
</Paragraph>

<Paragraph number="2262" book="y7">
အနာဂါမိဿ ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော စ မာနာနုသယော စ ဘဝရာဂါနုသယော စ အပ္ပဟီနာ, နော စ တဿ တတ္ထ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ အဝိဇ္ဇာနုသယော စ မာနာနုသယော စ အပ္ပဟီနာ, နော စ တဿ တတ္ထ ကာမရာဂါနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ပဋိဃာနုသယော စ ဘဝရာဂါနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ အဝိဇ္ဇာနုသယော အပ္ပဟီနော, နော စ တဿ တတ္ထ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ မာနာနုသယော စ ဘဝရာဂါနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. ဒွိန္နံ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ အဝိဇ္ဇာနုသယော စ မာနာနုသယော စ ဘဝရာဂါနုသယော စ အပ္ပဟီနာ, နော စ တေသံ တတ္ထ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ အဝိဇ္ဇာနုသယော စ ကာမရာဂါနုသယော စ မာနာနုသယော စ အပ္ပဟီနာ, နော စ တေသံ တတ္ထ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ပဋိဃာနုသယော စ ဘဝရာဂါနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တေသညေဝ ပုဂ္ဂလာနံ ဒုက္ခာယ ဝေဒနာယ တေသံ တတ္ထ အဝိဇ္ဇာနုသယော စ ပဋိဃာနုသယော စ အပ္ပဟီနာ, နော စ တေသံ တတ္ထ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ မာနာနုသယော စ ဘဝရာဂါနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. ပုထုဇ္ဇနဿ ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ အပ္ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ အဝိဇ္ဇာနုသယော စ ကာမရာဂါနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ပဋိဃာနုသယော စ ဘဝရာဂါနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ အဝိဇ္ဇာနုသယော စ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ; ကာမရာဂါနုသယော စ မာနာနုသယော စ ဘဝရာဂါနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. (ဆက္ကမူလကံ.)

</Paragraph>
</Division>

<Paragraph number="2263" type="center" book="y7">
ပဟီနဝါရေ ပဋိလောမံ.

  
ပဟီနဝါရော.
</Paragraph>