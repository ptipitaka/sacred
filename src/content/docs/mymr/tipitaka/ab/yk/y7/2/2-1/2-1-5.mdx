---
title: "2.1.5 ပဋိလောမဩကာသ"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="46">

<Paragraph number="301">
»  ယတ္ထ ကာမရာဂါနုသယော နာနုသေတိ တတ္ထ ပဋိဃာနုသယော နာနုသေတီတိ?
</Paragraph>

<Paragraph number="302">
ဒုက္ခာယ ဝေဒနာယ ဧတ္ထ ကာမရာဂါနုသယော နာနုသေတိ, နော စ တတ္ထ ပဋိဃာနုသယော နာနုသေတိ. ရူပဓာတုယာ အရူပဓာတုယာ အပရိယာပန္နေ ဧတ္ထ ကာမရာဂါနုသယော စ နာနုသေတိ ပဋိဃာနုသယော စ နာနုသေတိ.
</Paragraph>

<Paragraph number="303">
«  ယတ္ထ ဝါ ပန ပဋိဃာနုသယော နာနုသေတိ တတ္ထ ကာမရာဂါနုသယော နာနုသေတီတိ?
</Paragraph>

<Paragraph number="304">
ကာမဓာတုယာ ဒွီသု ဝေဒနာသု ဧတ္ထ ပဋိဃာနုသယော နာနုသေတိ, နော စ တတ္ထ ကာမရာဂါနုသယော နာနုသေတိ. ရူပဓာတုယာ အရူပဓာတုယာ အပရိယာပန္နေ ဧတ္ထ ပဋိဃာနုသယော စ နာနုသေတိ ကာမရာဂါနုသယော စ နာနုသေတိ.
</Paragraph>

<Paragraph number="305">
»  ယတ္ထ ကာမရာဂါနုသယော နာနုသေတိ တတ္ထ မာနာနုသယော နာနုသေတီတိ?
</Paragraph>

<Paragraph number="306">
ရူပဓာတုယာ အရူပဓာတုယာ ဧတ္ထ ကာမရာဂါနုသယော နာနုသေတိ, နော စ တတ္ထ မာနာနုသယော နာနုသေတိ. ဒုက္ခာယ ဝေဒနာယ အပရိယာပန္နေ ဧတ္ထ ကာမရာဂါနုသယော စ နာနုသေတိ မာနာနုသယော စ နာနုသေတိ.
</Paragraph>

<Paragraph number="307">
«  ယတ္ထ ဝါ ပန မာနာနုသယော နာနုသေတိ တတ္ထ ကာမရာဂါနုသယော နာနုသေတီတိ? အာမန္တာ.
</Paragraph>

<Paragraph number="308">
»  ယတ္ထ ကာမရာဂါနုသယော နာနုသေတိ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော နာနုသေတီတိ?
</Paragraph>

<Paragraph number="309">
ဒုက္ခာယ ဝေဒနာယ ရူပဓာတုယာ အရူပဓာတုယာ ဧတ္ထ ကာမရာဂါနုသယော နာနုသေတိ, နော စ တတ္ထ ဝိစိကိစ္ဆာနုသယော နာနုသေတိ. အပရိယာပန္နေ ဧတ္ထ ကာမရာဂါနုသယော စ နာနုသေတိ ဝိစိကိစ္ဆာနုသယော စ နာနုသေတိ.
</Paragraph>

<Paragraph number="310">
«  ယတ္ထ ဝါ ပန ဝိစိကိစ္ဆာနုသယော နာနုသေတိ တတ္ထ ကာမရာဂါနုသယော နာနုသေတီတိ? အာမန္တာ.
</Paragraph>

<Paragraph number="311">
»  ယတ္ထ ကာမရာဂါနုသယော နာနုသေတိ တတ္ထ ဘဝရာဂါနုသယော နာနုသေတီတိ?
</Paragraph>

<Paragraph number="312">
ရူပဓာတုယာ အရူပဓာတုယာ ဧတ္ထ ကာမရာဂါနုသယော နာနုသေတိ, နော စ တတ္ထ ဘဝရာဂါနုသယော နာနုသေတိ. ဒုက္ခာယ ဝေဒနာယ အပရိယာပန္နေ ဧတ္ထ ကာမရာဂါနုသယော စ နာနုသေတိ ဘဝရာဂါနုသယော စ နာနုသေတိ.
</Paragraph>

<Paragraph number="313">
«  ယတ္ထ ဝါ ပန ဘဝရာဂါနုသယော နာနုသေတိ တတ္ထ ကာမရာဂါနုသယော နာနုသေတီတိ?
</Paragraph>

<Paragraph number="314">
ကာမဓာတုယာ ဒွီသု ဝေဒနာသု ဧတ္ထ ဘဝရာဂါနုသယော နာနုသေတိ, နော စ တတ္ထ ကာမရာဂါနုသယော နာနုသေတိ. ဒုက္ခာယ ဝေဒနာယ အပရိယာပန္နေ ဧတ္ထ ဘဝရာဂါနုသယော စ နာနုသေတိ ကာမရာဂါနုသယော စ နာနုသေတိ.
</Paragraph>

<Paragraph number="315">
»  ယတ္ထ ကာမရာဂါနုသယော နာနုသေတိ တတ္ထ အဝိဇ္ဇာနုသယော နာနုသေတီတိ?
</Paragraph>

<Paragraph number="316">
ဒုက္ခာယ ဝေဒနာယ ရူပဓာတုယာ အရူပဓာတုယာ ဧတ္ထ ကာမရာဂါနုသယော နာနုသေတိ, နော စ တတ္ထ အဝိဇ္ဇာနုသယော နာနုသေတိ. အပရိယာပန္နေ ဧတ္ထ ကာမရာဂါနုသယော စ နာနုသေတိ အဝိဇ္ဇာနုသယော စ နာနုသေတိ.
</Paragraph>

<Paragraph number="317">
«  ယတ္ထ ဝါ ပန အဝိဇ္ဇာနုသယော နာနုသေတိ တတ္ထ ကာမရာဂါနုသယော နာနုသေတီတိ? အာမန္တာ.
</Paragraph>

</Division>
<Division number="47">

<Paragraph number="318">
»  ယတ္ထ ပဋိဃာနုသယော နာနုသေတိ တတ္ထ မာနာနုသယော နာနုသေတီတိ?
</Paragraph>

<Paragraph number="319">
ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ ဧတ္ထ ပဋိဃာနုသယော နာနုသေတိ, နော စ တတ္ထ မာနာနုသယော နာနုသေတိ. အပရိယာပန္နေ ဧတ္ထ ပဋိဃာနုသယော စ နာနုသေတိ မာနာနုသယော စ နာနုသေတိ.
</Paragraph>

<Paragraph number="320">
«  ယတ္ထ ဝါ ပန မာနာနုသယော နာနုသေတိ တတ္ထ ပဋိဃာနုသယော နာနုသေတီတိ?
</Paragraph>

<Paragraph number="321">
ဒုက္ခာယ ဝေဒနာယ ဧတ္ထ မာနာနုသယော နာနုသေတိ, နော စ တတ္ထ ပဋိဃာနုသယော နာနုသေတိ. အပရိယာပန္နေ ဧတ္ထ မာနာနုသယော စ နာနုသေတိ ပဋိဃာနုသယော စ နာနုသေတိ.
</Paragraph>

<Paragraph number="322">
»  ယတ္ထ ပဋိဃာနုသယော နာနုသေတိ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော နာနုသေတီတိ?
</Paragraph>

<Paragraph number="323">
ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ ဧတ္ထ ပဋိဃာနုသယော နာနုသေတိ, နော စ တတ္ထ ဝိစိကိစ္ဆာနုသယော နာနုသေတိ. အပရိယာပန္နေ ဧတ္ထ ပဋိဃာနုသယော စ နာနုသေတိ ဝိစိကိစ္ဆာနုသယော စ နာနုသေတိ.
</Paragraph>

<Paragraph number="324">
«  ယတ္ထ ဝါ ပန ဝိစိကိစ္ဆာနုသယော နာနုသေတိ တတ္ထ ပဋိဃာနုသယော နာနုသေတီတိ? အာမန္တာ.
</Paragraph>

<Paragraph number="325">
»  ယတ္ထ ပဋိဃာနုသယော နာနုသေတိ တတ္ထ ဘဝရာဂါနုသယော နာနုသေတီတိ?
</Paragraph>

<Paragraph number="326">
ရူပဓာတုယာ အရူပဓာတုယာ ဧတ္ထ ပဋိဃာနုသယော နာနုသေတိ, နော စ တတ္ထ ဘဝရာဂါနုသယော နာနုသေတိ. ကာမဓာတုယာ ဒွီသု ဝေဒနာသု အပရိယာပန္နေ ဧတ္ထ ပဋိဃာနုသယော စ နာနုသေတိ ဘဝရာဂါနုသယော စ နာနုသေတိ.
</Paragraph>

<Paragraph number="327">
«  ယတ္ထ ဝါ ပန ဘဝရာဂါနုသယော နာနုသေတိ တတ္ထ ပဋိဃာနုသယော နာနုသေတီတိ?
</Paragraph>

<Paragraph number="328">
ဒုက္ခာယ ဝေဒနာယ ဧတ္ထ ဘဝရာဂါနုသယော နာနုသေတိ, နော စ တတ္ထ ပဋိဃာနုသယော နာနုသေတိ. ကာမဓာတုယာ ဒွီသု ဝေဒနာသု အပရိယာပန္နေ ဧတ္ထ ဘဝရာဂါနုသယော စ နာနုသေတိ ပဋိဃာနုသယော စ နာနုသေတိ.
</Paragraph>

<Paragraph number="329">
»  ယတ္ထ ပဋိဃာနုသယော နာနုသေတိ တတ္ထ အဝိဇ္ဇာနုသယော နာနုသေတီတိ?
</Paragraph>

<Paragraph number="330">
ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ ဧတ္ထ ပဋိဃာနုသယော နာနုသေတိ, နော စ တတ္ထ အဝိဇ္ဇာနုသယော နာနုသေတိ. အပရိယာပန္နေ ဧတ္ထ ပဋိဃာနုသယော စ နာနုသေတိ အဝိဇ္ဇာနုသယော စ နာနုသေတိ.
</Paragraph>

<Paragraph number="331">
«  ယတ္ထ ဝါ ပန အဝိဇ္ဇာနုသယော နာနုသေတိ တတ္ထ ပဋိဃာနုသယော နာနုသေတီတိ? အာမန္တာ.
</Paragraph>

</Division>
<Division number="48">

<Paragraph number="332">
»  ယတ္ထ မာနာနုသယော နာနုသေတိ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော နာနုသေတီတိ?
</Paragraph>

<Paragraph number="333">
ဒုက္ခာယ ဝေဒနာယ ဧတ္ထ မာနာနုသယော နာနုသေတိ, နော စ တတ္ထ ဝိစိကိစ္ဆာနုသယော နာနုသေတိ. အပရိယာပန္နေ ဧတ္ထ မာနာနုသယော စ နာနုသေတိ ဝိစိကိစ္ဆာနုသယော စ နာနုသေတိ.
</Paragraph>

<Paragraph number="334">
«  ယတ္ထ ဝါ ပန ဝိစိကိစ္ဆာနုသယော နာနုသေတိ တတ္ထ မာနာနုသယော နာနုသေတီတိ? အာမန္တာ.
</Paragraph>

<Paragraph number="335">
»  ယတ္ထ မာနာနုသယော နာနုသေတိ တတ္ထ ဘဝရာဂါနုသယော နာနုသေတီတိ? အာမန္တာ.
</Paragraph>

<Paragraph number="336">
«  ယတ္ထ ဝါ ပန ဘဝရာဂါနုသယော နာနုသေတိ တတ္ထ မာနာနုသယော နာနုသေတီတိ?
</Paragraph>

<Paragraph number="337">
ကာမဓာတုယာ ဒွီသု ဝေဒနာသု ဧတ္ထ ဘဝရာဂါနုသယော နာနုသေတိ, နော စ တတ္ထ မာနာနုသယော နာနုသေတိ. ဒုက္ခာယ ဝေဒနာယ အပရိယာပန္နေ ဧတ္ထ ဘဝရာဂါနုသယော စ နာနုသေတိ မာနာနုသယော စ နာနုသေတိ.
</Paragraph>

<Paragraph number="338">
»  ယတ္ထ မာနာနုသယော နာနုသေတိ တတ္ထ အဝိဇ္ဇာနုသယော နာနုသေတီတိ?
</Paragraph>

<Paragraph number="339">
ဒုက္ခာယ ဝေဒနာယ ဧတ္ထ မာနာနုသယော နာနုသေတိ, နော စ တတ္ထ အဝိဇ္ဇာနုသယော နာနုသေတိ. အပရိယာပန္နေ ဧတ္ထ မာနာနုသယော စ နာနုသေတိ အဝိဇ္ဇာနုသယော စ နာနုသေတိ.
</Paragraph>

<Paragraph number="340">
«  ယတ္ထ ဝါ ပန အဝိဇ္ဇာနုသယော နာနုသေတိ တတ္ထ မာနာနုသယော နာနုသေတီတိ? အာမန္တာ.
</Paragraph>

</Division>
<Division number="49">

<Paragraph number="341">
»  ယတ္ထ ဒိဋ္ဌာနုသယော နာနုသေတိ တတ္ထ ဝိစိကိစ္ဆာနုသယော နာနုသေတီတိ? အာမန္တာ.
</Paragraph>

<Paragraph number="342">
«  ယတ္ထ ဝါ ပန ဝိစိကိစ္ဆာနုသယော နာနုသေတိ တတ္ထ ဒိဋ္ဌာနုသယော နာနုသေတီတိ? အာမန္တာ.
</Paragraph>

<Paragraph number="343">
»  ယတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော နာနုသေတိ တတ္ထ ဘဝရာဂါနုသယော နာနုသေတီတိ? အာမန္တာ.
</Paragraph>

<Paragraph number="344">
«  ယတ္ထ ဝါ ပန ဘဝရာဂါနုသယော နာနုသေတိ တတ္ထ ဝိစိကိစ္ဆာနုသယော နာနုသေတီတိ?
</Paragraph>

<Paragraph number="345">
ကာမဓာတုယာ တီသု ဝေဒနာသု ဧတ္ထ ဘဝရာဂါနုသယော နာနုသေတိ, နော စ တတ္ထ ဝိစိကိစ္ဆာနုသယော နာနုသေတိ. အပရိယာပန္နေ ဧတ္ထ ဘဝရာဂါနုသယော စ နာနုသေတိ ဝိစိကိစ္ဆာနုသယော စ နာနုသေတိ.
</Paragraph>

<Paragraph number="346">
»  ယတ္ထ ဝိစိကိစ္ဆာနုသယော နာနုသေတိ တတ္ထ အဝိဇ္ဇာနုသယော နာနုသေတီတိ? အာမန္တာ.
</Paragraph>

<Paragraph number="347">
«  ယတ္ထ ဝါ ပန အဝိဇ္ဇာနုသယော နာနုသေတိ တတ္ထ ဝိစိကိစ္ဆာနုသယော နာနုသေတီတိ? အာမန္တာ.
</Paragraph>

</Division>
<Division number="50">

<Paragraph number="348">
»  ယတ္ထ ဘဝရာဂါနုသယော နာနုသေတိ တတ္ထ အဝိဇ္ဇာနုသယော နာနုသေတီတိ?
</Paragraph>

<Paragraph number="349">
ကာမဓာတုယာ တီသု ဝေဒနာသု ဧတ္ထ ဘဝရာဂါနုသယော နာနုသေတိ, နော စ တတ္ထ အဝိဇ္ဇာနုသယော နာနုသေတိ. အပရိယာပန္နေ ဧတ္ထ ဘဝရာဂါနုသယော စ နာနုသေတိ အဝိဇ္ဇာနုသယော စ နာနုသေတိ.
</Paragraph>

<Paragraph number="350">
«  ယတ္ထ ဝါ ပန အဝိဇ္ဇာနုသယော နာနုသေတိ တတ္ထ ဘဝရာဂါနုသယော နာနုသေတီတိ? အာမန္တာ. (ဧကမူလကံ.)
</Paragraph>

</Division>
<Division number="51">

<Paragraph number="351">
»  ယတ္ထ ကာမရာဂါနုသယော စ ပဋိဃာနုသယော စ နာနုသေန္တိ တတ္ထ မာနာနုသယော နာနုသေတီတိ?
</Paragraph>

<Paragraph number="352">
ရူပဓာတုယာ အရူပဓာတုယာ ဧတ္ထ ကာမရာဂါနုသယော စ ပဋိဃာနုသယော စ နာနုသေန္တိ, နော စ တတ္ထ မာနာနုသယော နာနုသေတိ. အပရိယာပန္နေ ဧတ္ထ ကာမရာဂါနုသယော စ ပဋိဃာနုသယော စ နာနုသေန္တိ မာနာနုသယော စ နာနုသေတိ.
</Paragraph>

<Paragraph number="353">
«  ယတ္ထ ဝါ ပန မာနာနုသယော နာနုသေတိ တတ္ထ ကာမရာဂါနုသယော စ ပဋိဃာနုသယော စ နာနုသေန္တီတိ?
</Paragraph>

<Paragraph number="354">
ဒုက္ခာယ ဝေဒနာယ ဧတ္ထ မာနာနုသယော စ ကာမရာဂါနုသယော စ နာနုသေန္တိ, နော စ တတ္ထ ပဋိဃာနုသယော နာနုသေတိ. အပရိယာပန္နေ ဧတ္ထ မာနာနုသယော စ နာနုသေတိ ကာမရာဂါနုသယော စ ပဋိဃာနုသယော စ နာနုသေန္တိ.
</Paragraph>

<Paragraph number="355">
»  ယတ္ထ ကာမရာဂါနုသယော စ ပဋိဃာနုသယော စ နာနုသေန္တိ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော နာနုသေတီတိ?
</Paragraph>

<Paragraph number="356">
ရူပဓာတုယာ အရူပဓာတုယာ ဧတ္ထ ကာမရာဂါနုသယော စ ပဋိဃာနုသယော စ နာနုသေန္တိ, နော စ တတ္ထ ဝိစိကိစ္ဆာနုသယော နာနုသေတိ. အပရိယာပန္နေ ဧတ္ထ ကာမရာဂါနုသယော စ ပဋိဃာနုသယော စ နာနုသေန္တိ ဝိစိကိစ္ဆာနုသယော စ နာနုသေတိ.
</Paragraph>

<Paragraph number="357">
«  ယတ္ထ ဝါ ပန ဝိစိကိစ္ဆာနုသယော နာနုသေတိ တတ္ထ ကာမရာဂါနုသယော စ ပဋိဃာနုသယော စ နာနုသေန္တီတိ? အာမန္တာ.
</Paragraph>

<Paragraph number="358">
»  ယတ္ထ ကာမရာဂါနုသယော စ ပဋိဃာနုသယော စ နာနုသေန္တိ တတ္ထ ဘဝရာဂါနုသယော နာနုသေတီတိ?
</Paragraph>

<Paragraph number="359">
ရူပဓာတုယာ အရူပဓာတုယာ ဧတ္ထ ကာမရာဂါနုသယော စ ပဋိဃာနုသယော စ နာနုသေန္တိ, နော စ တတ္ထ ဘဝရာဂါနုသယော နာနုသေတိ. အပရိယာပန္နေ ဧတ္ထ ကာမရာဂါနုသယော စ ပဋိဃာနုသယော စ နာနုသေန္တိ ဘဝရာဂါနုသယော စ နာနုသေတိ.
</Paragraph>

<Paragraph number="360">
«  ယတ္ထ ဝါ ပန ဘဝရာဂါနုသယော နာနုသေတိ တတ္ထ ကာမရာဂါနုသယော စ ပဋိဃာနုသယော စ နာနုသေန္တီတိ?
</Paragraph>

<Paragraph number="361">
ဒုက္ခာယ ဝေဒနာယ ဧတ္ထ ဘဝရာဂါနုသယော စ ကာမရာဂါနုသယော စ နာနုသေန္တိ, နော စ တတ္ထ ပဋိဃာနုသယော နာနုသေတိ. ကာမဓာတုယာ ဒွီသု ဝေဒနာသု ဧတ္ထ ဘဝရာဂါနုသယော စ ပဋိဃာနုသယော စ နာနုသေန္တိ, နော စ တတ္ထ ကာမရာဂါနုသယော နာနုသေတိ. အပရိယာပန္နေ ဧတ္ထ ဘဝရာဂါနုသယော စ နာနုသေတိ ကာမရာဂါနုသယော စ ပဋိဃာနုသယော စ နာနုသေန္တိ.
</Paragraph>

<Paragraph number="362">
»  ယတ္ထ ကာမရာဂါနုသယော စ ပဋိဃာနုသယော စ နာနုသေန္တိ တတ္ထ အဝိဇ္ဇာနုသယော နာနုသေတီတိ?
</Paragraph>

<Paragraph number="363">
ရူပဓာတုယာ အရူပဓာတုယာ ဧတ္ထ ကာမရာဂါနုသယော စ ပဋိဃာနုသယော စ နာနုသေန္တိ, နော စ တတ္ထ အဝိဇ္ဇာနုသယော နာနုသေတိ. အပရိယာပန္နေ ဧတ္ထ ကာမရာဂါနုသယော စ ပဋိဃာနုသယော စ နာနုသေန္တိ အဝိဇ္ဇာနုသယော စ နာနုသေတိ.
</Paragraph>

<Paragraph number="364">
«  ယတ္ထ ဝါ ပန အဝိဇ္ဇာနုသယော နာနုသေတိ တတ္ထ ကာမရာဂါနုသယော စ ပဋိဃာနုသယော စ နာနုသေန္တီတိ? အာမန္တာ. (ဒုကမူလကံ.)
</Paragraph>

</Division>
<Division number="52">

<Paragraph number="365">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တိ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော နာနုသေတီတိ? အာမန္တာ.
</Paragraph>

<Paragraph number="366">
«  ယတ္ထ ဝါ ပန ဝိစိကိစ္ဆာနုသယော နာနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တီတိ? အာမန္တာ.
</Paragraph>

<Paragraph number="367">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တိ တတ္ထ ဘဝရာဂါနုသယော နာနုသေတီတိ? အာမန္တာ.
</Paragraph>

<Paragraph number="368">
«  ယတ္ထ ဝါ ပန ဘဝရာဂါနုသယော နာနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တီတိ?
</Paragraph>

<Paragraph number="369">
ဒုက္ခာယ ဝေဒနာယ ဧတ္ထ ဘဝရာဂါနုသယော စ ကာမရာဂါနုသယော စ မာနာနုသယော စ နာနုသေန္တိ, နော စ တတ္ထ ပဋိဃာနုသယော နာနုသေတိ. ကာမဓာတုယာ ဒွီသု ဝေဒနာသု ဧတ္ထ ဘဝရာဂါနုသယော စ ပဋိဃာနုသယော စ နာနုသေန္တိ, နော စ တတ္ထ ကာမရာဂါနုသယော စ မာနာနုသယော စ နာနုသေန္တိ. အပရိယာပန္နေ ဧတ္ထ ဘဝရာဂါနုသယော စ နာနုသေတိ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တိ.
</Paragraph>

<Paragraph number="370">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တိ တတ္ထ အဝိဇ္ဇာနုသယော နာနုသေတီတိ? အာမန္တာ.
</Paragraph>

<Paragraph number="371">
«  ယတ္ထ ဝါ ပန အဝိဇ္ဇာနုသယော နာနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တီတိ? အာမန္တာ. (တိကမူလကံ.)
</Paragraph>

</Division>
<Division number="53">

<Paragraph number="372">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ နာနုသေန္တိ တတ္ထ ဝိစိကိစ္ဆာနုသယော နာနုသေတီတိ? အာမန္တာ.
</Paragraph>

<Paragraph number="373">
«  ယတ္ထ ဝါ ပန ဝိစိကိစ္ဆာနုသယော နာနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ နာနုသေန္တီတိ? အာမန္တာ …ပေ… . (စတုက္ကမူလကံ.)
</Paragraph>

</Division>
<Division number="54">

<Paragraph number="374">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ နာနုသေန္တိ တတ္ထ ဘဝရာဂါနုသယော နာနုသေတီတိ? အာမန္တာ.
</Paragraph>

<Paragraph number="375">
«  ယတ္ထ ဝါ ပန ဘဝရာဂါနုသယော နာနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ နာနုသေန္တီတိ?
</Paragraph>

<Paragraph number="376">
ဒုက္ခာယ ဝေဒနာယ ဧတ္ထ ဘဝရာဂါနုသယော စ ကာမရာဂါနုသယော စ မာနာနုသယော စ နာနုသေန္တိ, နော စ တတ္ထ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ နာနုသေန္တိ. ကာမဓာတုယာ ဒွီသု ဝေဒနာသု ဧတ္ထ ဘဝရာဂါနုသယော စ ပဋိဃာနုသယော စ နာနုသေန္တိ, နော စ တတ္ထ ကာမရာဂါနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ နာနုသေန္တိ. အပရိယာပန္နေ ဧတ္ထ ဘဝရာဂါနုသယော စ နာနုသေတိ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ နာနုသေန္တိ.
</Paragraph>

<Paragraph number="377">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ နာနုသေန္တိ တတ္ထ အဝိဇ္ဇာနုသယော နာနုသေတီတိ? အာမန္တာ.
</Paragraph>

<Paragraph number="378">
«  ယတ္ထ ဝါ ပန …ပေ… ? အာမန္တာ. (ပဉ္စကမူလကံ.)
</Paragraph>

</Division>
<Division number="55">

<Paragraph number="379">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ နာနုသေန္တိ တတ္ထ အဝိဇ္ဇာနုသယော နာနုသေတီတိ? အာမန္တာ.
</Paragraph>

<Paragraph number="380">
«  ယတ္ထ ဝါ ပန အဝိဇ္ဇာနုသယော နာနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ နာနုသေန္တီတိ? အာမန္တာ. (ဆက္ကမူလကံ.)
</Paragraph>
</Division>