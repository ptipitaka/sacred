---
title: 2.1.2 အနုလောမဩကာသ
tableOfContents: false
sidebar:
  order: 2
type: tipitaka
basket: ab
book: y7
review:
  current: review
  updated: '2025-10-27T21:48:06.182510'
  updated_by: ''
  notes: ''
  history:
  - state: review
    date: '2025-10-27T21:48:06.182510'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="14" book="y7" e="ch" v="34" p="61">

<Paragraph number="77" book="y7">
»  ယတ္ထ ကာမရာဂါနုသယော အနုသေတိ တတ္ထ ပဋိဃာနုသယော အနုသေတီတိ? နော.
</Paragraph>

<Paragraph number="78" book="y7">
«  ယတ္ထ ဝါ ပန ပဋိဃာနုသယော အနုသေတိ တတ္ထ ကာမရာဂါနုသယော အနုသေတီတိ? နော.
</Paragraph>

<Paragraph number="79" book="y7">
»  ယတ္ထ ကာမရာဂါနုသယော အနုသေတိ တတ္ထ မာနာနုသယော အနုသေတီတိ? အာမန္တာ.
</Paragraph>

<Paragraph number="80" book="y7">
«  ယတ္ထ ဝါ ပန မာနာနုသယော အနုသေတိ တတ္ထ ကာမရာဂါနုသယော အနုသေတီတိ?
</Paragraph>

<Paragraph number="81" book="y7">
ရူပဓာတုယာ အရူပဓာတုယာ ဧတ္ထ မာနာနုသယော အနုသေတိ, နော စ တတ္ထ ကာမရာဂါနုသယော အနုသေတိ. ကာမဓာတုယာ ဒွီသု ဝေဒနာသု ဧတ္ထ မာနာနုသယော စ အနုသေတိ ကာမရာဂါနုသယော စ အနုသေတိ.
</Paragraph>

<Paragraph number="82" book="y7">
»  ယတ္ထ ကာမရာဂါနုသယော အနုသေတိ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော အနုသေတီတိ? အာမန္တာ.
</Paragraph>

<Paragraph number="83" book="y7">
«  ယတ္ထ ဝါ ပန ဝိစိကိစ္ဆာနုသယော အနုသေတိ တတ္ထ ကာမရာဂါနုသယော အနုသေတီတိ?
</Paragraph>

<Paragraph number="84" book="y7">
ဒုက္ခာယ ဝေဒနာယ ရူပဓာတုယာ အရူပဓာတုယာ ဧတ္ထ ဝိစိကိစ္ဆာနုသယော အနုသေတိ, နော စ တတ္ထ ကာမရာဂါနုသယော အနုသေတိ. ကာမဓာတုယာ ဒွီသု ဝေဒနာသု ဧတ္ထ ဝိစိကိစ္ဆာနုသယော စ အနုသေတိ ကာမရာဂါနုသယော စ အနုသေတိ.
</Paragraph>

<Paragraph number="85" book="y7">
»  ယတ္ထ ကာမရာဂါနုသယော အနုသေတိ တတ္ထ ဘဝရာဂါနုသယော အနုသေတီတိ? နော.
</Paragraph>

<Paragraph number="86" book="y7">
«  ယတ္ထ ဝါ ပန ဘဝရာဂါနုသယော အနုသေတိ တတ္ထ ကာမရာဂါနုသယော အနုသေတီတိ? နော.
</Paragraph>

<Paragraph number="87" book="y7">
»  ယတ္ထ ကာမရာဂါနုသယော အနုသေတိ တတ္ထ အဝိဇ္ဇာနုသယော အနုသေတီတိ? အာမန္တာ.
</Paragraph>

<Paragraph number="88" book="y7">
«  ယတ္ထ ဝါ ပန အဝိဇ္ဇာနုသယော အနုသေတိ တတ္ထ ကာမရာဂါနုသယော အနုသေတီတိ?
</Paragraph>

<Paragraph number="89" book="y7">
ဒုက္ခာယ ဝေဒနာယ ရူပဓာတုယာ အရူပဓာတုယာ ဧတ္ထ အဝိဇ္ဇာနုသယော အနုသေတိ, နော စ တတ္ထ ကာမရာဂါနုသယော အနုသေတိ. ကာမဓာတုယာ ဒွီသု ဝေဒနာသု ဧတ္ထ အဝိဇ္ဇာနုသယော စ အနုသေတိ ကာမရာဂါနုသယော စ အနုသေတိ.
</Paragraph>

</Division>
<Division number="15" book="y7" e="ch" v="34" p="62">

<Paragraph number="90" book="y7">
»  ယတ္ထ ပဋိဃာနုသယော အနုသေတိ တတ္ထ မာနာနုသယော အနုသေတီတိ? နော.
</Paragraph>

<Paragraph number="91" book="y7">
«  ယတ္ထ ဝါ ပန မာနာနုသယော အနုသေတိ တတ္ထ ပဋိဃာနုသယော အနုသေတီတိ? နော.
</Paragraph>

<Paragraph number="92" book="y7">
»  ယတ္ထ ပဋိဃာနုသယော အနုသေတိ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော အနုသေတီတိ? အာမန္တာ.
</Paragraph>

<Paragraph number="93" book="y7">
«  ယတ္ထ ဝါ ပန ဝိစိကိစ္ဆာနုသယော အနုသေတိ တတ္ထ ပဋိဃာနုသယော အနုသေတီတိ?
</Paragraph>

<Paragraph number="94" book="y7">
ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ ဧတ္ထ ဝိစိကိစ္ဆာနုသယော အနုသေတိ, နော စ တတ္ထ ပဋိဃာနုသယော အနုသေတိ. ဒုက္ခာယ ဝေဒနာယ ဧတ္ထ ဝိစိကိစ္ဆာနုသယော စ အနုသေတိ ပဋိဃာနုသယော စ အနုသေတိ.
</Paragraph>

<Paragraph number="95" book="y7">
»  ယတ္ထ ပဋိဃာနုသယော အနုသေတိ တတ္ထ ဘဝရာဂါနုသယော အနုသေတီတိ? နော.
</Paragraph>

<Paragraph number="96" book="y7">
«  ယတ္ထ ဝါ ပန ဘဝရာဂါနုသယော အနုသေတိ တတ္ထ ပဋိဃာနုသယော အနုသေတီတိ? နော.
</Paragraph>

<Paragraph number="97" book="y7">
»  ယတ္ထ ပဋိဃာနုသယော အနုသေတိ တတ္ထ အဝိဇ္ဇာနုသယော အနုသေတီတိ? အာမန္တာ.
</Paragraph>

<Paragraph number="98" book="y7">
«  ယတ္ထ ဝါ ပန အဝိဇ္ဇာနုသယော အနုသေတိ တတ္ထ ပဋိဃာနုသယော အနုသေတီတိ?
</Paragraph>

<Paragraph number="99" book="y7">
ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ ဧတ္ထ အဝိဇ္ဇာနုသယော အနုသေတိ, နော စ တတ္ထ ပဋိဃာနုသယော အနုသေတိ. ဒုက္ခာယ ဝေဒနာယ ဧတ္ထ အဝိဇ္ဇာနုသယော စ အနုသေတိ ပဋိဃာနုသယော စ အနုသေတိ.
</Paragraph>

</Division>
<Division number="16" book="y7" e="ch" v="34" p="62">

<Paragraph number="100" book="y7">
»  ယတ္ထ မာနာနုသယော အနုသေတိ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော အနုသေတီတိ? အာမန္တာ.
</Paragraph>

<Paragraph number="101" book="y7">
«  ယတ္ထ ဝါ ပန ဝိစိကိစ္ဆာနုသယော အနုသေတိ တတ္ထ မာနာနုသယော အနုသေတီတိ?
</Paragraph>

<Paragraph number="102" book="y7">
ဒုက္ခာယ ဝေဒနာယ ဧတ္ထ ဝိစိကိစ္ဆာနုသယော အနုသေတိ, နော စ တတ္ထ မာနာနုသယော အနုသေတိ. ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ ဧတ္ထ ဝိစိကိစ္ဆာနုသယော စ အနုသေတိ မာနာနုသယော စ အနုသေတိ.
</Paragraph>

<Paragraph number="103" book="y7">
»  ယတ္ထ မာနာနုသယော အနုသေတိ တတ္ထ ဘဝရာဂါနုသယော အနုသေတီတိ?
</Paragraph>

<Paragraph number="104" book="y7">
ကာမဓာတုယာ ဒွီသု ဝေဒနာသု ဧတ္ထ မာနာနုသယော အနုသေတိ, နော စ တတ္ထ ဘဝရာဂါနုသယော အနုသေတိ. ရူပဓာတုယာ အရူပဓာတုယာ ဧတ္ထ မာနာနုသယော စ အနုသေတိ ဘဝရာဂါနုသယော စ အနုသေတိ.
</Paragraph>

<Paragraph number="105" book="y7">
«  ယတ္ထ ဝါ ပန ဘဝရာဂါနုသယော အနုသေတိ တတ္ထ မာနာနုသယော အနုသေတီတိ? အာမန္တာ.
</Paragraph>

<Paragraph number="106" book="y7">
»  ယတ္ထ မာနာနုသယော အနုသေတိ တတ္ထ အဝိဇ္ဇာနုသယော အနုသေတီတိ? အာမန္တာ.
</Paragraph>

<Paragraph number="107" book="y7">
«  ယတ္ထ ဝါ ပန အဝိဇ္ဇာနုသယော အနုသေတိ တတ္ထ မာနာနုသယော အနုသေတီတိ?
</Paragraph>

<Paragraph number="108" book="y7">
ဒုက္ခာယ ဝေဒနာယ ဧတ္ထ အဝိဇ္ဇာနုသယော အနုသေတိ, နော စ တတ္ထ မာနာနုသယော အနုသေတိ. ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ ဧတ္ထ အဝိဇ္ဇာနုသယော စ အနုသေတိ မာနာနုသယော စ အနုသေတိ.
</Paragraph>

</Division>
<Division number="17" book="y7" e="ch" v="34" p="63">

<Paragraph number="109" book="y7">
»  ယတ္ထ ဒိဋ္ဌာနုသယော အနုသေတိ တတ္ထ ဝိစိကိစ္ဆာနုသယော အနုသေတီတိ? အာမန္တာ.
</Paragraph>

<Paragraph number="110" book="y7">
«  ယတ္ထ ဝါ ပန ဝိစိကိစ္ဆာနုသယော အနုသေတိ တတ္ထ ဒိဋ္ဌာနုသယော အနုသေတီတိ? အာမန္တာ.
</Paragraph>

<Paragraph number="111" book="y7">
»  ယတ္ထ ဒိဋ္ဌာနုသယော အနုသေတိ တတ္ထ ဘဝရာဂါနုသယော အနုသေတီတိ?
</Paragraph>

<Paragraph number="112" book="y7">
ကာမဓာတုယာ တီသု ဝေဒနာသု ဧတ္ထ ဒိဋ္ဌာနုသယော အနုသေတိ, နော စ တတ္ထ ဘဝရာဂါနုသယော အနုသေတိ. ရူပဓာတုယာ အရူပဓာတုယာ ဧတ္ထ ဒိဋ္ဌာနုသယော စ အနုသေတိ ဘဝရာဂါနုသယော စ အနုသေတိ.
</Paragraph>

<Paragraph number="113" book="y7">
«  ယတ္ထ ဝါ ပန ဘဝရာဂါနုသယော အနုသေတိ တတ္ထ ဒိဋ္ဌာနုသယော အနုသေတီတိ? အာမန္တာ.
</Paragraph>

<Paragraph number="114" book="y7">
»  ယတ္ထ ဒိဋ္ဌာနုသယော အနုသေတိ တတ္ထ အဝိဇ္ဇာနုသယော အနုသေတီတိ? အာမန္တာ.
</Paragraph>

<Paragraph number="115" book="y7">
«  ယတ္ထ ဝါ ပန အဝိဇ္ဇာနုသယော အနုသေတိ တတ္ထ ဒိဋ္ဌာနုသယော အနုသေတီတိ? အာမန္တာ.
</Paragraph>

</Division>
<Division number="18" book="y7" e="ch" v="34" p="63">

<Paragraph number="116" book="y7">
»  ယတ္ထ ဝိစိကိစ္ဆာနုသယော အနုသေတိ တတ္ထ ဘဝရာဂါနုသယော အနုသေတီတိ?
</Paragraph>

<Paragraph number="117" book="y7">
ကာမဓာတုယာ တီသု ဝေဒနာသု ဧတ္ထ ဝိစိကိစ္ဆာနုသယော အနုသေတိ, နော စ တတ္ထ ဘဝရာဂါနုသယော အနုသေတိ. ရူပဓာတုယာ အရူပဓာတုယာ ဧတ္ထ ဝိစိကိစ္ဆာနုသယော စ အနုသေတိ ဘဝရာဂါနုသယော စ အနုသေတိ.
</Paragraph>

<Paragraph number="118" book="y7">
«  ယတ္ထ ဝါ ပန ဘဝရာဂါနုသယော အနုသေတိ တတ္ထ ဝိစိကိစ္ဆာနုသယော အနုသေတီတိ? အာမန္တာ.
</Paragraph>

<Paragraph number="119" book="y7">
»  ယတ္ထ ဝိစိကိစ္ဆာနုသယော အနုသေတိ တတ္ထ အဝိဇ္ဇာနုသယော အနုသေတီတိ? အာမန္တာ.
</Paragraph>

<Paragraph number="120" book="y7">
«  ယတ္ထ ဝါ ပန အဝိဇ္ဇာနုသယော အနုသေတိ တတ္ထ ဝိစိကိစ္ဆာနုသယော အနုသေတီတိ? အာမန္တာ.
</Paragraph>

</Division>
<Division number="19" book="y7" e="ch" v="34" p="64">

<Paragraph number="121" book="y7">
»  ယတ္ထ ဘဝရာဂါနုသယော အနုသေတိ တတ္ထ အဝိဇ္ဇာနုသယော အနုသေတီတိ? အာမန္တာ.
</Paragraph>

<Paragraph number="122" book="y7">
«  ယတ္ထ ဝါ ပန အဝိဇ္ဇာနုသယော အနုသေတိ တတ္ထ ဘဝရာဂါနုသယော အနုသေတီတိ?
</Paragraph>

<Paragraph number="123" book="y7">
ကာမဓာတုယာ တီသု ဝေဒနာသု ဧတ္ထ အဝိဇ္ဇာနုသယော အနုသေတိ, နော စ တတ္ထ ဘဝရာဂါနုသယော အနုသေတိ. ရူပဓာတုယာ အရူပဓာတုယာ ဧတ္ထ အဝိဇ္ဇာနုသယော စ အနုသေတိ ဘဝရာဂါနုသယော စ အနုသေတိ. (ဧကမူလကံ.)
</Paragraph>

</Division>
<Division number="20" book="y7" e="ch" v="34" p="64">

<Paragraph number="124" book="y7">
»  ယတ္ထ ကာမရာဂါနုသယော စ ပဋိဃာနုသယော စ အနုသေန္တိ တတ္ထ မာနာနုသယော အနုသေတီတိ? နတ္ထိ.
</Paragraph>

<Paragraph number="125" book="y7">
«  ယတ္ထ ဝါ ပန မာနာနုသယော အနုသေတိ တတ္ထ ကာမရာဂါနုသယော စ ပဋိဃာနုသယော စ အနုသေန္တီတိ?
</Paragraph>

<Paragraph number="126" book="y7">
ရူပဓာတုယာ အရူပဓာတုယာ ဧတ္ထ မာနာနုသယော အနုသေတိ, နော စ တတ္ထ ကာမရာဂါနုသယော စ ပဋိဃာနုသယော စ အနုသေန္တိ. ကာမဓာတုယာ ဒွီသု ဝေဒနာသု ဧတ္ထ မာနာနုသယော စ ကာမရာဂါနုသယော စ အနုသေန္တိ, နော စ တတ္ထ ပဋိဃာနုသယော အနုသေတိ.
</Paragraph>

<Paragraph number="127" book="y7">
»  ယတ္ထ ကာမရာဂါနုသယော စ ပဋိဃာနုသယော စ အနုသေန္တိ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော အနုသေတီတိ? နတ္ထိ.
</Paragraph>

<Paragraph number="128" book="y7">
«  ယတ္ထ ဝါ ပန ဝိစိကိစ္ဆာနုသယော အနုသေတိ တတ္ထ ကာမရာဂါနုသယော စ ပဋိဃာနုသယော စ အနုသေန္တီတိ?
</Paragraph>

<Paragraph number="129" book="y7">
ရူပဓာတုယာ အရူပဓာတုယာ ဧတ္ထ ဝိစိကိစ္ဆာနုသယော အနုသေတိ, နော စ တတ္ထ ကာမရာဂါနုသယော စ ပဋိဃာနုသယော စ အနုသေန္တိ. ကာမဓာတုယာ ဒွီသု ဝေဒနာသု ဧတ္ထ ဝိစိကိစ္ဆာနုသယော စ ကာမရာဂါနုသယော စ အနုသေန္တိ, နော စ တတ္ထ ပဋိဃာနုသယော အနုသေတိ. ဒုက္ခာယ ဝေဒနာယ ဧတ္ထ ဝိစိကိစ္ဆာနုသယော စ ပဋိဃာနုသယော စ အနုသေန္တိ, နော စ တတ္ထ ကာမရာဂါနုသယော အနုသေတိ.
</Paragraph>

<Paragraph number="130" book="y7">
»  ယတ္ထ ကာမရာဂါနုသယော စ ပဋိဃာနုသယော စ အနုသေန္တိ တတ္ထ ဘဝရာဂါနုသယော အနုသေတီတိ? နတ္ထိ.
</Paragraph>

<Paragraph number="131" book="y7">
«  ယတ္ထ ဝါ ပန ဘဝရာဂါနုသယော အနုသေတိ တတ္ထ ကာမရာဂါနုသယော စ ပဋိဃာနုသယော စ အနုသေန္တီတိ? နော.
</Paragraph>

<Paragraph number="132" book="y7">
»  ယတ္ထ ကာမရာဂါနုသယော စ ပဋိဃာနုသယော စ အနုသေန္တိ တတ္ထ အဝိဇ္ဇာနုသယော အနုသေတီတိ? နတ္ထိ.
</Paragraph>

<Paragraph number="133" book="y7">
«  ယတ္ထ ဝါ ပန အဝိဇ္ဇာနုသယော အနုသေတိ တတ္ထ ကာမရာဂါနုသယော စ ပဋိဃာနုသယော စ အနုသေန္တီတိ?
</Paragraph>

<Paragraph number="134" book="y7">
ရူပဓာတုယာ အရူပဓာတုယာ ဧတ္ထ အဝိဇ္ဇာနုသယော အနုသေတိ, နော စ တတ္ထ ကာမရာဂါနုသယော စ ပဋိဃာနုသယော စ အနုသေန္တိ. ကာမဓာတုယာ ဒွီသု ဝေဒနာသု ဧတ္ထ အဝိဇ္ဇာနုသယော စ ကာမရာဂါနုသယော စ အနုသေန္တိ, နော စ တတ္ထ ပဋိဃာနုသယော အနုသေတိ. ဒုက္ခာယ ဝေဒနာယ ဧတ္ထ အဝိဇ္ဇာနုသယော စ ပဋိဃာနုသယော စ အနုသေန္တိ, နော စ တတ္ထ ကာမရာဂါနုသယော အနုသေတိ. (ဒုကမူလကံ.)
</Paragraph>

</Division>
<Division number="21" book="y7" e="ch" v="34" p="65">

<Paragraph number="135" book="y7">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ အနုသေန္တိ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော အနုသေတီတိ? နတ္ထိ.
</Paragraph>

<Paragraph number="136" book="y7">
«  ယတ္ထ ဝါ ပန ဝိစိကိစ္ဆာနုသယော အနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ အနုသေန္တီတိ?
</Paragraph>

<Paragraph number="137" book="y7">
ရူပဓာတုယာ အရူပဓာတုယာ ဧတ္ထ ဝိစိကိစ္ဆာနုသယော စ မာနာနုသယော စ အနုသေန္တိ, နော စ တတ္ထ ကာမရာဂါနုသယော စ ပဋိဃာနုသယော စ အနုသေန္တိ. ကာမဓာတုယာ ဒွီသု ဝေဒနာသု ဧတ္ထ ဝိစိကိစ္ဆာနုသယော စ ကာမရာဂါနုသယော စ မာနာနုသယော စ အနုသေန္တိ, နော စ တတ္ထ ပဋိဃာနုသယော အနုသေတိ. ဒုက္ခာယ ဝေဒနာယ ဧတ္ထ ဝိစိကိစ္ဆာနုသယော စ ပဋိဃာနုသယော စ အနုသေန္တိ, နော စ တတ္ထ ကာမရာဂါနုသယော စ မာနာနုသယော စ အနုသေန္တိ.
</Paragraph>

<Paragraph number="138" book="y7">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ အနုသေန္တိ တတ္ထ ဘဝရာဂါနုသယော အနုသေတီတိ? နတ္ထိ.
</Paragraph>

<Paragraph number="139" book="y7">
«  ယတ္ထ ဝါ ပန ဘဝရာဂါနုသယော အနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ အနုသေန္တီတိ?
</Paragraph>

<Paragraph number="140" book="y7">
ရူပဓာတုယာ အရူပဓာတုယာ ဧတ္ထ ဘဝရာဂါနုသယော စ မာနာနုသယော စ အနုသေန္တိ, နော စ တတ္ထ ကာမရာဂါနုသယော စ ပဋိဃာနုသယော စ အနုသေန္တိ.
</Paragraph>

<Paragraph number="141" book="y7">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ အနုသေန္တိ တတ္ထ အဝိဇ္ဇာနုသယော အနုသေတီတိ? နတ္ထိ.
</Paragraph>

<Paragraph number="142" book="y7">
«  ယတ္ထ ဝါ ပန အဝိဇ္ဇာနုသယော အနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ အနုသေန္တီတိ?
</Paragraph>

<Paragraph number="143" book="y7">
ရူပဓာတုယာ အရူပဓာတုယာ ဧတ္ထ အဝိဇ္ဇာနုသယော စ မာနာနုသယော စ အနုသေန္တိ, နော စ တတ္ထ ကာမရာဂါနုသယော စ ပဋိဃာနုသယော စ အနုသေန္တိ. ကာမဓာတုယာ ဒွီသု ဝေဒနာသု ဧတ္ထ အဝိဇ္ဇာနုသယော စ ကာမရာဂါနုသယော စ မာနာနုသယော စ အနုသေန္တိ, နော စ တတ္ထ ပဋိဃာနုသယော အနုသေတိ. ဒုက္ခာယ ဝေဒနာယ ဧတ္ထ အဝိဇ္ဇာနုသယော စ ပဋိဃာနုသယော စ အနုသေန္တိ, နော စ တတ္ထ ကာမရာဂါနုသယော စ မာနာနုသယော စ အနုသေန္တိ. (တိကမူလကံ.)
</Paragraph>

</Division>
<Division number="22" book="y7" e="ch" v="34" p="66">

<Paragraph number="144" book="y7">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ အနုသေန္တိ တတ္ထ ဝိစိကိစ္ဆာနုသယော အနုသေတီတိ? နတ္ထိ.
</Paragraph>

<Paragraph number="145" book="y7">
«  ယတ္ထ ဝါ ပန ဝိစိကိစ္ဆာနုသယော အနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ အနုသေန္တီတိ?
</Paragraph>

<Paragraph number="146" book="y7">
ရူပဓာတုယာ အရူပဓာတုယာ ဧတ္ထ ဝိစိကိစ္ဆာနုသယော စ မာနာနုသယော စ ဒိဋ္ဌာနုသယော စ အနုသေန္တိ, နော စ တတ္ထ ကာမရာဂါနုသယော စ ပဋိဃာနုသယော စ အနုသေန္တိ. ကာမဓာတုယာ ဒွီသု ဝေဒနာသု ဧတ္ထ ဝိစိကိစ္ဆာနုသယော စ ကာမရာဂါနုသယော စ မာနာနုသယော စ ဒိဋ္ဌာနုသယော စ အနုသေန္တိ, နော စ တတ္ထ ပဋိဃာနုသယော အနုသေတိ. ဒုက္ခာယ ဝေဒနာယ ဧတ္ထ ဝိစိကိစ္ဆာနုသယော စ ပဋိဃာနုသယော စ ဒိဋ္ဌာနုသယော စ အနုသေန္တိ, နော စ တတ္ထ ကာမရာဂါနုသယော စ မာနာနုသယော စ အနုသေန္တိ.
</Paragraph>

<Paragraph number="147" book="y7">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ အနုသေန္တိ တတ္ထ ဘဝရာဂါနုသယော အနုသေတီတိ? နတ္ထိ.
</Paragraph>

<Paragraph number="148" book="y7">
«  ယတ္ထ ဝါ ပန ဘဝရာဂါနုသယော အနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ အနုသေန္တီတိ?
</Paragraph>

<Paragraph number="149" book="y7">
ရူပဓာတုယာ အရူပဓာတုယာ ဧတ္ထ ဘဝရာဂါနုသယော စ မာနာနုသယော စ ဒိဋ္ဌာနုသယော စ အနုသေန္တိ, နော စ တတ္ထ ကာမရာဂါနုသယော စ ပဋိဃာနုသယော စ အနုသေန္တိ.
</Paragraph>

<Paragraph number="150" book="y7">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ အနုသေန္တိ တတ္ထ အဝိဇ္ဇာနုသယော အနုသေတီတိ? နတ္ထိ.
</Paragraph>

<Paragraph number="151" book="y7">
«  ယတ္ထ ဝါ ပန အဝိဇ္ဇာနုသယော အနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ အနုသေန္တီတိ?
</Paragraph>

<Paragraph number="152" book="y7">
ရူပဓာတုယာ အရူပဓာတုယာ ဧတ္ထ အဝိဇ္ဇာနုသယော စ မာနာနုသယော စ ဒိဋ္ဌာနုသယော စ အနုသေန္တိ, နော စ တတ္ထ ကာမရာဂါနုသယော စ ပဋိဃာနုသယော စ အနုသေန္တိ. ကာမဓာတုယာ ဒွီသု ဝေဒနာသု ဧတ္ထ အဝိဇ္ဇာနုသယော စ ကာမရာဂါနုသယော စ မာနာနုသယော စ ဒိဋ္ဌာနုသယော စ အနုသေန္တိ, နော စ တတ္ထ ပဋိဃာနုသယော အနုသေတိ. ဒုက္ခာယ ဝေဒနာယ ဧတ္ထ အဝိဇ္ဇာနုသယော စ ပဋိဃာနုသယော စ ဒိဋ္ဌာနုသယော စ အနုသေန္တိ, နော စ တတ္ထ ကာမရာဂါနုသယော စ မာနာနုသယော စ အနုသေန္တိ. (စတုက္ကမူလကံ.)
</Paragraph>

</Division>
<Division number="23" book="y7" e="ch" v="34" p="67">

<Paragraph number="153" book="y7">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အနုသေန္တိ တတ္ထ ဘဝရာဂါနုသယော အနုသေတီတိ? နတ္ထိ.
</Paragraph>

<Paragraph number="154" book="y7">
«  ယတ္ထ ဝါ ပန ဘဝရာဂါနုသယော အနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အနုသေန္တီတိ?
</Paragraph>

<Paragraph number="155" book="y7">
ရူပဓာတုယာ အရူပဓာတုယာ ဧတ္ထ ဘဝရာဂါနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အနုသေန္တိ, နော စ တတ္ထ ကာမရာဂါနုသယော စ ပဋိဃာနုသယော စ အနုသေန္တိ.
</Paragraph>

<Paragraph number="156" book="y7">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အနုသေန္တိ တတ္ထ အဝိဇ္ဇာနုသယော အနုသေတီတိ? နတ္ထိ.
</Paragraph>

<Paragraph number="157" book="y7">
«  ယတ္ထ ဝါ ပန အဝိဇ္ဇာနုသယော အနုသေတိ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အနုသေန္တီတိ?
</Paragraph>

<Paragraph number="158" book="y7">
ရူပဓာတုယာ အရူပဓာတုယာ ဧတ္ထ အဝိဇ္ဇာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အနုသေန္တိ, နော စ တတ္ထ ကာမရာဂါနုသယော စ ပဋိဃာနုသယော စ အနုသေန္တိ. ကာမဓာတုယာ ဒွီသု ဝေဒနာသု ဧတ္ထ အဝိဇ္ဇာနုသယော စ ကာမရာဂါနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အနုသေန္တိ, နော စ တတ္ထ ပဋိဃာနုသယော အနုသေတိ. ဒုက္ခာယ ဝေဒနာယ ဧတ္ထ အဝိဇ္ဇာနုသယော စ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အနုသေန္တိ, နော စ တတ္ထ ကာမရာဂါနုသယော စ မာနာနုသယော စ အနုသေန္တိ. (ပဉ္စကမူလကံ.)
</Paragraph>

</Division>
<Division number="24" book="y7" e="ch" v="34" p="67">

<Paragraph number="159" book="y7">
»  ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ အနုသေန္တိ တတ္ထ အဝိဇ္ဇာနုသယော အနုသေတီတိ? နတ္ထိ.
</Paragraph>

<Paragraph number="160" book="y7">
«  ယတ္ထ ဝါ ပန အဝိဇ္ဇာနုသယော အနုသေတိ တတ္ထ ကာမရာဂါနုသယော စ …ပေ…  ဘဝရာဂါနုသယော စ အနုသေန္တီတိ?
</Paragraph>

<Paragraph number="161" book="y7">
ရူပဓာတုယာ အရူပဓာတုယာ ဧတ္ထ အဝိဇ္ဇာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ အနုသေန္တိ, နော စ တတ္ထ ကာမရာဂါနုသယော စ ပဋိဃာနုသယော စ အနုသေန္တိ. ကာမဓာတုယာ ဒွီသု ဝေဒနာသု ဧတ္ထ အဝိဇ္ဇာနုသယော စ ကာမရာဂါနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အနုသေန္တိ, နော စ တတ္ထ ပဋိဃာနုသယော စ ဘဝရာဂါနုသယော စ အနုသေန္တိ. ဒုက္ခာယ ဝေဒနာယ ဧတ္ထ အဝိဇ္ဇာနုသယော စ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အနုသေန္တိ, နော စ တတ္ထ ကာမရာဂါနုသယော စ မာနာနုသယော စ ဘဝရာဂါနုသယော စ အနုသေန္တိ. (ဆက္ကမူလကံ.)
</Paragraph>
</Division>