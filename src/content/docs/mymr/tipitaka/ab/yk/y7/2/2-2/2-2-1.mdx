---
title: "2.2.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="66">

<Paragraph number="470">
»  ယော ကာမရာဂါနုသယေန သာနုသယော သော ပဋိဃာနုသယေန သာနုသယောတိ? အာမန္တာ.
</Paragraph>

<Paragraph number="471">
«  ယော ဝါ ပန ပဋိဃာနုသယေန သာနုသယော သော ကာမရာဂါနုသယေန သာနုသယောတိ? အာမန္တာ.
</Paragraph>

<Paragraph number="472">
»  ယော ကာမရာဂါနုသယေန သာနုသယော သော မာနာနုသယေန သာနုသယောတိ? အာမန္တာ.
</Paragraph>

<Paragraph number="473">
«  ယော ဝါ ပန မာနာနုသယေန သာနုသယော သော ကာမရာဂါနုသယေန သာနုသယောတိ?
</Paragraph>

<Paragraph number="474">
အနာဂါမီ မာနာနုသယေန သာနုသယော, နော စ ကာမရာဂါနုသယေန သာနုသယော. တယော ပုဂ္ဂလာ မာနာနုသယေန စ သာနုသယာ ကာမရာဂါနုသယေန စ သာနုသယာ.
</Paragraph>

<Paragraph number="475">
»  ယော ကာမရာဂါနုသယေန သာနုသယော သော ဒိဋ္ဌာနုသယေန …ပေ…  ဝိစိကိစ္ဆာနုသယေန သာနုသယောတိ?
</Paragraph>

<Paragraph number="476">
ဒွေ ပုဂ္ဂလာ ကာမရာဂါနုသယေန သာနုသယာ, နော စ ဝိစိကိစ္ဆာနုသယေန သာနုသယာ. ပုထုဇ္ဇနော ကာမရာဂါနုသယေန စ သာနုသယော ဝိစိကိစ္ဆာနုသယေန စ သာနုသယော.
</Paragraph>

<Paragraph number="477">
«  ယော ဝါ ပန ဝိစိကိစ္ဆာနုသယေန သာနုသယော သော ကာမရာဂါနုသယေန သာနုသယောတိ? အာမန္တာ.
</Paragraph>

<Paragraph number="478">
»  ယော ကာမရာဂါနုသယေန သာနုသယော သော ဘဝရာဂါနုသယေန …ပေ…  အဝိဇ္ဇာနုသယေန သာနုသယောတိ? အာမန္တာ.
</Paragraph>

<Paragraph number="479">
«  ယော ဝါ ပန အဝိဇ္ဇာနုသယေန သာနုသယော သော ကာမရာဂါနုသယေန သာနုသယောတိ?
</Paragraph>

<Paragraph number="480">
အနာဂါမီ အဝိဇ္ဇာနုသယေန သာနုသယော, နော စ ကာမရာဂါနုသယေန သာနုသယော. တယော ပုဂ္ဂလာ အဝိဇ္ဇာနုသယေန စ သာနုသယာ ကာမရာဂါနုသယေန စ သာနုသယာ.
</Paragraph>

</Division>
<Division number="67">

<Paragraph number="481">
»  ယော ပဋိဃာနုသယေန သာနုသယော သော မာနာနုသယေန သာနုသယောတိ? အာမန္တာ.
</Paragraph>

<Paragraph number="482">
«  ယော ဝါ ပန မာနာနုသယေန သာနုသယော သော ပဋိဃာနုသယေန သာနုသယောတိ?
</Paragraph>

<Paragraph number="483">
အနာဂါမီ မာနာနုသယေန သာနုသယော, နော စ ပဋိဃာနုသယေန သာနုသယော. တယော ပုဂ္ဂလာ မာနာနုသယေန စ သာနုသယာ ပဋိဃာနုသယေန စ သာနုသယာ.
</Paragraph>

<Paragraph number="484">
»  ယော ပဋိဃာနုသယေန သာနုသယော သော ဒိဋ္ဌာနုသယေန …ပေ…  ဝိစိကိစ္ဆာနုသယေန သာနုသယောတိ?
</Paragraph>

<Paragraph number="485">
ဒွေ ပုဂ္ဂလာ ပဋိဃာနုသယေန သာနုသယာ, နော စ ဝိစိကိစ္ဆာနုသယေန သာနုသယာ. ပုထုဇ္ဇနော ပဋိဃာနုသယေန စ သာနုသယော ဝိစိကိစ္ဆာနုသယေန စ သာနုသယော.
</Paragraph>

<Paragraph number="486">
«  ယော ဝါ ပန ဝိစိကိစ္ဆာနုသယေန သာနုသယော သော ပဋိဃာနုသယေန သာနုသယောတိ? အာမန္တာ.
</Paragraph>

<Paragraph number="487">
»  ယော ပဋိဃာနုသယေန သာနုသယော သော ဘဝရာဂါနုသယေန …ပေ…  အဝိဇ္ဇာနုသယေန သာနုသယောတိ? အာမန္တာ.
</Paragraph>

<Paragraph number="488">
«  ယော ဝါ ပန အဝိဇ္ဇာနုသယေန သာနုသယော သော ပဋိဃာနုသယေန သာနုသယောတိ?
</Paragraph>

<Paragraph number="489">
အနာဂါမီ အဝိဇ္ဇာနုသယေန သာနုသယော, နော စ ပဋိဃာနုသယေန သာနုသယော. တယော ပုဂ္ဂလာ အဝိဇ္ဇာနုသယေန စ သာနုသယာ ပဋိဃာနုသယေန စ သာနုသယာ.
</Paragraph>

</Division>
<Division number="68">

<Paragraph number="490">
»  ယော မာနာနုသယေန သာနုသယော သော ဒိဋ္ဌာနုသယေန …ပေ…  ဝိစိကိစ္ဆာနုသယေန သာနုသယောတိ?
</Paragraph>

<Paragraph number="491">
တယော ပုဂ္ဂလာ မာနာနုသယေန သာနုသယာ, နော စ ဝိစိကိစ္ဆာနုသယေန သာနုသယာ. ပုထုဇ္ဇနော မာနာနုသယေန စ သာနုသယော ဝိစိကိစ္ဆာနုသယေန စ သာနုသယော.
</Paragraph>

<Paragraph number="492">
«  ယော ဝါ ပန ဝိစိကိစ္ဆာနုသယေန သာနုသယော သော မာနာနုသယေန သာနုသယောတိ? အာမန္တာ.
</Paragraph>

<Paragraph number="493">
»  ယော မာနာနုသယေန သာနုသယော သော ဘဝရာဂါနုသယေန …ပေ…  အဝိဇ္ဇာနုသယေန သာနုသယောတိ? အာမန္တာ.
</Paragraph>

<Paragraph number="494">
«  ယော ဝါ ပန အဝိဇ္ဇာနုသယေန သာနုသယော သော မာနာနုသယေန သာနုသယောတိ? အာမန္တာ.
</Paragraph>

</Division>
<Division number="69">

<Paragraph number="495">
»  ယော ဒိဋ္ဌာနုသယေန သာနုသယော သော ဝိစိကိစ္ဆာနုသယေန သာနုသယောတိ? အာမန္တာ.
</Paragraph>

<Paragraph number="496">
«  ယော ဝါ ပန ဝိစိကိစ္ဆာနုသယေန သာနုသယော သော ဒိဋ္ဌာနုသယေန သာနုသယောတိ? အာမန္တာ …ပေ… .
</Paragraph>

</Division>
<Division number="70">

<Paragraph number="497">
»  ယော ဝိစိကိစ္ဆာနုသယေန သာနုသယော သော ဘဝရာဂါနုသယေန …ပေ…  အဝိဇ္ဇာနုသယေန သာနုသယောတိ? အာမန္တာ.
</Paragraph>

<Paragraph number="498">
«  ယော ဝါ ပန အဝိဇ္ဇာနုသယေန သာနုသယော သော ဝိစိကိစ္ဆာနုသယေန သာနုသယောတိ?
</Paragraph>

<Paragraph number="499">
တယော ပုဂ္ဂလာ အဝိဇ္ဇာနုသယေန သာနုသယာ, နော စ ဝိစိကိစ္ဆာနုသယေန သာနုသယာ. ပုထုဇ္ဇနော အဝိဇ္ဇာနုသယေန စ သာနုသယော ဝိစိကိစ္ဆာနုသယေန စ သာနုသယော.
</Paragraph>

</Division>
<Division number="71">

<Paragraph number="500">
»  ယော ဘဝရာဂါနုသယေန သာနုသယော သော အဝိဇ္ဇာနုသယေန သာနုသယောတိ? အာမန္တာ.
</Paragraph>

<Paragraph number="501">
«  ယော ဝါ ပန အဝိဇ္ဇာနုသယေန သာနုသယော သော ဘဝရာဂါနုသယေန သာနုသယောတိ? အာမန္တာ. (ဧကမူလကံ.)
</Paragraph>

</Division>
<Division number="72">

<Paragraph number="502">
»  ယော ကာမရာဂါနုသယေန စ ပဋိဃာနုသယေန စ သာနုသယော သော မာနာနုသယေန သာနုသယောတိ? အာမန္တာ.
</Paragraph>

<Paragraph number="503">
«  ယော ဝါ ပန မာနာနုသယေန သာနုသယော သော ကာမရာဂါနုသယေန စ ပဋိဃာနုသယေန စ သာနုသယောတိ?
</Paragraph>

<Paragraph number="504">
အနာဂါမီ မာနာနုသယေန သာနုသယော, နော စ ကာမရာဂါနုသယေန စ ပဋိဃာနုသယေန စ သာနုသယော. တယော ပုဂ္ဂလာ မာနာနုသယေန စ သာနုသယာ ကာမရာဂါနုသယေန စ ပဋိဃာနုသယေန စ သာနုသယာ.
</Paragraph>

<Paragraph number="505">
»  ယော ကာမရာဂါနုသယေန စ ပဋိဃာနုသယေန စ သာနုသယော သော ဒိဋ္ဌာနုသယေန …ပေ…  ဝိစိကိစ္ဆာနုသယေန သာနုသယောတိ?
</Paragraph>

<Paragraph number="506">
ဒွေ ပုဂ္ဂလာ ကာမရာဂါနုသယေန စ ပဋိဃာနုသယေန စ သာနုသယာ, နော စ ဝိစိကိစ္ဆာနုသယေန သာနုသယာ. ပုထုဇ္ဇနော ကာမရာဂါနုသယေန စ ပဋိဃာနုသယေန စ သာနုသယော ဝိစိကိစ္ဆာနုသယေန စ သာနုသယော.
</Paragraph>

<Paragraph number="507">
«  ယော ဝါ ပန ဝိစိကိစ္ဆာနုသယေန သာနုသယော သော ကာမရာဂါနုသယေန စ ပဋိဃာနုသယေန စ သာနုသယောတိ? အာမန္တာ.
</Paragraph>

<Paragraph number="508">
»  ယော ကာမရာဂါနုသယေန စ ပဋိဃာနုသယေန စ သာနုသယော သော ဘဝရာဂါနုသယေန …ပေ…  အဝိဇ္ဇာနုသယေန သာနုသယောတိ? အာမန္တာ.
</Paragraph>

<Paragraph number="509">
«  ယော ဝါ ပန အဝိဇ္ဇာနုသယေန သာနုသယော သော ကာမရာဂါနုသယေန စ ပဋိဃာနုသယေန စ သာနုသယောတိ?
</Paragraph>

<Paragraph number="510">
အနာဂါမီ အဝိဇ္ဇာနုသယေန သာနုသယော, နော စ ကာမရာဂါနုသယေန စ ပဋိဃာနုသယေန စ သာနုသယော. တယော ပုဂ္ဂလာ အဝိဇ္ဇာနုသယေန စ သာနုသယာ ကာမရာဂါနုသယေန စ ပဋိဃာနုသယေန စ သာနုသယာ. (ဒုကမူလကံ.)
</Paragraph>

</Division>
<Division number="73">

<Paragraph number="511">
»  ယော ကာမရာဂါနုသယေန စ ပဋိဃာနုသယေန စ မာနာနုသယေန စ သာနုသယော သော ဒိဋ္ဌာနုသယေန …ပေ…  ဝိစိကိစ္ဆာနုသယေန သာနုသယောတိ?
</Paragraph>

<Paragraph number="512">
ဒွေ ပုဂ္ဂလာ ကာမရာဂါနုသယေန စ ပဋိဃာနုသယေန စ မာနာနုသယေန စ သာနုသယာ, နော စ ဝိစိကိစ္ဆာနုသယေန သာနုသယာ. ပုထုဇ္ဇနော ကာမရာဂါနုသယေန စ ပဋိဃာနုသယေန စ မာနာနုသယေန စ သာနုသယော ဝိစိကိစ္ဆာနုသယေန စ သာနုသယော.
</Paragraph>

<Paragraph number="513">
«  ယော ဝါ ပန ဝိစိကိစ္ဆာနုသယေန သာနုသယော သော ကာမရာဂါနုသယေန စ ပဋိဃာနုသယေန စ မာနာနုသယေန စ သာနုသယောတိ? အာမန္တာ.
</Paragraph>

<Paragraph number="514">
»  ယော ကာမရာဂါနုသယေန စ ပဋိဃာနုသယေန စ မာနာနုသယေန စ သာနုသယော သော ဘဝရာဂါနုသယေန …ပေ…  အဝိဇ္ဇာနုသယေန သာနုသယောတိ? အာမန္တာ.
</Paragraph>

<Paragraph number="515">
«  ယော ဝါ ပန အဝိဇ္ဇာနုသယေန သာနုသယော သော ကာမရာဂါနုသယေန စ ပဋိဃာနုသယေန စ မာနာနုသယေန စ သာနုသယောတိ?
</Paragraph>

<Paragraph number="516">
အနာဂါမီ အဝိဇ္ဇာနုသယေန စ မာနာနုသယေန စ သာနုသယော, နော စ ကာမရာဂါနုသယေန စ ပဋိဃာနုသယေန စ သာနုသယော. တယော ပုဂ္ဂလာ အဝိဇ္ဇာနုသယေန စ သာနုသယာ ကာမရာဂါနုသယေန စ ပဋိဃာနုသယေန စ မာနာနုသယေန စ သာနုသယာ. (တိကမူလကံ.)
</Paragraph>

</Division>
<Division number="74">

<Paragraph number="517">
»  ယော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ သာနုသယော သော ဝိစိကိစ္ဆာနုသယေန သာနုသယောတိ? အာမန္တာ.
</Paragraph>

<Paragraph number="518">
«  ယော ဝါ ပန ဝိစိကိစ္ဆာနုသယေန သာနုသယော သော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ သာနုသယောတိ? အာမန္တာ …ပေ… . (စတုက္ကမူလကံ.)
</Paragraph>

</Division>
<Division number="75">

<Paragraph number="519">
»  ယော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ သာနုသယော သော ဘဝရာဂါနုသယေန …ပေ…  အဝိဇ္ဇာနုသယေန သာနုသယောတိ? အာမန္တာ.
</Paragraph>

<Paragraph number="520">
«  ယော ဝါ ပန အဝိဇ္ဇာနုသယေန သာနုသယော သော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ သာနုသယောတိ?
</Paragraph>

<Paragraph number="521">
အနာဂါမီ အဝိဇ္ဇာနုသယေန စ မာနာနုသယေန စ သာနုသယော, နော စ ကာမရာဂါနုသယေန စ ပဋိဃာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ သာနုသယော. ဒွေ ပုဂ္ဂလာ အဝိဇ္ဇာနုသယေန စ ကာမရာဂါနုသယေန စ ပဋိဃာနုသယေန စ မာနာနုသယေန စ သာနုသယာ, နော စ ဒိဋ္ဌာနုသယေန စ ဝိစိကိစ္ဆာနုသယေန စ သာနုသယာ. ပုထုဇ္ဇနော အဝိဇ္ဇာနုသယေန စ သာနုသယော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ သာနုသယော. (ပဉ္စကမူလကံ.)
</Paragraph>

</Division>
<Division number="76">

<Paragraph number="522">
»  ယော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ ဘဝရာဂါနုသယေန စ သာနုသယော သော အဝိဇ္ဇာနုသယေန သာနုသယောတိ? အာမန္တာ.
</Paragraph>

<Paragraph number="523">
«  ယော ဝါ ပန အဝိဇ္ဇာနုသယေန သာနုသယော သော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ ဘဝရာဂါနုသယေန စ သာနုသယောတိ?
</Paragraph>

<Paragraph number="524">
အနာဂါမီ အဝိဇ္ဇာနုသယေန စ မာနာနုသယေန စ ဘဝရာဂါနုသယေန စ သာနုသယော, နော စ ကာမရာဂါနုသယေန စ ပဋိဃာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ သာနုသယော. ဒွေ ပုဂ္ဂလာ အဝိဇ္ဇာနုသယေန စ ကာမရာဂါနုသယေန စ ပဋိဃာနုသယေန စ မာနာနုသယေန စ ဘဝရာဂါနုသယေန စ သာနုသယာ, နော စ ဒိဋ္ဌာနုသယေန စ ဝိစိကိစ္ဆာနုသယေန စ သာနုသယာ. ပုထုဇ္ဇနော အဝိဇ္ဇာနုသယေန စ သာနုသယော ကာမရာဂါနုသယေန စ ပဋိဃာနုသယေန စ မာနာနုသယေန စ ဒိဋ္ဌာနုသယေန စ ဝိစိကိစ္ဆာနုသယေန စ ဘဝရာဂါနုသယေန စ သာနုသယော. (ဆက္ကမူလကံ.)
</Paragraph>
</Division>