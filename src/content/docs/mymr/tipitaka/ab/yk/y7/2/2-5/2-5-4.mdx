---
title: "2.5.4 ပဋိလောမပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="297">

<Paragraph number="2038">
»  ယဿ ကာမရာဂါနုသယော အပ္ပဟီနော တဿ ပဋိဃာနုသယော အပ္ပဟီနောတိ? အာမန္တာ.
</Paragraph>

<Paragraph number="2039">
«  ယဿ ဝါ ပန ပဋိဃာနုသယော အပ္ပဟီနော တဿ ကာမရာဂါနုသယော အပ္ပဟီနောတိ? အာမန္တာ.
</Paragraph>

<Paragraph number="2040">
»  ယဿ ကာမရာဂါနုသယော အပ္ပဟီနော တဿ မာနာနုသယော အပ္ပဟီနောတိ? အာမန္တာ.
</Paragraph>

<Paragraph number="2041">
«  ယဿ ဝါ ပန မာနာနုသယော အပ္ပဟီနော တဿ ကာမရာဂါနုသယော အပ္ပဟီနောတိ?
</Paragraph>

<Paragraph number="2042">
အနာဂါမိဿ မာနာနုသယော အပ္ပဟီနော, နော စ တဿ ကာမရာဂါနုသယော အပ္ပဟီနော. တိဏ္ဏံ ပုဂ္ဂလာနံ မာနာနုသယော စ အပ္ပဟီနော ကာမရာဂါနုသယော စ အပ္ပဟီနော.
</Paragraph>

<Paragraph number="2043">
»  ယဿ ကာမရာဂါနုသယော အပ္ပဟီနော တဿ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2044">
ဒွိန္နံ ပုဂ္ဂလာနံ ကာမရာဂါနုသယော အပ္ပဟီနော, နော စ တေသံ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ကာမရာဂါနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2045">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ ကာမရာဂါနုသယော အပ္ပဟီနောတိ? အာမန္တာ.
</Paragraph>

<Paragraph number="2046">
»  ယဿ ကာမရာဂါနုသယော အပ္ပဟီနော တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2047">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ကာမရာဂါနုသယော အပ္ပဟီနောတိ?
</Paragraph>

<Paragraph number="2048">
အနာဂါမိဿ အဝိဇ္ဇာနုသယော အပ္ပဟီနော, နော စ တဿ ကာမရာဂါနုသယော အပ္ပဟီနော. တိဏ္ဏံ ပုဂ္ဂလာနံ အဝိဇ္ဇာနုသယော စ အပ္ပဟီနော ကာမရာဂါနုသယော စ အပ္ပဟီနော.
</Paragraph>

</Division>
<Division number="298">

<Paragraph number="2049">
»  ယဿ ပဋိဃာနုသယော အပ္ပဟီနော တဿ မာနာနုသယော အပ္ပဟီနောတိ? အာမန္တာ.
</Paragraph>

<Paragraph number="2050">
«  ယဿ ဝါ ပန မာနာနုသယော အပ္ပဟီနော တဿ ပဋိဃာနုသယော အပ္ပဟီနောတိ?
</Paragraph>

<Paragraph number="2051">
အနာဂါမိဿ မာနာနုသယော အပ္ပဟီနော, နော စ တဿ ပဋိဃာနုသယော အပ္ပဟီနော. တိဏ္ဏံ ပုဂ္ဂလာနံ မာနာနုသယော စ အပ္ပဟီနော ပဋိဃာနုသယော စ အပ္ပဟီနော.
</Paragraph>

<Paragraph number="2052">
»  ယဿ ပဋိဃာနုသယော အပ္ပဟီနော တဿ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2053">
ဒွိန္နံ ပုဂ္ဂလာနံ ပဋိဃာနုသယော အပ္ပဟီနော, နော စ တေသံ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ပဋိဃာနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2054">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ ပဋိဃာနုသယော အပ္ပဟီနောတိ? အာမန္တာ.
</Paragraph>

<Paragraph number="2055">
»  ယဿ ပဋိဃာနုသယော အပ္ပဟီနော တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2056">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ပဋိဃာနုသယော အပ္ပဟီနောတိ?
</Paragraph>

<Paragraph number="2057">
အနာဂါမိဿ အဝိဇ္ဇာနုသယော အပ္ပဟီနော, နော စ တဿ ပဋိဃာနုသယော အပ္ပဟီနော. တိဏ္ဏံ ပုဂ္ဂလာနံ အဝိဇ္ဇာနုသယော စ အပ္ပဟီနော ပဋိဃာနုသယော စ အပ္ပဟီနော.
</Paragraph>

</Division>
<Division number="299">

<Paragraph number="2058">
»  ယဿ မာနာနုသယော အပ္ပဟီနော တဿ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2059">
တိဏ္ဏံ ပုဂ္ဂလာနံ မာနာနုသယော အပ္ပဟီနော, နော စ တေသံ ဝိစိကိစ္ဆာနုသယော အပ္ပဟီနော. ပုထုဇ္ဇနဿ မာနာနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2060">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ မာနာနုသယော အပ္ပဟီနောတိ? အာမန္တာ.
</Paragraph>

<Paragraph number="2061">
»  ယဿ မာနာနုသယော အပ္ပဟီနော တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2062">
«  ယဿ ဝါ ပန အဝိဇ္ဇာနုသယော အပ္ပဟီနော တဿ မာနာနုသယော အပ္ပဟီနောတိ? အာမန္တာ.
</Paragraph>

</Division>
<Division number="300">

<Paragraph number="2063">
»  ယဿ ဒိဋ္ဌာနုသယော အပ္ပဟီနော တဿ ဝိစိကိစ္ဆာနုသယော အပ္ပဟီနောတိ? အာမန္တာ.
</Paragraph>

<Paragraph number="2064">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ ဒိဋ္ဌာနုသယော အပ္ပဟီနောတိ? အာမန္တာ …ပေ… .
</Paragraph>

</Division>
<Division number="301">

<Paragraph number="2065">
»  ယဿ ဝိစိကိစ္ဆာနုသယော အပ္ပဟီနော တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2066">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2067">
တိဏ္ဏံ ပုဂ္ဂလာနံ အဝိဇ္ဇာနုသယော အပ္ပဟီနော, နော စ တေသံ ဝိစိကိစ္ဆာနုသယော အပ္ပဟီနော. ပုထုဇ္ဇနဿ အဝိဇ္ဇာနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

</Division>
<Division number="302">

<Paragraph number="2068">
»  ယဿ ဘဝရာဂါနုသယော အပ္ပဟီနော တဿ အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2069">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ဘဝရာဂါနုသယော အပ္ပဟီနောတိ? အာမန္တာ. (ဧကမူလကံ.)
</Paragraph>

</Division>
<Division number="303">

<Paragraph number="2070">
»  ယဿ ကာမရာဂါနုသယော စ ပဋိဃာနုသယော စ အပ္ပဟီနာ တဿ မာနာနုသယော အပ္ပဟီနောတိ? အာမန္တာ.
</Paragraph>

<Paragraph number="2071">
«  ယဿ ဝါ ပန မာနာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ အပ္ပဟီနာတိ?
</Paragraph>

<Paragraph number="2072">
အနာဂါမိဿ မာနာနုသယော အပ္ပဟီနော, နော စ တဿ ကာမရာဂါနုသယော စ ပဋိဃာနုသယော စ အပ္ပဟီနာ. တိဏ္ဏံ ပုဂ္ဂလာနံ မာနာနုသယော စ အပ္ပဟီနော ကာမရာဂါနုသယော စ ပဋိဃာနုသယော စ အပ္ပဟီနာ.
</Paragraph>

<Paragraph number="2073">
»  ယဿ ကာမရာဂါနုသယော စ ပဋိဃာနုသယော စ အပ္ပဟီနာ တဿ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2074">
ဒွိန္နံ ပုဂ္ဂလာနံ ကာမရာဂါနုသယော စ ပဋိဃာနုသယော စ အပ္ပဟီနာ, နော စ တေသံ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ကာမရာဂါနုသယော စ ပဋိဃာနုသယော စ အပ္ပဟီနာ ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2075">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ အပ္ပဟီနာတိ? အာမန္တာ.
</Paragraph>

<Paragraph number="2076">
»  ယဿ ကာမရာဂါနုသယော စ ပဋိဃာနုသယော စ အပ္ပဟီနာ တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2077">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ အပ္ပဟီနာတိ?
</Paragraph>

<Paragraph number="2078">
အနာဂါမိဿ အဝိဇ္ဇာနုသယော အပ္ပဟီနော, နော စ တဿ ကာမရာဂါနုသယော စ ပဋိဃာနုသယော စ အပ္ပဟီနာ. တိဏ္ဏံ ပုဂ္ဂလာနံ အဝိဇ္ဇာနုသယော စ အပ္ပဟီနော ကာမရာဂါနုသယော စ ပဋိဃာနုသယော စ အပ္ပဟီနာ. (ဒုကမူလကံ.)
</Paragraph>

</Division>
<Division number="304">

<Paragraph number="2079">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ တဿ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2080">
ဒွိန္နံ ပုဂ္ဂလာနံ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ, နော စ တေသံ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2081">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာတိ? အာမန္တာ.
</Paragraph>

<Paragraph number="2082">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2083">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာတိ?
</Paragraph>

<Paragraph number="2084">
အနာဂါမိဿ အဝိဇ္ဇာနုသယော စ မာနာနုသယော စ အပ္ပဟီနာ, နော စ တဿ ကာမရာဂါနုသယော စ ပဋိဃာနုသယော စ အပ္ပဟီနာ. တိဏ္ဏံ ပုဂ္ဂလာနံ အဝိဇ္ဇာနုသယော စ အပ္ပဟီနော ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ. (တိကမူလကံ.)
</Paragraph>

</Division>
<Division number="305">

<Paragraph number="2085">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ အပ္ပဟီနာ တဿ ဝိစိကိစ္ဆာနုသယော အပ္ပဟီနောတိ? အာမန္တာ.
</Paragraph>

<Paragraph number="2086">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ အပ္ပဟီနာတိ? အာမန္တာ …ပေ… . (စတုက္ကမူလကံ.)
</Paragraph>

</Division>
<Division number="306">

<Paragraph number="2087">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2088">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာတိ?
</Paragraph>

<Paragraph number="2089">
အနာဂါမိဿ အဝိဇ္ဇာနုသယော စ မာနာနုသယော စ အပ္ပဟီနာ, နော စ တဿ ကာမရာဂါနုသယော စ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ. ဒွိန္နံ ပုဂ္ဂလာနံ အဝိဇ္ဇာနုသယော စ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ, နော စ တေသံ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ. ပုထုဇ္ဇနဿ အဝိဇ္ဇာနုသယော စ အပ္ပဟီနော; ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ. (ပဉ္စကမူလကံ.)
</Paragraph>

</Division>
<Division number="307">

<Paragraph number="2090">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ အပ္ပဟီနာ တဿ အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2091">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ အပ္ပဟီနာတိ?
</Paragraph>

<Paragraph number="2092">
အနာဂါမိဿ အဝိဇ္ဇာနုသယော စ မာနာနုသယော စ ဘဝရာဂါနုသယော စ အပ္ပဟီနာ, နော စ တဿ ကာမရာဂါနုသယော စ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ. ဒွိန္နံ ပုဂ္ဂလာနံ အဝိဇ္ဇာနုသယော စ ကာမရာဂါနုသယော စ ပဋိဃာနုသယော စ မာနာနုသယော စ ဘဝရာဂါနုသယော စ အပ္ပဟီနာ, နော စ တေသံ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ. ပုထုဇ္ဇနဿ အဝိဇ္ဇာနုသယော စ အပ္ပဟီနော, ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ အပ္ပဟီနာ. (ဆက္ကမူလကံ.)
</Paragraph>
</Division>