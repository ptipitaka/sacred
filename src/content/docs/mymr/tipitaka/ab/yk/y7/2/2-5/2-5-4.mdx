---
title: 2.5.4 ပဋိလောမပုဂ္ဂလ
tableOfContents: false
sidebar:
  order: 4
type: tipitaka
basket: ab
book: y7
review:
  current: review
  updated: '2025-10-27T21:48:06.267863'
  updated_by: ''
  notes: ''
  history:
  - state: review
    date: '2025-10-27T21:48:06.267863'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="297" book="y7" e="ch" v="34" p="251">

<Paragraph number="2038" book="y7">
»  ယဿ ကာမရာဂါနုသယော အပ္ပဟီနော တဿ ပဋိဃာနုသယော အပ္ပဟီနောတိ? အာမန္တာ.
</Paragraph>

<Paragraph number="2039" book="y7">
«  ယဿ ဝါ ပန ပဋိဃာနုသယော အပ္ပဟီနော တဿ ကာမရာဂါနုသယော အပ္ပဟီနောတိ? အာမန္တာ.
</Paragraph>

<Paragraph number="2040" book="y7">
»  ယဿ ကာမရာဂါနုသယော အပ္ပဟီနော တဿ မာနာနုသယော အပ္ပဟီနောတိ? အာမန္တာ.
</Paragraph>

<Paragraph number="2041" book="y7">
«  ယဿ ဝါ ပန မာနာနုသယော အပ္ပဟီနော တဿ ကာမရာဂါနုသယော အပ္ပဟီနောတိ?
</Paragraph>

<Paragraph number="2042" book="y7">
အနာဂါမိဿ မာနာနုသယော အပ္ပဟီနော, နော စ တဿ ကာမရာဂါနုသယော အပ္ပဟီနော. တိဏ္ဏံ ပုဂ္ဂလာနံ မာနာနုသယော စ အပ္ပဟီနော ကာမရာဂါနုသယော စ အပ္ပဟီနော.
</Paragraph>

<Paragraph number="2043" book="y7">
»  ယဿ ကာမရာဂါနုသယော အပ္ပဟီနော တဿ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2044" book="y7">
ဒွိန္နံ ပုဂ္ဂလာနံ ကာမရာဂါနုသယော အပ္ပဟီနော, နော စ တေသံ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ကာမရာဂါနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2045" book="y7">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ ကာမရာဂါနုသယော အပ္ပဟီနောတိ? အာမန္တာ.
</Paragraph>

<Paragraph number="2046" book="y7">
»  ယဿ ကာမရာဂါနုသယော အပ္ပဟီနော တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2047" book="y7">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ကာမရာဂါနုသယော အပ္ပဟီနောတိ?
</Paragraph>

<Paragraph number="2048" book="y7">
အနာဂါမိဿ အဝိဇ္ဇာနုသယော အပ္ပဟီနော, နော စ တဿ ကာမရာဂါနုသယော အပ္ပဟီနော. တိဏ္ဏံ ပုဂ္ဂလာနံ အဝိဇ္ဇာနုသယော စ အပ္ပဟီနော ကာမရာဂါနုသယော စ အပ္ပဟီနော.
</Paragraph>

</Division>
<Division number="298" book="y7" e="ch" v="34" p="252">

<Paragraph number="2049" book="y7">
»  ယဿ ပဋိဃာနုသယော အပ္ပဟီနော တဿ မာနာနုသယော အပ္ပဟီနောတိ? အာမန္တာ.
</Paragraph>

<Paragraph number="2050" book="y7">
«  ယဿ ဝါ ပန မာနာနုသယော အပ္ပဟီနော တဿ ပဋိဃာနုသယော အပ္ပဟီနောတိ?
</Paragraph>

<Paragraph number="2051" book="y7">
အနာဂါမိဿ မာနာနုသယော အပ္ပဟီနော, နော စ တဿ ပဋိဃာနုသယော အပ္ပဟီနော. တိဏ္ဏံ ပုဂ္ဂလာနံ မာနာနုသယော စ အပ္ပဟီနော ပဋိဃာနုသယော စ အပ္ပဟီနော.
</Paragraph>

<Paragraph number="2052" book="y7">
»  ယဿ ပဋိဃာနုသယော အပ္ပဟီနော တဿ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2053" book="y7">
ဒွိန္နံ ပုဂ္ဂလာနံ ပဋိဃာနုသယော အပ္ပဟီနော, နော စ တေသံ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ပဋိဃာနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2054" book="y7">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ ပဋိဃာနုသယော အပ္ပဟီနောတိ? အာမန္တာ.
</Paragraph>

<Paragraph number="2055" book="y7">
»  ယဿ ပဋိဃာနုသယော အပ္ပဟီနော တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2056" book="y7">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ပဋိဃာနုသယော အပ္ပဟီနောတိ?
</Paragraph>

<Paragraph number="2057" book="y7">
အနာဂါမိဿ အဝိဇ္ဇာနုသယော အပ္ပဟီနော, နော စ တဿ ပဋိဃာနုသယော အပ္ပဟီနော. တိဏ္ဏံ ပုဂ္ဂလာနံ အဝိဇ္ဇာနုသယော စ အပ္ပဟီနော ပဋိဃာနုသယော စ အပ္ပဟီနော.
</Paragraph>

</Division>
<Division number="299" book="y7" e="ch" v="34" p="253">

<Paragraph number="2058" book="y7">
»  ယဿ မာနာနုသယော အပ္ပဟီနော တဿ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2059" book="y7">
တိဏ္ဏံ ပုဂ္ဂလာနံ မာနာနုသယော အပ္ပဟီနော, နော စ တေသံ ဝိစိကိစ္ဆာနုသယော အပ္ပဟီနော. ပုထုဇ္ဇနဿ မာနာနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2060" book="y7">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ မာနာနုသယော အပ္ပဟီနောတိ? အာမန္တာ.
</Paragraph>

<Paragraph number="2061" book="y7">
»  ယဿ မာနာနုသယော အပ္ပဟီနော တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2062" book="y7">
«  ယဿ ဝါ ပန အဝိဇ္ဇာနုသယော အပ္ပဟီနော တဿ မာနာနုသယော အပ္ပဟီနောတိ? အာမန္တာ.
</Paragraph>

</Division>
<Division number="300" book="y7" e="ch" v="34" p="253">

<Paragraph number="2063" book="y7">
»  ယဿ ဒိဋ္ဌာနုသယော အပ္ပဟီနော တဿ ဝိစိကိစ္ဆာနုသယော အပ္ပဟီနောတိ? အာမန္တာ.
</Paragraph>

<Paragraph number="2064" book="y7">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ ဒိဋ္ဌာနုသယော အပ္ပဟီနောတိ? အာမန္တာ …ပေ… .
</Paragraph>

</Division>
<Division number="301" book="y7" e="ch" v="34" p="253">

<Paragraph number="2065" book="y7">
»  ယဿ ဝိစိကိစ္ဆာနုသယော အပ္ပဟီနော တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2066" book="y7">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2067" book="y7">
တိဏ္ဏံ ပုဂ္ဂလာနံ အဝိဇ္ဇာနုသယော အပ္ပဟီနော, နော စ တေသံ ဝိစိကိစ္ဆာနုသယော အပ္ပဟီနော. ပုထုဇ္ဇနဿ အဝိဇ္ဇာနုသယော စ အပ္ပဟီနော ဝိစိကိစ္ဆာနုသယော စ အပ္ပဟီနော.
</Paragraph>

</Division>
<Division number="302" book="y7" e="ch" v="34" p="253">

<Paragraph number="2068" book="y7">
»  ယဿ ဘဝရာဂါနုသယော အပ္ပဟီနော တဿ အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2069" book="y7">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ဘဝရာဂါနုသယော အပ္ပဟီနောတိ? အာမန္တာ. (ဧကမူလကံ.)
</Paragraph>

</Division>
<Division number="303" book="y7" e="ch" v="34" p="253">

<Paragraph number="2070" book="y7">
»  ယဿ ကာမရာဂါနုသယော စ ပဋိဃာနုသယော စ အပ္ပဟီနာ တဿ မာနာနုသယော အပ္ပဟီနောတိ? အာမန္တာ.
</Paragraph>

<Paragraph number="2071" book="y7">
«  ယဿ ဝါ ပန မာနာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ အပ္ပဟီနာတိ?
</Paragraph>

<Paragraph number="2072" book="y7">
အနာဂါမိဿ မာနာနုသယော အပ္ပဟီနော, နော စ တဿ ကာမရာဂါနုသယော စ ပဋိဃာနုသယော စ အပ္ပဟီနာ. တိဏ္ဏံ ပုဂ္ဂလာနံ မာနာနုသယော စ အပ္ပဟီနော ကာမရာဂါနုသယော စ ပဋိဃာနုသယော စ အပ္ပဟီနာ.
</Paragraph>

<Paragraph number="2073" book="y7">
»  ယဿ ကာမရာဂါနုသယော စ ပဋိဃာနုသယော စ အပ္ပဟီနာ တဿ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2074" book="y7">
ဒွိန္နံ ပုဂ္ဂလာနံ ကာမရာဂါနုသယော စ ပဋိဃာနုသယော စ အပ္ပဟီနာ, နော စ တေသံ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ကာမရာဂါနုသယော စ ပဋိဃာနုသယော စ အပ္ပဟီနာ ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2075" book="y7">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ အပ္ပဟီနာတိ? အာမန္တာ.
</Paragraph>

<Paragraph number="2076" book="y7">
»  ယဿ ကာမရာဂါနုသယော စ ပဋိဃာနုသယော စ အပ္ပဟီနာ တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2077" book="y7">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ အပ္ပဟီနာတိ?
</Paragraph>

<Paragraph number="2078" book="y7">
အနာဂါမိဿ အဝိဇ္ဇာနုသယော အပ္ပဟီနော, နော စ တဿ ကာမရာဂါနုသယော စ ပဋိဃာနုသယော စ အပ္ပဟီနာ. တိဏ္ဏံ ပုဂ္ဂလာနံ အဝိဇ္ဇာနုသယော စ အပ္ပဟီနော ကာမရာဂါနုသယော စ ပဋိဃာနုသယော စ အပ္ပဟီနာ. (ဒုကမူလကံ.)
</Paragraph>

</Division>
<Division number="304" book="y7" e="ch" v="34" p="254">

<Paragraph number="2079" book="y7">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ တဿ ဒိဋ္ဌာနုသယော …ပေ…  ဝိစိကိစ္ဆာနုသယော အပ္ပဟီနောတိ?
</Paragraph>

<Paragraph number="2080" book="y7">
ဒွိန္နံ ပုဂ္ဂလာနံ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ, နော စ တေသံ ဝိစိကိစ္ဆာနုသယော အပ္ပဟီနော. ပုထုဇ္ဇနဿ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ ဝိစိကိစ္ဆာနုသယော စ အပ္ပဟီနော.
</Paragraph>

<Paragraph number="2081" book="y7">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာတိ? အာမန္တာ.
</Paragraph>

<Paragraph number="2082" book="y7">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2083" book="y7">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာတိ?
</Paragraph>

<Paragraph number="2084" book="y7">
အနာဂါမိဿ အဝိဇ္ဇာနုသယော စ မာနာနုသယော စ အပ္ပဟီနာ, နော စ တဿ ကာမရာဂါနုသယော စ ပဋိဃာနုသယော စ အပ္ပဟီနာ. တိဏ္ဏံ ပုဂ္ဂလာနံ အဝိဇ္ဇာနုသယော စ အပ္ပဟီနော ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ. (တိကမူလကံ.)
</Paragraph>

</Division>
<Division number="305" book="y7" e="ch" v="34" p="255">

<Paragraph number="2085" book="y7">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ အပ္ပဟီနာ တဿ ဝိစိကိစ္ဆာနုသယော အပ္ပဟီနောတိ? အာမန္တာ.
</Paragraph>

<Paragraph number="2086" book="y7">
«  ယဿ ဝါ ပန ဝိစိကိစ္ဆာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ အပ္ပဟီနာတိ? အာမန္တာ …ပေ… . (စတုက္ကမူလကံ.)
</Paragraph>

</Division>
<Division number="306" book="y7" e="ch" v="34" p="255">

<Paragraph number="2087" book="y7">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ တဿ ဘဝရာဂါနုသယော …ပေ…  အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2088" book="y7">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာတိ?
</Paragraph>

<Paragraph number="2089" book="y7">
အနာဂါမိဿ အဝိဇ္ဇာနုသယော စ မာနာနုသယော စ အပ္ပဟီနာ, နော စ တဿ ကာမရာဂါနုသယော စ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ. ဒွိန္နံ ပုဂ္ဂလာနံ အဝိဇ္ဇာနုသယော စ ကာမရာဂါနုသယော စ ပဋိဃာနုသယော စ မာနာနုသယော စ အပ္ပဟီနာ, နော စ တေသံ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ. ပုထုဇ္ဇနဿ အဝိဇ္ဇာနုသယော စ အပ္ပဟီနော; ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ. (ပဉ္စကမူလကံ.)
</Paragraph>

</Division>
<Division number="307" book="y7" e="ch" v="34" p="255">

<Paragraph number="2090" book="y7">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ အပ္ပဟီနာ တဿ အဝိဇ္ဇာနုသယော အပ္ပဟီနောတိ? အာမန္တာ.
</Paragraph>

<Paragraph number="2091" book="y7">
«  ယဿ ဝါ ပန အဝိဇ္ဇာနုသယော အပ္ပဟီနော တဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ အပ္ပဟီနာတိ?
</Paragraph>

<Paragraph number="2092" book="y7">
အနာဂါမိဿ အဝိဇ္ဇာနုသယော စ မာနာနုသယော စ ဘဝရာဂါနုသယော စ အပ္ပဟီနာ, နော စ တဿ ကာမရာဂါနုသယော စ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ. ဒွိန္နံ ပုဂ္ဂလာနံ အဝိဇ္ဇာနုသယော စ ကာမရာဂါနုသယော စ ပဋိဃာနုသယော စ မာနာနုသယော စ ဘဝရာဂါနုသယော စ အပ္ပဟီနာ, နော စ တေသံ ဒိဋ္ဌာနုသယော စ ဝိစိကိစ္ဆာနုသယော စ အပ္ပဟီနာ. ပုထုဇ္ဇနဿ အဝိဇ္ဇာနုသယော စ အပ္ပဟီနော, ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ အပ္ပဟီနာ. (ဆက္ကမူလကံ.)
</Paragraph>
</Division>