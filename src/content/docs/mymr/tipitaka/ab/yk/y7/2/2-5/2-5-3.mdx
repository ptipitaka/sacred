---
title: 2.5.3 အနုလောမပုဂ္ဂလောကာသ
tableOfContents: false
sidebar:
  order: 3
type: tipitaka
basket: ab
book: y7
review:
  current: review
  updated: '2025-10-23T09:21:35.476425'
  updated_by: ''
  notes: ''
  history:
  - state: review
    date: '2025-10-23T09:21:35.476425'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="286" book="y7" e="ch" v="34" p="241">

<Paragraph number="1947" book="y7">
»  ယဿ ယတ္ထ ကာမရာဂါနုသယော ပဟီနော တဿ တတ္ထ ပဋိဃာနုသယော ပဟီနောတိ?
</Paragraph>

<Paragraph number="1948" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="1949" book="y7">
«  ယဿ ဝါ ပန ယတ္ထ ပဋိဃာနုသယော ပဟီနော တဿ တတ္ထ ကာမရာဂါနုသယော ပဟီနောတိ?
</Paragraph>

<Paragraph number="1950" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="1951" book="y7">
»  ယဿ ယတ္ထ ကာမရာဂါနုသယော ပဟီနော တဿ တတ္ထ မာနာနုသယော ပဟီနောတိ?
</Paragraph>

<Paragraph number="1952" book="y7">
အနာဂါမိဿ ကာမဓာတုယာ ဒွီသု ဝေဒနာသု တဿ တတ္ထ ကာမရာဂါနုသယော ပဟီနော, နော စ တဿ တတ္ထ မာနာနုသယော ပဟီနော. အရဟတော ကာမဓာတုယာ ဒွီသု ဝေဒနာသု တဿ တတ္ထ ကာမရာဂါနုသယော စ ပဟီနော မာနာနုသယော စ ပဟီနော.
</Paragraph>

<Paragraph number="1953" book="y7">
«  ယဿ ဝါ ပန ယတ္ထ မာနာနုသယော ပဟီနော တဿ တတ္ထ ကာမရာဂါနုသယော ပဟီနောတိ?
</Paragraph>

<Paragraph number="1954" book="y7">
အရဟတော ရူပဓာတုယာ အရူပဓာတုယာ တဿ တတ္ထ မာနာနုသယော ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ မာနာနုသယော စ ပဟီနော ကာမရာဂါနုသယော စ ပဟီနော.
</Paragraph>

<Paragraph number="1955" book="y7">
»  ယဿ ယတ္ထ ကာမရာဂါနုသယော ပဟီနော တဿ တတ္ထ ဒိဋ္ဌာနုသယော ပဟီနောတိ? အာမန္တာ.
</Paragraph>

<Paragraph number="1956" book="y7">
«  ယဿ ဝါ ပန ယတ္ထ ဒိဋ္ဌာနုသယော ပဟီနော တဿ တတ္ထ ကာမရာဂါနုသယော ပဟီနောတိ?
</Paragraph>

<Paragraph number="1957" book="y7">
ဒွိန္နံ ပုဂ္ဂလာနံ ဒုက္ခာယ ဝေဒနာယ ရူပဓာတုယာ အရူပဓာတုယာ တေသံ တတ္ထ ဒိဋ္ဌာနုသယော ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ ဒိဋ္ဌာနုသယော ပဟီနော, နော စ တေသံ တတ္ထ ကာမရာဂါနုသယော ပဟီနော. ဒွိန္နံ ပုဂ္ဂလာနံ ဒုက္ခာယ ဝေဒနာယ ရူပဓာတုယာ အရူပဓာတုယာ တေသံ တတ္ထ ဒိဋ္ဌာနုသယော ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ ဒိဋ္ဌာနုသယော စ ပဟီနော ကာမရာဂါနုသယော စ ပဟီနော.
</Paragraph>

<Paragraph number="1958" book="y7">
»  ယဿ ယတ္ထ ကာမရာဂါနုသယော ပဟီနော တဿ တတ္ထ ဝိစိကိစ္ဆာနုသယော ပဟီနောတိ? အာမန္တာ.
</Paragraph>

<Paragraph number="1959" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော ပဟီနော တဿ တတ္ထ ကာမရာဂါနုသယော ပဟီနောတိ?
</Paragraph>

<Paragraph number="1960" book="y7">
ဒွိန္နံ ပုဂ္ဂလာနံ ဒုက္ခာယ ဝေဒနာယ ရူပဓာတုယာ အရူပဓာတုယာ တေသံ တတ္ထ ဝိစိကိစ္ဆာနုသယော ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ ဝိစိကိစ္ဆာနုသယော ပဟီနော, နော စ တေသံ တတ္ထ ကာမရာဂါနုသယော ပဟီနော. ဒွိန္နံ ပုဂ္ဂလာနံ ဒုက္ခာယ ဝေဒနာယ ရူပဓာတုယာ အရူပဓာတုယာ တေသံ တတ္ထ ဝိစိကိစ္ဆာနုသယော ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ ဝိစိကိစ္ဆာနုသယော စ ပဟီနော ကာမရာဂါနုသယော စ ပဟီနော.
</Paragraph>

<Paragraph number="1961" book="y7">
»  ယဿ ယတ္ထ ကာမရာဂါနုသယော ပဟီနော တဿ တတ္ထ ဘဝရာဂါနုသယော ပဟီနောတိ?
</Paragraph>

<Paragraph number="1962" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="1963" book="y7">
«  ယဿ ဝါ ပန ယတ္ထ ဘဝရာဂါနုသယော ပဟီနော တဿ တတ္ထ ကာမရာဂါနုသယော ပဟီနောတိ?
</Paragraph>

<Paragraph number="1964" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="1965" book="y7">
»  ယဿ ယတ္ထ ကာမရာဂါနုသယော ပဟီနော တဿ တတ္ထ အဝိဇ္ဇာနုသယော ပဟီနောတိ?
</Paragraph>

<Paragraph number="1966" book="y7">
အနာဂါမိဿ ကာမဓာတုယာ ဒွီသု ဝေဒနာသု တဿ တတ္ထ ကာမရာဂါနုသယော ပဟီနော, နော စ တဿ တတ္ထ အဝိဇ္ဇာနုသယော ပဟီနော. အရဟတော ကာမဓာတုယာ ဒွီသု ဝေဒနာသု တဿ တတ္ထ ကာမရာဂါနုသယော စ ပဟီနော အဝိဇ္ဇာနုသယော စ ပဟီနော.
</Paragraph>

<Paragraph number="1967" book="y7">
«  ယဿ ဝါ ပန ယတ္ထ အဝိဇ္ဇာနုသယော ပဟီနော တဿ တတ္ထ ကာမရာဂါနုသယော ပဟီနောတိ?
</Paragraph>

<Paragraph number="1968" book="y7">
အရဟတော ဒုက္ခာယ ဝေဒနာယ ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ အဝိဇ္ဇာနုသယော စ ပဟီနော ကာမရာဂါနုသယော စ ပဟီနော.
</Paragraph>

</Division>
<Division number="287" book="y7" e="ch" v="34" p="243">

<Paragraph number="1969" book="y7">
»  ယဿ ယတ္ထ ပဋိဃာနုသယော ပဟီနော တဿ တတ္ထ မာနာနုသယော ပဟီနောတိ?
</Paragraph>

<Paragraph number="1970" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="1971" book="y7">
«  ယဿ ဝါ ပန ယတ္ထ မာနာနုသယော ပဟီနော တဿ တတ္ထ ပဋိဃာနုသယော ပဟီနောတိ?
</Paragraph>

<Paragraph number="1972" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="1973" book="y7">
»  ယဿ ယတ္ထ ပဋိဃာနုသယော ပဟီနော တဿ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော ပဟီနောတိ? အာမန္တာ.
</Paragraph>

<Paragraph number="1974" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော ပဟီနော တဿ တတ္ထ ပဋိဃာနုသယော ပဟီနောတိ?
</Paragraph>

<Paragraph number="1975" book="y7">
ဒွိန္နံ ပုဂ္ဂလာနံ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တေသံ တတ္ထ ဝိစိကိစ္ဆာနုသယော ပဟီနော; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ဒုက္ခာယ ဝေဒနာယ တေသံ တတ္ထ ဝိစိကိစ္ဆာနုသယော ပဟီနော, နော စ တေသံ တတ္ထ ပဋိဃာနုသယော ပဟီနော. ဒွိန္နံ ပုဂ္ဂလာနံ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တေသံ တတ္ထ ဝိစိကိစ္ဆာနုသယော ပဟီနော; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ဒုက္ခာယ ဝေဒနာယ တေသံ တတ္ထ ဝိစိကိစ္ဆာနုသယော စ ပဟီနော ပဋိဃာနုသယော စ ပဟီနော.
</Paragraph>

<Paragraph number="1976" book="y7">
»  ယဿ ယတ္ထ ပဋိဃာနုသယော ပဟီနော တဿ တတ္ထ ဘဝရာဂါနုသယော ပဟီနောတိ?
</Paragraph>

<Paragraph number="1977" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="1978" book="y7">
«  ယဿ ဝါ ပန ယတ္ထ ဘဝရာဂါနုသယော ပဟီနော တဿ တတ္ထ ပဋိဃာနုသယော ပဟီနောတိ?
</Paragraph>

<Paragraph number="1979" book="y7">
န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="1980" book="y7">
»  ယဿ ယတ္ထ ပဋိဃာနုသယော ပဟီနော တဿ တတ္ထ အဝိဇ္ဇာနုသယော ပဟီနောတိ?
</Paragraph>

<Paragraph number="1981" book="y7">
အနာဂါမိဿ ဒုက္ခာယ ဝေဒနာယ တဿ တတ္ထ ပဋိဃာနုသယော ပဟီနော, နော စ တဿ တတ္ထ အဝိဇ္ဇာနုသယော ပဟီနော. အရဟတော ဒုက္ခာယ ဝေဒနာယ တဿ တတ္ထ ပဋိဃာနုသယော စ ပဟီနော အဝိဇ္ဇာနုသယော စ ပဟီနော.
</Paragraph>

<Paragraph number="1982" book="y7">
«  ယဿ ဝါ ပန ယတ္ထ အဝိဇ္ဇာနုသယော ပဟီနော တဿ တတ္ထ ပဋိဃာနုသယော ပဟီနောတိ?
</Paragraph>

<Paragraph number="1983" book="y7">
အရဟတော ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော ပဟီနော; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ အဝိဇ္ဇာနုသယော စ ပဟီနော ပဋိဃာနုသယော စ ပဟီနော.
</Paragraph>

</Division>
<Division number="288" book="y7" e="ch" v="34" p="244">

<Paragraph number="1984" book="y7">
»  ယဿ ယတ္ထ မာနာနုသယော ပဟီနော တဿ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော ပဟီနောတိ? အာမန္တာ.
</Paragraph>

<Paragraph number="1985" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော ပဟီနော တဿ တတ္ထ မာနာနုသယော ပဟီနောတိ?
</Paragraph>

<Paragraph number="1986" book="y7">
တိဏ္ဏံ ပုဂ္ဂလာနံ ဒုက္ခာယ ဝေဒနာယ တေသံ တတ္ထ ဝိစိကိစ္ဆာနုသယော ပဟီနော; မာနာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တေသံ တတ္ထ ဝိစိကိစ္ဆာနုသယော ပဟီနော, နော စ တေသံ တတ္ထ မာနာနုသယော ပဟီနော. အရဟတော ဒုက္ခာယ ဝေဒနာယ တဿ တတ္ထ ဝိစိကိစ္ဆာနုသယော ပဟီနော; မာနာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော စ ပဟီနော မာနာနုသယော စ ပဟီနော.
</Paragraph>

<Paragraph number="1987" book="y7">
»  ယဿ ယတ္ထ မာနာနုသယော ပဟီနော တဿ တတ္ထ ဘဝရာဂါနုသယော ပဟီနောတိ?
</Paragraph>

<Paragraph number="1988" book="y7">
အရဟတော ကာမဓာတုယာ ဒွီသု ဝေဒနာသု တဿ တတ္ထ မာနာနုသယော ပဟီနော; ဘဝရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ရူပဓာတုယာ အရူပဓာတုယာ တဿ တတ္ထ မာနာနုသယော စ ပဟီနော ဘဝရာဂါနုသယော စ ပဟီနော.
</Paragraph>

<Paragraph number="1989" book="y7">
«  ယဿ ဝါ ပန ယတ္ထ ဘဝရာဂါနုသယော ပဟီနော တဿ တတ္ထ မာနာနုသယော ပဟီနောတိ? အာမန္တာ.
</Paragraph>

<Paragraph number="1990" book="y7">
»  ယဿ ယတ္ထ မာနာနုသယော ပဟီနော တဿ တတ္ထ အဝိဇ္ဇာနုသယော ပဟီနောတိ? အာမန္တာ.
</Paragraph>

<Paragraph number="1991" book="y7">
«  ယဿ ဝါ ပန ယတ္ထ အဝိဇ္ဇာနုသယော ပဟီနော တဿ တတ္ထ မာနာနုသယော ပဟီနောတိ?
</Paragraph>

<Paragraph number="1992" book="y7">
အရဟတော ဒုက္ခာယ ဝေဒနာယ တဿ တတ္ထ အဝိဇ္ဇာနုသယော ပဟီနော; မာနာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော စ ပဟီနော မာနာနုသယော စ ပဟီနော.
</Paragraph>

</Division>
<Division number="289" book="y7" e="ch" v="34" p="245">

<Paragraph number="1993" book="y7">
»  ယဿ ယတ္ထ ဒိဋ္ဌာနုသယော ပဟီနော တဿ တတ္ထ ဝိစိကိစ္ဆာနုသယော ပဟီနောတိ? အာမန္တာ.
</Paragraph>

<Paragraph number="1994" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော ပဟီနော တဿ တတ္ထ ဒိဋ္ဌာနုသယော ပဟီနောတိ? အာမန္တာ …ပေ… .
</Paragraph>

</Division>
<Division number="290" book="y7" e="ch" v="34" p="245">

<Paragraph number="1995" book="y7">
»  ယဿ ယတ္ထ ဝိစိကိစ္ဆာနုသယော ပဟီနော တဿ တတ္ထ ဘဝရာဂါနုသယော ပဟီနောတိ?
</Paragraph>

<Paragraph number="1996" book="y7">
တိဏ္ဏံ ပုဂ္ဂလာနံ ကာမဓာတုယာ တီသု ဝေဒနာသု တေသံ တတ္ထ ဝိစိကိစ္ဆာနုသယော ပဟီနော; ဘဝရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ ဝိစိကိစ္ဆာနုသယော ပဟီနော, နော စ တေသံ တတ္ထ ဘဝရာဂါနုသယော ပဟီနော. အရဟတော ကာမဓာတုယာ တီသု ဝေဒနာသု တဿ တတ္ထ ဝိစိကိစ္ဆာနုသယော ပဟီနော; ဘဝရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော စ ပဟီနော ဘဝရာဂါနုသယော စ ပဟီနော.
</Paragraph>

<Paragraph number="1997" book="y7">
«  ယဿ ဝါ ပန ယတ္ထ ဘဝရာဂါနုသယော ပဟီနော တဿ တတ္ထ ဝိစိကိစ္ဆာနုသယော ပဟီနောတိ? အာမန္တာ.
</Paragraph>

<Paragraph number="1998" book="y7">
»  ယဿ ယတ္ထ ဝိစိကိစ္ဆာနုသယော ပဟီနော တဿ တတ္ထ အဝိဇ္ဇာနုသယော ပဟီနောတိ?
</Paragraph>

<Paragraph number="1999" book="y7">
တိဏ္ဏံ ပုဂ္ဂလာနံ ကာမဓာတုယာ တီသု ဝေဒနာသု ရူပဓာတုယာ အရူပဓာတုယာ တေသံ တတ္ထ ဝိစိကိစ္ဆာနုသယော ပဟီနော, နော စ တေသံ တတ္ထ အဝိဇ္ဇာနုသယော ပဟီနော. အရဟတော ကာမဓာတုယာ တီသု ဝေဒနာသု ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော စ ပဟီနော အဝိဇ္ဇာနုသယော စ ပဟီနော.
</Paragraph>

<Paragraph number="2000" book="y7">
«  ယဿ ဝါ ပန ယတ္ထ အဝိဇ္ဇာနုသယော ပဟီနော တဿ တတ္ထ ဝိစိကိစ္ဆာနုသယော ပဟီနောတိ? အာမန္တာ.
</Paragraph>

</Division>
<Division number="291" book="y7" e="ch" v="34" p="246">

<Paragraph number="2001" book="y7">
»  ယဿ ယတ္ထ ဘဝရာဂါနုသယော ပဟီနော တဿ တတ္ထ အဝိဇ္ဇာနုသယော ပဟီနောတိ? အာမန္တာ.
</Paragraph>

<Paragraph number="2002" book="y7">
«  ယဿ ဝါ ပန ယတ္ထ အဝိဇ္ဇာနုသယော ပဟီနော တဿ တတ္ထ ဘဝရာဂါနုသယော ပဟီနောတိ?
</Paragraph>

<Paragraph number="2003" book="y7">
အရဟတော ကာမဓာတုယာ တီသု ဝေဒနာသု တဿ တတ္ထ အဝိဇ္ဇာနုသယော ပဟီနော; ဘဝရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော စ ပဟီနော ဘဝရာဂါနုသယော စ ပဟီနော. (ဧကမူလကံ.)
</Paragraph>

</Division>
<Division number="292" book="y7" e="ch" v="34" p="246">

<Paragraph number="2004" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ ပဟီနာ တဿ တတ္ထ မာနာနုသယော ပဟီနောတိ? နတ္ထိ.
</Paragraph>

<Paragraph number="2005" book="y7">
«  ယဿ ဝါ ပန ယတ္ထ မာနာနုသယော ပဟီနော တဿ တတ္ထ ကာမရာဂါနုသယော စ ပဋိဃာနုသယော စ ပဟီနာတိ?
</Paragraph>

<Paragraph number="2006" book="y7">
အရဟတော ရူပဓာတုယာ အရူပဓာတုယာ တဿ တတ္ထ မာနာနုသယော ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ မာနာနုသယော စ ကာမရာဂါနုသယော စ ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="2007" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ ပဟီနာ တဿ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော ပဟီနောတိ? နတ္ထိ.
</Paragraph>

<Paragraph number="2008" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော ပဟီနော တဿ တတ္ထ ကာမရာဂါနုသယော စ ပဋိဃာနုသယော စ ပဟီနာတိ?
</Paragraph>

<Paragraph number="2009" book="y7">
ဒွိန္နံ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ ဝိစိကိစ္ဆာနုသယော ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ ဝိစိကိစ္ဆာနုသယော ပဟီနော, နော စ တေသံ တတ္ထ ကာမရာဂါနုသယော ပဟီနော; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ဒုက္ခာယ ဝေဒနာယ တေသံ တတ္ထ ဝိစိကိစ္ဆာနုသယော ပဟီနော, နော စ တေသံ တတ္ထ ပဋိဃာနုသယော ပဟီနော; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. ဒွိန္နံ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ ဝိစိကိစ္ဆာနုသယော ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ ဝိစိကိစ္ဆာနုသယော စ ကာမရာဂါနုသယော စ ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ဒုက္ခာယ ဝေဒနာယ တေသံ တတ္ထ ဝိစိကိစ္ဆာနုသယော စ ပဋိဃာနုသယော စ ပဟီနာ; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ.
</Paragraph>

<Paragraph number="2010" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ ပဟီနာ တဿ တတ္ထ ဘဝရာဂါနုသယော ပဟီနောတိ? နတ္ထိ.
</Paragraph>

<Paragraph number="2011" book="y7">
«  ယဿ ဝါ ပန ယတ္ထ ဘဝရာဂါနုသယော ပဟီနော တဿ တတ္ထ ကာမရာဂါနုသယော စ ပဋိဃာနုသယော စ ပဟီနာတိ?
</Paragraph>

<Paragraph number="2012" book="y7">
န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ.
</Paragraph>

<Paragraph number="2013" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ ပဟီနာ တဿ တတ္ထ အဝိဇ္ဇာနုသယော ပဟီနောတိ? နတ္ထိ.
</Paragraph>

<Paragraph number="2014" book="y7">
«  ယဿ ဝါ ပန ယတ္ထ အဝိဇ္ဇာနုသယော ပဟီနော တဿ တတ္ထ ကာမရာဂါနုသယော စ ပဋိဃာနုသယော စ ပဟီနာတိ?
</Paragraph>

<Paragraph number="2015" book="y7">
အရဟတော ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ အဝိဇ္ဇာနုသယော စ ကာမရာဂါနုသယော စ ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ အဝိဇ္ဇာနုသယော စ ပဋိဃာနုသယော စ ပဟီနာ; ကာမရာဂါနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. (ဒုကမူလကံ.)
</Paragraph>

</Division>
<Division number="293" book="y7" e="ch" v="34" p="247">

<Paragraph number="2016" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ပဟီနာ တဿ တတ္ထ ဒိဋ္ဌာနုသယော …ပေ…  ဝိစိကိစ္ဆာနုသယော ပဟီနောတိ? နတ္ထိ.
</Paragraph>

<Paragraph number="2017" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ပဟီနာတိ?
</Paragraph>

<Paragraph number="2018" book="y7">
ဒွိန္နံ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ ဝိစိကိစ္ဆာနုသယော ပဟီနော, နော စ တေသံ တတ္ထ မာနာနုသယော ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ ဝိစိကိစ္ဆာနုသယော ပဟီနော, နော စ တေသံ တတ္ထ ကာမရာဂါနုသယော စ မာနာနုသယော စ ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ဒုက္ခာယ ဝေဒနာယ တေသံ တတ္ထ ဝိစိကိစ္ဆာနုသယော ပဟီနော, နော စ တေသံ တတ္ထ ပဋိဃာနုသယော ပဟီနော; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. အနာဂါမိဿ ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော ပဟီနော, နော စ တဿ တတ္ထ မာနာနုသယော ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ ဝိစိကိစ္ဆာနုသယော စ ကာမရာဂါနုသယော စ ပဟီနာ, နော စ တဿ တတ္ထ မာနာနုသယော ပဟီနော; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ ဝိစိကိစ္ဆာနုသယော စ ပဋိဃာနုသယော စ ပဟီနာ; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. အရဟတော ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော စ မာနာနုသယော စ ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ ဝိစိကိစ္ဆာနုသယော စ ကာမရာဂါနုသယော စ မာနာနုသယော စ ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ ဝိစိကိစ္ဆာနုသယော စ ပဋိဃာနုသယော စ ပဟီနာ; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ.
</Paragraph>

<Paragraph number="2019" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ပဟီနာ တဿ တတ္ထ ဘဝရာဂါနုသယော ပဟီနောတိ? နတ္ထိ.
</Paragraph>

<Paragraph number="2020" book="y7">
«  ယဿ ဝါ ပန ယတ္ထ ဘဝရာဂါနုသယော ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ပဟီနာတိ?
</Paragraph>

<Paragraph number="2021" book="y7">
မာနာနုသယော ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ.
</Paragraph>

<Paragraph number="2022" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ပဟီနာ တဿ တတ္ထ အဝိဇ္ဇာနုသယော ပဟီနောတိ? နတ္ထိ.
</Paragraph>

<Paragraph number="2023" book="y7">
«  ယဿ ဝါ ပန ယတ္ထ အဝိဇ္ဇာနုသယော ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ပဟီနာတိ?
</Paragraph>

<Paragraph number="2024" book="y7">
အရဟတော ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော စ မာနာနုသယော စ ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ အဝိဇ္ဇာနုသယော စ ကာမရာဂါနုသယော စ မာနာနုသယော စ ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ အဝိဇ္ဇာနုသယော စ ပဋိဃာနုသယော စ ပဟီနာ; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. (တိကမူလကံ.)
</Paragraph>

</Division>
<Division number="294" book="y7" e="ch" v="34" p="249">

<Paragraph number="2025" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ပဟီနာ တဿ တတ္ထ ဝိစိကိစ္ဆာနုသယော ပဟီနောတိ? နတ္ထိ.
</Paragraph>

<Paragraph number="2026" book="y7">
«  ယဿ ဝါ ပန ယတ္ထ ဝိစိကိစ္ဆာနုသယော ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ပဟီနာတိ?
</Paragraph>

<Paragraph number="2027" book="y7">
ဒွိန္နံ ပုဂ္ဂလာနံ ရူပဓာတုယာ အရူပဓာတုယာ တေသံ တတ္ထ ဝိစိကိစ္ဆာနုသယော စ ဒိဋ္ဌာနုသယော စ ပဟီနာ, နော စ တေသံ တတ္ထ မာနာနုသယော ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တေသညေဝ ပုဂ္ဂလာနံ ကာမဓာတုယာ ဒွီသု ဝေဒနာသု တေသံ တတ္ထ ဝိစိကိစ္ဆာနုသယော စ ဒိဋ္ဌာနုသယော စ ပဟီနာ, နော စ တေသံ တတ္ထ ကာမရာဂါနုသယော စ မာနာနုသယော စ ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တေသညေဝ ပုဂ္ဂလာနံ ဒုက္ခာယ ဝေဒနာယ တေသံ တတ္ထ ဝိစိကိစ္ဆာနုသယော စ ဒိဋ္ဌာနုသယော စ ပဟီနာ, နော စ တေသံ တတ္ထ ပဋိဃာနုသယော ပဟီနော; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. အနာဂါမိဿ ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော စ ဒိဋ္ဌာနုသယော စ ပဟီနာ, နော စ တဿ တတ္ထ မာနာနုသယော ပဟီနော; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ ဝိစိကိစ္ဆာနုသယော စ ကာမရာဂါနုသယော စ ဒိဋ္ဌာနုသယော စ ပဟီနာ, နော စ တဿ တတ္ထ မာနာနုသယော ပဟီနော; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ ဝိစိကိစ္ဆာနုသယော စ ပဋိဃာနုသယော စ ဒိဋ္ဌာနုသယော စ ပဟီနာ; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. အရဟတော ရူပဓာတုယာ အရူပဓာတုယာ တဿ တတ္ထ ဝိစိကိစ္ဆာနုသယော စ မာနာနုသယော စ ဒိဋ္ဌာနုသယော စ ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ ဝိစိကိစ္ဆာနုသယော စ ကာမရာဂါနုသယော စ မာနာနုသယော စ ဒိဋ္ဌာနုသယော စ ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ ဝိစိကိစ္ဆာနုသယော စ ပဋိဃာနုသယော စ ဒိဋ္ဌာနုသယော စ ပဟီနာ; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ …ပေ… . (စတုက္ကမူလကံ.)
</Paragraph>

</Division>
<Division number="295" book="y7" e="ch" v="34" p="250">

<Paragraph number="2028" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ပဟီနာ တဿ တတ္ထ ဘဝရာဂါနုသယော ပဟီနောတိ? နတ္ထိ.
</Paragraph>

<Paragraph number="2029" book="y7">
«  ယဿ ဝါ ပန ယတ္ထ ဘဝရာဂါနုသယော ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ပဟီနာတိ?
</Paragraph>

<Paragraph number="2030" book="y7">
အရဟတော ရူပဓာတုယာ အရူပဓာတုယာ တဿ တတ္ထ ဘဝရာဂါနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ.
</Paragraph>

<Paragraph number="2031" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ပဟီနာ တဿ တတ္ထ အဝိဇ္ဇာနုသယော ပဟီနောတိ? နတ္ထိ.
</Paragraph>

<Paragraph number="2032" book="y7">
«  ယဿ ဝါ ပန ယတ္ထ အဝိဇ္ဇာနုသယော ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ပဟီနာတိ?
</Paragraph>

<Paragraph number="2033" book="y7">
အရဟတော ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ အဝိဇ္ဇာနုသယော စ ကာမရာဂါနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ပဟီနာ; ပဋိဃာနုသယော န ဝတ္တဗ္ဗော “ပဟီနော”တိ ဝါ “အပ္ပဟီနော”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ အဝိဇ္ဇာနုသယော စ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ပဟီနာ; ကာမရာဂါနုသယော စ မာနာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. (ပဉ္စကမူလကံ.)
</Paragraph>

</Division>
<Division number="296" book="y7" e="ch" v="34" p="251">

<Paragraph number="2034" book="y7">
»  ယဿ ယတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ ပဟီနာ တဿ တတ္ထ အဝိဇ္ဇာနုသယော ပဟီနောတိ? နတ္ထိ.
</Paragraph>

<Paragraph number="2035" book="y7">
«  ယဿ ဝါ ပန ယတ္ထ အဝိဇ္ဇာနုသယော ပဟီနော တဿ တတ္ထ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ ပဟီနာတိ?
</Paragraph>

<Paragraph number="2036" book="y7">
အရဟတော ရူပဓာတုယာ အရူပဓာတုယာ တဿ တတ္ထ အဝိဇ္ဇာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ ပဟီနာ; ကာမရာဂါနုသယော စ ပဋိဃာနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ကာမဓာတုယာ ဒွီသု ဝေဒနာသု တဿ တတ္ထ အဝိဇ္ဇာနုသယော စ ကာမရာဂါနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ပဟီနာ; ပဋိဃာနုသယော စ ဘဝရာဂါနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. တဿေဝ ပုဂ္ဂလဿ ဒုက္ခာယ ဝေဒနာယ တဿ တတ္ထ အဝိဇ္ဇာနုသယော စ ပဋိဃာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ပဟီနာ; ကာမရာဂါနုသယော စ မာနာနုသယော စ ဘဝရာဂါနုသယော စ န ဝတ္တဗ္ဗာ “ပဟီနာ”တိ ဝါ “အပ္ပဟီနာ”တိ ဝါ. (ဆက္ကမူလကံ.)

</Paragraph>
</Division>

<Paragraph number="2037" type="center" book="y7">
ပဟီနဝါရေ အနုလောမံ.
</Paragraph>