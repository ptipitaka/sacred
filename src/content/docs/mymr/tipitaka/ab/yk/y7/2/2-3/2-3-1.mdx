---
title: "2.3.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="132">

<Paragraph number="906">
»  ယော ကာမရာဂါနုသယံ ပဇဟတိ သော ပဋိဃာနုသယံ ပဇဟတီတိ? အာမန္တာ.
</Paragraph>

<Paragraph number="907">
«  ယော ဝါ ပန ပဋိဃာနုသယံ ပဇဟတိ သော ကာမရာဂါနုသယံ ပဇဟတီတိ? အာမန္တာ.
</Paragraph>

<Paragraph number="908">
»  ယော ကာမရာဂါနုသယံ ပဇဟတိ သော မာနာနုသယံ ပဇဟတီတိ?
</Paragraph>

<Paragraph number="909">
တဒေကဋ္ဌံ ပဇဟတိ.
</Paragraph>

<Paragraph number="910">
«  ယော ဝါ ပန မာနာနုသယံ ပဇဟတိ သော ကာမရာဂါနုသယံ ပဇဟတီတိ? နော.
</Paragraph>

<Paragraph number="911">
»  ယော ကာမရာဂါနုသယံ ပဇဟတိ သော ဒိဋ္ဌာနုသယံ …ပေ…  ဝိစိကိစ္ဆာနုသယံ ပဇဟတီတိ? နော.
</Paragraph>

<Paragraph number="912">
«  ယော ဝါ ပန ဝိစိကိစ္ဆာနုသယံ ပဇဟတိ သော ကာမရာဂါနုသယံ ပဇဟတီတိ?
</Paragraph>

<Paragraph number="913">
တဒေကဋ္ဌံ ပဇဟတိ.
</Paragraph>

<Paragraph number="914">
»  ယော ကာမရာဂါနုသယံ ပဇဟတိ သော ဘဝရာဂါနုသယံ …ပေ…  အဝိဇ္ဇာနုသယံ ပဇဟတီတိ?
</Paragraph>

<Paragraph number="915">
တဒေကဋ္ဌံ ပဇဟတိ.
</Paragraph>

<Paragraph number="916">
«  ယော ဝါ ပန အဝိဇ္ဇာနုသယံ ပဇဟတိ သော ကာမရာဂါနုသယံ ပဇဟတီတိ? နော.
</Paragraph>

</Division>
<Division number="133">

<Paragraph number="917">
»  ယော ပဋိဃာနုသယံ ပဇဟတိ သော မာနာနုသယံ ပဇဟတီတိ?
</Paragraph>

<Paragraph number="918">
တဒေကဋ္ဌံ ပဇဟတိ.
</Paragraph>

<Paragraph number="919">
«  ယော ဝါ ပန မာနာနုသယံ ပဇဟတိ သော ပဋိဃာနုသယံ ပဇဟတီတိ? နော.
</Paragraph>

<Paragraph number="920">
»  ယော ပဋိဃာနုသယံ ပဇဟတိ သော ဒိဋ္ဌာနုသယံ …ပေ…  ဝိစိကိစ္ဆာနုသယံ ပဇဟတီတိ? နော.
</Paragraph>

<Paragraph number="921">
«  ယော ဝါ ပန ဝိစိကိစ္ဆာနုသယံ ပဇဟတိ သော ပဋိဃာနုသယံ ပဇဟတီတိ?
</Paragraph>

<Paragraph number="922">
တဒေကဋ္ဌံ ပဇဟတိ.
</Paragraph>

<Paragraph number="923">
»  ယော ပဋိဃာနုသယံ ပဇဟတိ သော ဘဝရာဂါနုသယံ …ပေ…  အဝိဇ္ဇာနုသယံ ပဇဟတီတိ?
</Paragraph>

<Paragraph number="924">
တဒေကဋ္ဌံ ပဇဟတိ.
</Paragraph>

<Paragraph number="925">
«  ယော ဝါ ပန အဝိဇ္ဇာနုသယံ ပဇဟတိ သော ပဋိဃာနုသယံ ပဇဟတီတိ? နော.
</Paragraph>

</Division>
<Division number="134">

<Paragraph number="926">
»  ယော မာနာနုသယံ ပဇဟတိ သော ဒိဋ္ဌာနုသယံ …ပေ…  ဝိစိကိစ္ဆာနုသယံ ပဇဟတီတိ? နော.
</Paragraph>

<Paragraph number="927">
«  ယော ဝါ ပန ဝိစိကိစ္ဆာနုသယံ ပဇဟတိ သော မာနာနုသယံ ပဇဟတီတိ?
</Paragraph>

<Paragraph number="928">
တဒေကဋ္ဌံ ပဇဟတိ.
</Paragraph>

<Paragraph number="929">
»  ယော မာနာနုသယံ ပဇဟတိ သော ဘဝရာဂါနုသယံ …ပေ…  အဝိဇ္ဇာနုသယံ ပဇဟတီတိ? အာမန္တာ.
</Paragraph>

<Paragraph number="930">
«  ယော ဝါ ပန အဝိဇ္ဇာနုသယံ ပဇဟတိ သော မာနာနုသယံ ပဇဟတီတိ? အာမန္တာ.
</Paragraph>

</Division>
<Division number="135">

<Paragraph number="931">
»  ယော ဒိဋ္ဌာနုသယံ ပဇဟတိ သော ဝိစိကိစ္ဆာနုသယံ ပဇဟတီတိ? အာမန္တာ.
</Paragraph>

<Paragraph number="932">
«  ယော ဝါ ပန ဝိစိကိစ္ဆာနုသယံ ပဇဟတိ သော ဒိဋ္ဌာနုသယံ ပဇဟတီတိ? အာမန္တာ …ပေ… .
</Paragraph>

</Division>
<Division number="136">

<Paragraph number="933">
»  ယော ဝိစိကိစ္ဆာနုသယံ ပဇဟတိ သော ဘဝရာဂါနုသယံ …ပေ…  အဝိဇ္ဇာနုသယံ ပဇဟတီတိ?
</Paragraph>

<Paragraph number="934">
တဒေကဋ္ဌံ ပဇဟတိ.
</Paragraph>

<Paragraph number="935">
«  ယော ဝါ ပန အဝိဇ္ဇာနုသယံ ပဇဟတိ သော ဝိစိကိစ္ဆာနုသယံ ပဇဟတီတိ? နော.
</Paragraph>

</Division>
<Division number="137">

<Paragraph number="936">
»  ယော ဘဝရာဂါနုသယံ ပဇဟတိ သော အဝိဇ္ဇာနုသယံ ပဇဟတီတိ? အာမန္တာ.
</Paragraph>

<Paragraph number="937">
«  ယော ဝါ ပန အဝိဇ္ဇာနုသယံ ပဇဟတိ သော ဘဝရာဂါနုသယံ ပဇဟတီတိ? အာမန္တာ. (ဧကမူလကံ.)
</Paragraph>

</Division>
<Division number="138">

<Paragraph number="938">
»  ယော ကာမရာဂါနုသယဉ္စ ပဋိဃာနုသယဉ္စ ပဇဟတိ သော မာနာနုသယံ ပဇဟတီတိ?
</Paragraph>

<Paragraph number="939">
တဒေကဋ္ဌံ ပဇဟတိ.
</Paragraph>

<Paragraph number="940">
«  ယော ဝါ ပန မာနာနုသယံ ပဇဟတိ သော ကာမရာဂါနုသယဉ္စ ပဋိဃာနုသယဉ္စ ပဇဟတီတိ? နော.
</Paragraph>

<Paragraph number="941">
»  ယော ကာမရာဂါနုသယဉ္စ ပဋိဃာနုသယဉ္စ ပဇဟတိ သော ဒိဋ္ဌာနုသယံ …ပေ…  ဝိစိကိစ္ဆာနုသယံ ပဇဟတီတိ? နော.
</Paragraph>

<Paragraph number="942">
«  ယော ဝါ ပန ဝိစိကိစ္ဆာနုသယံ ပဇဟတိ သော ကာမရာဂါနုသယဉ္စ ပဋိဃာနုသယဉ္စ ပဇဟတီတိ?
</Paragraph>

<Paragraph number="943">
တဒေကဋ္ဌံ ပဇဟတိ.
</Paragraph>

<Paragraph number="944">
»  ယော ကာမရာဂါနုသယဉ္စ ပဋိဃာနုသယဉ္စ ပဇဟတိ သော ဘဝရာဂါနုသယံ …ပေ…  အဝိဇ္ဇာနုသယံ ပဇဟတီတိ?
</Paragraph>

<Paragraph number="945">
တဒေကဋ္ဌံ ပဇဟတိ.
</Paragraph>

<Paragraph number="946">
«  ယော ဝါ ပန အဝိဇ္ဇာနုသယံ ပဇဟတိ သော ကာမရာဂါနုသယဉ္စ ပဋိဃာနုသယဉ္စ ပဇဟတီတိ? နော. (ဒုကမူလကံ.)
</Paragraph>

</Division>
<Division number="139">

<Paragraph number="947">
»  ယော ကာမရာဂါနုသယဉ္စ ပဋိဃာနုသယဉ္စ မာနာနုသယဉ္စ ပဇဟတိ သော ဒိဋ္ဌာနုသယံ …ပေ…  ဝိစိကိစ္ဆာနုသယံ ပဇဟတီတိ? နတ္ထိ.
</Paragraph>

<Paragraph number="948">
«  ယော ဝါ ပန ဝိစိကိစ္ဆာနုသယံ ပဇဟတိ သော ကာမရာဂါနုသယဉ္စ ပဋိဃာနုသယဉ္စ မာနာနုသယဉ္စ ပဇဟတီတိ?
</Paragraph>

<Paragraph number="949">
တဒေကဋ္ဌံ ပဇဟတိ.
</Paragraph>

<Paragraph number="950">
»  ယော ကာမရာဂါနုသယဉ္စ ပဋိဃာနုသယဉ္စ မာနာနုသယဉ္စ ပဇဟတိ သော ဘဝရာဂါနုသယံ …ပေ…  အဝိဇ္ဇာနုသယံ ပဇဟတီတိ? နတ္ထိ.
</Paragraph>

<Paragraph number="951">
«  ယော ဝါ ပန အဝိဇ္ဇာနုသယံ ပဇဟတိ သော ကာမရာဂါနုသယဉ္စ ပဋိဃာနုသယဉ္စ မာနာနုသယဉ္စ ပဇဟတီတိ?
</Paragraph>

<Paragraph number="952">
မာနာနုသယံ ပဇဟတိ. (တိကမူလကံ.)
</Paragraph>

</Division>
<Division number="140">

<Paragraph number="953">
»  ယော ကာမရာဂါနုသယဉ္စ ပဋိဃာနုသယဉ္စ မာနာနုသယဉ္စ ဒိဋ္ဌာနုသယဉ္စ ပဇဟတိ သော ဝိစိကိစ္ဆာနုသယံ ပဇဟတီတိ? နတ္ထိ.
</Paragraph>

<Paragraph number="954">
«  ယော ဝါ ပန ဝိစိကိစ္ဆာနုသယံ ပဇဟတိ သော ကာမရာဂါနုသယဉ္စ ပဋိဃာနုသယဉ္စ မာနာနုသယဉ္စ ဒိဋ္ဌာနုသယဉ္စ ပဇဟတီတိ?
</Paragraph>

<Paragraph number="955">
ဒိဋ္ဌာနုသယံ ပဇဟတိ ကာမရာဂါနုသယဉ္စ ပဋိဃာနုသယဉ္စ မာနာနုသယဉ္စ တဒေကဋ္ဌံ ပဇဟတိ …ပေ… . (စတုက္ကမူလကံ.)
</Paragraph>

</Division>
<Division number="141">

<Paragraph number="956">
»  ယော ကာမရာဂါနုသယဉ္စ ပဋိဃာနုသယဉ္စ မာနာနုသယဉ္စ ဒိဋ္ဌာနုသယဉ္စ ဝိစိကိစ္ဆာနုသယဉ္စ ပဇဟတိ သော ဘဝရာဂါနုသယံ …ပေ…  အဝိဇ္ဇာနုသယံ ပဇဟတီတိ? နတ္ထိ.
</Paragraph>

<Paragraph number="957">
«  ယော ဝါ ပန အဝိဇ္ဇာနုသယံ ပဇဟတိ သော ကာမရာဂါနုသယဉ္စ ပဋိဃာနုသယဉ္စ မာနာနုသယဉ္စ ဒိဋ္ဌာနုသယဉ္စ ဝိစိကိစ္ဆာနုသယဉ္စ ပဇဟတီတိ?
</Paragraph>

<Paragraph number="958">
မာနာနုသယံ ပဇဟတိ. (ပဉ္စကမူလကံ.)
</Paragraph>

</Division>
<Division number="142">

<Paragraph number="959">
»  ယော ကာမရာဂါနုသယဉ္စ ပဋိဃာနုသယဉ္စ မာနာနုသယဉ္စ ဒိဋ္ဌာနုသယဉ္စ ဝိစိကိစ္ဆာနုသယဉ္စ ဘဝရာဂါနုသယဉ္စ ပဇဟတိ သော အဝိဇ္ဇာနုသယံ ပဇဟတီတိ? နတ္ထိ.
</Paragraph>

<Paragraph number="960">
«  ယော ဝါ ပန အဝိဇ္ဇာနုသယံ ပဇဟတိ သော ကာမရာဂါနုသယဉ္စ ပဋိဃာနုသယဉ္စ မာနာနုသယဉ္စ ဒိဋ္ဌာနုသယဉ္စ ဝိစိကိစ္ဆာနုသယဉ္စ ဘဝရာဂါနုသယဉ္စ ပဇဟတီတိ?
</Paragraph>

<Paragraph number="961">
မာနာနုသယဉ္စ ဘဝရာဂါနုသယဉ္စ ပဇဟတိ. (ဆက္ကမူလကံ.)
</Paragraph>
</Division>