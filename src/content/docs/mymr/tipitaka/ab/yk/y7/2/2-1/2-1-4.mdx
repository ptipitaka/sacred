---
title: "2.1.4 ပဋိလောမပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="36">

<Paragraph number="248">
»  ယဿ ကာမရာဂါနုသယော နာနုသေတိ တဿ ပဋိဃာနုသယော နာနုသေတီတိ? အာမန္တာ.
</Paragraph>

<Paragraph number="249">
«  ယဿ ဝါ ပန ပဋိဃာနုသယော နာနုသေတိ တဿ ကာမရာဂါနုသယော နာနုသေတီတိ? အာမန္တာ.
</Paragraph>

<Paragraph number="250">
»  ယဿ ကာမရာဂါနုသယော နာနုသေတိ တဿ မာနာနုသယော နာနုသေတီတိ?
</Paragraph>

<Paragraph number="251">
အနာဂါမိဿ ကာမရာဂါနုသယော နာနုသေတိ, နော စ တဿ မာနာနုသယော နာနုသေတိ. အရဟတော ကာမရာဂါနုသယော စ နာနုသေတိ မာနာနုသယော စ နာနုသေတိ.
</Paragraph>

<Paragraph number="252">
«  ယဿ ဝါ ပန မာနာနုသယော နာနုသေတိ တဿ ကာမရာဂါနုသယော နာနုသေတီတိ? အာမန္တာ.
</Paragraph>

<Paragraph number="253">
»  ယဿ ကာမရာဂါနုသယော နာနုသေတိ တဿ ဒိဋ္ဌာနုသယော …ပေ…  ဝိစိကိစ္ဆာနုသယော နာနုသေတီတိ? အာမန္တာ.
</Paragraph>

<Paragraph number="254">
«  ယဿ ဝါ ပန ဝိစိကိစ္ဆာနုသယော နာနုသေတိ တဿ ကာမရာဂါနုသယော နာနုသေတီတိ?
</Paragraph>

<Paragraph number="255">
ဒွိန္နံ ပုဂ္ဂလာနံ ဝိစိကိစ္ဆာနုသယော နာနုသေတိ, နော စ တေသံ ကာမရာဂါနုသယော နာနုသေတိ. ဒွိန္နံ ပုဂ္ဂလာနံ ဝိစိကိစ္ဆာနုသယော စ နာနုသေတိ ကာမရာဂါနုသယော စ နာနုသေတိ.
</Paragraph>

<Paragraph number="256">
»  ယဿ ကာမရာဂါနုသယော နာနုသေတိ တဿ ဘဝရာဂါနုသယော …ပေ…  အဝိဇ္ဇာနုသယော နာနုသေတီတိ?
</Paragraph>

<Paragraph number="257">
အနာဂါမိဿ ကာမရာဂါနုသယော နာနုသေတိ, နော စ တဿ အဝိဇ္ဇာနုသယော နာနုသေတိ. အရဟတော ကာမရာဂါနုသယော စ နာနုသေတိ အဝိဇ္ဇာနုသယော စ နာနုသေတိ.
</Paragraph>

<Paragraph number="258">
«  ယဿ ဝါ ပန အဝိဇ္ဇာနုသယော နာနုသေတိ တဿ ကာမရာဂါနုသယော နာနုသေတီတိ? အာမန္တာ.
</Paragraph>

</Division>
<Division number="37">

<Paragraph number="259">
»  ယဿ ပဋိဃာနုသယော နာနုသေတိ တဿ မာနာနုသယော နာနုသေတီတိ?
</Paragraph>

<Paragraph number="260">
အနာဂါမိဿ ပဋိဃာနုသယော နာနုသေတိ, နော စ တဿ မာနာနုသယော နာနုသေတိ. အရဟတော ပဋိဃာနုသယော စ နာနုသေတိ မာနာနုသယော စ နာနုသေတိ.
</Paragraph>

<Paragraph number="261">
«  ယဿ ဝါ ပန မာနာနုသယော နာနုသေတိ တဿ ပဋိဃာနုသယော နာနုသေတီတိ? အာမန္တာ.
</Paragraph>

<Paragraph number="262">
»  ယဿ ပဋိဃာနုသယော နာနုသေတိ တဿ ဒိဋ္ဌာနုသယော …ပေ…  ဝိစိကိစ္ဆာနုသယော နာနုသေတီတိ? အာမန္တာ.
</Paragraph>

<Paragraph number="263">
«  ယဿ ဝါ ပန ဝိစိကိစ္ဆာနုသယော နာနုသေတိ တဿ ပဋိဃာနုသယော နာနုသေတီတိ?
</Paragraph>

<Paragraph number="264">
ဒွိန္နံ ပုဂ္ဂလာနံ ဝိစိကိစ္ဆာနုသယော နာနုသေတိ, နော စ တေသံ ပဋိဃာနုသယော နာနုသေတိ. ဒွိန္နံ ပုဂ္ဂလာနံ ဝိစိကိစ္ဆာနုသယော စ နာနုသေတိ ပဋိဃာနုသယော စ နာနုသေတိ.
</Paragraph>

<Paragraph number="265">
»  ယဿ ပဋိဃာနုသယော နာနုသေတိ တဿ ဘဝရာဂါနုသယော …ပေ…  အဝိဇ္ဇာနုသယော နာနုသေတီတိ?
</Paragraph>

<Paragraph number="266">
အနာဂါမိဿ ပဋိဃာနုသယော နာနုသေတိ, နော စ တဿ အဝိဇ္ဇာနုသယော နာနုသေတိ. အရဟတော ပဋိဃာနုသယော စ နာနုသေတိ အဝိဇ္ဇာနုသယော စ နာနုသေတိ.
</Paragraph>

<Paragraph number="267">
«  ယဿ ဝါ ပန အဝိဇ္ဇာနုသယော နာနုသေတိ တဿ ပဋိဃာနုသယော နာနုသေတီတိ? အာမန္တာ.
</Paragraph>

</Division>
<Division number="38">

<Paragraph number="268">
»  ယဿ မာနာနုသယော နာနုသေတိ တဿ ဒိဋ္ဌာနုသယော …ပေ…  ဝိစိကိစ္ဆာနုသယော နာနုသေတီတိ? အာမန္တာ.
</Paragraph>

<Paragraph number="269">
«  ယဿ ဝါ ပန ဝိစိကိစ္ဆာနုသယော နာနုသေတိ တဿ မာနာနုသယော နာနုသေတီတိ?
</Paragraph>

<Paragraph number="270">
တိဏ္ဏံ ပုဂ္ဂလာနံ ဝိစိကိစ္ဆာနုသယော နာနုသေတိ, နော စ တေသံ မာနာနုသယော နာနုသေတိ. အရဟတော ဝိစိကိစ္ဆာနုသယော စ နာနုသေတိ မာနာနုသယော စ နာနုသေတိ.
</Paragraph>

<Paragraph number="271">
»  ယဿ မာနာနုသယော နာနုသေတိ တဿ ဘဝရာဂါနုသယော …ပေ…  အဝိဇ္ဇာနုသယော နာနုသေတီတိ? အာမန္တာ.
</Paragraph>

<Paragraph number="272">
«  ယဿ ဝါ ပန အဝိဇ္ဇာနုသယော နာနုသေတိ တဿ မာနာနုသယော နာနုသေတီတိ? အာမန္တာ.
</Paragraph>

</Division>
<Division number="39">

<Paragraph number="273">
»  ယဿ ဒိဋ္ဌာနုသယော နာနုသေတိ တဿ ဝိစိကိစ္ဆာနုသယော နာနုသေတီတိ? အာမန္တာ.
</Paragraph>

<Paragraph number="274">
«  ယဿ ဝါ ပန ဝိစိကိစ္ဆာနုသယော နာနုသေတိ တဿ ဒိဋ္ဌာနုသယော နာနုသေတီတိ? အာမန္တာ.
</Paragraph>

<Paragraph number="275">
»  ယဿ ဒိဋ္ဌာနုသယော …ပေ…  ဝိစိကိစ္ဆာနုသယော နာနုသေတိ တဿ ဘဝရာဂါနုသယော …ပေ…  အဝိဇ္ဇာနုသယော နာနုသေတီတိ?
</Paragraph>

<Paragraph number="276">
တိဏ္ဏံ ပုဂ္ဂလာနံ ဝိစိကိစ္ဆာနုသယော နာနုသေတိ, နော စ တေသံ အဝိဇ္ဇာနုသယော နာနုသေတိ. အရဟတော ဝိစိကိစ္ဆာနုသယော စ နာနုသေတိ အဝိဇ္ဇာနုသယော စ နာနုသေတိ.
</Paragraph>

<Paragraph number="277">
«  ယဿ ဝါ ပန အဝိဇ္ဇာနုသယော နာနုသေတိ တဿ ဝိစိကိစ္ဆာနုသယော နာနုသေတီတိ? အာမန္တာ.
</Paragraph>

</Division>
<Division number="40">

<Paragraph number="278">
»  ယဿ ဘဝရာဂါနုသယော နာနုသေတိ တဿ အဝိဇ္ဇာနုသယော နာနုသေတီတိ? အာမန္တာ.
</Paragraph>

<Paragraph number="279">
«  ယဿ ဝါ ပန အဝိဇ္ဇာနုသယော နာနုသေတိ တဿ ဘဝရာဂါနုသယော နာနုသေတီတိ? အာမန္တာ. (ဧကမူလကံ.)
</Paragraph>

</Division>
<Division number="41">

<Paragraph number="280">
»  ယဿ ကာမရာဂါနုသယော စ ပဋိဃာနုသယော စ နာနုသေန္တိ တဿ မာနာနုသယော နာနုသေတီတိ?
</Paragraph>

<Paragraph number="281">
အနာဂါမိဿ ကာမရာဂါနုသယော စ ပဋိဃာနုသယော စ နာနုသေန္တိ, နော စ တဿ မာနာနုသယော နာနုသေတိ. အရဟတော ကာမရာဂါနုသယော စ ပဋိဃာနုသယော စ နာနုသေန္တိ မာနာနုသယော စ နာနုသေတိ.
</Paragraph>

<Paragraph number="282">
«  ယဿ ဝါ ပန မာနာနုသယော နာနုသေတိ တဿ ကာမရာဂါနုသယော စ ပဋိဃာနုသယော စ နာနုသေန္တီတိ? အာမန္တာ.
</Paragraph>

<Paragraph number="283">
»  ယဿ ကာမရာဂါနုသယော စ ပဋိဃာနုသယော စ နာနုသေန္တိ တဿ ဒိဋ္ဌာနုသယော …ပေ…  ဝိစိကိစ္ဆာနုသယော နာနုသေတီတိ? အာမန္တာ.
</Paragraph>

<Paragraph number="284">
«  ယဿ ဝါ ပန ဝိစိကိစ္ဆာနုသယော နာနုသေတိ တဿ ကာမရာဂါနုသယော စ ပဋိဃာနုသယော စ နာနုသေန္တီတိ?
</Paragraph>

<Paragraph number="285">
ဒွိန္နံ ပုဂ္ဂလာနံ ဝိစိကိစ္ဆာနုသယော နာနုသေတိ, နော စ တေသံ ကာမရာဂါနုသယော စ ပဋိဃာနုသယော စ နာနုသေန္တိ. ဒွိန္နံ ပုဂ္ဂလာနံ ဝိစိကိစ္ဆာနုသယော စ နာနုသေတိ ကာမရာဂါနုသယော စ ပဋိဃာနုသယော စ နာနုသေန္တိ.
</Paragraph>

<Paragraph number="286">
»  ယဿ ကာမရာဂါနုသယော စ ပဋိဃာနုသယော စ နာနုသေန္တိ တဿ ဘဝရာဂါနုသယော …ပေ…  အဝိဇ္ဇာနုသယော နာနုသေတီတိ?
</Paragraph>

<Paragraph number="287">
အနာဂါမိဿ ကာမရာဂါနုသယော စ ပဋိဃာနုသယော စ နာနုသေန္တိ, နော စ တဿ အဝိဇ္ဇာနုသယော နာနုသေတိ. အရဟတော ကာမရာဂါနုသယော စ ပဋိဃာနုသယော စ နာနုသေန္တိ အဝိဇ္ဇာနုသယော စ နာနုသေတိ.
</Paragraph>

<Paragraph number="288">
«  ယဿ ဝါ ပန အဝိဇ္ဇာနုသယော နာနုသေတိ တဿ ကာမရာဂါနုသယော စ ပဋိဃာနုသယော စ နာနုသေန္တီတိ? အာမန္တာ. (ဒုကမူလကံ.)
</Paragraph>

</Division>
<Division number="42">

<Paragraph number="289">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တိ တဿ ဒိဋ္ဌာနုသယော …ပေ…  ဝိစိကိစ္ဆာနုသယော နာနုသေတီတိ? အာမန္တာ.
</Paragraph>

<Paragraph number="290">
«  ယဿ ဝါ ပန ဝိစိကိစ္ဆာနုသယော နာနုသေတိ တဿ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တီတိ?
</Paragraph>

<Paragraph number="291">
ဒွိန္နံ ပုဂ္ဂလာနံ ဝိစိကိစ္ဆာနုသယော နာနုသေတိ, နော စ တေသံ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တိ. အနာဂါမိဿ ဝိစိကိစ္ဆာနုသယော စ ကာမရာဂါနုသယော စ ပဋိဃာနုသယော စ နာနုသေန္တိ, နော စ တဿ မာနာနုသယော နာနုသေတိ. အရဟတော ဝိစိကိစ္ဆာနုသယော စ နာနုသေတိ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တိ.
</Paragraph>

<Paragraph number="292">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တိ တဿ ဘဝရာဂါနုသယော …ပေ…  အဝိဇ္ဇာနုသယော နာနုသေတီတိ? အာမန္တာ.
</Paragraph>

<Paragraph number="293">
«  ယဿ ဝါ ပန အဝိဇ္ဇာနုသယော နာနုသေတိ တဿ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တီတိ? အာမန္တာ. (တိကမူလကံ.)
</Paragraph>

</Division>
<Division number="43">

<Paragraph number="294">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ နာနုသေန္တိ တဿ ဝိစိကိစ္ဆာနုသယော နာနုသေတီတိ? အာမန္တာ.
</Paragraph>

<Paragraph number="295">
«  ယဿ ဝါ ပန ဝိစိကိစ္ဆာနုသယော နာနုသေတိ တဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ နာနုသေန္တီတိ?
</Paragraph>

<Paragraph number="296">
ဒွိန္နံ ပုဂ္ဂလာနံ ဝိစိကိစ္ဆာနုသယော စ ဒိဋ္ဌာနုသယော စ နာနုသေန္တိ, နော စ တေသံ ကာမရာဂါနုသယော စ ပဋိဃာနုသယော စ မာနာနုသယော စ နာနုသေန္တိ. အနာဂါမိဿ ဝိစိကိစ္ဆာနုသယော စ ကာမရာဂါနုသယော စ ပဋိဃာနုသယော စ ဒိဋ္ဌာနုသယော စ နာနုသေန္တိ, နော စ တဿ မာနာနုသယော နာနုသေတိ. အရဟတော ဝိစိကိစ္ဆာနုသယော စ နာနုသေတိ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ နာနုသေန္တိ …ပေ… . (စတုက္ကမူလကံ.)
</Paragraph>

</Division>
<Division number="44">

<Paragraph number="297">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ နာနုသေန္တိ တဿ ဘဝရာဂါနုသယော …ပေ…  အဝိဇ္ဇာနုသယော နာနုသေတီတိ? အာမန္တာ.
</Paragraph>

<Paragraph number="298">
«  ယဿ ဝါ ပန အဝိဇ္ဇာနုသယော နာနုသေတိ တဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ နာနုသေန္တီတိ? အာမန္တာ. (ပဉ္စကမူလကံ.)
</Paragraph>

</Division>
<Division number="45">

<Paragraph number="299">
»  ယဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ နာနုသေန္တိ တဿ အဝိဇ္ဇာနုသယော နာနုသေတီတိ? အာမန္တာ.
</Paragraph>

<Paragraph number="300">
«  ယဿ ဝါ ပန အဝိဇ္ဇာနုသယော နာနုသေတိ တဿ ကာမရာဂါနုသယော စ ပဋိဃာနုသယော စ မာနာနုသယော စ ဒိဋ္ဌာနုသယော စ ဝိစိကိစ္ဆာနုသယော စ ဘဝရာဂါနုသယော စ နာနုသေန္တီတိ? အာမန္တာ. (ဆက္ကမူလကံ.)
</Paragraph>
</Division>