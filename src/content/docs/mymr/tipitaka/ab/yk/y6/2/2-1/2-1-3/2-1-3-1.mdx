---
title: 2.1.3.1 အနုလောမပုဂ္ဂလ
tableOfContents: false
sidebar:
  order: 1
type: tipitaka
basket: ab
book: y6
review:
  current: review
  updated: '2025-10-27T21:48:05.896434'
  updated_by: ''
  notes: ''
  history:
  - state: review
    date: '2025-10-27T21:48:05.896434'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="39" book="y6" e="ch" v="34" p="12">

<Paragraph number="206" book="y6">
»  ယဿ ကာယသင်္ခါရော ဥပ္ပဇ္ဇိဿတိ တဿ ဝစီသင်္ခါရော ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="207" book="y6">
«  ယဿ ဝါ ပန ဝစီသင်္ခါရော ဥပ္ပဇ္ဇိဿတိ တဿ ကာယသင်္ခါရော ဥပ္ပဇ္ဇိဿတီတိ?
</Paragraph>

<Paragraph number="208" book="y6">
ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဝစီသင်္ခါရော ဥပ္ပဇ္ဇိဿတိ, နော စ တေသံ ကာယသင်္ခါရော ဥပ္ပဇ္ဇိဿတိ. ဣတရေသံ တေသံ ဝစီသင်္ခါရော စ ဥပ္ပဇ္ဇိဿတိ ကာယသင်္ခါရော စ ဥပ္ပဇ္ဇိဿတိ.
</Paragraph>

<Paragraph number="209" book="y6">
»  ယဿ ကာယသင်္ခါရော ဥပ္ပဇ္ဇိဿတိ တဿ စိတ္တသင်္ခါရော ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="210" book="y6">
«  ယဿ ဝါ ပန စိတ္တသင်္ခါရော ဥပ္ပဇ္ဇိဿတိ တဿ ကာယသင်္ခါရော ဥပ္ပဇ္ဇိဿတီတိ?
</Paragraph>

<Paragraph number="211" book="y6">
ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ စိတ္တသင်္ခါရော ဥပ္ပဇ္ဇိဿတိ, နော စ တေသံ ကာယသင်္ခါရော ဥပ္ပဇ္ဇိဿတိ. ဣတရေသံ တေသံ စိတ္တသင်္ခါရော စ ဥပ္ပဇ္ဇိဿတိ ကာယသင်္ခါရော စ ဥပ္ပဇ္ဇိဿတိ.
</Paragraph>

</Division>
<Division number="40" book="y6" e="ch" v="34" p="12">

<Paragraph number="212" book="y6">
»  ယဿ ဝစီသင်္ခါရော ဥပ္ပဇ္ဇိဿတိ တဿ စိတ္တသင်္ခါရော ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="213" book="y6">
«  ယဿ ဝါ ပန စိတ္တသင်္ခါရော ဥပ္ပဇ္ဇိဿတိ တဿ ဝစီသင်္ခါရော ဥပ္ပဇ္ဇိဿတီတိ?
</Paragraph>

<Paragraph number="214" book="y6">
ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ စိတ္တသင်္ခါရော ဥပ္ပဇ္ဇိဿတိ, နော စ တေသံ ဝစီသင်္ခါရော ဥပ္ပဇ္ဇိဿတိ. ဣတရေသံ တေသံ စိတ္တသင်္ခါရော စ ဥပ္ပဇ္ဇိဿတိ ဝစီသင်္ခါရော စ ဥပ္ပဇ္ဇိဿတိ.
</Paragraph>
</Division>