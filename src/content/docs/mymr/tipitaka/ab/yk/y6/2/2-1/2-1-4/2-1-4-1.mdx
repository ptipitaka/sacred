---
title: "2.1.4.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="49">

<Paragraph number="246">
»  ယဿ ကာယသင်္ခါရော ဥပ္ပဇ္ဇတိ တဿ ဝစီသင်္ခါရော ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="247">
«  ယဿ ဝါ ပန ဝစီသင်္ခါရော ဥပ္ပဇ္ဇိတ္ထ တဿ ကာယသင်္ခါရော ဥပ္ပဇ္ဇတီတိ?
</Paragraph>

<Paragraph number="248">
သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော ဥပ္ပဇ္ဇိတ္ထ, နော စ တေသံ ကာယသင်္ခါရော ဥပ္ပဇ္ဇတိ. အဿာသပဿာသာနံ ဥပ္ပါဒက္ခဏေ တေသံ ဝစီသင်္ခါရော စ ဥပ္ပဇ္ဇိတ္ထ ကာယသင်္ခါရော စ ဥပ္ပဇ္ဇတိ.
</Paragraph>

<Paragraph number="249">
»  ယဿ ကာယသင်္ခါရော ဥပ္ပဇ္ဇတိ တဿ စိတ္တသင်္ခါရော ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="250">
«  ယဿ ဝါ ပန စိတ္တသင်္ခါရော ဥပ္ပဇ္ဇိတ္ထ တဿ ကာယသင်္ခါရော ဥပ္ပဇ္ဇတီတိ?
</Paragraph>

<Paragraph number="251">
သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော ဥပ္ပဇ္ဇိတ္ထ, နော စ တေသံ ကာယသင်္ခါရော ဥပ္ပဇ္ဇတိ. အဿာသပဿာသာနံ ဥပ္ပါဒက္ခဏေ တေသံ စိတ္တသင်္ခါရော စ ဥပ္ပဇ္ဇိတ္ထ ကာယသင်္ခါရော စ ဥပ္ပဇ္ဇတိ.
</Paragraph>

</Division>
<Division number="50">

<Paragraph number="252">
»  ယဿ ဝစီသင်္ခါရော ဥပ္ပဇ္ဇတိ တဿ စိတ္တသင်္ခါရော ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="253">
«  ယဿ ဝါ ပန စိတ္တသင်္ခါရော ဥပ္ပဇ္ဇိတ္ထ တဿ ဝစီသင်္ခါရော ဥပ္ပဇ္ဇတီတိ?
</Paragraph>

<Paragraph number="254">
သဗ္ဗေသံ စိတ္တဿ ဘင်္ဂက္ခဏေ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော ဥပ္ပဇ္ဇိတ္ထ, နော စ တေသံ ဝစီသင်္ခါရော ဥပ္ပဇ္ဇတိ. ဝိတက္ကဝိစာရာနံ ဥပ္ပါဒက္ခဏေ တေသံ စိတ္တသင်္ခါရော စ ဥပ္ပဇ္ဇိတ္ထ ဝစီသင်္ခါရော စ ဥပ္ပဇ္ဇတိ.
</Paragraph>
</Division>