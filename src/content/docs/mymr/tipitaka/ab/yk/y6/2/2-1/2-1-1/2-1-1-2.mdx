---
title: "2.1.1.2 အနုလောမဩကာသ"
tableOfContents: false
sidebar:
  order: 2
type: "tipitaka"
basket: "ab"
book: "y6"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="21" book="y6" e="ch" v="34" p="7">

<Paragraph number="135" book="y6">
»  ယတ္ထ ကာယသင်္ခါရော ဥပ္ပဇ္ဇတိ တတ္ထ ဝစီသင်္ခါရော ဥပ္ပဇ္ဇတီတိ?
</Paragraph>

<Paragraph number="136" book="y6">
ဒုတိယဇ္ဈာနေ တတိယဇ္ဈာနေ တတ္ထ ကာယသင်္ခါရော ဥပ္ပဇ္ဇတိ, နော စ တတ္ထ ဝစီသင်္ခါရော ဥပ္ပဇ္ဇတိ. ပဌမဇ္ဈာနေ ကာမာဝစရေ တတ္ထ ကာယသင်္ခါရော စ ဥပ္ပဇ္ဇတိ ဝစီသင်္ခါရော စ ဥပ္ပဇ္ဇတိ.
</Paragraph>

<Paragraph number="137" book="y6">
«  ယတ္ထ ဝါ ပန ဝစီသင်္ခါရော ဥပ္ပဇ္ဇတိ တတ္ထ ကာယသင်္ခါရော ဥပ္ပဇ္ဇတီတိ?
</Paragraph>

<Paragraph number="138" book="y6">
ရူပါဝစရေ အရူပါဝစရေ တတ္ထ ဝစီသင်္ခါရော ဥပ္ပဇ္ဇတိ, နော စ တတ္ထ ကာယသင်္ခါရော ဥပ္ပဇ္ဇတိ. ပဌမဇ္ဈာနေ ကာမာဝစရေ တတ္ထ ဝစီသင်္ခါရော စ ဥပ္ပဇ္ဇတိ ကာယသင်္ခါရော စ ဥပ္ပဇ္ဇတိ.
</Paragraph>

<Paragraph number="139" book="y6">
»  ယတ္ထ ကာယသင်္ခါရော ဥပ္ပဇ္ဇတိ တတ္ထ စိတ္တသင်္ခါရော ဥပ္ပဇ္ဇတီတိ? အာမန္တာ.
</Paragraph>

<Paragraph number="140" book="y6">
«  ယတ္ထ ဝါ ပန စိတ္တသင်္ခါရော ဥပ္ပဇ္ဇတိ တတ္ထ ကာယသင်္ခါရော ဥပ္ပဇ္ဇတီတိ?
</Paragraph>

<Paragraph number="141" book="y6">
စတုတ္ထဇ္ဈာနေ ရူပါဝစရေ အရူပါဝစရေ တတ္ထ စိတ္တသင်္ခါရော ဥပ္ပဇ္ဇတိ, နော စ တတ္ထ ကာယသင်္ခါရော ဥပ္ပဇ္ဇတိ. ပဌမဇ္ဈာနေ ဒုတိယဇ္ဈာနေ တတိယဇ္ဈာနေ ကာမာဝစရေ တတ္ထ စိတ္တသင်္ခါရော စ ဥပ္ပဇ္ဇတိ ကာယသင်္ခါရော စ ဥပ္ပဇ္ဇတိ.
</Paragraph>

</Division>
<Division number="22" book="y6" e="ch" v="34" p="7">

<Paragraph number="142" book="y6">
»  ယတ္ထ ဝစီသင်္ခါရော ဥပ္ပဇ္ဇတိ တတ္ထ စိတ္တသင်္ခါရော ဥပ္ပဇ္ဇတီတိ? အာမန္တာ.
</Paragraph>

<Paragraph number="143" book="y6">
«  ယတ္ထ ဝါ ပန စိတ္တသင်္ခါရော ဥပ္ပဇ္ဇတိ တတ္ထ ဝစီသင်္ခါရော ဥပ္ပဇ္ဇတီတိ?
</Paragraph>

<Paragraph number="144" book="y6">
ဒုတိယဇ္ဈာနေ တတိယဇ္ဈာနေ စတုတ္ထဇ္ဈာနေ တတ္ထ စိတ္တသင်္ခါရော ဥပ္ပဇ္ဇတိ, နော စ တတ္ထ ဝစီသင်္ခါရော ဥပ္ပဇ္ဇတိ. ပဌမဇ္ဈာနေ ကာမာဝစရေ ရူပါဝစရေ အရူပါဝစရေ တတ္ထ စိတ္တသင်္ခါရော စ ဥပ္ပဇ္ဇတိ ဝစီသင်္ခါရော စ ဥပ္ပဇ္ဇတိ.
</Paragraph>
</Division>