---
title: "2.3.1.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
book: "y6"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="132" book="y6" e="ch" v="34" p="44">

<Paragraph number="573" book="y6">
»  ယဿ ကာယသင်္ခါရော နုပ္ပဇ္ဇတိ တဿ ဝစီသင်္ခါရော န နိရုဇ္ဈတီတိ?
</Paragraph>

<Paragraph number="574" book="y6">
ဝိတက္ကဝိစာရာနံ ဘင်္ဂက္ခဏေ တေသံ ကာယသင်္ခါရော နုပ္ပဇ္ဇတိ, နော စ တေသံ ဝစီသင်္ခါရော န နိရုဇ္ဈတိ. ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော စ နုပ္ပဇ္ဇတိ ဝစီသင်္ခါရော စ န နိရုဇ္ဈတိ.
</Paragraph>

<Paragraph number="575" book="y6">
«  ယဿ ဝါ ပန ဝစီသင်္ခါရော န နိရုဇ္ဈတိ တဿ ကာယသင်္ခါရော နုပ္ပဇ္ဇတီတိ?
</Paragraph>

<Paragraph number="576" book="y6">
အဿာသပဿာသာနံ ဥပ္ပါဒက္ခဏေ တေသံ ဝစီသင်္ခါရော န နိရုဇ္ဈတိ, နော စ တေသံ ကာယသင်္ခါရော နုပ္ပဇ္ဇတိ. ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော စ န နိရုဇ္ဈတိ ကာယသင်္ခါရော စ နုပ္ပဇ္ဇတိ.
</Paragraph>

<Paragraph number="577" book="y6">
»  ယဿ ကာယသင်္ခါရော နုပ္ပဇ္ဇတိ တဿ စိတ္တသင်္ခါရော န နိရုဇ္ဈတီတိ?
</Paragraph>

<Paragraph number="578" book="y6">
သဗ္ဗေသံ စိတ္တဿ ဘင်္ဂက္ခဏေ တေသံ ကာယသင်္ခါရော နုပ္ပဇ္ဇတိ, နော စ တေသံ စိတ္တသင်္ခါရော န နိရုဇ္ဈတိ. ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော စ နုပ္ပဇ္ဇတိ စိတ္တသင်္ခါရော စ န နိရုဇ္ဈတိ.
</Paragraph>

<Paragraph number="579" book="y6">
«  ယဿ ဝါ ပန စိတ္တသင်္ခါရော န နိရုဇ္ဈတိ တဿ ကာယသင်္ခါရော နုပ္ပဇ္ဇတီတိ?
</Paragraph>

<Paragraph number="580" book="y6">
အဿာသပဿာသာနံ ဥပ္ပါဒက္ခဏေ တေသံ စိတ္တသင်္ခါရော န နိရုဇ္ဈတိ, နော စ တေသံ ကာယသင်္ခါရော နုပ္ပဇ္ဇတိ. ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော စ န နိရုဇ္ဈတိ ကာယသင်္ခါရော စ နုပ္ပဇ္ဇတိ.
</Paragraph>

</Division>
<Division number="133" book="y6" e="ch" v="34" p="45">

<Paragraph number="581" book="y6">
»  ယဿ ဝစီသင်္ခါရော နုပ္ပဇ္ဇတိ တဿ စိတ္တသင်္ခါရော န နိရုဇ္ဈတီတိ?
</Paragraph>

<Paragraph number="582" book="y6">
သဗ္ဗေသံ စိတ္တဿ ဘင်္ဂက္ခဏေ တေသံ ဝစီသင်္ခါရော နုပ္ပဇ္ဇတိ, နော စ တေသံ စိတ္တသင်္ခါရော န နိရုဇ္ဈတိ. ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော စ နုပ္ပဇ္ဇတိ စိတ္တသင်္ခါရော စ န နိရုဇ္ဈတိ.
</Paragraph>

<Paragraph number="583" book="y6">
«  ယဿ ဝါ ပန စိတ္တသင်္ခါရော န နိရုဇ္ဈတိ တဿ ဝစီသင်္ခါရော နုပ္ပဇ္ဇတီတိ?
</Paragraph>

<Paragraph number="584" book="y6">
ဝိတက္ကဝိစာရာနံ ဥပ္ပါဒက္ခဏေ တေသံ စိတ္တသင်္ခါရော န နိရုဇ္ဈတိ, နော စ တေသံ ဝစီသင်္ခါရော နုပ္ပဇ္ဇတိ. ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော စ န နိရုဇ္ဈတိ ဝစီသင်္ခါရော စ နုပ္ပဇ္ဇတိ.
</Paragraph>
</Division>