---
title: "2.2.3.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="93">

<Paragraph number="419">
»  ယဿ ကာယသင်္ခါရော န နိရုဇ္ဈိဿတိ တဿ ဝစီသင်္ခါရော န နိရုဇ္ဈိဿတီတိ?
</Paragraph>

<Paragraph number="420">
ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ကာယသင်္ခါရော န နိရုဇ္ဈိဿတိ, နော စ တေသံ ဝစီသင်္ခါရော န နိရုဇ္ဈိဿတိ. သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ကာယသင်္ခါရော စ န နိရုဇ္ဈိဿတိ ဝစီသင်္ခါရော စ န နိရုဇ္ဈိဿတိ.
</Paragraph>

<Paragraph number="421">
«  ယဿ ဝါ ပန …ပေ… ? အာမန္တာ.
</Paragraph>

<Paragraph number="422">
»  ယဿ ကာယသင်္ခါရော န နိရုဇ္ဈိဿတိ တဿ စိတ္တသင်္ခါရော န နိရုဇ္ဈိဿတီတိ?
</Paragraph>

<Paragraph number="423">
ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ကာယသင်္ခါရော န နိရုဇ္ဈိဿတိ, နော စ တေသံ စိတ္တသင်္ခါရော န နိရုဇ္ဈိဿတိ. ပစ္ဆိမစိတ္တဿ ဘင်္ဂက္ခဏေ တေသံ ကာယသင်္ခါရော စ န နိရုဇ္ဈိဿတိ စိတ္တသင်္ခါရော စ န နိရုဇ္ဈိဿတိ.
</Paragraph>

<Paragraph number="424">
«  ယဿ ဝါ ပန …ပေ… ? အာမန္တာ.
</Paragraph>

</Division>
<Division number="94">

<Paragraph number="425">
»  ယဿ ဝစီသင်္ခါရော န နိရုဇ္ဈိဿတိ တဿ စိတ္တသင်္ခါရော န နိရုဇ္ဈိဿတီတိ?
</Paragraph>

<Paragraph number="426">
အဝိတက္ကအဝိစာရပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ဝစီသင်္ခါရော န နိရုဇ္ဈိဿတိ, နော စ တေသံ စိတ္တသင်္ခါရော န နိရုဇ္ဈိဿတိ. ပစ္ဆိမစိတ္တဿ ဘင်္ဂက္ခဏေ တေသံ ဝစီသင်္ခါရော စ န နိရုဇ္ဈိဿတိ စိတ္တသင်္ခါရော စ န နိရုဇ္ဈိဿတိ.
</Paragraph>

<Paragraph number="427">
«  ယဿ ဝါ ပန …ပေ… ? အာမန္တာ.
</Paragraph>
</Division>