---
title: "2.1.1.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
book: "y6"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="24" book="y6" e="ch" v="34" p="7">

<Paragraph number="147" book="y6">
»  ယဿ ကာယသင်္ခါရော နုပ္ပဇ္ဇတိ တဿ ဝစီသင်္ခါရော နုပ္ပဇ္ဇတီတိ?
</Paragraph>

<Paragraph number="148" book="y6">
ဝိနာ အဿာသပဿာသေဟိ ဝိတက္ကဝိစာရာနံ ဥပ္ပါဒက္ခဏေ တေသံ ကာယသင်္ခါရော နုပ္ပဇ္ဇတိ, နော စ တေသံ ဝစီသင်္ခါရော နုပ္ပဇ္ဇတိ. သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ အဝိတက္ကအဝိစာရစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော စ နုပ္ပဇ္ဇတိ ဝစီသင်္ခါရော စ နုပ္ပဇ္ဇတိ.
</Paragraph>

<Paragraph number="149" book="y6">
«  ယဿ ဝါ ပန ဝစီသင်္ခါရော နုပ္ပဇ္ဇတိ တဿ ကာယသင်္ခါရော နုပ္ပဇ္ဇတီတိ?
</Paragraph>

<Paragraph number="150" book="y6">
ဝိနာ ဝိတက္ကဝိစာရေဟိ အဿာသပဿာသာနံ ဥပ္ပါဒက္ခဏေ တေသံ ဝစီသင်္ခါရော နုပ္ပဇ္ဇတိ, နော စ တေသံ ကာယသင်္ခါရော နုပ္ပဇ္ဇတိ. သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ အဝိတက္ကအဝိစာရစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော စ နုပ္ပဇ္ဇတိ ကာယသင်္ခါရော စ နုပ္ပဇ္ဇတိ.
</Paragraph>

<Paragraph number="151" book="y6">
»  ယဿ ကာယသင်္ခါရော နုပ္ပဇ္ဇတိ တဿ စိတ္တသင်္ခါရော နုပ္ပဇ္ဇတီတိ?
</Paragraph>

<Paragraph number="152" book="y6">
ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ တေသံ ကာယသင်္ခါရော နုပ္ပဇ္ဇတိ, နော စ တေသံ စိတ္တသင်္ခါရော နုပ္ပဇ္ဇတိ. သဗ္ဗေသံ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော စ နုပ္ပဇ္ဇတိ စိတ္တသင်္ခါရော စ နုပ္ပဇ္ဇတိ.
</Paragraph>

<Paragraph number="153" book="y6">
«  ယဿ ဝါ ပန စိတ္တသင်္ခါရော နုပ္ပဇ္ဇတိ တဿ ကာယသင်္ခါရော နုပ္ပဇ္ဇတီတိ? အာမန္တာ.
</Paragraph>

</Division>
<Division number="25" book="y6" e="ch" v="34" p="8">

<Paragraph number="154" book="y6">
»  ယဿ ဝစီသင်္ခါရော နုပ္ပဇ္ဇတိ တဿ စိတ္တသင်္ခါရော နုပ္ပဇ္ဇတီတိ?
</Paragraph>

<Paragraph number="155" book="y6">
ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ တေသံ ဝစီသင်္ခါရော နုပ္ပဇ္ဇတိ, နော စ တေသံ စိတ္တသင်္ခါရော နုပ္ပဇ္ဇတိ. သဗ္ဗေသံ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော စ နုပ္ပဇ္ဇတိ စိတ္တသင်္ခါရော စ နုပ္ပဇ္ဇတိ.
</Paragraph>

<Paragraph number="156" book="y6">
«  ယဿ ဝါ ပန စိတ္တသင်္ခါရော နုပ္ပဇ္ဇတိ တဿ ဝစီသင်္ခါရော နုပ္ပဇ္ဇတီတိ? အာမန္တာ.
</Paragraph>
</Division>