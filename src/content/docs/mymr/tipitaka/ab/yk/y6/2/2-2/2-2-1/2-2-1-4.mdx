---
title: "2.2.1.4 ပစ္စနီကပုဂ္ဂလ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="83">

<Paragraph number="381">
»  ယဿ ကာယသင်္ခါရော န နိရုဇ္ဈတိ တဿ ဝစီသင်္ခါရော န နိရုဇ္ဈတီတိ?
</Paragraph>

<Paragraph number="382">
ဝိနာ အဿာသပဿာသေဟိ ဝိတက္ကဝိစာရာနံ ဘင်္ဂက္ခဏေ တေသံ ကာယသင်္ခါရော န နိရုဇ္ဈတိ, နော စ တေသံ ဝစီသင်္ခါရော န နိရုဇ္ဈတိ. သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ အဝိတက္ကအဝိစာရစိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော စ န နိရုဇ္ဈတိ ဝစီသင်္ခါရော စ န နိရုဇ္ဈတိ.
</Paragraph>

<Paragraph number="383">
«  ယဿ ဝါ ပန ဝစီသင်္ခါရော န နိရုဇ္ဈတိ တဿ ကာယသင်္ခါရော န နိရုဇ္ဈတီတိ?
</Paragraph>

<Paragraph number="384">
ဝိနာ ဝိတက္ကဝိစာရေဟိ အဿာသပဿာသာနံ ဘင်္ဂက္ခဏေ တေသံ ဝစီသင်္ခါရော န နိရုဇ္ဈတိ, နော စ တေသံ ကာယသင်္ခါရော န နိရုဇ္ဈတိ. သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ အဝိတက္ကအဝိစာရစိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော စ န နိရုဇ္ဈတိ ကာယသင်္ခါရော စ န နိရုဇ္ဈတိ.
</Paragraph>

<Paragraph number="385">
»  ယဿ ကာယသင်္ခါရော န နိရုဇ္ဈတိ တဿ စိတ္တသင်္ခါရော န နိရုဇ္ဈတီတိ?
</Paragraph>

<Paragraph number="386">
ဝိနာ အဿာသပဿာသေဟိ စိတ္တဿ ဘင်္ဂက္ခဏေ တေသံ ကာယသင်္ခါရော န နိရုဇ္ဈတိ, နော စ တေသံ စိတ္တသင်္ခါရော န နိရုဇ္ဈတိ. သဗ္ဗေသံ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော စ န နိရုဇ္ဈတိ စိတ္တသင်္ခါရော စ န နိရုဇ္ဈတိ.
</Paragraph>

<Paragraph number="387">
«  ယဿ ဝါ ပန …ပေ… ? အာမန္တာ.
</Paragraph>

</Division>
<Division number="84">

<Paragraph number="388">
»  ယဿ ဝစီသင်္ခါရော န နိရုဇ္ဈတိ တဿ စိတ္တသင်္ခါရော န နိရုဇ္ဈတီတိ?
</Paragraph>

<Paragraph number="389">
ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ တေသံ ဝစီသင်္ခါရော န နိရုဇ္ဈတိ, နော စ တေသံ စိတ္တသင်္ခါရော န နိရုဇ္ဈတိ. သဗ္ဗေသံ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော စ န နိရုဇ္ဈတိ စိတ္တသင်္ခါရော စ န နိရုဇ္ဈတိ.
</Paragraph>

<Paragraph number="390">
«  ယဿ ဝါ ပန …ပေ… ? အာမန္တာ.
</Paragraph>
</Division>