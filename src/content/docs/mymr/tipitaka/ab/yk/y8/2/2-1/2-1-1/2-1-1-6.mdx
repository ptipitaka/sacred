---
title: "2.1.1.6 ဥပ္ပါဒနိရောဓဝါရ"
tableOfContents: false
sidebar:
  order: 6
type: "tipitaka"
basket: "ab"
book: "y8"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="72" book="y8" e="ch" v="34" p="303">

<Paragraph number="311" book="y8">
»  ယဿ စိတ္တံ ဥပ္ပဇ္ဇတိ တဿ စိတ္တံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="312" book="y8">
«  ယဿ ဝါ ပန စိတ္တံ နိရုဇ္ဈိတ္ထ တဿ စိတ္တံ ဥပ္ပဇ္ဇတီတိ?
</Paragraph>

<Paragraph number="313" book="y8">
စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ စိတ္တံ နိရုဇ္ဈိတ္ထ, နော စ တေသံ စိတ္တံ ဥပ္ပဇ္ဇတိ. စိတ္တဿ ဥပ္ပါဒက္ခဏေ တေသံ စိတ္တံ နိရုဇ္ဈိတ္ထ စေဝ ဥပ္ပဇ္ဇတိ စ.
</Paragraph>

<Paragraph number="314" book="y8">
»  ယဿ စိတ္တံ န ဥပ္ပဇ္ဇတိ တဿ စိတ္တံ န နိရုဇ္ဈိတ္ထာတိ? နိရုဇ္ဈိတ္ထ.
</Paragraph>

<Paragraph number="315" book="y8">
«  ယဿ ဝါ ပန စိတ္တံ န နိရုဇ္ဈိတ္ထ တဿ စိတ္တံ န ဥပ္ပဇ္ဇတီတိ? နတ္ထိ.
</Paragraph>

</Division>
<Division number="73" book="y8" e="ch" v="34" p="304">

<Paragraph number="316" book="y8">
»  ယဿ စိတ္တံ ဥပ္ပဇ္ဇတိ တဿ စိတ္တံ နိရုဇ္ဈိဿတီတိ? အာမန္တာ.
</Paragraph>

<Paragraph number="317" book="y8">
«  ယဿ ဝါ ပန စိတ္တံ နိရုဇ္ဈိဿတိ တဿ စိတ္တံ ဥပ္ပဇ္ဇတီတိ?
</Paragraph>

<Paragraph number="318" book="y8">
စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ စိတ္တံ နိရုဇ္ဈိဿတိ, နော စ တေသံ စိတ္တံ ဥပ္ပဇ္ဇတိ. စိတ္တဿ ဥပ္ပါဒက္ခဏေ တေသံ စိတ္တံ နိရုဇ္ဈိဿတိ စေဝ ဥပ္ပဇ္ဇတိ စ.
</Paragraph>

<Paragraph number="319" book="y8">
»  ယဿ စိတ္တံ န ဥပ္ပဇ္ဇတိ တဿ စိတ္တံ န နိရုဇ္ဈိဿတီတိ?
</Paragraph>

<Paragraph number="320" book="y8">
စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ စိတ္တံ န ဥပ္ပဇ္ဇတိ, နော စ တေသံ စိတ္တံ န နိရုဇ္ဈိဿတိ. ပစ္ဆိမစိတ္တဿ ဘင်္ဂက္ခဏေ တေသံ စိတ္တံ န စေဝ ဥပ္ပဇ္ဇတိ န စ နိရုဇ္ဈိဿတိ.
</Paragraph>

<Paragraph number="321" book="y8">
«  ယဿ ဝါ ပန စိတ္တံ န နိရုဇ္ဈိဿတိ တဿ စိတ္တံ န ဥပ္ပဇ္ဇတီတိ? အာမန္တာ.
</Paragraph>

</Division>
<Division number="74" book="y8" e="ch" v="34" p="304">

<Paragraph number="322" book="y8">
»  ယဿ စိတ္တံ ဥပ္ပဇ္ဇိတ္ထ တဿ စိတ္တံ နိရုဇ္ဈိဿတီတိ?
</Paragraph>

<Paragraph number="323" book="y8">
ပစ္ဆိမစိတ္တဿ ဘင်္ဂက္ခဏေ တေသံ စိတ္တံ ဥပ္ပဇ္ဇိတ္ထ, နော စ တေသံ စိတ္တံ နိရုဇ္ဈိဿတိ. ဣတရေသံ တေသံ စိတ္တံ ဥပ္ပဇ္ဇိတ္ထ စေဝ နိရုဇ္ဈိဿတိ စ.
</Paragraph>

<Paragraph number="324" book="y8">
«  ယဿ ဝါ ပန စိတ္တံ နိရုဇ္ဈိဿတိ တဿ စိတ္တံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="325" book="y8">
»  ယဿ စိတ္တံ န ဥပ္ပဇ္ဇိတ္ထ တဿ စိတ္တံ န နိရုဇ္ဈိဿတီတိ? နတ္ထိ.
</Paragraph>

<Paragraph number="326" book="y8">
«  ယဿ ဝါ ပန စိတ္တံ န နိရုဇ္ဈိဿတိ တဿ စိတ္တံ န ဥပ္ပဇ္ဇိတ္ထာတိ? ဥပ္ပဇ္ဇိတ္ထ.
</Paragraph>
</Division>