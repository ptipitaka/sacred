---
title: 2.1.1.5 နိရောဓဝါရ
tableOfContents: false
sidebar:
  order: 5
type: tipitaka
basket: ab
book: y8
review:
  current: review
  updated: '2025-10-23T09:21:35.756869'
  updated_by: ''
  notes: ''
  history:
  - state: review
    date: '2025-10-23T09:21:35.756869'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="69" book="y8" e="ch" v="34" p="303">

<Paragraph number="295" book="y8">
»  ယဿ စိတ္တံ နိရုဇ္ဈတိ တဿ စိတ္တံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="296" book="y8">
«  ယဿ ဝါ ပန စိတ္တံ နိရုဇ္ဈိတ္ထ တဿ စိတ္တံ နိရုဇ္ဈတီတိ?
</Paragraph>

<Paragraph number="297" book="y8">
စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တံ နိရုဇ္ဈိတ္ထ, နော စ တေသံ စိတ္တံ နိရုဇ္ဈတိ. စိတ္တဿ ဘင်္ဂက္ခဏေ တေသံ စိတ္တံ နိရုဇ္ဈိတ္ထ စေဝ နိရုဇ္ဈတိ စ.
</Paragraph>

<Paragraph number="298" book="y8">
»  ယဿ စိတ္တံ န နိရုဇ္ဈတိ တဿ စိတ္တံ န နိရုဇ္ဈိတ္ထာတိ? နိရုဇ္ဈိတ္ထ.
</Paragraph>

<Paragraph number="299" book="y8">
«  ယဿ ဝါ ပန စိတ္တံ န နိရုဇ္ဈိတ္ထ တဿ စိတ္တံ န နိရုဇ္ဈတီတိ? နတ္ထိ.
</Paragraph>

</Division>
<Division number="70" book="y8" e="ch" v="34" p="303">

<Paragraph number="300" book="y8">
»  ယဿ စိတ္တံ နိရုဇ္ဈတိ တဿ စိတ္တံ နိရုဇ္ဈိဿတီတိ?
</Paragraph>

<Paragraph number="301" book="y8">
ပစ္ဆိမစိတ္တဿ ဘင်္ဂက္ခဏေ တေသံ စိတ္တံ နိရုဇ္ဈတိ, နော စ တေသံ စိတ္တံ နိရုဇ္ဈိဿတိ. ဣတရေသံ စိတ္တဿ ဘင်္ဂက္ခဏေ တေသံ စိတ္တံ နိရုဇ္ဈတိ စေဝ နိရုဇ္ဈိဿတိ စ.
</Paragraph>

<Paragraph number="302" book="y8">
«  ယဿ ဝါ ပန စိတ္တံ နိရုဇ္ဈိဿတိ တဿ စိတ္တံ နိရုဇ္ဈတီတိ?
</Paragraph>

<Paragraph number="303" book="y8">
စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တံ နိရုဇ္ဈိဿတိ, နော စ တေသံ စိတ္တံ နိရုဇ္ဈတိ. စိတ္တဿ ဘင်္ဂက္ခဏေ တေသံ စိတ္တံ နိရုဇ္ဈိဿတိ စေဝ နိရုဇ္ဈတိ စ.
</Paragraph>

<Paragraph number="304" book="y8">
»  ယဿ စိတ္တံ န နိရုဇ္ဈတိ တဿ စိတ္တံ န နိရုဇ္ဈိဿတီတိ? နိရုဇ္ဈိဿတိ.
</Paragraph>

<Paragraph number="305" book="y8">
«  ယဿ ဝါ ပန စိတ္တံ န နိရုဇ္ဈိဿတိ တဿ စိတ္တံ န နိရုဇ္ဈတီတိ? နိရုဇ္ဈတိ.
</Paragraph>

</Division>
<Division number="71" book="y8" e="ch" v="34" p="303">

<Paragraph number="306" book="y8">
»  ယဿ စိတ္တံ နိရုဇ္ဈိတ္ထ တဿ စိတ္တံ နိရုဇ္ဈိဿတီတိ?
</Paragraph>

<Paragraph number="307" book="y8">
ပစ္ဆိမစိတ္တဿ ဘင်္ဂက္ခဏေ တေသံ စိတ္တံ နိရုဇ္ဈိတ္ထ, နော စ တေသံ စိတ္တံ နိရုဇ္ဈိဿတိ. ဣတရေသံ တေသံ စိတ္တံ နိရုဇ္ဈိတ္ထ စေဝ နိရုဇ္ဈိဿတိ စ.
</Paragraph>

<Paragraph number="308" book="y8">
«  ယဿ ဝါ ပန စိတ္တံ နိရုဇ္ဈိဿတိ တဿ စိတ္တံ နိရုဇ္ဈိတ္ထာတိ? အာမန္တာ.
</Paragraph>

<Paragraph number="309" book="y8">
»  ယဿ စိတ္တံ န နိရုဇ္ဈိတ္ထ တဿ စိတ္တံ န နိရုဇ္ဈိဿတီတိ? နတ္ထိ.
</Paragraph>

<Paragraph number="310" book="y8">
«  ယဿ ဝါ ပန စိတ္တံ န နိရုဇ္ဈိဿတိ တဿ စိတ္တံ န နိရုဇ္ဈိတ္ထာတိ? နိရုဇ္ဈိတ္ထ.
</Paragraph>
</Division>