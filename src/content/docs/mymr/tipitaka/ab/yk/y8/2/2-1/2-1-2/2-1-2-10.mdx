---
title: "2.1.2.10 ဥပ္ပန္နုပ္ပါဒဝါရ"
tableOfContents: false
sidebar:
  order: 10
type: "tipitaka"
basket: "ab"
book: "y8"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="99" book="y8" e="ch" v="34" p="311">

<Paragraph number="468" book="y8">
»  ယံ စိတ္တံ ဥပ္ပန္နံ တံ စိတ္တံ ဥပ္ပဇ္ဇိတ္ထာတိ? နော.
</Paragraph>

<Paragraph number="469" book="y8">
«  ယံ ဝါ ပန စိတ္တံ ဥပ္ပဇ္ဇိတ္ထ တံ စိတ္တံ ဥပ္ပန္နန္တိ? နော.
</Paragraph>

<Paragraph number="470" book="y8">
»  ယံ စိတ္တံ န ဥပ္ပန္နံ တံ စိတ္တံ န ဥပ္ပဇ္ဇိတ္ထာတိ?
</Paragraph>

<Paragraph number="471" book="y8">
အတီတံ စိတ္တံ န ဥပ္ပန္နံ, နော စ တံ စိတ္တံ န ဥပ္ပဇ္ဇိတ္ထ. အနာဂတံ စိတ္တံ န စေဝ ဥပ္ပန္နံ န စ ဥပ္ပဇ္ဇိတ္ထ.
</Paragraph>

<Paragraph number="472" book="y8">
«  ယံ ဝါ ပန စိတ္တံ န ဥပ္ပဇ္ဇိတ္ထ တံ စိတ္တံ န ဥပ္ပန္နန္တိ?
</Paragraph>

<Paragraph number="473" book="y8">
ပစ္စုပ္ပန္နံ စိတ္တံ န ဥပ္ပဇ္ဇိတ္ထ, နော စ တံ စိတ္တံ န ဥပ္ပန္နံ. အနာဂတံ စိတ္တံ န စေဝ ဥပ္ပဇ္ဇိတ္ထ န စ ဥပ္ပန္နံ.
</Paragraph>

</Division>
<Division number="100" book="y8" e="ch" v="34" p="311">

<Paragraph number="474" book="y8">
»  ယံ စိတ္တံ ဥပ္ပန္နံ တံ စိတ္တံ ဥပ္ပဇ္ဇိဿတီတိ? နော.
</Paragraph>

<Paragraph number="475" book="y8">
«  ယံ ဝါ ပန စိတ္တံ ဥပ္ပဇ္ဇိဿတိ တံ စိတ္တံ ဥပ္ပန္နန္တိ? နော.
</Paragraph>

<Paragraph number="476" book="y8">
»  ယံ စိတ္တံ န ဥပ္ပန္နံ တံ စိတ္တံ န ဥပ္ပဇ္ဇိဿတီတိ?
</Paragraph>

<Paragraph number="477" book="y8">
အနာဂတံ စိတ္တံ န ဥပ္ပန္နံ, နော စ တံ စိတ္တံ န ဥပ္ပဇ္ဇိဿတိ. အတီတံ စိတ္တံ န စေဝ ဥပ္ပန္နံ န စ ဥပ္ပဇ္ဇိဿတိ.
</Paragraph>

<Paragraph number="478" book="y8">
«  ယံ ဝါ ပန စိတ္တံ န ဥပ္ပဇ္ဇိဿတိ တံ စိတ္တံ န ဥပ္ပန္နန္တိ?
</Paragraph>

<Paragraph number="479" book="y8">
ပစ္စုပ္ပန္နံ စိတ္တံ န ဥပ္ပဇ္ဇိဿတိ, နော စ တံ စိတ္တံ န ဥပ္ပန္နံ. အတီတံ စိတ္တံ န စေဝ ဥပ္ပဇ္ဇိဿတိ န စ ဥပ္ပန္နံ.
</Paragraph>
</Division>