---
title: "2.1.3.4 ဥပ္ပါဒဝါရ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="108">

<Paragraph number="519">
»  ယဿ ယံ စိတ္တံ ဥပ္ပဇ္ဇတိ တဿ တံ စိတ္တံ ဥပ္ပဇ္ဇိတ္ထာတိ? နော.
</Paragraph>

<Paragraph number="520">
«  ယဿ ဝါ ပန ယံ စိတ္တံ ဥပ္ပဇ္ဇိတ္ထ တဿ တံ စိတ္တံ ဥပ္ပဇ္ဇတီတိ? နော.
</Paragraph>

<Paragraph number="521">
»  ယဿ ယံ စိတ္တံ န ဥပ္ပဇ္ဇတိ တဿ တံ စိတ္တံ န ဥပ္ပဇ္ဇိတ္ထာတိ?
</Paragraph>

<Paragraph number="522">
အတီတံ စိတ္တံ န ဥပ္ပဇ္ဇတိ, နော စ တဿ တံ စိတ္တံ န ဥပ္ပဇ္ဇိတ္ထ. ဘင်္ဂက္ခဏေ အနာဂတဉ္စ စိတ္တံ န စေဝ ဥပ္ပဇ္ဇတိ န စ ဥပ္ပဇ္ဇိတ္ထ.
</Paragraph>

<Paragraph number="523">
«  ယဿ ဝါ ပန ယံ စိတ္တံ န ဥပ္ပဇ္ဇိတ္ထ တဿ တံ စိတ္တံ န ဥပ္ပဇ္ဇတီတိ?
</Paragraph>

<Paragraph number="524">
ဥပ္ပါဒက္ခဏေ စိတ္တံ န ဥပ္ပဇ္ဇိတ္ထ, နော စ တဿ တံ စိတ္တံ န ဥပ္ပဇ္ဇတိ. ဘင်္ဂက္ခဏေ အနာဂတဉ္စ စိတ္တံ န စေဝ ဥပ္ပဇ္ဇိတ္ထ န စ ဥပ္ပဇ္ဇတိ.
</Paragraph>

</Division>
<Division number="109">

<Paragraph number="525">
»  ယဿ ယံ စိတ္တံ ဥပ္ပဇ္ဇတိ တဿ တံ စိတ္တံ ဥပ္ပဇ္ဇိဿတီတိ? နော.
</Paragraph>

<Paragraph number="526">
«  ယဿ ဝါ ပန ယံ စိတ္တံ ဥပ္ပဇ္ဇိဿတိ တဿ တံ စိတ္တံ ဥပ္ပဇ္ဇတီတိ? နော.
</Paragraph>

<Paragraph number="527">
»  ယဿ ယံ စိတ္တံ န ဥပ္ပဇ္ဇတိ တဿ တံ စိတ္တံ န ဥပ္ပဇ္ဇိဿတီတိ?
</Paragraph>

<Paragraph number="528">
အနာဂတံ စိတ္တံ န ဥပ္ပဇ္ဇတိ, နော စ တဿ တံ စိတ္တံ န ဥပ္ပဇ္ဇိဿတိ. ဘင်္ဂက္ခဏေ အတီတဉ္စ စိတ္တံ န စေဝ ဥပ္ပဇ္ဇတိ န စ ဥပ္ပဇ္ဇိဿတိ.
</Paragraph>

<Paragraph number="529">
«  ယဿ ဝါ ပန ယံ စိတ္တံ န ဥပ္ပဇ္ဇိဿတိ တဿ တံ စိတ္တံ န ဥပ္ပဇ္ဇတီတိ?
</Paragraph>

<Paragraph number="530">
ဥပ္ပါဒက္ခဏေ စိတ္တံ န ဥပ္ပဇ္ဇိဿတိ, နော စ တဿ တံ စိတ္တံ န ဥပ္ပဇ္ဇတိ. ဘင်္ဂက္ခဏေ အတီတဉ္စ စိတ္တံ န စေဝ ဥပ္ပဇ္ဇိဿတိ န စ ဥပ္ပဇ္ဇတိ.
</Paragraph>

</Division>
<Division number="110">

<Paragraph number="531">
»  ယဿ ယံ စိတ္တံ ဥပ္ပဇ္ဇိတ္ထ တဿ တံ စိတ္တံ ဥပ္ပဇ္ဇိဿတီတိ? နော.
</Paragraph>

<Paragraph number="532">
«  ယဿ ဝါ ပန ယံ စိတ္တံ ဥပ္ပဇ္ဇိဿတိ တဿ တံ စိတ္တံ ဥပ္ပဇ္ဇိတ္ထာတိ? နော.
</Paragraph>

<Paragraph number="533">
»  ယဿ ယံ စိတ္တံ န ဥပ္ပဇ္ဇိတ္ထ တဿ တံ စိတ္တံ န ဥပ္ပဇ္ဇိဿတီတိ?
</Paragraph>

<Paragraph number="534">
အနာဂတံ စိတ္တံ န ဥပ္ပဇ္ဇိတ္ထ, နော စ တဿ တံ စိတ္တံ န ဥပ္ပဇ္ဇိဿတိ. ပစ္စုပ္ပန္နံ စိတ္တံ န စေဝ ဥပ္ပဇ္ဇိတ္ထ န စ ဥပ္ပဇ္ဇိဿတိ.
</Paragraph>

<Paragraph number="535">
«  ယဿ ဝါ ပန ယံ စိတ္တံ န ဥပ္ပဇ္ဇိဿတိ တဿ တံ စိတ္တံ န ဥပ္ပဇ္ဇိတ္ထာတိ?
</Paragraph>

<Paragraph number="536">
အတီတံ စိတ္တံ န ဥပ္ပဇ္ဇိဿတိ, နော စ တဿ တံ စိတ္တံ န ဥပ္ပဇ္ဇိတ္ထ. ပစ္စုပ္ပန္နံ စိတ္တံ န စေဝ ဥပ္ပဇ္ဇိဿတိ န စ ဥပ္ပဇ္ဇိတ္ထ.
</Paragraph>
</Division>