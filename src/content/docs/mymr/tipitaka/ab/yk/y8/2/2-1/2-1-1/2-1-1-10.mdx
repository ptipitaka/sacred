---
title: "2.1.1.10 ဥပ္ပန္နုပ္ပါဒဝါရ"
tableOfContents: false
sidebar:
  order: 10
type: "tipitaka"
basket: "ab"
book: "y8"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="78" book="y8" e="ch" v="34" p="305">

<Paragraph number="345" book="y8">
»  ယဿ စိတ္တံ ဥပ္ပန္နံ တဿ စိတ္တံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="346" book="y8">
«  ယဿ ဝါ ပန စိတ္တံ ဥပ္ပဇ္ဇိတ္ထ တဿ စိတ္တံ ဥပ္ပန္နန္တိ?
</Paragraph>

<Paragraph number="347" book="y8">
နိရောဓသမာပန္နာနံ အသညသတ္တာနံ တေသံ စိတ္တံ ဥပ္ပဇ္ဇိတ္ထ, နော စ တေသံ စိတ္တံ ဥပ္ပန္နံ. စိတ္တသမင်္ဂီနံ တေသံ စိတ္တံ ဥပ္ပဇ္ဇိတ္ထ စေဝ ဥပ္ပန္နဉ္စ.
</Paragraph>

<Paragraph number="348" book="y8">
»  ယဿ စိတ္တံ န ဥပ္ပန္နံ တဿ စိတ္တံ န ဥပ္ပဇ္ဇိတ္ထာတိ? ဥပ္ပဇ္ဇိတ္ထ.
</Paragraph>

<Paragraph number="349" book="y8">
«  ယဿ ဝါ ပန စိတ္တံ န ဥပ္ပဇ္ဇိတ္ထ တဿ စိတ္တံ န ဥပ္ပန္နန္တိ? နတ္ထိ.
</Paragraph>

</Division>
<Division number="79" book="y8" e="ch" v="34" p="305">

<Paragraph number="350" book="y8">
»  ယဿ စိတ္တံ ဥပ္ပန္နံ တဿ စိတ္တံ ဥပ္ပဇ္ဇိဿတီတိ?
</Paragraph>

<Paragraph number="351" book="y8">
ပစ္ဆိမစိတ္တသမင်္ဂီနံ တေသံ စိတ္တံ ဥပ္ပန္နံ, နော စ တေသံ စိတ္တံ ဥပ္ပဇ္ဇိဿတိ. ဣတရေသံ စိတ္တသမင်္ဂီနံ တေသံ စိတ္တံ ဥပ္ပန္နဉ္စေဝ ဥပ္ပဇ္ဇိဿတိ စ.
</Paragraph>

<Paragraph number="352" book="y8">
«  ယဿ ဝါ ပန စိတ္တံ ဥပ္ပဇ္ဇိဿတိ တဿ စိတ္တံ ဥပ္ပန္နန္တိ?
</Paragraph>

<Paragraph number="353" book="y8">
နိရောဓသမာပန္နာနံ အသညသတ္တာနံ တေသံ စိတ္တံ ဥပ္ပဇ္ဇိဿတိ, နော စ တေသံ စိတ္တံ ဥပ္ပန္နံ. စိတ္တသမင်္ဂီနံ တေသံ စိတ္တံ ဥပ္ပဇ္ဇိဿတိ စေဝ ဥပ္ပန္နဉ္စ.
</Paragraph>

<Paragraph number="354" book="y8">
»  ယဿ စိတ္တံ န ဥပ္ပန္နံ တဿ စိတ္တံ န ဥပ္ပဇ္ဇိဿတီတိ? ဥပ္ပဇ္ဇိဿတိ.
</Paragraph>

<Paragraph number="355" book="y8">
«  ယဿ ဝါ ပန စိတ္တံ န ဥပ္ပဇ္ဇိဿတိ တဿ စိတ္တံ န ဥပ္ပန္နန္တိ? ဥပ္ပန္နံ.
</Paragraph>
</Division>