---
title: "2.1.1.5 ပစ္စနီကဩကာသ"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="222">

<Paragraph number="1905">
»  ယတ္ထ စက္ခုန္ဒြိယံ န ဥပ္ပဇ္ဇတိ တတ္ထ သောတိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1906">
«  ယတ္ထ ဝါ ပန သောတိန္ဒြိယံ န ဥပ္ပဇ္ဇတိ တတ္ထ စက္ခုန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1907">
»  ယတ္ထ စက္ခုန္ဒြိယံ န ဥပ္ပဇ္ဇတိ တတ္ထ ဃာနိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1908">
«  ယတ္ထ ဝါ ပန ဃာနိန္ဒြိယံ န ဥပ္ပဇ္ဇတိ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="1909">
ရူပါဝစရေ တတ္ထ ဃာနိန္ဒြိယံ န ဥပ္ပဇ္ဇတိ, နော စ တတ္ထ စက္ခုန္ဒြိယံ န ဥပ္ပဇ္ဇတိ. အသညသတ္တေ အရူပေ တတ္ထ ဃာနိန္ဒြိယဉ္စ န ဥပ္ပဇ္ဇတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="1910">
»  ယတ္ထ စက္ခုန္ဒြိယံ န ဥပ္ပဇ္ဇတိ တတ္ထ ဣတ္ထိန္ဒြိယံ …ပေ…  ပုရိသိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1911">
«  ယတ္ထ ဝါ ပန ပုရိသိန္ဒြိယံ န ဥပ္ပဇ္ဇတိ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="1912">
ရူပါဝစရေ တတ္ထ ပုရိသိန္ဒြိယံ န ဥပ္ပဇ္ဇတိ, နော စ တတ္ထ စက္ခုန္ဒြိယံ န ဥပ္ပဇ္ဇတိ. အသညသတ္တေ အရူပေ တတ္ထ ပုရိသိန္ဒြိယဉ္စ န ဥပ္ပဇ္ဇတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="1913">
»  ယတ္ထ စက္ခုန္ဒြိယံ န ဥပ္ပဇ္ဇတိ တတ္ထ ဇီဝိတိန္ဒြိယံ န ဥပ္ပဇ္ဇတီတိ? ဥပ္ပဇ္ဇတိ.
</Paragraph>

<Paragraph number="1914">
«  ယတ္ထ ဝါ ပန ဇီဝိတိန္ဒြိယံ န ဥပ္ပဇ္ဇတိ တတ္ထ စက္ခုန္ဒြိယံ န ဥပ္ပဇ္ဇတီတိ? နတ္ထိ.
</Paragraph>

<Paragraph number="1915">
»  ယတ္ထ စက္ခုန္ဒြိယံ န ဥပ္ပဇ္ဇတိ တတ္ထ သောမနဿိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1916">
«  ယတ္ထ ဝါ ပန သောမနဿိန္ဒြိယံ န ဥပ္ပဇ္ဇတိ တတ္ထ စက္ခုန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1917">
»  ယတ္ထ စက္ခုန္ဒြိယံ န ဥပ္ပဇ္ဇတိ တတ္ထ ဥပေက္ခိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="1918">
အရူပေ တတ္ထ စက္ခုန္ဒြိယံ န ဥပ္ပဇ္ဇတိ, နော စ တတ္ထ ဥပေက္ခိန္ဒြိယံ န ဥပ္ပဇ္ဇတိ. အသညသတ္တေ တတ္ထ စက္ခုန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="1919">
«  ယတ္ထ ဝါ ပန ဥပေက္ခိန္ဒြိယံ န ဥပ္ပဇ္ဇတိ တတ္ထ စက္ခုန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1920">
»  ယတ္ထ စက္ခုန္ဒြိယံ န ဥပ္ပဇ္ဇတိ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="1921">
အရူပေ တတ္ထ စက္ခုန္ဒြိယံ န ဥပ္ပဇ္ဇတိ, နော စ တတ္ထ မနိန္ဒြိယံ န ဥပ္ပဇ္ဇတိ. အသညသတ္တေ တတ္ထ စက္ခုန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="1922">
«  ယတ္ထ ဝါ ပန မနိန္ဒြိယံ န ဥပ္ပဇ္ဇတိ တတ္ထ စက္ခုန္ဒြိယံ န ဥပ္ပဇ္ဇတီတိ? အာမန္တာ. (စက္ခုန္ဒြိယမူလကံ.)
</Paragraph>

</Division>
<Division number="223">

<Paragraph number="1923">
»  ယတ္ထ ဃာနိန္ဒြိယံ န ဥပ္ပဇ္ဇတိ တတ္ထ ဣတ္ထိန္ဒြိယံ …ပေ…  ပုရိသိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1924">
«  ယတ္ထ ဝါ ပန ပုရိသိန္ဒြိယံ န ဥပ္ပဇ္ဇတိ တတ္ထ ဃာနိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1925">
»  ယတ္ထ ဃာနိန္ဒြိယံ န ဥပ္ပဇ္ဇတိ တတ္ထ ဇီဝိတိန္ဒြိယံ န ဥပ္ပဇ္ဇတီတိ? ဥပ္ပဇ္ဇတိ.
</Paragraph>

<Paragraph number="1926">
«  ယတ္ထ ဝါ ပန ဇီဝိတိန္ဒြိယံ န ဥပ္ပဇ္ဇတိ တတ္ထ ဃာနိန္ဒြိယံ န ဥပ္ပဇ္ဇတီတိ? နတ္ထိ.
</Paragraph>

<Paragraph number="1927">
»  ယတ္ထ ဃာနိန္ဒြိယံ န ဥပ္ပဇ္ဇတိ တတ္ထ သောမနဿိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="1928">
ရူပါဝစရေ တတ္ထ ဃာနိန္ဒြိယံ န ဥပ္ပဇ္ဇတိ, နော စ တတ္ထ သောမနဿိန္ဒြိယံ န ဥပ္ပဇ္ဇတိ. အသညသတ္တေ အရူပေ တတ္ထ ဃာနိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="1929">
«  ယတ္ထ ဝါ ပန သောမနဿိန္ဒြိယံ န ဥပ္ပဇ္ဇတိ တတ္ထ ဃာနိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1930">
»  ယတ္ထ ဃာနိန္ဒြိယံ န ဥပ္ပဇ္ဇတိ တတ္ထ ဥပေက္ခိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="1931">
ရူပါဝစရေ အရူပါဝစရေ တတ္ထ ဃာနိန္ဒြိယံ န ဥပ္ပဇ္ဇတိ, နော စ တတ္ထ ဥပေက္ခိန္ဒြိယံ န ဥပ္ပဇ္ဇတိ. အသညသတ္တေ တတ္ထ ဃာနိန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="1932">
«  ယတ္ထ ဝါ ပန ဥပေက္ခိန္ဒြိယံ န ဥပ္ပဇ္ဇတိ တတ္ထ ဃာနိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1933">
»  ယတ္ထ ဃာနိန္ဒြိယံ န ဥပ္ပဇ္ဇတိ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="1934">
ရူပါဝစရေ အရူပါဝစရေ တတ္ထ ဃာနိန္ဒြိယံ န ဥပ္ပဇ္ဇတိ, နော စ တတ္ထ မနိန္ဒြိယံ န ဥပ္ပဇ္ဇတိ. အသညသတ္တေ တတ္ထ ဃာနိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="1935">
«  ယတ္ထ ဝါ ပန မနိန္ဒြိယံ န ဥပ္ပဇ္ဇတိ တတ္ထ ဃာနိန္ဒြိယံ န ဥပ္ပဇ္ဇတီတိ? အာမန္တာ. (ဃာနိန္ဒြိယမူလကံ.)
</Paragraph>

</Division>
<Division number="224">

<Paragraph number="1936">
»  ယတ္ထ ဣတ္ထိန္ဒြိယံ န ဥပ္ပဇ္ဇတိ တတ္ထ ပုရိသိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1937">
«  ယတ္ထ ဝါ ပန ပုရိသိန္ဒြိယံ န ဥပ္ပဇ္ဇတိ တတ္ထ ဣတ္ထိန္ဒြိယံ န ဥပ္ပဇ္ဇတီတိ? အာမန္တာ …ပေ… .
</Paragraph>

</Division>
<Division number="225">

<Paragraph number="1938">
»  ယတ္ထ ပုရိသိန္ဒြိယံ န ဥပ္ပဇ္ဇတိ တတ္ထ ဇီဝိတိန္ဒြိယံ န ဥပ္ပဇ္ဇတီတိ? ဥပ္ပဇ္ဇတိ.
</Paragraph>

<Paragraph number="1939">
«  ယတ္ထ ဝါ ပန ဇီဝိတိန္ဒြိယံ န ဥပ္ပဇ္ဇတိ တတ္ထ ပုရိသိန္ဒြိယံ န ဥပ္ပဇ္ဇတီတိ? နတ္ထိ.
</Paragraph>

<Paragraph number="1940">
»  ယတ္ထ ပုရိသိန္ဒြိယံ န ဥပ္ပဇ္ဇတိ တတ္ထ သောမနဿိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="1941">
ရူပါဝစရေ တတ္ထ ပုရိသိန္ဒြိယံ န ဥပ္ပဇ္ဇတိ, နော စ တတ္ထ သောမနဿိန္ဒြိယံ န ဥပ္ပဇ္ဇတိ. အသညသတ္တေ အရူပေ တတ္ထ ပုရိသိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="1942">
«  ယတ္ထ ဝါ ပန သောမနဿိန္ဒြိယံ န ဥပ္ပဇ္ဇတိ တတ္ထ ပုရိသိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1943">
»  ယတ္ထ ပုရိသိန္ဒြိယံ န ဥပ္ပဇ္ဇတိ တတ္ထ ဥပေက္ခိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="1944">
ရူပါဝစရေ အရူပါဝစရေ တတ္ထ ပုရိသိန္ဒြိယံ န ဥပ္ပဇ္ဇတိ, နော စ တတ္ထ ဥပေက္ခိန္ဒြိယံ န ဥပ္ပဇ္ဇတိ. အသညသတ္တေ တတ္ထ ပုရိသိန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="1945">
«  ယတ္ထ ဝါ ပန ဥပေက္ခိန္ဒြိယံ န ဥပ္ပဇ္ဇတိ တတ္ထ ပုရိသိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1946">
»  ယတ္ထ ပုရိသိန္ဒြိယံ န ဥပ္ပဇ္ဇတိ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="1947">
ရူပါဝစရေ အရူပါဝစရေ တတ္ထ ပုရိသိန္ဒြိယံ န ဥပ္ပဇ္ဇတိ, နော စ တတ္ထ မနိန္ဒြိယံ န ဥပ္ပဇ္ဇတိ. အသညသတ္တေ တတ္ထ ပုရိသိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="1948">
«  ယတ္ထ ဝါ ပန မနိန္ဒြိယံ န ဥပ္ပဇ္ဇတိ တတ္ထ ပုရိသိန္ဒြိယံ န ဥပ္ပဇ္ဇတီတိ? အာမန္တာ. (ပုရိသိန္ဒြိယမူလကံ.)
</Paragraph>

</Division>
<Division number="226">

<Paragraph number="1949">
»  ယတ္ထ ဇီဝိတိန္ဒြိယံ န ဥပ္ပဇ္ဇတိ တတ္ထ သောမနဿိန္ဒြိယံ န ဥပ္ပဇ္ဇတီတိ? နတ္ထိ.
</Paragraph>

<Paragraph number="1950">
«  ယတ္ထ ဝါ ပန သောမနဿိန္ဒြိယံ န ဥပ္ပဇ္ဇတိ တတ္ထ ဇီဝိတိန္ဒြိယံ န ဥပ္ပဇ္ဇတီတိ? ဥပ္ပဇ္ဇတိ.
</Paragraph>

<Paragraph number="1951">
»  ယတ္ထ ဇီဝိတိန္ဒြိယံ န ဥပ္ပဇ္ဇတိ တတ္ထ ဥပေက္ခိန္ဒြိယံ …ပေ…  သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇတီတိ? နတ္ထိ.
</Paragraph>

<Paragraph number="1952">
«  ယတ္ထ ဝါ ပန မနိန္ဒြိယံ န ဥပ္ပဇ္ဇတိ တတ္ထ ဇီဝိတိန္ဒြိယံ န ဥပ္ပဇ္ဇတီတိ? ဥပ္ပဇ္ဇတိ. (ဇီဝိတိန္ဒြိယမူလကံ.)
</Paragraph>

</Division>
<Division number="227">

<Paragraph number="1953">
»  ယတ္ထ သောမနဿိန္ဒြိယံ န ဥပ္ပဇ္ဇတိ တတ္ထ ဥပေက္ခိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1954">
«  ယတ္ထ ဝါ ပန ဥပေက္ခိန္ဒြိယံ န ဥပ္ပဇ္ဇတိ တတ္ထ သောမနဿိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1955">
»  ယတ္ထ သောမနဿိန္ဒြိယံ န ဥပ္ပဇ္ဇတိ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1956">
«  ယတ္ထ ဝါ ပန မနိန္ဒြိယံ န ဥပ္ပဇ္ဇတိ တတ္ထ သောမနဿိန္ဒြိယံ န ဥပ္ပဇ္ဇတီတိ? အာမန္တာ. (သောမနဿိန္ဒြိယမူလကံ.)
</Paragraph>

</Division>
<Division number="228">

<Paragraph number="1957">
»  ယတ္ထ ဥပေက္ခိန္ဒြိယံ န ဥပ္ပဇ္ဇတိ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1958">
«  ယတ္ထ ဝါ ပန မနိန္ဒြိယံ န ဥပ္ပဇ္ဇတိ တတ္ထ ဥပေက္ခိန္ဒြိယံ န ဥပ္ပဇ္ဇတီတိ? အာမန္တာ. (ဥပေက္ခိန္ဒြိယမူလကံ.)
</Paragraph>

</Division>
<Division number="229">

<Paragraph number="1959">
»  ယတ္ထ သဒ္ဓိန္ဒြိယံ န ဥပ္ပဇ္ဇတိ တတ္ထ ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1960">
«  ယတ္ထ ဝါ ပန မနိန္ဒြိယံ န ဥပ္ပဇ္ဇတိ တတ္ထ သဒ္ဓိန္ဒြိယံ န ဥပ္ပဇ္ဇတီတိ? အာမန္တာ. (သဒ္ဓိန္ဒြိယမူလကံ.)
</Paragraph>

</Division>
<Division number="230">

<Paragraph number="1961">
»  ယတ္ထ ပညိန္ဒြိယံ န ဥပ္ပဇ္ဇတိ တတ္ထ မနိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="1962">
«  ယတ္ထ ဝါ ပန မနိန္ဒြိယံ န ဥပ္ပဇ္ဇတိ တတ္ထ ပညိန္ဒြိယံ န ဥပ္ပဇ္ဇတီတိ? အာမန္တာ. (ပညိန္ဒြိယမူလကံ.)
</Paragraph>
</Division>