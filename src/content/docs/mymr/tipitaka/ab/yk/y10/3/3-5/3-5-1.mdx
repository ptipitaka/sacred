---
title: 3.5.1 အနုလောမ
tableOfContents: false
sidebar:
  order: 1
type: tipitaka
basket: ab
book: y10
review:
  current: review
  updated: '2025-10-27T21:48:04.378190'
  updated_by: ''
  notes: ''
  history:
  - state: review
    date: '2025-10-27T21:48:04.378190'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="467" book="y10" e="ch" v="35" p="322">

<Paragraph number="4275" book="y10">
»  ယော စက္ခုန္ဒြိယံ ပရိဇာနာတိ သော ဒေါမနဿိန္ဒြိယံ ပဇဟိဿတီတိ? နော.
</Paragraph>

<Paragraph number="4276" book="y10">
«  ယော ဝါ ပန ဒေါမနဿိန္ဒြိယံ ပဇဟိဿတိ သော စက္ခုန္ဒြိယံ ပရိဇာနာတီတိ? နော.
</Paragraph>

<Paragraph number="4277" book="y10">
»  ယော စက္ခုန္ဒြိယံ ပရိဇာနာတိ သော အနညာတညဿာမီတိန္ဒြိယံ ဘာဝေဿတီတိ? နော.
</Paragraph>

<Paragraph number="4278" book="y10">
«  ယော ဝါ ပန အနညာတညဿာမီတိန္ဒြိယံ ဘာဝေဿတိ သော စက္ခုန္ဒြိယံ ပရိဇာနာတီတိ? နော.
</Paragraph>

<Paragraph number="4279" book="y10">
»  ယော စက္ခုန္ဒြိယံ ပရိဇာနာတိ သော အညိန္ဒြိယံ ဘာဝေဿတီတိ? နော.
</Paragraph>

<Paragraph number="4280" book="y10">
«  ယော ဝါ ပန အညိန္ဒြိယံ ဘာဝေဿတိ သော စက္ခုန္ဒြိယံ ပရိဇာနာတီတိ? နော.
</Paragraph>

<Paragraph number="4281" book="y10">
»  ယော စက္ခုန္ဒြိယံ ပရိဇာနာတိ သော အညာတာဝိန္ဒြိယံ သစ္ဆိကရိဿတီတိ? အာမန္တာ.
</Paragraph>

<Paragraph number="4282" book="y10">
«  ယော ဝါ ပန အညာတာဝိန္ဒြိယံ သစ္ဆိကရိဿတိ သော စက္ခုန္ဒြိယံ ပရိဇာနာတီတိ?
</Paragraph>

<Paragraph number="4283" book="y10">
သတ္တ ပုဂ္ဂလာ အညာတာဝိန္ဒြိယံ သစ္ဆိကရိဿန္တိ, နော စ စက္ခုန္ဒြိယံ ပရိဇာနန္တိ. အဂ္ဂမဂ္ဂသမင်္ဂီ အညာတာဝိန္ဒြိယဉ္စ သစ္ဆိကရိဿတိ စက္ခုန္ဒြိယဉ္စ ပရိဇာနာတိ. (စက္ခုန္ဒြိယမူလကံ.)
</Paragraph>

</Division>
<Division number="468" book="y10" e="ch" v="35" p="323">

<Paragraph number="4284" book="y10">
»  ယော ဒေါမနဿိန္ဒြိယံ ပဇဟတိ သော အနညာတညဿာမီတိန္ဒြိယံ ဘာဝေဿတီတိ? နော.
</Paragraph>

<Paragraph number="4285" book="y10">
«  ယော ဝါ ပန အနညာတညဿာမီတိန္ဒြိယံ ဘာဝေဿတိ သော ဒေါမနဿိန္ဒြိယံ ပဇဟတီတိ? နော.
</Paragraph>

<Paragraph number="4286" book="y10">
»  ယော ဒေါမနဿိန္ဒြိယံ ပဇဟတိ သော အညိန္ဒြိယံ ဘာဝေဿတီတိ? အာမန္တာ.
</Paragraph>

<Paragraph number="4287" book="y10">
«  ယော ဝါ ပန အညိန္ဒြိယံ ဘာဝေဿတိ သော ဒေါမနဿိန္ဒြိယံ ပဇဟတီတိ?
</Paragraph>

<Paragraph number="4288" book="y10">
ဆ ပုဂ္ဂလာ အညိန္ဒြိယံ ဘာဝေဿန္တိ, နော စ ဒေါမနဿိန္ဒြိယံ ပဇဟန္တိ အနာဂါမိမဂ္ဂသမင်္ဂီ အညိန္ဒြိယဉ္စ ဘာဝေဿတိ, ဒေါမနဿိန္ဒြိယဉ္စ ပဇဟတိ.
</Paragraph>

<Paragraph number="4289" book="y10">
»  ယော ဒေါမနဿိန္ဒြိယံ ပဇဟတိ သော အညာတာဝိန္ဒြိယံ သစ္ဆိကရိဿတီတိ? အာမန္တာ.
</Paragraph>

<Paragraph number="4290" book="y10">
«  ယော ဝါ ပန အညာတာဝိန္ဒြိယံ သစ္ဆိကရိဿတိ သော ဒေါမနဿိန္ဒြိယံ ပဇဟတီတိ?
</Paragraph>

<Paragraph number="4291" book="y10">
သတ္တ ပုဂ္ဂလာ အညာတာဝိန္ဒြိယံ သစ္ဆိကရိဿန္တိ, နော စ ဒေါမနဿိန္ဒြိယံ ပဇဟန္တိ. အနာဂါမိမဂ္ဂသမင်္ဂီ အညာတာဝိန္ဒြိယဉ္စ သစ္ဆိကရိဿတိ ဒေါမနဿိန္ဒြိယဉ္စ ပဇဟတိ. (ဒေါမနဿိန္ဒြိယမူလကံ.)
</Paragraph>

</Division>
<Division number="469" book="y10" e="ch" v="35" p="323">

<Paragraph number="4292" book="y10">
»  ယော အနညာတညဿာမီတိန္ဒြိယံ ဘာဝေတိ သော အညိန္ဒြိယံ ဘာဝေဿတီတိ? အာမန္တာ.
</Paragraph>

<Paragraph number="4293" book="y10">
«  ယော ဝါ ပန အညိန္ဒြိယံ ဘာဝေဿတိ သော အနညာတညဿာမီတိန္ဒြိယံ ဘာဝေတီတိ?
</Paragraph>

<Paragraph number="4294" book="y10">
ဆ ပုဂ္ဂလာ အညိန္ဒြိယံ ဘာဝေဿန္တိ, နော စ အနညာတညဿာမီတိန္ဒြိယံ ဘာဝေန္တိ. အဋ္ဌမကော အညိန္ဒြိယဉ္စ ဘာဝေဿတိ အနညာတညဿာမီတိန္ဒြိယဉ္စ ဘာဝေတိ.
</Paragraph>

<Paragraph number="4295" book="y10">
»  ယော အနညာတညဿာမီတိန္ဒြိယံ ဘာဝေတိ သော အညာတာဝိန္ဒြိယံ သစ္ဆိကရိဿတီတိ? အာမန္တာ.
</Paragraph>

<Paragraph number="4296" book="y10">
«  ယော ဝါ ပန အညာတာဝိန္ဒြိယံ သစ္ဆိကရိဿတိ သော အနညာတညဿာမီတိန္ဒြိယံ ဘာဝေတီတိ?
</Paragraph>

<Paragraph number="4297" book="y10">
သတ္တ ပုဂ္ဂလာ အညာတာဝိန္ဒြိယံ သစ္ဆိကရိဿန္တိ, နော စ အနညာတညဿာမီတိန္ဒြိယံ ဘာဝေန္တိ. အဋ္ဌမကော အညာတာဝိန္ဒြိယဉ္စ သစ္ဆိကရိဿတိ အနညာတညဿာမီတိန္ဒြိယဉ္စ ဘာဝေတိ. (အနညာတညဿာမီတိန္ဒြိယမူလကံ.)
</Paragraph>

</Division>
<Division number="470" book="y10" e="ch" v="35" p="324">

<Paragraph number="4298" book="y10">
»  ယော အညိန္ဒြိယံ ဘာဝေတိ သော အညာတာဝိန္ဒြိယံ သစ္ဆိကရိဿတီတိ? အာမန္တာ.
</Paragraph>

<Paragraph number="4299" book="y10">
«  ယော ဝါ ပန အညာတာဝိန္ဒြိယံ သစ္ဆိကရိဿတိ သော အညိန္ဒြိယံ ဘာဝေတီတိ?
</Paragraph>

<Paragraph number="4300" book="y10">
ပဉ္စ ပုဂ္ဂလာ အညာတာဝိန္ဒြိယံ သစ္ဆိကရိဿန္တိ, နော စ အညိန္ဒြိယံ ဘာဝေန္တိ. တယော မဂ္ဂသမင်္ဂိနော အညာတာဝိန္ဒြိယဉ္စ သစ္ဆိကရိဿန္တိ အညိန္ဒြိယဉ္စ ဘာဝေန္တိ. (အညိန္ဒြိယမူလကံ.)
</Paragraph>
</Division>