---
title: "2.1.2.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="272">

<Paragraph number="2354">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ သောတိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2355">
«  ယဿ ဝါ ပန ယတ္ထ သောတိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2356">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2357">
«  ယဿ ဝါ ပန ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2358">
ရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2359">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ …ပေ…  ပုရိသိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2360">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2361">
ရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2362">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2363">
အသညသတ္တာနံ အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2364">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2365">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2366">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2367">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2368">
အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2369">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2370">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2371">
အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2372">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ? အာမန္တာ. (စက္ခုန္ဒြိယမူလကံ.)
</Paragraph>

</Division>
<Division number="273">

<Paragraph number="2373">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ …ပေ…  ပုရိသိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2374">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2375">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2376">
ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2377">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2378">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2379">
ရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ သောမနဿိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2380">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2381">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2382">
ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2383">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိတ္ထ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2384">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2385">
ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2386">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ? အာမန္တာ. (ဃာနိန္ဒြိယမူလကံ.)
</Paragraph>

</Division>
<Division number="274">

<Paragraph number="2387">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2388">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ န ဥပ္ပဇ္ဇိတ္ထာတိ? အာမန္တာ …ပေ… .
</Paragraph>

</Division>
<Division number="275">

<Paragraph number="2389">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2390">
ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2391">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2392">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2393">
ရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ သောမနဿိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2394">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2395">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2396">
ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2397">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2398">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2399">
ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2400">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ? အာမန္တာ. (ပုရိသိန္ဒြိယမူလကံ.)
</Paragraph>

</Division>
<Division number="276">

<Paragraph number="2401">
»  ယဿ ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2402">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2403">
သုဒ္ဓါဝါသာနံ ဒုတိယေ စိတ္တေ ဝတ္တမာနေ အသညသတ္တာနံ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ ဥပပတ္တိစိတ္တဿ ဥပ္ပါဒက္ခဏေ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2404">
»  ယဿ ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ …ပေ…  သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2405">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2406">
အသညသတ္တာနံ တေသံ တတ္ထ မနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ ဥပပတ္တိစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိတ္ထ. (ဇီဝိတိန္ဒြိယမူလကံ.)
</Paragraph>

</Division>
<Division number="277">

<Paragraph number="2407">
»  ယဿ ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ …ပေ…  သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="2408">
သုဒ္ဓါဝါသာနံ ဒုတိယေ စိတ္တေ ဝတ္တမာနေ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသံ ဥပပဇ္ဇန္တာနံ အသညသတ္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="2409">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ? အာမန္တာ. (သောမနဿိန္ဒြိယမူလကံ.)
</Paragraph>

</Division>
<Division number="278">

<Paragraph number="2410">
»  ယဿ ယတ္ထ ဥပေက္ခိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2411">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထာတိ? အာမန္တာ. (ဥပေက္ခိန္ဒြိယမူလကံ.)
</Paragraph>

</Division>
<Division number="279">

<Paragraph number="2412">
»  ယဿ ယတ္ထ သဒ္ဓိန္ဒြိယံ န ဥပ္ပဇ္ဇိတ္ထ တဿ တတ္ထ ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2413">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ န ဥပ္ပဇ္ဇိတ္ထာတိ? အာမန္တာ. (သဒ္ဓိန္ဒြိယမူလကံ.)
</Paragraph>

</Division>
<Division number="280">

<Paragraph number="2414">
»  ယဿ ယတ္ထ ပညိန္ဒြိယံ န ဥပ္ပဇ္ဇိတ္ထ တဿ တတ္ထ မနိန္ဒြိယံ န ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="2415">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ ပညိန္ဒြိယံ န ဥပ္ပဇ္ဇိတ္ထာတိ? အာမန္တာ. (ပညိန္ဒြိယမူလကံ.)
</Paragraph>
</Division>