---
title: "3.1.2 ပစ္စနီက"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="439">

<Paragraph number="4061">
»  ယော စက္ခုန္ဒြိယံ န ပရိဇာနာတိ သော ဒေါမနဿိန္ဒြိယံ နပ္ပဇဟတီတိ?
</Paragraph>

<Paragraph number="4062">
အနာဂါမိမဂ္ဂသမင်္ဂီ စက္ခုန္ဒြိယံ န ပရိဇာနာတိ, နော စ ဒေါမနဿိန္ဒြိယံ နပ္ပဇဟတိ. ဒွေ မဂ္ဂသမင်္ဂိနော ဌပေတွာ အဝသေသာ ပုဂ္ဂလာ စက္ခုန္ဒြိယဉ္စ န ပရိဇာနန္တိ ဒေါမနဿိန္ဒြိယဉ္စ နပ္ပဇဟန္တိ.
</Paragraph>

<Paragraph number="4063">
«  ယော ဝါ ပန ဒေါမနဿိန္ဒြိယံ နပ္ပဇဟတိ သော စက္ခုန္ဒြိယံ န ပရိဇာနာတီတိ?
</Paragraph>

<Paragraph number="4064">
အဂ္ဂမဂ္ဂသမင်္ဂီ ဒေါမနဿိန္ဒြိယံ နပ္ပဇဟတိ, နော စ စက္ခုန္ဒြိယံ န ပရိဇာနာတိ. ဒွေ မဂ္ဂသမင်္ဂိနော ဌပေတွာ အဝသေသာ ပုဂ္ဂလာ ဒေါမနဿိန္ဒြိယဉ္စ နပ္ပဇဟန္တိ စက္ခုန္ဒြိယဉ္စ န ပရိဇာနန္တိ.
</Paragraph>

<Paragraph number="4065">
»  ယော စက္ခုန္ဒြိယံ န ပရိဇာနာတိ သော အနညာတညဿာမီတိန္ဒြိယံ န ဘာဝေတီတိ?
</Paragraph>

<Paragraph number="4066">
အဋ္ဌမကော စက္ခုန္ဒြိယံ န ပရိဇာနာတိ, နော စ အနညာတညဿာမီတိန္ဒြိယံ န ဘာဝေတိ. ဒွေ မဂ္ဂသမင်္ဂိနော ဌပေတွာ အဝသေသာ ပုဂ္ဂလာ စက္ခုန္ဒြိယဉ္စ န ပရိဇာနန္တိ အနညာတညဿာမီတိန္ဒြိယဉ္စ န ဘာဝေန္တိ.
</Paragraph>

<Paragraph number="4067">
«  ယော ဝါ ပန အနညာတညဿာမီတိန္ဒြိယံ န ဘာဝေတိ သော စက္ခုန္ဒြိယံ န ပရိဇာနာတီတိ?
</Paragraph>

<Paragraph number="4068">
အဂ္ဂမဂ္ဂသမင်္ဂီ အနညာတညဿာမီတိန္ဒြိယံ န ဘာဝေတိ, နော စ စက္ခုန္ဒြိယံ န ပရိဇာနာတိ. ဒွေ မဂ္ဂသမင်္ဂိနော ဌပေတွာ အဝသေသာ ပုဂ္ဂလာ အနညာတညဿာမီတိန္ဒြိယဉ္စ န ဘာဝေန္တိ စက္ခုန္ဒြိယဉ္စ န ပရိဇာနန္တိ.
</Paragraph>

<Paragraph number="4069">
»  ယော စက္ခုန္ဒြိယံ န ပရိဇာနာတိ သော အညိန္ဒြိယံ န ဘာဝေတီတိ?
</Paragraph>

<Paragraph number="4070">
ဒွေ ပုဂ္ဂလာ စက္ခုန္ဒြိယံ န ပရိဇာနန္တိ, နော စ အညိန္ဒြိယံ န ဘာဝေန္တိ. တယော မဂ္ဂသမင်္ဂိနော ဌပေတွာ အဝသေသာ ပုဂ္ဂလာ စက္ခုန္ဒြိယဉ္စ န ပရိဇာနန္တိ အညိန္ဒြိယဉ္စ န ဘာဝေန္တိ.
</Paragraph>

<Paragraph number="4071">
«  ယော ဝါ ပန အညိန္ဒြိယံ န ဘာဝေတိ သော စက္ခုန္ဒြိယံ န ပရိဇာနာတီတိ? အာမန္တာ.
</Paragraph>

<Paragraph number="4072">
»  ယော စက္ခုန္ဒြိယံ န ပရိဇာနာတိ သော အညာတာဝိန္ဒြိယံ န သစ္ဆိကရောတီတိ?
</Paragraph>

<Paragraph number="4073">
ယော အဂ္ဂဖလံ သစ္ဆိကရောတိ သော စက္ခုန္ဒြိယံ န ပရိဇာနာတိ, နော စ အညာတာဝိန္ဒြိယံ န သစ္ဆိကရောတိ. အဂ္ဂမဂ္ဂသမင်္ဂိဉ္စ အရဟန္တဉ္စ ဌပေတွာ အဝသေသာ ပုဂ္ဂလာ စက္ခုန္ဒြိယဉ္စ န ပရိဇာနန္တိ အညာတာဝိန္ဒြိယဉ္စ န သစ္ဆိကရောန္တိ.
</Paragraph>

<Paragraph number="4074">
«  ယော ဝါ ပန အညာတာဝိန္ဒြိယံ န သစ္ဆိကရောတိ သော စက္ခုန္ဒြိယံ န ပရိဇာနာတီတိ?
</Paragraph>

<Paragraph number="4075">
အဂ္ဂမဂ္ဂသမင်္ဂီ အညာတာဝိန္ဒြိယံ န သစ္ဆိကရောတိ, နော စ စက္ခုန္ဒြိယံ န ပရိဇာနာတိ. အဂ္ဂမဂ္ဂသမင်္ဂိဉ္စ အရဟန္တဉ္စ ဌပေတွာ အဝသေသာ ပုဂ္ဂလာ အညာတာဝိန္ဒြိယဉ္စ န သစ္ဆိကရောန္တိ စက္ခုန္ဒြိယဉ္စ န ပရိဇာနန္တိ. (စက္ခုန္ဒြိယမူလကံ.)
</Paragraph>

</Division>
<Division number="440">

<Paragraph number="4076">
»  ယော ဒေါမနဿိန္ဒြိယံ နပ္ပဇဟတိ သော အနညာတညဿာမီတိန္ဒြိယံ န ဘာဝေတီတိ?
</Paragraph>

<Paragraph number="4077">
အဋ္ဌမကော ဒေါမနဿိန္ဒြိယံ နပ္ပဇဟတိ, နော စ အနညာတညဿာမီတိန္ဒြိယံ န ဘာဝေတိ. ဒွေ မဂ္ဂသမင်္ဂိနော ဌပေတွာ အဝသေသာ ပုဂ္ဂလာ ဒေါမနဿိန္ဒြိယဉ္စ နပ္ပဇဟန္တိ အနညာတညဿာမီတိန္ဒြိယဉ္စ န ဘာဝေန္တိ.
</Paragraph>

<Paragraph number="4078">
«  ယော ဝါ ပန အနညာတညဿာမီတိန္ဒြိယံ န ဘာဝေတိ သော ဒေါမနဿိန္ဒြိယံ နပ္ပဇဟတီတိ?
</Paragraph>

<Paragraph number="4079">
အနာဂါမိမဂ္ဂသမင်္ဂီ အနညာတညဿာမီတိန္ဒြိယံ န ဘာဝေတိ, နော စ ဒေါမနဿိန္ဒြိယံ နပ္ပဇဟတိ. ဒွေ မဂ္ဂသမင်္ဂိနော ဌပေတွာ အဝသေသာ ပုဂ္ဂလာ အနညာတညဿာမီတိန္ဒြိယဉ္စ န ဘာဝေန္တိ ဒေါမနဿိန္ဒြိယဉ္စ နပ္ပဇဟန္တိ.
</Paragraph>

<Paragraph number="4080">
»  ယော ဒေါမနဿိန္ဒြိယံ နပ္ပဇဟတိ သော အညိန္ဒြိယံ န ဘာဝေတီတိ?
</Paragraph>

<Paragraph number="4081">
ဒွေ ပုဂ္ဂလာ ဒေါမနဿိန္ဒြိယံ နပ္ပဇဟန္တိ, နော စ အညိန္ဒြိယံ န ဘာဝေန္တိ. တယော မဂ္ဂသမင်္ဂိနော ဌပေတွာ အဝသေသာ ပုဂ္ဂလာ ဒေါမနဿိန္ဒြိယဉ္စ နပ္ပဇဟန္တိ အညိန္ဒြိယဉ္စ န ဘာဝေန္တိ.
</Paragraph>

<Paragraph number="4082">
«  ယော ဝါ ပန အညိန္ဒြိယံ န ဘာဝေတိ သော ဒေါမနဿိန္ဒြိယံ နပ္ပဇဟတီတိ? အာမန္တာ.
</Paragraph>

<Paragraph number="4083">
»  ယော ဒေါမနဿိန္ဒြိယံ နပ္ပဇဟတိ သော အညာတာဝိန္ဒြိယံ န သစ္ဆိကရောတီတိ?
</Paragraph>

<Paragraph number="4084">
ယော အဂ္ဂဖလံ သစ္ဆိကရောတိ သော ဒေါမနဿိန္ဒြိယံ နပ္ပဇဟတိ, နော စ အညာတာဝိန္ဒြိယံ န သစ္ဆိကရောတိ. အနာဂါမိမဂ္ဂသမင်္ဂိဉ္စ အရဟန္တဉ္စ ဌပေတွာ အဝသေသာ ပုဂ္ဂလာ ဒေါမနဿိန္ဒြိယဉ္စ နပ္ပဇဟန္တိ အညာတာဝိန္ဒြိယဉ္စ န သစ္ဆိကရောန္တိ.
</Paragraph>

<Paragraph number="4085">
«  ယော ဝါ ပန အညာတာဝိန္ဒြိယံ န သစ္ဆိကရောတိ သော ဒေါမနဿိန္ဒြိယံ နပ္ပဇဟတီတိ?
</Paragraph>

<Paragraph number="4086">
အနာဂါမိမဂ္ဂသမင်္ဂီ အညာတာဝိန္ဒြိယံ န သစ္ဆိကရောတိ, နော စ ဒေါမနဿိန္ဒြိယံ နပ္ပဇဟတိ. အနာဂါမိမဂ္ဂသမင်္ဂိဉ္စ အရဟန္တဉ္စ ဌပေတွာ အဝသေသာ ပုဂ္ဂလာ အညာတာဝိန္ဒြိယဉ္စ န သစ္ဆိကရောန္တိ ဒေါမနဿိန္ဒြိယဉ္စ နပ္ပဇဟန္တိ. (ဒေါမနဿိန္ဒြိယမူလကံ.)
</Paragraph>

</Division>
<Division number="441">

<Paragraph number="4087">
»  ယော အနညာတညဿာမီတိန္ဒြိယံ န ဘာဝေတိ သော အညိန္ဒြိယံ န ဘာဝေတီတိ?
</Paragraph>

<Paragraph number="4088">
တယော မဂ္ဂသမင်္ဂိနော အနညာတညဿာမီတိန္ဒြိယံ န ဘာဝေန္တိ, နော စ အညိန္ဒြိယံ န ဘာဝေန္တိ. စတ္တာရော မဂ္ဂသမင်္ဂိနော ဌပေတွာ အဝသေသာ ပုဂ္ဂလာ အနညာတညဿာမီတိန္ဒြိယဉ္စ န ဘာဝေန္တိ အညိန္ဒြိယဉ္စ န ဘာဝေန္တိ.
</Paragraph>

<Paragraph number="4089">
«  ယော ဝါ ပန အညိန္ဒြိယံ န ဘာဝေတိ သော အနညာတညဿာမီတိန္ဒြိယံ န ဘာဝေတီတိ?
</Paragraph>

<Paragraph number="4090">
အဋ္ဌမကော အညိန္ဒြိယံ န ဘာဝေတိ, နော စ အနညာတညဿာမီတိန္ဒြိယံ န ဘာဝေတိ. စတ္တာရော မဂ္ဂသမင်္ဂိနော ဌပေတွာ အဝသေသာ ပုဂ္ဂလာ အညိန္ဒြိယဉ္စ န ဘာဝေန္တိ အနညာတညဿာမီတိန္ဒြိယဉ္စ န ဘာဝေန္တိ.
</Paragraph>

<Paragraph number="4091">
»  ယော အနညာတညဿာမီတိန္ဒြိယံ န ဘာဝေတိ သော အညာတာဝိန္ဒြိယံ န သစ္ဆိကရောတီတိ?
</Paragraph>

<Paragraph number="4092">
ယော အဂ္ဂဖလံ သစ္ဆိကရောတိ သော အနညာတညဿာမီတိန္ဒြိယံ န ဘာဝေတိ, နော စ အညာတာဝိန္ဒြိယံ န သစ္ဆိကရောတိ. အဋ္ဌမကဉ္စ အရဟန္တဉ္စ ဌပေတွာ အဝသေသာ ပုဂ္ဂလာ အနညာတညဿာမီတိန္ဒြိယဉ္စ န ဘာဝေန္တိ အညာတာဝိန္ဒြိယဉ္စ န သစ္ဆိကရောန္တိ.
</Paragraph>

<Paragraph number="4093">
«  ယော ဝါ ပန အညာတာဝိန္ဒြိယံ န သစ္ဆိကရောတိ သော အနညာတညဿာမီတိန္ဒြိယံ န ဘာဝေတီတိ?
</Paragraph>

<Paragraph number="4094">
အဋ္ဌမကော အညာတာဝိန္ဒြိယံ န သစ္ဆိကရောတိ, နော စ အနညာတညဿာမီတိန္ဒြိယံ န ဘာဝေတိ. အဋ္ဌမကဉ္စ အရဟန္တဉ္စ ဌပေတွာ အဝသေသာ ပုဂ္ဂလာ အညာတာဝိန္ဒြိယဉ္စ န သစ္ဆိကရောန္တိ အနညာတညဿာမီတိန္ဒြိယဉ္စ န ဘာဝေန္တိ. (အနညာတညဿာမီတိန္ဒြိယမူလကံ.)
</Paragraph>

</Division>
<Division number="442">

<Paragraph number="4095">
»  ယော အညိန္ဒြိယံ န ဘာဝေတိ သော အညာတာဝိန္ဒြိယံ န သစ္ဆိကရောတီတိ?
</Paragraph>

<Paragraph number="4096">
ယော အဂ္ဂဖလံ သစ္ဆိကရောတိ သော အညိန္ဒြိယံ န ဘာဝေတိ, နော စ အညာတာဝိန္ဒြိယံ န သစ္ဆိကရောတိ. တယော မဂ္ဂသမင်္ဂိနော စ အရဟန္တဉ္စ ဌပေတွာ အဝသေသာ ပုဂ္ဂလာ အညိန္ဒြိယဉ္စ န ဘာဝေန္တိ အညာတာဝိန္ဒြိယဉ္စ န သစ္ဆိကရောန္တိ.
</Paragraph>

<Paragraph number="4097">
«  ယော ဝါ ပန အညာတာဝိန္ဒြိယံ န သစ္ဆိကရောတိ သော အညိန္ဒြိယံ န ဘာဝေတီတိ?
</Paragraph>

<Paragraph number="4098">
တယော မဂ္ဂသမင်္ဂိနော အညာတာဝိန္ဒြိယံ န သစ္ဆိကရောန္တိ, နော စ အညိန္ဒြိယံ န ဘာဝေန္တိ. တယော မဂ္ဂသမင်္ဂိနော စ အရဟန္တဉ္စ ဌပေတွာ အဝသေသာ ပုဂ္ဂလာ အညာတာဝိန္ဒြိယဉ္စ န သစ္ဆိကရောန္တိ အညိန္ဒြိယဉ္စ န ဘာဝေန္တိ. (အညိန္ဒြိယမူလကံ.)
</Paragraph>
</Division>