---
title: "2.1.5.1 အနုလောမပုဂ္ဂလ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="366">

<Paragraph number="3209">
»  ယဿ စက္ခုန္ဒြိယံ ဥပ္ပဇ္ဇတိ တဿ သောတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3210">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ စက္ခုန္ဒြိယံ ဥပ္ပဇ္ဇတိ, နော စ တေသံ သောတိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ စက္ခုန္ဒြိယဉ္စ ဥပ္ပဇ္ဇတိ သောတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3211">
«  ယဿ ဝါ ပန သောတိန္ဒြိယံ ဥပ္ပဇ္ဇိဿတိ တဿ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3212">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ သောတိန္ဒြိယံ ဥပ္ပဇ္ဇိဿတိ, နော စ တေသံ စက္ခုန္ဒြိယံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ သောတိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3213">
»  ယဿ စက္ခုန္ဒြိယံ ဥပ္ပဇ္ဇတိ တဿ ဃာနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3214">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ စက္ခုန္ဒြိယံ ဥပ္ပဇ္ဇတိ, နော စ တေသံ ဃာနိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ စက္ခုန္ဒြိယဉ္စ ဥပ္ပဇ္ဇတိ ဃာနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3215">
«  ယဿ ဝါ ပန ဃာနိန္ဒြိယံ ဥပ္ပဇ္ဇိဿတိ တဿ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3216">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ ဃာနိန္ဒြိယံ ဥပ္ပဇ္ဇိဿတိ, နော စ တေသံ စက္ခုန္ဒြိယံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ ဃာနိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3217">
»  ယဿ စက္ခုန္ဒြိယံ ဥပ္ပဇ္ဇတိ တဿ ဣတ္ထိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3218">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ စက္ခုန္ဒြိယံ ဥပ္ပဇ္ဇတိ, နော စ တေသံ ဣတ္ထိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ စက္ခုန္ဒြိယဉ္စ ဥပ္ပဇ္ဇတိ ဣတ္ထိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3219">
«  ယဿ ဝါ ပန ဣတ္ထိန္ဒြိယံ ဥပ္ပဇ္ဇိဿတိ တဿ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3220">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ ဣတ္ထိန္ဒြိယံ ဥပ္ပဇ္ဇိဿတိ, နော စ တေသံ စက္ခုန္ဒြိယံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ ဣတ္ထိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3221">
ယဿ စက္ခုန္ဒြိယံ ဥပ္ပဇ္ဇတိ တဿ ပုရိသိန္ဒြိယံ ဥပ္ပဇ္ဇိဿတီတိ? (သဒိသံ)
</Paragraph>

<Paragraph number="3222">
»  ယဿ စက္ခုန္ဒြိယံ ဥပ္ပဇ္ဇတိ တဿ ဇီဝိတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3223">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ စက္ခုန္ဒြိယံ ဥပ္ပဇ္ဇတိ, နော စ တေသံ ဇီဝိတိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ စက္ခုန္ဒြိယဉ္စ ဥပ္ပဇ္ဇတိ ဇီဝိတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3224">
«  ယဿ ဝါ ပန ဇီဝိတိန္ဒြိယံ ဥပ္ပဇ္ဇိဿတိ တဿ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3225">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ ဇီဝိတိန္ဒြိယံ ဥပ္ပဇ္ဇိဿတိ, နော စ တေသံ စက္ခုန္ဒြိယံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ ဇီဝိတိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3226">
»  ယဿ စက္ခုန္ဒြိယံ ဥပ္ပဇ္ဇတိ တဿ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3227">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ သစက္ခုကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ စက္ခုန္ဒြိယံ ဥပ္ပဇ္ဇတိ, နော စ တေသံ သောမနဿိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ စက္ခုန္ဒြိယဉ္စ ဥပ္ပဇ္ဇတိ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3228">
«  ယဿ ဝါ ပန သောမနဿိန္ဒြိယံ ဥပ္ပဇ္ဇိဿတိ တဿ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3229">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ သောမနဿိန္ဒြိယံ ဥပ္ပဇ္ဇိဿတိ, နော စ တေသံ စက္ခုန္ဒြိယံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ သောမနဿိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3230">
»  ယဿ စက္ခုန္ဒြိယံ ဥပ္ပဇ္ဇတိ တဿ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3231">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ သစက္ခုကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ စက္ခုန္ဒြိယံ ဥပ္ပဇ္ဇတိ, နော စ တေသံ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ စက္ခုန္ဒြိယဉ္စ ဥပ္ပဇ္ဇတိ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3232">
«  ယဿ ဝါ ပန ဥပေက္ခိန္ဒြိယံ ဥပ္ပဇ္ဇိဿတိ တဿ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3233">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ စက္ခုန္ဒြိယံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ ဥပေက္ခိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3234">
»  ယဿ စက္ခုန္ဒြိယံ ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3235">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ စက္ခုန္ဒြိယံ ဥပ္ပဇ္ဇတိ, နော စ တေသံ မနိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ စက္ခုန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3236">
«  ယဿ ဝါ ပန မနိန္ဒြိယံ ဥပ္ပဇ္ဇိဿတိ တဿ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3237">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ မနိန္ဒြိယံ ဥပ္ပဇ္ဇိဿတိ, နော စ တေသံ စက္ခုန္ဒြိယံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ မနိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ. (စက္ခုန္ဒြိယမူလကံ.)
</Paragraph>

</Division>
<Division number="367">

<Paragraph number="3238">
»  ယဿ ဃာနိန္ဒြိယံ ဥပ္ပဇ္ဇတိ တဿ ဣတ္ထိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3239">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ဃာနိန္ဒြိယံ ဥပ္ပဇ္ဇတိ, နော စ တေသံ ဣတ္ထိန္ဒြိယံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ ဃာနိန္ဒြိယဉ္စ ဥပ္ပဇ္ဇတိ ဣတ္ထိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3240">
«  ယဿ ဝါ ပန ဣတ္ထိန္ဒြိယံ ဥပ္ပဇ္ဇိဿတိ တဿ ဃာနိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3241">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ ဣတ္ထိန္ဒြိယံ ဥပ္ပဇ္ဇိဿတိ, နော စ တေသံ ဃာနိန္ဒြိယံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ ဣတ္ထိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3242">
»  ယဿ ဃာနိန္ဒြိယံ ဥပ္ပဇ္ဇတိ တဿ ပုရိသိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3243">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ဃာနိန္ဒြိယံ ဥပ္ပဇ္ဇတိ, နော စ တေသံ ပုရိသိန္ဒြိယံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ ဃာနိန္ဒြိယဉ္စ ဥပ္ပဇ္ဇတိ ပုရိသိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3244">
«  ယဿ ဝါ ပန ပုရိသိန္ဒြိယံ ဥပ္ပဇ္ဇိဿတိ တဿ ဃာနိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3245">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ ပုရိသိန္ဒြိယံ ဥပ္ပဇ္ဇိဿတိ, နော စ တေသံ ဃာနိန္ဒြိယံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ ပုရိသိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3246">
»  ယဿ ဃာနိန္ဒြိယံ ဥပ္ပဇ္ဇတိ တဿ ဇီဝိတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3247">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ ဃာနိန္ဒြိယံ ဥပ္ပဇ္ဇတိ, နော စ တေသံ ဇီဝိတိန္ဒြိယံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ ဃာနိန္ဒြိယဉ္စ ဥပ္ပဇ္ဇတိ ဇီဝိတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3248">
«  ယဿ ဝါ ပန ဇီဝိတိန္ဒြိယံ ဥပ္ပဇ္ဇိဿတိ တဿ ဃာနိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3249">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ ဇီဝိတိန္ဒြိယံ ဥပ္ပဇ္ဇိဿတိ, နော စ တေသံ ဃာနိန္ဒြိယံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ ဇီဝိတိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3250">
»  ယဿ ဃာနိန္ဒြိယံ ဥပ္ပဇ္ဇတိ တဿ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3251">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ သဃာနကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ဃာနိန္ဒြိယံ ဥပ္ပဇ္ဇတိ, နော စ တေသံ သောမနဿိန္ဒြိယံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ ဃာနိန္ဒြိယဉ္စ ဥပ္ပဇ္ဇတိ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3252">
«  ယဿ ဝါ ပန သောမနဿိန္ဒြိယံ ဥပ္ပဇ္ဇိဿတိ တဿ ဃာနိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3253">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ သောမနဿိန္ဒြိယံ ဥပ္ပဇ္ဇိဿတိ, နော စ တေသံ ဃာနိန္ဒြိယံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ သောမနဿိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3254">
»  ယဿ ဃာနိန္ဒြိယံ ဥပ္ပဇ္ဇတိ တဿ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3255">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ သဃာနကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ဃာနိန္ဒြိယံ ဥပ္ပဇ္ဇတိ, နော စ တေသံ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ ဃာနိန္ဒြိယဉ္စ ဥပ္ပဇ္ဇတိ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3256">
«  ယဿ ဝါ ပန ဥပေက္ခိန္ဒြိယံ ဥပ္ပဇ္ဇိဿတိ တဿ ဃာနိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3257">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ ဃာနိန္ဒြိယံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ ဥပေက္ခိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3258">
»  ယဿ ဃာနိန္ဒြိယံ ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3259">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ ဃာနိန္ဒြိယံ ဥပ္ပဇ္ဇတိ, နော စ တေသံ မနိန္ဒြိယံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ ဃာနိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3260">
«  ယဿ ဝါ ပန မနိန္ဒြိယံ ဥပ္ပဇ္ဇိဿတိ တဿ ဃာနိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3261">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ မနိန္ဒြိယံ ဥပ္ပဇ္ဇိဿတိ, နော စ တေသံ ဃာနိန္ဒြိယံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ မနိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇတိ. (ဃာနိန္ဒြိယမူလကံ.)
</Paragraph>

</Division>
<Division number="368">

<Paragraph number="3262">
»  ယဿ ဣတ္ထိန္ဒြိယံ ဥပ္ပဇ္ဇတိ တဿ ပုရိသိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3263">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ ယာ စ ဣတ္ထိယော ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တာသံ ဣတ္ထိန္ဒြိယံ ဥပ္ပဇ္ဇတိ, နော စ တာသံ ပုရိသိန္ဒြိယံ ဥပ္ပဇ္ဇိဿတိ. ဣတရာသံ ဣတ္ထီနံ ဥပပဇ္ဇန္တီနံ တာသံ ဣတ္ထိန္ဒြိယဉ္စ ဥပ္ပဇ္ဇတိ ပုရိသိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3264">
«  ယဿ ဝါ ပန ပုရိသိန္ဒြိယံ ဥပ္ပဇ္ဇိဿတိ တဿ ဣတ္ထိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3265">
သဗ္ဗေသံ စဝန္တာနံ န ဣတ္ထီနံ ဥပပဇ္ဇန္တာနံ တေသံ ပုရိသိန္ဒြိယံ ဥပ္ပဇ္ဇိဿတိ, နော စ တေသံ ဣတ္ထိန္ဒြိယံ ဥပ္ပဇ္ဇတိ. ဣတ္ထီနံ ဥပပဇ္ဇန္တီနံ တာသံ ပုရိသိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3266">
»  ယဿ ဣတ္ထိန္ဒြိယံ ဥပ္ပဇ္ဇတိ တဿ ဇီဝိတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3267">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ တာသံ ဣတ္ထိန္ဒြိယံ ဥပ္ပဇ္ဇတိ, နော စ တာသံ ဇီဝိတိန္ဒြိယံ ဥပ္ပဇ္ဇိဿတိ. ဣတရာသံ ဣတ္ထီနံ ဥပပဇ္ဇန္တီနံ တာသံ ဣတ္ထိန္ဒြိယဉ္စ ဥပ္ပဇ္ဇတိ ဇီဝိတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3268">
«  ယဿ ဝါ ပန ဇီဝိတိန္ဒြိယံ ဥပ္ပဇ္ဇိဿတိ တဿ ဣတ္ထိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3269">
သဗ္ဗေသံ စဝန္တာနံ န ဣတ္ထီနံ ဥပပဇ္ဇန္တာနံ တေသံ ဇီဝိတိန္ဒြိယံ ဥပ္ပဇ္ဇိဿတိ, နော စ တေသံ ဣတ္ထိန္ဒြိယံ ဥပ္ပဇ္ဇတိ. ဣတ္ထီနံ ဥပပဇ္ဇန္တီနံ တာသံ ဇီဝိတိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3270">
»  ယဿ ဣတ္ထိန္ဒြိယံ ဥပ္ပဇ္ဇတိ တဿ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3271">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ ယာ စ ဣတ္ထိယော ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တာသံ ဣတ္ထိန္ဒြိယံ ဥပ္ပဇ္ဇတိ, နော စ တာသံ သောမနဿိန္ဒြိယံ ဥပ္ပဇ္ဇိဿတိ. ဣတရာသံ ဣတ္ထီနံ ဥပပဇ္ဇန္တီနံ တာသံ ဣတ္ထိန္ဒြိယဉ္စ ဥပ္ပဇ္ဇတိ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3272">
«  ယဿ ဝါ ပန သောမနဿိန္ဒြိယံ ဥပ္ပဇ္ဇိဿတိ တဿ ဣတ္ထိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3273">
သဗ္ဗေသံ စဝန္တာနံ န ဣတ္ထီနံ ဥပပဇ္ဇန္တာနံ တေသံ သောမနဿိန္ဒြိယံ ဥပ္ပဇ္ဇိဿတိ, နော စ တေသံ ဣတ္ထိန္ဒြိယံ ဥပ္ပဇ္ဇတိ. ဣတ္ထီနံ ဥပပဇ္ဇန္တီနံ တာသံ သောမနဿိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3274">
»  ယဿ ဣတ္ထိန္ဒြိယံ ဥပ္ပဇ္ဇတိ တဿ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3275">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ ယာ စ ဣတ္ထိယော သောမနဿေန ဥပပဇ္ဇိတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တာသံ ဣတ္ထိန္ဒြိယံ ဥပ္ပဇ္ဇတိ, နော စ တာသံ ဥပေက္ခိန္ဒြိယံ ဥပ္ပဇ္ဇိဿတိ. ဣတရာသံ ဣတ္ထီနံ ဥပပဇ္ဇန္တီနံ တာသံ ဣတ္ထိန္ဒြိယဉ္စ ဥပ္ပဇ္ဇတိ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3276">
«  ယဿ ဝါ ပန ဥပေက္ခိန္ဒြိယံ ဥပ္ပဇ္ဇိဿတိ တဿ ဣတ္ထိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3277">
သဗ္ဗေသံ စဝန္တာနံ န ဣတ္ထီနံ ဥပပဇ္ဇန္တာနံ တေသံ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ ဣတ္ထိန္ဒြိယံ ဥပ္ပဇ္ဇတိ. ဣတ္ထီနံ ဥပပဇ္ဇန္တီနံ တာသံ ဥပေက္ခိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3278">
»  ယဿ ဣတ္ထိန္ဒြိယံ ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3279">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ တာသံ ဣတ္ထိန္ဒြိယံ ဥပ္ပဇ္ဇတိ, နော စ တာသံ မနိန္ဒြိယံ ဥပ္ပဇ္ဇိဿတိ. ဣတရာသံ ဣတ္ထီနံ ဥပပဇ္ဇန္တီနံ တာသံ ဣတ္ထိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3280">
«  ယဿ ဝါ ပန မနိန္ဒြိယံ ဥပ္ပဇ္ဇိဿတိ တဿ ဣတ္ထိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3281">
သဗ္ဗေသံ စဝန္တာနံ န ဣတ္ထီနံ ဥပပဇ္ဇန္တာနံ တေသံ မနိန္ဒြိယံ ဥပ္ပဇ္ဇိဿတိ, နော စ တေသံ ဣတ္ထိန္ဒြိယံ ဥပ္ပဇ္ဇတိ. ဣတ္ထီနံ ဥပပဇ္ဇန္တီနံ တာသံ မနိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇတိ. (ဣတ္ထိန္ဒြိယမူလကံ.)
</Paragraph>

</Division>
<Division number="369">

<Paragraph number="3282">
»  ယဿ ပုရိသိန္ဒြိယံ ဥပ္ပဇ္ဇတိ တဿ ဇီဝိတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3283">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ တေသံ ပုရိသိန္ဒြိယံ ဥပ္ပဇ္ဇတိ, နော စ တေသံ ဇီဝိတိန္ဒြိယံ ဥပ္ပဇ္ဇိဿတိ. ဣတရေသံ ပုရိသာနံ ဥပပဇ္ဇန္တာနံ တေသံ ပုရိသိန္ဒြိယဉ္စ ဥပ္ပဇ္ဇတိ ဇီဝိတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3284">
«  ယဿ ဝါ ပန ဇီဝိတိန္ဒြိယံ ဥပ္ပဇ္ဇိဿတိ တဿ ပုရိသိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3285">
သဗ္ဗေသံ စဝန္တာနံ န ပုရိသာနံ ဥပပဇ္ဇန္တာနံ တေသံ ဇီဝိတိန္ဒြိယံ ဥပ္ပဇ္ဇိဿတိ, နော စ တေသံ ပုရိသိန္ဒြိယံ ဥပ္ပဇ္ဇတိ. ပုရိသာနံ ဥပပဇ္ဇန္တာနံ တေသံ ဇီဝိတိန္ဒြိယဉ္စ ဥပ္ပဇ္ဇိဿတိ ပုရိသိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3286">
»  ယဿ ပုရိသိန္ဒြိယံ ဥပ္ပဇ္ဇတိ တဿ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3287">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ ယေ စ ပုရိသာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ပုရိသိန္ဒြိယံ ဥပ္ပဇ္ဇတိ, နော စ တေသံ သောမနဿိန္ဒြိယံ ဥပ္ပဇ္ဇိဿတိ. ဣတရေသံ ပုရိသာနံ ဥပပဇ္ဇန္တာနံ တေသံ ပုရိသိန္ဒြိယဉ္စ ဥပ္ပဇ္ဇတိ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3288">
«  ယဿ ဝါ ပန သောမနဿိန္ဒြိယံ ဥပ္ပဇ္ဇိဿတိ, တဿ ပုရိသိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3289">
သဗ္ဗေသံ စဝန္တာနံ န ပုရိသာနံ ဥပပဇ္ဇန္တာနံ တေသံ သောမနဿိန္ဒြိယံ ဥပ္ပဇ္ဇိဿတိ, နော စ တေသံ ပုရိသိန္ဒြိယံ ဥပ္ပဇ္ဇတိ. ပုရိသာနံ ဥပပဇ္ဇန္တာနံ တေသံ သောမနဿိန္ဒြိယဉ္စ ဥပ္ပဇ္ဇိဿတိ ပုရိသိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3290">
»  ယဿ ပုရိသိန္ဒြိယံ ဥပ္ပဇ္ဇတိ တဿ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3291">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ ယေ စ ပုရိသာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ပုရိသိန္ဒြိယံ ဥပ္ပဇ္ဇတိ, နော စ တေသံ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ ပုရိသာနံ ဥပပဇ္ဇန္တာနံ တေသံ ပုရိသိန္ဒြိယဉ္စ ဥပ္ပဇ္ဇတိ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3292">
«  ယဿ ဝါ ပန ဥပေက္ခိန္ဒြိယံ ဥပ္ပဇ္ဇိဿတိ တဿ ပုရိသိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3293">
သဗ္ဗေသံ စဝန္တာနံ န ပုရိသာနံ ဥပပဇ္ဇန္တာနံ တေသံ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ ပုရိသိန္ဒြိယံ ဥပ္ပဇ္ဇတိ. ပုရိသာနံ ဥပပဇ္ဇန္တာနံ တေသံ ဥပေက္ခိန္ဒြိယဉ္စ ဥပ္ပဇ္ဇိဿတိ ပုရိသိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3294">
»  ယဿ ပုရိသိန္ဒြိယံ ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3295">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ တေသံ ပုရိသိန္ဒြိယံ ဥပ္ပဇ္ဇတိ, နော စ တေသံ မနိန္ဒြိယံ ဥပ္ပဇ္ဇိဿတိ. ဣတရေသံ ပုရိသာနံ ဥပပဇ္ဇန္တာနံ တေသံ ပုရိသိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3296">
«  ယဿ ဝါ ပန မနိန္ဒြိယံ ဥပ္ပဇ္ဇိဿတိ တဿ ပုရိသိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3297">
သဗ္ဗေသံ စဝန္တာနံ န ပုရိသာနံ ဥပပဇ္ဇန္တာနံ တေသံ မနိန္ဒြိယံ ဥပ္ပဇ္ဇိဿတိ, နော စ တေသံ ပုရိသိန္ဒြိယံ ဥပ္ပဇ္ဇတိ. ပုရိသာနံ ဥပပဇ္ဇန္တာနံ တေသံ မနိန္ဒြိယဉ္စ ဥပ္ပဇ္ဇိဿတိ ပုရိသိန္ဒြိယဉ္စ ဥပ္ပဇ္ဇတိ. (ပုရိသိန္ဒြိယမူလကံ.)
</Paragraph>

</Division>
<Division number="370">

<Paragraph number="3298">
»  ယဿ ဇီဝိတိန္ဒြိယံ ဥပ္ပဇ္ဇတိ တဿ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3299">
ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ဥပေက္ခာသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဥပ္ပါဒက္ခဏေ တေသံ ဇီဝိတိန္ဒြိယံ ဥပ္ပဇ္ဇတိ, နော စ တေသံ သောမနဿိန္ဒြိယံ ဥပ္ပဇ္ဇိဿတိ. ဣတရေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ ဇီဝိတိန္ဒြိယဉ္စ ဥပ္ပဇ္ဇတိ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3300">
«  ယဿ ဝါ ပန သောမနဿိန္ဒြိယံ ဥပ္ပဇ္ဇိဿတိ တဿ ဇီဝိတိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3301">
သဗ္ဗေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ သောမနဿိန္ဒြိယံ ဥပ္ပဇ္ဇိဿတိ, နော စ တေသံ ဇီဝိတိန္ဒြိယံ ဥပ္ပဇ္ဇတိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ သောမနဿိန္ဒြိယဉ္စ ဥပ္ပဇ္ဇိဿတိ ဇီဝိတိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3302">
»  ယဿ ဇီဝိတိန္ဒြိယံ ဥပ္ပဇ္ဇတိ တဿ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3303">
ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဥပ္ပါဒက္ခဏေ တေသံ ဇီဝိတိန္ဒြိယံ ဥပ္ပဇ္ဇတိ, နော စ တေသံ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ ဇီဝိတိန္ဒြိယဉ္စ ဥပ္ပဇ္ဇတိ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3304">
«  ယဿ ဝါ ပန ဥပေက္ခိန္ဒြိယံ ဥပ္ပဇ္ဇိဿတိ တဿ ဇီဝိတိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3305">
သဗ္ဗေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ ဇီဝိတိန္ဒြိယံ ဥပ္ပဇ္ဇတိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ ဥပေက္ခိန္ဒြိယဉ္စ ဥပ္ပဇ္ဇိဿတိ ဇီဝိတိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3306">
»  ယဿ ဇီဝိတိန္ဒြိယံ ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3307">
ပစ္ဆိမစိတ္တဿ ဥပ္ပါဒက္ခဏေ တေသံ ဇီဝိတိန္ဒြိယံ ဥပ္ပဇ္ဇတိ, နော စ တေသံ မနိန္ဒြိယံ ဥပ္ပဇ္ဇိဿတိ. ဣတရေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ ဇီဝိတိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3308">
«  ယဿ ဝါ ပန မနိန္ဒြိယံ ဥပ္ပဇ္ဇိဿတိ တဿ ဇီဝိတိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3309">
သဗ္ဗေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ မနိန္ဒြိယံ ဥပ္ပဇ္ဇိဿတိ, နော စ တေသံ ဇီဝိတိန္ဒြိယံ ဥပ္ပဇ္ဇတိ. သဗ္ဗေသံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ မနိန္ဒြိယဉ္စ ဥပ္ပဇ္ဇိဿတိ ဇီဝိတိန္ဒြိယဉ္စ ဥပ္ပဇ္ဇတိ. (ဇီဝိတိန္ဒြိယမူလကံ.)
</Paragraph>

</Division>
<Division number="371">

<Paragraph number="3310">
»  ယဿ သောမနဿိန္ဒြိယံ ဥပ္ပဇ္ဇတိ တဿ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3311">
သောမနဿသမ္ပယုတ္တပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဥပ္ပါဒက္ခဏေ တေသံ သောမနဿိန္ဒြိယံ ဥပ္ပဇ္ဇတိ, နော စ တေသံ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ သောမနဿေန ဥပပဇ္ဇန္တာနံ ပဝတ္တေ သောမနဿသမ္ပယုတ္တစိတ္တဿ ဥပ္ပါဒက္ခဏေ တေသံ သောမနဿိန္ဒြိယဉ္စ ဥပ္ပဇ္ဇတိ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3312">
«  ယဿ ဝါ ပန ဥပေက္ခိန္ဒြိယံ ဥပ္ပဇ္ဇိဿတိ တဿ သောမနဿိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3313">
သဗ္ဗေသံ စိတ္တဿ ဘင်္ဂက္ခဏေ သောမနဿဝိပ္ပယုတ္တစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ သောမနဿိန္ဒြိယံ ဥပ္ပဇ္ဇတိ. သောမနဿေန ဥပပဇ္ဇန္တာနံ ပဝတ္တေ သောမနဿသမ္ပယုတ္တစိတ္တဿ ဥပ္ပါဒက္ခဏေ တေသံ ဥပေက္ခိန္ဒြိယဉ္စ ဥပ္ပဇ္ဇိဿတိ သောမနဿိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3314">
»  ယဿ သောမနဿိန္ဒြိယံ ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3315">
သောမနဿသမ္ပယုတ္တပစ္ဆိမစိတ္တဿ ဥပ္ပါဒက္ခဏေ တေသံ သောမနဿိန္ဒြိယံ ဥပ္ပဇ္ဇတိ, နော စ တေသံ မနိန္ဒြိယံ ဥပ္ပဇ္ဇိဿတိ. ဣတရေသံ သောမနဿေန ဥပပဇ္ဇန္တာနံ ပဝတ္တေ သောမနဿသမ္ပယုတ္တစိတ္တဿ ဥပ္ပါဒက္ခဏေ တေသံ သောမနဿိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3316">
«  ယဿ ဝါ ပန မနိန္ဒြိယံ ဥပ္ပဇ္ဇိဿတိ တဿ သောမနဿိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3317">
သဗ္ဗေသံ စိတ္တဿ ဘင်္ဂက္ခဏေ သောမနဿဝိပ္ပယုတ္တစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ မနိန္ဒြိယံ ဥပ္ပဇ္ဇိဿတိ, နော စ တေသံ သောမနဿိန္ဒြိယံ ဥပ္ပဇ္ဇတိ. သောမနဿေန ဥပပဇ္ဇန္တာနံ ပဝတ္တေ သောမနဿသမ္ပယုတ္တစိတ္တဿ ဥပ္ပါဒက္ခဏေ တေသံ မနိန္ဒြိယဉ္စ ဥပ္ပဇ္ဇိဿတိ သောမနဿိန္ဒြိယဉ္စ ဥပ္ပဇ္ဇတိ. (သောမနဿိန္ဒြိယမူလကံ.)
</Paragraph>

</Division>
<Division number="372">

<Paragraph number="3318">
»  ယဿ ဥပေက္ခိန္ဒြိယံ ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3319">
ဥပေက္ခာသမ္ပယုတ္တပစ္ဆိမစိတ္တဿ ဥပ္ပါဒက္ခဏေ တေသံ ဥပေက္ခိန္ဒြိယံ ဥပ္ပဇ္ဇတိ, နော စ တေသံ မနိန္ဒြိယံ ဥပ္ပဇ္ဇိဿတိ. ဣတရေသံ ဥပေက္ခာယ ဥပပဇ္ဇန္တာနံ ပဝတ္တေ ဥပေက္ခာသမ္ပယုတ္တစိတ္တဿ ဥပ္ပါဒက္ခဏေ တေသံ ဥပေက္ခိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3320">
«  ယဿ ဝါ ပန မနိန္ဒြိယံ ဥပ္ပဇ္ဇိဿတိ တဿ ဥပေက္ခိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3321">
သဗ္ဗေသံ စိတ္တဿ ဘင်္ဂက္ခဏေ ဥပေက္ခာဝိပ္ပယုတ္တစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ မနိန္ဒြိယံ ဥပ္ပဇ္ဇိဿတိ, နော စ တေသံ ဥပေက္ခိန္ဒြိယံ ဥပ္ပဇ္ဇတိ. ဥပေက္ခာယ ဥပပဇ္ဇန္တာနံ ပဝတ္တေ ဥပေက္ခာသမ္ပယုတ္တစိတ္တဿ ဥပ္ပါဒက္ခဏေ တေသံ မနိန္ဒြိယဉ္စ ဥပ္ပဇ္ဇိဿတိ ဥပေက္ခိန္ဒြိယဉ္စ ဥပ္ပဇ္ဇတိ. (ဥပေက္ခိန္ဒြိယမူလကံ.)
</Paragraph>

</Division>
<Division number="373">

<Paragraph number="3322">
»  ယဿ သဒ္ဓိန္ဒြိယံ ဥပ္ပဇ္ဇတိ တဿ ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3323">
ပစ္ဆိမစိတ္တဿ ဥပ္ပါဒက္ခဏေ တေသံ သဒ္ဓိန္ဒြိယံ ဥပ္ပဇ္ဇတိ, နော စ တေသံ မနိန္ဒြိယံ ဥပ္ပဇ္ဇိဿတိ. ဣတရေသံ သဟေတုကာနံ ဥပပဇ္ဇန္တာနံ ပဝတ္တေ သဒ္ဓါသမ္ပယုတ္တစိတ္တဿ ဥပ္ပါဒက္ခဏေ တေသံ သဒ္ဓိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3324">
«  ယဿ ဝါ ပန မနိန္ဒြိယံ ဥပ္ပဇ္ဇိဿတိ တဿ သဒ္ဓိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3325">
သဗ္ဗေသံ စိတ္တဿ ဘင်္ဂက္ခဏေ သဒ္ဓါဝိပ္ပယုတ္တစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ မနိန္ဒြိယံ ဥပ္ပဇ္ဇိဿတိ, နော စ တေသံ သဒ္ဓိန္ဒြိယံ ဥပ္ပဇ္ဇတိ. သဟေတုကာနံ ဥပပဇ္ဇန္တာနံ ပဝတ္တေ သဒ္ဓါသမ္ပယုတ္တစိတ္တဿ ဥပ္ပါဒက္ခဏေ တေသံ မနိန္ဒြိယဉ္စ ဥပ္ပဇ္ဇိဿတိ သဒ္ဓိန္ဒြိယဉ္စ ဥပ္ပဇ္ဇတိ. (သဒ္ဓိန္ဒြိယမူလကံ.)
</Paragraph>

</Division>
<Division number="374">

<Paragraph number="3326">
»  ယဿ ပညိန္ဒြိယံ ဥပ္ပဇ္ဇတိ တဿ မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3327">
ပစ္ဆိမစိတ္တဿ ဥပ္ပါဒက္ခဏေ တေသံ ပညိန္ဒြိယံ ဥပ္ပဇ္ဇတိ, နော စ တေသံ မနိန္ဒြိယံ ဥပ္ပဇ္ဇိဿတိ. ဣတရေသံ ဉာဏသမ္ပယုတ္တာနံ ဥပပဇ္ဇန္တာနံ ပဝတ္တေ ဉာဏသမ္ပယုတ္တစိတ္တဿ ဥပ္ပါဒက္ခဏေ တေသံ ပညိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3328">
«  ယဿ ဝါ ပန မနိန္ဒြိယံ ဥပ္ပဇ္ဇိဿတိ တဿ ပညိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3329">
သဗ္ဗေသံ စိတ္တဿ ဘင်္ဂက္ခဏေ ဉာဏဝိပ္ပယုတ္တစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ မနိန္ဒြိယံ ဥပ္ပဇ္ဇိဿတိ, နော စ တေသံ ပညိန္ဒြိယံ ဥပ္ပဇ္ဇတိ. ဉာဏသမ္ပယုတ္တာနံ ဥပပဇ္ဇန္တာနံ ပဝတ္တေ ဉာဏသမ္ပယုတ္တစိတ္တဿ ဥပ္ပါဒက္ခဏေ တေသံ မနိန္ဒြိယဉ္စ ဥပ္ပဇ္ဇိဿတိ ပညိန္ဒြိယဉ္စ ဥပ္ပဇ္ဇတိ. (ပညိန္ဒြိယမူလကံ.)
</Paragraph>
</Division>