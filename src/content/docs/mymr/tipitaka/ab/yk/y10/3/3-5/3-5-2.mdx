---
title: "3.5.2 ပစ္စနီက"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="471">

<Paragraph number="4301">
»  ယော စက္ခုန္ဒြိယံ န ပရိဇာနာတိ သော ဒေါမနဿိန္ဒြိယံ နပ္ပဇဟိဿတီတိ?
</Paragraph>

<Paragraph number="4302">
ပဉ္စ ပုဂ္ဂလာ စက္ခုန္ဒြိယံ န ပရိဇာနန္တိ, နော စ ဒေါမနဿိန္ဒြိယံ နပ္ပဇဟိဿန္တိ. စတ္တာရော ပုဂ္ဂလာ စက္ခုန္ဒြိယဉ္စ န ပရိဇာနန္တိ ဒေါမနဿိန္ဒြိယဉ္စ နပ္ပဇဟိဿန္တိ.
</Paragraph>

<Paragraph number="4303">
«  ယော ဝါ ပန ဒေါမနဿိန္ဒြိယံ နပ္ပဇဟိဿတိ သော စက္ခုန္ဒြိယံ န ပရိဇာနာတီတိ?
</Paragraph>

<Paragraph number="4304">
အဂ္ဂမဂ္ဂသမင်္ဂီ ဒေါမနဿိန္ဒြိယံ နပ္ပဇဟိဿတိ, နော စ စက္ခုန္ဒြိယံ န ပရိဇာနာတိ. စတ္တာရော ပုဂ္ဂလာ ဒေါမနဿိန္ဒြိယဉ္စ နပ္ပဇဟိဿန္တိ စက္ခုန္ဒြိယဉ္စ န ပရိဇာနန္တိ.
</Paragraph>

<Paragraph number="4305">
»  ယော စက္ခုန္ဒြိယံ န ပရိဇာနာတိ သော အနညာတညဿာမီတိန္ဒြိယံ န ဘာဝေဿတီတိ?
</Paragraph>

<Paragraph number="4306">
ယေ ပုထုဇ္ဇနာ မဂ္ဂံ ပဋိလဘိဿန္တိ တေ စက္ခုန္ဒြိယံ န ပရိဇာနန္တိ, နော စ အနညာတညဿာမီတိန္ဒြိယံ န ဘာဝေဿန္တိ. အဋ္ဌ ပုဂ္ဂလာ စက္ခုန္ဒြိယဉ္စ န ပရိဇာနန္တိ အနညာတညဿာမီတိန္ဒြိယဉ္စ န ဘာဝေဿန္တိ.
</Paragraph>

<Paragraph number="4307">
«  ယော ဝါ ပန အနညာတညဿာမီတိန္ဒြိယံ န ဘာဝေဿတိ သော စက္ခုန္ဒြိယံ န ပရိဇာနာတီတိ?
</Paragraph>

<Paragraph number="4308">
အဂ္ဂမဂ္ဂသမင်္ဂီ အနညာတညဿာမီတိန္ဒြိယံ န ဘာဝေဿတိ, နော စ စက္ခုန္ဒြိယံ န ပရိဇာနာတိ. အဋ္ဌ ပုဂ္ဂလာ အနညာတညဿာမီတိန္ဒြိယဉ္စ န ဘာဝေဿန္တိ စက္ခုန္ဒြိယဉ္စ န ပရိဇာနန္တိ.
</Paragraph>

<Paragraph number="4309">
»  ယော စက္ခုန္ဒြိယံ န ပရိဇာနာတိ သော အညိန္ဒြိယံ န ဘာဝေဿတီတိ?
</Paragraph>

<Paragraph number="4310">
သတ္တ ပုဂ္ဂလာ စက္ခုန္ဒြိယံ န ပရိဇာနန္တိ, နော စ အညိန္ဒြိယံ န ဘာဝေဿန္တိ. ဒွေ ပုဂ္ဂလာ စက္ခုန္ဒြိယဉ္စ န ပရိဇာနန္တိ အညိန္ဒြိယဉ္စ န ဘာဝေဿန္တိ.
</Paragraph>

<Paragraph number="4311">
«  ယော ဝါ ပန အညိန္ဒြိယံ န ဘာဝေဿတိ သော စက္ခုန္ဒြိယံ န ပရိဇာနာတီတိ?
</Paragraph>

<Paragraph number="4312">
အဂ္ဂမဂ္ဂသမင်္ဂီ အညိန္ဒြိယံ န ဘာဝေဿတိ, နော စ စက္ခုန္ဒြိယံ န ပရိဇာနာတိ. ဒွေ ပုဂ္ဂလာ အညိန္ဒြိယဉ္စ န ဘာဝေဿန္တိ စက္ခုန္ဒြိယဉ္စ န ပရိဇာနန္တိ.
</Paragraph>

<Paragraph number="4313">
»  ယော စက္ခုန္ဒြိယံ န ပရိဇာနာတိ သော အညာတာဝိန္ဒြိယံ န သစ္ဆိကရိဿတီတိ?
</Paragraph>

<Paragraph number="4314">
သတ္တ ပုဂ္ဂလာ စက္ခုန္ဒြိယံ န ပရိဇာနန္တိ, နော စ အညာတာဝိန္ဒြိယံ န သစ္ဆိကရိဿန္တိ. ဒွေ ပုဂ္ဂလာ စက္ခုန္ဒြိယဉ္စ န ပရိဇာနန္တိ အညာတာဝိန္ဒြိယဉ္စ န သစ္ဆိကရိဿန္တိ.
</Paragraph>

<Paragraph number="4315">
«  ယော ဝါ ပန အညာတာဝိန္ဒြိယံ န သစ္ဆိကရိဿတိ သော စက္ခုန္ဒြိယံ န ပရိဇာနာတီတိ? အာမန္တာ. (စက္ခုန္ဒြိယမူလကံ.)
</Paragraph>

</Division>
<Division number="472">

<Paragraph number="4316">
»  ယော ဒေါမနဿိန္ဒြိယံ နပ္ပဇဟတိ သော အနညာတညဿာမီတိန္ဒြိယံ န ဘာဝေဿတီတိ?
</Paragraph>

<Paragraph number="4317">
ယေ ပုထုဇ္ဇနာ မဂ္ဂံ ပဋိလဘိဿန္တိ တေ ဒေါမနဿိန္ဒြိယံ နပ္ပဇဟန္တိ, နော စ အနညာတညဿာမီတိန္ဒြိယံ န ဘာဝေဿန္တိ. အဋ္ဌ ပုဂ္ဂလာ ဒေါမနဿိန္ဒြိယဉ္စ နပ္ပဇဟန္တိ အနညာတညဿာမီတိန္ဒြိယဉ္စ န ဘာဝေဿန္တိ.
</Paragraph>

<Paragraph number="4318">
«  ယော ဝါ ပန အနညာတညဿာမီတိန္ဒြိယံ န ဘာဝေဿတိ သော ဒေါမနဿိန္ဒြိယံ နပ္ပဇဟတီတိ?
</Paragraph>

<Paragraph number="4319">
အနာဂါမိမဂ္ဂသမင်္ဂီ အနညာတညဿာမီတိန္ဒြိယံ န ဘာဝေဿတိ, နော စ ဒေါမနဿိန္ဒြိယံ နပ္ပဇဟတိ. အဋ္ဌ ပုဂ္ဂလာ အနညာတညဿာမီတိန္ဒြိယဉ္စ န ဘာဝေဿန္တိ ဒေါမနဿိန္ဒြိယဉ္စ နပ္ပဇဟန္တိ.
</Paragraph>

<Paragraph number="4320">
»  ယော ဒေါမနဿိန္ဒြိယံ နပ္ပဇဟတိ သော အညိန္ဒြိယံ န ဘာဝေဿတီတိ?
</Paragraph>

<Paragraph number="4321">
ဆ ပုဂ္ဂလာ ဒေါမနဿိန္ဒြိယံ နပ္ပဇဟန္တိ, နော စ အညိန္ဒြိယံ န ဘာဝေဿန္တိ. တယော ပုဂ္ဂလာ ဒေါမနဿိန္ဒြိယဉ္စ နပ္ပဇဟန္တိ အညိန္ဒြိယဉ္စ န ဘာဝေဿန္တိ.
</Paragraph>

<Paragraph number="4322">
«  ယော ဝါ ပန အညိန္ဒြိယံ န ဘာဝေဿတိ သော ဒေါမနဿိန္ဒြိယံ နပ္ပဇဟတီတိ? အာမန္တာ.
</Paragraph>

<Paragraph number="4323">
»  ယော ဒေါမနဿိန္ဒြိယံ နပ္ပဇဟတိ သော အညာတာဝိန္ဒြိယံ န သစ္ဆိကရိဿတီတိ?
</Paragraph>

<Paragraph number="4324">
သတ္တ ပုဂ္ဂလာ ဒေါမနဿိန္ဒြိယံ နပ္ပဇဟန္တိ, နော စ အညာတာဝိန္ဒြိယံ န သစ္ဆိကရိဿန္တိ. ဒွေ ပုဂ္ဂလာ ဒေါမနဿိန္ဒြိယဉ္စ နပ္ပဇဟန္တိ အညာတာဝိန္ဒြိယဉ္စ န သစ္ဆိကရိဿန္တိ.
</Paragraph>

<Paragraph number="4325">
«  ယော ဝါ ပန အညာတာဝိန္ဒြိယံ န သစ္ဆိကရိဿတိ သော ဒေါမနဿိန္ဒြိယံ နပ္ပဇဟတီတိ? အာမန္တာ. (ဒေါမနဿိန္ဒြိယမူလကံ.)
</Paragraph>

</Division>
<Division number="473">

<Paragraph number="4326">
»  ယော အနညာတညဿာမီတိန္ဒြိယံ န ဘာဝေတိ သော အညိန္ဒြိယံ န ဘာဝေဿတီတိ?
</Paragraph>

<Paragraph number="4327">
ဆ ပုဂ္ဂလာ အနညာတညဿာမီတိန္ဒြိယံ န ဘာဝေန္တိ, နော စ အညိန္ဒြိယံ န ဘာဝေဿန္တိ. တယော ပုဂ္ဂလာ အနညာတညဿာမီတိန္ဒြိယဉ္စ န ဘာဝေန္တိ အညိန္ဒြိယဉ္စ န ဘာဝေဿန္တိ.
</Paragraph>

<Paragraph number="4328">
«  ယော ဝါ ပန အညိန္ဒြိယံ န ဘာဝေဿတိ သော အနညာတညဿာမီတိန္ဒြိယံ န ဘာဝေတီတိ? အာမန္တာ.
</Paragraph>

<Paragraph number="4329">
»  ယော အနညာတညဿာမီတိန္ဒြိယံ န ဘာဝေတိ သော အညာတာဝိန္ဒြိယံ န သစ္ဆိကရိဿတီတိ?
</Paragraph>

<Paragraph number="4330">
သတ္တ ပုဂ္ဂလာ အနညာတညဿာမီတိန္ဒြိယံ န ဘာဝေန္တိ, နော စ အညာတာဝိန္ဒြိယံ န သစ္ဆိကရိဿန္တိ. ဒွေ ပုဂ္ဂလာ အနညာတညဿာမီတိန္ဒြိယဉ္စ န ဘာဝေန္တိ အညာတာဝိန္ဒြိယဉ္စ န သစ္ဆိကရိဿန္တိ.
</Paragraph>

<Paragraph number="4331">
«  ယော ဝါ ပန အညာတာဝိန္ဒြိယံ န သစ္ဆိကရိဿတိ သော အနညာတညဿာမီတိန္ဒြိယံ န ဘာဝေတီတိ? အာမန္တာ. (အနညာတညဿာမီတိန္ဒြိယမူလကံ.)
</Paragraph>

</Division>
<Division number="474">

<Paragraph number="4332">
»  ယော အညိန္ဒြိယံ န ဘာဝေတိ သော အညာတာဝိန္ဒြိယံ န သစ္ဆိကရိဿတီတိ?
</Paragraph>

<Paragraph number="4333">
ပဉ္စ ပုဂ္ဂလာ အညိန္ဒြိယံ န ဘာဝေန္တိ, နော စ အညာတာဝိန္ဒြိယံ န သစ္ဆိကရိဿန္တိ. ဒွေ ပုဂ္ဂလာ အညိန္ဒြိယဉ္စ န ဘာဝေန္တိ အညာတာဝိန္ဒြိယဉ္စ န သစ္ဆိကရိဿန္တိ.
</Paragraph>

<Paragraph number="4334">
«  ယော ဝါ ပန အညာတာဝိန္ဒြိယံ န သစ္ဆိကရိဿတိ သော အညိန္ဒြိယံ န ဘာဝေတီတိ? အာမန္တာ. (အညိန္ဒြိယမူလကံ.)
</Paragraph>
</Division>