---
title: "2.1.5.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="395">

<Paragraph number="3581">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ သောတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3582">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ သောတိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ သောတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3583">
«  ယဿ ဝါ ပန ယတ္ထ သောတိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3584">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ သောတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ သောတိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3585">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ ဃာနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3586">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ ဃာနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3587">
«  ယဿ ဝါ ပန ယတ္ထ ဃာနိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3588">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ရူပါဝစရံ ဥပပဇ္ဇန္တာနံ တေသံ တတ္ထ ဃာနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3589">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ ဣတ္ထိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3590">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ ဣတ္ထိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ အသညသတ္တာနံ အရူပါနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ ဣတ္ထိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3591">
«  ယဿ ဝါ ပန ယတ္ထ ဣတ္ထိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3592">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ရူပါဝစရံ ဥပပဇ္ဇန္တာနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ အသညသတ္တာနံ အရူပါနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3593">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ ပုရိသိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3594">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ အသညသတ္တာနံ အရူပါနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ စဝန္တီနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ ပုရိသိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3595">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3596">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ရူပါဝစရံ ဥပပဇ္ဇန္တာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တေသံ တတ္ထ ပုရိသိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရာ စဝန္တာနံ အသညသတ္တာနံ အရူပါနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ စဝန္တီနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3597">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3598">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3599">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3600">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3601">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3602">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အသညသတ္တာနံ အရူပါနံ ယေ စ သစက္ခုကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3603">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3604">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ သစက္ခုကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အသညသတ္တာနံ အရူပါနံ ယေ စ သစက္ခုကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3605">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3606">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ အသညသတ္တာနံ ယေ စ သစက္ခုကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3607">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3608">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ သစက္ခုကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ အသညသတ္တာနံ ယေ စ သစက္ခုကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3609">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3610">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3611">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3612">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ. (စက္ခုန္ဒြိယမူလကံ.)
</Paragraph>

</Division>
<Division number="396">

<Paragraph number="3613">
»  ယဿ ယတ္ထ ဃာနိန္ဒြိယံ န ဥပ္ပဇ္ဇတိ တဿ တတ္ထ ဣတ္ထိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3614">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနိန္ဒြိယံ န ဥပ္ပဇ္ဇတိ, နော စ တေသံ တတ္ထ ဣတ္ထိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရာနံ အရူပါဝစရာနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇတိ ဣတ္ထိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3615">
«  ယဿ ဝါ ပန ယတ္ထ ဣတ္ထိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3616">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရာနံ အရူပါဝစရာနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3617">
»  ယဿ ယတ္ထ ဃာနိန္ဒြိယံ န ဥပ္ပဇ္ဇတိ တဿ တတ္ထ ပုရိသိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3618">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနိန္ဒြိယံ န ဥပ္ပဇ္ဇတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရာနံ အရူပါဝစရာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ စဝန္တီနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇတိ ပုရိသိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3619">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3620">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တေသံ တတ္ထ ပုရိသိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရာနံ အရူပါဝစရာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ စဝန္တီနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3621">
»  ယဿ ယတ္ထ ဃာနိန္ဒြိယံ န ဥပ္ပဇ္ဇတိ တဿ တတ္ထ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3622">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ တတ္ထ ဃာနိန္ဒြိယံ န ဥပ္ပဇ္ဇတိ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇတိ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3623">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3624">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3625">
»  ယဿ ယတ္ထ ဃာနိန္ဒြိယံ န ဥပ္ပဇ္ဇတိ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3626">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ ယေ စ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3627">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3628">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ သဃာနကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ ယေ စ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3629">
»  ယဿ ယတ္ထ ဃာနိန္ဒြိယံ န ဥပ္ပဇ္ဇတိ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3630">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇတိ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ ယေ စ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3631">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3632">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ သဃာနကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ ယေ စ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3633">
»  ယဿ ယတ္ထ ဃာနိန္ဒြိယံ န ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3634">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3635">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3636">
ပစ္ဆိမဘဝိကာနံ သဃာနကာနံ ဥပပဇ္ဇန္တာနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇတိ. (ဃာနိန္ဒြိယမူလကံ.)
</Paragraph>

</Division>
<Division number="397">

<Paragraph number="3637">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇတိ တဿ တတ္ထ ပုရိသိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3638">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရာနံ အရူပါဝစရာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ စဝန္တီနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇတိ ပုရိသိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3639">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3640">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တာသံ တတ္ထ ပုရိသိန္ဒြိယံ န ဥပ္ပဇ္ဇိဿတိ, နော စ တာသံ တတ္ထ ဣတ္ထိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရာနံ အရူပါဝစရာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ စဝန္တီနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3641">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇတိ တဿ တတ္ထ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3642">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇတိ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇတိ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3643">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3644">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ တာသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ, နော စ တာသံ တတ္ထ ဣတ္ထိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3645">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇတိ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3646">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ ယာ စ ဣတ္ထိယော ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တာသံ စဝန္တီနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3647">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3648">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ ယာ စ ဣတ္ထိယော ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တာသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တာသံ တတ္ထ ဣတ္ထိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ ယာ စ ဣတ္ထိယော ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တာသံ စဝန္တီနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3649">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇတိ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3650">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇတိ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ ယာ စ ဣတ္ထိယော သောမနဿေန ဥပပဇ္ဇိတွာ ပရိနိဗ္ဗာယိဿန္တိ တာသံ စဝန္တီနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3651">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3652">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ ယာ စ ဣတ္ထိယော သောမနဿေန ဥပပဇ္ဇိတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တာသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တာသံ တတ္ထ ဣတ္ထိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ ယာ စ ဣတ္ထိယော သောမနဿေန ဥပပဇ္ဇိတွာ ပရိနိဗ္ဗာယိဿန္တိ တာသံ စဝန္တီနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3653">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3654">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3655">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3656">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ တာသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တာသံ တတ္ထ ဣတ္ထိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇတိ. (ဣတ္ထိန္ဒြိယမူလကံ.)
</Paragraph>

</Division>
<Division number="398">

<Paragraph number="3657">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇတိ တဿ တတ္ထ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3658">
ကာမာဝစရာ စဝန္တာနံ န ပုရိသာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇတိ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇတိ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3659">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိဿတိ တဿ တတ္ထ ပုရိသိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3660">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3661">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇတိ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3662">
ကာမာဝစရာ စဝန္တာနံ န ပုရိသာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ ယေ စ ပုရိသာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3663">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ ပုရိသိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3664">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ ယေ စ ပုရိသာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ ယေ စ ပုရိသာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3665">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇတိ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3666">
ကာမာဝစရာ စဝန္တာနံ န ပုရိသာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇတိ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ ယေ စ ပုရိသာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3667">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ ပုရိသိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3668">
ပစ္ဆိမဘဝိကာနံ ပုရိသာနံ ဥပ္ပဇ္ဇန္တာနံ ယေ စ ပုရိသာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ ယေ စ ပုရိသာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3669">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3670">
ကာမာဝစရာ စဝန္တာနံ န ပုရိသာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3671">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ပုရိသိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3672">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇတိ. (ပုရိသိန္ဒြိယမူလကံ.)
</Paragraph>

</Division>
<Division number="399">

<Paragraph number="3673">
»  ယဿ ယတ္ထ ဇီဝိတိန္ဒြိယံ န ဥပ္ပဇ္ဇတိ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3674">
စတုဝေါကာရာ ပဉ္စဝေါကာရာ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ ဇီဝိတိန္ဒြိယံ န ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ. ပစ္ဆိမစိတ္တဿ ဘင်္ဂက္ခဏေ ယဿ စိတ္တဿ အနန္တရာ ဥပေက္ခာသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3675">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3676">
ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ဥပေက္ခာသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဥပ္ပါဒက္ခဏေ အသညသတ္တံ ဥပပဇ္ဇန္တာနံ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇတိ. ပစ္ဆိမစိတ္တဿ ဘင်္ဂက္ခဏေ ယဿ စိတ္တဿ အနန္တရာ ဥပေက္ခာသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ ဇီဝိတိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3677">
»  ယဿ ယတ္ထ ဇီဝိတိန္ဒြိယံ န ဥပ္ပဇ္ဇတိ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3678">
စတုဝေါကာရာ ပဉ္စဝေါကာရာ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ ဇီဝိတိန္ဒြိယံ န ဥပ္ပဇ္ဇတိ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. ပစ္ဆိမစိတ္တဿ ဘင်္ဂက္ခဏေ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3679">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3680">
ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဥပ္ပါဒက္ခဏေ အသညသတ္တံ ဥပပဇ္ဇန္တာနံ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇတိ. ပစ္ဆိမစိတ္တဿ ဘင်္ဂက္ခဏေ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ ဇီဝိတိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3681">
»  ယဿ ယတ္ထ ဇီဝိတိန္ဒြိယံ န ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3682">
စတုဝေါကာရာ ပဉ္စဝေါကာရာ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ ဇီဝိတိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ပစ္ဆိမစိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3683">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3684">
ပစ္ဆိမစိတ္တဿ ဥပ္ပါဒက္ခဏေ အသညသတ္တံ ဥပပဇ္ဇန္တာနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇတိ. ပစ္ဆိမစိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ဇီဝိတိန္ဒြိယဉ္စ န ဥပ္ပဇ္ဇတိ. (ဇီဝိတိန္ဒြိယမူလကံ.)
</Paragraph>

</Division>
<Division number="400">

<Paragraph number="3685">
»  ယဿ ယတ္ထ သောမနဿိန္ဒြိယံ န ဥပ္ပဇ္ဇတိ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3686">
သဗ္ဗေသံ စိတ္တဿ ဘင်္ဂက္ခဏေ သောမနဿဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ သောမနဿိန္ဒြိယံ န ဥပ္ပဇ္ဇတိ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. သောမနဿသမ္ပယုတ္တပစ္ဆိမစိတ္တဿ ဘင်္ဂက္ခဏေ ဥပေက္ခာသမ္ပယုတ္တပစ္ဆိမစိတ္တသမင်္ဂီနံ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဘင်္ဂက္ခဏေ အသညသတ္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3687">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ သောမနဿိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3688">
သောမနဿသမ္ပယုတ္တပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဥပ္ပါဒက္ခဏေ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇတိ. သောမနဿသမ္ပယုတ္တပစ္ဆိမစိတ္တဿ ဘင်္ဂက္ခဏေ ဥပေက္ခာသမ္ပယုတ္တပစ္ဆိမစိတ္တသမင်္ဂီနံ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ သောမနဿိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3689">
»  ယဿ ယတ္ထ သောမနဿိန္ဒြိယံ န ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3690">
သဗ္ဗေသံ စိတ္တဿ ဘင်္ဂက္ခဏေ သောမနဿဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ သောမနဿိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. သောမနဿသမ္ပယုတ္တပစ္ဆိမစိတ္တဿ ဘင်္ဂက္ခဏေ ဥပေက္ခာသမ္ပယုတ္တပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3691">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ သောမနဿိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3692">
သောမနဿသမ္ပယုတ္တပစ္ဆိမစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇတိ. သောမနဿသမ္ပယုတ္တပစ္ဆိမစိတ္တဿ ဘင်္ဂက္ခဏေ ဥပေက္ခာသမ္ပယုတ္တပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ သောမနဿိန္ဒြိယဉ္စ န ဥပ္ပဇ္ဇတိ. (သောမနဿိန္ဒြိယမူလကံ.)
</Paragraph>

</Division>
<Division number="401">

<Paragraph number="3693">
»  ယဿ ယတ္ထ ဥပေက္ခိန္ဒြိယံ န ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3694">
သဗ္ဗေသံ စိတ္တဿ ဘင်္ဂက္ခဏေ ဥပေက္ခာဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ ဥပေက္ခိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ဥပေက္ခာသမ္ပယုတ္တပစ္ဆိမစိတ္တဿ ဘင်္ဂက္ခဏေ သောမနဿသမ္ပယုတ္တပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3695">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ဥပေက္ခိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3696">
ဥပေက္ခာသမ္ပယုတ္တပစ္ဆိမစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇတိ. ဥပေက္ခာသမ္ပယုတ္တပစ္ဆိမစိတ္တဿ ဘင်္ဂက္ခဏေ သောမနဿသမ္ပယုတ္တပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ဥပေက္ခိန္ဒြိယဉ္စ န ဥပ္ပဇ္ဇတိ. (ဥပေက္ခိန္ဒြိယမူလကံ.)
</Paragraph>

</Division>
<Division number="402">

<Paragraph number="3697">
»  ယဿ ယတ္ထ သဒ္ဓိန္ဒြိယံ န ဥပ္ပဇ္ဇတိ တဿ တတ္ထ ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3698">
သဗ္ဗေသံ စိတ္တဿ ဘင်္ဂက္ခဏေ သဒ္ဓါဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ သဒ္ဓိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ သဒ္ဓိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3699">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ သဒ္ဓိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3700">
ပစ္ဆိမစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ သဒ္ဓိန္ဒြိယံ န ဥပ္ပဇ္ဇတိ. ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ သဒ္ဓိန္ဒြိယဉ္စ န ဥပ္ပဇ္ဇတိ. (သဒ္ဓိန္ဒြိယမူလကံ.)
</Paragraph>

</Division>
<Division number="403">

<Paragraph number="3701">
»  ယဿ ယတ္ထ ပညိန္ဒြိယံ န ဥပ္ပဇ္ဇတိ တဿ တတ္ထ မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3702">
သဗ္ဗေသံ စိတ္တဿ ဘင်္ဂက္ခဏေ ဉာဏဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ ပညိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ပညိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3703">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ပညိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3704">
ပစ္ဆိမစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပညိန္ဒြိယံ န ဥပ္ပဇ္ဇတိ. ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ပညိန္ဒြိယဉ္စ န ဥပ္ပဇ္ဇတိ. (ပညိန္ဒြိယမူလကံ.)
</Paragraph>
</Division>