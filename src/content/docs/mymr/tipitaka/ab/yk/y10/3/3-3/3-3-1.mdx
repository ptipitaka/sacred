---
title: "3.3.1 အနုလောမ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="451">

<Paragraph number="4157">
»  ယော စက္ခုန္ဒြိယံ ပရိဇာနိဿတိ သော ဒေါမနဿိန္ဒြိယံ ပဇဟိဿတီတိ?
</Paragraph>

<Paragraph number="4158">
ဒွေ ပုဂ္ဂလာ စက္ခုန္ဒြိယံ ပရိဇာနိဿန္တိ, နော စ ဒေါမနဿိန္ဒြိယံ ပဇဟိဿန္တိ. ပဉ္စ ပုဂ္ဂလာ စက္ခုန္ဒြိယဉ္စ ပရိဇာနိဿန္တိ ဒေါမနဿိန္ဒြိယဉ္စ ပဇဟိဿန္တိ.
</Paragraph>

<Paragraph number="4159">
«  ယော ဝါ ပန ဒေါမနဿိန္ဒြိယံ ပဇဟိဿတိ သော စက္ခုန္ဒြိယံ ပရိဇာနိဿတီတိ? အာမန္တာ.
</Paragraph>

<Paragraph number="4160">
»  ယော စက္ခုန္ဒြိယံ ပရိဇာနိဿတိ သော အနညာတညဿာမီတိန္ဒြိယံ ဘာဝေဿတီတိ?
</Paragraph>

<Paragraph number="4161">
ဆ ပုဂ္ဂလာ စက္ခုန္ဒြိယံ ပရိဇာနိဿန္တိ, နော စ အနညာတညဿာမီတိန္ဒြိယံ ဘာဝေဿန္တိ. ယေ ပုထုဇ္ဇနာ မဂ္ဂံ ပဋိလဘိဿန္တိ တေ စက္ခုန္ဒြိယဉ္စ ပရိဇာနိဿန္တိ အနညာတညဿာမီတိန္ဒြိယဉ္စ ဘာဝေဿန္တိ.
</Paragraph>

<Paragraph number="4162">
«  ယော ဝါ ပန အနညာတညဿာမီတိန္ဒြိယံ ဘာဝေဿတိ သော စက္ခုန္ဒြိယံ ပရိဇာနိဿတီတိ? အာမန္တာ.
</Paragraph>

<Paragraph number="4163">
»  ယော စက္ခုန္ဒြိယံ ပရိဇာနိဿတိ သော အညိန္ဒြိယံ ဘာဝေဿတီတိ? အာမန္တာ.
</Paragraph>

<Paragraph number="4164">
«  ယော ဝါ ပန အညိန္ဒြိယံ ဘာဝေဿတိ သော စက္ခုန္ဒြိယံ ပရိဇာနိဿတီတိ? အာမန္တာ.
</Paragraph>

<Paragraph number="4165">
»  ယော စက္ခုန္ဒြိယံ ပရိဇာနိဿတိ သော အညာတာဝိန္ဒြိယံ သစ္ဆိကရိဿတီတိ? အာမန္တာ.
</Paragraph>

<Paragraph number="4166">
«  ယော ဝါ ပန အညာတာဝိန္ဒြိယံ သစ္ဆိကရိဿတိ သော စက္ခုန္ဒြိယံ ပရိဇာနိဿတီတိ?
</Paragraph>

<Paragraph number="4167">
အဂ္ဂမဂ္ဂသမင်္ဂီ အညာတာဝိန္ဒြိယံ သစ္ဆိကရိဿတိ, နော စ စက္ခုန္ဒြိယံ ပရိဇာနိဿတိ. သတ္တ ပုဂ္ဂလာ အညာတာဝိန္ဒြိယဉ္စ သစ္ဆိကရိဿန္တိ စက္ခုန္ဒြိယဉ္စ ပရိဇာနိဿန္တိ. (စက္ခုန္ဒြိယမူလကံ.)
</Paragraph>

</Division>
<Division number="452">

<Paragraph number="4168">
»  ယော ဒေါမနဿိန္ဒြိယံ ပဇဟိဿတိ သော အနညာတညဿာမီတိန္ဒြိယံ ဘာဝေဿတီတိ?
</Paragraph>

<Paragraph number="4169">
စတ္တာရော ပုဂ္ဂလာ ဒေါမနဿိန္ဒြိယံ ပဇဟိဿန္တိ, နော စ အနညာတညဿာမီတိန္ဒြိယံ ဘာဝေဿန္တိ. ယေ ပုထုဇ္ဇနာ မဂ္ဂံ ပဋိလဘိဿန္တိ တေ ဒေါမနဿိန္ဒြိယဉ္စ ပဇဟိဿန္တိ အနညာတညဿာမီတိန္ဒြိယဉ္စ ဘာဝေဿန္တိ.
</Paragraph>

<Paragraph number="4170">
«  ယော ဝါ ပန အနညာတညဿာမီတိန္ဒြိယံ ဘာဝေဿတိ သော ဒေါမနဿိန္ဒြိယံ ပဇဟိဿတီတိ? အာမန္တာ.
</Paragraph>

<Paragraph number="4171">
»  ယော ဒေါမနဿိန္ဒြိယံ ပဇဟိဿတိ သော အညိန္ဒြိယံ ဘာဝေဿတီတိ? အာမန္တာ.
</Paragraph>

<Paragraph number="4172">
«  ယော ဝါ ပန အညိန္ဒြိယံ ဘာဝေဿတိ သော ဒေါမနဿိန္ဒြိယံ ပဇဟိဿတီတိ?
</Paragraph>

<Paragraph number="4173">
ဒွေ ပုဂ္ဂလာ အညိန္ဒြိယံ ဘာဝေဿန္တိ နော စ ဒေါမနဿိန္ဒြိယံ ပဇဟိဿန္တိ, ပဉ္စ ပုဂ္ဂလာ အညိန္ဒြိယဉ္စ ဘဝိဿန္တိ ဒေါမနဿိန္ဒြိယဉ္စ ပဇဟိဿန္တိ.
</Paragraph>

<Paragraph number="4174">
»  ယော ဒေါမနဿိန္ဒြိယံ ပဇဟိဿတိ သော အညာတာဝိန္ဒြိယံ သစ္ဆိကရိဿတီတိ? အာမန္တာ.
</Paragraph>

<Paragraph number="4175">
«  ယော ဝါ ပန အညာတာဝိန္ဒြိယံ သစ္ဆိကရိဿတိ သော ဒေါမနဿိန္ဒြိယံ ပဇဟိဿတီတိ?
</Paragraph>

<Paragraph number="4176">
တယော ပုဂ္ဂလာ အညာတာဝိန္ဒြိယံ သစ္ဆိကရိဿန္တိ, နော စ ဒေါမနဿိန္ဒြိယံ ပဇဟိဿန္တိ. ပဉ္စ ပုဂ္ဂလာ အညာတာဝိန္ဒြိယဉ္စ သစ္ဆိကရိဿန္တိ ဒေါမနဿိန္ဒြိယဉ္စ ပဇဟိဿန္တိ. (ဒေါမနဿိန္ဒြိယမူလကံ.)
</Paragraph>

</Division>
<Division number="453">

<Paragraph number="4177">
»  ယော အနညာတညဿာမီတိန္ဒြိယံ ဘာဝေဿတိ သော အညိန္ဒြိယံ ဘာဝေဿတီတိ? အာမန္တာ.
</Paragraph>

<Paragraph number="4178">
«  ယော ဝါ ပန အညိန္ဒြိယံ ဘာဝေဿတိ သော အနညာတညဿာမီတိန္ဒြိယံ ဘာဝေဿတီတိ?
</Paragraph>

<Paragraph number="4179">
ဆ ပုဂ္ဂလာ အညိန္ဒြိယံ ဘာဝေဿန္တိ, နော စ အနညာတညဿာမီတိန္ဒြိယံ ဘာဝေဿန္တိ. ယေ ပုထုဇ္ဇနာ မဂ္ဂံ ပဋိလဘိဿန္တိ တေ အညိန္ဒြိယဉ္စ ဘာဝေဿန္တိ အနညာတညဿာမီတိန္ဒြိယဉ္စ ဘာဝေဿန္တိ.
</Paragraph>

<Paragraph number="4180">
»  ယော အနညာတညဿာမီတိန္ဒြိယံ ဘာဝေဿတိ သော အညာတာဝိန္ဒြိယံ သစ္ဆိကရိဿတီတိ? အာမန္တာ.
</Paragraph>

<Paragraph number="4181">
«  ယော ဝါ ပန အညာတာဝိန္ဒြိယံ သစ္ဆိကရိဿတိ သော အနညာတညဿာမီတိန္ဒြိယံ ဘာဝေဿတီတိ?
</Paragraph>

<Paragraph number="4182">
သတ္တ ပုဂ္ဂလာ အညာတာဝိန္ဒြိယံ သစ္ဆိကရိဿန္တိ, နော စ အနညာတညဿာမီတိန္ဒြိယံ ဘာဝေဿန္တိ. ယေ ပုထုဇ္ဇနာ မဂ္ဂံ ပဋိလဘိဿန္တိ တေ အညာတာဝိန္ဒြိယဉ္စ သစ္ဆိကရိဿန္တိ အနညာတညဿာမီတိန္ဒြိယဉ္စ ဘာဝေဿန္တိ. (အနညာတညဿာမီတိန္ဒြိယမူလကံ.)
</Paragraph>

</Division>
<Division number="454">

<Paragraph number="4183">
»  ယော အညိန္ဒြိယံ ဘာဝေဿတိ သော အညာတာဝိန္ဒြိယံ သစ္ဆိကရိဿတီတိ? အာမန္တာ.
</Paragraph>

<Paragraph number="4184">
«  ယော ဝါ ပန အညာတာဝိန္ဒြိယံ သစ္ဆိကရိဿတိ သော အညိန္ဒြိယံ ဘာဝေဿတီတိ?
</Paragraph>

<Paragraph number="4185">
အဂ္ဂမဂ္ဂသမင်္ဂီ အညာတာဝိန္ဒြိယံ သစ္ဆိကရိဿတိ, နော စ အညိန္ဒြိယံ ဘာဝေဿတိ. သတ္တ ပုဂ္ဂလာ အညာတာဝိန္ဒြိယဉ္စ သစ္ဆိကရိဿန္တိ အညိန္ဒြိယဉ္စ ဘာဝေဿန္တိ. (အညိန္ဒြိယမူလကံ.)
</Paragraph>
</Division>