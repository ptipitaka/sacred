---
title: 2.1.6.6 ပစ္စနီကပုဂ္ဂလောကာသ
tableOfContents: false
sidebar:
  order: 6
type: tipitaka
basket: ab
book: y10
review:
  current: review
  updated: '2025-10-27T21:48:04.322888'
  updated_by: ''
  notes: ''
  history:
  - state: review
    date: '2025-10-27T21:48:04.322888'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="426" book="y10" e="ch" v="35" p="298">

<Paragraph number="3928" book="y10">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ သောတိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3929" book="y10">
«  ယဿ ဝါ ပန ယတ္ထ သောတိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3930" book="y10">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ သောတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ သောတိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3931" book="y10">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ဃာနိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3932" book="y10">
«  ယဿ ဝါ ပန ယတ္ထ ဃာနိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3933" book="y10">
ကာမာဝစရေ ပစ္ဆိမဘဝိကာနံ ရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3934" book="y10">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3935" book="y10">
«  ယဿ ဝါ ပန ယတ္ထ ဣတ္ထိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3936" book="y10">
ကာမာဝစရေ ပစ္ဆိမဘဝိကာနံ ရူပါဝစရာနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ဣတ္ထိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3937" book="y10">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3938" book="y10">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3939" book="y10">
ကာမာဝစရေ ပစ္ဆိမဘဝိကာနံ ရူပါဝစရာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ပုရိသိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3940" book="y10">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3941" book="y10">
အသညသတ္တာနံ အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ. သုဒ္ဓါဝါသာနံ အရူပေ ပစ္ဆိမဘဝိကာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3942" book="y10">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3943" book="y10">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အရူပေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3944" book="y10">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3945" book="y10">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3946" book="y10">
ပဉ္စဝေါကာရေ ပစ္ဆိမဘဝိကာနံ ယေ စ သစက္ခုကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3947" book="y10">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3948" book="y10">
အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. သုဒ္ဓါဝါသာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3949" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3950" book="y10">
ပဉ္စဝေါကာရေ ပစ္ဆိမဘဝိကာနံ ယေ စ သစက္ခုကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3951" book="y10">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3952" book="y10">
အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. သုဒ္ဓါဝါသာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3953" book="y10">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3954" book="y10">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ. (စက္ခုန္ဒြိယမူလကံ.)
</Paragraph>

</Division>
<Division number="427" book="y10" e="ch" v="35" p="300">

<Paragraph number="3955" book="y10">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3956" book="y10">
«  ယဿ ဝါ ပန ယတ္ထ ဣတ္ထိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3957" book="y10">
ကာမာဝစရေ ပစ္ဆိမဘဝိကာနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ဣတ္ထိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3958" book="y10">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3959" book="y10">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3960" book="y10">
ကာမာဝစရေ ပစ္ဆိမဘဝိကာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ပုရိသိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3961" book="y10">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3962" book="y10">
ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3963" book="y10">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3964" book="y10">
ကာမာဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3965" book="y10">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3966" book="y10">
ရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ. ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3967" book="y10">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3968" book="y10">
ကာမာဝစရေ ပစ္ဆိမဘဝိကာနံ ယေ စ သဃာနကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3969" book="y10">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3970" book="y10">
ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3971" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3972" book="y10">
ကာမာဝစရေ ပစ္ဆိမဘဝိကာနံ ယေ စ သဃာနကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3973" book="y10">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3974" book="y10">
ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3975" book="y10">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3976" book="y10">
ကာမာဝစရေ ပစ္ဆိမဘဝိကာနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇိတ္ထ. (ဃာနိန္ဒြိယမူလကံ.)
</Paragraph>

</Division>
<Division number="428" book="y10" e="ch" v="35" p="302">

<Paragraph number="3977" book="y10">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3978" book="y10">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3979" book="y10">
ကာမာဝစရေ ပစ္ဆိမဘဝိကာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ပုရိသိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ. ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3980" book="y10">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3981" book="y10">
ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3982" book="y10">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3983" book="y10">
ကာမာဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3984" book="y10">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3985" book="y10">
ရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ. ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိတ္ထ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3986" book="y10">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3987" book="y10">
ကာမာဝစရေ ပစ္ဆိမဘဝိကာနံ ယာ စ ဣတ္ထိယော ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ. ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3988" book="y10">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3989" book="y10">
ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3990" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3991" book="y10">
ကာမာဝစရေ ပစ္ဆိမဘဝိကာနံ ယာ စ ဣတ္ထိယော သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3992" book="y10">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3993" book="y10">
ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3994" book="y10">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3995" book="y10">
ကာမာဝစရေ ပစ္ဆိမဘဝိကာနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇိတ္ထ. (ဣတ္ထိန္ဒြိယမူလကံ.)
</Paragraph>

</Division>
<Division number="429" book="y10" e="ch" v="35" p="304">

<Paragraph number="3996" book="y10">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3997" book="y10">
ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3998" book="y10">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိဿတိ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3999" book="y10">
ကာမာဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="4000" book="y10">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4001" book="y10">
ရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ. ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4002" book="y10">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4003" book="y10">
ကာမာဝစရေ ပစ္ဆိမဘဝိကာနံ ယေ စ ပုရိသာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ. ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="4004" book="y10">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4005" book="y10">
ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4006" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4007" book="y10">
ကာမာဝစရေ ပစ္ဆိမဘဝိကာနံ ယေ စ ပုရိသာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="4008" book="y10">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4009" book="y10">
ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4010" book="y10">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4011" book="y10">
ကာမာဝစရေ ပစ္ဆိမဘဝိကာနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇိတ္ထ. (ပုရိသိန္ဒြိယမူလကံ.)
</Paragraph>

</Division>
<Division number="430" book="y10" e="ch" v="35" p="305">

<Paragraph number="4012" book="y10">
»  ယဿ ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ? ဥပ္ပဇ္ဇိဿတိ.
</Paragraph>

<Paragraph number="4013" book="y10">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ? ဥပ္ပဇ္ဇိတ္ထ.
</Paragraph>

<Paragraph number="4014" book="y10">
»  ယဿ ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ …ပေ…  သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ? ဥပ္ပဇ္ဇိဿတိ.
</Paragraph>

<Paragraph number="4015" book="y10">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ? ဥပ္ပဇ္ဇိတ္ထ. (ဇီဝိတိန္ဒြိယမူလကံ.)
</Paragraph>

</Division>
<Division number="431" book="y10" e="ch" v="35" p="305">

<Paragraph number="4016" book="y10">
»  ယဿ ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4017" book="y10">
သုဒ္ဓါဝါသာနံ ဒုတိယေ စိတ္တေ ဝတ္တမာနေ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. အသညသတ္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4018" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4019" book="y10">
ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ. အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ သောမနဿိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="4020" book="y10">
»  ယဿ ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4021" book="y10">
သုဒ္ဓါဝါသာနံ ဒုတိယေ စိတ္တေ ဝတ္တမာနေ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. အသညသတ္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4022" book="y10">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4023" book="y10">
ပစ္ဆိမစိတ္တသမင်္ဂီနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ. အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ သောမနဿိန္ဒြိယဉ္စ န ဥပ္ပဇ္ဇိတ္ထ. (သောမနဿိန္ဒြိယမူလကံ.)
</Paragraph>

</Division>
<Division number="432" book="y10" e="ch" v="35" p="306">

<Paragraph number="4024" book="y10">
»  ယဿ ယတ္ထ ဥပေက္ခိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4025" book="y10">
သုဒ္ဓါဝါသံ ဥပပဇ္ဇန္တာနံ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4026" book="y10">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4027" book="y10">
ပစ္ဆိမစိတ္တသမင်္ဂီနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထ. အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ဥပေက္ခိန္ဒြိယဉ္စ န ဥပ္ပဇ္ဇိတ္ထ. (ဥပေက္ခိန္ဒြိယမူလကံ.)
</Paragraph>

</Division>
<Division number="433" book="y10" e="ch" v="35" p="306">

<Paragraph number="4028" book="y10">
»  ယဿ ယတ္ထ သဒ္ဓိန္ဒြိယံ န ဥပ္ပဇ္ဇိတ္ထ တဿ တတ္ထ ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4029" book="y10">
သုဒ္ဓါဝါသံ ဥပပဇ္ဇန္တာနံ တေသံ တတ္ထ သဒ္ဓိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. အသညသတ္တာနံ တေသံ တတ္ထ သဒ္ဓိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4030" book="y10">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ သဒ္ဓိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4031" book="y10">
ပစ္ဆိမစိတ္တသမင်္ဂီနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ သဒ္ဓိန္ဒြိယံ န ဥပ္ပဇ္ဇိတ္ထ. အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ သဒ္ဓိန္ဒြိယဉ္စ န ဥပ္ပဇ္ဇိတ္ထ. (သဒ္ဓိန္ဒြိယမူလကံ.)
</Paragraph>

</Division>
<Division number="434" book="y10" e="ch" v="35" p="306">

<Paragraph number="4032" book="y10">
»  ယဿ ယတ္ထ ပညိန္ဒြိယံ န ဥပ္ပဇ္ဇိတ္ထ တဿ တတ္ထ မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4033" book="y10">
သုဒ္ဓါဝါသံ ဥပပဇ္ဇန္တာနံ တေသံ တတ္ထ ပညိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. အသညသတ္တာနံ တေသံ တတ္ထ ပညိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4034" book="y10">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ပညိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4035" book="y10">
ပစ္ဆိမစိတ္တသမင်္ဂီနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပညိန္ဒြိယံ န ဥပ္ပဇ္ဇိတ္ထ. အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ပညိန္ဒြိယဉ္စ န ဥပ္ပဇ္ဇိတ္ထ. (ပညိန္ဒြိယမူလကံ.) …ပေ… .

</Paragraph>
</Division>

<Paragraph number="4036" type="center" book="y10">
ပဝတ္တိဝါရော နိဋ္ဌိတော.
</Paragraph>