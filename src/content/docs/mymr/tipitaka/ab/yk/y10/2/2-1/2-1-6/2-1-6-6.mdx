---
title: "2.1.6.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="426">

<Paragraph number="3928">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ သောတိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3929">
«  ယဿ ဝါ ပန ယတ္ထ သောတိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3930">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ သောတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ သောတိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3931">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ဃာနိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3932">
«  ယဿ ဝါ ပန ယတ္ထ ဃာနိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3933">
ကာမာဝစရေ ပစ္ဆိမဘဝိကာနံ ရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3934">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3935">
«  ယဿ ဝါ ပန ယတ္ထ ဣတ္ထိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3936">
ကာမာဝစရေ ပစ္ဆိမဘဝိကာနံ ရူပါဝစရာနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ဣတ္ထိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3937">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3938">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3939">
ကာမာဝစရေ ပစ္ဆိမဘဝိကာနံ ရူပါဝစရာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ပုရိသိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3940">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3941">
အသညသတ္တာနံ အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ. သုဒ္ဓါဝါသာနံ အရူပေ ပစ္ဆိမဘဝိကာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3942">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3943">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အရူပေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3944">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3945">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3946">
ပဉ္စဝေါကာရေ ပစ္ဆိမဘဝိကာနံ ယေ စ သစက္ခုကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3947">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3948">
အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. သုဒ္ဓါဝါသာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3949">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3950">
ပဉ္စဝေါကာရေ ပစ္ဆိမဘဝိကာနံ ယေ စ သစက္ခုကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3951">
»  ယဿ ယတ္ထ စက္ခုန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3952">
အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. သုဒ္ဓါဝါသာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3953">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ စက္ခုန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3954">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အရူပေ ပစ္ဆိမဘဝိကာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇိတ္ထ. (စက္ခုန္ဒြိယမူလကံ.)
</Paragraph>

</Division>
<Division number="427">

<Paragraph number="3955">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3956">
«  ယဿ ဝါ ပန ယတ္ထ ဣတ္ထိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3957">
ကာမာဝစရေ ပစ္ဆိမဘဝိကာနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ဣတ္ထိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3958">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3959">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3960">
ကာမာဝစရေ ပစ္ဆိမဘဝိကာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ပုရိသိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3961">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3962">
ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3963">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3964">
ကာမာဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3965">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3966">
ရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ. ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3967">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3968">
ကာမာဝစရေ ပစ္ဆိမဘဝိကာနံ ယေ စ သဃာနကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3969">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3970">
ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3971">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3972">
ကာမာဝစရေ ပစ္ဆိမဘဝိကာနံ ယေ စ သဃာနကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3973">
»  ယဿ ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3974">
ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3975">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3976">
ကာမာဝစရေ ပစ္ဆိမဘဝိကာနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇိတ္ထ. (ဃာနိန္ဒြိယမူလကံ.)
</Paragraph>

</Division>
<Division number="428">

<Paragraph number="3977">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇိဿတီတိ? အာမန္တာ.
</Paragraph>

<Paragraph number="3978">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3979">
ကာမာဝစရေ ပစ္ဆိမဘဝိကာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ပုရိသိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ. ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3980">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3981">
ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3982">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3983">
ကာမာဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3984">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3985">
ရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ. ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိတ္ထ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3986">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3987">
ကာမာဝစရေ ပစ္ဆိမဘဝိကာနံ ယာ စ ဣတ္ထိယော ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ. ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3988">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3989">
ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3990">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3991">
ကာမာဝစရေ ပစ္ဆိမဘဝိကာနံ ယာ စ ဣတ္ထိယော သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3992">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3993">
ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3994">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3995">
ကာမာဝစရေ ပစ္ဆိမဘဝိကာနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇိတ္ထ. (ဣတ္ထိန္ဒြိယမူလကံ.)
</Paragraph>

</Division>
<Division number="429">

<Paragraph number="3996">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3997">
ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3998">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိဿတိ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3999">
ကာမာဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="4000">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4001">
ရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ. ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4002">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4003">
ကာမာဝစရေ ပစ္ဆိမဘဝိကာနံ ယေ စ ပုရိသာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ. ရူပါဝစရေ ပစ္ဆိမဘဝိကာနံ အသညသတ္တာနံ အရူပါနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="4004">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4005">
ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4006">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4007">
ကာမာဝစရေ ပစ္ဆိမဘဝိကာနံ ယေ စ ပုရိသာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="4008">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4009">
ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4010">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4011">
ကာမာဝစရေ ပစ္ဆိမဘဝိကာနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ. ရူပါဝစရေ အရူပါဝစရေ ပစ္ဆိမဘဝိကာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇိတ္ထ. (ပုရိသိန္ဒြိယမူလကံ.)
</Paragraph>

</Division>
<Division number="430">

<Paragraph number="4012">
»  ယဿ ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇိဿတီတိ? ဥပ္ပဇ္ဇိဿတိ.
</Paragraph>

<Paragraph number="4013">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ? ဥပ္ပဇ္ဇိတ္ထ.
</Paragraph>

<Paragraph number="4014">
»  ယဿ ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ …ပေ…  သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ? ဥပ္ပဇ္ဇိဿတိ.
</Paragraph>

<Paragraph number="4015">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ? ဥပ္ပဇ္ဇိတ္ထ. (ဇီဝိတိန္ဒြိယမူလကံ.)
</Paragraph>

</Division>
<Division number="431">

<Paragraph number="4016">
»  ယဿ ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4017">
သုဒ္ဓါဝါသာနံ ဒုတိယေ စိတ္တေ ဝတ္တမာနေ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ. အသညသတ္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4018">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိဿတိ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4019">
ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ. အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိဿတိ သောမနဿိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="4020">
»  ယဿ ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4021">
သုဒ္ဓါဝါသာနံ ဒုတိယေ စိတ္တေ ဝတ္တမာနေ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. အသညသတ္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4022">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4023">
ပစ္ဆိမစိတ္တသမင်္ဂီနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ. အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ သောမနဿိန္ဒြိယဉ္စ န ဥပ္ပဇ္ဇိတ္ထ. (သောမနဿိန္ဒြိယမူလကံ.)
</Paragraph>

</Division>
<Division number="432">

<Paragraph number="4024">
»  ယဿ ယတ္ထ ဥပေက္ခိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4025">
သုဒ္ဓါဝါသံ ဥပပဇ္ဇန္တာနံ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4026">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4027">
ပစ္ဆိမစိတ္တသမင်္ဂီနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထ. အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ဥပေက္ခိန္ဒြိယဉ္စ န ဥပ္ပဇ္ဇိတ္ထ. (ဥပေက္ခိန္ဒြိယမူလကံ.)
</Paragraph>

</Division>
<Division number="433">

<Paragraph number="4028">
»  ယဿ ယတ္ထ သဒ္ဓိန္ဒြိယံ န ဥပ္ပဇ္ဇိတ္ထ တဿ တတ္ထ ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4029">
သုဒ္ဓါဝါသံ ဥပပဇ္ဇန္တာနံ တေသံ တတ္ထ သဒ္ဓိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. အသညသတ္တာနံ တေသံ တတ္ထ သဒ္ဓိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4030">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ သဒ္ဓိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4031">
ပစ္ဆိမစိတ္တသမင်္ဂီနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ သဒ္ဓိန္ဒြိယံ န ဥပ္ပဇ္ဇိတ္ထ. အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ သဒ္ဓိန္ဒြိယဉ္စ န ဥပ္ပဇ္ဇိတ္ထ. (သဒ္ဓိန္ဒြိယမူလကံ.)
</Paragraph>

</Division>
<Division number="434">

<Paragraph number="4032">
»  ယဿ ယတ္ထ ပညိန္ဒြိယံ န ဥပ္ပဇ္ဇိတ္ထ တဿ တတ္ထ မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="4033">
သုဒ္ဓါဝါသံ ဥပပဇ္ဇန္တာနံ တေသံ တတ္ထ ပညိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ န ဥပ္ပဇ္ဇိဿတိ. အသညသတ္တာနံ တေသံ တတ္ထ ပညိန္ဒြိယဉ္စ န ဥပ္ပဇ္ဇိတ္ထ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="4034">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိဿတိ တဿ တတ္ထ ပညိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="4035">
ပစ္ဆိမစိတ္တသမင်္ဂီနံ တေသံ တတ္ထ မနိန္ဒြိယံ န ဥပ္ပဇ္ဇိဿတိ, နော စ တေသံ တတ္ထ ပညိန္ဒြိယံ န ဥပ္ပဇ္ဇိတ္ထ. အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိဿတိ ပညိန္ဒြိယဉ္စ န ဥပ္ပဇ္ဇိတ္ထ. (ပညိန္ဒြိယမူလကံ.) …ပေ… .

</Paragraph>
</Division>

<Paragraph number="4036" type="center">
ပဝတ္တိဝါရော နိဋ္ဌိတော.
</Paragraph>