---
title: 2.1.5.3 အနုလောမပုဂ္ဂလောကာသ
tableOfContents: false
sidebar:
  order: 3
type: tipitaka
basket: ab
book: y10
review:
  current: review
  updated: '2025-10-23T09:21:32.641564'
  updated_by: ''
  notes: ''
  history:
  - state: review
    date: '2025-10-23T09:21:32.641564'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="376" book="y10" e="ch" v="35" p="249">

<Paragraph number="3331" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇတိ တဿ တတ္ထ သောတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3332" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ ဥပ္ပဇ္ဇတိ, နော စ တေသံ တတ္ထ သောတိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇတိ သောတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3333" book="y10">
«  ယဿ ဝါ ပန ယတ္ထ သောတိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3334" book="y10">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ သောတိန္ဒြိယံ ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ သောတိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3335" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇတိ တဿ တတ္ထ ဃာနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3336" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ရူပါဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ ဥပ္ပဇ္ဇတိ, နော စ တေသံ တတ္ထ ဃာနိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇတိ ဃာနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3337" book="y10">
«  ယဿ ဝါ ပန ယတ္ထ ဃာနိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3338" book="y10">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ ဥပ္ပဇ္ဇတိ. သစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3339" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇတိ တဿ တတ္ထ ဣတ္ထိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3340" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ရူပါဝစရံ ဥပပဇ္ဇန္တာနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ စက္ခုန္ဒြိယံ ဥပ္ပဇ္ဇတိ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇတိ ဣတ္ထိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3341" book="y10">
«  ယဿ ဝါ ပန ယတ္ထ ဣတ္ထိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3342" book="y10">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ ဣတ္ထိန္ဒြိယံ ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ ဥပ္ပဇ္ဇတိ. သစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ ဣတ္ထိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3343" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇတိ တဿ တတ္ထ ပုရိသိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3344" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ရူပါဝစရံ ဥပပဇ္ဇန္တာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တေသံ တတ္ထ စက္ခုန္ဒြိယံ ဥပ္ပဇ္ဇတိ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇတိ ပုရိသိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3345" book="y10">
«  ယဿ ဝါ ပန ယတ္ထ ပုရိသိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3346" book="y10">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ ပုရိသိန္ဒြိယံ ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ ဥပ္ပဇ္ဇတိ. သစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ ပုရိသိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3347" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇတိ တဿ တတ္ထ ဇီဝိတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3348" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ ဥပ္ပဇ္ဇတိ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇတိ ဇီဝိတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3349" book="y10">
«  ယဿ ဝါ ပန ယတ္ထ ဇီဝိတိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3350" book="y10">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3351" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇတိ တဿ တတ္ထ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3352" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ သစက္ခုကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ စက္ခုန္ဒြိယံ ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇတိ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3353" book="y10">
«  ယဿ ဝါ ပန ယတ္ထ သောမနဿိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3354" book="y10">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ သောမနဿိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3355" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇတိ တဿ တတ္ထ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3356" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ သစက္ခုကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ စက္ခုန္ဒြိယံ ဥပ္ပဇ္ဇတိ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇတိ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3357" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3358" book="y10">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အရူပါနံ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3359" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3360" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ ဥပ္ပဇ္ဇတိ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ သစက္ခုကာနံ ဥပပဇ္ဇန္တာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3361" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇတီတိ?
</Paragraph>

<Paragraph number="3362" book="y10">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အရူပါနံ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ ဥပ္ပဇ္ဇတိ. သစက္ခုကာနံ ဥပပဇ္ဇန္တာနံ တေသံ တတ္ထ မနိန္ဒြိယံ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇတိ. (စက္ခုန္ဒြိယမူလကံ.)
</Paragraph>

</Division>
<Division number="377" book="y10" e="ch" v="35" p="252">

<Paragraph number="3363" book="y10">
»  ယဿ ယတ္ထ ဃာနိန္ဒြိယံ ဥပ္ပဇ္ဇတိ တဿ တတ္ထ ဣတ္ထိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3364" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ ဃာနိန္ဒြိယံ ဥပ္ပဇ္ဇတိ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇတိ ဣတ္ထိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3365" book="y10">
«  ယဿ ဝါ ပန ယတ္ထ ဣတ္ထိန္ဒြိယံ ဥပ္ပဇ္ဇိဿတိ တဿ တတ္ထ ဃာနိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3366" book="y10">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ တေသံ တတ္ထ ဣတ္ထိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ တတ္ထ ဣတ္ထိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3367" book="y10">
»  ယဿ ယတ္ထ ဃာနိန္ဒြိယံ ဥပ္ပဇ္ဇတိ တဿ တတ္ထ ပုရိသိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3368" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တေသံ တတ္ထ ဃာနိန္ဒြိယံ ဥပ္ပဇ္ဇတိ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇတိ ပုရိသိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3369" book="y10">
«  ယဿ ဝါ ပန ယတ္ထ ပုရိသိန္ဒြိယံ ဥပ္ပဇ္ဇိဿတိ တဿ တတ္ထ ဃာနိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3370" book="y10">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ တေသံ တတ္ထ ပုရိသိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ တတ္ထ ပုရိသိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3371" book="y10">
»  ယဿ ယတ္ထ ဃာနိန္ဒြိယံ ဥပ္ပဇ္ဇတိ တဿ တတ္ထ ဇီဝိတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3372" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနိန္ဒြိယံ ဥပ္ပဇ္ဇတိ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇတိ ဇီဝိတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3373" book="y10">
«  ယဿ ဝါ ပန ယတ္ထ ဇီဝိတိန္ဒြိယံ ဥပ္ပဇ္ဇိဿတိ တဿ တတ္ထ ဃာနိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3374" book="y10">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3375" book="y10">
»  ယဿ ယတ္ထ ဃာနိန္ဒြိယံ ဥပ္ပဇ္ဇတိ တဿ တတ္ထ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3376" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ သဃာနကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ ဃာနိန္ဒြိယံ ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇတိ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3377" book="y10">
«  ယဿ ဝါ ပန ယတ္ထ သောမနဿိန္ဒြိယံ ဥပ္ပဇ္ဇိဿတိ တဿ တတ္ထ ဃာနိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3378" book="y10">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ တတ္ထ သောမနဿိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3379" book="y10">
»  ယဿ ယတ္ထ ဃာနိန္ဒြိယံ ဥပ္ပဇ္ဇတိ တဿ တတ္ထ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3380" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ သဃာနကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ ဃာနိန္ဒြိယံ ဥပ္ပဇ္ဇတိ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇတိ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3381" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ ဥပ္ပဇ္ဇိဿတိ တဿ တတ္ထ ဃာနိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3382" book="y10">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3383" book="y10">
»  ယဿ ယတ္ထ ဃာနိန္ဒြိယံ ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3384" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနိန္ဒြိယံ ဥပ္ပဇ္ဇတိ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ သဃာနကာနံ ဥပပဇ္ဇန္တာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3385" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ ဃာနိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3386" book="y10">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ ဥပ္ပဇ္ဇတိ. သဃာနကာနံ ဥပပဇ္ဇန္တာနံ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇတိ. (ဃာနိန္ဒြိယမူလကံ.)
</Paragraph>

</Division>
<Division number="378" book="y10" e="ch" v="35" p="253">

<Paragraph number="3387" book="y10">
»  ယဿ ယတ္ထ ဣတ္ထိန္ဒြိယံ ဥပ္ပဇ္ဇတိ တဿ တတ္ထ ပုရိသိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3388" book="y10">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တာသံ တတ္ထ ဣတ္ထိန္ဒြိယံ ဥပ္ပဇ္ဇတိ, နော စ တာသံ တတ္ထ ပုရိသိန္ဒြိယံ ဥပ္ပဇ္ဇိဿတိ. ဣတရာသံ ဣတ္ထီနံ ဥပပဇ္ဇန္တီနံ တာသံ တတ္ထ ဣတ္ထိန္ဒြိယဉ္စ ဥပ္ပဇ္ဇတိ ပုရိသိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3389" book="y10">
«  ယဿ ဝါ ပန ယတ္ထ ပုရိသိန္ဒြိယံ ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3390" book="y10">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ တေသံ တတ္ထ ပုရိသိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇတိ. ဣတ္ထီနံ ဥပပဇ္ဇန္တီနံ တာသံ တတ္ထ ပုရိသိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3391" book="y10">
»  ယဿ ယတ္ထ ဣတ္ထိန္ဒြိယံ ဥပ္ပဇ္ဇတိ တဿ တတ္ထ ဇီဝိတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3392" book="y10">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ တာသံ တတ္ထ ဣတ္ထိန္ဒြိယံ ဥပ္ပဇ္ဇတိ, နော စ တာသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ. ဣတရာသံ ဣတ္ထီနံ ဥပပဇ္ဇန္တီနံ တာသံ တတ္ထ ဣတ္ထိန္ဒြိယဉ္စ ဥပ္ပဇ္ဇတိ ဇီဝိတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3393" book="y10">
«  ယဿ ဝါ ပန ယတ္ထ ဇီဝိတိန္ဒြိယံ ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3394" book="y10">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇတိ. ဣတ္ထီနံ ဥပပဇ္ဇန္တီနံ တာသံ တတ္ထ ဇီဝိတိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3395" book="y10">
»  ယဿ ယတ္ထ ဣတ္ထိန္ဒြိယံ ဥပ္ပဇ္ဇတိ တဿ တတ္ထ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3396" book="y10">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ ယာ စ ဣတ္ထိယော ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တာသံ တတ္ထ ဣတ္ထိန္ဒြိယံ ဥပ္ပဇ္ဇတိ, နော စ တာသံ တတ္ထ သောမနဿိန္ဒြိယံ ဥပ္ပဇ္ဇိဿတိ. ဣတရာသံ ဣတ္ထီနံ ဥပပဇ္ဇန္တီနံ တာသံ တတ္ထ ဣတ္ထိန္ဒြိယဉ္စ ဥပ္ပဇ္ဇတိ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3397" book="y10">
«  ယဿ ဝါ ပန ယတ္ထ သောမနဿိန္ဒြိယံ ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3398" book="y10">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇတိ. ဣတ္ထီနံ ဥပပဇ္ဇန္တီနံ တာသံ တတ္ထ သောမနဿိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3399" book="y10">
»  ယဿ ယတ္ထ ဣတ္ထိန္ဒြိယံ ဥပ္ပဇ္ဇတိ တဿ တတ္ထ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3400" book="y10">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ ယာ စ ဣတ္ထိယော သောမနဿေန ဥပပဇ္ဇိတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တာသံ တတ္ထ ဣတ္ထိန္ဒြိယံ ဥပ္ပဇ္ဇတိ, နော စ တာသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ. ဣတရာသံ ဣတ္ထီနံ ဥပပဇ္ဇန္တီနံ တာသံ တတ္ထ ဣတ္ထိန္ဒြိယဉ္စ ဥပ္ပဇ္ဇတိ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3401" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3402" book="y10">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇတိ. ဣတ္ထီနံ ဥပပဇ္ဇန္တီနံ တာသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3403" book="y10">
»  ယဿ ယတ္ထ ဣတ္ထိန္ဒြိယံ ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3404" book="y10">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ တာသံ တတ္ထ ဣတ္ထိန္ဒြိယံ ဥပ္ပဇ္ဇတိ, နော စ တာသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရာသံ ဣတ္ထီနံ ဥပပဇ္ဇန္တီနံ တာသံ တတ္ထ ဣတ္ထိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3405" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3406" book="y10">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇတိ. ဣတ္ထီနံ ဥပပဇ္ဇန္တီနံ တာသံ တတ္ထ မနိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇတိ. (ဣတ္ထိန္ဒြိယမူလကံ.)
</Paragraph>

</Division>
<Division number="379" book="y10" e="ch" v="35" p="255">

<Paragraph number="3407" book="y10">
»  ယဿ ယတ္ထ ပုရိသိန္ဒြိယံ ဥပ္ပဇ္ဇတိ တဿ တတ္ထ ဇီဝိတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3408" book="y10">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ တေသံ တတ္ထ ပုရိသိန္ဒြိယံ ဥပ္ပဇ္ဇတိ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ. ဣတရေသံ ပုရိသာနံ ဥပပဇ္ဇန္တာနံ တေသံ တတ္ထ ပုရိသိန္ဒြိယဉ္စ ဥပ္ပဇ္ဇတိ ဇီဝိတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3409" book="y10">
«  ယဿ ဝါ ပန ယတ္ထ ဇီဝိတိန္ဒြိယံ ဥပ္ပဇ္ဇိဿတိ တဿ တတ္ထ ပုရိသိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3410" book="y10">
ကာမာဝစရာ စဝန္တာနံ န ပုရိသာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇတိ. ပုရိသာနံ ဥပပဇ္ဇန္တာနံ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇိဿတိ ပုရိသိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3411" book="y10">
»  ယဿ ယတ္ထ ပုရိသိန္ဒြိယံ ဥပ္ပဇ္ဇတိ တဿ တတ္ထ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3412" book="y10">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ ယေ စ ပုရိသာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ ပုရိသိန္ဒြိယံ ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ. ဣတရေသံ ပုရိသာနံ ဥပပဇ္ဇန္တာနံ တေသံ တတ္ထ ပုရိသိန္ဒြိယဉ္စ ဥပ္ပဇ္ဇတိ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3413" book="y10">
«  ယဿ ဝါ ပန ယတ္ထ သောမနဿိန္ဒြိယံ ဥပ္ပဇ္ဇိဿတိ တဿ တတ္ထ ပုရိသိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3414" book="y10">
ကာမာဝစရာ စဝန္တာနံ န ပုရိသာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇတိ. ပုရိသာနံ ဥပပဇ္ဇန္တာနံ တေသံ တတ္ထ သောမနဿိန္ဒြိယဉ္စ ဥပ္ပဇ္ဇိဿတိ ပုရိသိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3415" book="y10">
»  ယဿ ယတ္ထ ပုရိသိန္ဒြိယံ ဥပ္ပဇ္ဇတိ တဿ တတ္ထ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3416" book="y10">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ ယေ စ ပုရိသာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ တတ္ထ ပုရိသိန္ဒြိယံ ဥပ္ပဇ္ဇတိ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ ပုရိသာနံ ဥပပဇ္ဇန္တာနံ တေသံ တတ္ထ ပုရိသိန္ဒြိယဉ္စ ဥပ္ပဇ္ဇတိ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3417" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ ဥပ္ပဇ္ဇိဿတိ တဿ တတ္ထ ပုရိသိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3418" book="y10">
ကာမာဝစရာ စဝန္တာနံ န ပုရိသာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇတိ. ပုရိသာနံ ဥပပဇ္ဇန္တာနံ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ ပုရိသိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3419" book="y10">
»  ယဿ ယတ္ထ ပုရိသိန္ဒြိယံ ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3420" book="y10">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ တေသံ တတ္ထ ပုရိသိန္ဒြိယံ ဥပ္ပဇ္ဇတိ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ ပုရိသာနံ ဥပပဇ္ဇန္တာနံ တေသံ တတ္ထ ပုရိသိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3421" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ ပုရိသိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3422" book="y10">
ကာမာဝစရာ စဝန္တာနံ န ပုရိသာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇတိ. ပုရိသာနံ ဥပပဇ္ဇန္တာနံ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ ပုရိသိန္ဒြိယဉ္စ ဥပ္ပဇ္ဇတိ. (ပုရိသိန္ဒြိယမူလကံ.)
</Paragraph>

</Division>
<Division number="380" book="y10" e="ch" v="35" p="256">

<Paragraph number="3423" book="y10">
»  ယဿ ယတ္ထ ဇီဝိတိန္ဒြိယံ ဥပ္ပဇ္ဇတိ တဿ တတ္ထ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3424" book="y10">
ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ဥပေက္ခာသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဥပ္ပါဒက္ခဏေ အသညသတ္တံ ဥပပဇ္ဇန္တာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ. ဣတရေသံ စတုဝေါကာရံ ပဉ္စဝေါကာရံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇတိ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3425" book="y10">
«  ယဿ ဝါ ပန ယတ္ထ သောမနဿိန္ဒြိယံ ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3426" book="y10">
စတုဝေါကာရာ ပဉ္စဝေါကာရာ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇတိ. စတုဝေါကာရံ ပဉ္စဝေါကာရံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ တတ္ထ သောမနဿိန္ဒြိယဉ္စ ဥပ္ပဇ္ဇိဿတိ ဇီဝိတိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3427" book="y10">
»  ယဿ ယတ္ထ ဇီဝိတိန္ဒြိယံ ဥပ္ပဇ္ဇတိ တဿ တတ္ထ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3428" book="y10">
ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဥပ္ပါဒက္ခဏေ အသညသတ္တံ ဥပပဇ္ဇန္တာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇတိ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ စတုဝေါကာရံ ပဉ္စဝေါကာရံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇတိ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3429" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3430" book="y10">
စတုဝေါကာရာ ပဉ္စဝေါကာရာ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇတိ. စတုဝေါကာရံ ပဉ္စဝေါကာရံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ ဇီဝိတိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3431" book="y10">
»  ယဿ ယတ္ထ ဇီဝိတိန္ဒြိယံ ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3432" book="y10">
ပစ္ဆိမစိတ္တဿ ဥပ္ပါဒက္ခဏေ အသညသတ္တံ ဥပပဇ္ဇန္တာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇတိ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ စတုဝေါကာရံ ပဉ္စဝေါကာရံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3433" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3434" book="y10">
စတုဝေါကာရာ ပဉ္စဝေါကာရာ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇတိ. စတုဝေါကာရံ ပဉ္စဝေါကာရံ ဥပပဇ္ဇန္တာနံ ပဝတ္တေ စိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ ဇီဝိတိန္ဒြိယဉ္စ ဥပ္ပဇ္ဇတိ. (ဇီဝိတိန္ဒြိယမူလကံ.)
</Paragraph>

</Division>
<Division number="381" book="y10" e="ch" v="35" p="257">

<Paragraph number="3435" book="y10">
»  ယဿ ယတ္ထ သောမနဿိန္ဒြိယံ ဥပ္ပဇ္ဇတိ တဿ တတ္ထ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3436" book="y10">
သောမနဿသမ္ပယုတ္တပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဥပ္ပါဒက္ခဏေ တေသံ တတ္ထ သောမနဿိန္ဒြိယံ ဥပ္ပဇ္ဇတိ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ သောမနဿေန ဥပပဇ္ဇန္တာနံ ပဝတ္တေ သောမနဿသမ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ သောမနဿိန္ဒြိယဉ္စ ဥပ္ပဇ္ဇတိ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3437" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ ဥပ္ပဇ္ဇိဿတိ တဿ တတ္ထ သောမနဿိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3438" book="y10">
သဗ္ဗေသံ စိတ္တဿ ဘင်္ဂက္ခဏေ သောမနဿဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇတိ. သောမနဿေန ဥပပဇ္ဇန္တာနံ ပဝတ္တေ သောမနဿသမ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ သောမနဿိန္ဒြိယဉ္စ ဥပ္ပဇ္ဇတိ.
</Paragraph>

<Paragraph number="3439" book="y10">
»  ယဿ ယတ္ထ သောမနဿိန္ဒြိယံ ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3440" book="y10">
သောမနဿသမ္ပယုတ္တပစ္ဆိမစိတ္တဿ ဥပ္ပါဒက္ခဏေ တေသံ တတ္ထ သောမနဿိန္ဒြိယံ ဥပ္ပဇ္ဇတိ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ သောမနဿေန ဥပပဇ္ဇန္တာနံ ပဝတ္တေ သောမနဿသမ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ သောမနဿိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3441" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ သောမနဿိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3442" book="y10">
သဗ္ဗေသံ စိတ္တဿ ဘင်္ဂက္ခဏေ သောမနဿဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇတိ. သောမနဿေန ဥပပဇ္ဇန္တာနံ ပဝတ္တေ သောမနဿသမ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ သောမနဿိန္ဒြိယဉ္စ ဥပ္ပဇ္ဇတိ. (သောမနဿိန္ဒြိယမူလကံ.)
</Paragraph>

</Division>
<Division number="382" book="y10" e="ch" v="35" p="258">

<Paragraph number="3443" book="y10">
»  ယဿ ယတ္ထ ဥပေက္ခိန္ဒြိယံ ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3444" book="y10">
ဥပေက္ခာသမ္ပယုတ္တပစ္ဆိမစိတ္တဿ ဥပ္ပါဒက္ခဏေ တေသံ တတ္ထ ဥပေက္ခိန္ဒြိယံ ဥပ္ပဇ္ဇတိ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ ဥပေက္ခာယ ဥပပဇ္ဇန္တာနံ ပဝတ္တေ ဥပေက္ခာသမ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3445" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ ဥပေက္ခိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3446" book="y10">
သဗ္ဗေသံ စိတ္တဿ ဘင်္ဂက္ခဏေ ဥပေက္ခာဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇတိ. ဥပေက္ခာယ ဥပပဇ္ဇန္တာနံ ပဝတ္တေ ဥပေက္ခာသမ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ ဥပေက္ခိန္ဒြိယဉ္စ ဥပ္ပဇ္ဇတိ. (ဥပေက္ခိန္ဒြိယမူလကံ.)
</Paragraph>

</Division>
<Division number="383" book="y10" e="ch" v="35" p="259">

<Paragraph number="3447" book="y10">
»  ယဿ ယတ္ထ သဒ္ဓိန္ဒြိယံ ဥပ္ပဇ္ဇတိ တဿ တတ္ထ ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3448" book="y10">
ပစ္ဆိမစိတ္တဿ ဥပ္ပါဒက္ခဏေ တေသံ တတ္ထ သဒ္ဓိန္ဒြိယံ ဥပ္ပဇ္ဇတိ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ သဟေတုကာနံ ဥပပဇ္ဇန္တာနံ ပဝတ္တေ သဒ္ဓါသမ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ သဒ္ဓိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3449" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ သဒ္ဓိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3450" book="y10">
သဗ္ဗေသံ စိတ္တဿ ဘင်္ဂက္ခဏေ သဒ္ဓါဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ သဒ္ဓိန္ဒြိယံ ဥပ္ပဇ္ဇတိ. သဟေတုကာနံ ဥပပဇ္ဇန္တာနံ ပဝတ္တေ သဒ္ဓါသမ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ သဒ္ဓိန္ဒြိယဉ္စ ဥပ္ပဇ္ဇတိ. (သဒ္ဓိန္ဒြိယမူလကံ.)
</Paragraph>

</Division>
<Division number="384" book="y10" e="ch" v="35" p="259">

<Paragraph number="3451" book="y10">
»  ယဿ ယတ္ထ ပညိန္ဒြိယံ ဥပ္ပဇ္ဇတိ တဿ တတ္ထ မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3452" book="y10">
ပစ္ဆိမစိတ္တဿ ဥပ္ပါဒက္ခဏေ တေသံ တတ္ထ ပညိန္ဒြိယံ ဥပ္ပဇ္ဇတိ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ ဉာဏသမ္ပယုတ္တာနံ ဥပပဇ္ဇန္တာနံ ပဝတ္တေ ဉာဏသမ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ ပညိန္ဒြိယဉ္စ ဥပ္ပဇ္ဇတိ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3453" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ ပညိန္ဒြိယံ ဥပ္ပဇ္ဇတီတိ?
</Paragraph>

<Paragraph number="3454" book="y10">
သဗ္ဗေသံ စိတ္တဿ ဘင်္ဂက္ခဏေ ဉာဏဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ပညိန္ဒြိယံ ဥပ္ပဇ္ဇတိ. ဉာဏသမ္ပယုတ္တာနံ ဥပပဇ္ဇန္တာနံ ပဝတ္တေ ဉာဏသမ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ ပညိန္ဒြိယဉ္စ ဥပ္ပဇ္ဇတိ. (ပညိန္ဒြိယမူလကံ.)
</Paragraph>
</Division>