---
title: "2.1.4.6 ပစ္စနီကပုဂ္ဂလောကာသ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="357">

<Paragraph number="3121">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ သောတိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3122">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ သောတိန္ဒြိယံ န ဥပ္ပဇ္ဇိတ္ထ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ သောတိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3123">
«  ယဿ ဝါ ပန ယတ္ထ သောတိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3124">
သုဒ္ဓါဝါသံ ဥပပဇ္ဇန္တာနံ တေသံ တတ္ထ သောတိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ သောတိန္ဒြိယဉ္စ န ဥပ္ပဇ္ဇိတ္ထ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3125">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ ဃာနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3126">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ. ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ ဃာနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3127">
«  ယဿ ဝါ ပန ယတ္ထ ဃာနိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3128">
ရူပါဝစရံ ဥပပဇ္ဇန္တာနံ တေသံ တတ္ထ ဃာနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇိတ္ထ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3129">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ ဣတ္ထိန္ဒြိယံ …ပေ…  ပုရိသိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3130">
ကာမာဝစရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ. ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ ပုရိသိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3131">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3132">
ရူပါဝစရံ ဥပပဇ္ဇန္တာနံ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. ရူပါဝစရာ စဝန္တာနံ အသညသတ္တာနံ အရူပါနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇိတ္ထ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3133">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3134">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိတ္ထ. သုဒ္ဓါဝါသေ ပရိနိဗ္ဗန္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ ဇီဝိတိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3135">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3136">
သုဒ္ဓါဝါသံ ဥပပဇ္ဇန္တာနံ တေသံ တတ္ထ ဇီဝိတိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. သုဒ္ဓါဝါသေ ပရိနိဗ္ဗန္တာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇိတ္ထ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3137">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3138">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ သောတိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3139">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3140">
သုဒ္ဓါဝါသံ ဥပပဇ္ဇန္တာနံ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ အရူပါနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိတ္ထ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3141">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3142">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3143">
«  ယဿ ဝါ ပန ယတ္ထ ဥပေက္ခိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3144">
သုဒ္ဓါဝါသံ ဥပပဇ္ဇန္တာနံ တေသံ တတ္ထ ဥပေက္ခိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇိတ္ထ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3145">
»  ယဿ ယတ္ထ စက္ခုန္ဒြိယံ န ဥပ္ပဇ္ဇတိ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3146">
ပဉ္စဝေါကာရာ စဝန္တာနံ အစက္ခုကာနံ ကာမာဝစရံ ဥပပဇ္ဇန္တာနံ အရူပါနံ တေသံ တတ္ထ စက္ခုန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ တေသံ တတ္ထ စက္ခုန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3147">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3148">
သုဒ္ဓါဝါသံ ဥပပဇ္ဇန္တာနံ တေသံ တတ္ထ မနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ စက္ခုန္ဒြိယံ န ဥပ္ပဇ္ဇတိ. သုဒ္ဓါဝါသေ ပရိနိဗ္ဗန္တာနံ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိတ္ထ စက္ခုန္ဒြိယဉ္စ န ဥပ္ပဇ္ဇတိ. (စက္ခုန္ဒြိယမူလကံ.)
</Paragraph>

</Division>
<Division number="358">

<Paragraph number="3149">
»  ယဿ ယတ္ထ ဃာနိန္ဒြိယံ န ဥပ္ပဇ္ဇတိ တဿ တတ္ထ ဣတ္ထိန္ဒြိယံ …ပေ…  ပုရိသိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3150">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ တေသံ တတ္ထ ဃာနိန္ဒြိယံ န ဥပ္ပဇ္ဇတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ. ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇတိ ပုရိသိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3151">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ ဃာနိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="3152">
»  ယဿ ယတ္ထ ဃာနိန္ဒြိယံ န ဥပ္ပဇ္ဇတိ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3153">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ တတ္ထ ဃာနိန္ဒြိယံ န ဥပ္ပဇ္ဇတိ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇတိ ဇီဝိတိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3154">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ ဃာနိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="3155">
»  ယဿ ယတ္ထ ဃာနိန္ဒြိယံ န ဥပ္ပဇ္ဇတိ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3156">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3157">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ ဃာနိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="3158">
»  ယဿ ယတ္ထ ဃာနိန္ဒြိယံ န ဥပ္ပဇ္ဇတိ တဿ တတ္ထ ဥပေက္ခိန္ဒြိယံ …ပေ…  သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3159">
ကာမာဝစရာ စဝန္တာနံ အဃာနကာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဃာနိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ တေသံ တတ္ထ ဃာနိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3160">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ ဃာနိန္ဒြိယံ န ဥပ္ပဇ္ဇတီတိ? အာမန္တာ. (ဃာနိန္ဒြိယမူလကံ.)
</Paragraph>

</Division>
<Division number="359">

<Paragraph number="3161">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇတိ တဿ တတ္ထ ပုရိသိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3162">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇတိ, နော စ တေသံ တတ္ထ ပုရိသိန္ဒြိယံ န ဥပ္ပဇ္ဇိတ္ထ. ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇတိ ပုရိသိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3163">
«  ယဿ ဝါ ပန ယတ္ထ ပုရိသိန္ဒြိယံ န ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="3164">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇတိ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3165">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇတိ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇတိ ဇီဝိတိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3166">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="3167">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇတိ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3168">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3169">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="3170">
»  ယဿ ယတ္ထ ဣတ္ထိန္ဒြိယံ န ဥပ္ပဇ္ဇတိ တဿ တတ္ထ ဥပေက္ခိန္ဒြိယံ …ပေ…  သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3171">
ကာမာဝစရာ စဝန္တာနံ န ဣတ္ထီနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ဣတ္ထိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ တေသံ တတ္ထ ဣတ္ထိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3172">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ န ဥပ္ပဇ္ဇတီတိ? အာမန္တာ. (ဣတ္ထိန္ဒြိယမူလကံ.)
</Paragraph>

</Division>
<Division number="360">

<Paragraph number="3173">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇတိ တဿ တတ္ထ ဇီဝိတိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3174">
ကာမာဝစရာ စဝန္တာနံ န ပုရိသာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇတိ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇတိ ဇီဝိတိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3175">
«  ယဿ ဝါ ပန ယတ္ထ ဇီဝိတိန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="3176">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇတိ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3177">
ကာမာဝစရာ စဝန္တာနံ န ပုရိသာနံ ကာမာဝစရံ ဥပပဇ္ဇန္တာနံ ရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ အရူပါနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3178">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇတီတိ? အာမန္တာ.
</Paragraph>

<Paragraph number="3179">
»  ယဿ ယတ္ထ ပုရိသိန္ဒြိယံ န ဥပ္ပဇ္ဇတိ တဿ တတ္ထ ဥပေက္ခိန္ဒြိယံ …ပေ…  သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3180">
ကာမာဝစရာ စဝန္တာနံ န ပုရိသာနံ ကာမာဝစရံ ဥပပဇ္ဇန္တာနံ ရူပါဝစရာနံ အရူပါဝစရာနံ တေသံ တတ္ထ ပုရိသိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ အသညသတ္တာနံ တေသံ တတ္ထ ပုရိသိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3181">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ န ဥပ္ပဇ္ဇတီတိ? အာမန္တာ. (ပုရိသိန္ဒြိယမူလကံ.)
</Paragraph>

</Division>
<Division number="361">

<Paragraph number="3182">
»  ယဿ ယတ္ထ ဇီဝိတိန္ဒြိယံ န ဥပ္ပဇ္ဇတိ တဿ တတ္ထ သောမနဿိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3183">
စတုဝေါကာရာ ပဉ္စဝေါကာရာ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ ဇီဝိတိန္ဒြိယံ န ဥပ္ပဇ္ဇတိ, နော စ တေသံ တတ္ထ သောမနဿိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3184">
«  ယဿ ဝါ ပန ယတ္ထ သောမနဿိန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3185">
သုဒ္ဓါဝါသာနံ ဥပပတ္တိစိတ္တဿ ဥပ္ပါဒက္ခဏေ အသညသတ္တံ ဥပပဇ္ဇန္တာနံ တေသံ တတ္ထ သောမနဿိန္ဒြိယံ န ဥပ္ပဇ္ဇတိ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3186">
»  ယဿ ယတ္ထ ဇီဝိတိန္ဒြိယံ န ဥပ္ပဇ္ဇတိ တဿ တတ္ထ ဥပေက္ခိန္ဒြိယံ …ပေ…  သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3187">
စတုဝေါကာရာ ပဉ္စဝေါကာရာ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ တတ္ထ ဇီဝိတိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ ဇီဝိတိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3188">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3189">
သုဒ္ဓါဝါသံ ဥပပဇ္ဇန္တာနံ အသညသတ္တံ ဥပပဇ္ဇန္တာနံ တေသံ တတ္ထ မနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ န ဥပ္ပဇ္ဇတိ. သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာ စဝန္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိတ္ထ ဇီဝိတိန္ဒြိယဉ္စ န ဥပ္ပဇ္ဇတိ. (ဇီဝိတိန္ဒြိယမူလကံ.)
</Paragraph>

</Division>
<Division number="362">

<Paragraph number="3190">
»  ယဿ ယတ္ထ သောမနဿိန္ဒြိယံ န ဥပ္ပဇ္ဇတိ တဿ တတ္ထ ဥပေက္ခိန္ဒြိယံ …ပေ…  သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3191">
သဗ္ဗေသံ စိတ္တဿ ဘင်္ဂက္ခဏေ သောမနဿဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ သောမနဿိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသံ ဥပပဇ္ဇန္တာနံ အသညသတ္တာနံ တေသံ တတ္ထ သောမနဿိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3192">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ န ဥပ္ပဇ္ဇတီတိ? အာမန္တာ. (သောမနဿိန္ဒြိယမူလကံ.)
</Paragraph>

</Division>
<Division number="363">

<Paragraph number="3193">
»  ယဿ ယတ္ထ ဥပေက္ခိန္ဒြိယံ န ဥပ္ပဇ္ဇတိ တဿ တတ္ထ သဒ္ဓိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3194">
သဗ္ဗေသံ စိတ္တဿ ဘင်္ဂက္ခဏေ ဥပေက္ခာဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ ဥပေက္ခိန္ဒြိယံ န ဥပ္ပဇ္ဇတိ, နော စ တေသံ တတ္ထ သဒ္ဓိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇတိ သဒ္ဓိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3195">
«  ယဿ ဝါ ပန ယတ္ထ သဒ္ဓိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3196">
သုဒ္ဓါဝါသံ ဥပပဇ္ဇန္တာနံ တေသံ တတ္ထ သဒ္ဓိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇတိ. သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ သဒ္ဓိန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3197">
»  ယဿ ယတ္ထ ဥပေက္ခိန္ဒြိယံ န ဥပ္ပဇ္ဇတိ တဿ တတ္ထ ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3198">
သဗ္ဗေသံ စိတ္တဿ ဘင်္ဂက္ခဏေ ဥပေက္ခာဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ ဥပေက္ခိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ဥပေက္ခိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3199">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3200">
သုဒ္ဓါဝါသံ ဥပပဇ္ဇန္တာနံ တေသံ တတ္ထ မနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ န ဥပ္ပဇ္ဇတိ. သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိတ္ထ ဥပေက္ခိန္ဒြိယဉ္စ န ဥပ္ပဇ္ဇတိ. (ဥပေက္ခိန္ဒြိယမူလကံ.)
</Paragraph>

</Division>
<Division number="364">

<Paragraph number="3201">
»  ယဿ ယတ္ထ သဒ္ဓိန္ဒြိယံ န ဥပ္ပဇ္ဇတိ တဿ တတ္ထ ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3202">
သဗ္ဗေသံ စိတ္တဿ ဘင်္ဂက္ခဏေ သဒ္ဓါဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ သဒ္ဓိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ သဒ္ဓိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3203">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3204">
သုဒ္ဓါဝါသံ ဥပပဇ္ဇန္တာနံ တေသံ တတ္ထ မနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ သဒ္ဓိန္ဒြိယံ န ဥပ္ပဇ္ဇတိ. သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိတ္ထ သဒ္ဓိန္ဒြိယဉ္စ န ဥပ္ပဇ္ဇတိ. (သဒ္ဓိန္ဒြိယမူလကံ.)
</Paragraph>

</Division>
<Division number="365">

<Paragraph number="3205">
»  ယဿ ယတ္ထ ပညိန္ဒြိယံ န ဥပ္ပဇ္ဇတိ တဿ တတ္ထ မနိန္ဒြိယံ န ဥပ္ပဇ္ဇိတ္ထာတိ?
</Paragraph>

<Paragraph number="3206">
သဗ္ဗေသံ စိတ္တဿ ဘင်္ဂက္ခဏေ ဉာဏဝိပ္ပယုတ္တစိတ္တဿ ဥပ္ပါဒက္ခဏေ တေသံ တတ္ထ ပညိန္ဒြိယံ န ဥပ္ပဇ္ဇတိ, နော စ တေသံ တတ္ထ မနိန္ဒြိယံ န ဥပ္ပဇ္ဇိတ္ထ. သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ပညိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိတ္ထ.
</Paragraph>

<Paragraph number="3207">
«  ယဿ ဝါ ပန ယတ္ထ မနိန္ဒြိယံ န ဥပ္ပဇ္ဇိတ္ထ တဿ တတ္ထ ပညိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3208">
သုဒ္ဓါဝါသံ ဥပပဇ္ဇန္တာနံ တေသံ တတ္ထ မနိန္ဒြိယံ န ဥပ္ပဇ္ဇိတ္ထ, နော စ တေသံ တတ္ထ ပညိန္ဒြိယံ န ဥပ္ပဇ္ဇတိ. သုဒ္ဓါဝါသာနံ ဥပပတ္တိစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ မနိန္ဒြိယဉ္စ န ဥပ္ပဇ္ဇိတ္ထ ပညိန္ဒြိယဉ္စ န ဥပ္ပဇ္ဇတိ. (ပညိန္ဒြိယမူလကံ.)
</Paragraph>
</Division>