---
title: 2.1.6.3 အနုလောမပုဂ္ဂလောကာသ
tableOfContents: false
sidebar:
  order: 3
type: tipitaka
basket: ab
book: y10
review:
  current: review
  updated: '2025-10-27T21:48:04.313880'
  updated_by: ''
  notes: ''
  history:
  - state: review
    date: '2025-10-27T21:48:04.313880'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="414" book="y10" e="ch" v="35" p="289">

<Paragraph number="3799" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇိတ္ထ တဿ တတ္ထ သောတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3800" book="y10">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ စက္ခုန္ဒြိယံ ဥပ္ပဇ္ဇိတ္ထ, နော စ တေသံ တတ္ထ သောတိန္ဒြိယံ ဥပ္ပဇ္ဇိဿတိ. ဣတရေသံ ပဉ္စဝေါကာရာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇိတ္ထ သောတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3801" book="y10">
«  ယဿ ဝါ ပန ယတ္ထ သောတိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="3802" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇိတ္ထ တဿ တတ္ထ ဃာနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3803" book="y10">
ကာမာဝစရေ ပစ္ဆိမဘဝိကာနံ ရူပါဝစရာနံ တေသံ တတ္ထ စက္ခုန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဃာနိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇိတ္ထ ဃာနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3804" book="y10">
«  ယဿ ဝါ ပန ယတ္ထ ဃာနိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="3805" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3806" book="y10">
ကာမာဝစရေ ပစ္ဆိမဘဝိကာနံ ရူပါဝစရာနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ စက္ခုန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇိတ္ထ ဣတ္ထိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3807" book="y10">
«  ယဿ ဝါ ပန ယတ္ထ ဣတ္ထိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="3808" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3809" book="y10">
ကာမာဝစရေ ပစ္ဆိမဘဝိကာနံ ရူပါဝစရာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ စက္ခုန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇိတ္ထ ပုရိသိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3810" book="y10">
«  ယဿ ဝါ ပန ယတ္ထ ပုရိသိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="3811" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3812" book="y10">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ စက္ခုန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ. ဣတရေသံ ပဉ္စဝေါကာရာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇိတ္ထ ဇီဝိတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3813" book="y10">
«  ယဿ ဝါ ပန ယတ္ထ ဇီဝိတိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3814" book="y10">
အသညသတ္တာနံ အရူပါနံ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ ဥပ္ပဇ္ဇိတ္ထ. ပဉ္စဝေါကာရာနံ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3815" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3816" book="y10">
ပဉ္စဝေါကာရေ ပစ္ဆိမဘဝိကာနံ ယေ စ သစက္ခုကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ စက္ခုန္ဒြိယံ ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ. ဣတရေသံ ပဉ္စဝေါကာရာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇိတ္ထ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3817" book="y10">
«  ယဿ ဝါ ပန ယတ္ထ သောမနဿိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="3818" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3819" book="y10">
ပဉ္စဝေါကာရေ ပစ္ဆိမဘဝိကာနံ ယေ စ သစက္ခုကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ စက္ခုန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ ပဉ္စဝေါကာရာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇိတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3820" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3821" book="y10">
အရူပါနံ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ ဥပ္ပဇ္ဇိတ္ထ. ပဉ္စဝေါကာရာနံ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3822" book="y10">
»  ယဿ ယတ္ထ စက္ခုန္ဒြိယံ ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3823" book="y10">
ပဉ္စဝေါကာရေ ပစ္ဆိမဘဝိကာနံ တေသံ တတ္ထ စက္ခုန္ဒြိယံ ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ ပဉ္စဝေါကာရာနံ တေသံ တတ္ထ စက္ခုန္ဒြိယဉ္စ ဥပ္ပဇ္ဇိတ္ထ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3824" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ စက္ခုန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3825" book="y10">
အရူပါနံ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ စက္ခုန္ဒြိယံ ဥပ္ပဇ္ဇိတ္ထ. ပဉ္စဝေါကာရာနံ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ စက္ခုန္ဒြိယဉ္စ ဥပ္ပဇ္ဇိတ္ထ. (စက္ခုန္ဒြိယမူလကံ.)
</Paragraph>

</Division>
<Division number="415" book="y10" e="ch" v="35" p="291">

<Paragraph number="3826" book="y10">
»  ယဿ ယတ္ထ ဃာနိန္ဒြိယံ ဥပ္ပဇ္ဇိတ္ထ တဿ တတ္ထ ဣတ္ထိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3827" book="y10">
ကာမာဝစရေ ပစ္ဆိမဘဝိကာနံ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ဃာနိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇိတ္ထ ဣတ္ထိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3828" book="y10">
«  ယဿ ဝါ ပန ယတ္ထ ဣတ္ထိန္ဒြိယံ ဥပ္ပဇ္ဇိဿတိ တဿ တတ္ထ ဃာနိန္ဒြိယံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="3829" book="y10">
»  ယဿ ယတ္ထ ဃာနိန္ဒြိယံ ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3830" book="y10">
ကာမာဝစရေ ပစ္ဆိမဘဝိကာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ဃာနိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇိတ္ထ ပုရိသိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3831" book="y10">
«  ယဿ ဝါ ပန ယတ္ထ ပုရိသိန္ဒြိယံ ဥပ္ပဇ္ဇိဿတိ တဿ တတ္ထ ဃာနိန္ဒြိယံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="3832" book="y10">
»  ယဿ ယတ္ထ ဃာနိန္ဒြိယံ ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3833" book="y10">
ကာမာဝစရေ ပစ္ဆိမဘဝိကာနံ တေသံ တတ္ထ ဃာနိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇိတ္ထ ဇီဝိတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3834" book="y10">
«  ယဿ ဝါ ပန ယတ္ထ ဇီဝိတိန္ဒြိယံ ဥပ္ပဇ္ဇိဿတိ တဿ တတ္ထ ဃာနိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3835" book="y10">
ရူပါဝစရာနံ အရူပါဝစရာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3836" book="y10">
»  ယဿ ယတ္ထ ဃာနိန္ဒြိယံ ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3837" book="y10">
ကာမာဝစရေ ပစ္ဆိမဘဝိကာနံ ယေ စ သဃာနကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ဃာနိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇိတ္ထ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3838" book="y10">
«  ယဿ ဝါ ပန ယတ္ထ သောမနဿိန္ဒြိယံ ဥပ္ပဇ္ဇိဿတိ တဿ တတ္ထ ဃာနိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3839" book="y10">
ရူပါဝစရာနံ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ သောမနဿိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3840" book="y10">
»  ယဿ ယတ္ထ ဃာနိန္ဒြိယံ ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3841" book="y10">
ကာမာဝစရေ ပစ္ဆိမဘဝိကာနံ ယေ စ သဃာနကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ဃာနိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇိတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3842" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ ဥပ္ပဇ္ဇိဿတိ တဿ တတ္ထ ဃာနိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3843" book="y10">
ရူပါဝစရာနံ အရူပါဝစရာနံ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3844" book="y10">
»  ယဿ ယတ္ထ ဃာနိန္ဒြိယံ ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3845" book="y10">
ကာမာဝစရေ ပစ္ဆိမဘဝိကာနံ တေသံ တတ္ထ ဃာနိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဃာနိန္ဒြိယဉ္စ ဥပ္ပဇ္ဇိတ္ထ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3846" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ ဃာနိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3847" book="y10">
ရူပါဝစရာနံ အရူပါဝစရာနံ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဃာနိန္ဒြိယံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ ဃာနိန္ဒြိယဉ္စ ဥပ္ပဇ္ဇိတ္ထ. (ဃာနိန္ဒြိယမူလကံ.)
</Paragraph>

</Division>
<Division number="416" book="y10" e="ch" v="35" p="293">

<Paragraph number="3848" book="y10">
»  ယဿ ယတ္ထ ဣတ္ထိန္ဒြိယံ ဥပ္ပဇ္ဇိတ္ထ တဿ တတ္ထ ပုရိသိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3849" book="y10">
ကာမာဝစရေ ပစ္ဆိမဘဝိကာနံ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ တတ္ထ ဣတ္ထိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဣတ္ထိန္ဒြိယဉ္စ ဥပ္ပဇ္ဇိတ္ထ ပုရိသိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3850" book="y10">
«  ယဿ ဝါ ပန ယတ္ထ ပုရိသိန္ဒြိယံ ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ ဥပ္ပဇ္ဇိတ္ထာတိ? အာမန္တာ.
</Paragraph>

<Paragraph number="3851" book="y10">
»  ယဿ ယတ္ထ ဣတ္ထိန္ဒြိယံ ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3852" book="y10">
ကာမာဝစရေ ပစ္ဆိမဘဝိကာနံ တေသံ တတ္ထ ဣတ္ထိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဣတ္ထိန္ဒြိယဉ္စ ဥပ္ပဇ္ဇိတ္ထ ဇီဝိတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3853" book="y10">
«  ယဿ ဝါ ပန ယတ္ထ ဇီဝိတိန္ဒြိယံ ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3854" book="y10">
ရူပါဝစရာနံ အရူပါဝစရာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3855" book="y10">
»  ယဿ ယတ္ထ ဣတ္ထိန္ဒြိယံ ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3856" book="y10">
ကာမာဝစရေ ပစ္ဆိမဘဝိကာနံ ယာ စ ဣတ္ထိယော ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ဣတ္ထိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဣတ္ထိန္ဒြိယဉ္စ ဥပ္ပဇ္ဇိတ္ထ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3857" book="y10">
«  ယဿ ဝါ ပန ယတ္ထ သောမနဿိန္ဒြိယံ ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3858" book="y10">
ရူပါဝစရာနံ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ သောမနဿိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3859" book="y10">
»  ယဿ ယတ္ထ ဣတ္ထိန္ဒြိယံ ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3860" book="y10">
ကာမာဝစရေ ပစ္ဆိမဘဝိကာနံ ယာ စ ဣတ္ထိယော သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ဣတ္ထိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဣတ္ထိန္ဒြိယဉ္စ ဥပ္ပဇ္ဇိတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3861" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3862" book="y10">
ရူပါဝစရာနံ အရူပါဝစရာနံ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3863" book="y10">
»  ယဿ ယတ္ထ ဣတ္ထိန္ဒြိယံ ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3864" book="y10">
ကာမာဝစရေ ပစ္ဆိမဘဝိကာနံ တေသံ တတ္ထ ဣတ္ထိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ဣတ္ထိန္ဒြိယဉ္စ ဥပ္ပဇ္ဇိတ္ထ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3865" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ ဣတ္ထိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3866" book="y10">
ရူပါဝစရာနံ အရူပါဝစရာနံ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဣတ္ထိန္ဒြိယံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ ဣတ္ထိန္ဒြိယဉ္စ ဥပ္ပဇ္ဇိတ္ထ. (ဣတ္ထိန္ဒြိယမူလကံ.)
</Paragraph>

</Division>
<Division number="417" book="y10" e="ch" v="35" p="294">

<Paragraph number="3867" book="y10">
»  ယဿ ယတ္ထ ပုရိသိန္ဒြိယံ ဥပ္ပဇ္ဇိတ္ထ တဿ တတ္ထ ဇီဝိတိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3868" book="y10">
ကာမာဝစရေ ပစ္ဆိမဘဝိကာနံ တေသံ တတ္ထ ပုရိသိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ပုရိသိန္ဒြိယဉ္စ ဥပ္ပဇ္ဇိတ္ထ ဇီဝိတိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3869" book="y10">
«  ယဿ ဝါ ပန ယတ္ထ ဇီဝိတိန္ဒြိယံ ဥပ္ပဇ္ဇိဿတိ တဿ တတ္ထ ပုရိသိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3870" book="y10">
ရူပါဝစရာနံ အရူပါဝစရာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇိဿတိ ပုရိသိန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3871" book="y10">
»  ယဿ ယတ္ထ ပုရိသိန္ဒြိယံ ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3872" book="y10">
ကာမာဝစရေ ပစ္ဆိမဘဝိကာနံ ယေ စ ပုရိသာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ပုရိသိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ပုရိသိန္ဒြိယဉ္စ ဥပ္ပဇ္ဇိတ္ထ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3873" book="y10">
«  ယဿ ဝါ ပန ယတ္ထ သောမနဿိန္ဒြိယံ ဥပ္ပဇ္ဇိဿတိ တဿ တတ္ထ ပုရိသိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3874" book="y10">
ရူပါဝစရာနံ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ သောမနဿိန္ဒြိယဉ္စ ဥပ္ပဇ္ဇိဿတိ ပုရိသိန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3875" book="y10">
»  ယဿ ယတ္ထ ပုရိသိန္ဒြိယံ ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3876" book="y10">
ကာမာဝစရေ ပစ္ဆိမဘဝိကာနံ ယေ စ ပုရိသာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ တတ္ထ ပုရိသိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ပုရိသိန္ဒြိယဉ္စ ဥပ္ပဇ္ဇိတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3877" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ ဥပ္ပဇ္ဇိဿတိ တဿ တတ္ထ ပုရိသိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3878" book="y10">
ရူပါဝစရာနံ အရူပါဝစရာနံ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ ပုရိသိန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3879" book="y10">
»  ယဿ ယတ္ထ ပုရိသိန္ဒြိယံ ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3880" book="y10">
ကာမာဝစရေ ပစ္ဆိမဘဝိကာနံ တေသံ တတ္ထ ပုရိသိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ ကာမာဝစရာနံ တေသံ တတ္ထ ပုရိသိန္ဒြိယဉ္စ ဥပ္ပဇ္ဇိတ္ထ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3881" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ ပုရိသိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3882" book="y10">
ရူပါဝစရာနံ အရူပါဝစရာနံ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ပုရိသိန္ဒြိယံ ဥပ္ပဇ္ဇိတ္ထ. ကာမာဝစရာနံ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ ပုရိသိန္ဒြိယဉ္စ ဥပ္ပဇ္ဇိတ္ထ. (ပုရိသိန္ဒြိယမူလကံ.)
</Paragraph>

</Division>
<Division number="418" book="y10" e="ch" v="35" p="295">

<Paragraph number="3883" book="y10">
»  ယဿ ယတ္ထ ဇီဝိတိန္ဒြိယံ ဥပ္ပဇ္ဇိတ္ထ တဿ တတ္ထ သောမနဿိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3884" book="y10">
ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ ဥပေက္ခာသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ အသညသတ္တာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇိတ္ထ သောမနဿိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3885" book="y10">
«  ယဿ ဝါ ပန ယတ္ထ သောမနဿိန္ဒြိယံ ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3886" book="y10">
သုဒ္ဓါဝါသံ ဥပပဇ္ဇန္တာနံ တေသံ တတ္ထ သောမနဿိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇိတ္ထ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ သောမနဿိန္ဒြိယဉ္စ ဥပ္ပဇ္ဇိဿတိ ဇီဝိတိန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3887" book="y10">
»  ယဿ ယတ္ထ ဇီဝိတိန္ဒြိယံ ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3888" book="y10">
ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ အသညသတ္တာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇိတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3889" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3890" book="y10">
သုဒ္ဓါဝါသံ ဥပပဇ္ဇန္တာနံ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇိတ္ထ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ ဇီဝိတိန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3891" book="y10">
»  ယဿ ယတ္ထ ဇီဝိတိန္ဒြိယံ ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3892" book="y10">
ပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ ဇီဝိတိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ ဇီဝိတိန္ဒြိယဉ္စ ဥပ္ပဇ္ဇိတ္ထ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3893" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ ဇီဝိတိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3894" book="y10">
သုဒ္ဓါဝါသံ ဥပပဇ္ဇန္တာနံ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဇီဝိတိန္ဒြိယံ ဥပ္ပဇ္ဇိတ္ထ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ ဇီဝိတိန္ဒြိယဉ္စ ဥပ္ပဇ္ဇိတ္ထ. (ဇီဝိတိန္ဒြိယမူလကံ.)
</Paragraph>

</Division>
<Division number="419" book="y10" e="ch" v="35" p="296">

<Paragraph number="3895" book="y10">
»  ယဿ ယတ္ထ သောမနဿိန္ဒြိယံ ဥပ္ပဇ္ဇိတ္ထ တဿ တတ္ထ ဥပေက္ခိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3896" book="y10">
ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တေသံ တတ္ထ သောမနဿိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ သောမနဿိန္ဒြိယဉ္စ ဥပ္ပဇ္ဇိတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3897" book="y10">
«  ယဿ ဝါ ပန ယတ္ထ ဥပေက္ခိန္ဒြိယံ ဥပ္ပဇ္ဇိဿတိ တဿ တတ္ထ သောမနဿိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3898" book="y10">
သုဒ္ဓါဝါသာနံ ဒုတိယေ စိတ္တေ ဝတ္တမာနေ တေသံ တတ္ထ ဥပေက္ခိန္ဒြိယံ ဥပ္ပဇ္ဇိဿတိ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇိတ္ထ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိဿတိ သောမနဿိန္ဒြိယဉ္စ ဥပ္ပဇ္ဇိတ္ထ.
</Paragraph>

<Paragraph number="3899" book="y10">
»  ယဿ ယတ္ထ သောမနဿိန္ဒြိယံ ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3900" book="y10">
ပစ္ဆိမစိတ္တသမင်္ဂီနံ တေသံ တတ္ထ သောမနဿိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ သောမနဿိန္ဒြိယဉ္စ ဥပ္ပဇ္ဇိတ္ထ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3901" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ သောမနဿိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3902" book="y10">
သုဒ္ဓါဝါသာနံ ဒုတိယေ စိတ္တေ ဝတ္တမာနေ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ သောမနဿိန္ဒြိယံ ဥပ္ပဇ္ဇိတ္ထ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ သောမနဿိန္ဒြိယဉ္စ ဥပ္ပဇ္ဇိတ္ထ. (သောမနဿိန္ဒြိယမူလကံ.)
</Paragraph>

</Division>
<Division number="420" book="y10" e="ch" v="35" p="297">

<Paragraph number="3903" book="y10">
»  ယဿ ယတ္ထ ဥပေက္ခိန္ဒြိယံ ဥပ္ပဇ္ဇိတ္ထ တဿ တတ္ထ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3904" book="y10">
ပစ္ဆိမစိတ္တသမင်္ဂီနံ တေသံ တတ္ထ ဥပေက္ခိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ ဥပေက္ခိန္ဒြိယဉ္စ ဥပ္ပဇ္ဇိတ္ထ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3905" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ ဥပေက္ခိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3906" book="y10">
သုဒ္ဓါဝါသံ ဥပပဇ္ဇန္တာနံ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ဥပေက္ခိန္ဒြိယံ ဥပ္ပဇ္ဇိတ္ထ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ ဥပေက္ခိန္ဒြိယဉ္စ ဥပ္ပဇ္ဇိတ္ထ. (ဥပေက္ခိန္ဒြိယမူလကံ.)
</Paragraph>

</Division>
<Division number="421" book="y10" e="ch" v="35" p="297">

<Paragraph number="3907" book="y10">
»  ယဿ ယတ္ထ သဒ္ဓိန္ဒြိယံ ဥပ္ပဇ္ဇိတ္ထ တဿ တတ္ထ ပညိန္ဒြိယံ …ပေ…  မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3908" book="y10">
ပစ္ဆိမစိတ္တသမင်္ဂီနံ တေသံ တတ္ထ သဒ္ဓိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ သဒ္ဓိန္ဒြိယဉ္စ ဥပ္ပဇ္ဇိတ္ထ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3909" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ သဒ္ဓိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3910" book="y10">
သုဒ္ဓါဝါသံ ဥပပဇ္ဇန္တာနံ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ သဒ္ဓိန္ဒြိယံ ဥပ္ပဇ္ဇိတ္ထ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ သဒ္ဓိန္ဒြိယဉ္စ ဥပ္ပဇ္ဇိတ္ထ. (သဒ္ဓိန္ဒြိယမူလကံ.)
</Paragraph>

</Division>
<Division number="422" book="y10" e="ch" v="35" p="297">

<Paragraph number="3911" book="y10">
»  ယဿ ယတ္ထ ပညိန္ဒြိယံ ဥပ္ပဇ္ဇိတ္ထ တဿ တတ္ထ မနိန္ဒြိယံ ဥပ္ပဇ္ဇိဿတီတိ?
</Paragraph>

<Paragraph number="3912" book="y10">
ပစ္ဆိမစိတ္တသမင်္ဂီနံ တေသံ တတ္ထ ပညိန္ဒြိယံ ဥပ္ပဇ္ဇိတ္ထ, နော စ တေသံ တတ္ထ မနိန္ဒြိယံ ဥပ္ပဇ္ဇိဿတိ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ ပညိန္ဒြိယဉ္စ ဥပ္ပဇ္ဇိတ္ထ မနိန္ဒြိယဉ္စ ဥပ္ပဇ္ဇိဿတိ.
</Paragraph>

<Paragraph number="3913" book="y10">
«  ယဿ ဝါ ပန ယတ္ထ မနိန္ဒြိယံ ဥပ္ပဇ္ဇိဿတိ တဿ တတ္ထ ပညိန္ဒြိယံ ဥပ္ပဇ္ဇိတ္ထာတိ?
</Paragraph>

<Paragraph number="3914" book="y10">
သုဒ္ဓါဝါသံ ဥပပဇ္ဇန္တာနံ တေသံ တတ္ထ မနိန္ဒြိယံ ဥပ္ပဇ္ဇိဿတိ, နော စ တေသံ တတ္ထ ပညိန္ဒြိယံ ဥပ္ပဇ္ဇိတ္ထ. ဣတရေသံ စတုဝေါကာရာနံ ပဉ္စဝေါကာရာနံ တေသံ တတ္ထ မနိန္ဒြိယဉ္စ ဥပ္ပဇ္ဇိဿတိ ပညိန္ဒြိယဉ္စ ဥပ္ပဇ္ဇိတ္ထ. (ပညိန္ဒြိယမူလကံ.)
</Paragraph>
</Division>