---
title: 2.1.5.4 ပစ္စနီကပုဂ္ဂလ
tableOfContents: false
sidebar:
  order: 4
type: tipitaka
basket: ab
book: y10
review:
  current: review
  updated: '2025-10-23T09:21:32.648089'
  updated_by: ''
  notes: ''
  history:
  - state: review
    date: '2025-10-23T09:21:32.648089'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="385" book="y10" e="ch" v="35" p="259">

<Paragraph number="3455" book="y10">
»  ယဿ စက္ခုန္ဒြိယံ န ဥပ္ပဇ္ဇတိ တဿ သောတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3456" book="y10">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ စက္ခုန္ဒြိယံ န ဥပ္ပဇ္ဇတိ, နော စ တေသံ သောတိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ စက္ခုန္ဒြိယဉ္စ န ဥပ္ပဇ္ဇတိ သောတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3457" book="y10">
«  ယဿ ဝါ ပန သောတိန္ဒြိယံ န ဥပ္ပဇ္ဇိဿတိ တဿ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3458" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ သောတိန္ဒြိယံ န ဥပ္ပဇ္ဇိဿတိ, နော စ တေသံ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ အရူပံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ သောတိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3459" book="y10">
»  ယဿ စက္ခုန္ဒြိယံ န ဥပ္ပဇ္ဇတိ တဿ ဃာနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3460" book="y10">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ စက္ခုန္ဒြိယံ န ဥပ္ပဇ္ဇတိ, နော စ တေသံ ဃာနိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ စက္ခုန္ဒြိယဉ္စ န ဥပ္ပဇ္ဇတိ ဃာနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3461" book="y10">
«  ယဿ ဝါ ပန ဃာနိန္ဒြိယံ န ဥပ္ပဇ္ဇိဿတိ တဿ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3462" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ဃာနိန္ဒြိယံ န ဥပ္ပဇ္ဇိဿတိ, နော စ တေသံ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3463" book="y10">
»  ယဿ စက္ခုန္ဒြိယံ န ဥပ္ပဇ္ဇတိ တဿ ဣတ္ထိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3464" book="y10">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ စက္ခုန္ဒြိယံ န ဥပ္ပဇ္ဇတိ, နော စ တေသံ ဣတ္ထိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ စက္ခုန္ဒြိယဉ္စ န ဥပ္ပဇ္ဇတိ ဣတ္ထိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3465" book="y10">
«  ယဿ ဝါ ပန ဣတ္ထိန္ဒြိယံ န ဥပ္ပဇ္ဇိဿတိ တဿ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3466" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ဣတ္ထိန္ဒြိယံ န ဥပ္ပဇ္ဇိဿန္တိ, နော စ တေသံ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ ဣတ္ထိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3467" book="y10">
»  ယဿ စက္ခုန္ဒြိယံ န ဥပ္ပဇ္ဇတိ တဿ ပုရိသိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3468" book="y10">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ စက္ခုန္ဒြိယံ န ဥပ္ပဇ္ဇတိ, နော စ တေသံ ပုရိသိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ စက္ခုန္ဒြိယဉ္စ န ဥပ္ပဇ္ဇတိ ပုရိသိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3469" book="y10">
«  ယဿ ဝါ ပန ပုရိသိန္ဒြိယံ န ဥပ္ပဇ္ဇိဿတိ တဿ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3470" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ပုရိသိန္ဒြိယံ န ဥပ္ပဇ္ဇိဿတိ, နော စ တေသံ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ ပုရိသိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3471" book="y10">
»  ယဿ စက္ခုန္ဒြိယံ န ဥပ္ပဇ္ဇတိ တဿ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3472" book="y10">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ စက္ခုန္ဒြိယံ န ဥပ္ပဇ္ဇတိ, နော စ တေသံ ဇီဝိတိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ စက္ခုန္ဒြိယဉ္စ န ဥပ္ပဇ္ဇတိ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3473" book="y10">
«  ယဿ ဝါ ပန ဇီဝိတိန္ဒြိယံ န ဥပ္ပဇ္ဇိဿတိ တဿ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3474" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ ဇီဝိတိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3475" book="y10">
»  ယဿ စက္ခုန္ဒြိယံ န ဥပ္ပဇ္ဇတိ တဿ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3476" book="y10">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ စက္ခုန္ဒြိယံ န ဥပ္ပဇ္ဇတိ, နော စ တေသံ သောမနဿိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ စက္ခုန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3477" book="y10">
«  ယဿ ဝါ ပန သောမနဿိန္ဒြိယံ န ဥပ္ပဇ္ဇိဿတိ တဿ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3478" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ သစက္ခုကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ သောမနဿိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3479" book="y10">
»  ယဿ စက္ခုန္ဒြိယံ န ဥပ္ပဇ္ဇတိ တဿ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3480" book="y10">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ စက္ခုန္ဒြိယံ န ဥပ္ပဇ္ဇတိ, နော စ တေသံ ဥပေက္ခိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ စက္ခုန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3481" book="y10">
«  ယဿ ဝါ ပန ဥပေက္ခိန္ဒြိယံ န ဥပ္ပဇ္ဇိဿတိ တဿ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3482" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ ယေ စ သစက္ခုကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ ယေ စ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဥပေက္ခိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3483" book="y10">
»  ယဿ စက္ခုန္ဒြိယံ န ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3484" book="y10">
သဗ္ဗေသံ စဝန္တာနံ အစက္ခုကာနံ ဥပပဇ္ဇန္တာနံ တေသံ စက္ခုန္ဒြိယံ န ဥပ္ပဇ္ဇတိ, နော စ တေသံ မနိန္ဒြိယံ န ဥပ္ပဇ္ဇိဿတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ စက္ခုန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3485" book="y10">
«  ယဿ ဝါ ပန မနိန္ဒြိယံ န ဥပ္ပဇ္ဇိဿတိ တဿ စက္ခုန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3486" book="y10">
ပစ္ဆိမဘဝိကာနံ ပဉ္စဝေါကာရံ ဥပပဇ္ဇန္တာနံ တေသံ မနိန္ဒြိယံ န ဥပ္ပဇ္ဇိဿတိ, နော စ တေသံ စက္ခုန္ဒြိယံ န ဥပ္ပဇ္ဇတိ. ပဉ္စဝေါကာရေ ပရိနိဗ္ဗန္တာနံ အရူပေ ပစ္ဆိမဘဝိကာနံ တေသံ မနိန္ဒြိယဉ္စ န ဥပ္ပဇ္ဇိဿတိ စက္ခုန္ဒြိယဉ္စ န ဥပ္ပဇ္ဇတိ. (စက္ခုန္ဒြိယမူလကံ.)
</Paragraph>

</Division>
<Division number="386" book="y10" e="ch" v="35" p="262">

<Paragraph number="3487" book="y10">
»  ယဿ ဃာနိန္ဒြိယံ န ဥပ္ပဇ္ဇတိ တဿ ဣတ္ထိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3488" book="y10">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ ဃာနိန္ဒြိယံ န ဥပ္ပဇ္ဇတိ, နော စ တေသံ ဣတ္ထိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနိန္ဒြိယဉ္စ န ဥပ္ပဇ္ဇတိ ဣတ္ထိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3489" book="y10">
«  ယဿ ဝါ ပန ဣတ္ထိန္ဒြိယံ န ဥပ္ပဇ္ဇိဿတိ တဿ ဃာနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3490" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ဣတ္ထိန္ဒြိယံ န ဥပ္ပဇ္ဇိဿတိ, နော စ တေသံ ဃာနိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယေ စ ပုရိသာ ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ ဣတ္ထိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3491" book="y10">
»  ယဿ ဃာနိန္ဒြိယံ န ဥပ္ပဇ္ဇတိ တဿ ပုရိသိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3492" book="y10">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ ဃာနိန္ဒြိယံ န ဥပ္ပဇ္ဇတိ, နော စ တေသံ ပုရိသိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနိန္ဒြိယဉ္စ န ဥပ္ပဇ္ဇတိ ပုရိသိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3493" book="y10">
«  ယဿ ဝါ ပန ပုရိသိန္ဒြိယံ န ဥပ္ပဇ္ဇိဿတိ တဿ ဃာနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3494" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ပုရိသိန္ဒြိယံ န ဥပ္ပဇ္ဇိဿတိ, နော စ တေသံ ဃာနိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ ပုရိသိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3495" book="y10">
»  ယဿ ဃာနိန္ဒြိယံ န ဥပ္ပဇ္ဇတိ တဿ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3496" book="y10">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ ဃာနိန္ဒြိယံ န ဥပ္ပဇ္ဇတိ, နော စ တေသံ ဇီဝိတိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ ဃာနိန္ဒြိယဉ္စ န ဥပ္ပဇ္ဇတိ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3497" book="y10">
«  ယဿ ဝါ ပန ဇီဝိတိန္ဒြိယံ န ဥပ္ပဇ္ဇိဿတိ တဿ ဃာနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3498" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ ဃာနိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ ဇီဝိတိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3499" book="y10">
»  ယဿ ဃာနိန္ဒြိယံ န ဥပ္ပဇ္ဇတိ တဿ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3500" book="y10">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ ဃာနိန္ဒြိယံ န ဥပ္ပဇ္ဇတိ, နော စ တေသံ သောမနဿိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3501" book="y10">
«  ယဿ ဝါ ပန သောမနဿိန္ဒြိယံ န ဥပ္ပဇ္ဇိဿတိ တဿ ဃာနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3502" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ သဃာနကာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ ဃာနိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ သောမနဿိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3503" book="y10">
»  ယဿ ဃာနိန္ဒြိယံ န ဥပ္ပဇ္ဇတိ တဿ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3504" book="y10">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ ဃာနိန္ဒြိယံ န ဥပ္ပဇ္ဇတိ, နော စ တေသံ ဥပေက္ခိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဃာနိန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3505" book="y10">
«  ယဿ ဝါ ပန ဥပေက္ခိန္ဒြိယံ န ဥပ္ပဇ္ဇိဿတိ တဿ ဃာနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3506" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ ယေ စ သဃာနကာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ ဃာနိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဥပေက္ခိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3507" book="y10">
»  ယဿ ဃာနိန္ဒြိယံ န ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3508" book="y10">
သဗ္ဗေသံ စဝန္တာနံ အဃာနကာနံ ဥပပဇ္ဇန္တာနံ တေသံ ဃာနိန္ဒြိယံ န ဥပ္ပဇ္ဇတိ, နော စ တေသံ မနိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ ဃာနိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3509" book="y10">
«  ယဿ ဝါ ပန မနိန္ဒြိယံ န ဥပ္ပဇ္ဇိဿတိ တဿ ဃာနိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3510" book="y10">
ပစ္ဆိမဘဝိကာနံ ကာမာဝစရံ ဥပပဇ္ဇန္တာနံ တေသံ မနိန္ဒြိယံ န ဥပ္ပဇ္ဇိဿတိ, နော စ တေသံ ဃာနိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ မနိန္ဒြိယဉ္စ န ဥပ္ပဇ္ဇိဿတိ ဃာနိန္ဒြိယဉ္စ န ဥပ္ပဇ္ဇတိ. (ဃာနိန္ဒြိယမူလကံ.)
</Paragraph>

</Division>
<Division number="387" book="y10" e="ch" v="35" p="265">

<Paragraph number="3511" book="y10">
»  ယဿ ဣတ္ထိန္ဒြိယံ န ဥပ္ပဇ္ဇတိ တဿ ပုရိသိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3512" book="y10">
သဗ္ဗေသံ စဝန္တာနံ န ဣတ္ထီနံ ဥပပဇ္ဇန္တာနံ တေသံ ဣတ္ထိန္ဒြိယံ န ဥပ္ပဇ္ဇတိ, နော စ တေသံ ပုရိသိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ ဣတ္ထိန္ဒြိယဉ္စ န ဥပ္ပဇ္ဇတိ ပုရိသိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3513" book="y10">
«  ယဿ ဝါ ပန ပုရိသိန္ဒြိယံ န ဥပ္ပဇ္ဇိဿတိ တဿ ဣတ္ထိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3514" book="y10">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ ယာ စ ဣတ္ထိယော ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တာသံ ပုရိသိန္ဒြိယံ န ဥပ္ပဇ္ဇိဿတိ, နော စ တာသံ ဣတ္ထိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ ယာ စ ဣတ္ထိယော ဧတေနေဝ ဘာဝေန ကတိစိ ဘဝေ ဒဿေတွာ ပရိနိဗ္ဗာယိဿန္တိ တေသံ စဝန္တာနံ တေသံ ပုရိသိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3515" book="y10">
»  ယဿ ဣတ္ထိန္ဒြိယံ န ဥပ္ပဇ္ဇတိ တဿ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3516" book="y10">
သဗ္ဗေသံ စဝန္တာနံ န ဣတ္ထီနံ ဥပပဇ္ဇန္တာနံ တေသံ ဣတ္ထိန္ဒြိယံ န ဥပ္ပဇ္ဇတိ, နော စ တေသံ ဇီဝိတိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ ဣတ္ထိန္ဒြိယဉ္စ န ဥပ္ပဇ္ဇတိ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3517" book="y10">
«  ယဿ ဝါ ပန ဇီဝိတိန္ဒြိယံ န ဥပ္ပဇ္ဇိဿတိ တဿ ဣတ္ထိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3518" book="y10">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ တာသံ ဇီဝိတိန္ဒြိယံ န ဥပ္ပဇ္ဇိဿတိ, နော စ တာသံ ဣတ္ထိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ ဇီဝိတိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3519" book="y10">
»  ယဿ ဣတ္ထိန္ဒြိယံ န ဥပ္ပဇ္ဇတိ တဿ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3520" book="y10">
သဗ္ဗေသံ စဝန္တာနံ န ဣတ္ထီနံ ဥပပဇ္ဇန္တာနံ တေသံ ဣတ္ထိန္ဒြိယံ န ဥပ္ပဇ္ဇတိ, နော စ တေသံ သောမနဿိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဣတ္ထိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3521" book="y10">
«  ယဿ ဝါ ပန သောမနဿိန္ဒြိယံ န ဥပ္ပဇ္ဇိဿတိ တဿ ဣတ္ထိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3522" book="y10">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ ယာ စ ဣတ္ထိယော ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တာသံ သောမနဿိန္ဒြိယံ န ဥပ္ပဇ္ဇိဿတိ, နော စ တာသံ ဣတ္ထိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ သောမနဿိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3523" book="y10">
»  ယဿ ဣတ္ထိန္ဒြိယံ န ဥပ္ပဇ္ဇတိ တဿ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3524" book="y10">
သဗ္ဗေသံ စဝန္တာနံ န ဣတ္ထီနံ ဥပပဇ္ဇန္တာနံ တေသံ ဣတ္ထိန္ဒြိယံ န ဥပ္ပဇ္ဇတိ နော စ တေသံ ဥပေက္ခိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဣတ္ထိန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3525" book="y10">
«  ယဿ ဝါ ပန ဥပေက္ခိန္ဒြိယံ န ဥပ္ပဇ္ဇိဿတိ တဿ ဣတ္ထိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3526" book="y10">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ ယာ စ ဣတ္ထိယော သောမနဿေန ဥပပဇ္ဇိတွာ ပရိနိဗ္ဗာယိဿန္တိ တာသံ ဥပပဇ္ဇန္တီနံ တာသံ ဥပေက္ခိန္ဒြိယံ န ဥပ္ပဇ္ဇိဿတိ, နော စ တာသံ ဣတ္ထိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဥပေက္ခိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3527" book="y10">
»  ယဿ ဣတ္ထိန္ဒြိယံ န ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3528" book="y10">
သဗ္ဗေသံ စဝန္တာနံ န ဣတ္ထီနံ ဥပပဇ္ဇန္တာနံ တေသံ ဣတ္ထိန္ဒြိယံ န ဥပ္ပဇ္ဇတိ, နော စ တေသံ မနိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ ဣတ္ထိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3529" book="y10">
«  ယဿ ဝါ ပန မနိန္ဒြိယံ န ဥပ္ပဇ္ဇိဿတိ တဿ ဣတ္ထိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3530" book="y10">
ပစ္ဆိမဘဝိကာနံ ဣတ္ထီနံ ဥပပဇ္ဇန္တီနံ တာသံ မနိန္ဒြိယံ န ဥပ္ပဇ္ဇိဿတိ, နော စ တာသံ ဣတ္ထိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ မနိန္ဒြိယဉ္စ န ဥပ္ပဇ္ဇိဿတိ ဣတ္ထိန္ဒြိယဉ္စ န ဥပ္ပဇ္ဇတိ. (ဣတ္ထိန္ဒြိယမူလကံ.)
</Paragraph>

</Division>
<Division number="388" book="y10" e="ch" v="35" p="267">

<Paragraph number="3531" book="y10">
»  ယဿ ပုရိသိန္ဒြိယံ န ဥပ္ပဇ္ဇတိ တဿ ဇီဝိတိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3532" book="y10">
သဗ္ဗေသံ စဝန္တာနံ န ပုရိသာနံ ဥပပဇ္ဇန္တာနံ တေသံ ပုရိသိန္ဒြိယံ န ဥပ္ပဇ္ဇတိ, နော စ တေသံ ဇီဝိတိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ ပုရိသိန္ဒြိယဉ္စ န ဥပ္ပဇ္ဇတိ ဇီဝိတိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3533" book="y10">
«  ယဿ ဝါ ပန ဇီဝိတိန္ဒြိယံ န ဥပ္ပဇ္ဇိဿတိ တဿ ပုရိသိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3534" book="y10">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ တေသံ ဇီဝိတိန္ဒြိယံ န ဥပ္ပဇ္ဇိဿတိ, နော စ တေသံ ပုရိသိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ ဇီဝိတိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3535" book="y10">
»  ယဿ ပုရိသိန္ဒြိယံ န ဥပ္ပဇ္ဇတိ တဿ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3536" book="y10">
သဗ္ဗေသံ စဝန္တာနံ န ပုရိသာနံ ဥပပဇ္ဇန္တာနံ တေသံ ပုရိသိန္ဒြိယံ န ဥပ္ပဇ္ဇတိ, နော စ တေသံ သောမနဿိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ပုရိသိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3537" book="y10">
«  ယဿ ဝါ ပန သောမနဿိန္ဒြိယံ န ဥပ္ပဇ္ဇိဿတိ တဿ ပုရိသိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3538" book="y10">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ ယေ စ ပုရိသာ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ ပုရိသိန္ဒြိယံ န ဥပ္ပဇ္ဇတိ.
</Paragraph>

<Paragraph number="3539" book="y10">
ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ဥပေက္ခာယ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ သောမနဿိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3540" book="y10">
»  ယဿ ပုရိသိန္ဒြိယံ န ဥပ္ပဇ္ဇတိ တဿ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3541" book="y10">
သဗ္ဗေသံ စဝန္တာနံ န ပုရိသာနံ ဥပပဇ္ဇန္တာနံ တေသံ ပုရိသိန္ဒြိယံ န ဥပ္ပဇ္ဇတိ, နော စ တေသံ ဥပေက္ခိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ပုရိသိန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3542" book="y10">
«  ယဿ ဝါ ပန ဥပေက္ခိန္ဒြိယံ န ဥပ္ပဇ္ဇိဿတိ တဿ ပုရိသိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3543" book="y10">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ ယေ စ ပုရိသာ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ ဥပပဇ္ဇန္တာနံ တေသံ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ ပုရိသိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ ယေ စ သောမနဿေန ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဥပေက္ခိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3544" book="y10">
»  ယဿ ပုရိသိန္ဒြိယံ န ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3545" book="y10">
သဗ္ဗေသံ စဝန္တာနံ န ပုရိသာနံ ဥပပဇ္ဇန္တာနံ တေသံ ပုရိသိန္ဒြိယံ န ဥပ္ပဇ္ဇတိ, နော စ တေသံ မနိန္ဒြိယံ န ဥပ္ပဇ္ဇိဿတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ ပုရိသိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3546" book="y10">
«  ယဿ ဝါ ပန မနိန္ဒြိယံ န ဥပ္ပဇ္ဇိဿတိ တဿ ပုရိသိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3547" book="y10">
ပစ္ဆိမဘဝိကာနံ ပုရိသာနံ ဥပပဇ္ဇန္တာနံ တေသံ မနိန္ဒြိယံ န ဥပ္ပဇ္ဇိဿတိ, နော စ တေသံ ပုရိသိန္ဒြိယံ န ဥပ္ပဇ္ဇတိ. ကာမာဝစရေ ပရိနိဗ္ဗန္တာနံ ရူပါဝစရေ အရူပါဝစရေ ပစ္ဆိမဘဝိကာနံ တေသံ မနိန္ဒြိယဉ္စ န ဥပ္ပဇ္ဇိဿတိ ပုရိသိန္ဒြိယဉ္စ န ဥပ္ပဇ္ဇတိ. (ပုရိသိန္ဒြိယမူလကံ.)
</Paragraph>

</Division>
<Division number="389" book="y10" e="ch" v="35" p="268">

<Paragraph number="3548" book="y10">
»  ယဿ ဇီဝိတိန္ဒြိယံ န ဥပ္ပဇ္ဇတိ တဿ သောမနဿိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3549" book="y10">
သဗ္ဗေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ ဇီဝိတိန္ဒြိယံ န ဥပ္ပဇ္ဇတိ, နော စ တေသံ သောမနဿိန္ဒြိယံ န ဥပ္ပဇ္ဇိဿတိ. ပစ္ဆိမစိတ္တဿ ဘင်္ဂက္ခဏေ ယဿ စိတ္တဿ အနန္တရာ ဥပေက္ခာသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဘင်္ဂက္ခဏေ တေသံ ဇီဝိတိန္ဒြိယဉ္စ န ဥပ္ပဇ္ဇတိ သောမနဿိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3550" book="y10">
«  ယဿ ဝါ ပန သောမနဿိန္ဒြိယံ န ဥပ္ပဇ္ဇိဿတိ တဿ ဇီဝိတိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3551" book="y10">
ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ဥပေက္ခာသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဥပ္ပါဒက္ခဏေ တေသံ သောမနဿိန္ဒြိယံ န ဥပ္ပဇ္ဇိဿတိ, နော စ တေသံ ဇီဝိတိန္ဒြိယံ န ဥပ္ပဇ္ဇတိ. ပစ္ဆိမစိတ္တဿ ဘင်္ဂက္ခဏေ ယဿ စိတ္တဿ အနန္တရာ ဥပေက္ခာသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဘင်္ဂက္ခဏေ တေသံ သောမနဿိန္ဒြိယဉ္စ န ဥပ္ပဇ္ဇိဿတိ ဇီဝိတိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3552" book="y10">
»  ယဿ ဇီဝိတိန္ဒြိယံ န ဥပ္ပဇ္ဇတိ တဿ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3553" book="y10">
သဗ္ဗေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ ဇီဝိတိန္ဒြိယံ န ဥပ္ပဇ္ဇတိ, နော စ တေသံ ဥပေက္ခိန္ဒြိယံ န ဥပ္ပဇ္ဇိဿတိ. ပစ္ဆိမစိတ္တဿ ဘင်္ဂက္ခဏေ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဘင်္ဂက္ခဏေ တေသံ ဇီဝိတိန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3554" book="y10">
«  ယဿ ဝါ ပန ဥပေက္ခိန္ဒြိယံ န ဥပ္ပဇ္ဇိဿတိ တဿ ဇီဝိတိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3555" book="y10">
ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဥပ္ပါဒက္ခဏေ တေသံ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ ဇီဝိတိန္ဒြိယံ န ဥပ္ပဇ္ဇတိ. ပစ္ဆိမစိတ္တဿ ဘင်္ဂက္ခဏေ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဘင်္ဂက္ခဏေ တေသံ ဥပေက္ခိန္ဒြိယဉ္စ န ဥပ္ပဇ္ဇိဿတိ ဇီဝိတိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3556" book="y10">
»  ယဿ ဇီဝိတိန္ဒြိယံ န ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3557" book="y10">
သဗ္ဗေသံ စဝန္တာနံ ပဝတ္တေ စိတ္တဿ ဘင်္ဂက္ခဏေ တေသံ ဇီဝိတိန္ဒြိယံ န ဥပ္ပဇ္ဇတိ, နော စ တေသံ မနိန္ဒြိယံ န ဥပ္ပဇ္ဇိဿတိ. ပစ္ဆိမစိတ္တဿ ဘင်္ဂက္ခဏေ တေသံ ဇီဝိတိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3558" book="y10">
«  ယဿ ဝါ ပန မနိန္ဒြိယံ န ဥပ္ပဇ္ဇိဿတိ တဿ ဇီဝိတိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3559" book="y10">
ပစ္ဆိမစိတ္တဿ ဥပ္ပါဒက္ခဏေ တေသံ မနိန္ဒြိယံ န ဥပ္ပဇ္ဇိဿတိ, နော စ တေသံ ဇီဝိတိန္ဒြိယံ န ဥပ္ပဇ္ဇတိ. ပစ္ဆိမစိတ္တဿ ဘင်္ဂက္ခဏေ တေသံ မနိန္ဒြိယဉ္စ န ဥပ္ပဇ္ဇိဿတိ ဇီဝိတိန္ဒြိယဉ္စ န ဥပ္ပဇ္ဇတိ. (ဇီဝိတိန္ဒြိယမူလကံ.)
</Paragraph>

</Division>
<Division number="390" book="y10" e="ch" v="35" p="269">

<Paragraph number="3560" book="y10">
»  ယဿ သောမနဿိန္ဒြိယံ န ဥပ္ပဇ္ဇတိ တဿ ဥပေက္ခိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3561" book="y10">
သဗ္ဗေသံ စိတ္တဿ ဘင်္ဂက္ခဏေ သောမနဿဝိပ္ပယုတ္တစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ သောမနဿိန္ဒြိယံ န ဥပ္ပဇ္ဇတိ, နော စ တေသံ ဥပေက္ခိန္ဒြိယံ န ဥပ္ပဇ္ဇိဿတိ. သောမနဿသမ္ပယုတ္တပစ္ဆိမစိတ္တဿ ဘင်္ဂက္ခဏေ ဥပေက္ခာသမ္ပယုတ္တပစ္ဆိမစိတ္တသမင်္ဂီနံ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဘင်္ဂက္ခဏေ တေသံ သောမနဿိန္ဒြိယဉ္စ န ဥပ္ပဇ္ဇတိ ဥပေက္ခိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3562" book="y10">
«  ယဿ ဝါ ပန ဥပေက္ခိန္ဒြိယံ န ဥပ္ပဇ္ဇိဿတိ တဿ သောမနဿိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3563" book="y10">
သောမနဿသမ္ပယုတ္တပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဥပ္ပါဒက္ခဏေ တေသံ ဥပေက္ခိန္ဒြိယံ န ဥပ္ပဇ္ဇိဿတိ, နော စ တေသံ သောမနဿိန္ဒြိယံ န ဥပ္ပဇ္ဇတိ. သောမနဿသမ္ပယုတ္တပစ္ဆိမစိတ္တဿ ဘင်္ဂက္ခဏေ ဥပေက္ခာသမ္ပယုတ္တပစ္ဆိမစိတ္တသမင်္ဂီနံ ယဿ စိတ္တဿ အနန္တရာ သောမနဿသမ္ပယုတ္တပစ္ဆိမစိတ္တံ ဥပ္ပဇ္ဇိဿတိ တဿ စိတ္တဿ ဘင်္ဂက္ခဏေ တေသံ ဥပေက္ခိန္ဒြိယဉ္စ န ဥပ္ပဇ္ဇိဿတိ သောမနဿိန္ဒြိယဉ္စ န ဥပ္ပဇ္ဇတိ.
</Paragraph>

<Paragraph number="3564" book="y10">
»  ယဿ သောမနဿိန္ဒြိယံ န ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3565" book="y10">
သဗ္ဗေသံ စိတ္တဿ ဘင်္ဂက္ခဏေ သောမနဿဝိပ္ပယုတ္တစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ သောမနဿိန္ဒြိယံ န ဥပ္ပဇ္ဇတိ, နော စ တေသံ မနိန္ဒြိယံ န ဥပ္ပဇ္ဇိဿတိ. သောမနဿသမ္ပယုတ္တပစ္ဆိမစိတ္တဿ ဘင်္ဂက္ခဏေ ဥပေက္ခာသမ္ပယုတ္တပစ္ဆိမစိတ္တသမင်္ဂီနံ တေသံ သောမနဿိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3566" book="y10">
«  ယဿ ဝါ ပန မနိန္ဒြိယံ န ဥပ္ပဇ္ဇိဿတိ တဿ သောမနဿိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3567" book="y10">
သောမနဿသမ္ပယုတ္တပစ္ဆိမစိတ္တဿ ဥပ္ပါဒက္ခဏေ တေသံ မနိန္ဒြိယံ န ဥပ္ပဇ္ဇိဿတိ, နော စ တေသံ သောမနဿိန္ဒြိယံ န ဥပ္ပဇ္ဇတိ. သောမနဿသမ္ပယုတ္တပစ္ဆိမစိတ္တဿ ဘင်္ဂက္ခဏေ ဥပေက္ခာသမ္ပယုတ္တပစ္ဆိမစိတ္တသမင်္ဂီနံ တေသံ မနိန္ဒြိယဉ္စ န ဥပ္ပဇ္ဇိဿတိ သောမနဿိန္ဒြိယဉ္စ န ဥပ္ပဇ္ဇတိ. (သောမနဿိန္ဒြိယမူလကံ.)
</Paragraph>

</Division>
<Division number="391" book="y10" e="ch" v="35" p="270">

<Paragraph number="3568" book="y10">
»  ယဿ ဥပေက္ခိန္ဒြိယံ န ဥပ္ပဇ္ဇတိ တဿ သဒ္ဓိန္ဒြိယံ …ပေ…  ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3569" book="y10">
သဗ္ဗေသံ စိတ္တဿ ဘင်္ဂက္ခဏေ ဥပေက္ခာဝိပ္ပယုတ္တစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဥပေက္ခိန္ဒြိယံ န ဥပ္ပဇ္ဇတိ, နော စ တေသံ မနိန္ဒြိယံ န ဥပ္ပဇ္ဇိဿတိ. ဥပေက္ခာသမ္ပယုတ္တပစ္ဆိမစိတ္တဿ ဘင်္ဂက္ခဏေ သောမနဿသမ္ပယုတ္တပစ္ဆိမစိတ္တသမင်္ဂီနံ တေသံ ဥပေက္ခိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3570" book="y10">
«  ယဿ ဝါ ပန မနိန္ဒြိယံ န ဥပ္ပဇ္ဇိဿတိ တဿ ဥပေက္ခိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3571" book="y10">
ဥပေက္ခာသမ္ပယုတ္တပစ္ဆိမစိတ္တဿ ဥပ္ပါဒက္ခဏေ တေသံ မနိန္ဒြိယံ န ဥပ္ပဇ္ဇိဿတိ, နော စ တေသံ ဥပေက္ခိန္ဒြိယံ န ဥပ္ပဇ္ဇတိ. ဥပေက္ခာသမ္ပယုတ္တပစ္ဆိမစိတ္တဿ ဘင်္ဂက္ခဏေ သောမနဿသမ္ပယုတ္တပစ္ဆိမစိတ္တသမင်္ဂီနံ တေသံ မနိန္ဒြိယဉ္စ န ဥပ္ပဇ္ဇိဿတိ ဥပေက္ခိန္ဒြိယဉ္စ န ဥပ္ပဇ္ဇတိ. (ဥပေက္ခိန္ဒြိယမူလကံ.)
</Paragraph>

</Division>
<Division number="392" book="y10" e="ch" v="35" p="270">

<Paragraph number="3572" book="y10">
»  ယဿ သဒ္ဓိန္ဒြိယံ န ဥပ္ပဇ္ဇတိ တဿ ပညိန္ဒြိယံ …ပေ…  မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3573" book="y10">
သဗ္ဗေသံ စိတ္တဿ ဘင်္ဂက္ခဏေ သဒ္ဓါဝိပ္ပယုတ္တစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ သဒ္ဓိန္ဒြိယံ န ဥပ္ပဇ္ဇတိ, နော စ တေသံ မနိန္ဒြိယံ န ဥပ္ပဇ္ဇိဿတိ. ပစ္ဆိမစိတ္တဿ ဘင်္ဂက္ခဏေ တေသံ သဒ္ဓိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3574" book="y10">
«  ယဿ ဝါ ပန မနိန္ဒြိယံ န ဥပ္ပဇ္ဇိဿတိ တဿ သဒ္ဓိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3575" book="y10">
ပစ္ဆိမစိတ္တဿ ဥပ္ပါဒက္ခဏေ တေသံ မနိန္ဒြိယံ န ဥပ္ပဇ္ဇိဿတိ, နော စ တေသံ သဒ္ဓိန္ဒြိယံ န ဥပ္ပဇ္ဇတိ. ပစ္ဆိမစိတ္တဿ ဘင်္ဂက္ခဏေ တေသံ မနိန္ဒြိယဉ္စ န ဥပ္ပဇ္ဇိဿတိ သဒ္ဓိန္ဒြိယဉ္စ န ဥပ္ပဇ္ဇတိ. (သဒ္ဓိန္ဒြိယမူလကံ.)
</Paragraph>

</Division>
<Division number="393" book="y10" e="ch" v="35" p="270">

<Paragraph number="3576" book="y10">
»  ယဿ ပညိန္ဒြိယံ န ဥပ္ပဇ္ဇတိ တဿ မနိန္ဒြိယံ န ဥပ္ပဇ္ဇိဿတီတိ?
</Paragraph>

<Paragraph number="3577" book="y10">
သဗ္ဗေသံ စိတ္တဿ ဘင်္ဂက္ခဏေ ဉာဏဝိပ္ပယုတ္တစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ပညိန္ဒြိယံ န ဥပ္ပဇ္ဇတိ, နော စ တေသံ မနိန္ဒြိယံ န ဥပ္ပဇ္ဇိဿတိ ပစ္ဆိမစိတ္တဿ ဘင်္ဂက္ခဏေ တေသံ ပညိန္ဒြိယဉ္စ န ဥပ္ပဇ္ဇတိ မနိန္ဒြိယဉ္စ န ဥပ္ပဇ္ဇိဿတိ.
</Paragraph>

<Paragraph number="3578" book="y10">
«  ယဿ ဝါ ပန မနိန္ဒြိယံ န ဥပ္ပဇ္ဇိဿတိ တဿ ပညိန္ဒြိယံ န ဥပ္ပဇ္ဇတီတိ?
</Paragraph>

<Paragraph number="3579" book="y10">
ပစ္ဆိမစိတ္တဿ ဥပ္ပါဒက္ခဏေ တေသံ မနိန္ဒြိယံ န ဥပ္ပဇ္ဇိဿတိ, နော စ တေသံ ပညိန္ဒြိယံ န ဥပ္ပဇ္ဇတိ. ပစ္ဆိမစိတ္တဿ ဘင်္ဂက္ခဏေ တေသံ မနိန္ဒြိယဉ္စ န ဥပ္ပဇ္ဇိဿတိ ပညိန္ဒြိယဉ္စ န ဥပ္ပဇ္ဇတိ. (ပညိန္ဒြိယမူလကံ.)
</Paragraph>
</Division>