---
title: "3.6.2 ပစ္စနီက"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="479">

<Paragraph number="4363">
»  ယော စက္ခုန္ဒြိယံ န ပရိဇာနိတ္ထ သော ဒေါမနဿိန္ဒြိယံ နပ္ပဇဟိဿတီတိ?
</Paragraph>

<Paragraph number="4364">
ပဉ္စ ပုဂ္ဂလာ စက္ခုန္ဒြိယံ န ပရိဇာနိတ္ထ, နော စ ဒေါမနဿိန္ဒြိယံ နပ္ပဇဟိဿန္တိ. စတ္တာရော ပုဂ္ဂလာ စက္ခုန္ဒြိယဉ္စ န ပရိဇာနိတ္ထ ဒေါမနဿိန္ဒြိယဉ္စ နပ္ပဇဟိဿန္တိ.
</Paragraph>

<Paragraph number="4365">
«  ယော ဝါ ပန ဒေါမနဿိန္ဒြိယံ နပ္ပဇဟိဿတိ သော စက္ခုန္ဒြိယံ န ပရိဇာနိတ္ထာတိ?
</Paragraph>

<Paragraph number="4366">
အရဟာ ဒေါမနဿိန္ဒြိယံ နပ္ပဇဟိဿတိ, နော စ စက္ခုန္ဒြိယံ န ပရိဇာနိတ္ထ. စတ္တာရော ပုဂ္ဂလာ ဒေါမနဿိန္ဒြိယဉ္စ နပ္ပဇဟိဿန္တိ စက္ခုန္ဒြိယဉ္စ န ပရိဇာနိတ္ထ.
</Paragraph>

<Paragraph number="4367">
»  ယော စက္ခုန္ဒြိယံ န ပရိဇာနိတ္ထ သော အနညာတညဿာမီတိန္ဒြိယံ န ဘာဝေဿတီတိ?
</Paragraph>

<Paragraph number="4368">
ယေ ပုထုဇ္ဇနာ မဂ္ဂံ ပဋိလဘိဿန္တိ တေ စက္ခုန္ဒြိယံ န ပရိဇာနိတ္ထ, နော စ အနညာတညဿာမီတိန္ဒြိယံ န ဘာဝေဿန္တိ. အဋ္ဌ ပုဂ္ဂလာ စက္ခုန္ဒြိယဉ္စ န ပရိဇာနိတ္ထ အနညာတညဿာမီတိန္ဒြိယဉ္စ န ဘာဝေဿန္တိ.
</Paragraph>

<Paragraph number="4369">
«  ယော ဝါ ပန အနညာတညဿာမီတိန္ဒြိယံ န ဘာဝေဿတိ သော စက္ခုန္ဒြိယံ န ပရိဇာနိတ္ထာတိ?
</Paragraph>

<Paragraph number="4370">
အရဟာ အနညာတညဿာမီတိန္ဒြိယံ န ဘာဝေဿတိ, နော စ စက္ခုန္ဒြိယံ န ပရိဇာနိတ္ထ. အဋ္ဌ ပုဂ္ဂလာ အနညာတညဿာမီတိန္ဒြိယဉ္စ န ဘာဝေဿန္တိ စက္ခုန္ဒြိယဉ္စ န ပရိဇာနိတ္ထ.
</Paragraph>

<Paragraph number="4371">
»  ယော စက္ခုန္ဒြိယံ န ပရိဇာနိတ္ထ သော အညိန္ဒြိယံ န ဘာဝေဿတီတိ?
</Paragraph>

<Paragraph number="4372">
သတ္တ ပုဂ္ဂလာ စက္ခုန္ဒြိယံ န ပရိဇာနိတ္ထ, နော စ အညိန္ဒြိယံ န ဘာဝေဿန္တိ. ဒွေ ပုဂ္ဂလာ စက္ခုန္ဒြိယဉ္စ န ပရိဇာနိတ္ထ အညိန္ဒြိယဉ္စ န ဘာဝေဿန္တိ.
</Paragraph>

<Paragraph number="4373">
«  ယော ဝါ ပန အညိန္ဒြိယံ န ဘာဝေဿတိ သော စက္ခုန္ဒြိယံ န ပရိဇာနိတ္ထာတိ?
</Paragraph>

<Paragraph number="4374">
အရဟာ အညိန္ဒြိယံ န ဘာဝေဿတိ, နော စ စက္ခုန္ဒြိယံ န ပရိဇာနိတ္ထ. ဒွေ ပုဂ္ဂလာ အညိန္ဒြိယဉ္စ န ဘာဝေဿန္တိ စက္ခုန္ဒြိယဉ္စ န ပရိဇာနိတ္ထ.
</Paragraph>

<Paragraph number="4375">
»  ယော စက္ခုန္ဒြိယံ န ပရိဇာနိတ္ထ သော အညာတာဝိန္ဒြိယံ န သစ္ဆိကရိဿတီတိ?
</Paragraph>

<Paragraph number="4376">
အဋ္ဌ ပုဂ္ဂလာ စက္ခုန္ဒြိယံ န ပရိဇာနိတ္ထ, နော စ အညာတာဝိန္ဒြိယံ န သစ္ဆိကရိဿန္တိ. ယေ ပုထုဇ္ဇနာ မဂ္ဂံ န ပဋိလဘိဿန္တိ တေ စက္ခုန္ဒြိယဉ္စ န ပရိဇာနိတ္ထ အညာတာဝိန္ဒြိယဉ္စ န သစ္ဆိကရိဿန္တိ.
</Paragraph>

<Paragraph number="4377">
«  ယော ဝါ ပန အညာတာဝိန္ဒြိယံ န သစ္ဆိကရိဿတိ သော စက္ခုန္ဒြိယံ န ပရိဇာနိတ္ထာတိ?
</Paragraph>

<Paragraph number="4378">
အရဟာ အညာတာဝိန္ဒြိယံ န သစ္ဆိကရိဿတိ, နော စ စက္ခုန္ဒြိယံ န ပရိဇာနိတ္ထ. ယေ ပုထုဇ္ဇနာ မဂ္ဂံ န ပဋိလဘိဿန္တိ တေ အညာတာဝိန္ဒြိယဉ္စ န သစ္ဆိကရိဿန္တိ စက္ခုန္ဒြိယဉ္စ န ပရိဇာနိတ္ထ. (စက္ခုန္ဒြိယမူလကံ.)
</Paragraph>

</Division>
<Division number="480">

<Paragraph number="4379">
»  ယော ဒေါမနဿိန္ဒြိယံ နပ္ပဇဟိတ္ထ သော အနညာတညဿာမီတိန္ဒြိယံ န ဘာဝေဿတီတိ?
</Paragraph>

<Paragraph number="4380">
ယေ ပုထုဇ္ဇနာ မဂ္ဂံ ပဋိလဘိဿန္တိ တေ ဒေါမနဿိန္ဒြိယံ နပ္ပဇဟိတ္ထ, နော စ အနညာတညဿာမီတိန္ဒြိယံ န ဘာဝေဿန္တိ. ဆ ပုဂ္ဂလာ ဒေါမနဿိန္ဒြိယဉ္စ နပ္ပဇဟိတ္ထ အနညာတညဿာမီတိန္ဒြိယဉ္စ န ဘာဝေဿန္တိ.
</Paragraph>

<Paragraph number="4381">
«  ယော ဝါ ပန အနညာတညဿာမီတိန္ဒြိယံ န ဘာဝေဿတိ သော ဒေါမနဿိန္ဒြိယံ နပ္ပဇဟိတ္ထာတိ?
</Paragraph>

<Paragraph number="4382">
တယော ပုဂ္ဂလာ အနညာတညဿာမီတိန္ဒြိယံ န ဘာဝေဿန္တိ, နော စ ဒေါမနဿိန္ဒြိယံ နပ္ပဇဟိတ္ထ. ဆ ပုဂ္ဂလာ အနညာတညဿာမီတိန္ဒြိယဉ္စ န ဘာဝေဿန္တိ ဒေါမနဿိန္ဒြိယဉ္စ နပ္ပဇဟိတ္ထ.
</Paragraph>

<Paragraph number="4383">
»  ယော ဒေါမနဿိန္ဒြိယံ နပ္ပဇဟိတ္ထ သော အညိန္ဒြိယံ န ဘာဝေဿတီတိ?
</Paragraph>

<Paragraph number="4384">
ဆ ပုဂ္ဂလာ ဒေါမနဿိန္ဒြိယံ နပ္ပဇဟိတ္ထ, နော စ အညိန္ဒြိယံ န ဘာဝေဿန္တိ. ယေ ပုထုဇ္ဇနာ မဂ္ဂံ န ပဋိလဘိဿန္တိ တေ ဒေါမနဿိန္ဒြိယဉ္စ နပ္ပဇဟိတ္ထ အညိန္ဒြိယဉ္စ န ဘာဝေဿန္တိ.
</Paragraph>

<Paragraph number="4385">
«  ယော ဝါ ပန အညိန္ဒြိယံ န ဘာဝေဿတိ သော ဒေါမနဿိန္ဒြိယံ နပ္ပဇဟိတ္ထာတိ?
</Paragraph>

<Paragraph number="4386">
ဒွေ ပုဂ္ဂလာ အညိန္ဒြိယံ န ဘာဝေဿန္တိ, နော စ ဒေါမနဿိန္ဒြိယံ နပ္ပဇဟိတ္ထ. ယေ ပုထုဇ္ဇနာ မဂ္ဂံ န ပဋိလဘိဿန္တိ တေ အညိန္ဒြိယဉ္စ န ဘာဝေဿန္တိ ဒေါမနဿိန္ဒြိယဉ္စ နပ္ပဇဟိတ္ထ.
</Paragraph>

<Paragraph number="4387">
»  ယော ဒေါမနဿိန္ဒြိယံ နပ္ပဇဟိတ္ထ သော အညာတာဝိန္ဒြိယံ န သစ္ဆိကရိဿတီတိ?
</Paragraph>

<Paragraph number="4388">
ဆ ပုဂ္ဂလာ ဒေါမနဿိန္ဒြိယံ နပ္ပဇဟိတ္ထ, နော စ အညာတာဝိန္ဒြိယံ န သစ္ဆိကရိဿန္တိ. ယေ ပုထုဇ္ဇနာ မဂ္ဂံ န ပဋိလဘိဿန္တိ တေ ဒေါမနဿိန္ဒြိယဉ္စ နပ္ပဇဟိတ္ထ အညာတာဝိန္ဒြိယဉ္စ န သစ္ဆိကရိဿန္တိ.
</Paragraph>

<Paragraph number="4389">
«  ယော ဝါ ပန အညာတာဝိန္ဒြိယံ န သစ္ဆိကရိဿတိ သော ဒေါမနဿိန္ဒြိယံ နပ္ပဇဟိတ္ထာတိ?
</Paragraph>

<Paragraph number="4390">
အရဟာ အညာတာဝိန္ဒြိယံ န သစ္ဆိကရိဿတိ, နော စ ဒေါမနဿိန္ဒြိယံ နပ္ပဇဟိတ္ထ. ယေ ပုထုဇ္ဇနာ မဂ္ဂံ န ပဋိလဘိဿန္တိ တေ အညာတာဝိန္ဒြိယဉ္စ န သစ္ဆိကရိဿန္တိ ဒေါမနဿိန္ဒြိယဉ္စ နပ္ပဇဟိတ္ထ. (ဒေါမနဿိန္ဒြိယမူလကံ.)
</Paragraph>

</Division>
<Division number="481">

<Paragraph number="4391">
»  ယော အနညာတညဿာမီတိန္ဒြိယံ န ဘာဝိတ္ထ သော အညိန္ဒြိယံ န ဘာဝေဿတီတိ?
</Paragraph>

<Paragraph number="4392">
ဒွေ ပုဂ္ဂလာ အနညာတညဿာမီတိန္ဒြိယံ န ဘာဝိတ္ထ, နော စ အညိန္ဒြိယံ န ဘာဝေဿန္တိ. ယေ ပုထုဇ္ဇနာ မဂ္ဂံ န ပဋိလဘိဿန္တိ တေ အနညာတညဿာမီတိန္ဒြိယဉ္စ န ဘာဝိတ္ထ အညိန္ဒြိယဉ္စ န ဘာဝေဿန္တိ.
</Paragraph>

<Paragraph number="4393">
«  ယော ဝါ ပန အညိန္ဒြိယံ န ဘာဝေဿတိ သော အနညာတညဿာမီတိန္ဒြိယံ န ဘာဝိတ္ထာတိ?
</Paragraph>

<Paragraph number="4394">
ဒွေ ပုဂ္ဂလာ အညိန္ဒြိယံ န ဘာဝေဿန္တိ, နော စ အနညာတညဿာမီတိန္ဒြိယံ န ဘာဝိတ္ထ. ယေ ပုထုဇ္ဇနာ မဂ္ဂံ န ပဋိလဘိဿန္တိ တေ အညိန္ဒြိယဉ္စ န ဘာဝေဿန္တိ အနညာတညဿာမီတိန္ဒြိယဉ္စ န ဘာဝိတ္ထ.
</Paragraph>

<Paragraph number="4395">
»  ယော အနညာတညဿာမီတိန္ဒြိယံ န ဘာဝိတ္ထ သော အညာတာဝိန္ဒြိယံ န သစ္ဆိကရိဿတီတိ?
</Paragraph>

<Paragraph number="4396">
ဒွေ ပုဂ္ဂလာ အနညာတညဿာမီတိန္ဒြိယံ န ဘာဝိတ္ထ, နော စ အညာတာဝိန္ဒြိယံ န သစ္ဆိကရိဿန္တိ. ယေ ပုထုဇ္ဇနာ မဂ္ဂံ န ပဋိလဘိဿန္တိ တေ အနညာတညဿာမီတိန္ဒြိယဉ္စ န ဘာဝိတ္ထ အညာတာဝိန္ဒြိယဉ္စ န သစ္ဆိကရိဿန္တိ.
</Paragraph>

<Paragraph number="4397">
«  ယော ဝါ ပန အညာတာဝိန္ဒြိယံ န သစ္ဆိကရိဿတိ သော အနညာတညဿာမီတိန္ဒြိယံ န ဘာဝိတ္ထာတိ?
</Paragraph>

<Paragraph number="4398">
အရဟာ အညာတာဝိန္ဒြိယံ န သစ္ဆိကရိဿတိ, နော စ အနညာတညဿာမီတိန္ဒြိယံ န ဘာဝိတ္ထ. ယေ ပုထုဇ္ဇနာ မဂ္ဂံ န ပဋိလဘိဿန္တိ တေ အညာတာဝိန္ဒြိယဉ္စ န သစ္ဆိကရိဿန္တိ အနညာတညဿာမီတိန္ဒြိယဉ္စ န ဘာဝိတ္ထ. (အနညာတညဿာမီတိန္ဒြိယမူလကံ.)
</Paragraph>

</Division>
<Division number="482">

<Paragraph number="4399">
»  ယော အညိန္ဒြိယံ န ဘာဝိတ္ထ သော အညာတာဝိန္ဒြိယံ န သစ္ဆိကရိဿတီတိ?
</Paragraph>

<Paragraph number="4400">
အဋ္ဌ ပုဂ္ဂလာ အညိန္ဒြိယံ န ဘာဝိတ္ထ, နော စ အညာတာဝိန္ဒြိယံ န သစ္ဆိကရိဿန္တိ. ယေ ပုထုဇ္ဇနာ မဂ္ဂံ န ပဋိလဘိဿန္တိ တေ အညိန္ဒြိယဉ္စ န ဘာဝိတ္ထ အညာတာဝိန္ဒြိယဉ္စ န သစ္ဆိကရိဿန္တိ.
</Paragraph>

<Paragraph number="4401">
«  ယော ဝါ ပန အညာတာဝိန္ဒြိယံ န သစ္ဆိကရိဿတိ သော အညိန္ဒြိယံ န ဘာဝိတ္ထာတိ?
</Paragraph>

<Paragraph number="4402">
အရဟာ အညာတာဝိန္ဒြိယံ န သစ္ဆိကရိဿတိ, နော စ အညိန္ဒြိယံ န ဘာဝိတ္ထ. ယေ ပုထုဇ္ဇနာ မဂ္ဂံ န ပဋိလဘိဿန္တိ တေ အညာတာဝိန္ဒြိယဉ္စ န သစ္ဆိကရိဿန္တိ အညိန္ဒြိယဉ္စ န ဘာဝိတ္ထ. (အညိန္ဒြိယမူလကံ.)

</Paragraph>
</Division>

<Paragraph number="4403" type="center">
ပရိညာဝါရော.



</Paragraph>

<Paragraph number="4404" type="center">
ဣန္ဒြိယယမကပါဠိ နိဋ္ဌိတာ.



</Paragraph>

<Paragraph number="4405" type="center">
ယမကပကရဏံ နိဋ္ဌိတံ.
</Paragraph>