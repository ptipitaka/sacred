---
title: "3.3.2 ပစ္စနီက"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="455">

<Paragraph number="4186">
»  ယော စက္ခုန္ဒြိယံ န ပရိဇာနိဿတိ သော ဒေါမနဿိန္ဒြိယံ နပ္ပဇဟိဿတီတိ? အာမန္တာ.
</Paragraph>

<Paragraph number="4187">
«  ယော ဝါ ပန ဒေါမနဿိန္ဒြိယံ နပ္ပဇဟိဿတိ သော စက္ခုန္ဒြိယံ န ပရိဇာနိဿတီတိ?
</Paragraph>

<Paragraph number="4188">
ဒွေ ပုဂ္ဂလာ ဒေါမနဿိန္ဒြိယံ နပ္ပဇဟိဿန္တိ, နော စ စက္ခုန္ဒြိယံ န ပရိဇာနိဿန္တိ. တယော ပုဂ္ဂလာ ဒေါမနဿိန္ဒြိယဉ္စ နပ္ပဇဟိဿန္တိ စက္ခုန္ဒြိယဉ္စ န ပရိဇာနိဿန္တိ.
</Paragraph>

<Paragraph number="4189">
»  ယော စက္ခုန္ဒြိယံ န ပရိဇာနိဿတိ သော အနညာတညဿာမီတိန္ဒြိယံ န ဘာဝေဿတီတိ? အာမန္တာ.
</Paragraph>

<Paragraph number="4190">
«  ယော ဝါ ပန အနညာတညဿာမီတိန္ဒြိယံ န ဘာဝေဿတိ သော စက္ခုန္ဒြိယံ န ပရိဇာနိဿတီတိ.
</Paragraph>

<Paragraph number="4191">
ဆ ပုဂ္ဂလာ အနညာတညဿာမီတိန္ဒြိယံ န ဘာဝေဿန္တိ, နော စ စက္ခုန္ဒြိယံ န ပရိဇာနိဿန္တိ. တယော ပုဂ္ဂလာ အနညာတညဿာမီတိန္ဒြိယဉ္စ န ဘာဝေဿန္တိ စက္ခုန္ဒြိယဉ္စ န ပရိဇာနိဿန္တိ.
</Paragraph>

<Paragraph number="4192">
»  ယော စက္ခုန္ဒြိယံ န ပရိဇာနိဿတိ သော အညိန္ဒြိယံ န ဘာဝေဿတီတိ? အာမန္တာ.
</Paragraph>

<Paragraph number="4193">
«  ယော ဝါ ပန အညိန္ဒြိယံ န ဘာဝေဿတိ သော စက္ခုန္ဒြိယံ န ပရိဇာနိဿတီတိ? အာမန္တာ.
</Paragraph>

<Paragraph number="4194">
»  ယော စက္ခုန္ဒြိယံ န ပရိဇာနိဿတိ သော အညာတာဝိန္ဒြိယံ န သစ္ဆိကရိဿတီတိ?
</Paragraph>

<Paragraph number="4195">
အဂ္ဂမဂ္ဂသမင်္ဂီ စက္ခုန္ဒြိယံ န ပရိဇာနိဿတိ, နော စ အညာတာဝိန္ဒြိယံ န သစ္ဆိကရိဿတိ. ဒွေ ပုဂ္ဂလာ စက္ခုန္ဒြိယဉ္စ န ပရိဇာနိဿန္တိ အညာတာဝိန္ဒြိယဉ္စ န သစ္ဆိကရိဿန္တိ.
</Paragraph>

<Paragraph number="4196">
«  ယော ဝါ ပန အညာတာဝိန္ဒြိယံ န သစ္ဆိကရိဿတိ သော စက္ခုန္ဒြိယံ န ပရိဇာနိဿတီတိ? အာမန္တာ. (စက္ခုန္ဒြိယမူလကံ.)
</Paragraph>

</Division>
<Division number="456">

<Paragraph number="4197">
»  ယော ဒေါမနဿိန္ဒြိယံ နပ္ပဇဟိဿတိ သော အနညာတညဿာမီတိန္ဒြိယံ န ဘာဝေဿတီတိ? အာမန္တာ.
</Paragraph>

<Paragraph number="4198">
«  ယော ဝါ ပန အနညာတညဿာမီတိန္ဒြိယံ န ဘာဝေဿတိ သော ဒေါမနဿိန္ဒြိယံ နပ္ပဇဟိဿတီတိ?
</Paragraph>

<Paragraph number="4199">
စတ္တာရော ပုဂ္ဂလာ အနညာတညဿာမီတိန္ဒြိယံ န ဘာဝေဿန္တိ, နော စ ဒေါမနဿိန္ဒြိယံ နပ္ပဇဟိဿန္တိ. ပဉ္စ ပုဂ္ဂလာ အနညာတညဿာမီတိန္ဒြိယဉ္စ န ဘာဝေဿန္တိ ဒေါမနဿိန္ဒြိယဉ္စ နပ္ပဇဟိဿန္တိ.
</Paragraph>

<Paragraph number="4200">
»  ယော ဒေါမနဿိန္ဒြိယံ နပ္ပဇဟိဿတိ သော အညိန္ဒြိယံ န ဘာဝေဿတီတိ?
</Paragraph>

<Paragraph number="4201">
ဒွေ ပုဂ္ဂလာ ဒေါမနဿိန္ဒြိယံ နပ္ပဇဟိဿန္တိ, နော စ အညိန္ဒြိယံ န ဘာဝေဿန္တိ. တယော ပုဂ္ဂလာ ဒေါမနဿိန္ဒြိယဉ္စ နပ္ပဇဟိဿန္တိ အညိန္ဒြိယဉ္စ န ဘာဝေဿန္တိ.
</Paragraph>

<Paragraph number="4202">
«  ယော ဝါ ပန အညိန္ဒြိယံ န ဘာဝေဿတိ သော ဒေါမနဿိန္ဒြိယံ နပ္ပဇဟိဿတီတိ? အာမန္တာ.
</Paragraph>

<Paragraph number="4203">
»  ယော ဒေါမနဿိန္ဒြိယံ နပ္ပဇဟိဿတိ သော အညာတာဝိန္ဒြိယံ န သစ္ဆိကရိဿတီတိ?
</Paragraph>

<Paragraph number="4204">
တယော ပုဂ္ဂလာ ဒေါမနဿိန္ဒြိယံ နပ္ပဇဟိဿန္တိ, နော စ အညာတာဝိန္ဒြိယံ န သစ္ဆိကရိဿန္တိ. ဒွေ ပုဂ္ဂလာ ဒေါမနဿိန္ဒြိယဉ္စ နပ္ပဇဟိဿန္တိ အညာတာဝိန္ဒြိယဉ္စ န သစ္ဆိကရိဿန္တိ.
</Paragraph>

<Paragraph number="4205">
«  ယော ဝါ ပန အညာတာဝိန္ဒြိယံ န သစ္ဆိကရိဿတိ သော ဒေါမနဿိန္ဒြိယံ နပ္ပဇဟိဿတီတိ? အာမန္တာ. (ဒေါမနဿိန္ဒြိယမူလကံ.)
</Paragraph>

</Division>
<Division number="457">

<Paragraph number="4206">
»  ယော အနညာတညဿာမီတိန္ဒြိယံ န ဘာဝေဿတိ သော အညိန္ဒြိယံ န ဘာဝေဿတီတိ?
</Paragraph>

<Paragraph number="4207">
ဆ ပုဂ္ဂလာ အနညာတညဿာမီတိန္ဒြိယံ န ဘာဝေဿန္တိ, နော စ အညိန္ဒြိယံ န ဘာဝေဿန္တိ. တယော ပုဂ္ဂလာ အနညာတညဿာမီတိန္ဒြိယဉ္စ န ဘာဝေဿန္တိ အညိန္ဒြိယဉ္စ န ဘာဝေဿန္တိ.
</Paragraph>

<Paragraph number="4208">
«  ယော ဝါ ပန အညိန္ဒြိယံ န ဘာဝေဿတိ သော အနညာတညဿာမီတိန္ဒြိယံ န ဘာဝေဿတီတိ? အာမန္တာ.
</Paragraph>

<Paragraph number="4209">
»  ယော အနညာတညဿာမီတိန္ဒြိယံ န ဘာဝေဿတိ သော အညာတာဝိန္ဒြိယံ န သစ္ဆိကရိဿတီတိ?
</Paragraph>

<Paragraph number="4210">
သတ္တ ပုဂ္ဂလာ အနညာတညဿာမီတိန္ဒြိယံ န ဘာဝေဿန္တိ, နော စ အညာတာဝိန္ဒြိယံ န သစ္ဆိကရိဿန္တိ. ဒွေ ပုဂ္ဂလာ အနညာတညဿာမီတိန္ဒြိယဉ္စ န ဘာဝေဿန္တိ အညာတာဝိန္ဒြိယဉ္စ န သစ္ဆိကရိဿန္တိ.
</Paragraph>

<Paragraph number="4211">
«  ယော ဝါ ပန အညာတာဝိန္ဒြိယံ န သစ္ဆိကရိဿတိ သော အနညာတညဿာမီတိန္ဒြိယံ န ဘာဝေဿတီတိ? အာမန္တာ. (အနညာတညဿာမီတိန္ဒြိယမူလကံ.)
</Paragraph>

</Division>
<Division number="458">

<Paragraph number="4212">
»  ယော အညိန္ဒြိယံ န ဘာဝေဿတိ သော အညာတာဝိန္ဒြိယံ န သစ္ဆိကရိဿတီတိ?
</Paragraph>

<Paragraph number="4213">
အဂ္ဂမဂ္ဂသမင်္ဂီ အညိန္ဒြိယံ န ဘာဝေဿတိ, နော စ အညာတာဝိန္ဒြိယံ န သစ္ဆိကရိဿတိ. ဒွေ ပုဂ္ဂလာ အညိန္ဒြိယဉ္စ န ဘာဝေဿန္တိ အညာတာဝိန္ဒြိယဉ္စ န သစ္ဆိကရိဿန္တိ.
</Paragraph>

<Paragraph number="4214">
«  ယော ဝါ ပန အညာတာဝိန္ဒြိယံ န သစ္ဆိကရိဿတိ သော အညိန္ဒြိယံ န ဘာဝေဿတီတိ? အာမန္တာ. (အညိန္ဒြိယမူလကံ.)
</Paragraph>
</Division>