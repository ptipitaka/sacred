---
title: "3.4.1 အနုလောမ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="459">

<Paragraph number="4215">
»  ယော စက္ခုန္ဒြိယံ ပရိဇာနာတိ သော ဒေါမနဿိန္ဒြိယံ ပဇဟိတ္ထာတိ? အာမန္တာ.
</Paragraph>

<Paragraph number="4216">
«  ယော ဝါ ပန ဒေါမနဿိန္ဒြိယံ ပဇဟိတ္ထ သော စက္ခုန္ဒြိယံ ပရိဇာနာတီတိ?
</Paragraph>

<Paragraph number="4217">
ဒွေ ပုဂ္ဂလာ ဒေါမနဿိန္ဒြိယံ ပဇဟိတ္ထ, နော စ စက္ခုန္ဒြိယံ ပရိဇာနန္တိ. အဂ္ဂမဂ္ဂသမင်္ဂီ ဒေါမနဿိန္ဒြိယဉ္စ ပဇဟိတ္ထ စက္ခုန္ဒြိယဉ္စ ပရိဇာနာတိ.
</Paragraph>

<Paragraph number="4218">
»  ယော စက္ခုန္ဒြိယံ ပရိဇာနာတိ သော အနညာတညဿာမီတိန္ဒြိယံ ဘာဝိတ္ထာတိ? အာမန္တာ.
</Paragraph>

<Paragraph number="4219">
«  ယော ဝါ ပန အနညာတညဿာမီတိန္ဒြိယံ ဘာဝိတ္ထ သော စက္ခုန္ဒြိယံ ပရိဇာနာတီတိ?
</Paragraph>

<Paragraph number="4220">
ဆ ပုဂ္ဂလာ အနညာတညဿာမီတိန္ဒြိယံ ဘာဝိတ္ထ, နော စ စက္ခုန္ဒြိယံ ပရိဇာနန္တိ. အဂ္ဂမဂ္ဂသမင်္ဂီ အနညာတညဿာမီတိန္ဒြိယဉ္စ ဘာဝိတ္ထ စက္ခုန္ဒြိယဉ္စ ပရိဇာနာတိ.
</Paragraph>

<Paragraph number="4221">
»  ယော စက္ခုန္ဒြိယံ ပရိဇာနာတိ သော အညိန္ဒြိယံ ဘာဝိတ္ထာတိ? နော.
</Paragraph>

<Paragraph number="4222">
«  ယော ဝါ ပန အညိန္ဒြိယံ ဘာဝိတ္ထ သော စက္ခုန္ဒြိယံ ပရိဇာနာတီတိ? နော.
</Paragraph>

<Paragraph number="4223">
»  ယော စက္ခုန္ဒြိယံ ပရိဇာနာတိ သော အညာတာဝိန္ဒြိယံ သစ္ဆိကရိတ္ထာတိ? နော.
</Paragraph>

<Paragraph number="4224">
«  ယော ဝါ ပန အညာတာဝိန္ဒြိယံ သစ္ဆိကရိတ္ထ သော စက္ခုန္ဒြိယံ ပရိဇာနာတီတိ? နော. (စက္ခုန္ဒြိယမူလကံ.)
</Paragraph>

</Division>
<Division number="460">

<Paragraph number="4225">
»  ယော ဒေါမနဿိန္ဒြိယံ ပဇဟတိ သော အနညာတညဿာမီတိန္ဒြိယံ ဘာဝိတ္ထာတိ? အာမန္တာ.
</Paragraph>

<Paragraph number="4226">
«  ယော ဝါ ပန အနညာတညဿာမီတိန္ဒြိယံ ဘာဝိတ္ထ သော ဒေါမနဿိန္ဒြိယံ ပဇဟတီတိ?
</Paragraph>

<Paragraph number="4227">
ဆ ပုဂ္ဂလာ အနညာတညဿာမီတိန္ဒြိယံ ဘာဝိတ္ထ, နော စ ဒေါမနဿိန္ဒြိယံ ပဇဟန္တိ. အနာဂါမိမဂ္ဂသမင်္ဂီ အနညာတညဿာမီတိန္ဒြိယဉ္စ ဘာဝိတ္ထ ဒေါမနဿိန္ဒြိယဉ္စ ပဇဟတိ.
</Paragraph>

<Paragraph number="4228">
»  ယော ဒေါမနဿိန္ဒြိယံ ပဇဟတိ သော အညိန္ဒြိယံ ဘာဝိတ္ထာတိ? နော.
</Paragraph>

<Paragraph number="4229">
«  ယော ဝါ ပန အညိန္ဒြိယံ ဘာဝိတ္ထ သော ဒေါမနဿိန္ဒြိယံ ပဇဟတီတိ? နော.
</Paragraph>

<Paragraph number="4230">
»  ယော ဒေါမနဿိန္ဒြိယံ ပဇဟတိ သော အညာတာဝိန္ဒြိယံ သစ္ဆိကရိတ္ထာတိ? နော.
</Paragraph>

<Paragraph number="4231">
«  ယော ဝါ ပန အညာတာဝိန္ဒြိယံ သစ္ဆိကရိတ္ထ သော ဒေါမနဿိန္ဒြိယံ ပဇဟတီတိ? နော. (ဒေါမနဿိန္ဒြိယမူလကံ.)
</Paragraph>

</Division>
<Division number="461">

<Paragraph number="4232">
»  ယော အနညာတညဿာမီတိန္ဒြိယံ ဘာဝေတိ သော အညိန္ဒြိယံ ဘာဝိတ္ထာတိ? နော.
</Paragraph>

<Paragraph number="4233">
«  ယော ဝါ ပန အညိန္ဒြိယံ ဘာဝိတ္ထ သော အနညာတညဿာမီတိန္ဒြိယံ ဘာဝေတီတိ? နော.
</Paragraph>

<Paragraph number="4234">
»  ယော အနညာတညဿာမီတိန္ဒြိယံ ဘာဝေတိ သော အညာတာဝိန္ဒြိယံ သစ္ဆိကရိတ္ထာတိ? နော.
</Paragraph>

<Paragraph number="4235">
«  ယော ဝါ ပန အညာတာဝိန္ဒြိယံ သစ္ဆိကရိတ္ထ သော အနညာတညဿာမီတိန္ဒြိယံ ဘာဝေတီတိ? နော. (အနညာတညဿာမီတိန္ဒြိယမူလကံ.)
</Paragraph>

</Division>
<Division number="462">

<Paragraph number="4236">
»  ယော အညိန္ဒြိယံ ဘာဝေတိ သော အညာတာဝိန္ဒြိယံ သစ္ဆိကရိတ္ထာတိ? နော.
</Paragraph>

<Paragraph number="4237">
«  ယော ဝါ ပန အညာတာဝိန္ဒြိယံ သစ္ဆိကရိတ္ထ သော အညိန္ဒြိယံ ဘာဝေတီတိ? နော. (အညိန္ဒြိယမူလကံ.)
</Paragraph>
</Division>