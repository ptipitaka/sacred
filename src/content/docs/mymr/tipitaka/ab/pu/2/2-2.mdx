---
title: "2.2 ဒုကပုဂ္ဂလပညတ္တိ"
tableOfContents: false
sidebar:
  order: 3
type: "tipitaka"
basket: "ab"
book: "pu"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="45" book="pu">

<Paragraph number="221" book="pu">
ကတမော စ ပုဂ္ဂလော ကောဓနော? တတ္ထ ကတမော ကောဓော? ယော ကောဓော ကုဇ္ဈနာ ကုဇ္ဈိတတ္တံ ဒေါသော ဒုဿနာ ဒုဿိတတ္တံ ဗျာပတ္တိ ဗျာပဇ္ဇနာ ဗျာပဇ္ဇိတတ္တံ ဝိရောဓော ပဋိဝိရောဓော စဏ္ဍိက္ကံ အသုရောပေါ အနတ္တမနတာ စိတ္တဿ—  အယံ ဝုစ္စတိ ကောဓော. ယဿ ပုဂ္ဂလဿ အယံ ကောဓော အပ္ပဟီနော—  အယံ ဝုစ္စတိ ပုဂ္ဂလော “ကောဓနော”.
</Paragraph>

</Division>
<Division number="46" book="pu">

<Paragraph number="222" book="pu">
ကတမော စ ပုဂ္ဂလော ဥပနာဟီ? တတ္ထ ကတမော ဥပနာဟော? ပုဗ္ဗကာလံ ကောဓော အပရကာလံ ဥပနာဟော. ယော ဧဝရူပေါ ဥပနာဟော ဥပနယှနာ ဥပနယှိတတ္တံ အဋ္ဌပနာ ဌပနာ သဏ္ဌပနာ အနုသံသန္ဒနာ အနုပ္ပဗန္ဓနာ ဒဠှီကမ္မံ ကောဓဿ—  အယံ ဝုစ္စတိ ဥပနာဟော. ယဿ ပုဂ္ဂလဿ အယံ ဥပနာဟော အပ္ပဟီနော—  အယံ ဝုစ္စတိ ပုဂ္ဂလော “ဥပနာဟီ”.
</Paragraph>

</Division>
<Division number="47" book="pu">

<Paragraph number="223" book="pu">
ကတမော စ ပုဂ္ဂလော မက္ခီ? တတ္ထ ကတမော မက္ခော? ယော မက္ခော မက္ခာယနာ မက္ခာယိတတ္တံ နိဋ္ဌုရိယံ နိဋ္ဌုရိယကမ္မံ—  အယံ ဝုစ္စတိ မက္ခော. ယဿ ပုဂ္ဂလဿ အယံ မက္ခော အပ္ပဟီနော—  အယံ ဝုစ္စတိ ပုဂ္ဂလော “မက္ခီ”.
</Paragraph>

</Division>
<Division number="48" book="pu">

<Paragraph number="224" book="pu">
ကတမော စ ပုဂ္ဂလော ပဠာသီ? တတ္ထ ကတမော ပဠာသော? ယော ပဠာသော ပဠာသာယနာ ပဠာသာယိတတ္တံ ပဠာသာဟာရော ဝိဝါဒဋ္ဌာနံ ယုဂဂ္ဂါဟော အပ္ပဋိနိဿဂ္ဂေါ—  အယံ ဝုစ္စတိ ပဠာသော. ယဿ ပုဂ္ဂလဿ အယံ ပဠာသော အပ္ပဟီနော—  အယံ ဝုစ္စတိ ပုဂ္ဂလော “ပဠာသီ”.
</Paragraph>

</Division>
<Division number="49" book="pu">

<Paragraph number="225" book="pu">
ကတမော စ ပုဂ္ဂလော ဣဿုကီ? တတ္ထ ကတမာ ဣဿာ? ယာ ပရလာဘသက္ကာရဂရုကာရမာနနဝန္ဒနပူဇနာသု ဣဿာ ဣဿာယနာ ဣဿာယိတတ္တံ ဥသူယာ ဥသူယနာ ဥသူယိတတ္တံ—  အယံ ဝုစ္စတိ ဣဿာ. ယဿ ပုဂ္ဂလဿ အယံ ဣဿာ အပ္ပဟီနာ—  အယံ ဝုစ္စတိ ပုဂ္ဂလော “ဣဿုကီ”.
</Paragraph>

</Division>
<Division number="50" book="pu">

<Paragraph number="226" book="pu">
ကတမော စ ပုဂ္ဂလော မစ္ဆရီ? တတ္ထ ကတမံ မစ္ဆရိယံ? ပဉ္စ မစ္ဆရိယာနိ—  အာဝါသမစ္ဆရိယံ, ကုလမစ္ဆရိယံ, လာဘမစ္ဆရိယံ, ဝဏ္ဏမစ္ဆရိယံ, ဓမ္မမစ္ဆရိယံ. ယံ ဧဝရူပံ မစ္ဆေရံ မစ္ဆရာယနာ မစ္ဆရာယိတတ္တံ ဝေဝိစ္ဆံ ကဒရိယံ ကဋုကဉ္စုကတာ အဂ္ဂဟိတတ္တံ စိတ္တဿ—  ဣဒံ ဝုစ္စတိ မစ္ဆရိယံ. ယဿ ပုဂ္ဂလဿ ဣဒံ မစ္ဆရိယံ အပ္ပဟီနံ—  အယံ ဝုစ္စတိ ပုဂ္ဂလော “မစ္ဆရီ”.
</Paragraph>

</Division>
<Division number="51" book="pu">

<Paragraph number="227" book="pu">
ကတမော စ ပုဂ္ဂလော သဌော? တတ္ထ ကတမံ သာဌေယျံ? ဣဓေကစ္စော သဌော ဟောတိ ပရိသဌော. ယံ တတ္ထ သဌံ သဌတာ သာဌေယျံ ကက္ကရတာ ကက္ကရိယံ ပရိက္ခတ္တတာ ပါရိက္ခတ္တိယံ—  ဣဒံ ဝုစ္စတိ သာဌေယျံ. ယဿ ပုဂ္ဂလဿ ဣဒံ သာဌေယျံ အပ္ပဟီနံ—  အယံ ဝုစ္စတိ ပုဂ္ဂလော “သဌော”.
</Paragraph>

</Division>
<Division number="52" book="pu">

<Paragraph number="228" book="pu">
ကတမော စ ပုဂ္ဂလော မာယာဝီ? တတ္ထ ကတမာ မာယာ? ဣဓေကစ္စော ကာယေန ဒုစ္စရိတံ စရိတွာ ဝါစာယ ဒုစ္စရိတံ စရိတွာ မနသာ ဒုစ္စရိတံ စရိတွာ တဿ ပဋိစ္ဆာဒနဟေတု ပါပိကံ ဣစ္ဆံ ပဏိဒဟတိ—  “မာ မံ ဇညာ”တိ ဣစ္ဆတိ, “မာ မံ ဇညာ”တိ သင်္ကပ္ပတိ “မာ မံ ဇညာ”တိ ဝါစံ ဘာသတိ, “မာ မံ ဇညာ”တိ ကာယေန ပရက္ကမတိ. ယာ ဧဝရူပါ မာယာ မာယာဝိတာ အစ္စာသရာ ဝဉ္စနာ နိကတိ ဝိကိရဏာ ပရိဟရဏာ ဂူဟနာ ပရိဂူဟနာ ဆာဒနာ ပဋိစ္ဆာဒနာ အနုတ္တာနီကမ္မံ အနာဝိကမ္မံ ဝေါစ္ဆာဒနာ ပါပကိရိယာ—  အယံ ဝုစ္စတိ မာယာ. ယဿ ပုဂ္ဂလဿ အယံ မာယာ အပ္ပဟီနာ—  အယံ ဝုစ္စတိ ပုဂ္ဂလော “မာယာဝီ”.
</Paragraph>

</Division>
<Division number="53" book="pu">

<Paragraph number="229" book="pu">
ကတမော စ ပုဂ္ဂလော အဟိရိကော? တတ္ထ ကတမံ အဟိရိကံ? ယံ န ဟိရီယတိ ဟိရိယိတဗ္ဗေန န ဟိရီယတိ ပါပကာနံ အကုသလာနံ ဓမ္မာနံ သမာပတ္တိယာ—  ဣဒံ ဝုစ္စတိ အဟိရိကံ. ဣမိနာ အဟိရိကေန သမန္နာဂတော ပုဂ္ဂလော “အဟိရိကော”.
</Paragraph>

</Division>
<Division number="54" book="pu">

<Paragraph number="230" book="pu">
ကတမော စ ပုဂ္ဂလော အနောတ္တပ္ပီ? တတ္ထ ကတမံ အနောတ္တပ္ပံ? ယံ န ဩတ္တပ္ပတိ ဩတ္တပ္ပိတဗ္ဗေန န ဩတ္တပ္ပတိ ပါပကာနံ အကုသလာနံ ဓမ္မာနံ သမာပတ္တိယာ—  ဣဒံ ဝုစ္စတိ အနောတ္တပ္ပံ. ဣမိနာ အနောတ္တပ္ပေန သမန္နာဂတော ပုဂ္ဂလော “အနောတ္တပ္ပီ”.
</Paragraph>

</Division>
<Division number="55" book="pu">

<Paragraph number="231" book="pu">
ကတမော စ ပုဂ္ဂလော ဒုဗ္ဗစော? တတ္ထ ကတမာ ဒေါဝစဿတာ? သဟဓမ္မိကေ ဝုစ္စမာနေ ဒေါဝစဿာယံ ဒေါဝစဿိယံ ဒေါဝစဿတာ ဝိပ္ပဋိကုလဂ္ဂါဟိတာ ဝိပစ္စနီကသာတတာ အနာဒရိယံ အနာဒရိယတာ အဂါရဝတာ အပ္ပတိဿဝတာ—  အယံ ဝုစ္စတိ ဒေါဝစဿတာ. ဣမာယ ဒေါဝစဿတာယ သမန္နာဂတော ပုဂ္ဂလော “ဒုဗ္ဗစော”.
</Paragraph>

</Division>
<Division number="56" book="pu">

<Paragraph number="232" book="pu">
ကတမော စ ပုဂ္ဂလော ပါပမိတ္တော? တတ္ထ ကတမာ ပါပမိတ္တတာ? ယေ တေ ပုဂ္ဂလာ အဿဒ္ဓါ ဒုဿီလာ အပ္ပဿုတာ မစ္ဆရိနော ဒုပ္ပညာ, ယာ တေသံ သေဝနာ နိသေဝနာ သံသေဝနာ ဘဇနာ သမ္ဘဇနာ ဘတ္တိ သမ္ဘတ္တိ သမ္ပဝင်္ကတာ—  အယံ ဝုစ္စတိ ပါပမိတ္တတာ. ဣမာယ ပါပမိတ္တတာယ သမန္နာဂတော ပုဂ္ဂလော “ပါပမိတ္တော”.
</Paragraph>

</Division>
<Division number="57" book="pu">

<Paragraph number="233" book="pu">
ကတမော စ ပုဂ္ဂလော ဣန္ဒြိယေသု အဂုတ္တဒွါရော? တတ္ထ ကတမာ ဣန္ဒြိယေသု အဂုတ္တဒွါရတာ? ဣဓေကစ္စော ပုဂ္ဂလော စက္ခုနာ ရူပံ ဒိသွာ နိမိတ္တဂ္ဂါဟီ ဟောတိ အနုဗျဉ္ဇနဂ္ဂါဟီ; ယတွာဓိကရဏမေနံ စက္ခုန္ဒြိယံ အသံဝုတံ ဝိဟရန္တံ အဘိဇ္ဈာဒေါမနဿာ ပါပကာ အကုသလာ ဓမ္မာ အနွာဿဝေယျုံ, တဿ သံဝရာယ န ပဋိပဇ္ဇတိ, န ရက္ခတိ စက္ခုန္ဒြိယံ, စက္ခုန္ဒြိယေ န သံဝရံ အာပဇ္ဇတိ. သောတေန သဒ္ဒံ သုတွာ …ပေ…  ဃာနေန ဂန္ဓံ ဃာယိတွာ …ပေ…  ဇိဝှါယ ရသံ သာယိတွာ …ပေ…  ကာယေန ဖောဋ္ဌဗ္ဗံ ဖုသိတွာ …ပေ…  မနသာ ဓမ္မံ ဝိညာယ နိမိတ္တဂ္ဂါဟီ ဟောတိ အနုဗျဉ္ဇနဂ္ဂါဟီ; ယတွာဓိကရဏမေနံ မနိန္ဒြိယံ အသံဝုတံ ဝိဟရန္တံ အဘိဇ္ဈာဒေါမနဿာ ပါပကာ အကုသလာ ဓမ္မာ အနွာဿဝေယျုံ, တဿ သံဝရာယ န ပဋိပဇ္ဇတိ, န ရက္ခတိ မနိန္ဒြိယံ, မနိန္ဒြိယေ န သံဝရံ အာပဇ္ဇတိ. ယာ ဣမေသံ ဆန္နံ ဣန္ဒြိယာနံ အဂုတ္တိ အဂေါပနာ အနာရက္ခော အသံဝရော—  အယံ ဝုစ္စတိ ဣန္ဒြိယေသု အဂုတ္တဒွါရတာ. ဣမာယ ဣန္ဒြိယေသု အဂုတ္တဒွါရတာယ သမန္နာဂတော ပုဂ္ဂလော “ဣန္ဒြိယေသု အဂုတ္တဒွါရော”.
</Paragraph>

</Division>
<Division number="58" book="pu">

<Paragraph number="234" book="pu">
ကတမော စ ပုဂ္ဂလော ဘောဇနေ အမတ္တညူ? တတ္ထ ကတမာ ဘောဇနေ အမတ္တညုတာ? ဣဓေကစ္စော ပုဂ္ဂလော အပ္ပဋိသင်္ခါ အယောနိသော အာဟာရံ အာဟာရေတိ ဒဝါယ မဒါယ မဏ္ဍနာယ ဝိဘူသနာယ, ယာ တတ္ထ အသန္တုဋ္ဌိတာ အမတ္တညုတာ အပ္ပဋိသင်္ခါ ဘောဇနေ—  အယံ ဝုစ္စတိ ဘောဇနေ အမတ္တညုတာ. ဣမာယ ဘောဇနေ အမတ္တညုတာယ သမန္နာဂတော ပုဂ္ဂလော “ဘောဇနေ အမတ္တညူ”.
</Paragraph>

</Division>
<Division number="59" book="pu">

<Paragraph number="235" book="pu">
ကတမော စ ပုဂ္ဂလော မုဋ္ဌဿတိ? တတ္ထ ကတမံ မုဋ္ဌဿစ္စံ? ယာ အဿတိ အနနုဿတိ အပ္ပဋိဿတိ အဿတိ အဿရဏတာ အဓာရဏတာ ပိလာပနတာ သမ္မုဿနတာ—  ဣဒံ ဝုစ္စတိ မုဋ္ဌဿစ္စံ. ဣမိနာ မုဋ္ဌဿစ္စေန သမန္နာဂတော ပုဂ္ဂလော “မုဋ္ဌဿတိ”.
</Paragraph>

</Division>
<Division number="60" book="pu">

<Paragraph number="236" book="pu">
ကတမော စ ပုဂ္ဂလော အသမ္ပဇာနော? တတ္ထ ကတမံ အသမ္ပဇညံ? ယံ အညာဏံ အဒဿနံ အနဘိသမယော အနနုဗောဓော အသမ္ဗောဓော အပ္ပဋိဝေဓော အသင်္ဂါဟဏာ အပရိယောဂါဟဏာ အသမပေက္ခဏာ အပစ္စဝေက္ခဏာ အပစ္စက္ခကမ္မံ ဒုမ္မေဇ္ဈံ ဗာလျံ အသမ္ပဇညံ မောဟော ပမောဟော သမ္မောဟော အဝိဇ္ဇာ အဝိဇ္ဇောဃော အဝိဇ္ဇာယောဂေါ အဝိဇ္ဇာနုသယော အဝိဇ္ဇာပရိယုဋ္ဌာနံ အဝိဇ္ဇာလင်္ဂီ မောဟော အကုသလမူလံ—  ဣဒံ ဝုစ္စတိ အသမ္ပဇညံ. ဣမိနာ အသမ္ပဇညေန သမန္နာဂတော ပုဂ္ဂလော “အသမ္ပဇာနော”.
</Paragraph>

</Division>
<Division number="61" book="pu">

<Paragraph number="237" book="pu">
ကတမော စ ပုဂ္ဂလော သီလဝိပန္နော? တတ္ထ ကတမာ သီလဝိပတ္တိ? ကာယိကော ဝီတိက္ကမော ဝါစသိကော ဝီတိက္ကမော ကာယိကဝါစသိကော ဝီတိက္ကမော—  အယံ ဝုစ္စတိ သီလဝိပတ္တိ. သဗ္ဗမ္ပိ ဒုဿိလျံ သီလဝိပတ္တိ. ဣမာယ သီလဝိပတ္တိယာ သမန္နာဂတော ပုဂ္ဂလော “သီလဝိပန္နော”.
</Paragraph>

</Division>
<Division number="62" book="pu">

<Paragraph number="238" book="pu">
ကတမော စ ပုဂ္ဂလော ဒိဋ္ဌိဝိပန္နော? တတ္ထ ကတမာ ဒိဋ္ဌိဝိပတ္တိ? “နတ္ထိ ဒိန္နံ, နတ္ထိ ယိဋ္ဌံ, နတ္ထိ ဟုတံ, နတ္ထိ သုကတဒုက္ကဋာနံ ကမ္မာနံ ဖလံ ဝိပါကော, နတ္ထိ အယံ လောကော, နတ္ထိ ပရော လောကော, နတ္ထိ မာတာ, နတ္ထိ ပိတာ, နတ္ထိ သတ္တာ ဩပပါတိကာ, နတ္ထိ လောကေ သမဏဗြာဟ္မဏာ သမ္မဂ္ဂတာ သမ္မာပဋိပန္နာ ယေ ဣမဉ္စ လောကံ ပရဉ္စ လောကံ သယံ အဘိညာ သစ္ဆိကတွာ ပဝေဒေန္တီ”တိ. ယာ ဧဝရူပါ ဒိဋ္ဌိ ဒိဋ္ဌိဂတံ ဒိဋ္ဌိဂဟနံ ဒိဋ္ဌိကန္တာရော ဒိဋ္ဌိဝိသူကာယိကံ ဒိဋ္ဌိဝိပ္ဖန္ဒိတံ ဒိဋ္ဌိသံယောဇနံ ဂါဟော ပဋိဂ္ဂါဟော အဘိနိဝေသော ပရာမာသော ကုမ္မဂ္ဂေါ မိစ္ဆာပထော မိစ္ဆတ္တံ တိတ္ထာယတနံ ဝိပရိယာသဂ္ဂါဟော, အယံ ဝုစ္စတိ ဒိဋ္ဌိဝိပတ္တိ. သဗ္ဗာပိ မိစ္ဆာဒိဋ္ဌိ ဒိဋ္ဌိဝိပတ္တိ. ဣမာယ ဒိဋ္ဌိဝိပတ္တိယာ သမန္နာဂတော ပုဂ္ဂလော “ဒိဋ္ဌိဝိပန္နော”.
</Paragraph>

</Division>
<Division number="63" book="pu">

<Paragraph number="239" book="pu">
ကတမော စ ပုဂ္ဂလော အဇ္ဈတ္တသံယောဇနော? ယဿ ပုဂ္ဂလဿ ပဉ္စောရမ္ဘာဂိယာနိ သံယောဇနာနိ အပ္ပဟီနာနိ—  အယံ ဝုစ္စတိ ပုဂ္ဂလော “အဇ္ဈတ္တသံယောဇနော”.
</Paragraph>

</Division>
<Division number="64" book="pu">

<Paragraph number="240" book="pu">
ကတမော စ ပုဂ္ဂလော ဗဟိဒ္ဓါသံယောဇနော? ယဿ ပုဂ္ဂလဿ ပဉ္စုဒ္ဓမ္ဘာဂိယာနိ သံယောဇနာနိ အပ္ပဟီနာနိ—  အယံ ဝုစ္စတိ ပုဂ္ဂလော “ဗဟိဒ္ဓါသံယောဇနော”.
</Paragraph>

</Division>
<Division number="65" book="pu">

<Paragraph number="241" book="pu">
ကတမော စ ပုဂ္ဂလော အက္ကောဓနော? တတ္ထ ကတမော ကောဓော? ယော ကောဓော ကုဇ္ဈနာ ကုဇ္ဈိတတ္တံ ဒေါသော ဒုဿနာ ဒုဿိတတ္တံ ဗျာပတ္တိ ဗျာပဇ္ဇနာ ဗျာပဇ္ဇိတတ္တံ ဝိရောဓော ပဋိဝိရောဓော စဏ္ဍိက္ကံ အသုရောပေါ အနတ္တမနတာ စိတ္တဿ—  အယံ ဝုစ္စတိ ကောဓော. ယဿ ပုဂ္ဂလဿ အယံ ကောဓော ပဟီနော—  အယံ ဝုစ္စတိ ပုဂ္ဂလော “အက္ကောဓနော”.
</Paragraph>

</Division>
<Division number="66" book="pu">

<Paragraph number="242" book="pu">
ကတမော စ ပုဂ္ဂလော အနုပနာဟီ? တတ္ထ ကတမော ဥပနာဟော? ပုဗ္ဗကာလံ ကောဓော အပရကာလံ ဥပနာဟော ယော ဧဝရူပေါ ဥပနာဟော ဥပနယှနာ ဥပနယှိတတ္တံ အဋ္ဌပနာ ဌပနာ သဏ္ဌပနာ အနုသံသန္ဒနာ အနုပ္ပဗန္ဓနာ ဒဠှီကမ္မံ ကောဓဿ—  အယံ ဝုစ္စတိ ဥပနာဟော. ယဿ ပုဂ္ဂလဿ အယံ ဥပနာဟော ပဟီနော—  အယံ ဝုစ္စတိ ပုဂ္ဂလော “အနုပနာဟီ”.
</Paragraph>

</Division>
<Division number="67" book="pu">

<Paragraph number="243" book="pu">
ကတမော စ ပုဂ္ဂလော အမက္ခီ? တတ္ထ ကတမော မက္ခော? ယော မက္ခော မက္ခာယနာ မက္ခာယိတတ္တံ နိဋ္ဌုရိယံ နိဋ္ဌုရိယကမ္မံ—  အယံ ဝုစ္စတိ မက္ခော. ယဿ ပုဂ္ဂလဿ အယံ မက္ခော ပဟီနော—  အယံ ဝုစ္စတိ ပုဂ္ဂလော “အမက္ခီ”.
</Paragraph>

</Division>
<Division number="68" book="pu">

<Paragraph number="244" book="pu">
ကတမော စ ပုဂ္ဂလော အပဠာသီ? တတ္ထ ကတမော ပဠာသော? ယော ပဠာသော ပဠာသာယနာ ပဠာသာယိတတ္တံ ပဠာသာဟာရော ဝိဝါဒဋ္ဌာနံ ယုဂဂ္ဂါဟော အပ္ပဋိနိဿဂ္ဂေါ—  အယံ ဝုစ္စတိ ပဠာသော. ယဿ ပုဂ္ဂလဿ အယံ ပဠာသော ပဟီနော—  အယံ ဝုစ္စတိ ပုဂ္ဂလော “အပဠာသီ”.
</Paragraph>

</Division>
<Division number="69" book="pu">

<Paragraph number="245" book="pu">
ကတမော စ ပုဂ္ဂလော အနိဿုကီ? တတ္ထ ကတမာ ဣဿာ? ယာ ပရလာဘသက္ကာရဂရုကာရမာနနဝန္ဒနပူဇနာသု ဣဿာ ဣဿာယနာ ဣဿာယိတတ္တံ ဥသူယာ ဥသူယနာ ဥသူယိတတ္တံ—  အယံ ဝုစ္စတိ ဣဿာ. ယဿ ပုဂ္ဂလဿ အယံ ဣဿာ ပဟီနာ—  အယံ ဝုစ္စတိ ပုဂ္ဂလော “အနိဿုကီ”.
</Paragraph>

</Division>
<Division number="70" book="pu">

<Paragraph number="246" book="pu">
ကတမော စ ပုဂ္ဂလော အမစ္ဆရီ? တတ္ထ ကတမံ မစ္ဆရိယံ? ပဉ္စ မစ္ဆရိယာနိ—  အာဝါသမစ္ဆရိယံ, ကုလမစ္ဆရိယံ, လာဘမစ္ဆရိယံ, ဝဏ္ဏမစ္ဆရိယံ, ဓမ္မမစ္ဆရိယံ. ယံ ဧဝရူပံ မစ္ဆေရံ မစ္ဆရာယနာ မစ္ဆရာယိတတ္တံ ဝေဝိစ္ဆံ ကဒရိယံ ကဋုကဉ္စုကတာ အဂ္ဂဟိတတ္တံ စိတ္တဿ—  ဣဒံ ဝုစ္စတိ မစ္ဆရိယံ. ယဿ ပုဂ္ဂလဿ ဣဒံ မစ္ဆရိယံ ပဟီနံ—  အယံ ဝုစ္စတိ ပုဂ္ဂလော “အမစ္ဆရီ”.
</Paragraph>

</Division>
<Division number="71" book="pu">

<Paragraph number="247" book="pu">
ကတမော စ ပုဂ္ဂလော အသဌော? တတ္ထ ကတမံ သာဌေယျံ? ဣဓေကစ္စော သဌော ဟောတိ ပရိသဌော. ယံ တတ္ထ သဌံ သဌတာ သာဌေယျံ ကက္ကရတာ ကက္ကရိယံ ပရိက္ခတ္တတာ ပါရိက္ခတ္တိယံ—  ဣဒံ ဝုစ္စတိ သာဌေယျံ. ယဿ ပုဂ္ဂလဿ ဣဒံ သာဌေယျံ ပဟီနံ—  အယံ ဝုစ္စတိ ပုဂ္ဂလော “အသဌော”.
</Paragraph>

</Division>
<Division number="72" book="pu">

<Paragraph number="248" book="pu">
ကတမော စ ပုဂ္ဂလော အမာယာဝီ? တတ္ထ ကတမာ မာယာ? ဣဓေကစ္စော ပုဂ္ဂလော ကာယေန ဒုစ္စရိတံ စရိတွာ ဝါစာယ ဒုစ္စရိတံ စရိတွာ မနသာ ဒုစ္စရိတံ စရိတွာ တဿ ပဋိစ္ဆာဒနဟေတု ပါပိကံ ဣစ္ဆံ ပဏိဒဟတိ—  “မာ မံ ဇညာ”တိ ဣစ္ဆတိ, “မာ မံ ဇညာ”တိ သင်္ကပ္ပတိ, “မာ မံ ဇညာ”တိ ဝါစံ ဘာသတိ, “မာ မံ ဇညာ”တိ ကာယေန ပရက္ကမတိ. ယာ ဧဝရူပါ မာယာ မာယာဝိတာ အစ္စာသရာ ဝဉ္စနာ နိကတိ ဝိကိရဏာ ပရိဟရဏာ ဂူဟနာ ပရိဂူဟနာ ဆာဒနာ ပဋိစ္ဆာဒနာ အနုတ္တာနီကမ္မံ အနာဝိကမ္မံ ဝေါစ္ဆာဒနာ ပါပကိရိယာ—  အယံ ဝုစ္စတိ မာယာ. ယဿ ပုဂ္ဂလဿ အယံ မာယာ ပဟီနာ—  အယံ ဝုစ္စတိ ပုဂ္ဂလော “အမာယာဝီ”.
</Paragraph>

</Division>
<Division number="73" book="pu">

<Paragraph number="249" book="pu">
ကတမော စ ပုဂ္ဂလော ဟိရိမာ? တတ္ထ ကတမာ ဟိရီ? ယံ ဟိရီယတိ ဟိရိယိတဗ္ဗေန ဟိရီယတိ ပါပကာနံ အကုသလာနံ ဓမ္မာနံ သမာပတ္တိယာ—  အယံ ဝုစ္စတိ ဟိရီ. ဣမာယ ဟိရိယာ သမန္နာဂတော ပုဂ္ဂလော “ဟိရိမာ”.
</Paragraph>

</Division>
<Division number="74" book="pu">

<Paragraph number="250" book="pu">
ကတမော စ ပုဂ္ဂလော ဩတ္တပ္ပီ? တတ္ထ ကတမံ ဩတ္တပ္ပံ? ယံ ဩတ္တပ္ပတိ ဩတ္တပ္ပိတဗ္ဗေန ဩတ္တပ္ပတိ ပါပကာနံ အကုသလာနံ ဓမ္မာနံ သမာပတ္တိယာ—  ဣဒံ ဝုစ္စတိ ဩတ္တပ္ပံ. ဣမိနာ ဩတ္တပ္ပေန သမန္နာဂတော ပုဂ္ဂလော “ဩတ္တပ္ပီ”.
</Paragraph>

</Division>
<Division number="75" book="pu">

<Paragraph number="251" book="pu">
ကတမော စ ပုဂ္ဂလော သုဝစော? တတ္ထ ကတမာ သောဝစဿတာ? သဟဓမ္မိကေ ဝုစ္စမာနေ သောဝစဿာယံ သောဝစဿိယံ သောဝစဿတာ အဝိပ္ပဋိကုလဂ္ဂါဟိတာ အဝိပစ္စနီကသာတတာ သာဒရိယံ သာဒရိယတာ သဂါရဝတာ သပ္ပတိဿဝတာ—  အယံ ဝုစ္စတိ သောဝစဿတာ. ဣမာယ သောဝစဿတာယ သမန္နာဂတော ပုဂ္ဂလော “သုဝစော”.
</Paragraph>

</Division>
<Division number="76" book="pu">

<Paragraph number="252" book="pu">
ကတမော စ ပုဂ္ဂလော ကလျာဏမိတ္တော? တတ္ထ ကတမာ ကလျာဏမိတ္တတာ? ယေ တေ ပုဂ္ဂလာ သဒ္ဓါ သီလဝန္တော ဗဟုဿုတာ စာဂဝန္တော ပညဝန္တော, ယာ တေသံ သေဝနာ နိသေဝနာ သံသေဝနာ ဘဇနာ သမ္ဘဇနာ ဘတ္တိ သမ္ဘတ္တိ သမ္ပဝင်္ကတာ—  အယံ ဝုစ္စတိ ကလျာဏမိတ္တတာ. ဣမာယ ကလျာဏမိတ္တတာယ သမန္နာဂတော ပုဂ္ဂလော “ကလျာဏမိတ္တော”.
</Paragraph>

</Division>
<Division number="77" book="pu">

<Paragraph number="253" book="pu">
ကတမော စ ပုဂ္ဂလော ဣန္ဒြိယေသု ဂုတ္တဒွါရော? တတ္ထ ကတမာ ဣန္ဒြိယေသု ဂုတ္တဒွါရတာ? ဣဓေကစ္စော ပုဂ္ဂလော စက္ခုနာ ရူပံ ဒိသွာ န နိမိတ္တဂ္ဂါဟီ ဟောတိ နာနုဗျဉ္ဇနဂ္ဂါဟီ; ယတွာဓိကရဏမေနံ စက္ခုန္ဒြိယံ အသံဝုတံ ဝိဟရန္တံ အဘိဇ္ဈာဒေါမနဿာ ပါပကာ အကုသလာ ဓမ္မာ အနွာဿဝေယျုံ, တဿ သံဝရာယ ပဋိပဇ္ဇတိ, ရက္ခတိ စက္ခုန္ဒြိယံ စက္ခုန္ဒြိယေ သံဝရံ အာပဇ္ဇတိ. သောတေန သဒ္ဒံ သုတွာ …ပေ…  ဃာနေန ဂန္ဓံ ဃာယိတွာ …ပေ…  ဇိဝှါယ ရသံ သာယိတွာ …ပေ…  ကာယေန ဖောဋ္ဌဗ္ဗံ ဖုသိတွာ …ပေ…  မနသာ ဓမ္မံ ဝိညာယ န နိမိတ္တဂ္ဂါဟီ ဟောတိ နာနုဗျဉ္ဇနဂ္ဂါဟီ; ယတွာဓိကရဏမေနံ မနိန္ဒြိယံ အသံဝုတံ ဝိဟရန္တံ အဘိဇ္ဈာဒေါမနဿာ ပါပကာ အကုသလာ ဓမ္မာ အနွာဿဝေယျုံ, တဿ သံဝရာယ ပဋိပဇ္ဇတိ, ရက္ခတိ မနိန္ဒြိယံ, မနိန္ဒြိယေ သံဝရံ အာပဇ္ဇတိ. ယာ ဣမေသံ ဆန္နံ ဣန္ဒြိယာနံ ဂုတ္တိ ဂေါပနာ အာရက္ခော သံဝရော—  အယံ ဝုစ္စတိ ဣန္ဒြိယေသု ဂုတ္တဒွါရတာ. ဣမာယ ဣန္ဒြိယေသု ဂုတ္တဒွါရတာယ သမန္နာဂတော ပုဂ္ဂလော “ဣန္ဒြိယေသု ဂုတ္တဒွါရော”.
</Paragraph>

</Division>
<Division number="78" book="pu">

<Paragraph number="254" book="pu">
ကတမော စ ပုဂ္ဂလော ဘောဇနေ မတ္တညူ? တတ္ထ ကတမာ ဘောဇနေ မတ္တညုတာ? ဣဓေကစ္စော ပုဂ္ဂလော ပဋိသင်္ခါ ယောနိသော အာဟာရံ အာဟာရေတိ—  “နေဝ ဒဝါယ, န မဒါယ, န မဏ္ဍနာယ, န ဝိဘူသနာယ; ယာဝဒေဝ ဣမဿ ကာယဿ ဌိတိယာ ယာပနာယ ဝိဟိံသူပရတိယာ ဗြဟ္မစရိယာနုဂ္ဂဟာယ. ဣတိ ပုရာဏဉ္စ ဝေဒနံ ပဋိဟင်္ခါမိ, နဝဉ္စ ဝေဒနံ န ဥပ္ပါဒေဿာမိ, ယာတြာ စ မေ ဘဝိဿတိ အနဝဇ္ဇတာ စ ဖာသုဝိဟာရော စာ”တိ. ယာ တတ္ထ သန္တုဋ္ဌိတာ မတ္တညုတာ ပဋိသင်္ခါ ဘောဇနေ—  အယံ ဝုစ္စတိ ဘောဇနေ မတ္တညုတာ. ဣမာယ ဘောဇနေ မတ္တညုတာယ သမန္နာဂတော ပုဂ္ဂလော “ဘောဇနေ မတ္တညူ”.
</Paragraph>

</Division>
<Division number="79" book="pu">

<Paragraph number="255" book="pu">
ကတမော စ ပုဂ္ဂလော ဥပဋ္ဌိတဿတိ? တတ္ထ ကတမာ သတိ? ယာ သတိ အနုဿတိ ပဋိဿတိ သတိ သရဏတာ ဓာရဏတာ အပိလာပနတာ အသမ္မုဿနတာ သတိ သတိန္ဒြိယံ သတိဗလံ သမ္မာသတိ—  အယံ ဝုစ္စတိ သတိ. ဣမာယ သတိယာ သမန္နာဂတော ပုဂ္ဂလော “ဥပဋ္ဌိတဿတိ”.
</Paragraph>

</Division>
<Division number="80" book="pu">

<Paragraph number="256" book="pu">
ကတမော စ ပုဂ္ဂလော သမ္ပဇာနော? တတ္ထ ကတမံ သမ္ပဇညံ? ယာ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ—  ဣဒံ ဝုစ္စတိ သမ္ပဇညံ. ဣမိနာ သမ္ပဇညေန သမန္နာဂတော ပုဂ္ဂလော “သမ္ပဇာနော”.
</Paragraph>

</Division>
<Division number="81" book="pu">

<Paragraph number="257" book="pu">
ကတမော စ ပုဂ္ဂလော သီလသမ္ပန္နော? တတ္ထ ကတမာ သီလသမ္ပဒါ? ကာယိကော အဝီတိက္ကမော ဝါစသိကော အဝီတိက္ကမော ကာယိကဝါစသိကော အဝီတိက္ကမော—  အယံ ဝုစ္စတိ သီလသမ္ပဒါ. သဗ္ဗောပိ သီလသံဝရော သီလသမ္ပဒါ. ဣမာယ သီလသမ္ပဒါယ သမန္နာဂတော ပုဂ္ဂလော “သီလသမ္ပန္နော”.
</Paragraph>

</Division>
<Division number="82" book="pu">

<Paragraph number="258" book="pu">
ကတမော စ ပုဂ္ဂလော ဒိဋ္ဌိသမ္ပန္နော? တတ္ထ ကတမာ ဒိဋ္ဌိသမ္ပဒါ? “အတ္ထိ ဒိန္နံ, အတ္ထိ ယိဋ္ဌံ, အတ္ထိ ဟုတံ, အတ္ထိ သုကတဒုက္ကဋာနံ ကမ္မာနံ ဖလံ ဝိပါကော, အတ္ထိ အယံ လောကော, အတ္ထိ ပရော လောကော, အတ္ထိ မာတာ, အတ္ထိ ပိတာ, အတ္ထိ သတ္တာ ဩပပါတိကာ, အတ္ထိ လောကေ သမဏဗြာဟ္မဏာ သမ္မဂ္ဂတာ သမ္မာပဋိပန္နာ ယေ ဣမဉ္စ လောကံ ပရဉ္စ လောကံ သယံ အဘိညာ သစ္ဆိကတွာ ပဝေဒေန္တီ”တိ. ယာ ဧဝရူပါ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ ဒိဋ္ဌိသမ္ပဒါ. သဗ္ဗာပိ သမ္မာဒိဋ္ဌိ ဒိဋ္ဌိသမ္ပဒါ. ဣမာယ ဒိဋ္ဌိသမ္ပဒါယ သမန္နာဂတော ပုဂ္ဂလော “ဒိဋ္ဌိသမ္ပန္နော”.
</Paragraph>

</Division>
<Division number="83" book="pu">

<Paragraph number="259" book="pu">
ကတမေ ဒွေ ပုဂ္ဂလာ ဒုလ္လဘာ လောကသ္မိံ? ယော စ ပုဗ္ဗကာရီ, ယော စ ကတညူ ကတဝေဒီ—  ဣမေ ဒွေ ပုဂ္ဂလာ ဒုလ္လဘာ လောကသ္မိံ.
</Paragraph>

</Division>
<Division number="84" book="pu">

<Paragraph number="260" book="pu">
ကတမေ ဒွေ ပုဂ္ဂလာ ဒုတ္တပ္ပယာ? ယော စ လဒ္ဓံ လဒ္ဓံ နိက္ခိပတိ, ယော စ လဒ္ဓံ လဒ္ဓံ ဝိဿဇ္ဇေတိ—  ဣမေ ဒွေ ပုဂ္ဂလာ “ဒုတ္တပ္ပယာ”.
</Paragraph>

</Division>
<Division number="85" book="pu">

<Paragraph number="261" book="pu">
ကတမေ ဒွေ ပုဂ္ဂလာ သုတပ္ပယာ? ယော စ လဒ္ဓံ လဒ္ဓံ န နိက္ခိပတိ, ယော စ လဒ္ဓံ လဒ္ဓံ န ဝိဿဇ္ဇေတိ—  ဣမေ ဒွေ ပုဂ္ဂလာ “သုတပ္ပယာ”.
</Paragraph>

</Division>
<Division number="86" book="pu">

<Paragraph number="262" book="pu">
ကတမေသံ ဒွိန္နံ ပုဂ္ဂလာနံ အာသဝါ ဝဍ္ဎန္တိ? ယော စ န ကုက္ကုစ္စာယိတဗ္ဗံ ကုက္ကုစ္စာယတိ, ယော စ ကုက္ကုစ္စာယိတဗ္ဗံ န ကုက္ကုစ္စာယတိ—  ဣမေသံ ဒွိန္နံ ပုဂ္ဂလာနံ အာသဝါ ဝဍ္ဎန္တိ.
</Paragraph>

</Division>
<Division number="87" book="pu">

<Paragraph number="263" book="pu">
ကတမေသံ ဒွိန္နံ ပုဂ္ဂလာနံ အာသဝါ န ဝဍ္ဎန္တိ? ယော စ န ကုက္ကုစ္စာယိတဗ္ဗံ န ကုက္ကုစ္စာယတိ, ယော စ ကုက္ကုစ္စာယိတဗ္ဗံ ကုက္ကုစ္စာယတိ—  ဣမေသံ ဒွိန္နံ ပုဂ္ဂလာနံ အာသဝါ န ဝဍ္ဎန္တိ.
</Paragraph>

</Division>
<Division number="88" book="pu">

<Paragraph number="264" book="pu">
ကတမော စ ပုဂ္ဂလော ဟီနာဓိမုတ္တော? ဣဓေကစ္စော ပုဂ္ဂလော ဒုဿီလော ဟောတိ ပါပဓမ္မော, သော အညံ ဒုဿီလံ ပါပဓမ္မံ သေဝတိ ဘဇတိ ပယိရုပါသတိ—  အယံ ဝုစ္စတိ ပုဂ္ဂလော “ဟီနာဓိမုတ္တော”.
</Paragraph>

</Division>
<Division number="89" book="pu">

<Paragraph number="265" book="pu">
ကတမော စ ပုဂ္ဂလော ပဏီတာဓိမုတ္တော? ဣဓေကစ္စော ပုဂ္ဂလော သီလဝါ ဟောတိ ကလျာဏဓမ္မော, သော အညံ သီလဝန္တံ ကလျာဏဓမ္မံ သေဝတိ ဘဇတိ ပယိရုပါသတိ—  အယံ ဝုစ္စတိ ပုဂ္ဂလော “ပဏီတာဓိမုတ္တော”.
</Paragraph>

</Division>
<Division number="90" book="pu">

<Paragraph number="266" book="pu">
ကတမော စ ပုဂ္ဂလော တိတ္တော? ပစ္စေကသမ္ဗုဒ္ဓါ ယေ စ တထာဂတဿ သာဝကာ အရဟန္တော တိတ္တာ. သမ္မာသမ္ဗုဒ္ဓေါ တိတ္တော စ တပ္ပေတာ စ.

</Paragraph>
</Division>

<Paragraph number="267" type="center" book="pu">
ဒုကနိဒ္ဒေသော.
</Paragraph>