---
title: 5.3.3–7 ဣဿရိယကာမကာရိကာဒိကထာ
tableOfContents: false
sidebar:
  order: 3
type: tipitaka
basket: ab
book: kv
review:
  current: review
  updated: '2025-10-27T21:47:38.362019'
  updated_by: ''
  notes: ''
  history:
  - state: review
    date: '2025-10-27T21:47:38.362019'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="910" book="kv" e="ch" v="32" p="450">

<Paragraph number="2779" book="kv">
๐ ဗောဓိသတ္တော ဣဿရိယကာမကာရိကာဟေတု ဝိနိပါတံ ဂစ္ဆတီတိ? အာမန္တာ. ဗောဓိသတ္တော ဣဿရိယကာမကာရိကာဟေတု နိရယံ ဂစ္ဆတိ, သဉ္ဇီဝံ ဂစ္ဆတိ, ကာလသုတ္တံ ဂစ္ဆတိ, တာပနံ ဂစ္ဆတိ, မဟာတာပနံ ဂစ္ဆတိ, သင်္ဃာတကံ ဂစ္ဆတိ, ရောရုဝံ ဂစ္ဆတိ …ပေ…  အဝီစိံ ဂစ္ဆတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2780" book="kv">
๐ ဗောဓိသတ္တော ဣဿရိယကာမကာရိကာဟေတု ဝိနိပါတံ ဂစ္ဆတီတိ? အာမန္တာ. “ဗောဓိသတ္တော ဣဿရိယကာမကာရိကာဟေတု ဝိနိပါတံ ဂစ္ဆတီ”တိ—  အတ္ထေဝ သုတ္တန္တောတိ? နတ္ထိ. ဟဉ္စိ “ဗောဓိသတ္တော ဣဿရိယကာမကာရိကာဟေတု ဝိနိပါတံ ဂစ္ဆတီ”တိ—  နတ္ထေဝ သုတ္တန္တော, နော စ ဝတ ရေ ဝတ္တဗ္ဗေ—  “ဗောဓိသတ္တော ဣဿရိယကာမကာရိကာဟေတု ဝိနိပါတံ ဂစ္ဆတီ”တိ.
</Paragraph>

</Division>
<Division number="911" book="kv" e="ch" v="32" p="451">

<Paragraph number="2781" book="kv">
๐ ဗောဓိသတ္တော ဣဿရိယကာမကာရိကာဟေတု ဂဗ္ဘသေယျံ ဩက္ကမတီတိ? အာမန္တာ. ဗောဓိသတ္တော ဣဿရိယကာမကာရိကာဟေတု နိရယံ ဥပပဇ္ဇေယျ, တိရစ္ဆာနယောနိံ ဥပပဇ္ဇေယျာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2782" book="kv">
๐ ဗောဓိသတ္တော ဣဿရိယကာမကာရိကာဟေတု ဂဗ္ဘသေယျံ ဩက္ကမတီတိ? အာမန္တာ. ဗောဓိသတ္တော ဣဒ္ဓိမာတိ? န ဟေဝံ ဝတ္တဗ္ဗေ …ပေ…  ဗောဓိသတ္တော ဣဒ္ဓိမာတိ? အာမန္တာ. ဗောဓိသတ္တေန ဆန္ဒိဒ္ဓိပါဒေါ ဘာဝိတော …ပေ…  ဝီရိယိဒ္ဓိပါဒေါ …ပေ…  စိတ္တိဒ္ဓိပါဒေါ …ပေ…  ဝီမံသိဒ္ဓိပါဒေါ ဘာဝိတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2783" book="kv">
๐ ဗောဓိသတ္တော ဣဿရိယကာမကာရိကာဟေတု ဂဗ္ဘသေယျံ ဩက္ကမတီတိ? အာမန္တာ. “ဗောဓိသတ္တော ဣဿရိယကာမကာရိကာဟေတု ဂဗ္ဘသေယျံ ဩက္ကမတီ”တိ—  အတ္ထေဝ သုတ္တန္တောတိ? နတ္ထိ. ဟဉ္စိ “ဗောဓိသတ္တော ဣဿရိယကာမကာရိကာဟေတု ဂဗ္ဘသေယျံ ဩက္ကမတီ”တိ—  နတ္ထေဝ သုတ္တန္တော, နော စ ဝတ ရေ ဝတ္တဗ္ဗေ—  “ဗောဓိသတ္တော ဣဿရိယကာမကာရိကာဟေတု ဂဗ္ဘသေယျံ ဩက္ကမတီ”တိ.
</Paragraph>

</Division>
<Division number="912" book="kv" e="ch" v="32" p="451">

<Paragraph number="2784" book="kv">
๐ ဗောဓိသတ္တော ဣဿရိယကာမကာရိကာဟေတု ဒုက္ကရကာရိကံ အကာသီတိ? အာမန္တာ. ဗောဓိသတ္တော ဣဿရိယကာမကာရိကာဟေတု “သဿတော လောကော”တိ ပစ္စာဂစ္ဆိ, “အသဿတော လောကော”တိ …ပေ…  “အန္တဝါ လောကော”တိ …ပေ…  “အနန္တဝါ လောကော”တိ…  “တံ ဇီဝံ တံ သရီရန်”တိ…  “အညံ ဇီဝံ အညံ သရီရန်”တိ…  “ဟောတိ တထာဂတော ပရံ မရဏာ”တိ…  “န ဟောတိ တထာဂတော ပရံ မရဏာ”တိ…  “ဟောတိ စ န စ ဟောတိ တထာဂတော ပရံ မရဏာ”တိ …ပေ…  “နေဝ ဟောတိ န န ဟောတိ တထာဂတော ပရံ မရဏာ”တိ ပစ္စာဂစ္ဆီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2785" book="kv">
๐ ဗောဓိသတ္တော ဣဿရိယကာမကာရိကာဟေတု ဒုက္ကရကာရိကံ အကာသီတိ? အာမန္တာ. “ဗောဓိသတ္တော ဣဿရိယကာမကာရိကာဟေတု ဒုက္ကရကာရိကံ အကာသီ”တိ—  အတ္ထေဝ သုတ္တန္တောတိ? နတ္ထိ. ဟဉ္စိ “ဗောဓိသတ္တော ဣဿရိယကာမကာရိကာဟေတု ဒုက္ကရကာရိကံ အကာသီ”တိ—  နတ္ထေဝ သုတ္တန္တော, နော စ ဝတ ရေ ဝတ္တဗ္ဗေ—  “ဗောဓိသတ္တော ဣဿရိယကာမကာရိကာဟေတု ဒုက္ကရကာရိကံ အကာသီ”တိ.
</Paragraph>

</Division>
<Division number="913" book="kv" e="ch" v="32" p="452">

<Paragraph number="2786" book="kv">
๐ ဗောဓိသတ္တော ဣဿရိယကာမကာရိကာဟေတု အပရန္တပံ အကာသိ, အညံ သတ္ထာရံ ဥဒ္ဒိသီတိ? အာမန္တာ. ဗောဓိသတ္တော ဣဿရိယကာမကာရိကာဟေတု “သဿတော လောကော”တိ ပစ္စာဂစ္ဆိ …ပေ…  “နေဝ ဟောတိ န န ဟောတိ တထာဂတော ပရံ မရဏာ”တိ ပစ္စာဂစ္ဆီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="914" book="kv" e="ch" v="32" p="452">

<Paragraph number="2787" book="kv">
๐ ဗောဓိသတ္တော ဣဿရိယကာမကာရိကာဟေတု အညံ သတ္ထာရံ ဥဒ္ဒိသီတိ? အာမန္တာ. “ဗောဓိသတ္တော ဣဿရိယကာမကာရိကာဟေတု အညံ သတ္ထာရံ ဥဒ္ဒိသီ”တိ—  အတ္ထေဝ သုတ္တန္တောတိ? နတ္ထိ. ဟဉ္စိ “ဗောဓိသတ္တော ဣဿရိယကာမကာရိကာဟေတု အညံ သတ္ထာရံ ဥဒ္ဒိသီ”တိ—  နတ္ထေဝ သုတ္တန္တော, နော စ ဝတ ရေ ဝတ္တဗ္ဗေ—  “ဗောဓိသတ္တော ဣဿရိယကာမကာရိကာဟေတု အညံ သတ္ထာရံ ဥဒ္ဒိသီ”တိ.

</Paragraph>
</Division>

<Paragraph number="2788" type="center" book="kv">
ဣဿရိယကာမကာရိကာကထာ နိဋ္ဌိတာ.
</Paragraph>