---
title: "5.1.4 ဣဒ္ဓိကထာ"
tableOfContents: false
sidebar:
  order: 4
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="883" book="kv" e="ch" v="32" p="438">

<Paragraph number="2711" book="kv">
๐ အတ္ထိ အဓိပ္ပါယဲဒ္ဓိ ဗုဒ္ဓါနံ ဝါ သာဝကာနံ ဝါတိ? အာမန္တာ. “နိစ္စပဏ္ဏာ ရုက္ခာ ဟောန္တူ”တိ—  အတ္ထိ အဓိပ္ပါယဲဒ္ဓိ ဗုဒ္ဓါနံ ဝါ သာဝကာနံ ဝါတိ? န ဟေဝံ ဝတ္တဗ္ဗေ …ပေ…  “နိစ္စပုပ္ဖါ ရုက္ခာ ဟောန္တု …ပေ…  နိစ္စဖလိကာ ရုက္ခာ ဟောန္တု…  နိစ္စံ ဇုဏှံ ဟောတု…  နိစ္စံ ခေမံ ဟောတု…  နိစ္စံ သုဘိက္ခံ ဟောတု…  နိစ္စံ သုဝတ္ထိ ဟောတူ”တိ—  အတ္ထိ အဓိပ္ပါယဲဒ္ဓိ ဗုဒ္ဓါနံ ဝါ သာဝကာနံ ဝါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2712" book="kv">
๐ အတ္ထိ အဓိပ္ပါယဲဒ္ဓိ ဗုဒ္ဓါနံ ဝါ သာဝကာနံ ဝါတိ? အာမန္တာ. “ဥပ္ပန္နော ဖဿော မာ နိရုဇ္ဈီ”တိ—  အတ္ထိ အဓိပ္ပါယဲဒ္ဓိ ဗုဒ္ဓါနံ ဝါ သာဝကာနံ ဝါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2713" book="kv">
๐ “ဥပ္ပန္နာ ဝေဒနာ …ပေ…  သညာ…  စေတနာ…  စိတ္တံ…  သဒ္ဓါ…  ဝီရိယံ…  သတိ…  သမာဓိ …ပေ…  ပညာ မာ နိရုဇ္ဈီ”တိ—  အတ္ထိ အဓိပ္ပါယဲဒ္ဓိ ဗုဒ္ဓါနံ ဝါ သာဝကာနံ ဝါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2714" book="kv">
๐ အတ္ထိ အဓိပ္ပါယဲဒ္ဓိ ဗုဒ္ဓါနံ ဝါ သာဝကာနံ ဝါတိ? အာမန္တာ. “ရူပံ နိစ္စံ ဟောတူ”တိ—  အတ္ထိ အဓိပ္ပါယဲဒ္ဓိ…  “ဝေဒနာ …ပေ…  သညာ …ပေ…  သင်္ခါရာ …ပေ…  ဝိညာဏံ နိစ္စံ ဟောတူ”တိ—  အတ္ထိ အဓိပ္ပါယဲဒ္ဓိ ဗုဒ္ဓါနံ ဝါ သာဝကာနံ ဝါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2715" book="kv">
๐ အတ္ထိ အဓိပ္ပါယဲဒ္ဓိ ဗုဒ္ဓါနံ ဝါ သာဝကာနံ ဝါတိ? အာမန္တာ. “ဇာတိဓမ္မာ သတ္တာ မာ ဇာယိံသူ”တိ အတ္ထိ …ပေ…  “ဇရာဓမ္မာ သတ္တာ မာ ဇီရိံသူ”တိ …ပေ…  “ဗျာဓိဓမ္မာ သတ္တာ မာ ဗျာဓိယိံသူ”တိ …ပေ…  “မရဏဓမ္မာ သတ္တာ မာ မီယိံသူ”တိ—  အတ္ထိ အဓိပ္ပါယဲဒ္ဓိ ဗုဒ္ဓါနံ ဝါ သာဝကာနံ ဝါတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="884" book="kv" e="ch" v="32" p="439">

<Paragraph number="2716" book="kv">
× န ဝတ္တဗ္ဗံ—  “အတ္ထိ အဓိပ္ပါယဲဒ္ဓိ ဗုဒ္ဓါနံ ဝါ သာဝကာနံ ဝါ”တိ? အာမန္တာ. နနု အာယသ္မာ ပိလိန္ဒဝစ္ဆော ရညော မာဂဓဿ သေနိယဿ ဗိမ္ဗိသာရဿ ပါသာဒံ “သုဝဏ္ဏန်”တွေဝ အဓိမုစ္စိ, သုဝဏ္ဏော စ ပန အာသီတိ? အာမန္တာ. ဟဉ္စိ အာယသ္မာ ပိလိန္ဒဝစ္ဆော ရညော မာဂဓဿ သေနိယဿ ဗိမ္ဗိသာရဿ ပါသာဒံ “သုဝဏ္ဏန်”တွေဝ အဓိမုစ္စိ, သုဝဏ္ဏော စ ပန အာသိ, တေန ဝတ ရေ ဝတ္တဗ္ဗေ—  “အတ္ထိ အဓိပ္ပါယဲဒ္ဓိ ဗုဒ္ဓါနံ ဝါ သာဝကာနံ ဝါ”တိ.

</Paragraph>
</Division>

<Paragraph number="2717" type="center" book="kv">
ဣဒ္ဓိကထာ နိဋ္ဌိတာ.
</Paragraph>