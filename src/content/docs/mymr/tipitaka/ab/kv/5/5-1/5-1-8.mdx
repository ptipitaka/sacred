---
title: "5.1.8 ကမ္မကထာ"
tableOfContents: false
sidebar:
  order: 8
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="889" book="kv" e="ch" v="32" p="441">

<Paragraph number="2729" book="kv">
๐ သဗ္ဗေ ကမ္မာ နိယတာတိ? အာမန္တာ. မိစ္ဆတ္တနိယတာတိ? န ဟေဝံ ဝတ္တဗ္ဗေ …ပေ…  သမ္မတ္တနိယတာတိ? န ဟေဝံ ဝတ္တဗ္ဗေ …ပေ…  နတ္ထိ အနိယတော ရာသီတိ? န ဟေဝံ ဝတ္တဗ္ဗေ …ပေ…  နနု အတ္ထိ အနိယတော ရာသီတိ? အာမန္တာ. ဟဉ္စိ အတ္ထိ အနိယတော ရာသိ, နော စ ဝတ ရေ ဝတ္တဗ္ဗေ—  “သဗ္ဗေ ကမ္မာ နိယတာ”တိ.
</Paragraph>

<Paragraph number="2730" book="kv">
๐ သဗ္ဗေ ကမ္မာ နိယတာတိ? အာမန္တာ. နနု တယော ရာသီ ဝုတ္တာ ဘဂဝတာ—  “မိစ္ဆတ္တနိယတော ရာသိ, သမ္မတ္တနိယတော ရာသိ, အနိယတော ရာသီ”တိ? အာမန္တာ. ဟဉ္စိ တယော ရာသီ ဝုတ္တာ ဘဂဝတာ—  “မိစ္ဆတ္တနိယတော ရာသိ, သမ္မတ္တနိယတော ရာသိ, အနိယတော ရာသိ”, နော စ ဝတ ရေ ဝတ္တဗ္ဗေ—  “သဗ္ဗေ ကမ္မာ နိယတာ”တိ.
</Paragraph>

</Division>
<Division number="890" book="kv" e="ch" v="32" p="441">

<Paragraph number="2731" book="kv">
๐ ဒိဋ္ဌဓမ္မဝေဒနီယံ ကမ္မံ ဒိဋ္ဌဓမ္မဝေဒနီယဋ္ဌေန နိယတန္တိ? အာမန္တာ. မိစ္ဆတ္တနိယတန္တိ? န ဟေဝံ ဝတ္တဗ္ဗေ …ပေ…  သမ္မတ္တနိယတန္တိ? န ဟေဝံ ဝတ္တဗ္ဗေ …ပေ… . ဥပပဇ္ဇဝေဒနီယံ ကမ္မံ …ပေ…  အပရာပရိယဝေဒနီယံ ကမ္မံ အပရာပရိယဝေဒနီယဋ္ဌေန နိယတန္တိ? အာမန္တာ. မိစ္ဆတ္တနိယတန္တိ? န ဟေဝံ ဝတ္တဗ္ဗေ …ပေ…  သမ္မတ္တနိယတန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="891" book="kv" e="ch" v="32" p="441">

<Paragraph number="2732" book="kv">
× န ဝတ္တဗ္ဗံ—  ဒိဋ္ဌဓမ္မဝေဒနီယံ ကမ္မံ ဒိဋ္ဌဓမ္မဝေဒနီယဋ္ဌေန နိယတံ, ဥပပဇ္ဇဝေဒနီယံ ကမ္မံ …ပေ…  အပရာပရိယဝေဒနီယံ ကမ္မံ အပရာပရိယဝေဒနီယဋ္ဌေန နိယတန္တိ? အာမန္တာ. ဒိဋ္ဌဓမ္မဝေဒနီယံ ကမ္မံ ဥပပဇ္ဇဝေဒနီယံ ဟောတိ, အပရာပရိယဝေဒနီယံ ဟောတိ …ပေ…  ဥပပဇ္ဇဝေဒနီယံ ကမ္မံ ဒိဋ္ဌဓမ္မဝေဒနီယံ ဟောတိ, အပရာပရိယဝေဒနီယံ ဟောတိ …ပေ…  အပရာပရိယဝေဒနီယံ ကမ္မံ ဒိဋ္ဌဓမ္မဝေဒနီယံ ဟောတိ, ဥပပဇ္ဇဝေဒနီယံ ဟောတီတိ? န ဟေဝံ ဝတ္တဗ္ဗေ. တေန ဟိ ဒိဋ္ဌဓမ္မဝေဒနီယံ ကမ္မံ ဒိဋ္ဌဓမ္မဝေဒနီယဋ္ဌေန နိယတံ, ဥပပဇ္ဇဝေဒနီယံ ကမ္မံ …ပေ…  အပရာပရိယဝေဒနီယံ ကမ္မံ အပရာပရိယဝေဒနီယဋ္ဌေန နိယတန္တိ.

</Paragraph>
</Division>

<Paragraph number="2733" type="center" book="kv">
ကမ္မကထာ နိဋ္ဌိတာ.

  
ဧကဝီသတိမော ဝဂ္ဂေါ.



</Paragraph>

<Paragraph number="2734" type="center" book="kv">
တဿုဒ္ဒါနံ


</Paragraph>

<Paragraph number="2735" book="kv">
သာသနံ နဝံ ကတံ အတ္ထိ ကောစိ တထာဂတဿ သာသနံ နဝံ ကရောတိ လဗ္ဘာ တထာဂတဿ သာသနံ ပုန နဝံ ကာတုံ, ပုထုဇ္ဇနော တေဓာတုကေဟိ ကမ္မေဟိ အဝိဝိတ္တော, အတ္ထိ ကိဉ္စိ သံယောဇနံ အပ္ပဟာယ အရဟတ္တပ္ပတ္တိ, အတ္ထိ အဓိပ္ပါယိဒ္ဓိ ဗုဒ္ဓါနံ ဝါ သာဝကာနံ ဝါ, အတ္ထိ ဗုဒ္ဓါနံ ဗုဒ္ဓေဟိ ဟီနာတိရေကတာ, သဗ္ဗာ ဒိသာ ဗုဒ္ဓါ တိဋ္ဌန္တိ, သဗ္ဗေ ဓမ္မာ နိယတာ, သဗ္ဗေ ကမ္မာ နိယတာတိ.
</Paragraph>