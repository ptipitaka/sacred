---
title: "5.1.3 သံယောဇနကထာ"
tableOfContents: false
sidebar:
  order: 3
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="881" book="kv" e="ch" v="32" p="437">

<Paragraph number="2707" book="kv">
๐ အတ္ထိ ကိဉ္စိ သံယောဇနံ အပ္ပဟာယ အရဟတ္တပ္ပတ္တီတိ? အာမန္တာ. အတ္ထိ ကိဉ္စိ သက္ကာယဒိဋ္ဌိံ အပ္ပဟာယ …ပေ…  ဝိစိကိစ္ဆံ အပ္ပဟာယ …ပေ…  သီလဗ္ဗတပရာမာသံ အပ္ပဟာယ…  ရာဂံ အပ္ပဟာယ…  ဒေါသံ အပ္ပဟာယ…  မောဟံ အပ္ပဟာယ…  အနောတ္တပ္ပံ အပ္ပဟာယ အရဟတ္တပ္ပတ္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2708" book="kv">
๐ အတ္ထိ ကိဉ္စိ သံယောဇနံ အပ္ပဟာယ အရဟတ္တပ္ပတ္တီတိ? အာမန္တာ. အရဟာ သရာဂေါ သဒေါသော သမောဟော သမာနော သမက္ခော သပဠာသော သော်ပါယာသော သကိလေသောတိ? န ဟေဝံ ဝတ္တဗ္ဗေ …ပေ…  နနု အရဟာ နိရာဂေါ နိဒ္ဒေါသော နိမ္မောဟော နိမ္မာနော နိမ္မက္ခော နိပ္ပဠာသော နိရုပါယာသော နိက္ကိလေသောတိ? အာမန္တာ. ဟဉ္စိ အရဟာ နိရာဂေါ …ပေ…  နိက္ကိလေသော, နော စ ဝတ ရေ ဝတ္တဗ္ဗေ—  “အတ္ထိ ကိဉ္စိ သံယောဇနံ အပ္ပဟာယ အရဟတ္တပ္ပတ္တီ”တိ.
</Paragraph>

</Division>
<Division number="882" book="kv" e="ch" v="32" p="438">

<Paragraph number="2709" book="kv">
× န ဝတ္တဗ္ဗံ—  “ကိဉ္စိ သံယောဇနံ အပ္ပဟာယ အရဟတ္တပ္ပတ္တီ”တိ? အာမန္တာ. အရဟာ သဗ္ဗံ ဗုဒ္ဓဝိသယံ ဇာနာတီတိ? န ဟေဝံ ဝတ္တဗ္ဗေ. တေန ဟိ အတ္ထိ ကိဉ္စိ သံယောဇနံ အပ္ပဟာယ အရဟတ္တပ္ပတ္တီတိ.

</Paragraph>
</Division>

<Paragraph number="2710" type="center" book="kv">
သံယောဇနကထာ နိဋ္ဌိတာ.
</Paragraph>