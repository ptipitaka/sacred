---
title: 5.2.10 ခဏိကကထာ
tableOfContents: false
sidebar:
  order: 8
type: tipitaka
basket: ab
book: kv
review:
  current: review
  updated: '2025-10-27T21:47:38.332384'
  updated_by: ''
  notes: ''
  history:
  - state: review
    date: '2025-10-27T21:47:38.332384'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="906" book="kv" e="ch" v="32" p="448">

<Paragraph number="2768" book="kv">
๐ ဧကစိတ္တက္ခဏိကာ သဗ္ဗေ ဓမ္မာတိ? အာမန္တာ. စိတ္တေ မဟာပထဝီ သဏ္ဌာတိ, မဟာသမုဒ္ဒေါ သဏ္ဌာတိ, သိနေရုပဗ္ဗတရာဇာ သဏ္ဌာတိ, အာပေါ သဏ္ဌာတိ, တေဇော သဏ္ဌာတိ, ဝါယော သဏ္ဌာတိ, တိဏကဋ္ဌဝနပ္ပတယော သဏ္ဌဟန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2769" book="kv">
๐ ဧကစိတ္တက္ခဏိကာ သဗ္ဗေ ဓမ္မာတိ? အာမန္တာ. စက္ခာယတနံ စက္ခုဝိညာဏေန သဟဇာတန္တိ? န ဟေဝံ ဝတ္တဗ္ဗေ …ပေ…  စက္ခာယတနံ စက္ခုဝိညာဏေန သဟဇာတန္တိ? အာမန္တာ. နနု အာယသ္မာ သာရိပုတ္တော ဧတဒဝေါစ—  “အဇ္ဈတ္တိကဉ္စေဝ, အာဝုသော, စက္ခုံ အပရိဘိန္နံ ဟောတိ, ဗာဟိရာ စ ရူပါ န အာပါထံ အာဂစ္ဆန္တိ, နော စ တဇ္ဇော သမန္နာဟာရော ဟောတိ, နေဝ တာဝ တဇ္ဇဿ ဝိညာဏဘာဂဿ ပါတုဘာဝေါ ဟောတိ. အဇ္ဈတ္တိကဉ္စေဝ, အာဝုသော, စက္ခုံ အပရိဘိန္နံ ဟောတိ, ဗာဟိရာ စ ရူပါ အာပါထံ အာဂစ္ဆန္တိ, နော စ တဇ္ဇော သမန္နာဟာရော ဟောတိ, နေဝ တာဝ တဇ္ဇဿ ဝိညာဏဘာဂဿ ပါတုဘာဝေါ ဟောတိ. ယတော စ ခေါ, အာဝုသော, အဇ္ဈတ္တိကဉ္စေဝ စက္ခုံ အပရိဘိန္နံ ဟောတိ, ဗာဟိရာ စ ရူပါ အာပါထံ အာဂစ္ဆန္တိ, တဇ္ဇော စ သမန္နာဟာရော ဟောတိ, ဧဝံ တဇ္ဇဿ ဝိညာဏဘာဂဿ ပါတုဘာဝေါ ဟောတီ”တိ. အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “စက္ခာယတနံ စက္ခုဝိညာဏေန သဟဇာတန်”တိ. ( )
</Paragraph>

<Paragraph number="2770" book="kv">
๐ သောတာယတနံ …ပေ…  ဃာနာယတနံ …ပေ…  ဇိဝှါယတနံ …ပေ…  ကာယာယတနံ ကာယဝိညာဏေန သဟဇာတန္တိ? န ဟေဝံ ဝတ္တဗ္ဗေ …ပေ…  ကာယာယတနံ ကာယဝိညာဏေန သဟဇာတန္တိ? အာမန္တာ. နနု အာယသ္မာ သာရိပုတ္တော ဧတဒဝေါစ—  “အဇ္ဈတ္တိကော စေဝ, အာဝုသော, ကာယော အပရိဘိန္နော ဟောတိ, ဗာဟိရာ စ ဖောဋ္ဌဗ္ဗာ န အာပါထံ အာဂစ္ဆန္တိ, နော စ …ပေ…  အဇ္ဈတ္တိကော စေဝ, အာဝုသော, ကာယော အပရိဘိန္နော ဟောတိ, ဗာဟိရာ စ ဖောဋ္ဌဗ္ဗာ အာပါထံ အာဂစ္ဆန္တိ, နော စ …ပေ…  ယတော စ ခေါ, အာဝုသော, အဇ္ဈတ္တိကော စေဝ ကာယော အပရိဘိန္နော ဟောတိ, ဗာဟိရာ စ ဖောဋ္ဌဗ္ဗာ အာပါထံ အာဂစ္ဆန္တိ, တဇ္ဇော စ သမန္နာဟာရော ဟောတိ, ဧဝံ တဇ္ဇဿ ဝိညာဏဘာဂဿ ပါတုဘာဝေါ ဟောတီ”တိ. အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “ကာယာယတနံ ကာယဝိညာဏေန သဟဇာတန်”တိ.
</Paragraph>

</Division>
<Division number="907" book="kv" e="ch" v="32" p="449">

<Paragraph number="2771" book="kv">
× န ဝတ္တဗ္ဗံ—  “ဧကစိတ္တက္ခဏိကာ သဗ္ဗေ ဓမ္မာ”တိ? အာမန္တာ. သဗ္ဗေ ဓမ္မာ နိစ္စာ ဓုဝါ သဿတာ အဝိပရိဏာမဓမ္မာတိ? န ဟေဝံ ဝတ္တဗ္ဗေ. တေန ဟိ ဧကစိတ္တက္ခဏိကာ သဗ္ဗေ ဓမ္မာတိ.

</Paragraph>
</Division>

<Paragraph number="2772" type="center" book="kv">
ခဏိကကထာ နိဋ္ဌိတာ.

  
ဗာဝီသတိမော ဝဂ္ဂေါ.



</Paragraph>

<Paragraph number="2773" type="center" book="kv">
တဿုဒ္ဒါနံ


</Paragraph>

<Paragraph number="2774" book="kv">
အတ္ထိ ကိဉ္စိ သံယောဇနံ အပ္ပဟာယ ပရိနိဗ္ဗာနံ, အရဟာ ကုသလစိတ္တော ပရိနိဗ္ဗာယတိ, အရဟာ အာနေဉ္ဇေ ဌိတော ပရိနိဗ္ဗာယတိ, အတ္ထိ ဂဗ္ဘသေယျာယ ဓမ္မာဘိသမယော, အတ္ထိ ဂဗ္ဘသေယျာယ အရဟတ္တပ္ပတ္တိ, အတ္ထိ သုပိနဂတဿ ဓမ္မာဘိသမယော, အတ္ထိ သုပိနဂတဿ အရဟတ္တပ္ပတ္တိ, သဗ္ဗံ သုပိနဂတဿ စိတ္တံ အဗျာကတံ, နတ္ထိ ကာစိ အာသေဝနပစ္စယတာ, ဧကစိတ္တက္ခဏိကာ သဗ္ဗေ ဓမ္မာတိ.
</Paragraph>