---
title: "2.1.3 သစ္စကထာ"
tableOfContents: false
sidebar:
  order: 3
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="452" book="kv" e="ch" v="32" p="242">

<Paragraph number="1559" book="kv">
๐ စတ္တာရိ သစ္စာနိ အသင်္ခတာနီတိ? အာမန္တာ. စတ္တာရိ တာဏာနိ စတ္တာရိ လေဏာနိ စတ္တာရိ သရဏာနိ စတ္တာရိ ပရာယနာနိ စတ္တာရိ အစ္စုတာနိ စတ္တာရိ အမတာနိ စတ္တာရိ နိဗ္ဗာနာနီတိ? န ဟေဝံ ဝတ္တဗ္ဗေ …ပေ…  စတ္တာရိ နိဗ္ဗာနာနီတိ? အာမန္တာ. အတ္ထိ စတုန္နံ နိဗ္ဗာနာနံ ဥစ္စနီစတာ ဟီနပဏီတတာ ဥက္ကံသာဝကံသော သီမာ ဝါ ဘေဒေါ ဝါ ရာဇိ ဝါ အန္တရိကာ ဝါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1560" book="kv">
๐ ဒုက္ခသစ္စံ အသင်္ခတန္တိ? အာမန္တာ. ဒုက္ခံ အသင်္ခတန္တိ? န ဟေဝံ ဝတ္တဗ္ဗေ …ပေ…  ဒုက္ခသစ္စံ အသင်္ခတန္တိ? အာမန္တာ. ကာယိကံ ဒုက္ခံ စေတသိကံ ဒုက္ခံ သောကပရိဒေဝဒုက္ခဒေါမနဿော်ပါယာသာ အသင်္ခတာတိ? န ဟေဝံ ဝတ္တဗ္ဗေ …ပေ…  သမုဒယသစ္စံ အသင်္ခတန္တိ? အာမန္တာ. သမုဒယော အသင်္ခတောတိ? န ဟေဝံ ဝတ္တဗ္ဗေ …ပေ…  သမုဒယသစ္စံ အသင်္ခတန္တိ? အာမန္တာ. ကာမတဏှာ ဘဝတဏှာ ဝိဘဝတဏှာ အသင်္ခတာတိ? န ဟေဝံ ဝတ္တဗ္ဗေ …ပေ…  မဂ္ဂသစ္စံ အသင်္ခတန္တိ? အာမန္တာ. မဂ္ဂေါ အသင်္ခတောတိ? န ဟေဝံ ဝတ္တဗ္ဗေ …ပေ…  မဂ္ဂသစ္စံ အသင်္ခတန္တိ? အာမန္တာ. သမ္မာဒိဋ္ဌိ …ပေ…  သမ္မာသမာဓိ အသင်္ခတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1561" book="kv">
๐ ဒုက္ခံ သင်္ခတန္တိ? အာမန္တာ. ဒုက္ခသစ္စံ သင်္ခတန္တိ? န ဟေဝံ ဝတ္တဗ္ဗေ …ပေ…  ကာယိကံ ဒုက္ခံ စေတသိကံ ဒုက္ခံ သောကပရိဒေဝဒုက္ခဒေါမနဿော်ပါယာသာ သင်္ခတာတိ? အာမန္တာ. ဒုက္ခသစ္စံ သင်္ခတန္တိ? န ဟေဝံ ဝတ္တဗ္ဗေ …ပေ…  သမုဒယော သင်္ခတောတိ? အာမန္တာ. သမုဒယသစ္စံ သင်္ခတန္တိ? န ဟေဝံ ဝတ္တဗ္ဗေ …ပေ…  ကာမတဏှာ ဘဝတဏှာ ဝိဘဝတဏှာ သင်္ခတာတိ? အာမန္တာ. သမုဒယသစ္စံ သင်္ခတန္တိ? န ဟေဝံ ဝတ္တဗ္ဗေ …ပေ…  မဂ္ဂေါ သင်္ခတောတိ? အာမန္တာ. မဂ္ဂသစ္စံ သင်္ခတန္တိ? န ဟေဝံ ဝတ္တဗ္ဗေ …ပေ…  သမ္မာဒိဋ္ဌိ …ပေ…  သမ္မာသမာဓိ သင်္ခတောတိ? အာမန္တာ. မဂ္ဂသစ္စံ သင်္ခတန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="453" book="kv" e="ch" v="32" p="243">

<Paragraph number="1562" book="kv">
๐ နိရောဓသစ္စံ အသင်္ခတံ, နိရောဓော အသင်္ခတောတိ? အာမန္တာ. ဒုက္ခသစ္စံ အသင်္ခတံ, ဒုက္ခံ အသင်္ခတန္တိ? န ဟေဝံ ဝတ္တဗ္ဗေ …ပေ…  နိရောဓသစ္စံ အသင်္ခတံ, နိရောဓော အသင်္ခတောတိ? အာမန္တာ. သမုဒယသစ္စံ အသင်္ခတံ, သမုဒယော အသင်္ခတောတိ? န ဟေဝံ ဝတ္တဗ္ဗေ …ပေ…  နိရောဓသစ္စံ အသင်္ခတံ, နိရောဓော အသင်္ခတောတိ? အာမန္တာ. မဂ္ဂသစ္စံ အသင်္ခတံ, မဂ္ဂေါ အသင်္ခတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1563" book="kv">
๐ ဒုက္ခသစ္စံ အသင်္ခတံ, ဒုက္ခံ သင်္ခတန္တိ? အာမန္တာ. နိရောဓသစ္စံ အသင်္ခတံ, နိရောဓော သင်္ခတောတိ? န ဟေဝံ ဝတ္တဗ္ဗေ …ပေ…  သမုဒယသစ္စံ အသင်္ခတံ, သမုဒယော သင်္ခတောတိ? အာမန္တာ. နိရောဓသစ္စံ အသင်္ခတံ, နိရောဓော သင်္ခတောတိ? န ဟေဝံ ဝတ္တဗ္ဗေ …ပေ…  မဂ္ဂသစ္စံ အသင်္ခတံ, မဂ္ဂေါ သင်္ခတောတိ? အာမန္တာ. နိရောဓသစ္စံ အသင်္ခတံ, နိရောဓော သင်္ခတောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="454" book="kv" e="ch" v="32" p="243">

<Paragraph number="1564" book="kv">
× န ဝတ္တဗ္ဗံ—  “စတ္တာရိ သစ္စာနိ အသင်္ခတာနီ”တိ? အာမန္တာ. နနု ဝုတ္တံ ဘဂဝတာ—  “စတ္တာရိမာနိ, ဘိက္ခဝေ, တထာနိ အဝိတထာနိ အနညထာနိ. ကတမာနိ စတ္တာရိ? ‘ဣဒံ ဒုက္ခန်’တိ, ဘိက္ခဝေ, တထမေတံ အဝိတထမေတံ အနညထမေတံ …ပေ…  ‘အယံ ဒုက္ခသမုဒယော’တိ …ပေ…  ‘အယံ ဒုက္ခနိရောဓော’တိ …ပေ…  ‘အယံ ဒုက္ခနိရောဓဂါမိနီ ပဋိပဒါ’တိ တထမေတံ အဝိတထမေတံ အနညထမေတံ. ဣမာနိ ခေါ, ဘိက္ခဝေ, စတ္တာရိ တထာနိ အဝိတထာနိ အနညထာနီ”တိ. အတ္ထေဝ သုတ္တန္တောတိ? အာမန္တာ. တေန ဟိ စတ္တာရိ သစ္စာနိ အသင်္ခတာနီတိ.

</Paragraph>
</Division>

<Paragraph number="1565" type="center" book="kv">
သစ္စကထာ နိဋ္ဌိတာ.
</Paragraph>