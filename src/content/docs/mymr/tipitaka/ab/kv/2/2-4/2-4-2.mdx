---
title: "2.4.2 အမတာရမ္မဏကထာ"
tableOfContents: false
sidebar:
  order: 4
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="549" book="kv">

<Paragraph number="1857" book="kv">
๐ အမတာရမ္မဏံ သံယောဇနန္တိ? အာမန္တာ. အမတံ သံယောဇနိယံ ဂန္ထနိယံ ဩဃနိယံ ယောဂနိယံ နီဝရဏိယံ ပရာမဋ္ဌံ ဥပါဒါနိယံ သံကိလေသိယန္တိ? န ဟေဝံ ဝတ္တဗ္ဗေ …ပေ…  နနု အမတံ အသံယောဇနိယံ အဂန္ထနိယံ …ပေ…  အသံကိလေသိယန္တိ? အာမန္တာ. ဟဉ္စိ အမတံ အသံယောဇနိယံ …ပေ…  အသံကိလေသိယံ, နော စ ဝတ ရေ ဝတ္တဗ္ဗေ—  “အမတာရမ္မဏံ သံယောဇနန်”တိ.
</Paragraph>

<Paragraph number="1858" book="kv">
๐ အမတံ အာရဗ္ဘ ရာဂေါ ဥပ္ပဇ္ဇတီတိ? အာမန္တာ. အမတံ ရာဂဋ္ဌာနိယံ ရဇနိယံ ကမနိယံ မဒနိယံ ဗန္ဓနိယံ မုစ္ဆနိယန္တိ? န ဟေဝံ ဝတ္တဗ္ဗေ …ပေ…  နနု အမတံ န ရာဂဋ္ဌာနိယံ န ရဇနိယံ န ကမနိယံ န မဒနိယံ န ဗန္ဓနိယံ န မုစ္ဆနိယန္တိ? အာမန္တာ. ဟဉ္စိ အမတံ န ရာဂဋ္ဌာနိယံ န ရဇနိယံ န ကမနိယံ န မဒနိယံ န ဗန္ဓနိယံ န မုစ္ဆနိယံ, နော စ ဝတ ရေ ဝတ္တဗ္ဗေ—  “အမတံ အာရဗ္ဘ ရာဂေါ ဥပ္ပဇ္ဇတီ”တိ.
</Paragraph>

<Paragraph number="1859" book="kv">
๐ အမတံ အာရဗ္ဘ ဒေါသော ဥပ္ပဇ္ဇတီတိ? အာမန္တာ. အမတံ ဒေါသဋ္ဌာနိယံ ကောပဋ္ဌာနိယံ ပဋိဃဋ္ဌာနိယန္တိ? န ဟေဝံ ဝတ္တဗ္ဗေ …ပေ…  နနု အမတံ န ဒေါသဋ္ဌာနိယံ န ကောပဋ္ဌာနိယံ န ပဋိဃဋ္ဌာနိယန္တိ? အာမန္တာ. ဟဉ္စိ အမတံ န ဒေါသဋ္ဌာနိယံ န ကောပဋ္ဌာနိယံ န ပဋိဃဋ္ဌာနိယံ, နော စ ဝတ ရေ ဝတ္တဗ္ဗေ—  “အမတံ အာရဗ္ဘ ဒေါသော ဥပ္ပဇ္ဇတီ”တိ.
</Paragraph>

<Paragraph number="1860" book="kv">
๐ အမတံ အာရဗ္ဘ မောဟော ဥပ္ပဇ္ဇတီတိ? အာမန္တာ. အမတံ မောဟဋ္ဌာနိယံ အညာဏကရဏံ အစက္ခုကရဏံ ပညာနိရောဓိယံ ဝိဃာတပက္ခိယံ အနိဗ္ဗာနသံဝတ္တနိယန္တိ? န ဟေဝံ ဝတ္တဗ္ဗေ …ပေ…  နနု အမတံ န မောဟဋ္ဌာနိယံ န အညာဏကရဏံ န အစက္ခုကရဏံ ပညာဗုဒ္ဓိယံ အဝိဃာတပက္ခိယံ နိဗ္ဗာနသံဝတ္တနိယန္တိ? အာမန္တာ. ဟဉ္စိ အမတံ န မောဟဋ္ဌာနိယံ န အညာဏကရဏံ …ပေ…  နိဗ္ဗာနသံဝတ္တနိယံ, နော စ ဝတ ရေ ဝတ္တဗ္ဗေ—  “အမတံ အာရဗ္ဘ မောဟော ဥပ္ပဇ္ဇတီ”တိ.
</Paragraph>

</Division>
<Division number="550" book="kv">

<Paragraph number="1861" book="kv">
๐ ရူပံ အာရဗ္ဘ သံယောဇနာ ဥပ္ပဇ္ဇန္တိ, ရူပံ သံယောဇနိယံ ဂန္ထနိယံ …ပေ…  သံကိလေသိယန္တိ? အာမန္တာ. အမတံ အာရဗ္ဘ သံယောဇနာ ဥပ္ပဇ္ဇန္တိ, အမတံ သံယောဇနိယံ …ပေ…  သံကိလေသိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1862" book="kv">
๐ ရူပံ အာရဗ္ဘ ရာဂေါ ဥပ္ပဇ္ဇတိ, ရူပံ ရာဂဋ္ဌာနိယံ ရဇနိယံ ကမနိယံ မဒနိယံ ဗန္ဓနိယံ မုစ္ဆနိယန္တိ? အာမန္တာ. အမတံ အာရဗ္ဘ ရာဂေါ ဥပ္ပဇ္ဇတိ, အမတံ ရာဂဋ္ဌာနိယံ …ပေ…  မုစ္ဆနိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1863" book="kv">
๐ ရူပံ အာရဗ္ဘ ဒေါသော ဥပ္ပဇ္ဇတိ, ရူပံ ဒေါသဋ္ဌာနိယံ ကောပဋ္ဌာနိယံ ပဋိဃဋ္ဌာနိယန္တိ? အာမန္တာ. အမတံ အာရဗ္ဘ ဒေါသော ဥပ္ပဇ္ဇတိ, အမတံ ဒေါသဋ္ဌာနိယံ ကောပဋ္ဌာနိယံ ပဋိဃဋ္ဌာနိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1864" book="kv">
๐ ရူပံ အာရဗ္ဘ မောဟော ဥပ္ပဇ္ဇတိ, ရူပံ မောဟဋ္ဌာနိယံ အညာဏကရဏံ …ပေ…  အနိဗ္ဗာနသံဝတ္တနိယန္တိ? အာမန္တာ. အမတံ အာရဗ္ဘ မောဟော ဥပ္ပဇ္ဇတိ, အမတံ မောဟဋ္ဌာနိယံ အညာဏကရဏံ …ပေ…  အနိဗ္ဗာနသံဝတ္တနိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1865" book="kv">
๐ အမတံ အာရဗ္ဘ သံယောဇနာ ဥပ္ပဇ္ဇန္တိ, အမတံ အသံယောဇနိယံ အဂန္ထနိယံ အနောဃနိယံ အယောဂနိယံ အနီဝရဏိယံ အပရာမဋ္ဌံ အနုပါဒါနိယံ အသံကိလေသိယန္တိ? အာမန္တာ. ရူပံ အာရဗ္ဘ သံယောဇနာ ဥပ္ပဇ္ဇန္တိ, ရူပံ အသံယောဇနိယံ အဂန္ထနိယံ …ပေ…  အသံကိလေသိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1866" book="kv">
๐ အမတံ အာရဗ္ဘ ရာဂေါ ဥပ္ပဇ္ဇတိ, အမတံ န ရာဂဋ္ဌာနိယံ န ရဇနိယံ န ကမနိယံ န မဒနိယံ န ဗန္ဓနိယံ န မုစ္ဆနိယန္တိ? အာမန္တာ. ရူပံ အာရဗ္ဘ ရာဂေါ ဥပ္ပဇ္ဇတိ, ရူပံ န ရာဂဋ္ဌာနိယံ …ပေ…  န မုစ္ဆနိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1867" book="kv">
๐ အမတံ အာရဗ္ဘ ဒေါသော ဥပ္ပဇ္ဇတိ, အမတံ န ဒေါသဋ္ဌာနိယံ န ကောပဋ္ဌာနိယံ န ပဋိဃဋ္ဌာနိယန္တိ? အာမန္တာ. ရူပံ အာရဗ္ဘ ဒေါသော ဥပ္ပဇ္ဇတိ, ရူပံ န ဒေါသဋ္ဌာနိယံ န ကောပဋ္ဌာနိယံ န ပဋိဃဋ္ဌာနိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1868" book="kv">
๐ အမတံ အာရဗ္ဘ မောဟော ဥပ္ပဇ္ဇတိ, အမတံ န မောဟဋ္ဌာနိယံ န အညာဏကရဏံ …ပေ…  နိဗ္ဗာနသံဝတ္တနိယန္တိ? အာမန္တာ. ရူပံ အာရဗ္ဘ မောဟော ဥပ္ပဇ္ဇတိ, ရူပံ န မောဟဋ္ဌာနိယံ န အညာဏကရဏံ …ပေ…  နိဗ္ဗာနသံဝတ္တနိယန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="551" book="kv">

<Paragraph number="1869" book="kv">
× န ဝတ္တဗ္ဗံ—  “အမတာရမ္မဏံ သံယောဇနန်”တိ? အာမန္တာ. နနု ဝုတ္တံ ဘဂဝတာ—  “နိဗ္ဗာနံ နိဗ္ဗာနတော သဉ္ဇာနာတိ, နိဗ္ဗာနံ နိဗ္ဗာနတော သဉ္ဇာနိတွာ နိဗ္ဗာနံ မညတိ, နိဗ္ဗာနသ္မိံ မညတိ, နိဗ္ဗာနတော မညတိ, နိဗ္ဗာနံ မေတိ မညတိ, နိဗ္ဗာနံ အဘိနန္ဒတီ”တိ. အတ္ထေဝ သုတ္တန္တောတိ? အာမန္တာ. တေန ဟိ အမတာရမ္မဏံ သံယောဇနန္တိ.

</Paragraph>
</Division>

<Paragraph number="1870" type="center" book="kv">
အမတာရမ္မဏကထာ နိဋ္ဌိတာ.
</Paragraph>