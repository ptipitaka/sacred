---
title: 2.5.11 အဝိညတ္တိဒုဿိလျန္တိကထာ
tableOfContents: false
sidebar:
  order: 11
type: tipitaka
basket: ab
book: kv
review:
  current: review
  updated: '2025-10-23T09:20:51.446291'
  updated_by: ''
  notes: ''
  history:
  - state: review
    date: '2025-10-23T09:20:51.446291'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="603" book="kv" e="ch" v="32" p="322">

<Paragraph number="2002" book="kv">
๐ အဝိညတ္တိ ဒုဿိလျန္တိ? အာမန္တာ. ပါဏာတိပါတောတိ? န ဟေဝံ ဝတ္တဗ္ဗေ …ပေ…  အဒိန္နာဒါနန္တိ? န ဟေဝံ ဝတ္တဗ္ဗေ …ပေ…  ကာမေသုမိစ္ဆာစာရောတိ? န ဟေဝံ ဝတ္တဗ္ဗေ …ပေ…  မုသာဝါဒေါတိ? န ဟေဝံ ဝတ္တဗ္ဗေ …ပေ…  သုရာမေရယမဇ္ဇပမာဒဋ္ဌာနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2003" book="kv">
๐ ပါပကမ္မံ သမာဒိယိတွာ ဒါနံ ဒဒန္တဿ ပုညဉ္စ အပုညဉ္စ ဥဘော ဝဍ္ဎန္တီတိ? န ဟေဝံ ဝတ္တဗ္ဗေ …ပေ…  ပုညဉ္စ အပုညဉ္စ ဥဘော ဝဍ္ဎန္တီတိ? အာမန္တာ. ဒွိန္နံ ဖဿာနံ …ပေ…  ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ…  ဒွိန္နံ ဖဿာနံ …ပေ…  ဒွိန္နံ စိတ္တာနံ သမောဓာနံ ဟောတီတိ? အာမန္တာ. ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2004" book="kv">
๐ ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ? အာမန္တာ. နနု ဝုတ္တံ ဘဂဝတာ—  “စတ္တာရိမာနိ, ဘိက္ခဝေ, သုဝိဒူရဝိဒူရာနိ. ကတမာနိ စတ္တာရိ? နဘဉ္စ, ဘိက္ခဝေ, ပထဝီ စ—  ဣဒံ ပဌမံ သုဝိဒူရဝိဒူရံ …ပေ…  တသ္မာ သတံ ဓမ္မော အသဗ္ဘိ အာရကာ”တိ. အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီ”တိ …ပေ… .
</Paragraph>

</Division>
<Division number="604" book="kv" e="ch" v="32" p="322">

<Paragraph number="2005" book="kv">
× န ဝတ္တဗ္ဗံ—  “အဝိညတ္တိ ဒုဿိလျန်”တိ? အာမန္တာ. နနု ပါပကမ္မံ သမာဒိန္နော အာသီတိ? အာမန္တာ. ဟဉ္စိ ပါပကမ္မံ သမာဒိန္နော အာသိ, တေန ဝတ ရေ ဝတ္တဗ္ဗေ—  “အဝိညတ္တိ ဒုဿိလျန်”တိ.

</Paragraph>
</Division>

<Paragraph number="2006" type="center" book="kv">
အဝိညတ္တိ ဒုဿိလျန္တိကထာ နိဋ္ဌိတာ.

  
ဒသမော ဝဂ္ဂေါ.



</Paragraph>

<Paragraph number="2007" type="center" book="kv">
တဿုဒ္ဒါနံ


</Paragraph>

<Paragraph number="2008" book="kv">
ဥပပတ္တေသိယေ ပဉ္စက္ခန္ဓေ အနိရုဒ္ဓေ ကိရိယာ ပဉ္စက္ခန္ဓာ ဥပ္ပဇ္ဇန္တိ, မဂ္ဂသမင်္ဂိဿ ရူပံ မဂ္ဂေါ, ပဉ္စဝိညာဏသမင်္ဂိဿ အတ္ထိ မဂ္ဂဘာဝနာ, ပဉ္စဝိညာဏာ ကုသလာပိ အကုသလာပိ, ပဉ္စဝိညာဏာ သာဘောဂါ, မဂ္ဂသမင်္ဂီ ဒွီဟိ သီလေဟိ သမန္နာဂတော, သီလံ အစေတသိကံ, သီလံ န စိတ္တာနုပရိဝတ္တိ, သမာဒါနဟေတုကံ သီလံ ဝဍ္ဎတီတိ, ဝိညတ္တိသီလံ အဝိညတ္တိ ဒုဿိလျန္တိ.

</Paragraph>

<Paragraph number="2009" type="center" book="kv">
ဒုတိယော ပဏ္ဏာသကော.



</Paragraph>

<Paragraph number="2010" type="center" book="kv">
တဿုဒ္ဒါနံ


</Paragraph>

<Paragraph number="2011" type="center" book="kv">
နိယာမသင်္ဂဟဂတာနိသံသတာ စ နိရောဓောတိ.
</Paragraph>