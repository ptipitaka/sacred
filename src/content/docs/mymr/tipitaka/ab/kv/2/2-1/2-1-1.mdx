---
title: 2.1.1 နိယာမကထာ
tableOfContents: false
sidebar:
  order: 1
type: tipitaka
basket: ab
book: kv
review:
  current: review
  updated: '2025-10-27T21:47:37.963526'
  updated_by: ''
  notes: ''
  history:
  - state: review
    date: '2025-10-27T21:47:37.963526'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="445" book="kv" e="ch" v="32" p="239">

<Paragraph number="1538" book="kv">
๐ နိယာမော အသင်္ခတောတိ? အာမန္တာ. နိဗ္ဗာနံ တာဏံ လေဏံ သရဏံ ပရာယနံ အစ္စုတံ အမတန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1539" book="kv">
๐ နိယာမော အသင်္ခတော, နိဗ္ဗာနံ အသင်္ခတန္တိ? အာမန္တာ. ဒွေ အသင်္ခတာနီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1540" book="kv">
๐ ဒွေ အသင်္ခတာနီတိ? အာမန္တာ. ဒွေ တာဏာနိ ဒွေ လေဏာနိ ဒွေ သရဏာနိ ဒွေ ပရာယနာနိ ဒွေ အစ္စုတာနိ ဒွေ အမတာနိ ဒွေ နိဗ္ဗာနာနီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1541" book="kv">
๐ ဒွေ နိဗ္ဗာနာနီတိ? အာမန္တာ. အတ္ထိ ဒွိန္နံ နိဗ္ဗာနာနံ ဥစ္စနီစတာ ဟီနပဏီတတာ ဥက္ကံသာဝကံသော သီမာ ဝါ ဘေဒေါ ဝါ ရာဇိ ဝါ အန္တရိကာ ဝါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1542" book="kv">
๐ နိယာမော အသင်္ခတောတိ? အာမန္တာ. အတ္ထိ ကေစိ နိယာမံ ဩက္ကမန္တိ ပဋိလဘန္တိ ဥပ္ပါဒေန္တိ သမုပ္ပါဒေန္တိ ဥဋ္ဌာပေန္တိ သမုဋ္ဌာပေန္တိ နိဗ္ဗတ္တေန္တိ အဘိနိဗ္ဗတ္တေန္တိ ဇနေန္တိ သဉ္ဇနေန္တီတိ? အာမန္တာ. အတ္ထိ ကေစိ အသင်္ခတံ ဩက္ကမန္တိ ပဋိလဘန္တိ ဥပ္ပါဒေန္တိ သမုပ္ပါဒေန္တိ ဥဋ္ဌာပေန္တိ သမုဋ္ဌာပေန္တိ နိဗ္ဗတ္တေန္တိ အဘိနိဗ္ဗတ္တေန္တိ ဇနေန္တိ သဉ္ဇနေန္တီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="446" book="kv" e="ch" v="32" p="239">

<Paragraph number="1543" book="kv">
๐ နိယာမော အသင်္ခတောတိ? အာမန္တာ. မဂ္ဂေါ အသင်္ခတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1544" book="kv">
๐ မဂ္ဂေါ သင်္ခတောတိ? အာမန္တာ. နိယာမော သင်္ခတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1545" book="kv">
๐ သောတာပတ္တိနိယာမော အသင်္ခတောတိ? အာမန္တာ. သောတာပတ္တိမဂ္ဂေါ အသင်္ခတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1546" book="kv">
๐ သောတာပတ္တိမဂ္ဂေါ သင်္ခတောတိ? အာမန္တာ. သောတာပတ္တိနိယာမော သင်္ခတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1547" book="kv">
๐ သကဒါဂါမိနိယာမော …ပေ…  အနာဂါမိနိယာမော …ပေ…  အရဟတ္တနိယာမော အသင်္ခတောတိ? အာမန္တာ. အရဟတ္တမဂ္ဂေါ အသင်္ခတောတိ? န ဟေဝံ ဝတ္တဗ္ဗေ …ပေ…  အရဟတ္တမဂ္ဂေါ သင်္ခတောတိ? အာမန္တာ. အရဟတ္တနိယာမော သင်္ခတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1548" book="kv">
๐ သောတာပတ္တိနိယာမော အသင်္ခတော …ပေ…  အရဟတ္တနိယာမော အသင်္ခတော, နိဗ္ဗာနံ အသင်္ခတန္တိ? အာမန္တာ. ပဉ္စ အသင်္ခတာနီတိ? န ဟေဝံ ဝတ္တဗ္ဗေ …ပေ…  ပဉ္စ အသင်္ခတာနီတိ? အာမန္တာ. ပဉ္စ တာဏာနိ …ပေ…  အန္တရိကာ ဝါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1549" book="kv">
๐ နိယာမော အသင်္ခတောတိ? အာမန္တာ. မိစ္ဆတ္တနိယာမော အသင်္ခတောတိ? န ဟေဝံ ဝတ္တဗ္ဗေ …ပေ…  မိစ္ဆတ္တနိယာမော သင်္ခတောတိ? အာမန္တာ. သမ္မတ္တနိယာမော သင်္ခတောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="447" book="kv" e="ch" v="32" p="240">

<Paragraph number="1550" book="kv">
× န ဝတ္တဗ္ဗံ—  “နိယာမော အသင်္ခတော”တိ? အာမန္တာ. နိယာမေ ဥပ္ပဇ္ဇ နိရုဒ္ဓေ အနိယတော ဟောတီတိ? န ဟေဝံ ဝတ္တဗ္ဗေ …ပေ… . တေန ဟိ နိယာမော အသင်္ခတောတိ. မိစ္ဆတ္တနိယာမေ ဥပ္ပဇ္ဇ နိရုဒ္ဓေ အနိယတော ဟောတီတိ? န ဟေဝံ ဝတ္တဗ္ဗေ …ပေ…  တေန ဟိ မိစ္ဆတ္တနိယာမော အသင်္ခတောတိ.

</Paragraph>
</Division>

<Paragraph number="1551" type="center" book="kv">
နိယာမကထာ နိဋ္ဌိတာ.
</Paragraph>