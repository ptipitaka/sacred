---
title: 2.1.6 အာကာသကထာ
tableOfContents: false
sidebar:
  order: 6
type: tipitaka
basket: ab
book: kv
review:
  current: review
  updated: '2025-10-27T21:47:37.973744'
  updated_by: ''
  notes: ''
  history:
  - state: review
    date: '2025-10-27T21:47:37.973744'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="460" book="kv" e="ch" v="32" p="246">

<Paragraph number="1579" book="kv">
๐ အာကာသော အသင်္ခတောတိ? အာမန္တာ. နိဗ္ဗာနံ တာဏံ လေဏံ သရဏံ ပရာယနံ အစ္စုတံ အမတန္တိ? န ဟေဝံ ဝတ္တဗ္ဗေ …ပေ…  အာကာသော အသင်္ခတော, နိဗ္ဗာနံ အသင်္ခတန္တိ? အာမန္တာ. ဒွေ အသင်္ခတာနီတိ? န ဟေဝံ ဝတ္တဗ္ဗေ …ပေ… . ဒွေ အသင်္ခတာနီတိ? အာမန္တာ. ဒွေ တာဏာနိ …ပေ…  အန္တရိကာ ဝါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1580" book="kv">
๐ အာကာသော အသင်္ခတောတိ? အာမန္တာ. အတ္ထိ ကေစိ အနာကာသံ အာကာသံ ကရောန္တီတိ? အာမန္တာ. အတ္ထိ ကေစိ သင်္ခတံ အသင်္ခတံ ကရောန္တီတိ? န ဟေဝံ ဝတ္တဗ္ဗေ …ပေ…  အတ္ထိ ကေစိ အာကာသံ အနာကာသံ ကရောန္တီတိ? အာမန္တာ. အတ္ထိ ကေစိ အသင်္ခတံ သင်္ခတံ ကရောန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1581" book="kv">
๐ အာကာသေ ပက္ခိနော ဂစ္ဆန္တိ, စန္ဒိမသူရိယာ ဂစ္ဆန္တိ, တာရကရူပါနိ ဂစ္ဆန္တိ, ဣဒ္ဓိံ ဝိကုဗ္ဗန္တိ, ဗာဟုံ စာလေန္တိ, ပါဏိံ စာလေန္တိ, လေဍ္ဍုံ ခိပန္တိ, လဂုဠံ ခိပန္တိ, ဣဒ္ဓိံ ခိပန္တိ, ဥသုံ ခိပန္တီတိ? အာမန္တာ. အသင်္ခတေ ပက္ခိနော ဂစ္ဆန္တိ, စန္ဒိမသူရိယာ ဂစ္ဆန္တိ, တာရကရူပါနိ ဂစ္ဆန္တိ, ဣဒ္ဓိံ ဝိကုဗ္ဗန္တိ, ဗာဟုံ စာလေန္တိ, ပါဏိံ စာလေန္တိ, လေဍ္ဍုံ ခိပန္တိ, လဂုဠံ ခိပန္တိ, ဣဒ္ဓိံ ခိပန္တိ, ဥသုံ ခိပန္တီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="461" book="kv" e="ch" v="32" p="246">

<Paragraph number="1582" book="kv">
๐ အာကာသံ ပရိဝါရေတွာ ဃရာနိ ကရောန္တိ ကောဋ္ဌာနိ ကရောန္တီတိ? အာမန္တာ. အသင်္ခတံ ပရိဝါရေတွာ ဃရာနိ ကရောန္တိ ကောဋ္ဌာနိ ကရောန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1583" book="kv">
๐ ဥဒပါနေ ခညမာနေ အနာကာသော အာကာသော ဟောတီတိ? အာမန္တာ. သင်္ခတံ အသင်္ခတံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1584" book="kv">
๐ တုစ္ဆော်ဒပါနေ ပူရိယမာနေ, တုစ္ဆကောဋ္ဌေ ပူရိယမာနေ, တုစ္ဆကုမ္ဘိယာ ပူရိယမာနာယ အာကာသော အန္တရဓာယတီတိ? အာမန္တာ. အသင်္ခတံ အန္တရဓာယတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="462" book="kv" e="ch" v="32" p="247">

<Paragraph number="1585" book="kv">
× န ဝတ္တဗ္ဗံ—  “အာကာသော အသင်္ခတော”တိ? အာမန္တာ. အာကာသော သင်္ခတောတိ? န ဟေဝံ ဝတ္တဗ္ဗေ …ပေ…  တေန ဟိ အာကာသော အသင်္ခတောတိ.

</Paragraph>
</Division>

<Paragraph number="1586" type="center" book="kv">
အာကာသကထာ နိဋ္ဌိတာ.
</Paragraph>