---
title: "2.4.8 ဝိတက္ကဝိပ္ဖါရသဒ္ဒကထာ"
tableOfContents: false
sidebar:
  order: 8
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="563" book="kv" e="ch" v="32" p="304">

<Paragraph number="1907" book="kv">
๐ သဗ္ဗသော ဝိတက္ကယတော ဝိစာရယတော ဝိတက္ကဝိပ္ဖါရော သဒ္ဒေါတိ? အာမန္တာ. သဗ္ဗသော ဖုသယတော ဖဿဝိပ္ဖါရော သဒ္ဒေါ, သဗ္ဗသော ဝေဒယတော ဝေဒနာဝိပ္ဖါရော သဒ္ဒေါ, သဗ္ဗသော သဉ္ဇာနတော သညာဝိပ္ဖါရော သဒ္ဒေါ, သဗ္ဗသော စေတယတော စေတနာဝိပ္ဖါရော သဒ္ဒေါ, သဗ္ဗသော စိန္တယတော စိတ္တဝိပ္ဖါရော သဒ္ဒေါ, သဗ္ဗသော သရတော သတိဝိပ္ဖါရော သဒ္ဒေါ, သဗ္ဗသော ပဇာနတော ပညာဝိပ္ဖါရော သဒ္ဒေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1908" book="kv">
๐ သဗ္ဗသော ဝိတက္ကယတော ဝိစာရယတော ဝိတက္ကဝိပ္ဖါရော သဒ္ဒေါတိ? အာမန္တာ. ဝိတက္ကဝိပ္ဖါရော သဒ္ဒေါ သောတဝိညေယျော သောတသ္မိံ ပဋိဟညတိ သောတဿ အာပါထံ အာဂစ္ဆတီတိ? န ဟေဝံ ဝတ္တဗ္ဗေ …ပေ… . နနု ဝိတက္ကဝိပ္ဖါရော သဒ္ဒေါ န သောတဝိညေယျော န သောတသ္မိံ ပဋိဟညတိ န သောတဿ အာပါထံ အာဂစ္ဆတီတိ? အာမန္တာ. ဟဉ္စိ ဝိတက္ကဝိပ္ဖါရော သဒ္ဒေါ န သောတဝိညေယျော န သောတသ္မိံ ပဋိဟညတိ န သောတဿ အာပါထံ အာဂစ္ဆတိ, နော စ ဝတ ရေ ဝတ္တဗ္ဗေ—  “သဗ္ဗသော ဝိတက္ကယတော ဝိစာရယတော ဝိတက္ကဝိပ္ဖါရော သဒ္ဒေါ”တိ.

</Paragraph>
</Division>

<Paragraph number="1909" type="center" book="kv">
ဝိတက္ကဝိပ္ဖါရသဒ္ဒကထာ နိဋ္ဌိတာ.
</Paragraph>