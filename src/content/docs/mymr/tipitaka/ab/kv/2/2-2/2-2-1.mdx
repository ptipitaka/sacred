---
title: 2.2.1 သင်္ဂဟိတကထာ
tableOfContents: false
sidebar:
  order: 1
type: tipitaka
basket: ab
book: kv
review:
  current: review
  updated: '2025-10-23T09:20:51.278555'
  updated_by: ''
  notes: ''
  history:
  - state: review
    date: '2025-10-23T09:20:51.278555'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="471" book="kv" e="ch" v="32" p="250">

<Paragraph number="1612" book="kv">
๐ နတ္ထိ ကေစိ ဓမ္မာ ကေဟိစိ ဓမ္မေဟိ သင်္ဂဟိတာတိ? အာမန္တာ. နနု အတ္ထိ ကေစိ ဓမ္မာ ကေဟိစိ ဓမ္မေဟိ ဂဏနံ ဂစ္ဆန္တိ ဥဒ္ဒေသံ ဂစ္ဆန္တိ ပရိယာပန္နာတိ? အာမန္တာ. ဟဉ္စိ အတ္ထိ ကေစိ ဓမ္မာ ကေဟိစိ ဓမ္မေဟိ ဂဏနံ ဂစ္ဆန္တိ ဥဒ္ဒေသံ ဂစ္ဆန္တိ ပရိယာပန္နာ, နော စ ဝတ ရေ ဝတ္တဗ္ဗေ—  “နတ္ထိ ကေစိ ဓမ္မာ ကေဟိစိ ဓမ္မေဟိ သင်္ဂဟိတာ”တိ.
</Paragraph>

<Paragraph number="1613" book="kv">
๐ စက္ခာယတနံ ကတမက္ခန္ဓဂဏနံ ဂစ္ဆတီတိ? ရူပက္ခန္ဓဂဏနံ ဂစ္ဆတီတိ. ဟဉ္စိ စက္ခာယတနံ ရူပက္ခန္ဓဂဏနံ ဂစ္ဆတိ, တေန ဝတ ရေ ဝတ္တဗ္ဗေ—  “စက္ခာယတနံ ရူပက္ခန္ဓေန သင်္ဂဟိတန်”တိ. သောတာယတနံ …ပေ…  ဃာနာယတနံ …ပေ…  ဇိဝှါယတနံ …ပေ…  ကာယာယတနံ ကတမက္ခန္ဓဂဏနံ ဂစ္ဆတီတိ? ရူပက္ခန္ဓဂဏနံ ဂစ္ဆတီတိ. ဟဉ္စိ ကာယာယတနံ ရူပက္ခန္ဓဂဏနံ ဂစ္ဆတိ, တေန ဝတ ရေ ဝတ္တဗ္ဗေ—  “ကာယာယတနံ ရူပက္ခန္ဓေန သင်္ဂဟိတန်”တိ.
</Paragraph>

<Paragraph number="1614" book="kv">
๐ ရူပါယတနံ …ပေ…  သဒ္ဒါယတနံ …ပေ…  ဂန္ဓာယတနံ …ပေ…  ရသာယတနံ …ပေ…  ဖောဋ္ဌဗ္ဗာယတနံ ကတမက္ခန္ဓဂဏနံ ဂစ္ဆတီတိ? ရူပက္ခန္ဓဂဏနံ ဂစ္ဆတီတိ. ဟဉ္စိ ဖောဋ္ဌဗ္ဗာယတနံ ရူပက္ခန္ဓဂဏနံ ဂစ္ဆတိ, တေန ဝတ ရေ ဝတ္တဗ္ဗေ—  “ဖောဋ္ဌဗ္ဗာယတနံ ရူပက္ခန္ဓေန သင်္ဂဟိတန်”တိ.
</Paragraph>

<Paragraph number="1615" book="kv">
๐ သုခါ ဝေဒနာ ကတမက္ခန္ဓဂဏနံ ဂစ္ဆတီတိ? ဝေဒနာက္ခန္ဓဂဏနံ ဂစ္ဆတီတိ. ဟဉ္စိ သုခါ ဝေဒနာ ဝေဒနာက္ခန္ဓဂဏနံ ဂစ္ဆတိ, တေန ဝတ ရေ ဝတ္တဗ္ဗေ—  “သုခါ ဝေဒနာ ဝေဒနာက္ခန္ဓေန သင်္ဂဟိတာ”တိ. ဒုက္ခာ ဝေဒနာ …ပေ…  အဒုက္ခမသုခါ ဝေဒနာ ကတမက္ခန္ဓဂဏနံ ဂစ္ဆတီတိ? ဝေဒနာက္ခန္ဓဂဏနံ ဂစ္ဆတီတိ. ဟဉ္စိ အဒုက္ခမသုခါ ဝေဒနာ ဝေဒနာက္ခန္ဓဂဏနံ ဂစ္ဆတိ, တေန ဝတ ရေ ဝတ္တဗ္ဗေ—  “အဒုက္ခမသုခါ ဝေဒနာ ဝေဒနာက္ခန္ဓေန သင်္ဂဟိတာ”တိ.
</Paragraph>

<Paragraph number="1616" book="kv">
๐ စက္ခုသမ္ဖဿဇာ သညာ ကတမက္ခန္ဓဂဏနံ ဂစ္ဆတီတိ? သညာက္ခန္ဓဂဏနံ ဂစ္ဆတီတိ. ဟဉ္စိ စက္ခုသမ္ဖဿဇာ သညာ သညာက္ခန္ဓဂဏနံ ဂစ္ဆတိ, တေန ဝတ ရေ ဝတ္တဗ္ဗေ—  “စက္ခုသမ္ဖဿဇာ သညာ သညာက္ခန္ဓေန သင်္ဂဟိတာ”တိ. သောတသမ္ဖဿဇာ သညာ …ပေ…  မနောသမ္ဖဿဇာ သညာ ကတမက္ခန္ဓဂဏနံ ဂစ္ဆတီတိ? သညာက္ခန္ဓဂဏနံ ဂစ္ဆတီတိ. ဟဉ္စိ မနောသမ္ဖဿဇာ သညာ သညာက္ခန္ဓဂဏနံ ဂစ္ဆတိ, တေန ဝတ ရေ ဝတ္တဗ္ဗေ—  “မနောသမ္ဖဿဇာ သညာ သညာက္ခန္ဓေန သင်္ဂဟိတာ”တိ.
</Paragraph>

<Paragraph number="1617" book="kv">
๐ စက္ခုသမ္ဖဿဇာ စေတနာ …ပေ…  မနောသမ္ဖဿဇာ စေတနာ ကတမက္ခန္ဓဂဏနံ ဂစ္ဆတီတိ? သင်္ခါရက္ခန္ဓဂဏနံ ဂစ္ဆတီတိ. ဟဉ္စိ မနောသမ္ဖဿဇာ စေတနာ သင်္ခါရက္ခန္ဓဂဏနံ ဂစ္ဆတိ, တေန ဝတ ရေ ဝတ္တဗ္ဗေ—  “မနောသမ္ဖဿဇာ စေတနာ သင်္ခါရက္ခန္ဓေန သင်္ဂဟိတာ”တိ.
</Paragraph>

<Paragraph number="1618" book="kv">
๐ စက္ခုဝိညာဏံ …ပေ…  မနောဝိညာဏံ ကတမက္ခန္ဓဂဏနံ ဂစ္ဆတီတိ? ဝိညာဏက္ခန္ဓဂဏနံ ဂစ္ဆတီတိ. ဟဉ္စိ မနောဝိညာဏံ ဝိညာဏက္ခန္ဓဂဏနံ ဂစ္ဆတိ, တေန ဝတ ရေ ဝတ္တဗ္ဗေ—  “မနောဝိညာဏံ ဝိညာဏက္ခန္ဓေန သင်္ဂဟိတန်”တိ.
</Paragraph>

</Division>
<Division number="472" book="kv" e="ch" v="32" p="252">

<Paragraph number="1619" book="kv">
× ယထာ ဒါမေန ဝါ ယောတ္တေန ဝါ ဒွေ ဗလီဗဒ္ဒါ သင်္ဂဟိတာ, သိက္ကာယ ပိဏ္ဍပါတော သင်္ဂဟိတော, သာ ဂဒ္ဒုလေန သင်္ဂဟိတော; ဧဝမေဝ တေ ဓမ္မာ တေဟိ ဓမ္မေဟိ သင်္ဂဟိတာတိ? ဟဉ္စိ ဒါမေန ဝါ ယောတ္တေန ဝါ ဒွေ ဗလီဗဒ္ဒါ သင်္ဂဟိတာ, သိက္ကာယ ပိဏ္ဍပါတော သင်္ဂဟိတော, သာ ဂဒ္ဒုလေန သင်္ဂဟိတော, တေန ဝတ ရေ ဝတ္တဗ္ဗေ—  “အတ္ထိ ကေစိ ဓမ္မာ ကေဟိစိ ဓမ္မေဟိ သင်္ဂဟိတာ”တိ.

</Paragraph>
</Division>

<Paragraph number="1620" type="center" book="kv">
သင်္ဂဟိတကထာ နိဋ္ဌိတာ.
</Paragraph>