---
title: "2.1.4 အာရုပ္ပကထာ"
tableOfContents: false
sidebar:
  order: 5
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="455" book="kv">

<Paragraph number="1566" book="kv">
๐ အာကာသာနဉ္စာယတနံ အသင်္ခတန္တိ? အာမန္တာ. နိဗ္ဗာနံ တာဏံ လေဏံ သရဏံ ပရာယနံ အစ္စုတံ အမတန္တိ? န ဟေဝံ ဝတ္တဗ္ဗေ …ပေ…  အာကာသာနဉ္စာယတနံ အသင်္ခတံ, နိဗ္ဗာနံ အသင်္ခတန္တိ? အာမန္တာ. ဒွေ အသင်္ခတာနီတိ? န ဟေဝံ ဝတ္တဗ္ဗေ …ပေ…  ဒွေ အသင်္ခတာနီတိ? အာမန္တာ. ဒွေ တာဏာနိ …ပေ…  အန္တရိကာ ဝါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1567" book="kv">
๐ အာကာသာနဉ္စာယတနံ အသင်္ခတန္တိ? အာမန္တာ. အာကာသာနဉ္စာယတနံ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ? အာမန္တာ. အသင်္ခတံ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1568" book="kv">
๐ အတ္ထိ အာကာသာနဉ္စာယတနူပဂံ ကမ္မန္တိ? အာမန္တာ. အတ္ထိ အသင်္ခတူပဂံ ကမ္မန္တိ? န ဟေဝံ ဝတ္တဗ္ဗေ …ပေ…  အတ္ထိ အာကာသာနဉ္စာယတနူပဂါ သတ္တာတိ? အာမန္တာ. အတ္ထိ အသင်္ခတူပဂါ သတ္တာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1569" book="kv">
๐ အာကာသာနဉ္စာယတနေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ? အာမန္တာ. အသင်္ခတေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ? န ဟေဝံ ဝတ္တဗ္ဗေ …ပေ…  အာကာသာနဉ္စာယတနေ အတ္ထိ ဝေဒနာ သညာ သင်္ခါရာ ဝိညာဏန္တိ? အာမန္တာ. အသင်္ခတေ အတ္ထိ ဝေဒနာ သညာ သင်္ခါရာ ဝိညာဏန္တိ? န ဟေဝံ ဝတ္တဗ္ဗေ …ပေ…  အာကာသာနဉ္စာယတနံ စတုဝေါကာရဘဝေါတိ? အာမန္တာ. အသင်္ခတံ စတုဝေါကာရဘဝေါတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="456" book="kv">

<Paragraph number="1570" book="kv">
× န ဝတ္တဗ္ဗံ—  “စတ္တာရော အာရုပ္ပါ အသင်္ခတာ”တိ? အာမန္တာ. နနု စတ္တာရော အာရုပ္ပါ အနေဇာ ဝုတ္တာ ဘဂဝတာတိ? အာမန္တာ. ဟဉ္စိ စတ္တာရော အာရုပ္ပါ အနေဇာ ဝုတ္တာ ဘဂဝတာ, တေန ဝတ ရေ ဝတ္တဗ္ဗေ—  “စတ္တာရော အာရုပ္ပါ အသင်္ခတာ”တိ.

</Paragraph>
</Division>

<Paragraph number="1571" type="center" book="kv">
အာရုပ္ပကထာ နိဋ္ဌိတာ.
</Paragraph>