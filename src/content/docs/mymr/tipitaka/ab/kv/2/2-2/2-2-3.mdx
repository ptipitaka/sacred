---
title: 2.2.3 စေတသိကကထာ
tableOfContents: false
sidebar:
  order: 3
type: tipitaka
basket: ab
book: kv
review:
  current: review
  updated: '2025-10-23T09:20:51.290813'
  updated_by: ''
  notes: ''
  history:
  - state: review
    date: '2025-10-23T09:20:51.290813'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="475" book="kv" e="ch" v="32" p="253">

<Paragraph number="1627" book="kv">
๐ နတ္ထိ စေတသိကော ဓမ္မောတိ? အာမန္တာ. နနု အတ္ထိ ကေစိ ဓမ္မာ စိတ္တေန သဟဂတာ သဟဇာတာ သံသဋ္ဌာ သမ္ပယုတ္တာ ဧကုပ္ပါဒါ ဧကနိရောဓာ ဧကဝတ္ထုကာ ဧကာရမ္မဏာတိ? အာမန္တာ. ဟဉ္စိ အတ္ထိ ကေစိ ဓမ္မာ စိတ္တေန သဟဂတာ သဟဇာတာ သံသဋ္ဌာ သမ္ပယုတ္တာ ဧကုပ္ပါဒါ ဧကနိရောဓာ ဧကဝတ္ထုကာ ဧကာရမ္မဏာ, နော စ ဝတ ရေ ဝတ္တဗ္ဗေ—  “နတ္ထိ စေတသိကော ဓမ္မော”တိ.
</Paragraph>

<Paragraph number="1628" book="kv">
๐ ဖဿော စိတ္တေန သဟဇာတောတိ? အာမန္တာ. ဟဉ္စိ ဖဿော စိတ္တေန သဟဇာတော, တေန ဝတ ရေ ဝတ္တဗ္ဗေ—  “ဖဿော စေတသိကော”တိ. ဝေဒနာ …ပေ…  သညာ…  စေတနာ…  သဒ္ဓါ…  ဝီရိယံ…  သတိ…  သမာဓိ…  ပညာ…  ရာဂေါ…  ဒေါသော…  မောဟော …ပေ…  အနောတ္တပ္ပံ စိတ္တေန သဟဇာတန္တိ? အာမန္တာ. ဟဉ္စိ အနောတ္တပ္ပံ စိတ္တေန သဟဇာတံ, တေန ဝတ ရေ ဝတ္တဗ္ဗေ—  “အနောတ္တပ္ပံ စေတသိကန်”တိ.
</Paragraph>

</Division>
<Division number="476" book="kv" e="ch" v="32" p="253">

<Paragraph number="1629" book="kv">
× စိတ္တေန သဟဇာတာတိ ကတွာ စေတသိကာတိ? အာမန္တာ. ဖဿေန သဟဇာတာတိ ကတွာ ဖဿသိကာတိ? အာမန္တာ. စိတ္တေန သဟဇာတာတိ ကတွာ စေတသိကာတိ? အာမန္တာ. ဝေဒနာယ…  သညာယ…  စေတနာယ…  သဒ္ဓါယ…  ဝီရိယေန…  သတိယာ…  သမာဓိနာ…  ပညာယ…  ရာဂေန…  ဒေါသေန…  မောဟေန …ပေ…  အနောတ္တပ္ပေန သဟဇာတာတိ ကတွာ အနောတ္တပ္ပါသိကာတိ? အာမန္တာ.
</Paragraph>

</Division>
<Division number="477" book="kv" e="ch" v="32" p="254">

<Paragraph number="1630" book="kv">
๐ နတ္ထိ စေတသိကော ဓမ္မောတိ? အာမန္တာ. နနု ဝုတ္တံ ဘဂဝတာ—
</Paragraph>

<Paragraph number="1631" type="verses" book="kv">
_“စိတ္တဉှိဒံ စေတသိကာ စ ဓမ္မာ,_  
_အနတ္တတော သံဝိဒိတဿ ဟောန္တိ;_  
_ဟီနပ္ပဏီတံ တဒုဘယေ ဝိဒိတွာ,_  
_သမ္မဒ္ဒသော ဝေဒိ ပလောကဓမ္မန်”တိ._  

</Paragraph>

<Paragraph number="1632" book="kv">
အတ္ထေဝ သုတ္တန္တောတိ? အာမန္တာ. တေန ဟိ အတ္ထိ စေတသိကော ဓမ္မောတိ.
</Paragraph>

<Paragraph number="1633" book="kv">
๐ နတ္ထိ စေတသိကော ဓမ္မောတိ? အာမန္တာ. နနု ဝုတ္တံ ဘဂဝတာ—  “ဣဓ, ကေဝဋ္ဋ, ဘိက္ခု ပရသတ္တာနံ ပရပုဂ္ဂလာနံ စိတ္တမ္ပိ အာဒိသတိ စေတသိကမ္ပိ အာဒိသတိ ဝိတက္ကိတမ္ပိ အာဒိသတိ ဝိစာရိတမ္ပိ အာဒိသတိ—  ‘ဧဝမ္ပိ တေ မနော, ဣတ္ထမ္ပိ တေ မနော, ဣတိပိ တေ စိတ္တန်’”တိ. အတ္ထေဝ သုတ္တန္တောတိ? အာမန္တာ. တေန ဟိ အတ္ထိ စေတသိကော ဓမ္မောတိ.

</Paragraph>
</Division>

<Paragraph number="1634" type="center" book="kv">
စေတသိကကထာ နိဋ္ဌိတာ.
</Paragraph>