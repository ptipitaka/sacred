---
title: 2.5.6 ဒွီဟိသီလေဟိကထာ
tableOfContents: false
sidebar:
  order: 6
type: tipitaka
basket: ab
book: kv
review:
  current: review
  updated: '2025-10-27T21:47:38.061863'
  updated_by: ''
  notes: ''
  history:
  - state: review
    date: '2025-10-27T21:47:38.061863'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="587" book="kv" e="ch" v="32" p="315">

<Paragraph number="1964" book="kv">
๐ မဂ္ဂသမင်္ဂီ ဒွီဟိ သီလေဟိ သမန္နာဂတောတိ? အာမန္တာ. မဂ္ဂသမင်္ဂီ ဒွီဟိ ဖဿေဟိ ဒွီဟိ ဝေဒနာဟိ ဒွီဟိ သညာဟိ ဒွီဟိ စေတနာဟိ ဒွီဟိ စိတ္တေဟိ ဒွီဟိ သဒ္ဓါဟိ ဒွီဟိ ဝီရိယေဟိ ဒွီဟိ သတီဟိ ဒွီဟိ သမာဓီဟိ ဒွီဟိ ပညာဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1965" book="kv">
๐ မဂ္ဂသမင်္ဂီ လောကိယေန သီလေန သမန္နာဂတောတိ? အာမန္တာ. မဂ္ဂသမင်္ဂီ လောကိယေန ဖဿေန လောကိယာယ ဝေဒနာယ လောကိယာယ ပညာယ လောကိယာယ စေတနာယ လောကိယေန စိတ္တေန လောကိယာယ သဒ္ဓါယ လောကိယေန ဝီရိယေန လောကိယာယ သတိယာ လောကိယေန သမာဓိနာ လောကိယာယ ပညာယ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1966" book="kv">
๐ မဂ္ဂသမင်္ဂီ လောကိယေန စ လောကုတ္တရေန စ သီလေန သမန္နာဂတောတိ? အာမန္တာ. မဂ္ဂသမင်္ဂီ လောကိယေန စ လောကုတ္တရေန စ ဖဿေန သမန္နာဂတော …ပေ…  လောကိယာယ စ လောကုတ္တရာယ စ ပညာယ သမန္နာဂတောတိ? န ဟေဝံ ဝတ္တဗ္ဗေ …ပေ…  မဂ္ဂသမင်္ဂီ လောကိယေန သီလေန သမန္နာဂတောတိ? အာမန္တာ. မဂ္ဂသမင်္ဂီ ပုထုဇ္ဇနောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="588" book="kv" e="ch" v="32" p="316">

<Paragraph number="1967" book="kv">
๐ မဂ္ဂသမင်္ဂီ လောကိယာယ သမ္မာဝါစာယ သမန္နာဂတောတိ? အာမန္တာ. မဂ္ဂသမင်္ဂီ လောကိယာယ သမ္မာဒိဋ္ဌိယာ သမန္နာဂတောတိ? န ဟေဝံ ဝတ္တဗ္ဗေ …ပေ…  မဂ္ဂသမင်္ဂီ လောကိယာယ သမ္မာဝါစာယ သမန္နာဂတောတိ? အာမန္တာ. မဂ္ဂသမင်္ဂီ လောကိယေန သမ္မာသင်္ကပ္ပေန …ပေ…  လောကိယေန သမ္မာဝါယာမေန …ပေ…  လောကိယာယ သမ္မာသတိယာ …ပေ…  လောကိယေန သမ္မာသမာဓိနာ သမန္နာဂတောတိ? န ဟေဝံ ဝတ္တဗ္ဗေ …ပေ…  မဂ္ဂသမင်္ဂီ လောကိယေန သမ္မာကမ္မန္တေန …ပေ…  လောကိယေန သမ္မာအာဇီဝေန သမန္နာဂတောတိ? အာမန္တာ. မဂ္ဂသမင်္ဂီ လောကိယာယ သမ္မာဒိဋ္ဌိယာ …ပေ…  လောကိယေန သမ္မာသမာဓိနာ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1968" book="kv">
๐ မဂ္ဂသမင်္ဂီ လောကိယာယ စ လောကုတ္တရာယ စ သမ္မာဝါစာယ သမန္နာဂတောတိ? အာမန္တာ. မဂ္ဂသမင်္ဂီ လောကိယာယ စ လောကုတ္တရာယ စ သမ္မာဒိဋ္ဌိယာ သမန္နာဂတောတိ? န ဟေဝံ ဝတ္တဗ္ဗေ …ပေ…  မဂ္ဂသမင်္ဂီ လောကိယာယ စ လောကုတ္တရာယ စ သမ္မာဝါစာယ သမန္နာဂတောတိ? အာမန္တာ. မဂ္ဂသမင်္ဂီ လောကိယေန စ လောကုတ္တရေန စ သမ္မာသင်္ကပ္ပေန …ပေ…  လောကိယေန စ လောကုတ္တရေန စ သမ္မာဝါယာမေန …ပေ…  လောကိယာယ စ လောကုတ္တရာယ စ သမ္မာသတိယာ …ပေ…  လောကိယေန စ လောကုတ္တရေန စ သမ္မာသမာဓိနာ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1969" book="kv">
๐ မဂ္ဂသမင်္ဂီ လောကိယေန စ လောကုတ္တရေန စ သမ္မာကမ္မန္တေန …ပေ…  သမ္မာအာဇီဝေန သမန္နာဂတောတိ? အာမန္တာ. မဂ္ဂသမင်္ဂီ လောကိယာယ စ လောကုတ္တရာယ စ သမ္မာဒိဋ္ဌိယာ သမန္နာဂတောတိ? န ဟေဝံ ဝတ္တဗ္ဗေ …ပေ…  မဂ္ဂသမင်္ဂီ လောကိယေန စ လောကုတ္တရေန စ သမ္မာအာဇီဝေန သမန္နာဂတောတိ? အာမန္တာ. မဂ္ဂသမင်္ဂီ လောကိယေန စ လောကုတ္တရေန စ သမ္မာသင်္ကပ္ပေန …ပေ…  လောကိယေန စ လောကုတ္တရေန စ သမ္မာသမာဓိနာ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="589" book="kv" e="ch" v="32" p="317">

<Paragraph number="1970" book="kv">
× န ဝတ္တဗ္ဗံ—  “မဂ္ဂသမင်္ဂီ ဒွီဟိ သီလေဟိ သမန္နာဂတော”တိ? အာမန္တာ. လောကိယေ သီလေ နိရုဒ္ဓေ မဂ္ဂေါ ဥပ္ပဇ္ဇတီတိ? အာမန္တာ. ဒုဿီလော ခဏ္ဍသီလော ဆိန္နသီလော မဂ္ဂံ ဘာဝေတီတိ? န ဟေဝံ ဝတ္တဗ္ဗေ …ပေ…  တေန ဟိ မဂ္ဂသမင်္ဂီ ဒွီဟိ သီလေဟိ သမန္နာဂတောတိ.

</Paragraph>
</Division>

<Paragraph number="1971" type="center" book="kv">
ဒွီဟိသီလေဟိကထာ နိဋ္ဌိတာ.
</Paragraph>