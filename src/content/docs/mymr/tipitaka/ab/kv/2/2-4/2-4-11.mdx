---
title: "2.4.11 အတီတာနာဂတသမန္နာဂတကထာ"
tableOfContents: false
sidebar:
  order: 11
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="568" book="kv" e="ch" v="32" p="307">

<Paragraph number="1922" book="kv">
๐ အတီတေန သမန္နာဂတောတိ? အာမန္တာ. နနု အတီတံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတန္တိ? အာမန္တာ. ဟဉ္စိ အတီတံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတံ, နော စ ဝတ ရေ ဝတ္တဗ္ဗေ—  “အတီတေန သမန္နာဂတော”တိ.
</Paragraph>

<Paragraph number="1923" book="kv">
๐ အနာဂတေန သမန္နာဂတောတိ? အာမန္တာ. နနု အနာဂတံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတန္တိ? အာမန္တာ. ဟဉ္စိ အနာဂတံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတံ, နော စ ဝတ ရေ ဝတ္တဗ္ဗေ—  “အနာဂတေန သမန္နာဂတော”တိ.
</Paragraph>

</Division>
<Division number="569" book="kv" e="ch" v="32" p="307">

<Paragraph number="1924" book="kv">
๐ အတီတေန ရူပက္ခန္ဓေန သမန္နာဂတော, အနာဂတေန ရူပက္ခန္ဓေန သမန္နာဂတော, ပစ္စုပ္ပန္နေန ရူပက္ခန္ဓေန သမန္နာဂတောတိ? အာမန္တာ. တီဟိ ရူပက္ခန္ဓေဟိ သမန္နာဂတောတိ? န ဟေဝံ ဝတ္တဗ္ဗေ …ပေ…  အတီတေဟိ ပဉ္စဟိ ခန္ဓေဟိ သမန္နာဂတော, အနာဂတေဟိ ပဉ္စဟိ ခန္ဓေဟိ သမန္နာဂတော, ပစ္စုပ္ပန္နေဟိ ပဉ္စဟိ ခန္ဓေဟိ သမန္နာဂတောတိ? အာမန္တာ. ပန္နရသဟိ ခန္ဓေဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1925" book="kv">
๐ အတီတေန စက္ခာယတနေန သမန္နာဂတော, အနာဂတေန စက္ခာယတနေန သမန္နာဂတော, ပစ္စုပ္ပန္နေန စက္ခာယတနေန သမန္နာဂတောတိ? အာမန္တာ. တီဟိ စက္ခာယတနေဟိ သမန္နာဂတောတိ? န ဟေဝံ ဝတ္တဗ္ဗေ …ပေ…  အတီတေဟိ ဒွါဒသဟိ အာယတနေဟိ သမန္နာဂတော, အနာဂတေဟိ ဒွါဒသဟိ အာယတနေဟိ သမန္နာဂတော, ပစ္စုပ္ပန္နေဟိ ဒွါဒသဟိ အာယတနေဟိ သမန္နာဂတောတိ? အာမန္တာ. ဆတ္တိံသာယတနေဟိ သမန္နာဂတောတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="1926" book="kv">
๐ အတီတာယ စက္ခုဓာတုယာ သမန္နာဂတော, အနာဂတာယ စက္ခုဓာတုယာ သမန္နာဂတော, ပစ္စုပ္ပန္နာယ စက္ခုဓာတုယာ သမန္နာဂတောတိ? အာမန္တာ. တီဟိ စက္ခုဓာတူဟိ သမန္နာဂတောတိ? န ဟေဝံ ဝတ္တဗ္ဗေ …ပေ…  အတီတာဟိ အဋ္ဌာရသဟိ ဓာတူဟိ သမန္နာဂတော, အနာဂတာဟိ အဋ္ဌာရသဟိ ဓာတူဟိ သမန္နာဂတော, ပစ္စုပ္ပန္နာဟိ အဋ္ဌာရသဟိ ဓာတူဟိ သမန္နာဂတောတိ? အာမန္တာ. စတုပညာသဓာတူဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1927" book="kv">
๐ အတီတေန စက္ခုန္ဒြိယေန သမန္နာဂတော, အနာဂတေန စက္ခုန္ဒြိယေန သမန္နာဂတော, ပစ္စုပ္ပန္နေန စက္ခုန္ဒြိယေန သမန္နာဂတောတိ? အာမန္တာ. တီဟိ စက္ခုန္ဒြိယေဟိ သမန္နာဂတောတိ? န ဟေဝံ ဝတ္တဗ္ဗေ …ပေ…  အတီတေဟိ ဗာဝီသတိန္ဒြိယေဟိ သမန္နာဂတော, အနာဂတေဟိ ဗာဝီသတိန္ဒြိယေဟိ သမန္နာဂတော, ပစ္စုပ္ပန္နေဟိ ဗာဝီသတိန္ဒြိယေဟိ သမန္နာဂတောတိ? အာမန္တာ. ဆသဋ္ဌိန္ဒြိယေဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="570" book="kv" e="ch" v="32" p="308">

<Paragraph number="1928" book="kv">
× န ဝတ္တဗ္ဗံ—  “အတီတာနာဂတေဟိ သမန္နာဂတော”တိ? အာမန္တာ. နနု အတ္ထိ အဋ္ဌဝိမောက္ခဈာယီ စတုန္နံ ဈာနာနံ နိကာမလာဘီ နဝန္နံ အနုပုဗ္ဗဝိဟာရသမာပတ္တီနံ လာဘီတိ? အာမန္တာ. ဟဉ္စိ အတ္ထိ အဋ္ဌဝိမောက္ခဈာယီ စတုန္နံ ဈာနာနံ နိကာမလာဘီ နဝန္နံ အနုပုဗ္ဗဝိဟာရသမာပတ္တီနံ လာဘီ, တေန ဝတ ရေ ဝတ္တဗ္ဗေ—  “အတီတာနာဂတေဟိ သမန္နာဂတော”တိ.

</Paragraph>
</Division>

<Paragraph number="1929" type="center" book="kv">
အတီတာနာဂတပစ္စုပ္ပန္နကထာ နိဋ္ဌိတာ.

  
နဝမော ဝဂ္ဂေါ.



</Paragraph>

<Paragraph number="1930" type="center" book="kv">
တဿုဒ္ဒါနံ


</Paragraph>

<Paragraph number="1931" book="kv">
အာနိသံသဒဿာဝိဿ သံယောဇနာနံ ပဟာနံ, အမတာရမ္မဏံ သံယောဇနံ, ရူပံ သာရမ္မဏံ, အနုသယာ အနာရမ္မဏာ, ဧဝမေဝံ ဉာဏံ, အတီတာနာဂတာရမ္မဏံ စိတ္တံ, သဗ္ဗံ စိတ္တံ ဝိတက္ကာနုပတိတံ, သဗ္ဗသော ဝိတက္ကယတော ဝိစာရယတော ဝိတက္ကဝိပ္ဖါရော သဒ္ဒေါ, န ယထာစိတ္တဿ ဝါစာ, တထေဝ ကာယကမ္မံ အတီတာနာဂတေဟိ သမန္နာဂတောတိ.
</Paragraph>