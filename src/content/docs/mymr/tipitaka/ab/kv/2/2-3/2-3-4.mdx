---
title: "2.3.4 ကာမကထာ"
tableOfContents: false
sidebar:
  order: 6
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="513" book="kv">

<Paragraph number="1748" book="kv">
๐ ပဉ္စေဝါယတနာ ကာမာတိ? အာမန္တာ. နနု အတ္ထိ တပ္ပဋိသံယုတ္တော ဆန္ဒောတိ? အာမန္တာ. ဟဉ္စိ အတ္ထိ တပ္ပဋိသံယုတ္တော ဆန္ဒော, နော စ ဝတ ရေ ဝတ္တဗ္ဗေ—  “ပဉ္စေဝါယတနာ ကာမာ”တိ. နနု အတ္ထိ တပ္ပဋိသံယုတ္တော ရာဂေါ တပ္ပဋိသံယုတ္တော ဆန္ဒော တပ္ပဋိသံယုတ္တော ဆန္ဒရာဂေါ တပ္ပဋိသံယုတ္တော သင်္ကပ္ပေါ တပ္ပဋိသံယုတ္တော ရာဂေါ တပ္ပဋိသံယုတ္တော သင်္ကပ္ပရာဂေါ တပ္ပဋိသံယုတ္တာ ပီတိ တပ္ပဋိသံယုတ္တံ သောမနဿံ တပ္ပဋိသံယုတ္တံ ပီတိသောမနဿန္တိ? အာမန္တာ. ဟဉ္စိ အတ္ထိ တပ္ပဋိသံယုတ္တံ ပီတိသောမနဿံ, နော စ ဝတ ရေ ဝတ္တဗ္ဗေ—  “ပဉ္စေဝါယတနာ ကာမာ”တိ.
</Paragraph>

</Division>
<Division number="514" book="kv">

<Paragraph number="1749" book="kv">
× န ဝတ္တဗ္ဗံ—  “ပဉ္စေဝါယတနာ ကာမာ”တိ? အာမန္တာ. နနု ဝုတ္တံ ဘဂဝတာ—  “ပဉ္စိမေ, ဘိက္ခဝေ, ကာမဂုဏာ. ကတမေ ပဉ္စ? စက္ခုဝိညေယျာ ရူပါ …ပေ…  ကာယဝိညေယျာ ဖောဋ္ဌဗ္ဗာ ဣဋ္ဌာ ကန္တာ မနာပါ ပိယရူပါ ကာမူပသံဟိတာ ရဇနီယာ—  ဣမေ ခေါ, ဘိက္ခဝေ, ပဉ္စ ကာမဂုဏာ”တိ. အတ္ထေဝ သုတ္တန္တောတိ? အာမန္တာ. တေန ဟိ ပဉ္စေဝါယတနာ ကာမာတိ.
</Paragraph>

<Paragraph number="1750" book="kv">
๐ ပဉ္စေဝါယတနာ ကာမာတိ? အာမန္တာ. နနု ဝုတ္တံ ဘဂဝတာ—  “ပဉ္စိမေ, ဘိက္ခဝေ, ကာမဂုဏာ. ကတမေ ပဉ္စ? စက္ခုဝိညေယျာ ရူပါ …ပေ…  ကာယဝိညေယျာ ဖောဋ္ဌဗ္ဗာ ဣဋ္ဌာ ကန္တာ မနာပါ ပိယရူပါ ကာမူပသံဟိတာ ရဇနီယာ—  ဣမေ ခေါ, ဘိက္ခဝေ, ပဉ္စ ကာမဂုဏာ. အပိ စ, ဘိက္ခဝေ, နေတေ ကာမာ ကာမဂုဏာ နာမေတေ အရိယဿ ဝိနယေ ဝုစ္စန်”တိ—
</Paragraph>

<Paragraph number="1751" type="verses" book="kv">
_“သင်္ကပ္ပရာဂေါ ပုရိသဿ ကာမော,_  
_န တေ ကာမာ ယာနိ စိတြာနိ လောကေ;_  
_သင်္ကပ္ပရာဂေါ ပုရိသဿ ကာမော,_  
_တိဋ္ဌန္တိ စိတြာနိ တထေဝ လောကေ;_  
_အထေတ္ထ ဓီရာ ဝိနယန္တိ ဆန္ဒန်”တိ._  

</Paragraph>

<Paragraph number="1752" book="kv">
အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “ပဉ္စေဝါယတနာ ကာမာ”တိ.

</Paragraph>
</Division>

<Paragraph number="1753" type="center" book="kv">
ကာမကထာ နိဋ္ဌိတာ.
</Paragraph>