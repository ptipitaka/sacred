---
title: 2.1.8 ပထဝီဓာတုသနိဒဿနာတိအာဒိကထာ
tableOfContents: false
sidebar:
  order: 8
type: tipitaka
basket: ab
book: kv
review:
  current: review
  updated: '2025-10-23T09:20:51.268335'
  updated_by: ''
  notes: ''
  history:
  - state: review
    date: '2025-10-23T09:20:51.268335'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="465" book="kv" e="ch" v="32" p="248">

<Paragraph number="1592" book="kv">
๐ ပထဝီဓာတု သနိဒဿနာတိ? အာမန္တာ. ရူပံ ရူပါယတနံ ရူပဓာတု နီလံ ပီတကံ လောဟိတကံ ဩဒါတံ စက္ခုဝိညေယျံ စက္ခုသ္မိံ ပဋိဟညတိ စက္ခုဿ အာပါထံ အာဂစ္ဆတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1593" book="kv">
๐ ပထဝီဓာတု သနိဒဿနာတိ? အာမန္တာ. စက္ခုဉ္စ ပဋိစ္စ ပထဝီဓာတုဉ္စ ဥပ္ပဇ္ဇတိ စက္ခုဝိညာဏန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1594" book="kv">
๐ စက္ခုဉ္စ ပဋိစ္စ ပထဝီဓာတုဉ္စ ဥပ္ပဇ္ဇတိ စက္ခုဝိညာဏန္တိ? အာမန္တာ. “စက္ခုဉ္စ ပဋိစ္စ ပထဝီဓာတုဉ္စ ဥပ္ပဇ္ဇတိ စက္ခုဝိညာဏန်”တိ—  အတ္ထေဝ သုတ္တန္တောတိ? နတ္ထိ. “စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏန်”တိ—  အတ္ထေဝ သုတ္တန္တောတိ? အာမန္တာ. ဟဉ္စိ “စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏန်”တိ—  အတ္ထေဝ သုတ္တန္တော, နော စ ဝတ ရေ ဝတ္တဗ္ဗေ—  “စက္ခုဉ္စ ပဋိစ္စ ပထဝီဓာတုဉ္စ ဥပ္ပဇ္ဇတိ စက္ခုဝိညာဏန်”တိ.
</Paragraph>

</Division>
<Division number="466" book="kv" e="ch" v="32" p="248">

<Paragraph number="1595" book="kv">
× န ဝတ္တဗ္ဗံ—  “ပထဝီဓာတု သနိဒဿနာ”တိ? အာမန္တာ. နနု ပဿတိ ဘူမိံ ပါသာဏံ ပဗ္ဗတန္တိ? အာမန္တာ. ဟဉ္စိ ပဿတိ ဘူမိံ ပါသာဏံ ပဗ္ဗတံ, တေန ဝတ ရေ ဝတ္တဗ္ဗေ—  “ပထဝီဓာတု သနိဒဿနာ”တိ …ပေ… .
</Paragraph>

<Paragraph number="1596" book="kv">
× န ဝတ္တဗ္ဗံ—  “အာပေါဓာတု သနိဒဿနာ”တိ? အာမန္တာ. နနု ပဿတိ ဥဒကန္တိ? အာမန္တာ. ဟဉ္စိ ပဿတိ ဥဒကံ, တေန ဝတ ရေ ဝတ္တဗ္ဗေ—  “အာပေါဓာတု သနိဒဿနာတိ …ပေ… .
</Paragraph>

<Paragraph number="1597" book="kv">
× န ဝတ္တဗ္ဗံ—  တေဇောဓာတု သနိဒဿနာတိ? အာမန္တာ. နနု ပဿတိ အဂ္ဂိံ ဇလန္တန္တိ? အာမန္တာ. ဟဉ္စိ ပဿတိ အဂ္ဂိံ ဇလန္တံ, တေန ဝတ ရေ ဝတ္တဗ္ဗေ—  “တေဇောဓာတု သနိဒဿနာ”တိ …ပေ… .
</Paragraph>

<Paragraph number="1598" book="kv">
× န ဝတ္တဗ္ဗံ—  “ဝါယောဓာတု သနိဒဿနာ”တိ? အာမန္တာ. နနု ပဿတိ ဝါတေန ရုက္ခေ သဉ္စာလိယမာနေတိ? အာမန္တာ. ဟဉ္စိ ပဿတိ ဝါတေန ရုက္ခေ သဉ္စာလိယမာနေ, တေန ဝတ ရေ ဝတ္တဗ္ဗေ—  “ဝါယောဓာတု သနိဒဿနာ”တိ …ပေ… .

</Paragraph>
</Division>

<Paragraph number="1599" type="center" book="kv">
ပထဝီဓာတု သနိဒဿနာတိအာဒိကထာ နိဋ္ဌိတာ.
</Paragraph>