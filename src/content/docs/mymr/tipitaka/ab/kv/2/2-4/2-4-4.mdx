---
title: 2.4.4 အနုသယာအနာရမ္မဏာတိကထာ
tableOfContents: false
sidebar:
  order: 4
type: tipitaka
basket: ab
book: kv
review:
  current: review
  updated: '2025-10-23T09:20:51.401411'
  updated_by: ''
  notes: ''
  history:
  - state: review
    date: '2025-10-23T09:20:51.401411'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="554" book="kv" e="ch" v="32" p="299">

<Paragraph number="1878" book="kv">
๐ အနုသယာ အနာရမ္မဏာတိ? အာမန္တာ. ရူပံ နိဗ္ဗာနံ စက္ခာယတနံ …ပေ…  ဖောဋ္ဌဗ္ဗာယတနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1879" book="kv">
๐ ကာမရာဂါနုသယော အနာရမ္မဏောတိ? အာမန္တာ. ကာမရာဂေါ ကာမရာဂပရိယုဋ္ဌာနံ ကာမရာဂသံယောဇနံ ကာမောဃော ကာမယောဂေါ ကာမစ္ဆန္ဒနီဝရဏံ အနာရမ္မဏန္တိ? န ဟေဝံ ဝတ္တဗ္ဗေ …ပေ…  ကာမရာဂေါ ကာမရာဂပရိယုဋ္ဌာနံ ကာမရာဂသံယောဇနံ ကာမောဃော ကာမယောဂေါ ကာမစ္ဆန္ဒနီဝရဏံ သာရမ္မဏန္တိ? အာမန္တာ. ကာမရာဂါနုသယော သာရမ္မဏောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1880" book="kv">
๐ ကာမရာဂါနုသယော အနာရမ္မဏောတိ? အာမန္တာ. ကတမက္ခန္ဓပရိယာပန္နောတိ? သင်္ခါရက္ခန္ဓပရိယာပန္နောတိ. သင်္ခါရက္ခန္ဓော အနာရမ္မဏောတိ? န ဟေဝံ ဝတ္တဗ္ဗေ …ပေ…  သင်္ခါရက္ခန္ဓော အနာရမ္မဏောတိ? အာမန္တာ. ဝေဒနာက္ခန္ဓော သညာက္ခန္ဓော ဝိညာဏက္ခန္ဓော အနာရမ္မဏောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1881" book="kv">
๐ ကာမရာဂါနုသယော သင်္ခါရက္ခန္ဓပရိယာပန္နော အနာရမ္မဏောတိ? အာမန္တာ. ကာမရာဂေါ သင်္ခါရက္ခန္ဓပရိယာပန္နော အနာရမ္မဏောတိ? န ဟေဝံ ဝတ္တဗ္ဗေ …ပေ…  ကာမရာဂေါ သင်္ခါရက္ခန္ဓပရိယာပန္နော သာရမ္မဏောတိ? အာမန္တာ. ကာမရာဂါနုသယော သင်္ခါရက္ခန္ဓပရိယာပန္နော သာရမ္မဏောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1882" book="kv">
๐ ကာမရာဂါနုသယော သင်္ခါရက္ခန္ဓပရိယာပန္နော အနာရမ္မဏော, ကာမရာဂေါ သင်္ခါရက္ခန္ဓပရိယာပန္နော သာရမ္မဏောတိ? အာမန္တာ. သင်္ခါရက္ခန္ဓော ဧကဒေသော သာရမ္မဏော ဧကဒေသော အနာရမ္မဏောတိ? န ဟေဝံ ဝတ္တဗ္ဗေ …ပေ…  သင်္ခါရက္ခန္ဓော ဧကဒေသော သာရမ္မဏော ဧကဒေသော အနာရမ္မဏောတိ? အာမန္တာ. ဝေဒနာက္ခန္ဓော သညာက္ခန္ဓော ဝိညာဏက္ခန္ဓော ဧကဒေသော သာရမ္မဏော ဧကဒေသော အနာရမ္မဏောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="555" book="kv" e="ch" v="32" p="299">

<Paragraph number="1883" book="kv">
๐ ပဋိဃာနုသယော မာနာနုသယော ဒိဋ္ဌာနုသယော ဝိစိကိစ္ဆာနုသယော ဘဝရာဂါနုသယော အဝိဇ္ဇာနုသယော အနာရမ္မဏောတိ? အာမန္တာ. အဝိဇ္ဇာ အဝိဇ္ဇောဃော အဝိဇ္ဇာယောဂေါ အဝိဇ္ဇာနုသယော အဝိဇ္ဇာပရိယုဋ္ဌာနံ အဝိဇ္ဇာသံယောဇနံ အဝိဇ္ဇာနီဝရဏံ အနာရမ္မဏန္တိ? န ဟေဝံ ဝတ္တဗ္ဗေ …ပေ…  အဝိဇ္ဇာ အဝိဇ္ဇောဃော …ပေ…  အဝိဇ္ဇာနီဝရဏံ သာရမ္မဏန္တိ? အာမန္တာ. အဝိဇ္ဇာနုသယော သာရမ္မဏောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1884" book="kv">
๐ အဝိဇ္ဇာနုသယော အနာရမ္မဏောတိ? အာမန္တာ. ကတမက္ခန္ဓပရိယာပန္နောတိ? သင်္ခါရက္ခန္ဓပရိယာပန္နောတိ. သင်္ခါရက္ခန္ဓော အနာရမ္မဏောတိ? န ဟေဝံ ဝတ္တဗ္ဗေ …ပေ…  သင်္ခါရက္ခန္ဓော အနာရမ္မဏောတိ? အာမန္တာ. ဝေဒနာက္ခန္ဓော သညာက္ခန္ဓော ဝိညာဏက္ခန္ဓော အနာရမ္မဏောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1885" book="kv">
๐ အဝိဇ္ဇာနုသယော သင်္ခါရက္ခန္ဓပရိယာပန္နော အနာရမ္မဏောတိ? အာမန္တာ. အဝိဇ္ဇာ သင်္ခါရက္ခန္ဓပရိယာပန္နာ အနာရမ္မဏာတိ? န ဟေဝံ ဝတ္တဗ္ဗေ …ပေ…  အဝိဇ္ဇာ သင်္ခါရက္ခန္ဓပရိယာပန္နာ သာရမ္မဏာတိ? အာမန္တာ. အဝိဇ္ဇာနုသယော သင်္ခါရက္ခန္ဓပရိယာပန္နော သာရမ္မဏောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1886" book="kv">
๐ အဝိဇ္ဇာနုသယော သင်္ခါရက္ခန္ဓပရိယာပန္နော အနာရမ္မဏော, အဝိဇ္ဇာ သင်္ခါရက္ခန္ဓပရိယာပန္နာ သာရမ္မဏာတိ? အာမန္တာ. သင်္ခါရက္ခန္ဓော ဧကဒေသော သာရမ္မဏော ဧကဒေသော အနာရမ္မဏောတိ? န ဟေဝံ ဝတ္တဗ္ဗေ …ပေ…  သင်္ခါရက္ခန္ဓော ဧကဒေသော သာရမ္မဏော ဧကဒေသော အနာရမ္မဏောတိ? အာမန္တာ. ဝေဒနာက္ခန္ဓော သညာက္ခန္ဓော ဝိညာဏက္ခန္ဓော ဧကဒေသော သာရမ္မဏော ဧကဒေသော အနာရမ္မဏောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="556" book="kv" e="ch" v="32" p="300">

<Paragraph number="1887" book="kv">
× န ဝတ္တဗ္ဗံ—  “အနုသယာ အနာရမ္မဏာ”တိ? အာမန္တာ. ပုထုဇ္ဇနော ကုသလာဗျာကတေ စိတ္တေ ဝတ္တမာနေ သာနုသယောတိ ဝတ္တဗ္ဗောတိ? အာမန္တာ. အတ္ထိ တေသံ အနုသယာနံ အာရမ္မဏန္တိ? န ဟေဝံ ဝတ္တဗ္ဗေ …ပေ…  တေန ဟိ အနုသယာ အနာရမ္မဏာတိ. ပုထုဇ္ဇနော ကုသလာဗျာကတေ စိတ္တေ ဝတ္တမာနေ သရာဂေါတိ ဝတ္တဗ္ဗောတိ? အာမန္တာ. အတ္ထိ တဿ ရာဂဿ အာရမ္မဏန္တိ? န ဟေဝံ ဝတ္တဗ္ဗေ …ပေ… . တေန ဟိ ရာဂေါ အနာရမ္မဏောတိ.

</Paragraph>
</Division>

<Paragraph number="1888" type="center" book="kv">
အနုသယာ အနာရမ္မဏာတိကထာ နိဋ္ဌိတာ.
</Paragraph>