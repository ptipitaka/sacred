---
title: "2.2.2 သမ္ပယုတ္တကထာ"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="473" book="kv" e="ch" v="32" p="252">

<Paragraph number="1621" book="kv">
๐ နတ္ထိ ကေစိ ဓမ္မာ ကေဟိစိ ဓမ္မေဟိ သမ္ပယုတ္တာတိ? အာမန္တာ. နနု အတ္ထိ ကေစိ ဓမ္မာ ကေဟိစိ ဓမ္မေဟိ သဟဂတာ သဟဇာတာ သံသဋ္ဌာ ဧကုပ္ပါဒါ ဧကနိရောဓာ ဧကဝတ္ထုကာ ဧကာရမ္မဏာတိ? အာမန္တာ. ဟဉ္စိ အတ္ထိ ကေစိ ဓမ္မာ ကေဟိစိ ဓမ္မေဟိ သဟဂတာ သဟဇာတာ သံသဋ္ဌာ ဧကုပ္ပါဒါ ဧကနိရောဓာ ဧကဝတ္ထုကာ ဧကာရမ္မဏာ, နော စ ဝတ ရေ ဝတ္တဗ္ဗေ—  “နတ္ထိ ကေစိ ဓမ္မာ ကေဟိစိ ဓမ္မေဟိ သမ္ပယုတ္တာ”တိ.
</Paragraph>

<Paragraph number="1622" book="kv">
๐ ဝေဒနာက္ခန္ဓော သညာက္ခန္ဓေန သဟဇာတောတိ? အာမန္တာ. ဟဉ္စိ ဝေဒနာက္ခန္ဓော သညာက္ခန္ဓေန သဟဇာတော, တေန ဝတ ရေ ဝတ္တဗ္ဗေ—  “ဝေဒနာက္ခန္ဓော သညာက္ခန္ဓေန သမ္ပယုတ္တော”တိ.
</Paragraph>

<Paragraph number="1623" book="kv">
๐ ဝေဒနာက္ခန္ဓော သင်္ခါရက္ခန္ဓေန…  ဝိညာဏက္ခန္ဓေန သဟဇာတောတိ? အာမန္တာ. ဟဉ္စိ ဝေဒနာက္ခန္ဓော ဝိညာဏက္ခန္ဓေန သဟဇာတော, တေန ဝတ ရေ ဝတ္တဗ္ဗေ—  “ဝေဒနာက္ခန္ဓော ဝိညာဏက္ခန္ဓေန သမ္ပယုတ္တော”တိ.
</Paragraph>

<Paragraph number="1624" book="kv">
๐ သညာက္ခန္ဓော…  သင်္ခါရက္ခန္ဓော…  ဝိညာဏက္ခန္ဓော ဝေဒနာက္ခန္ဓေန…  သညာက္ခန္ဓေန…  သင်္ခါရက္ခန္ဓေန သဟဇာတောတိ? အာမန္တာ. ဟဉ္စိ ဝိညာဏက္ခန္ဓော သင်္ခါရက္ခန္ဓေန သဟဇာတော, တေန ဝတ ရေ ဝတ္တဗ္ဗေ—  “ဝိညာဏက္ခန္ဓော သင်္ခါရက္ခန္ဓေန သမ္ပယုတ္တော”တိ.
</Paragraph>

</Division>
<Division number="474" book="kv" e="ch" v="32" p="253">

<Paragraph number="1625" book="kv">
× ယထာ တိလမှိ တေလံ အနုဂတံ အနုပဝိဋ္ဌံ, ဥစ္ဆုမှိ ရသော အနုဂတော အနုပဝိဋ္ဌော; ဧဝမေဝ တေ ဓမ္မာ တေဟိ ဓမ္မေဟိ အနုဂတာ အနုပဝိဋ္ဌာတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="1626" type="center" book="kv">
သမ္ပယုတ္တကထာ နိဋ္ဌိတာ.
</Paragraph>