---
title: "2.3.1 ဆဂတိကထာ"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="503" book="kv" e="ch" v="32" p="268">

<Paragraph number="1719" book="kv">
๐ ဆ ဂတိယောတိ? အာမန္တာ. နနု ပဉ္စ ဂတိယော ဝုတ္တာ ဘဂဝတာ—  “နိရယော, တိရစ္ဆာနယောနိ, ပေတ္တိဝိသယော, မနုဿာ, ဒေဝါ”တိ? အာမန္တာ. ဟဉ္စိ ပဉ္စ ဂတိယော ဝုတ္တာ ဘဂဝတာ—  နိရယော, တိရစ္ဆာနယောနိ, ပေတ္တိဝိသယော, မနုဿာ, ဒေဝါ; နော စ ဝတ ရေ ဝတ္တဗ္ဗေ—  “ဆ ဂတိယော”တိ.
</Paragraph>

<Paragraph number="1720" book="kv">
๐ ဆ ဂတိယောတိ? အာမန္တာ. နနု ကာလကဉ္စိကာ အသုရာ ပေတာနံ သမာနဝဏ္ဏာ သမာနဘောဂါ သမာနာဟာရာ သမာနာယုကာ ပေတေဟိ သဟ အာဝါဟဝိဝါဟံ ဂစ္ဆန္တီတိ? အာမန္တာ. ဟဉ္စိ ကာလကဉ္စိကာ အသုရာ ပေတာနံ သမာနဝဏ္ဏာ သမာနဘောဂါ သမာနာဟာရာ သမာနာယုကာ ပေတေဟိ သဟ အာဝါဟဝိဝါဟံ ဂစ္ဆန္တိ, နော စ ဝတ ရေ ဝတ္တဗ္ဗေ—  “ဆ ဂတိယော”တိ.
</Paragraph>

<Paragraph number="1721" book="kv">
๐ ဆ ဂတိယောတိ? အာမန္တာ. နနု ဝေပစိတ္တိပရိသာ ဒေဝါနံ သမာနဝဏ္ဏာ သမာနဘောဂါ သမာနာဟာရာ သမာနာယုကာ ဒေဝေဟိ သဟ အာဝါဟဝိဝါဟံ ဂစ္ဆန္တီတိ? အာမန္တာ. ဟဉ္စိ ဝေပစိတ္တိပရိသာ ဒေဝါနံ သမာနဝဏ္ဏာ သမာနဘောဂါ သမာနာဟာရာ သမာနာယုကာ ဒေဝေဟိ သဟ အာဝါဟဝိဝါဟံ ဂစ္ဆန္တိ, နော စ ဝတ ရေ ဝတ္တဗ္ဗေ—  “ဆ ဂတိယော”တိ.
</Paragraph>

<Paragraph number="1722" book="kv">
๐ ဆ ဂတိယောတိ? အာမန္တာ. နနု ဝေပစိတ္တိပရိသာ ပုဗ္ဗဒေဝါတိ? အာမန္တာ. ဟဉ္စိ ဝေပစိတ္တိပရိသာ ပုဗ္ဗဒေဝါ, နော စ ဝတ ရေ ဝတ္တဗ္ဗေ—  “ဆ ဂတိယော”တိ.
</Paragraph>

</Division>
<Division number="504" book="kv" e="ch" v="32" p="269">

<Paragraph number="1723" book="kv">
× န ဝတ္တဗ္ဗံ—  “ဆ ဂတိယော”တိ? အာမန္တာ. နနု အတ္ထိ အသုရကာယောတိ? အာမန္တာ. ဟဉ္စိ အတ္ထိ အသုရကာယော, တေန ဝတ ရေ ဝတ္တဗ္ဗေ—  “ဆ ဂတိယော”တိ.

</Paragraph>
</Division>

<Paragraph number="1724" type="center" book="kv">
ဆဂတိကထာ နိဋ္ဌိတာ.
</Paragraph>