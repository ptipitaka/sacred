---
title: "2.3.5 ရူပဓာတုကထာ"
tableOfContents: false
sidebar:
  order: 5
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="515" book="kv" e="ch" v="32" p="275">

<Paragraph number="1754" book="kv">
๐ ရူပိနော ဓမ္မာ ရူပဓာတူတိ? အာမန္တာ. ရူပံ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…  အတ္ထိ ရူပူပဂံ ကမ္မန္တိ? န ဟေဝံ ဝတ္တဗ္ဗေ …ပေ…  အတ္ထိ ရူပူပဂါ သတ္တာတိ? န ဟေဝံ ဝတ္တဗ္ဗေ …ပေ…  ရူပေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ? န ဟေဝံ ဝတ္တဗ္ဗေ …ပေ…  ရူပေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ? န ဟေဝံ ဝတ္တဗ္ဗေ …ပေ…  ရူပံ ပဉ္စဝေါကာရဘဝေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1755" book="kv">
๐ ရူပဓာတု ဘဝေါ ဂတိ …ပေ…  အတ္တဘာဝပဋိလာဘောတိ? အာမန္တာ. ရူပံ ဘဝေါ ဂတိ …ပေ…  အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…  အတ္ထိ ရူပဓာတူပဂံ ကမ္မန္တိ? အာမန္တာ. အတ္ထိ ရူပူပဂံ ကမ္မန္တိ? န ဟေဝံ ဝတ္တဗ္ဗေ …ပေ…  အတ္ထိ ရူပဓာတူပဂါ သတ္တာတိ? အာမန္တာ. အတ္ထိ ရူပူပဂါ သတ္တာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1756" book="kv">
๐ ရူပဓာတုယာ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ? အာမန္တာ. ရူပေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ? န ဟေဝံ ဝတ္တဗ္ဗေ …ပေ…  ရူပဓာတုယာ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ? အာမန္တာ. ရူပေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ? န ဟေဝံ ဝတ္တဗ္ဗေ …ပေ…  ရူပဓာတု ပဉ္စဝေါကာရဘဝေါတိ? အာမန္တာ. ရူပံ ပဉ္စဝေါကာရဘဝေါတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="516" book="kv" e="ch" v="32" p="276">

<Paragraph number="1757" book="kv">
๐ ရူပိနော ဓမ္မာ ရူပဓာတု, ကာမဓာတုယာ အတ္ထိ ရူပန္တိ? အာမန္တာ. သာဝ ကာမဓာတု, သာ ရူပဓာတူတိ? န ဟေဝံ ဝတ္တဗ္ဗေ …ပေ…  သာဝ ကာမဓာတု, သာ ရူပဓာတူတိ? အာမန္တာ. ကာမဘဝေန သမန္နာဂတော ပုဂ္ဂလော ဒွီဟိ ဘဝေဟိ သမန္နာဂတော ဟောတိ—  ကာမဘဝေန စ ရူပဘဝေန စာတိ? န ဟေဝံ ဝတ္တဗ္ဗေ.

</Paragraph>
</Division>

<Paragraph number="1758" type="center" book="kv">
ရူပဓာတုကထာ နိဋ္ဌိတာ.
</Paragraph>