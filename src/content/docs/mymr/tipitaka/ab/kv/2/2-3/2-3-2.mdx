---
title: 2.3.2 အန္တရာဘဝကထာ
tableOfContents: false
sidebar:
  order: 2
type: tipitaka
basket: ab
book: kv
review:
  current: review
  updated: '2025-10-23T09:20:51.336212'
  updated_by: ''
  notes: ''
  history:
  - state: review
    date: '2025-10-23T09:20:51.336212'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="505" book="kv" e="ch" v="32" p="269">

<Paragraph number="1725" book="kv">
๐ အတ္ထိ အန္တရာဘဝေါတိ? အာမန္တာ. ကာမဘဝေါတိ? န ဟေဝံ ဝတ္တဗ္ဗေ …ပေ…  အတ္ထိ အန္တရာဘဝေါတိ? အာမန္တာ. ရူပဘဝေါတိ? န ဟေဝံ ဝတ္တဗ္ဗေ …ပေ…  အတ္ထိ အန္တရာဘဝေါတိ? အာမန္တာ. အရူပဘဝေါတိ? န ဟေဝံ ဝတ္တဗ္ဗေ …ပေ…  အတ္ထိ အန္တရာဘဝေါတိ? အာမန္တာ. ကာမဘဝဿ စ ရူပဘဝဿ စ အန္တရေ အတ္ထိ အန္တရာဘဝေါတိ? န ဟေဝံ ဝတ္တဗ္ဗေ …ပေ…  အတ္ထိ အန္တရာဘဝေါတိ? အာမန္တာ. ရူပဘဝဿ စ အရူပဘဝဿ စ အန္တရေ အတ္ထိ အန္တရာဘဝေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1726" book="kv">
๐ ကာမဘဝဿ စ ရူပဘဝဿ စ အန္တရေ နတ္ထိ အန္တရာဘဝေါတိ? အာမန္တာ. ဟဉ္စိ ကာမဘဝဿ စ ရူပဘဝဿ စ အန္တရေ နတ္ထိ အန္တရာဘဝေါ, နော စ ဝတ ရေ ဝတ္တဗ္ဗေ—  “အတ္ထိ အန္တရာဘဝေါ”တိ. ရူပဘဝဿ စ အရူပဘဝဿ စ အန္တရေ နတ္ထိ အန္တရာဘဝေါတိ? အာမန္တာ. ဟဉ္စိ ရူပဘဝဿ စ အရူပဘဝဿ စ အန္တရေ နတ္ထိ အန္တရာဘဝေါ, နော စ ဝတ ရေ ဝတ္တဗ္ဗေ—  “အတ္ထိ အန္တရာဘဝေါ”တိ.
</Paragraph>

</Division>
<Division number="506" book="kv" e="ch" v="32" p="270">

<Paragraph number="1727" book="kv">
๐ အတ္ထိ အန္တရာဘဝေါတိ? အာမန္တာ. ပဉ္စမီ သာ ယောနိ, ဆဋ္ဌမီ သာ ဂတိ, အဋ္ဌမီ သာ ဝိညာဏဋ္ဌိတိ, ဒသမော သော သတ္တာဝါသောတိ? န ဟေဝံ ဝတ္တဗ္ဗေ …ပေ…  အတ္ထိ အန္တရာဘဝေါတိ? အာမန္တာ. အန္တရာဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…  အတ္ထိ အန္တရာဘဝူပဂံ ကမ္မန္တိ? န ဟေဝံ ဝတ္တဗ္ဗေ …ပေ…  အတ္ထိ အန္တရာဘဝူပဂါ သတ္တာတိ? န ဟေဝံ ဝတ္တဗ္ဗေ …ပေ…  အန္တရာဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ? န ဟေဝံ ဝတ္တဗ္ဗေ …ပေ…  အန္တရာဘဝေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ? န ဟေဝံ ဝတ္တဗ္ဗေ …ပေ…  အန္တရာဘဝေါ ပဉ္စဝေါကာရဘဝေါတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="507" book="kv" e="ch" v="32" p="270">

<Paragraph number="1728" book="kv">
๐ အတ္ထိ ကာမဘဝေါ, ကာမဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ? အာမန္တာ. အတ္ထိ အန္တရာဘဝေါ, အန္တရာဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…  အတ္ထိ ကာမဘဝူပဂံ ကမ္မန္တိ? အာမန္တာ. အတ္ထိ အန္တရာဘဝူပဂံ ကမ္မန္တိ? န ဟေဝံ ဝတ္တဗ္ဗေ …ပေ…  အတ္ထိ ကာမဘဝူပဂါ သတ္တာတိ? အာမန္တာ. အတ္ထိ အန္တရာဘဝူပဂါ သတ္တာတိ? န ဟေဝံ ဝတ္တဗ္ဗေ …ပေ…  ကာမဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ? အာမန္တာ. အန္တရာဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ? န ဟေဝံ ဝတ္တဗ္ဗေ …ပေ…  ကာမဘဝေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ? အာမန္တာ. အန္တရာဘဝေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ? န ဟေဝံ ဝတ္တဗ္ဗေ …ပေ…  ကာမဘဝေါ ပဉ္စဝေါကာရဘဝေါတိ? အာမန္တာ. အန္တရာဘဝေါ ပဉ္စဝေါကာရဘဝေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1729" book="kv">
๐ အတ္ထိ ရူပဘဝေါ, ရူပဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ? အာမန္တာ. အတ္ထိ အန္တရာဘဝေါ, အန္တရာဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…  အတ္ထိ ရူပဘဝူပဂံ ကမ္မန္တိ? အာမန္တာ. အတ္ထိ အန္တရာဘဝူပဂံ ကမ္မန္တိ? န ဟေဝံ ဝတ္တဗ္ဗေ …ပေ…  အတ္ထိ ရူပဘဝူပဂါ သတ္တာတိ? အာမန္တာ. အတ္ထိ အန္တရာဘဝူပဂါ သတ္တာတိ? န ဟေဝံ ဝတ္တဗ္ဗေ …ပေ…  ရူပဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ? အာမန္တာ. အန္တရာဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ? န ဟေဝံ ဝတ္တဗ္ဗေ …ပေ…  ရူပဘဝေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ? အာမန္တာ. အန္တရာဘဝေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ? န ဟေဝံ ဝတ္တဗ္ဗေ …ပေ…  ရူပဘဝေါ ပဉ္စဝေါကာရဘဝေါတိ? အာမန္တာ. အန္တရာဘဝေါ ပဉ္စဝေါကာရဘဝေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1730" book="kv">
๐ အတ္ထိ အရူပဘဝေါ, အရူပဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ? အာမန္တာ. အတ္ထိ အန္တရာဘဝေါ, အန္တရာဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…  အတ္ထိ အရူပဘဝူပဂံ ကမ္မန္တိ? အာမန္တာ. အတ္ထိ အန္တရာဘဝူပဂံ ကမ္မန္တိ? န ဟေဝံ ဝတ္တဗ္ဗေ …ပေ…  အတ္ထိ အရူပဘဝူပဂါ သတ္တာတိ? အာမန္တာ. အတ္ထိ အန္တရာဘဝူပဂါ သတ္တာတိ? န ဟေဝံ ဝတ္တဗ္ဗေ …ပေ…  အရူပဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ? အာမန္တာ. အန္တရာဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ? န ဟေဝံ ဝတ္တဗ္ဗေ …ပေ…  အရူပဘဝေ အတ္ထိ ဝေဒနာ သညာ သင်္ခါရာ ဝိညာဏန္တိ? အာမန္တာ. အန္တရာဘဝေ အတ္ထိ ဝေဒနာ သညာ သင်္ခါရာ ဝိညာဏန္တိ? န ဟေဝံ ဝတ္တဗ္ဗေ …ပေ…  အရူပဘဝေါ စတုဝေါကာရဘဝေါတိ? အာမန္တာ. အန္တရာဘဝေါ စတုဝေါကာရဘဝေါတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="508" book="kv" e="ch" v="32" p="271">

<Paragraph number="1731" book="kv">
๐ အတ္ထိ အန္တရာဘဝေါတိ? အာမန္တာ. သဗ္ဗေသညေဝ သတ္တာနံ အတ္ထိ အန္တရာဘဝေါတိ? န ဟေဝံ ဝတ္တဗ္ဗေ …ပေ…  သဗ္ဗေသညေဝ သတ္တာနံ နတ္ထိ အန္တရာဘဝေါတိ? အာမန္တာ. ဟဉ္စိ သဗ္ဗေသညေဝ သတ္တာနံ နတ္ထိ အန္တရာဘဝေါ, နော စ ဝတ ရေ ဝတ္တဗ္ဗေ—  “အတ္ထိ အန္တရာဘဝေါ”တိ.
</Paragraph>

<Paragraph number="1732" book="kv">
๐ အတ္ထိ အန္တရာဘဝေါတိ? အာမန္တာ. အာနန္တရိယဿ ပုဂ္ဂလဿ အတ္ထိ အန္တရာဘဝေါတိ? န ဟေဝံ ဝတ္တဗ္ဗေ …ပေ…  အာနန္တရိယဿ ပုဂ္ဂလဿ နတ္ထိ အန္တရာဘဝေါတိ? အာမန္တာ. ဟဉ္စိ အာနန္တရိယဿ ပုဂ္ဂလဿ နတ္ထိ အန္တရာဘဝေါ, နော စ ဝတ ရေ ဝတ္တဗ္ဗေ—  “အတ္ထိ အန္တရာဘဝေါ”တိ.
</Paragraph>

<Paragraph number="1733" book="kv">
๐ န အာနန္တရိယဿ ပုဂ္ဂလဿ အတ္ထိ အန္တရာဘဝေါတိ? အာမန္တာ. အာနန္တရိယဿ ပုဂ္ဂလဿ အတ္ထိ အန္တရာဘဝေါတိ? န ဟေဝံ ဝတ္တဗ္ဗေ …ပေ…  အာနန္တရိယဿ ပုဂ္ဂလဿ နတ္ထိ အန္တရာဘဝေါတိ? အာမန္တာ. န အာနန္တရိယဿ ပုဂ္ဂလဿ နတ္ထိ အန္တရာဘဝေါတိ? န ဟေဝံ ဝတ္တဗ္ဗေ …ပေ…  နိရယူပဂဿ ပုဂ္ဂလဿ …ပေ…  အသညသတ္တူပဂဿ ပုဂ္ဂလဿ …ပေ…  အရူပူပဂဿ ပုဂ္ဂလဿ အတ္ထိ အန္တရာဘဝေါတိ? န ဟေဝံ ဝတ္တဗ္ဗေ …ပေ…  အရူပူပဂဿ ပုဂ္ဂလဿ နတ္ထိ အန္တရာဘဝေါတိ? အာမန္တာ. ဟဉ္စိ အရူပူပဂဿ ပုဂ္ဂလဿ နတ္ထိ အန္တရာဘဝေါ, နော စ ဝတ ရေ ဝတ္တဗ္ဗေ—  “အတ္ထိ အန္တရာဘဝေါ”တိ.
</Paragraph>

<Paragraph number="1734" book="kv">
๐ န အရူပူပဂဿ ပုဂ္ဂလဿ အတ္ထိ အန္တရာဘဝေါတိ? အာမန္တာ. အရူပူပဂဿ ပုဂ္ဂလဿ အတ္ထိ အန္တရာဘဝေါတိ? န ဟေဝံ ဝတ္တဗ္ဗေ …ပေ…  အရူပူပဂဿ ပုဂ္ဂလဿ နတ္ထိ အန္တရာဘဝေါတိ? အာမန္တာ. န အရူပူပဂဿ ပုဂ္ဂလဿ နတ္ထိ အန္တရာဘဝေါတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="509" book="kv" e="ch" v="32" p="272">

<Paragraph number="1735" book="kv">
× န ဝတ္တဗ္ဗံ အတ္ထိ အန္တရာဘဝေါတိ? အာမန္တာ. နနု အန္တရာပရိနိဗ္ဗာယီ ပုဂ္ဂလော အတ္ထီတိ? အာမန္တာ. ဟဉ္စိ အန္တရာပရိနိဗ္ဗာယီ ပုဂ္ဂလော အတ္ထိ, တေန ဝတ ရေ ဝတ္တဗ္ဗေ—  “အတ္ထိ အန္တရာဘဝေါ”တိ.
</Paragraph>

<Paragraph number="1736" book="kv">
๐ အန္တရာပရိနိဗ္ဗာယီ ပုဂ္ဂလော အတ္ထီတိ ကတွာ အတ္ထိ အန္တရာဘဝေါတိ? အာမန္တာ. ဥပဟစ္စပရိနိဗ္ဗာယီ ပုဂ္ဂလော အတ္ထီတိ ကတွာ အတ္ထိ ဥပဟစ္စဘဝေါတိ? န ဟေဝံ ဝတ္တဗ္ဗေ …ပေ…  အန္တရာပရိနိဗ္ဗာယီ ပုဂ္ဂလော အတ္ထီတိ ကတွာ အတ္ထိ အန္တရာဘဝေါတိ? အာမန္တာ. အသင်္ခါရပရိနိဗ္ဗာယီ ပုဂ္ဂလော …ပေ…  သသင်္ခါရပရိနိဗ္ဗာယီ ပုဂ္ဂလော အတ္ထီတိ ကတွာ အတ္ထိ သသင်္ခါရဘဝေါတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="1737" type="center" book="kv">
အန္တရာဘဝကထာ နိဋ္ဌိတာ.
</Paragraph>