---
title: 2.5.3 ပဉ္စဝိညာဏသမင်္ဂိဿမဂ္ဂကထာ
tableOfContents: false
sidebar:
  order: 3
type: tipitaka
basket: ab
book: kv
review:
  current: review
  updated: '2025-10-27T21:47:38.055534'
  updated_by: ''
  notes: ''
  history:
  - state: review
    date: '2025-10-27T21:47:38.055534'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="576" book="kv" e="ch" v="32" p="311">

<Paragraph number="1946" book="kv">
๐ ပဉ္စဝိညာဏသမင်္ဂိဿ အတ္ထိ မဂ္ဂဘာဝနာတိ? အာမန္တာ. နနု ပဉ္စဝိညာဏာ ဥပ္ပန္နဝတ္ထုကာ ဥပ္ပန္နာရမ္မဏာတိ? အာမန္တာ. ဟဉ္စိ ပဉ္စဝိညာဏာ ဥပ္ပန္နဝတ္ထုကာ ဥပ္ပန္နာရမ္မဏာ, နော စ ဝတ ရေ ဝတ္တဗ္ဗေ—  “ပဉ္စဝိညာဏသမင်္ဂိဿ အတ္ထိ မဂ္ဂဘာဝနာ”တိ.
</Paragraph>

<Paragraph number="1947" book="kv">
๐ နနု ပဉ္စဝိညာဏာ ပုရေဇာတဝတ္ထုကာ ပုရေဇာတာရမ္မဏာ အဇ္ဈတ္တိကဝတ္ထုကာ ဗာဟိရာရမ္မဏာ အသမ္ဘိန္နဝတ္ထုကာ အသမ္ဘိန္နာရမ္မဏာ နာနာဝတ္ထုကာ နာနာရမ္မဏာ န အညမညဿ ဂေါစရဝိသယံ ပစ္စနုဘောန္တိ, န အသမန္နာဟာရာ ဥပ္ပဇ္ဇန္တိ, န အမနသိကာရာ ဥပ္ပဇ္ဇန္တိ, န အဗ္ဗောကိဏ္ဏာ ဥပ္ပဇ္ဇန္တိ, န အပုဗ္ဗံ အစရိမံ ဥပ္ပဇ္ဇန္တိ, န အညမညဿ သမနန္တရာ ဥပ္ပဇ္ဇန္တိ, နနု ပဉ္စဝိညာဏာ အနာဘောဂါတိ? အာမန္တာ. ဟဉ္စိ ပဉ္စဝိညာဏာ အနာဘောဂါ, နော စ ဝတ ရေ ဝတ္တဗ္ဗေ—  “ပဉ္စဝိညာဏသမင်္ဂိဿ အတ္ထိ မဂ္ဂဘာဝနာ”တိ.
</Paragraph>

</Division>
<Division number="577" book="kv" e="ch" v="32" p="311">

<Paragraph number="1948" book="kv">
๐ စက္ခုဝိညာဏသမင်္ဂိဿ အတ္ထိ မဂ္ဂဘာဝနာတိ? အာမန္တာ. စက္ခုဝိညာဏံ သုညတံ အာရဗ္ဘ ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ…  စက္ခုဝိညာဏံ သုညတံ အာရဗ္ဘ ဥပ္ပဇ္ဇတီတိ? အာမန္တာ. စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ? န ဟေဝံ ဝတ္တဗ္ဗေ …ပေ…  စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ? အာမန္တာ. “စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန်”တိ—  အတ္ထေဝ သုတ္တန္တောတိ? နတ္ထိ. “စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏန်”တိ—  အတ္ထေဝ သုတ္တန္တောတိ? အာမန္တာ. ဟဉ္စိ “စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏန်”တိ—  အတ္ထေဝ သုတ္တန္တော, နော စ ဝတ ရေ ဝတ္တဗ္ဗေ—  “စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန်”တိ.
</Paragraph>

</Division>
<Division number="578" book="kv" e="ch" v="32" p="312">

<Paragraph number="1949" book="kv">
๐ စက္ခုဝိညာဏသမင်္ဂိဿ အတ္ထိ မဂ္ဂဘာဝနာတိ? အာမန္တာ. စက္ခုဝိညာဏံ အတီတာနာဂတံ အာရဗ္ဘ ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ…  စက္ခုဝိညာဏသမင်္ဂိဿ အတ္ထိ မဂ္ဂဘာဝနာတိ? အာမန္တာ. စက္ခုဝိညာဏံ ဖဿံ အာရဗ္ဘ…  ဝေဒနံ အာရဗ္ဘ…  သညံ အာရဗ္ဘ…  စေတနံ အာရဗ္ဘ…  စိတ္တံ အာရဗ္ဘ…  စက္ခုံ အာရဗ္ဘ …ပေ…  ကာယံ အာရဗ္ဘ …ပေ…  သဒ္ဒံ အာရဗ္ဘ …ပေ…  ဖောဋ္ဌဗ္ဗံ အာရဗ္ဘ ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1950" book="kv">
๐ မနောဝိညာဏသမင်္ဂိဿ အတ္ထိ မဂ္ဂဘာဝနာ, မနောဝိညာဏံ သုညတံ အာရဗ္ဘ ဥပ္ပဇ္ဇတီတိ? အာမန္တာ. စက္ခုဝိညာဏသမင်္ဂိဿ အတ္ထိ မဂ္ဂဘာဝနာ, စက္ခုဝိညာဏံ သုညတံ အာရဗ္ဘ ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ…  မနောဝိညာဏသမင်္ဂိဿ အတ္ထိ မဂ္ဂဘာဝနာ, မနောဝိညာဏံ အတီတာနာဂတံ အာရဗ္ဘ ဥပ္ပဇ္ဇတီတိ? အာမန္တာ. စက္ခုဝိညာဏသမင်္ဂိဿ အတ္ထိ မဂ္ဂဘာဝနာ, စက္ခုဝိညာဏံ အတီတာနာဂတံ အာရဗ္ဘ ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ…  မနောဝိညာဏသမင်္ဂိဿ အတ္ထိ မဂ္ဂဘာဝနာ, မနောဝိညာဏံ ဖဿံ အာရဗ္ဘ…  ဝေဒနံ အာရဗ္ဘ …ပေ…  ဖောဋ္ဌဗ္ဗံ အာရဗ္ဘ ဥပ္ပဇ္ဇတီတိ? အာမန္တာ. စက္ခုဝိညာဏသမင်္ဂိဿ အတ္ထိ မဂ္ဂဘာဝနာ, စက္ခုဝိညာဏံ ဖဿံ အာရဗ္ဘ…  ဝေဒနံ အာရဗ္ဘ …ပေ…  ဖောဋ္ဌဗ္ဗံ အာရဗ္ဘ ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="579" book="kv" e="ch" v="32" p="312">

<Paragraph number="1951" book="kv">
× န ဝတ္တဗ္ဗံ—  “ပဉ္စဝိညာဏသမင်္ဂိဿ အတ္ထိ မဂ္ဂဘာဝနာ”တိ? အာမန္တာ. နနု ဝုတ္တံ ဘဂဝတာ—  “ဣဓ, ဘိက္ခဝေ, ဘိက္ခု စက္ခုနာ ရူပံ ဒိသွာ န နိမိတ္တဂ္ဂါဟီ ဟောတိ နာနုဗျဉ္ဇနဂ္ဂါဟီ …ပေ…  သောတေန သဒ္ဒံ သုတွာ …ပေ…  ဃာနေန ဂန္ဓံ ဃာယိတွာ …ပေ…  ဇိဝှါယ ရသံ သာယိတွာ …ပေ…  ကာယေန ဖောဋ္ဌဗ္ဗံ ဖုသိတွာ န နိမိတ္တဂ္ဂါဟီ ဟောတိ နာနုဗျဉ္ဇနဂ္ဂါဟီ”တိ. အတ္ထေဝ သုတ္တန္တောတိ? အာမန္တာ. တေန ဟိ ပဉ္စဝိညာဏသမင်္ဂိဿ အတ္ထိ မဂ္ဂဘာဝနာတိ.

</Paragraph>
</Division>

<Paragraph number="1952" type="center" book="kv">
ပဉ္စဝိညာဏသမင်္ဂိဿ မဂ္ဂကထာ နိဋ္ဌိတာ.
</Paragraph>