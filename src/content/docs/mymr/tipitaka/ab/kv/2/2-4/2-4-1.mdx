---
title: 2.4.1 အာနိသံသဒဿာဝီကထာ
tableOfContents: false
sidebar:
  order: 1
type: tipitaka
basket: ab
book: kv
review:
  current: review
  updated: '2025-10-27T21:47:38.025755'
  updated_by: ''
  notes: ''
  history:
  - state: review
    date: '2025-10-27T21:47:38.025755'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="547" book="kv" e="ch" v="32" p="294">

<Paragraph number="1852" book="kv">
๐ အာနိသံသဒဿာဝိဿ သံယောဇနာနံ ပဟာနန္တိ? အာမန္တာ. နနု သင်္ခါရေ အနိစ္စတော မနသိကရောတော သံယောဇနာ ပဟီယန္တီတိ? အာမန္တာ. ဟဉ္စိ သင်္ခါရေ အနိစ္စတော မနသိကရောတော သံယောဇနာ ပဟီယန္တိ, နော စ ဝတ ရေ ဝတ္တဗ္ဗေ—  “အာနိသံသဒဿာဝိဿ သံယောဇနာနံ ပဟာနန်”တိ.
</Paragraph>

<Paragraph number="1853" book="kv">
๐ နနု သင်္ခါရေ ဒုက္ခတော …ပေ…  ရောဂတော…  ဂဏ္ဍတော…  သလ္လတော…  အဃတော…  အာဗာဓတော…  ပရတော…  ပလောကတော…  ဤတိတော…  ဥပဒ္ဒဝတော…  ဘယတော…  ဥပသဂ္ဂတော…  စလတော…  ပဘင်္ဂုတော…  အဒ္ဓုဝတော…  အတာဏတော…  အလေဏတော…  အသရဏတော…  အသရဏီဘူတတော…  ရိတ္တတော…  တုစ္ဆတော…  သုညတော…  အနတ္တတော…  အာဒီနဝတော …ပေ…  ဝိပရိဏာမဓမ္မတော မနသိကရောတော သံယောဇနာ ပဟီယန္တီတိ? အာမန္တာ. ဟဉ္စိ သင်္ခါရေ ဝိပရိဏာမဓမ္မတော မနသိကရောတော သံယောဇနာ ပဟီယန္တိ, နော စ ဝတ ရေ ဝတ္တဗ္ဗေ—  “အာနိသံသဒဿာဝိဿ သံယောဇနာနံ ပဟာနန်”တိ.
</Paragraph>

<Paragraph number="1854" book="kv">
๐ သင်္ခါရေ စ အနိစ္စတော မနသိ ကရောတိ နိဗ္ဗာနေ စ အာနိသံသဒဿာဝီ ဟောတီတိ? န ဟေဝံ ဝတ္တဗ္ဗေ …ပေ…  သင်္ခါရေ စ အနိစ္စတော မနသိ ကရောတိ နိဗ္ဗာနေ စ အာနိသံသဒဿာဝီ ဟောတီတိ? အာမန္တာ. ဒွိန္နံ ဖဿာနံ …ပေ…  ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ…  သင်္ခါရေ စ ဒုက္ခတော …ပေ…  ဝိပရိဏာမဓမ္မတော မနသိ ကရောတိ နိဗ္ဗာနေ စ အာနိသံသဒဿာဝီ ဟောတီတိ? န ဟေဝံ ဝတ္တဗ္ဗေ …ပေ…  သင်္ခါရေ စ ဝိပရိဏာမဓမ္မတော မနသိ ကရောတိ နိဗ္ဗာနေ စ အာနိသံသဒဿာဝီ ဟောတီတိ? အာမန္တာ. ဒွိန္နံ ဖဿာနံ …ပေ…  ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="548" book="kv" e="ch" v="32" p="295">

<Paragraph number="1855" book="kv">
× န ဝတ္တဗ္ဗံ—  “အာနိသံသဒဿာဝိဿ သံယောဇနာနံ ပဟာနန်”တိ? အာမန္တာ. နနု ဝုတ္တံ ဘဂဝတာ—  “ဣဓ, ဘိက္ခဝေ, ဘိက္ခု နိဗ္ဗာနေ သုခါနုပဿီ ဝိဟရတိ သုခသညီ သုခပဋိသံဝေဒီ, သတတံ သမိတံ အဗ္ဗောကိဏ္ဏံ စေတသာ အဓိမုစ္စမာနော ပညာယ ပရိယောဂါဟမာနော”တိ. အတ္ထေဝ သုတ္တန္တောတိ? အာမန္တာ. တေန ဟိ အာနိသံသဒဿာဝိဿ သံယောဇနာနံ ပဟာနန္တိ.

</Paragraph>
</Division>

<Paragraph number="1856" type="center" book="kv">
အာနိသံသဒဿာဝီကထာ နိဋ္ဌိတာ.
</Paragraph>