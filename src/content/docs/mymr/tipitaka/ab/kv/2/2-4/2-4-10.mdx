---
title: 2.4.10 နယထာစိတ္တဿကာယကမ္မန္တိကထာ
tableOfContents: false
sidebar:
  order: 10
type: tipitaka
basket: ab
book: kv
review:
  current: review
  updated: '2025-10-27T21:47:38.028769'
  updated_by: ''
  notes: ''
  history:
  - state: review
    date: '2025-10-27T21:47:38.028769'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="566" book="kv" e="ch" v="32" p="306">

<Paragraph number="1916" book="kv">
๐ န ယထာစိတ္တဿ ကာယကမ္မန္တိ? အာမန္တာ. အဖဿကဿ ကာယကမ္မံ …ပေ…  အစိတ္တကဿ ကာယကမ္မန္တိ? န ဟေဝံ ဝတ္တဗ္ဗေ …ပေ…  နနု သဖဿကဿ ကာယကမ္မံ …ပေ…  သစိတ္တကဿ ကာယကမ္မန္တိ? အာမန္တာ. ဟဉ္စိ သဖဿကဿ ကာယကမ္မံ …ပေ…  သစိတ္တကဿ ကာယကမ္မံ, နော စ ဝတ ရေ ဝတ္တဗ္ဗေ—  “န ယထာစိတ္တဿ ကာယကမ္မန်”တိ.
</Paragraph>

<Paragraph number="1917" book="kv">
๐ န ယထာစိတ္တဿ ကာယကမ္မန္တိ? အာမန္တာ. အနာဝဋ္ဋေန္တဿ ကာယကမ္မံ …ပေ…  အပ္ပဏိဒဟန္တဿ ကာယကမ္မန္တိ? န ဟေဝံ ဝတ္တဗ္ဗေ …ပေ…  နနု အာဝဋ္ဋေန္တဿ ကာယကမ္မံ …ပေ…  ပဏိဒဟန္တဿ ကာယကမ္မန္တိ? အာမန္တာ. ဟဉ္စိ အာဝဋ္ဋေန္တဿ ကာယကမ္မံ …ပေ…  ပဏိဒဟန္တဿ ကာယကမ္မံ, နော စ ဝတ ရေ ဝတ္တဗ္ဗေ—  “န ယထာစိတ္တဿ ကာယကမ္မန်”တိ.
</Paragraph>

<Paragraph number="1918" book="kv">
๐ န ယထာစိတ္တဿ ကာယကမ္မန္တိ? အာမန္တာ. နနု ကာယကမ္မံ စိတ္တသမုဋ္ဌာနံ စိတ္တေန သဟဇာတံ စိတ္တေန သဟ ဧကုပ္ပါဒန္တိ? အာမန္တာ. ဟဉ္စိ ကာယကမ္မံ စိတ္တသမုဋ္ဌာနံ စိတ္တေန သဟဇာတံ စိတ္တေန သဟ ဧကုပ္ပါဒံ, နော စ ဝတ ရေ ဝတ္တဗ္ဗေ—  “န ယထာစိတ္တဿ ကာယကမ္မန်”တိ.
</Paragraph>

<Paragraph number="1919" book="kv">
๐ န ယထာစိတ္တဿ ကာယကမ္မန္တိ? အာမန္တာ. န အဘိက္ကမိတုကာမော အဘိက္ကမတိ, န ပဋိက္ကမိတုကာမော ပဋိက္ကမတိ, န အာလောကေတုကာမော အာလောကေတိ, န ဝိလောကေတုကာမော ဝိလောကေတိ, န သမိဉ္ဇိတုကာမော သမိဉ္ဇေတိ, န ပသာရေတုကာမော ပသာရေတီတိ? န ဟေဝံ ဝတ္တဗ္ဗေ …ပေ… . နနု အဘိက္ကမိတုကာမော အဘိက္ကမတိ, ပဋိက္ကမိတုကာမော ပဋိက္ကမတိ, အာလောကေတုကာမော အာလောကေတိ, ဝိလောကေတုကာမော ဝိလောကေတိ, သမိဉ္ဇိတုကာမော သမိဉ္ဇေတိ, ပသာရေတုကာမော ပသာရေတီတိ? အာမန္တာ. ဟဉ္စိ အဘိက္ကမိတုကာမော အဘိက္ကမတိ …ပေ…  ပသာရေတုကာမော ပသာရေတိ, နော စ ဝတ ရေ ဝတ္တဗ္ဗေ—  “န ယထာစိတ္တဿ ကာယကမ္မန်”တိ.
</Paragraph>

</Division>
<Division number="567" book="kv" e="ch" v="32" p="306">

<Paragraph number="1920" book="kv">
× န ဝတ္တဗ္ဗံ—  “န ယထာစိတ္တဿ ကာယကမ္မန်”တိ? အာမန္တာ. နနု အတ္ထိ ကောစိ “အညတြ ဂစ္ဆိဿာမီ”တိ အညတြ ဂစ္ဆတိ …ပေ…  “အညံ ပသာရေဿာမီ”တိ အညံ ပသာရေတီတိ? အာမန္တာ. ဟဉ္စိ အတ္ထိ ကောစိ “အညတြ ဂစ္ဆိဿာမီ”တိ အညတြ ဂစ္ဆတိ …ပေ…  “အညံ ပသာရေဿာမီ”တိ အညံ ပသာရေတိ, တေန ဝတ ရေ ဝတ္တဗ္ဗေ—  “န ယထာစိတ္တဿ ကာယကမ္မန်”တိ.

</Paragraph>
</Division>

<Paragraph number="1921" type="center" book="kv">
န ယထာစိတ္တဿ ကာယကမ္မန္တိကထာ နိဋ္ဌိတာ.
</Paragraph>