---
title: "2.1.10 ကာယကမ္မံသနိဒဿနန္တိကထာ"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="469" book="kv">

<Paragraph number="1605" book="kv">
๐ ကာယကမ္မံ သနိဒဿနန္တိ? အာမန္တာ. ရူပံ ရူပါယတနံ ရူပဓာတု နီလံ ပီတကံ လောဟိတကံ ဩဒါတံ စက္ခုဝိညေယျံ စက္ခုသ္မိံ ပဋိဟညတိ စက္ခုဿ အာပါထံ အာဂစ္ဆတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1606" book="kv">
๐ ကာယကမ္မံ သနိဒဿနန္တိ? အာမန္တာ. စက္ခုဉ္စ ပဋိစ္စ ကာယကမ္မဉ္စ ဥပ္ပဇ္ဇတိ စက္ခုဝိညာဏန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1607" book="kv">
๐ စက္ခုဉ္စ ပဋိစ္စ ကာယကမ္မဉ္စ ဥပ္ပဇ္ဇတိ စက္ခုဝိညာဏန္တိ? အာမန္တာ. “စက္ခုဉ္စ ပဋိစ္စ ကာယကမ္မဉ္စ ဥပ္ပဇ္ဇတိ စက္ခုဝိညာဏန်”တိ—  အတ္ထေဝ သုတ္တန္တောတိ? နတ္ထိ. “စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏန်”တိ—  အတ္ထေဝ သုတ္တန္တောတိ? အာမန္တာ. ဟဉ္စိ “စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏန်”တိ—  အတ္ထေဝ သုတ္တန္တော, နော စ ဝတ ရေ ဝတ္တဗ္ဗေ—  “စက္ခုဉ္စ ပဋိစ္စ ကာယကမ္မဉ္စ ဥပ္ပဇ္ဇတိ စက္ခုဝိညာဏန်”တိ.
</Paragraph>

</Division>
<Division number="470" book="kv">

<Paragraph number="1608" book="kv">
× န ဝတ္တဗ္ဗံ—  “ကာယကမ္မံ သနိဒဿနန်”တိ? အာမန္တာ. နနု ပဿတိ အဘိက္ကမန္တံ ပဋိက္ကမန္တံ အာလောကေန္တံ ဝိလောကေန္တံ သမိဉ္ဇေန္တံ ပသာရေန္တန္တိ? အာမန္တာ. ဟဉ္စိ ပဿတိ အဘိက္ကမန္တံ ပဋိက္ကမန္တံ အာလောကေန္တံ ဝိလောကေန္တံ သမိဉ္ဇေန္တံ ပသာရေန္တံ, တေန ဝတ ရေ ဝတ္တဗ္ဗေ—  “ကာယကမ္မံ သနိဒဿနန်”တိ.

</Paragraph>
</Division>

<Paragraph number="1609" type="center" book="kv">
ကာယကမ္မံ သနိဒဿနန္တိကထာ နိဋ္ဌိတာ.

  
ဆဋ္ဌော ဝဂ္ဂေါ.



</Paragraph>

<Paragraph number="1610" type="center" book="kv">
တဿုဒ္ဒါနံ


</Paragraph>

<Paragraph number="1611" book="kv">
နိယမော အသင်္ခတော, ပဋိစ္စသမုပ္ပါဒေါ အသင်္ခတော, စတ္တာရိ သစ္စာနိ အသင်္ခတာနိ, စတ္တာရော အာရုပ္ပါ အသင်္ခတာ, နိရောဓသမာပတ္တိ အသင်္ခတာ, အာကာသော အသင်္ခတော, အာကာသော သနိဒဿနော, စတ္တာရော မဟာဘူတာ, ပဉ္စိန္ဒြိယာနိ, တထေဝ ကာယကမ္မန္တိ.
</Paragraph>