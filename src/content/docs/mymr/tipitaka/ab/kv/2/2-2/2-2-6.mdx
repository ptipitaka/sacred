---
title: "2.2.6 ဣတောဒိန္နကထာ"
tableOfContents: false
sidebar:
  order: 6
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="488" book="kv" e="ch" v="32" p="260">

<Paragraph number="1660" book="kv">
๐ ဣတော ဒိန္နေန တတ္ထ ယာပေန္တီတိ? အာမန္တာ. ဣတော စီဝရံ ဒေန္တိ တံ စီဝရံ တတ္ထ ပရိဘုဉ္ဇန္တီတိ? န ဟေဝံ ဝတ္တဗ္ဗေ …ပေ…  ဣတော ပိဏ္ဍပါတံ ဒေန္တိ, ဣတော သေနာသနံ ဒေန္တိ, ဣတော ဂိလာနပစ္စယဘေသဇ္ဇပရိက္ခာရံ ဒေန္တိ, ဣတော ခါဒနီယံ ဒေန္တိ, ဣတော ဘောဇနီယံ ဒေန္တိ, ဣတော ပါနီယံ ဒေန္တိ; တံ ပါနီယံ တတ္ထ ပရိဘုဉ္ဇန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1661" book="kv">
๐ ဣတော ဒိန္နေန တတ္ထ ယာပေန္တီတိ? အာမန္တာ. အညော အညဿ ကာရကော ပရကတံ သုခဒုက္ခံ အညော ကရောတိ, အညော ပဋိသံဝေဒေတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="489" book="kv" e="ch" v="32" p="260">

<Paragraph number="1662" book="kv">
× န ဝတ္တဗ္ဗံ—  “ဣတော ဒိန္နေန တတ္ထ ယာပေန္တီ”တိ? အာမန္တာ. နနု ပေတာ အတ္တနော အတ္ထာယ ဒါနံ ဒေန္တံ အနုမောဒေန္တိ, စိတ္တံ ပသာဒေန္တိ, ပီတိံ ဥပ္ပါဒေန္တိ, သောမနဿံ ပဋိလဘန္တီတိ? အာမန္တာ. ဟဉ္စိ ပေတာ အတ္တနော အတ္ထာယ ဒါနံ ဒေန္တံ အနုမောဒေန္တိ, စိတ္တံ ပသာဒေန္တိ, ပီတိံ ဥပ္ပါဒေန္တိ, သောမနဿံ ပဋိလဘန္တိ; တေန ဝတ ရေ ဝတ္တဗ္ဗေ—  “ဣတော ဒိန္နေန တတ္ထ ယာပေန္တီ”တိ.
</Paragraph>

</Division>
<Division number="490" book="kv" e="ch" v="32" p="260">

<Paragraph number="1663" book="kv">
× န ဝတ္တဗ္ဗံ—  “ဣတော ဒိန္နေန တတ္ထ ယာပေန္တီ”တိ? အာမန္တာ. နနု ဝုတ္တံ ဘဂဝတာ—
</Paragraph>

<Paragraph number="1664" type="verses" book="kv">
_“ဥန္နမေ ဥဒကံ ဝုဋ္ဌံ,_  
_ယထာနိန္နံ ပဝတ္တတိ;_  
_ဧဝမေဝ ဣတော ဒိန္နံ,_  
_ပေတာနံ ဥပကပ္ပတိ._  

</Paragraph>

<Paragraph number="1665" type="verses" book="kv">
_ယထာ ဝါရိဝဟာ ပူရာ,_  
_ပရိပူရေန္တိ သာဂရံ;_  
_ဧဝမေဝ ဣတော ဒိန္နံ,_  
_ပေတာနံ ဥပကပ္ပတိ._  

</Paragraph>

<Paragraph number="1666" type="verses" book="kv">
_န ဟိ တတ္ထ ကသီ အတ္ထိ,_  
_ဂေါရက္ခေတ္ထ န ဝိဇ္ဇတိ;_  
_ဝဏိဇ္ဇာ တာဒိသီ နတ္ထိ,_  
_ဟိရညေန ကယာကယံ;_  
ဣတော ဒိန္နေန ယာပေန္တိ,_  
_ပေတာ ကာလင်္ကတာ တဟိန်”တိ._  

</Paragraph>

<Paragraph number="1667" book="kv">
အတ္ထေဝ သုတ္တန္တောတိ? အာမန္တာ. တေန ဟိ ဣတော ဒိန္နေန တတ္ထ ယာပေန္တီတိ.
</Paragraph>

</Division>
<Division number="491" book="kv" e="ch" v="32" p="261">

<Paragraph number="1668" book="kv">
× န ဝတ္တဗ္ဗံ—  “ဣတော ဒိန္နေန တတ္ထ ယာပေန္တီ”တိ? အာမန္တာ. နနု ဝုတ္တံ ဘဂဝတာ—  “ပဉ္စိမာနိ, ဘိက္ခဝေ, ဌာနာနိ သမ္ပဿန္တာ မာတာပိတရော ပုတ္တံ ဣစ္ဆန္တိ ကုလေ ဇာယမာနံ. ကတမာနိ ပဉ္စ? ဘဋော ဝါ နော ဘရိဿတိ, ကိစ္စံ ဝါ နော ကရိဿတိ, ကုလဝံသော စိရံ ဌဿတိ, ဒါယဇ္ဇံ ပဋိပဇ္ဇိဿတိ, အထ ဝါ ပန ပေတာနံ ကာလင်္ကတာနံ ဒက္ခိဏံ အနုပ္ပဒဿတိ—  ဣမာနိ ခေါ, ဘိက္ခဝေ, ပဉ္စ ဌာနာနိ သမ္ပဿန္တာ မာတာပိတရော ပုတ္တံ ဣစ္ဆန္တိ ကုလေ ဇာယမာနန္တိ.
</Paragraph>

<Paragraph number="1669" type="verses" book="kv">
_ပဉ္စ ဌာနာနိ သမ္ပဿံ,_  
_ပုတ္တံ ဣစ္ဆန္တိ ပဏ္ဍိတာ;_  
_ဘဋော ဝါ နော ဘရိဿတိ,_  
_ကိစ္စံ ဝါ နော ကရိဿတိ._  

</Paragraph>

<Paragraph number="1670" type="verses" book="kv">
_ကုလဝံသော စိရံ တိဋ္ဌေ,_  
_ဒါယဇ္ဇံ ပဋိပဇ္ဇတိ;_  
_အထ ဝါ ပန ပေတာနံ,_  
_ဒက္ခိဏံ အနုပ္ပဒဿတိ._  

</Paragraph>

<Paragraph number="1671" type="verses" book="kv">
_ဌာနာနေတာနိ သမ္ပဿံ,_  
_ပုတ္တံ ဣစ္ဆန္တိ ပဏ္ဍိတာ;_  
_တသ္မာ သန္တော သပ္ပုရိသာ,_  
_ကတညူ ကတဝေဒိနော._  

</Paragraph>

<Paragraph number="1672" type="verses" book="kv">
_ဘရန္တိ မာတာပိတရော,_  
_ပုဗ္ဗေ ကတမနုဿရံ;_  
_ကရောန္တိ တေသံ ကိစ္စာနိ,_  
_ယထာ တံ ပုဗ္ဗကာရိနံ._  

</Paragraph>

<Paragraph number="1673" type="verses" book="kv">
_ဩဝါဒကာရီ ဘဋပေါသီ,_  
_ကုလဝံသံ အဟာပယံ;_  
_သဒ္ဓေါ သီလေန သမ္ပန္နော,_  
_ပုတ္တော ဟောတိ ပသံသိယော”တိ._  

</Paragraph>

<Paragraph number="1674" book="kv">
အတ္ထေဝ သုတ္တန္တောတိ? အာမန္တာ. တေန ဟိ ဣတော ဒိန္နေန တတ္ထ ယာပေန္တီတိ.

</Paragraph>
</Division>

<Paragraph number="1675" type="center" book="kv">
ဣတော ဒိန္နကထာ နိဋ္ဌိတာ.
</Paragraph>