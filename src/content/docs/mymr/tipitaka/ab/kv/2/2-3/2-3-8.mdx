---
title: "2.3.8 အရူပေရူပကထာ"
tableOfContents: false
sidebar:
  order: 8
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="524" book="kv" e="ch" v="32" p="280">

<Paragraph number="1778" book="kv">
๐ အတ္ထိ ရူပံ အရူပေသူတိ? အာမန္တာ. ရူပဘဝေါ ရူပဂတိ ရူပသတ္တာဝါသော ရူပသံသာရော ရူပယောနိ ရူပတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…  နနု အရူပဘဝေါ အရူပဂတိ အရူပသတ္တာဝါသော အရူပသံသာရော အရူပယောနိ အရူပတ္တဘာဝပဋိလာဘောတိ? အာမန္တာ. ဟဉ္စိ အရူပဘဝေါ …ပေ…  အရူပတ္တဘာဝပဋိလာဘော, နော စ ဝတ ရေ ဝတ္တဗ္ဗေ—  “အတ္ထိ ရူပံ အရူပေသူ”တိ.
</Paragraph>

<Paragraph number="1779" book="kv">
๐ အတ္ထိ ရူပံ အရူပေသူတိ? အာမန္တာ. ပဉ္စဝေါကာရဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…  နနု စတုဝေါကာရဘဝေါ …ပေ…  အတ္တဘာဝပဋိလာဘောတိ? အာမန္တာ. ဟဉ္စိ စတုဝေါကာရဘဝေါ ဂတိ …ပေ…  အတ္တဘာဝပဋိလာဘော, နော စ ဝတ ရေ ဝတ္တဗ္ဗေ—  “အတ္ထိ ရူပံ အရူပေသူ”တိ.
</Paragraph>

</Division>
<Division number="525" book="kv" e="ch" v="32" p="281">

<Paragraph number="1780" book="kv">
๐ အတ္ထိ ရူပံ ရူပဓာတုယာ, သော စ ရူပဘဝေါ ရူပဂတိ ရူပသတ္တာဝါသော ရူပသံသာရော ရူပယောနိ ရူပတ္တဘာဝပဋိလာဘောတိ? အာမန္တာ. အတ္ထိ ရူပံ အရူပေသု, သော စ ရူပဘဝေါ ရူပဂတိ …ပေ…  ရူပတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…  အတ္ထိ ရူပံ ရူပဓာတုယာ, သော စ ပဉ္စဝေါကာရဘဝေါ ဂတိ …ပေ…  အတ္တဘာဝပဋိလာဘောတိ? အာမန္တာ. အတ္ထိ ရူပံ အရူပေသု, သော စ ပဉ္စဝေါကာရဘဝေါ ဂတိ …ပေ…  အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1781" book="kv">
๐ အတ္ထိ ရူပံ အရူပေသု, သော စ အရူပဘဝေါ အရူပဂတိ အရူပသတ္တာဝါသော အရူပသံသာရော အရူပယောနိ အရူပတ္တဘာဝပဋိလာဘောတိ? အာမန္တာ. အတ္ထိ ရူပံ ရူပဓာတုယာ, သော စ အရူပဘဝေါ အရူပဂတိ …ပေ…  အရူပတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…  အတ္ထိ ရူပံ အရူပေသု, သော စ စတုဝေါကာရဘဝေါ ဂတိ …ပေ…  အတ္တဘာဝပဋိလာဘောတိ? အာမန္တာ. အတ္ထိ ရူပံ ရူပဓာတုယာ, သော စ စတုဝေါကာရဘဝေါ ဂတိ …ပေ…  အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="526" book="kv" e="ch" v="32" p="281">

<Paragraph number="1782" book="kv">
๐ အတ္ထိ ရူပံ အရူပေသူတိ? အာမန္တာ. နနု ရူပါနံ နိဿရဏံ အရူပံ ဝုတ္တံ ဘဂဝတာတိ? အာမန္တာ. ဟဉ္စိ ရူပါနံ နိဿရဏံ အရူပံ ဝုတ္တံ ဘဂဝတာ, နော စ ဝတ ရေ ဝတ္တဗ္ဗေ—  “အတ္ထိ ရူပံ အရူပေသူ”တိ.
</Paragraph>

<Paragraph number="1783" book="kv">
๐ ရူပါနံ နိဿရဏံ အရူပံ ဝုတ္တံ ဘဂဝတာ, အတ္ထိ ရူပံ အရူပေသူတိ? အာမန္တာ. ကာမာနံ နိဿရဏံ နေက္ခမ္မံ ဝုတ္တံ ဘဂဝတာ, အတ္ထိ နေက္ခမ္မေသု ကာမာ, အတ္ထိ အနာသဝေသု အာသဝါ, အတ္ထိ အပရိယာပန္နေသု ပရိယာပန္နာတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="1784" type="center" book="kv">
အရူပေ ရူပကထာ နိဋ္ဌိတာ.
</Paragraph>