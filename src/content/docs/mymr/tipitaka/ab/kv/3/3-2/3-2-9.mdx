---
title: "3.2.9 ဒုဂ္ဂတိကထာ"
tableOfContents: false
sidebar:
  order: 10
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="650" book="kv">

<Paragraph number="2129" book="kv">
๐ ဒိဋ္ဌိသမ္ပန္နဿ ပုဂ္ဂလဿ ပဟီနာ ဒုဂ္ဂတီတိ? အာမန္တာ. ဒိဋ္ဌိသမ္ပန္နော ပုဂ္ဂလော အာပါယိကေ ရူပေ ရဇ္ဇေယျာတိ? အာမန္တာ. ဟဉ္စိ ဒိဋ္ဌိသမ္ပန္နော ပုဂ္ဂလော အာပါယိကေ ရူပေ ရဇ္ဇေယျ, နော စ ဝတ ရေ ဝတ္တဗ္ဗေ—  “ဒိဋ္ဌိသမ္ပန္နဿ ပုဂ္ဂလဿ ပဟီနာ ဒုဂ္ဂတီ”တိ.
</Paragraph>

<Paragraph number="2130" book="kv">
๐ ဒိဋ္ဌိသမ္ပန္နဿ ပုဂ္ဂလဿ ပဟီနာ ဒုဂ္ဂတီတိ? အာမန္တာ. ဒိဋ္ဌိသမ္ပန္နော ပုဂ္ဂလော အာပါယိကေ သဒ္ဒေ …ပေ…  ဂန္ဓေ…  ရသေ…  ဖောဋ္ဌဗ္ဗေ …ပေ…  အမနုဿိတ္ထိယာ တိရစ္ဆာနဂတိတ္ထိယာ နာဂကညာယ မေထုနံ ဓမ္မံ ပဋိသေဝေယျ, အဇေဠကံ ပဋိဂ္ဂဏှေယျ, ကုက္ကုဋသူကရံ ပဋိဂ္ဂဏှေယျ, ဟတ္ထိဂဝဿဝဠဝံ ပဋိဂ္ဂဏှေယျ…  တိတ္တိရဝဋ္ဋကမောရကပိဉ္ဇရံ ပဋိဂ္ဂဏှေယျာတိ? အာမန္တာ. ဟဉ္စိ ဒိဋ္ဌိသမ္ပန္နော ပုဂ္ဂလော တိတ္တိရဝဋ္ဋကမောရကပိဉ္ဇရံ ပဋိဂ္ဂဏှေယျ, နော စ ဝတ ရေ ဝတ္တဗ္ဗေ—  “ဒိဋ္ဌိသမ္ပန္နဿ ပုဂ္ဂလဿ ပဟီနာ ဒုဂ္ဂတီ”တိ.
</Paragraph>

</Division>
<Division number="651" book="kv">

<Paragraph number="2131" book="kv">
๐ ဒိဋ္ဌိသမ္ပန္နဿ ပုဂ္ဂလဿ ပဟီနာ ဒုဂ္ဂတိ, ဒိဋ္ဌိသမ္ပန္နော ပုဂ္ဂလော အာပါယိကေ ရူပေ ရဇ္ဇေယျာတိ? အာမန္တာ. အရဟတော ပဟီနာ ဒုဂ္ဂတိ, အရဟာ အာပါယိကေ ရူပေ ရဇ္ဇေယျာတိ? န ဟေဝံ ဝတ္တဗ္ဗေ …ပေ…  ဒိဋ္ဌိသမ္ပန္နဿ ပုဂ္ဂလဿ ပဟီနာ ဒုဂ္ဂတိ, ဒိဋ္ဌိသမ္ပန္နော ပုဂ္ဂလော အာပါယိကေ သဒ္ဒေ…  ဂန္ဓေ…  ရသေ…  ဖောဋ္ဌဗ္ဗေ …ပေ…  တိတ္တိရဝဋ္ဋကမောရကပိဉ္ဇရံ ပဋိဂ္ဂဏှေယျာတိ? အာမန္တာ. အရဟတော ပဟီနာ ဒုဂ္ဂတိ, အရဟာ တိတ္တိရဝဋ္ဋကမောရကပိဉ္ဇရံ ပဋိဂ္ဂဏှေယျာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2132" book="kv">
๐ အရဟတော ပဟီနာ ဒုဂ္ဂတိ, န စ အရဟာ အာပါယိကေ ရူပေ ရဇ္ဇေယျာတိ? အာမန္တာ. ဒိဋ္ဌိသမ္ပန္နဿ ပုဂ္ဂလဿ ပဟီနာ ဒုဂ္ဂတိ, န စ ဒိဋ္ဌိသမ္ပန္နော ပုဂ္ဂလော အာပါယိကေ ရူပေ ရဇ္ဇေယျာတိ? န ဟေဝံ ဝတ္တဗ္ဗေ …ပေ…  အရဟတော ပဟီနာ ဒုဂ္ဂတိ, န စ အရဟာ အာပါယိကေ သဒ္ဒေ …ပေ…  ဂန္ဓေ …ပေ…  ရသေ …ပေ…  ဖောဋ္ဌဗ္ဗေ …ပေ…  အမနုဿိတ္ထိယာ တိရစ္ဆာနဂတိတ္ထိယာ နာဂကညာယ မေထုနံ ဓမ္မံ ပဋိသေဝေယျ, အဇေဠကံ ပဋိဂ္ဂဏှေယျ, ကုက္ကုဋသူကရံ ပဋိဂ္ဂဏှေယျ, ဟတ္ထိဂဝဿဝဠဝံ ပဋိဂ္ဂဏှေယျ …ပေ…  တိတ္တိရဝဋ္ဋကမောရကပိဉ္ဇရံ ပဋိဂ္ဂဏှေယျာတိ? အာမန္တာ. ဒိဋ္ဌိသမ္ပန္နဿ ပုဂ္ဂလဿ ပဟီနာ ဒုဂ္ဂတိ, န စ ဒိဋ္ဌိသမ္ပန္နော ပုဂ္ဂလော တိတ္တိရဝဋ္ဋကမောရကပိဉ္ဇရံ ပဋိဂ္ဂဏှေယျာတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="652" book="kv">

<Paragraph number="2133" book="kv">
× န ဝတ္တဗ္ဗံ—  “ဒိဋ္ဌိသမ္ပန္နဿ ပုဂ္ဂလဿ ပဟီနာ ဒုဂ္ဂတီ”တိ? အာမန္တာ. ဒိဋ္ဌိသမ္ပန္နော ပုဂ္ဂလော နိရယံ ဥပပဇ္ဇေယျ …ပေ…  တိရစ္ဆာနယောနိံ ဥပပဇ္ဇေယျ…  ပေတ္တိဝိသယံ ဥပပဇ္ဇေယျာတိ? န ဟေဝံ ဝတ္တဗ္ဗေ. တေန ဟိ ဒိဋ္ဌိသမ္ပန္နဿ ပုဂ္ဂလဿ ပဟီနာ ဒုဂ္ဂတီတိ.

</Paragraph>
</Division>

<Paragraph number="2134" type="center" book="kv">
ဒုဂ္ဂတိကထာ နိဋ္ဌိတာ.
</Paragraph>