---
title: 3.3.6 သမ္မုခီဘူတကထာ
tableOfContents: false
sidebar:
  order: 6
type: tipitaka
basket: ab
book: kv
review:
  current: review
  updated: '2025-10-27T21:47:38.152067'
  updated_by: ''
  notes: ''
  history:
  - state: review
    date: '2025-10-27T21:47:38.152067'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="668" book="kv" e="ch" v="32" p="350">

<Paragraph number="2168" book="kv">
๐ သမ္မုခီဘူတော သံယောဇနံ ဇဟတီတိ? အာမန္တာ. ရတ္တော ရာဂံ ဇဟတိ, ဒုဋ္ဌော ဒေါသံ ဇဟတိ, မူဠှော မောဟံ ဇဟတိ, ကိလိဋ္ဌော ကိလေသေ ဇဟတီတိ? န ဟေဝံ ဝတ္တဗ္ဗေ …ပေ…  ရာဂေန ရာဂံ ဇဟတိ, ဒေါသေန ဒေါသံ ဇဟတိ, မောဟေန မောဟံ ဇဟတိ, ကိလေသေဟိ ကိလေသေ ဇဟတီတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="2169" book="kv">
๐ ရာဂေါ စိတ္တသမ္ပယုတ္တော, မဂ္ဂေါ စိတ္တသမ္ပယုတ္တောတိ? အာမန္တာ. ဒွိန္နံ ဖဿာနံ …ပေ…  ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ…  ရာဂေါ အကုသလော, မဂ္ဂေါ ကုသလောတိ? အာမန္တာ. ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="669" book="kv" e="ch" v="32" p="350">

<Paragraph number="2170" book="kv">
๐ ကုသလာကုသလာ …ပေ…  သမ္မုခီဘာဝံ အာဂစ္ဆန္တီတိ? အာမန္တာ. နနု ဝုတ္တံ ဘဂဝတာ—  “စတ္တာရိမာနိ, ဘိက္ခဝေ, သုဝိဒူရဝိဒူရာနိ. ကတမာနိ စတ္တာရိ? နဘဉ္စ, ဘိက္ခဝေ, ပထဝီ စ—  ဣဒံ ပဌမံ သုဝိဒူရဝိဒူရံ …ပေ…  တသ္မာ သတံ ဓမ္မော အသဗ္ဘိ အာရကာ”တိ. အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “ကုသလာကုသလာ …ပေ…  သမ္မုခီဘာဝံ အာဂစ္ဆန္တီ”တိ.
</Paragraph>

<Paragraph number="2171" book="kv">
๐ သမ္မုခီဘူတော သံယောဇနံ ဇဟတီတိ? အာမန္တာ. နနု ဝုတ္တံ ဘဂဝတာ—  “သော ဧဝံ သမာဟိတေ စိတ္တေ …ပေ…  အာသဝါနံ ခယဉာဏာယ စိတ္တံ အဘိနိန္နာမေတီ”တိ. အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “သမ္မုခီဘူတော သံယောဇနံ ဇဟတီ”တိ.
</Paragraph>

</Division>
<Division number="670" book="kv" e="ch" v="32" p="350">

<Paragraph number="2172" book="kv">
× န ဝတ္တဗ္ဗံ—  “သမ္မုခီဘူတော သံယောဇနံ ဇဟတီ”တိ? အာမန္တာ. နနု ဝုတ္တံ ဘဂဝတာ—  “တဿ ဧဝံ ဇာနတော ဧဝံ ပဿတော ကာမာသဝါပိ စိတ္တံ ဝိမုစ္စတိ …ပေ…  အဝိဇ္ဇာသဝါပိ စိတ္တံ ဝိမုစ္စတီ”တိ. အတ္ထေဝ သုတ္တန္တောတိ? အာမန္တာ. တေန ဟိ သမ္မုခီဘူတော သံယောဇနံ ဇဟတီတိ.

</Paragraph>
</Division>

<Paragraph number="2173" type="center" book="kv">
သမ္မုခီဘူတကထာ နိဋ္ဌိတာ.
</Paragraph>