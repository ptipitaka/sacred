---
title: 3.5.11 ကမ္မူပစယကထာ
tableOfContents: false
sidebar:
  order: 11
type: tipitaka
basket: ab
book: kv
review:
  current: review
  updated: '2025-10-27T21:47:38.184093'
  updated_by: ''
  notes: ''
  history:
  - state: review
    date: '2025-10-27T21:47:38.184093'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="737" book="kv" e="ch" v="32" p="377">

<Paragraph number="2332" book="kv">
๐ အညံ ကမ္မံ အညော ကမ္မူပစယောတိ? အာမန္တာ. အညော ဖဿော, အညော ဖဿူပစယော; အညာ ဝေဒနာ, အညော ဝေဒနူပစယော; အညာ သညာ, အညော သညူပစယော; အညာ စေတနာ, အညော စေတနူပစယော; အညံ စိတ္တံ, အညော စိတ္တူပစယော; အညာ သဒ္ဓါ, အညော သဒ္ဓူပစယော; အညံ ဝီရိယံ, အညော ဝီရိယူပစယော; အညာ သတိ, အညော သတူပစယော; အညော သမာဓိ, အညော သမာဓူပစယော; အညာ ပညာ, အညော ပညူပစယော; အညော ရာဂေါ, အညော ရာဂူပစယော …ပေ…  အညံ အနောတ္တပ္ပံ, အညော အနောတ္တပ္ပူပစယောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="738" book="kv" e="ch" v="32" p="378">

<Paragraph number="2333" book="kv">
๐ အညံ ကမ္မံ, အညော ကမ္မူပစယောတိ? အာမန္တာ. ကမ္မူပစယော ကမ္မေန သဟဇာတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2334" book="kv">
๐ ကမ္မူပစယော ကမ္မေန သဟဇာတောတိ? အာမန္တာ. ကုသလေန ကမ္မေန သဟဇာတော ကမ္မူပစယော ကုသလောတိ, န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2335" book="kv">
๐ ကုသလေန ကမ္မေန သဟဇာတော ကမ္မူပစယော ကုသလောတိ? အာမန္တာ. သုခါယ ဝေဒနာယ သမ္ပယုတ္တေန ကမ္မေန သဟဇာတော ကမ္မူပစယော သုခါယ ဝေဒနာယ သမ္ပယုတ္တောတိ? န ဟေဝံ ဝတ္တဗ္ဗေ …ပေ…  ဒုက္ခာယ ဝေဒနာယ …ပေ…  အဒုက္ခမသုခါယ ဝေဒနာယ သမ္ပယုတ္တေန ကမ္မေန သဟဇာတော ကမ္မူပစယော အဒုက္ခမသုခါယ ဝေဒနာယ သမ္ပယုတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="739" book="kv" e="ch" v="32" p="378">

<Paragraph number="2336" book="kv">
๐ ကမ္မူပစယော ကမ္မေန သဟဇာတောတိ? အာမန္တာ. အကုသလေန ကမ္မေန သဟဇာတော ကမ္မူပစယော အကုသလောတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="2337" book="kv">
๐ အကုသလေန ကမ္မေန သဟဇာတော ကမ္မူပစယော အကုသလောတိ? အာမန္တာ. သုခါယ ဝေဒနာယ သမ္ပယုတ္တေန ကမ္မေန သဟဇာတော ကမ္မူပစယော သုခါယ ဝေဒနာယ သမ္ပယုတ္တောတိ? န ဟေဝံ ဝတ္တဗ္ဗေ …ပေ…  ဒုက္ခာယ ဝေဒနာယ …ပေ…  အဒုက္ခမသုခါယ ဝေဒနာယ သမ္ပယုတ္တေန ကမ္မေန သဟဇာတော ကမ္မူပစယော အဒုက္ခမသုခါယ ဝေဒနာယ သမ္ပယုတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="740" book="kv" e="ch" v="32" p="378">

<Paragraph number="2338" book="kv">
๐ ကမ္မံ စိတ္တေန သဟဇာတံ, ကမ္မံ သာရမ္မဏန္တိ? အာမန္တာ. ကမ္မူပစယော စိတ္တေန သဟဇာတော, ကမ္မူပစယော သာရမ္မဏောတိ? န ဟေဝံ ဝတ္တဗ္ဗေ …ပေ…  ကမ္မူပစယော စိတ္တေန သဟဇာတော, ကမ္မူပစယော အနာရမ္မဏောတိ? အာမန္တာ. ကမ္မံ စိတ္တေန သဟဇာတံ, ကမ္မံ အနာရမ္မဏန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2339" book="kv">
๐ ကမ္မံ စိတ္တေန သဟဇာတံ, စိတ္တံ ဘိဇ္ဇမာနံ ကမ္မံ ဘိဇ္ဇတီတိ? အာမန္တာ. ကမ္မူပစယော စိတ္တေန သဟဇာတော, စိတ္တံ ဘိဇ္ဇမာနံ ကမ္မူပစယော ဘိဇ္ဇတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2340" book="kv">
๐ ကမ္မူပစယော စိတ္တေန သဟဇာတော, စိတ္တံ ဘိဇ္ဇမာနံ ကမ္မူပစယော န ဘိဇ္ဇတီတိ? အာမန္တာ. ကမ္မံ စိတ္တေန သဟဇာတံ, စိတ္တံ ဘိဇ္ဇမာနံ ကမ္မံ န ဘိဇ္ဇတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="741" book="kv" e="ch" v="32" p="379">

<Paragraph number="2341" book="kv">
๐ ကမ္မမှိ ကမ္မူပစယောတိ? အာမန္တာ. တညေဝ ကမ္မံ သော ကမ္မူပစယောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2342" book="kv">
๐ ကမ္မမှိ ကမ္မူပစယော, ကမ္မူပစယတော ဝိပါကော နိဗ္ဗတ္တတီတိ? အာမန္တာ. တညေဝ ကမ္မံ, သော ကမ္မူပစယော, သော ကမ္မဝိပါကောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2343" book="kv">
๐ ကမ္မမှိ ကမ္မူပစယော, ကမ္မူပစယတော ဝိပါကော နိဗ္ဗတ္တတိ, ဝိပါကော သာရမ္မဏောတိ? အာမန္တာ. ကမ္မူပစယော သာရမ္မဏောတိ? န ဟေဝံ ဝတ္တဗ္ဗေ …ပေ…  ကမ္မူပစယော အနာရမ္မဏောတိ? အာမန္တာ. ဝိပါကော အနာရမ္မဏောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="742" book="kv" e="ch" v="32" p="379">

<Paragraph number="2344" book="kv">
๐ အညံ ကမ္မံ အညော ကမ္မူပစယောတိ? အာမန္တာ. နနု ဝုတ္တံ ဘဂဝတာ—  “ဣဓ, ပုဏ္ဏ, ဧကစ္စော သဗျာဗဇ္ဈမ္ပိ အဗျာဗဇ္ဈမ္ပိ ကာယသင်္ခါရံ အဘိသင်္ခရောတိ, သဗျာဗဇ္ဈမ္ပိ အဗျာဗဇ္ဈမ္ပိ ဝစီသင်္ခါရံ …ပေ…  မနောသင်္ခါရံ အဘိသင်္ခရောတိ, သော သဗျာဗဇ္ဈမ္ပိ အဗျာဗဇ္ဈမ္ပိ ကာယသင်္ခါရံ အဘိသင်္ခရိတွာ, သဗျာဗဇ္ဈမ္ပိ အဗျာဗဇ္ဈမ္ပိ ဝစီသင်္ခါရံ …ပေ…  မနောသင်္ခါရံ အဘိသင်္ခရိတွာ သဗျာဗဇ္ဈမ္ပိ အဗျာဗဇ္ဈမ္ပိ လောကံ ဥပပဇ္ဇတိ. တမေနံ သဗျာဗဇ္ဈမ္ပိ အဗျာဗဇ္ဈမ္ပိ လောကံ ဥပပန္နံ သမာနံ သဗျာဗဇ္ဈာပိ အဗျာဗဇ္ဈာပိ ဖဿာ ဖုသန္တိ. သော သဗျာဗဇ္ဈေဟိပိ အဗျာဗဇ္ဈေဟိပိ ဖဿေဟိ ဖုဋ္ဌော သမာနော သဗျာဗဇ္ဈမ္ပိ အဗျာဗဇ္ဈမ္ပိ ဝေဒနံ ဝေဒေတိ ဝေါကိဏ္ဏသုခဒုက္ခံ, သေယျထာပိ မနုဿာ ဧကစ္စေ စ ဒေဝါ ဧကစ္စေ စ ဝိနိပါတိကာ. ဣတိ ခေါ, ပုဏ္ဏ, ဘူတာ ဘူတဿ ဥပပတ္တိ ဟောတိ, ယံ ကရောတိ တေန ဥပပဇ္ဇတိ, ဥပပန္နမေတံ ဖဿာ ဖုသန္တိ. ဧဝမ္ပာဟံ, ပုဏ္ဏ, ‘ကမ္မဒါယာဒါ သတ္တာ’တိ ဝဒါမီ”တိ. အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “အညံ ကမ္မံ, အညော ကမ္မူပစယော”တိ.

</Paragraph>
</Division>

<Paragraph number="2345" type="center" book="kv">
ကမ္မူပစယကထာ နိဋ္ဌိတာ.

  
ပန္နရသမော ဝဂ္ဂေါ.



</Paragraph>

<Paragraph number="2346" type="center" book="kv">
တဿုဒ္ဒါနံ


</Paragraph>

<Paragraph number="2347" book="kv">
ပစ္စယတာ ဝဝတ္ထိတာ, ပဋိစ္စသမုပ္ပါဒေါ, အဒ္ဓါ, ခဏော လယော မုဟုတ္တံ, စတ္တာရော အာသဝါ အနာသဝါ, လောကုတ္တရာနံ ဓမ္မာနံ ဇရာမရဏံ လောကုတ္တရာ, သညာဝေဒယိတနိရောဓသမာပတ္တိ လောကုတ္တရာ, သညာဝေဒယိတနိရောဓသမာပတ္တိ လောကိယာ, သညာဝေဒယိတနိရောဓံ သမာပန္နော ကာလံ ကရေယျ, သွေဝ မဂ္ဂေါ အသညသတ္တုပပတ္တိယာ, အညံ ကမ္မံ အညော ကမ္မူပစယောတိ.

</Paragraph>

<Paragraph number="2348" type="center" book="kv">
တတိယော ပဏ္ဏာသကော.



</Paragraph>

<Paragraph number="2349" type="center" book="kv">
တဿုဒ္ဒါနံ


</Paragraph>

<Paragraph number="2350" type="center" book="kv">
အနုသယာ, သံဝရော, ကပ္ပေါ, မူလဉ္စ ဝဝတ္ထိတာတိ.
</Paragraph>