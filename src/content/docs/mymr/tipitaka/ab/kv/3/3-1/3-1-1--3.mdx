---
title: "3.1.1--3 တိဿောပိအနုသယကထာ"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="605" book="kv">

<Paragraph number="2012" book="kv">
๐ အနုသယာ အဗျာကတာတိ? အာမန္တာ. ဝိပါကာဗျာကတာ ကိရိယာဗျာကတာ ရူပံ နိဗ္ဗာနံ စက္ခာယတနံ …ပေ…  ဖောဋ္ဌဗ္ဗာယတနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2013" book="kv">
๐ ကာမရာဂါနုသယော အဗျာကတောတိ? အာမန္တာ. ကာမရာဂေါ ကာမရာဂပရိယုဋ္ဌာနံ ကာမရာဂသံယောဇနံ ကာမောဃော ကာမယောဂေါ ကာမစ္ဆန္ဒနီဝရဏံ အဗျာကတန္တိ? န ဟေဝံ ဝတ္တဗ္ဗေ …ပေ…  ကာမရာဂေါ ကာမရာဂပရိယုဋ္ဌာနံ …ပေ…  ကာမစ္ဆန္ဒနီဝရဏံ အကုသလန္တိ? အာမန္တာ. ကာမရာဂါနုသယော အကုသလောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2014" book="kv">
๐ ပဋိဃာနုသယော အဗျာကတောတိ? အာမန္တာ. ပဋိဃံ ပဋိဃပရိယုဋ္ဌာနံ ပဋိဃသံယောဇနံ အဗျာကတန္တိ? န ဟေဝံ ဝတ္တဗ္ဗေ …ပေ…  ပဋိဃံ ပဋိဃပရိယုဋ္ဌာနံ ပဋိဃသံယောဇနံ အကုသလန္တိ? အာမန္တာ. ပဋိဃာနုသယော အကုသလောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2015" book="kv">
๐ မာနာနုသယော အဗျာကတောတိ? အာမန္တာ. မာနော မာနပရိယုဋ္ဌာနံ မာနသံယောဇနံ အဗျာကတန္တိ? န ဟေဝံ ဝတ္တဗ္ဗေ …ပေ…  မာနော မာနပရိယုဋ္ဌာနံ မာနသံယောဇနံ အကုသလန္တိ? အာမန္တာ. မာနာနုသယော အကုသလောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2016" book="kv">
๐ ဒိဋ္ဌာနုသယော အဗျာကတောတိ? အာမန္တာ. ဒိဋ္ဌိ ဒိဋ္ဌောဃော ဒိဋ္ဌိယောဂေါ ဒိဋ္ဌိပရိယုဋ္ဌာနံ ဒိဋ္ဌိသံယောဇနံ အဗျာကတန္တိ? န ဟေဝံ ဝတ္တဗ္ဗေ …ပေ…  ဒိဋ္ဌိ ဒိဋ္ဌောဃော ဒိဋ္ဌိယောဂေါ ဒိဋ္ဌိပရိယုဋ္ဌာနံ ဒိဋ္ဌိသံယောဇနံ အကုသလန္တိ? အာမန္တာ. ဒိဋ္ဌာနုသယော အကုသလောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2017" book="kv">
๐ ဝိစိကိစ္ဆာနုသယော အဗျာကတောတိ? အာမန္တာ. ဝိစိကိစ္ဆာ ဝိစိကိစ္ဆာပရိယုဋ္ဌာနံ ဝိစိကိစ္ဆာသံယောဇနံ ဝိစိကိစ္ဆာနီဝရဏံ အဗျာကတန္တိ? န ဟေဝံ ဝတ္တဗ္ဗေ …ပေ…  ဝိစိကိစ္ဆာ ဝိစိကိစ္ဆာပရိယုဋ္ဌာနံ ဝိစိကိစ္ဆာသံယောဇနံ ဝိစိကိစ္ဆာနီဝရဏံ အကုသလန္တိ? အာမန္တာ. ဝိစိကိစ္ဆာနုသယော အကုသလောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2018" book="kv">
๐ ဘဝရာဂါနုသယော အဗျာကတောတိ? အာမန္တာ. ဘဝရာဂေါ ဘဝရာဂပရိယုဋ္ဌာနံ ဘဝရာဂသံယောဇနံ အဗျာကတန္တိ? န ဟေဝံ ဝတ္တဗ္ဗေ …ပေ…  ဘဝရာဂေါ ဘဝရာဂပရိယုဋ္ဌာနံ ဘဝရာဂသံယောဇနံ အကုသလန္တိ? အာမန္တာ. ဘဝရာဂါနုသယော အကုသလောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2019" book="kv">
๐ အဝိဇ္ဇာနုသယော အဗျာကတောတိ? အာမန္တာ. အဝိဇ္ဇာ အဝိဇ္ဇောဃော အဝိဇ္ဇာယောဂေါ အဝိဇ္ဇာပရိယုဋ္ဌာနံ အဝိဇ္ဇာသံယောဇနံ အဝိဇ္ဇာနီဝရဏံ အဗျာကတန္တိ? န ဟေဝံ ဝတ္တဗ္ဗေ …ပေ…  အဝိဇ္ဇာ အဝိဇ္ဇောဃော အဝိဇ္ဇာယောဂေါ အဝိဇ္ဇာပရိယုဋ္ဌာနံ အဝိဇ္ဇာသံယောဇနံ အဝိဇ္ဇာနီဝရဏံ အကုသလန္တိ? အာမန္တာ. အဝိဇ္ဇာနုသယော အကုသလောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="606" book="kv">

<Paragraph number="2020" book="kv">
× န ဝတ္တဗ္ဗံ—  “အနုသယာ အဗျာကတာ”တိ? အာမန္တာ. ပုထုဇ္ဇနော ကုသလာဗျာကတေ စိတ္တေ ဝတ္တမာနေ “သာနုသယော”တိ ဝတ္တဗ္ဗောတိ? အာမန္တာ. ကုသလာကုသလာ ဓမ္မာ သမ္မုခီဘာဝံ အာဂစ္ဆန္တီတိ? န ဟေဝံ ဝတ္တဗ္ဗေ …ပေ…  တေန ဟိ အနုသယာ အဗျာကတာတိ. ပုထုဇ္ဇနော ကုသလာဗျာကတေ စိတ္တေ ဝတ္တမာနေ “သရာဂေါ”တိ ဝတ္တဗ္ဗောတိ? အာမန္တာ. ကုသလာကုသလာ ဓမ္မာ သမ္မုခီဘာဝံ အာဂစ္ဆန္တီတိ? န ဟေဝံ ဝတ္တဗ္ဗေ …ပေ…  တေန ဟိ ရာဂေါ အဗျာကတောတိ.
</Paragraph>

</Division>
<Division number="607" book="kv">

<Paragraph number="2021" book="kv">
๐ အနုသယာ အဟေတုကာတိ? အာမန္တာ. ရူပံ နိဗ္ဗာနံ စက္ခာယတနံ …ပေ…  ဖောဋ္ဌဗ္ဗာယတနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2022" book="kv">
๐ ကာမရာဂါနုသယော အဟေတုကောတိ? အာမန္တာ. ကာမရာဂေါ ကာမရာဂပရိယုဋ္ဌာနံ ကာမရာဂသံယောဇနံ ကာမစ္ဆန္ဒနီဝရဏံ အဟေတုကန္တိ? န ဟေဝံ ဝတ္တဗ္ဗေ …ပေ…  ကာမရာဂေါ ကာမရာဂပရိယုဋ္ဌာနံ …ပေ…  ကာမစ္ဆန္ဒနီဝရဏံ သဟေတုကန္တိ? အာမန္တာ. ကာမရာဂါနုသယော သဟေတုကောတိ? န ဟေဝံ ဝတ္တဗ္ဗေ …ပေ…  ပဋိဃာနုသယော …ပေ…  မာနာနုသယော…  ဒိဋ္ဌာနုသယော…  ဝိစိကိစ္ဆာနုသယော…  ဘဝရာဂါနုသယော…  အဝိဇ္ဇာနုသယော အဟေတုကောတိ? အာမန္တာ. အဝိဇ္ဇာ အဝိဇ္ဇောဃော အဝိဇ္ဇာယောဂေါ အဝိဇ္ဇာပရိယုဋ္ဌာနံ အဝိဇ္ဇာသံယောဇနံ အဝိဇ္ဇာနီဝရဏံ အဟေတုကန္တိ? န ဟေဝံ ဝတ္တဗ္ဗေ …ပေ…  အဝိဇ္ဇာ အဝိဇ္ဇောဃော …ပေ…  အဝိဇ္ဇာနီဝရဏံ သဟေတုကန္တိ? အာမန္တာ. အဝိဇ္ဇာနုသယော သဟေတုကောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="608" book="kv">

<Paragraph number="2023" book="kv">
× န ဝတ္တဗ္ဗံ—  “အနုသယာ အဟေတုကာ”တိ? အာမန္တာ. ပုထုဇ္ဇနော ကုသလာဗျာကတေ စိတ္တေ ဝတ္တမာနေ “သာနုသယော”တိ ဝတ္တဗ္ဗောတိ? အာမန္တာ. အနုသယာ တေန ဟေတုနာ သဟေတုကာတိ? န ဟေဝံ ဝတ္တဗ္ဗေ …ပေ…  တေန ဟိ အနုသယာ အဟေတုကာတိ. ပုထုဇ္ဇနော ကုသလာဗျာကတေ စိတ္တေ ဝတ္တမာနေ “သရာဂေါ”တိ ဝတ္တဗ္ဗောတိ? အာမန္တာ. ရာဂေါ တေန ဟေတုနာ သဟေတုကောတိ? န ဟေဝံ ဝတ္တဗ္ဗေ …ပေ…  တေန ဟိ ရာဂေါ အဟေတုကောတိ.
</Paragraph>

</Division>
<Division number="609" book="kv">

<Paragraph number="2024" book="kv">
๐ အနုသယာ စိတ္တဝိပ္ပယုတ္တာတိ? အာမန္တာ. ရူပံ နိဗ္ဗာနံ စက္ခာယတနံ …ပေ…  ဖောဋ္ဌဗ္ဗာယတနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2025" book="kv">
๐ ကာမရာဂါနုသယော စိတ္တဝိပ္ပယုတ္တောတိ? အာမန္တာ. ကာမရာဂေါ ကာမရာဂပရိယုဋ္ဌာနံ ကာမရာဂသံယောဇနံ ကာမောဃော ကာမယောဂေါ ကာမစ္ဆန္ဒနီဝရဏံ စိတ္တဝိပ္ပယုတ္တန္တိ? န ဟေဝံ ဝတ္တဗ္ဗေ …ပေ…  ကာမရာဂေါ ကာမရာဂပရိယုဋ္ဌာနံ …ပေ…  ကာမစ္ဆန္ဒနီဝရဏံ စိတ္တသမ္ပယုတ္တန္တိ? အာမန္တာ. ကာမရာဂါနုသယော စိတ္တသမ္ပယုတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="610" book="kv">

<Paragraph number="2026" book="kv">
๐ ကာမရာဂါနုသယော စိတ္တဝိပ္ပယုတ္တောတိ? အာမန္တာ. ကတမက္ခန္ဓပရိယာပန္နောတိ? သင်္ခါရက္ခန္ဓပရိယာပန္နောတိ. သင်္ခါရက္ခန္ဓော စိတ္တဝိပ္ပယုတ္တောတိ? န ဟေဝံ ဝတ္တဗ္ဗေ. သင်္ခါရက္ခန္ဓော စိတ္တဝိပ္ပယုတ္တောတိ? အာမန္တာ. ဝေဒနာက္ခန္ဓော သညာက္ခန္ဓော စိတ္တဝိပ္ပယုတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2027" book="kv">
๐ ကာမရာဂါနုသယော သင်္ခါရက္ခန္ဓပရိယာပန္နော စိတ္တဝိပ္ပယုတ္တောတိ? အာမန္တာ. ကာမရာဂေါ သင်္ခါရက္ခန္ဓပရိယာပန္နော စိတ္တဝိပ္ပယုတ္တောတိ? န ဟေဝံ ဝတ္တဗ္ဗေ …ပေ…  ကာမရာဂေါ သင်္ခါရက္ခန္ဓပရိယာပန္နော စိတ္တသမ္ပယုတ္တောတိ? အာမန္တာ. ကာမရာဂါနုသယော သင်္ခါရက္ခန္ဓပရိယာပန္နော စိတ္တသမ္ပယုတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2028" book="kv">
๐ ကာမရာဂါနုသယော သင်္ခါရက္ခန္ဓပရိယာပန္နော စိတ္တဝိပ္ပယုတ္တော, ကာမရာဂေါ သင်္ခါရက္ခန္ဓပရိယာပန္နော စိတ္တသမ္ပယုတ္တောတိ? အာမန္တာ. သင်္ခါရက္ခန္ဓော ဧကဒေသော စိတ္တသမ္ပယုတ္တော ဧကဒေသော စိတ္တဝိပ္ပယုတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2029" book="kv">
๐ သင်္ခါရက္ခန္ဓော ဧကဒေသော စိတ္တသမ္ပယုတ္တော ဧကဒေသော စိတ္တဝိပ္ပယုတ္တောတိ? အာမန္တာ. ဝေဒနာက္ခန္ဓော သညာက္ခန္ဓော ဧကဒေသော စိတ္တသမ္ပယုတ္တော ဧကဒေသော စိတ္တဝိပ္ပယုတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="611" book="kv">

<Paragraph number="2030" book="kv">
๐ ပဋိဃာနုသယော မာနာနုသယော ဒိဋ္ဌာနုသယော ဝိစိကိစ္ဆာနုသယော ဘဝရာဂါနုသယော အဝိဇ္ဇာနုသယော စိတ္တဝိပ္ပယုတ္တောတိ? အာမန္တာ. အဝိဇ္ဇာ အဝိဇ္ဇောဃော အဝိဇ္ဇာယောဂေါ အဝိဇ္ဇာနီဝရဏံ စိတ္တဝိပ္ပယုတ္တန္တိ? န ဟေဝံ ဝတ္တဗ္ဗေ …ပေ…  အဝိဇ္ဇာ အဝိဇ္ဇောဃော အဝိဇ္ဇာယောဂေါ အဝိဇ္ဇာနီဝရဏံ စိတ္တသမ္ပယုတ္တန္တိ? အာမန္တာ. အဝိဇ္ဇာနုသယော စိတ္တသမ္ပယုတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="612" book="kv">

<Paragraph number="2031" book="kv">
๐ အဝိဇ္ဇာနုသယော စိတ္တဝိပ္ပယုတ္တောတိ? အာမန္တာ. ကတမက္ခန္ဓပရိယာပန္နောတိ? သင်္ခါရက္ခန္ဓပရိယာပန္နောတိ. သင်္ခါရက္ခန္ဓော စိတ္တဝိပ္ပယုတ္တောတိ? န ဟေဝံ ဝတ္တဗ္ဗေ. သင်္ခါရက္ခန္ဓော စိတ္တဝိပ္ပယုတ္တောတိ? အာမန္တာ. ဝေဒနာက္ခန္ဓော သညာက္ခန္ဓော စိတ္တဝိပ္ပယုတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2032" book="kv">
๐ အဝိဇ္ဇာနုသယော သင်္ခါရက္ခန္ဓပရိယာပန္နော စိတ္တဝိပ္ပယုတ္တောတိ? အာမန္တာ. အဝိဇ္ဇာ သင်္ခါရက္ခန္ဓပရိယာပန္နာ စိတ္တဝိပ္ပယုတ္တာတိ? န ဟေဝံ ဝတ္တဗ္ဗေ …ပေ…  အဝိဇ္ဇာ သင်္ခါရက္ခန္ဓပရိယာပန္နာ စိတ္တသမ္ပယုတ္တာတိ? အာမန္တာ. အဝိဇ္ဇာနုသယော သင်္ခါရက္ခန္ဓပရိယာပန္နော စိတ္တသမ္ပယုတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2033" book="kv">
๐ အဝိဇ္ဇာနုသယော သင်္ခါရက္ခန္ဓပရိယာပန္နော စိတ္တဝိပ္ပယုတ္တော, အဝိဇ္ဇာသင်္ခါရက္ခန္ဓပရိယာပန္နာ စိတ္တသမ္ပယုတ္တာတိ? အာမန္တာ. သင်္ခါရက္ခန္ဓော ဧကဒေသော စိတ္တသမ္ပယုတ္တော ဧကဒေသော စိတ္တဝိပ္ပယုတ္တောတိ? န ဟေဝံ ဝတ္တဗ္ဗေ.
</Paragraph>

<Paragraph number="2034" book="kv">
๐ သင်္ခါရက္ခန္ဓော ဧကဒေသော စိတ္တသမ္ပယုတ္တော ဧကဒေသော စိတ္တဝိပ္ပယုတ္တောတိ? အာမန္တာ. ဝေဒနာက္ခန္ဓော သညာက္ခန္ဓော ဧကဒေသော စိတ္တသမ္ပယုတ္တော ဧကဒေသော စိတ္တဝိပ္ပယုတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="613" book="kv">

<Paragraph number="2035" book="kv">
× န ဝတ္တဗ္ဗံ—  “အနုသယာ စိတ္တဝိပ္ပယုတ္တာ”တိ? အာမန္တာ. ပုထုဇ္ဇနော ကုသလာဗျာကတေ စိတ္တေ ဝတ္တမာနေ “သာနုသယော”တိ ဝတ္တဗ္ဗောတိ? အာမန္တာ. အနုသယာ တေန စိတ္တေန သမ္ပယုတ္တာတိ? န ဟေဝံ ဝတ္တဗ္ဗေ. တေန ဟိ အနုသယာ စိတ္တဝိပ္ပယုတ္တာတိ. ပုထုဇ္ဇနော ကုသလာဗျာကတေ စိတ္တေ ဝတ္တမာနေ “သရာဂေါ”တိ ဝတ္တဗ္ဗောတိ? အာမန္တာ. ရာဂေါ တေန စိတ္တေန သမ္ပယုတ္တောတိ? န ဟေဝံ ဝတ္တဗ္ဗေ. တေန ဟိ ရာဂေါ စိတ္တဝိပ္ပယုတ္တောတိ.

</Paragraph>
</Division>

<Paragraph number="2036" type="center" book="kv">
တိဿောပိ အနုသယကထာ နိဋ္ဌိတာ.
</Paragraph>