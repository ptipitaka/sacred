---
title: "3.5.2 အညမညပစ္စယကထာ"
tableOfContents: false
sidebar:
  order: 4
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="718" book="kv">

<Paragraph number="2292" book="kv">
๐ အဝိဇ္ဇာပစ္စယာဝ သင်္ခါရာ, န ဝတ္တဗ္ဗံ—  “သင်္ခါရပစ္စယာပိ အဝိဇ္ဇာ”တိ? အာမန္တာ. နနု အဝိဇ္ဇာ သင်္ခါရေန သဟဇာတာတိ? အာမန္တာ. ဟဉ္စိ အဝိဇ္ဇာ သင်္ခါရေန သဟဇာတာ, တေန ဝတ ရေ ဝတ္တဗ္ဗေ—  “အဝိဇ္ဇာပစ္စယာပိ သင်္ခါရာ, သင်္ခါရပစ္စယာပိ အဝိဇ္ဇာ”တိ.
</Paragraph>

<Paragraph number="2293" book="kv">
๐ တဏှာပစ္စယာဝ ဥပါဒါနံ, န ဝတ္တဗ္ဗံ—  “ဥပါဒါနပစ္စယာပိ တဏှာ”တိ? အာမန္တာ. နနု တဏှာ ဥပါဒါနေန သဟဇာတာတိ? အာမန္တာ. ဟဉ္စိ တဏှာ ဥပါဒါနေန သဟဇာတာ, တေန ဝတ ရေ ဝတ္တဗ္ဗေ—  “တဏှာပစ္စယာပိ ဥပါဒါနံ, ဥပါဒါနပစ္စယာပိ တဏှာ”တိ.
</Paragraph>

</Division>
<Division number="719" book="kv">

<Paragraph number="2294" book="kv">
× “ဇရာမရဏပစ္စယာ, ဘိက္ခဝေ, ဇာတိ, ဇာတိပစ္စယာ ဘဝေါ”တိ—  အတ္ထေဝ သုတ္တန္တောတိ? နတ္ထိ. တေန ဟိ အဝိဇ္ဇာပစ္စယာဝ သင်္ခါရာ, န ဝတ္တဗ္ဗံ—  “သင်္ခါရပစ္စယာပိ အဝိဇ္ဇာ”တိ. တဏှာပစ္စယာဝ ဥပါဒါနံ, န ဝတ္တဗ္ဗံ—  “ဥပါဒါနပစ္စယာပိ တဏှာ”တိ.
</Paragraph>

<Paragraph number="2295" book="kv">
๐ “ဝိညာဏပစ္စယာ, ဘိက္ခဝေ, နာမရူပံ, နာမရူပပစ္စယာပိ ဝိညာဏန်”တိ—  အတ္ထေဝ သုတ္တန္တောတိ? အာမန္တာ. တေန ဟိ အဝိဇ္ဇာပစ္စယာပိ သင်္ခါရာ, သင်္ခါရပစ္စယာပိ အဝိဇ္ဇာ; တဏှာပစ္စယာပိ ဥပါဒါနံ, ဥပါဒါနပစ္စယာပိ တဏှာတိ.

</Paragraph>
</Division>

<Paragraph number="2296" type="center" book="kv">
အညမညပစ္စယကထာ နိဋ္ဌိတာ.
</Paragraph>