---
title: "3.2.3 သဒ္ဒေါဝိပါကောတိကထာ"
tableOfContents: false
sidebar:
  order: 4
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="636" book="kv">

<Paragraph number="2098" book="kv">
๐ သဒ္ဒေါ ဝိပါကောတိ? အာမန္တာ. သုခဝေဒနိယော ဒုက္ခဝေဒနိယော အဒုက္ခမသုခဝေဒနိယော, သုခါယ ဝေဒနာယ သမ္ပယုတ္တော, ဒုက္ခာယ ဝေဒနာယ သမ္ပယုတ္တော, အဒုက္ခမသုခါယ ဝေဒနာယ သမ္ပယုတ္တော, ဖဿေန သမ္ပယုတ္တော, ဝေဒနာယ သမ္ပယုတ္တော, သညာယ သမ္ပယုတ္တော, စေတနာယ သမ္ပယုတ္တော, စိတ္တေန သမ္ပယုတ္တော, သာရမ္မဏော; အတ္ထိ တဿ အာဝဋ္ဋနာ အာဘောဂေါ သမန္နာဟာရော မနသိကာရော စေတနာ ပတ္ထနာ ပဏိဓီတိ? န ဟေဝံ ဝတ္တဗ္ဗေ …ပေ…  နနု န သုခဝေဒနိယော န ဒုက္ခဝေဒနိယော …ပေ…  အနာရမ္မဏော, နတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. ဟဉ္စိ န သုခဝေဒနိယော …ပေ…  အနာရမ္မဏော, နတ္ထိ တဿ အာဝဋ္ဋနာ …ပေ…  ပဏိဓိ, နော စ ဝတ ရေ ဝတ္တဗ္ဗေ—  “သဒ္ဒေါ ဝိပါကော”တိ.
</Paragraph>

<Paragraph number="2099" book="kv">
๐ ဖဿော ဝိပါကော, ဖဿော သုခဝေဒနိယော …ပေ…  သာရမ္မဏော, အတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. သဒ္ဒေါ ဝိပါကော, သဒ္ဒေါ သုခဝေဒနိယော …ပေ…  သာရမ္မဏော, အတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2100" book="kv">
๐ သဒ္ဒေါ ဝိပါကော, သဒ္ဒေါ န သုခဝေဒနိယော …ပေ…  အနာရမ္မဏော, နတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. ဖဿော ဝိပါကော, ဖဿော န သုခဝေဒနိယော, န ဒုက္ခဝေဒနိယော …ပေ…  အနာရမ္မဏော, နတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="637" book="kv">

<Paragraph number="2101" book="kv">
× န ဝတ္တဗ္ဗံ—  “သဒ္ဒေါ ဝိပါကော”တိ? အာမန္တာ. နနု ဝုတ္တံ ဘဂဝတာ—  “သော တဿ ကမ္မဿ ကတတ္တာ ဥပစိတတ္တာ ဥဿန္နတ္တာ ဝိပုလတ္တာ ဗြဟ္မဿရော ဟောတိ ကရဝိကဘာဏီ”တိ. အတ္ထေဝ သုတ္တန္တောတိ? အာမန္တာ. တေန ဟိ သဒ္ဒေါ ဝိပါကောတိ.

</Paragraph>
</Division>

<Paragraph number="2102" type="center" book="kv">
သဒ္ဒေါ ဝိပါကောတိကထာ နိဋ္ဌိတာ.
</Paragraph>