---
title: "3.4.5 အညောအနုသယောတိကထာ"
tableOfContents: false
sidebar:
  order: 5
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="700" book="kv">

<Paragraph number="2242" book="kv">
๐ အညော ကာမရာဂါနုသယော အညံ ကာမရာဂပရိယုဋ္ဌာနန္တိ? အာမန္တာ. အညော ကာမရာဂေါ အညံ ကာမရာဂပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ…  သွေဝ ကာမရာဂေါ တံ ကာမရာဂပရိယုဋ္ဌာနန္တိ? အာမန္တာ. သွေဝ ကာမရာဂါနုသယော တံ ကာမရာဂပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2243" book="kv">
๐ အညော ပဋိဃာနုသယော အညံ ပဋိဃပရိယုဋ္ဌာနန္တိ? အာမန္တာ. အညံ ပဋိဃံ အညံ ပဋိဃပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ…  တညေဝ ပဋိဃံ တံ ပဋိဃပရိယုဋ္ဌာနန္တိ? အာမန္တာ. သွေဝ ပဋိဃာနုသယော တံ ပဋိဃပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2244" book="kv">
๐ အညော မာနာနုသယော အညံ မာနပရိယုဋ္ဌာနန္တိ? အာမန္တာ. အညော မာနော အညံ မာနပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ…  သွေဝ မာနော တံ မာနပရိယုဋ္ဌာနန္တိ? အာမန္တာ. သွေဝ မာနာနုသယော တံ မာနပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2245" book="kv">
๐ အညော ဒိဋ္ဌာနုသယော အညံ ဒိဋ္ဌိပရိယုဋ္ဌာနန္တိ? အာမန္တာ. အညာ ဒိဋ္ဌိ အညံ ဒိဋ္ဌိပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ…  သာဝ ဒိဋ္ဌိ တံ ဒိဋ္ဌိပရိယုဋ္ဌာနန္တိ? အာမန္တာ. သွေဝ ဒိဋ္ဌာနုသယော တံ ဒိဋ္ဌိပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2246" book="kv">
๐ အညော ဝိစိကိစ္ဆာနုသယော အညံ ဝိစိကိစ္ဆာပရိယုဋ္ဌာနန္တိ? အာမန္တာ. အညာ ဝိစိကိစ္ဆာ အညံ ဝိစိကိစ္ဆာပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ…  သာဝ ဝိစိကိစ္ဆာ တံ ဝိစိကိစ္ဆာပရိယုဋ္ဌာနန္တိ? အာမန္တာ. သွေဝ ဝိစိကိစ္ဆာနုသယော တံ ဝိစိကိစ္ဆာပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2247" book="kv">
๐ အညော ဘဝရာဂါနုသယော အညံ ဘဝရာဂပရိယုဋ္ဌာနန္တိ? အာမန္တာ. အညော ဘဝရာဂေါ အညံ ဘဝရာဂပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ…  သွေဝ ဘဝရာဂေါ တံ ဘဝရာဂပရိယုဋ္ဌာနန္တိ? အာမန္တာ. သွေဝ ဘဝရာဂါနုသယော တံ ဘဝရာဂပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2248" book="kv">
๐ အညော အဝိဇ္ဇာနုသယော အညံ အဝိဇ္ဇာပရိယုဋ္ဌာနန္တိ? အာမန္တာ. အညာ အဝိဇ္ဇာ အညံ အဝိဇ္ဇာပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ…  သာဝ အဝိဇ္ဇာ တံ အဝိဇ္ဇာပရိယုဋ္ဌာနန္တိ? အာမန္တာ. သွေဝ အဝိဇ္ဇာနုသယော တံ အဝိဇ္ဇာပရိယုဋ္ဌာနန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="701" book="kv">

<Paragraph number="2249" book="kv">
× န ဝတ္တဗ္ဗံ—  “အညော အနုသယော အညံ ပရိယုဋ္ဌာနန်”တိ? အာမန္တာ. ပုထုဇ္ဇနော ကုသလာဗျာကတေ စိတ္တေ ဝတ္တမာနေ “သာနုသယော”တိ ဝတ္တဗ္ဗောတိ? အာမန္တာ. “ပရိယုဋ္ဌိတော”တိ ဝတ္တဗ္ဗောတိ? န ဟေဝံ ဝတ္တဗ္ဗေ. တေန ဟိ အညော အနုသယော အညံ ပရိယုဋ္ဌာနန္တိ. ပုထုဇ္ဇနော ကုသလာဗျာကတေ စိတ္တေ ဝတ္တမာနေ “သရာဂေါ”တိ ဝတ္တဗ္ဗောတိ? အာမန္တာ. “ပရိယုဋ္ဌိတော”တိ ဝတ္တဗ္ဗောတိ? န ဟေဝံ ဝတ္တဗ္ဗေ. တေန ဟိ အညော ရာဂေါ အညံ ပရိယုဋ္ဌာနန္တိ.

</Paragraph>
</Division>

<Paragraph number="2250" type="center" book="kv">
အညော အနုသယောတိကထာ နိဋ္ဌိတာ.
</Paragraph>