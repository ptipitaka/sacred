---
title: 3.3.1 ကပ္ပဋ္ဌကထာ
tableOfContents: false
sidebar:
  order: 1
type: tipitaka
basket: ab
book: kv
review:
  current: review
  updated: '2025-10-27T21:47:38.136672'
  updated_by: ''
  notes: ''
  history:
  - state: review
    date: '2025-10-27T21:47:38.136672'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="654" book="kv" e="ch" v="32" p="345">

<Paragraph number="2139" book="kv">
๐ ကပ္ပဋ္ဌော ကပ္ပံ တိဋ္ဌေယျာတိ? အာမန္တာ. ကပ္ပေါ စ သဏ္ဌာတိ ဗုဒ္ဓေါ စ လောကေ ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ… . ကပ္ပဋ္ဌော ကပ္ပံ တိဋ္ဌေယျာတိ? အာမန္တာ. ကပ္ပေါ စ သဏ္ဌာတိ သံဃော စ ဘိဇ္ဇတီတိ? န ဟေဝံ ဝတ္တဗ္ဗေ …ပေ…  ကပ္ပဋ္ဌော ကပ္ပံ တိဋ္ဌေယျာတိ? အာမန္တာ. ကပ္ပေါ စ သဏ္ဌာတိ ကပ္ပဋ္ဌော စ ကပ္ပဋ္ဌိယံ ကမ္မံ ကရောတီတိ? န ဟေဝံ ဝတ္တဗ္ဗေ …ပေ…  ကပ္ပဋ္ဌော ကပ္ပံ တိဋ္ဌေယျာတိ? အာမန္တာ. ကပ္ပေါ စ သဏ္ဌာတိ ကပ္ပဋ္ဌော စ ပုဂ္ဂလော ကာလံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="655" book="kv" e="ch" v="32" p="345">

<Paragraph number="2140" book="kv">
๐ ကပ္ပဋ္ဌော ကပ္ပံ တိဋ္ဌေယျာတိ? အာမန္တာ. အတီတံ ကပ္ပံ တိဋ္ဌေယျ, အနာဂတံ ကပ္ပံ တိဋ္ဌေယျာတိ? န ဟေဝံ ဝတ္တဗ္ဗေ …ပေ…  ကပ္ပဋ္ဌော ကပ္ပံ တိဋ္ဌေယျာတိ? အာမန္တာ. ဒွေ ကပ္ပေ တိဋ္ဌေယျ…  တယော ကပ္ပေ တိဋ္ဌေယျ…  စတ္တာရော ကပ္ပေ တိဋ္ဌေယျာတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="656" book="kv" e="ch" v="32" p="345">

<Paragraph number="2141" book="kv">
๐ ကပ္ပဋ္ဌော ကပ္ပံ တိဋ္ဌေယျာတိ? အာမန္တာ. ကပ္ပဋ္ဌော ကပ္ပေ ဍယှန္တေ ကတ္ထ ဂစ္ဆတီတိ? အညံ လောကဓာတုံ ဂစ္ဆတီတိ. မတော ဂစ္ဆတိ, ဝေဟာသံ ဂစ္ဆတီတိ? မတော ဂစ္ဆတီတိ. ကပ္ပဋ္ဌိယံ ကမ္မံ အပရာပရိယဝေပက္ကန္တိ? န ဟေဝံ ဝတ္တဗ္ဗေ …ပေ…  ဝေဟာသံ ဂစ္ဆတီတိ? အာမန္တာ. ကပ္ပဋ္ဌော ဣဒ္ဓိမာတိ? န ဟေဝံ ဝတ္တဗ္ဗေ …ပေ…  ကပ္ပဋ္ဌော ဣဒ္ဓိမာတိ? အာမန္တာ. ကပ္ပဋ္ဌေန ဆန္ဒိဒ္ဓိပါဒေါ ဘာဝိတော ဝီရိယိဒ္ဓိပါဒေါ ဘာဝိတော စိတ္တိဒ္ဓိပါဒေါ ဘာဝိတော ဝီမံသိဒ္ဓိပါဒေါ ဘာဝိတောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="657" book="kv" e="ch" v="32" p="346">

<Paragraph number="2142" book="kv">
× န ဝတ္တဗ္ဗံ—  “ကပ္ပဋ္ဌော ကပ္ပံ တိဋ္ဌေယျာ”တိ? အာမန္တာ. နနု ဝုတ္တံ ဘဂဝတာ—
</Paragraph>

<Paragraph number="2143" type="verses" book="kv">
_“အာပါယိကော နေရယိကော,_  
_ကပ္ပဋ္ဌော သံဃဘေဒကော;_  
_ဝဂ္ဂရတော အဓမ္မဋ္ဌော,_  
_ယောဂက္ခေမာ ပဓံသတိ;_  
_သံဃံ သမဂ္ဂံ ဘေတွာန,_  
_ကပ္ပံ နိရယမှိ ပစ္စတီ”တိ._  

</Paragraph>

<Paragraph number="2144" book="kv">
အတ္ထေဝ သုတ္တန္တောတိ? အာမန္တာ. တေန ဟိ ကပ္ပဋ္ဌော ကပ္ပံ တိဋ္ဌေယျာတိ.

</Paragraph>
</Division>

<Paragraph number="2145" type="center" book="kv">
ကပ္ပဋ္ဌကထာ နိဋ္ဌိတာ.
</Paragraph>