---
title: "3.4.2 သဠာယတနုပ္ပတ္တိကထာ"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="691" book="kv">

<Paragraph number="2214" book="kv">
๐ သဠာယတနံ အပုဗ္ဗံ အစရိမံ မာတုကုစ္ဆိသ္မိံ သဏ္ဌာတီတိ? အာမန္တာ. သဗ္ဗင်္ဂပစ္စင်္ဂီ အဟီနိန္ဒြိယော မာတုကုစ္ဆိသ္မိံ ဩက္ကမတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2215" book="kv">
๐ ဥပပတ္တေသိယေန စိတ္တေန စက္ခာယတနံ သဏ္ဌာတီတိ? အာမန္တာ. ဥပပတ္တေသိယေန စိတ္တေန ဟတ္ထာ သဏ္ဌန္တိ, ပါဒါ သဏ္ဌန္တိ, သီသံ သဏ္ဌာတိ, ကဏ္ဏော သဏ္ဌာတိ, နာသိကာ သဏ္ဌာတိ, မုခံ သဏ္ဌာတိ, ဒန္တာ သဏ္ဌန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2216" book="kv">
๐ ဥပပတ္တေသိယေန စိတ္တေန သောတာယတနံ …ပေ…  ဃာနာယတနံ …ပေ…  ဇိဝှါယတနံ သဏ္ဌာတီတိ? အာမန္တာ. ဥပပတ္တေသိယေန စိတ္တေန ဟတ္ထာ သဏ္ဌန္တိ, ပါဒါ သဏ္ဌန္တိ, သီသံ သဏ္ဌာတိ, ကဏ္ဏော သဏ္ဌာတိ, နာသိကာ သဏ္ဌာတိ, မုခံ သဏ္ဌာတိ, ဒန္တာ သဏ္ဌန္တီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="692" book="kv">

<Paragraph number="2217" book="kv">
× မာတုကုစ္ဆိဂတဿ ပစ္ဆာ စက္ခာယတနံ ဥပ္ပဇ္ဇတီတိ? အာမန္တာ. မာတုကုစ္ဆိသ္မိံ စက္ခုပဋိလာဘာယ ကမ္မံ ကရောတီတိ? န ဟေဝံ ဝတ္တဗ္ဗေ …ပေ…  မာတုကုစ္ဆိဂတဿ ပစ္ဆာ သောတာယတနံ …ပေ…  ဃာနာယတနံ …ပေ…  ဇိဝှါယတနံ ဥပ္ပဇ္ဇတီတိ? အာမန္တာ. မာတုကုစ္ဆိသ္မိံ ဇိဝှါပဋိလာဘာယ ကမ္မံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2218" book="kv">
× မာတုကုစ္ဆိဂတဿ ပစ္ဆာ ကေသာ လောမာ နခါ ဒန္တာ အဋ္ဌီ ဥပ္ပဇ္ဇန္တီတိ? အာမန္တာ. မာတုကုစ္ဆိသ္မိံ အဋ္ဌိပဋိလာဘာယ ကမ္မံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2219" book="kv">
๐ န ဝတ္တဗ္ဗံ—  “မာတုကုစ္ဆိဂတဿ ပစ္ဆာ ကေသာ လောမာ နခါ ဒန္တာ အဋ္ဌီ ဥပ္ပဇ္ဇန္တီ”တိ? အာမန္တာ. နနု ဝုတ္တံ ဘဂဝတာ—
</Paragraph>

<Paragraph number="2220" type="verses" book="kv">
_“ပဌမံ ကလလံ ဟောတိ,_  
_ကလလာ ဟောတိ အဗ္ဗုဒံ;_  
_အဗ္ဗုဒါ ဇာယတေ ပေသိ,_  
_ပေသိ နိဗ္ဗတ္တတေ ဃနော;_  
_ဃနာ ပသာခါ ဇာယန္တိ,_  
_ကေသာ လောမာ နခါပိ စ._  

</Paragraph>

<Paragraph number="2221" type="verses" book="kv">
_ယဉ္စဿ ဘုဉ္ဇတိ မာတာ,_  
_အန္နံ ပါနဉ္စ ဘောဇနံ;_  
_တေန သော တတ္ထ ယာပေတိ,_  
_မာတုကုစ္ဆိဂတော နရော”တိ._  

</Paragraph>

<Paragraph number="2222" book="kv">
အတ္ထေဝ သုတ္တန္တောတိ? အာမန္တာ. တေန ဟိ မာတုကုစ္ဆိဂတဿ ပစ္ဆာ ကေသာ လောမာ နခါ ဒန္တာ အဋ္ဌီ ဥပ္ပဇ္ဇန္တီတိ.

</Paragraph>
</Division>

<Paragraph number="2223" type="center" book="kv">
သဠာယတနုပ္ပတ္တိကထာ နိဋ္ဌိတာ.
</Paragraph>