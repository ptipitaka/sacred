---
title: "3.4.7 ပရိယာပန္နကထာ"
tableOfContents: false
sidebar:
  order: 7
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="703" book="kv">

<Paragraph number="2253" book="kv">
๐ ရူပရာဂေါ ရူပဓာတုံ အနုသေတိ, ရူပဓာတုပရိယာပန္နောတိ? အာမန္တာ. သမာပတ္တေသိယော ဥပပတ္တေသိယော ဒိဋ္ဌဓမ္မသုခဝိဟာရော, သမာပတ္တေသိယေန စိတ္တေန ဥပပတ္တေသိယေန စိတ္တေန ဒိဋ္ဌဓမ္မသုခဝိဟာရေန စိတ္တေန သဟဂတော သဟဇာတော သံသဋ္ဌော သမ္ပယုတ္တော ဧကုပ္ပါဒေါ ဧကနိရောဓော ဧကဝတ္ထုကော ဧကာရမ္မဏောတိ? န ဟေဝံ ဝတ္တဗ္ဗေ …ပေ…  နနု န သမာပတ္တေသိယော န ဥပပတ္တေသိယော န ဒိဋ္ဌဓမ္မသုခဝိဟာရော, န သမာပတ္တေသိယေန စိတ္တေန န ဥပပတ္တေသိယေန စိတ္တေန န ဒိဋ္ဌဓမ္မသုခဝိဟာရေန စိတ္တေန သဟဂတော သဟဇာတော သံသဋ္ဌော သမ္ပယုတ္တော ဧကုပ္ပါဒေါ ဧကနိရောဓော ဧကဝတ္ထုကော ဧကာရမ္မဏောတိ? အာမန္တာ. ဟဉ္စိ န သမာပတ္တေသိယော န ဥပပတ္တေသိယော န ဒိဋ္ဌဓမ္မသုခဝိဟာရော …ပေ…  ဧကာရမ္မဏော, နော စ ဝတ ရေ ဝတ္တဗ္ဗေ—  “ရူပရာဂေါ ရူပဓာတုံ အနုသေတိ, ရူပဓာတုပရိယာပန္နော”တိ …ပေ… .
</Paragraph>

<Paragraph number="2254" book="kv">
๐ ရူပရာဂေါ ရူပဓာတုံ အနုသေတိ, ရူပဓာတုပရိယာပန္နောတိ? အာမန္တာ. သဒ္ဒရာဂေါ သဒ္ဒဓာတုံ အနုသေတိ, သဒ္ဒဓာတုပရိယာပန္နောတိ? န ဟေဝံ ဝတ္တဗ္ဗေ …ပေ…  ရူပရာဂေါ ရူပဓာတုံ အနုသေတိ, ရူပဓာတုပရိယာပန္နောတိ? အာမန္တာ. ဂန္ဓရာဂေါ …ပေ…  ရသရာဂေါ …ပေ…  ဖောဋ္ဌဗ္ဗရာဂေါ ဖောဋ္ဌဗ္ဗဓာတုံ အနုသေတိ, ဖောဋ္ဌဗ္ဗဓာတုပရိယာပန္နောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2255" book="kv">
๐ သဒ္ဒရာဂေါ သဒ္ဒဓာတုံ အနုသေတိ, န ဝတ္တဗ္ဗံ—  “သဒ္ဒဓာတုပရိယာပန္နော”တိ? အာမန္တာ. ရူပရာဂေါ ရူပဓာတုံ အနုသေတိ, န ဝတ္တဗ္ဗံ—  “ရူပဓာတုပရိယာပန္နော”တိ? န ဟေဝံ ဝတ္တဗ္ဗေ …ပေ…  ဂန္ဓရာဂေါ …ပေ…  ရသရာဂေါ …ပေ…  ဖောဋ္ဌဗ္ဗရာဂေါ ဖောဋ္ဌဗ္ဗဓာတုံ အနုသေတိ, န ဝတ္တဗ္ဗံ—  “ဖောဋ္ဌဗ္ဗဓာတုပရိယာပန္နော”တိ? အာမန္တာ. ရူပရာဂေါ ရူပဓာတုံ အနုသေတိ, န ဝတ္တဗ္ဗံ—  “ရူပဓာတုပရိယာပန္နော”တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="704" book="kv">

<Paragraph number="2256" book="kv">
๐ အရူပရာဂေါ အရူပဓာတုံ အနုသေတိ, အရူပဓာတုပရိယာပန္နောတိ? အာမန္တာ. သမာပတ္တေသိယော ဥပပတ္တေသိယော ဒိဋ္ဌဓမ္မသုခဝိဟာရော, သမာပတ္တေသိယေန စိတ္တေန ဥပပတ္တေသိယေန စိတ္တေန ဒိဋ္ဌဓမ္မသုခဝိဟာရေန စိတ္တေန သဟဂတော သဟဇာတော သံသဋ္ဌော သမ္ပယုတ္တော ဧကုပ္ပါဒေါ ဧကနိရောဓော ဧကဝတ္ထုကော ဧကာရမ္မဏောတိ? န ဟေဝံ ဝတ္တဗ္ဗေ …ပေ… . နနု န သမာပတ္တေသိယော န ဥပပတ္တေသိယော န ဒိဋ္ဌဓမ္မသုခဝိဟာရော, န သမာပတ္တေသိယေန စိတ္တေန …ပေ…  ဧကာရမ္မဏောတိ? အာမန္တာ. ဟဉ္စိ န သမာပတ္တေသိယော န ဥပပတ္တေသိယော …ပေ…  ဧကာရမ္မဏော, နော စ ဝတ ရေ ဝတ္တဗ္ဗေ—  “အရူပရာဂေါ အရူပဓာတုံ အနုသေတိ, အရူပဓာတုပရိယာပန္နော”တိ.
</Paragraph>

<Paragraph number="2257" book="kv">
๐ အရူပရာဂေါ အရူပဓာတုံ အနုသေတိ, အရူပဓာတုပရိယာပန္နောတိ? အာမန္တာ. သဒ္ဒရာဂေါ သဒ္ဒဓာတုံ အနုသေတိ, သဒ္ဒဓာတုပရိယာပန္နောတိ? န ဟေဝံ ဝတ္တဗ္ဗေ …ပေ…  အရူပရာဂေါ အရူပဓာတုံ အနုသေတိ, အရူပဓာတုပရိယာပန္နောတိ? အာမန္တာ. ဂန္ဓရာဂေါ …ပေ…  ရသရာဂေါ …ပေ…  ဖောဋ္ဌဗ္ဗရာဂေါ ဖောဋ္ဌဗ္ဗဓာတုံ အနုသေတိ, ဖောဋ္ဌဗ္ဗဓာတုပရိယာပန္နောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2258" book="kv">
๐ သဒ္ဒရာဂေါ သဒ္ဒဓာတုံ အနုသေတိ, န ဝတ္တဗ္ဗံ—  “သဒ္ဒဓာတုပရိယာပန္နော”တိ? အာမန္တာ. အရူပရာဂေါ အရူပဓာတုံ အနုသေတိ, န ဝတ္တဗ္ဗံ—  “အရူပဓာတုပရိယာပန္နော”တိ, န ဟေဝံ ဝတ္တဗ္ဗေ …ပေ…  ဂန္ဓရာဂေါ …ပေ…  ရသရာဂေါ …ပေ…  ဖောဋ္ဌဗ္ဗရာဂေါ ဖောဋ္ဌဗ္ဗဓာတုံ အနုသေတိ, န ဝတ္တဗ္ဗံ—  “ဖောဋ္ဌဗ္ဗဓာတုပရိယာပန္နော”တိ? အာမန္တာ. အရူပရာဂေါ အရူပဓာတုံ အနုသေတိ, န ဝတ္တဗ္ဗံ—  “အရူပဓာတုပရိယာပန္နော”တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="705" book="kv">

<Paragraph number="2259" book="kv">
× န ဝတ္တဗ္ဗံ—  “ရူပရာဂေါ ရူပဓာတုံ အနုသေတိ ရူပဓာတုပရိယာပန္နော, အရူပရာဂေါ အရူပဓာတုံ အနုသေတိ အရူပဓာတုပရိယာပန္နော”တိ? အာမန္တာ. နနု ကာမရာဂေါ ကာမဓာတုံ အနုသေတိ, ကာမဓာတုပရိယာပန္နောတိ? အာမန္တာ. ဟဉ္စိ ကာမရာဂေါ ကာမဓာတုံ အနုသေတိ ကာမဓာတုပရိယာပန္နော, တေန ဝတ ရေ ဝတ္တဗ္ဗေ—  “ရူပရာဂေါ ရူပဓာတုံ အနုသေတိ ရူပဓာတုပရိယာပန္နော, အရူပရာဂေါ အရူပဓာတုံ အနုသေတိ အရူပဓာတုပရိယာပန္နော”တိ.

</Paragraph>
</Division>

<Paragraph number="2260" type="center" book="kv">
ပရိယာပန္နကထာ နိဋ္ဌိတာ.
</Paragraph>