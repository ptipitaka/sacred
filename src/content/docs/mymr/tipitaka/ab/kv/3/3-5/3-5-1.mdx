---
title: 3.5.1 ပစ္စယတာကထာ
tableOfContents: false
sidebar:
  order: 1
type: tipitaka
basket: ab
book: kv
review:
  current: review
  updated: '2025-10-23T09:20:51.683102'
  updated_by: ''
  notes: ''
  history:
  - state: review
    date: '2025-10-23T09:20:51.683102'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="711" book="kv" e="ch" v="32" p="368">

<Paragraph number="2275" book="kv">
๐ ပစ္စယတာ ဝဝတ္ထိတာတိ? အာမန္တာ. နနု ဝီမံသာ ဟေတု, သော စ အဓိပတီတိ? အာမန္တာ. ဟဉ္စိ ဝီမံသာ ဟေတု, သော စ အဓိပတိ, တေန ဝတ ရေ ဝတ္တဗ္ဗေ—  “ဟေတုပစ္စယေန ပစ္စယော, အဓိပတိပစ္စယေန ပစ္စယော”တိ.
</Paragraph>

<Paragraph number="2276" book="kv">
๐ နနု ဆန္ဒာဓိပတိ သဟဇာတာနံ ဓမ္မာနံ အဓိပတီတိ? အာမန္တာ. ဟဉ္စိ ဆန္ဒာဓိပတိ သဟဇာတာနံ ဓမ္မာနံ အဓိပတိ, တေန ဝတ ရေ ဝတ္တဗ္ဗေ—  “အဓိပတိပစ္စယေန ပစ္စယော, သဟဇာတပစ္စယေန ပစ္စယော”တိ.
</Paragraph>

</Division>
<Division number="712" book="kv" e="ch" v="32" p="368">

<Paragraph number="2277" book="kv">
๐ နနု ဝီရိယာဓိပတိ သဟဇာတာနံ ဓမ္မာနံ အဓိပတီတိ? အာမန္တာ. ဟဉ္စိ ဝီရိယာဓိပတိ သဟဇာတာနံ ဓမ္မာနံ အဓိပတိ, တေန ဝတ ရေ ဝတ္တဗ္ဗေ—  “အဓိပတိပစ္စယေန ပစ္စယော, သဟဇာတပစ္စယေန ပစ္စယော”တိ.
</Paragraph>

<Paragraph number="2278" book="kv">
๐ နနု ဝီရိယာဓိပတိ သဟဇာတာနံ ဓမ္မာနံ အဓိပတိ, တဉ္စ ဣန္ဒြိယန္တိ? အာမန္တာ. ဟဉ္စိ ဝီရိယာဓိပတိ သဟဇာတာနံ ဓမ္မာနံ အဓိပတိ, တဉ္စ ဣန္ဒြိယံ, တေန ဝတ ရေ ဝတ္တဗ္ဗေ—  “အဓိပတိပစ္စယေန ပစ္စယော, ဣန္ဒြိယပစ္စယေန ပစ္စယော”တိ.
</Paragraph>

<Paragraph number="2279" book="kv">
๐ နနု ဝီရိယာဓိပတိ သဟဇာတာနံ ဓမ္မာနံ အဓိပတိ, တဉ္စ မဂ္ဂင်္ဂန္တိ? အာမန္တာ. ဟဉ္စိ ဝီရိယာဓိပတိ သဟဇာတာနံ ဓမ္မာနံ အဓိပတိ, တဉ္စ မဂ္ဂင်္ဂံ, တေန ဝတ ရေ ဝတ္တဗ္ဗေ—  “အဓိပတိပစ္စယေန ပစ္စယော, မဂ္ဂပစ္စယေန ပစ္စယော”တိ.
</Paragraph>

</Division>
<Division number="713" book="kv" e="ch" v="32" p="369">

<Paragraph number="2280" book="kv">
๐ နနု စိတ္တာဓိပတိ သဟဇာတာနံ ဓမ္မာနံ အဓိပတီတိ? အာမန္တာ. ဟဉ္စိ စိတ္တာဓိပတိ သဟဇာတာနံ ဓမ္မာနံ အဓိပတိ, တေန ဝတ ရေ ဝတ္တဗ္ဗေ—  “အဓိပတိပစ္စယေန ပစ္စယော, သဟဇာတပစ္စယေန ပစ္စယော”တိ.
</Paragraph>

<Paragraph number="2281" book="kv">
๐ နနု စိတ္တာဓိပတိ သဟဇာတာနံ ဓမ္မာနံ အဓိပတိ, သော စ အာဟာရောတိ? အာမန္တာ. ဟဉ္စိ စိတ္တာဓိပတိ သဟဇာတာနံ ဓမ္မာနံ အဓိပတိ, သော စ အာဟာရော, တေန ဝတ ရေ ဝတ္တဗ္ဗေ—  “အဓိပတိပစ္စယေန ပစ္စယော, အာဟာရပစ္စယေန ပစ္စယော”တိ.
</Paragraph>

<Paragraph number="2282" book="kv">
๐ နနု စိတ္တာဓိပတိ သဟဇာတာနံ ဓမ္မာနံ အဓိပတိ, တဉ္စ ဣန္ဒြိယန္တိ? အာမန္တာ. ဟဉ္စိ စိတ္တာဓိပတိ သဟဇာတာနံ ဓမ္မာနံ အဓိပတိ, တဉ္စ ဣန္ဒြိယံ, တေန ဝတ ရေ ဝတ္တဗ္ဗေ—  “အဓိပတိပစ္စယေန ပစ္စယော, ဣန္ဒြိယပစ္စယေန ပစ္စယော”တိ.
</Paragraph>

</Division>
<Division number="714" book="kv" e="ch" v="32" p="369">

<Paragraph number="2283" book="kv">
๐ နနု ဝီမံသာဓိပတိ သဟဇာတာနံ ဓမ္မာနံ အဓိပတီတိ? အာမန္တာ. ဟဉ္စိ ဝီမံသာဓိပတိ သဟဇာတာနံ ဓမ္မာနံ အဓိပတိ, တေန ဝတ ရေ ဝတ္တဗ္ဗေ—  “အဓိပတိပစ္စယေန ပစ္စယော, သဟဇာတပစ္စယေန ပစ္စယော”တိ.
</Paragraph>

<Paragraph number="2284" book="kv">
๐ နနု ဝီမံသာဓိပတိ သဟဇာတာနံ ဓမ္မာနံ အဓိပတိ, တဉ္စ ဣန္ဒြိယန္တိ? အာမန္တာ. ဟဉ္စိ ဝီမံသာဓိပတိ သဟဇာတာနံ ဓမ္မာနံ အဓိပတိ, တဉ္စ ဣန္ဒြိယံ, တေန ဝတ ရေ ဝတ္တဗ္ဗေ—  “အဓိပတိပစ္စယေန ပစ္စယော, ဣန္ဒြိယပစ္စယေန ပစ္စယော”တိ.
</Paragraph>

<Paragraph number="2285" book="kv">
๐ နနု ဝီမံသာဓိပတိ သဟဇာတာနံ ဓမ္မာနံ အဓိပတိ, တဉ္စ မဂ္ဂင်္ဂန္တိ? အာမန္တာ. ဟဉ္စိ ဝီမံသာဓိပတိ သဟဇာတာနံ ဓမ္မာနံ အဓိပတိ, တဉ္စ မဂ္ဂင်္ဂံ, တေန ဝတ ရေ ဝတ္တဗ္ဗေ—  “အဓိပတိပစ္စယေန ပစ္စယော, မဂ္ဂပစ္စယေန ပစ္စယော”တိ.
</Paragraph>

</Division>
<Division number="715" book="kv" e="ch" v="32" p="369">

<Paragraph number="2286" book="kv">
๐ နနု အရိယံ ဓမ္မံ ဂရုံ ကတွာ ဥပ္ပဇ္ဇတိ ပစ္စဝေက္ခဏာ, တဉ္စာရမ္မဏန္တိ? အာမန္တာ. ဟဉ္စိ အရိယံ ဓမ္မံ ဂရုံ ကတွာ ဥပ္ပဇ္ဇတိ ပစ္စဝေက္ခဏာ, တဉ္စာရမ္မဏံ, တေန ဝတ ရေ ဝတ္တဗ္ဗေ—  “အဓိပတိပစ္စယေန ပစ္စယော, အာရမ္မဏပစ္စယေန ပစ္စယော”တိ.
</Paragraph>

</Division>
<Division number="716" book="kv" e="ch" v="32" p="369">

<Paragraph number="2287" book="kv">
๐ နနု ပုရိမာ ပုရိမာ ကုသလာ ဓမ္မာ ပစ္ဆိမာနံ ပစ္ဆိမာနံ ကုသလာနံ ဓမ္မာနံ အနန္တရပစ္စယေန ပစ္စယော, သာ စ အာသေဝနာတိ? အာမန္တာ. ဟဉ္စိ ပုရိမာ ပုရိမာ ကုသလာ ဓမ္မာ ပစ္ဆိမာနံ ပစ္ဆိမာနံ ကုသလာနံ ဓမ္မာနံ အနန္တရပစ္စယေန ပစ္စယော, သာ စ အာသေဝနာ, တေန ဝတ ရေ ဝတ္တဗ္ဗေ—  “အနန္တရပစ္စယေန ပစ္စယော, အာသေဝနပစ္စယေန ပစ္စယော”တိ.
</Paragraph>

<Paragraph number="2288" book="kv">
๐ နနု ပုရိမာ ပုရိမာ အကုသလာ ဓမ္မာ ပစ္ဆိမာနံ ပစ္ဆိမာနံ အကုသလာနံ ဓမ္မာနံ အနန္တရပစ္စယေန ပစ္စယော, သာ စ အာသေဝနာတိ? အာမန္တာ. ဟဉ္စိ ပုရိမာ ပုရိမာ အကုသလာ ဓမ္မာ ပစ္ဆိမာနံ ပစ္ဆိမာနံ အကုသလာနံ ဓမ္မာနံ အနန္တရပစ္စယေန ပစ္စယော, သာ စ အာသေဝနာ, တေန ဝတ ရေ ဝတ္တဗ္ဗေ—  “အနန္တရပစ္စယေန ပစ္စယော, အာသေဝနပစ္စယေန ပစ္စယော”တိ.
</Paragraph>

<Paragraph number="2289" book="kv">
๐ နနု ပုရိမာ ပုရိမာ ကိရိယာဗျာကတာ ဓမ္မာ ပစ္ဆိမာနံ ပစ္ဆိမာနံ ကိရိယာဗျာကတာနံ ဓမ္မာနံ အနန္တရပစ္စယေန ပစ္စယော, သာ စ အာသေဝနာတိ? အာမန္တာ. ဟဉ္စိ ပုရိမာ ပုရိမာ ကိရိယာဗျာကတာ ဓမ္မာ ပစ္ဆိမာနံ ပစ္ဆိမာနံ ကိရိယာဗျာကတာနံ ဓမ္မာနံ အနန္တရပစ္စယေန ပစ္စယော, သာ စ အာသေဝနာ, တေန ဝတ ရေ ဝတ္တဗ္ဗေ—  “အနန္တရပစ္စယေန ပစ္စယော, အာသေဝနပစ္စယေန ပစ္စယော”တိ.
</Paragraph>

</Division>
<Division number="717" book="kv" e="ch" v="32" p="370">

<Paragraph number="2290" book="kv">
๐ န ဝတ္တဗ္ဗံ—  “ပစ္စယတာ ဝဝတ္ထိတာ”တိ? အာမန္တာ. ဟေတုပစ္စယေန ပစ္စယော ဟောတိ, အာရမ္မဏပစ္စယေန ပစ္စယော ဟောတိ, အနန္တရပစ္စယေန ပစ္စယော ဟောတိ, သမနန္တရပစ္စယေန ပစ္စယော ဟောတီတိ? န ဟေဝံ ဝတ္တဗ္ဗေ. တေန ဟိ ပစ္စယတာ ဝဝတ္ထိတာတိ.

</Paragraph>
</Division>

<Paragraph number="2291" type="center" book="kv">
ပစ္စယတာကထာ နိဋ္ဌိတာ.
</Paragraph>