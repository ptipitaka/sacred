---
title: "3.5.9 တတိယသညာဝေဒယိတကထာ"
tableOfContents: false
sidebar:
  order: 9
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="732" book="kv" e="ch" v="32" p="375">

<Paragraph number="2320" book="kv">
๐ သညာဝေဒယိတနိရောဓံ သမာပန္နော ကာလံ ကရေယျာတိ? အာမန္တာ. အတ္ထိ သညာဝေဒယိတနိရောဓံ သမာပန္နဿ မာရဏန္တိယော ဖဿော, မာရဏန္တိယာ ဝေဒနာ, မာရဏန္တိယာ သညာ, မာရဏန္တိယာ စေတနာ, မာရဏန္တိယံ စိတ္တန္တိ? န ဟေဝံ ဝတ္တဗ္ဗေ …ပေ…  နတ္ထိ သညာဝေဒယိတနိရောဓံ သမာပန္နဿ မာရဏန္တိယော ဖဿော, မာရဏန္တိယာ ဝေဒနာ, မာရဏန္တိယာ သညာ, မာရဏန္တိယာ စေတနာ, မာရဏန္တိယံ စိတ္တန္တိ? အာမန္တာ. ဟဉ္စိ နတ္ထိ သညာဝေဒယိတနိရောဓံ သမာပန္နဿ မာရဏန္တိယော ဖဿော, မာရဏန္တိယာ ဝေဒနာ, မာရဏန္တိယာ သညာ, မာရဏန္တိယာ စေတနာ, မာရဏန္တိယံ စိတ္တံ, နော စ ဝတ ရေ ဝတ္တဗ္ဗေ—  “သညာဝေဒယိတနိရောဓံ သမာပန္နော ကာလံ ကရေယျာ”တိ.
</Paragraph>

<Paragraph number="2321" book="kv">
๐ သညာဝေဒယိတနိရောဓံ သမာပန္နော ကာလံ ကရေယျာတိ? အာမန္တာ. အတ္ထိ သညာဝေဒယိတနိရောဓံ သမာပန္နဿ ဖဿော ဝေဒနာ သညာ စေတနာ စိတ္တန္တိ? န ဟေဝံ ဝတ္တဗ္ဗေ …ပေ…  နတ္ထိ သညာဝေဒယိတနိရောဓံ သမာပန္နဿ ဖဿော ဝေဒနာ သညာ စေတနာ စိတ္တန္တိ? အာမန္တာ. အဖဿကဿ ကာလံကိရိယာ, အဝေဒနကဿ ကာလံကိရိယာ …ပေ…  အစိတ္တကဿ ကာလံကိရိယာတိ? န ဟေဝံ ဝတ္တဗ္ဗေ …ပေ…  နနု သဖဿကဿ ကာလံကိရိယာ …ပေ…  သစိတ္တကဿ ကာလံကိရိယာတိ? အာမန္တာ. ဟဉ္စိ သဖဿကဿ ကာလံကိရိယာ …ပေ…  သစိတ္တကဿ ကာလံကိရိယာ, နော စ ဝတ ရေ ဝတ္တဗ္ဗေ—  “သညာဝေဒယိတနိရောဓံ သမာပန္နော ကာလံ ကရေယျာ”တိ.
</Paragraph>

<Paragraph number="2322" book="kv">
๐ သညာဝေဒယိတနိရောဓံ သမာပန္နော ကာလံ ကရေယျာတိ? အာမန္တာ. သညာဝေဒယိတနိရောဓံ သမာပန္နဿ ကာယေ ဝိသံ ကမေယျ, သတ္ထံ ကမေယျ, အဂ္ဂိ ကမေယျာတိ? န ဟေဝံ ဝတ္တဗ္ဗေ …ပေ…  သညာဝေဒယိတနိရောဓံ သမာပန္နဿ ကာယေ ဝိသံ န ကမေယျ, သတ္ထံ န ကမေယျ, အဂ္ဂိ န ကမေယျာတိ? အာမန္တာ. ဟဉ္စိ သညာဝေဒယိတနိရောဓံ သမာပန္နဿ ကာယေ ဝိသံ န ကမေယျ, သတ္ထံ န ကမေယျ, အဂ္ဂိ န ကမေယျ, နော စ ဝတ ရေ ဝတ္တဗ္ဗေ—  “သညာဝေဒယိတနိရောဓံ သမာပန္နော ကာလံ ကရေယျာ”တိ.
</Paragraph>

<Paragraph number="2323" book="kv">
๐ သညာဝေဒယိတနိရောဓံ သမာပန္နော ကာလံ ကရေယျာတိ? အာမန္တာ. သညာဝေဒယိတနိရောဓံ သမာပန္နဿ ကာယေ ဝိသံ ကမေယျ, သတ္ထံ ကမေယျ, အဂ္ဂိ ကမေယျာတိ? အာမန္တာ. န နိရောဓံ သမာပန္နောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="733" book="kv" e="ch" v="32" p="376">

<Paragraph number="2324" book="kv">
× သညာဝေဒယိတနိရောဓံ သမာပန္နော န ကာလံ ကရေယျာတိ? အာမန္တာ. အတ္ထိ သော နိယာမော ယေန နိယာမေန နိယတော သညာဝေဒယိတနိရောဓံ သမာပန္နော န ကာလံ ကရေယျာတိ? နတ္ထိ. ဟဉ္စိ နတ္ထိ သော နိယာမော ယေန နိယာမေန နိယတော သညာဝေဒယိတနိရောဓံ သမာပန္နော န ကာလံ ကရေယျ, နော စ ဝတ ရေ ဝတ္တဗ္ဗေ—  “သညာဝေဒယိတနိရောဓံ သမာပန္နော န ကာလံ ကရေယျာ”တိ.
</Paragraph>

</Division>
<Division number="734" book="kv" e="ch" v="32" p="376">

<Paragraph number="2325" book="kv">
๐ စက္ခုဝိညာဏသမင်္ဂီ န ကာလံ ကရေယျာတိ? အာမန္တာ. အတ္ထိ သော နိယာမော ယေန နိယာမေန နိယတော စက္ခုဝိညာဏသမင်္ဂီ န ကာလံ ကရေယျာတိ? နတ္ထိ. ဟဉ္စိ နတ္ထိ သော နိယာမော ယေန နိယာမေန နိယတော စက္ခုဝိညာဏသမင်္ဂီ န ကာလံ ကရေယျ, နော စ ဝတ ရေ ဝတ္တဗ္ဗေ—  “စက္ခုဝိညာဏသမင်္ဂီ န ကာလံ ကရေယျာ”တိ.

</Paragraph>
</Division>

<Paragraph number="2326" type="center" book="kv">
တတိယသညာဝေဒယိတကထာ နိဋ္ဌိတာ.
</Paragraph>