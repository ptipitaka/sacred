---
title: 1.5.8 အနာဂတဉာဏကထာ
tableOfContents: false
sidebar:
  order: 8
type: tipitaka
basket: ab
book: kv
review:
  current: review
  updated: '2025-10-27T21:47:37.948366'
  updated_by: ''
  notes: ''
  history:
  - state: review
    date: '2025-10-27T21:47:37.948366'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="439" book="kv" e="ch" v="32" p="235">

<Paragraph number="1516" book="kv">
๐ အနာဂတေ ဉာဏံ အတ္ထီတိ? အာမန္တာ. အနာဂတံ မူလတော ဇာနာတိ, ဟေတုတော ဇာနာတိ, နိဒါနတော ဇာနာတိ, သမ္ဘဝတော ဇာနာတိ, ပဘဝတော ဇာနာတိ, သမုဋ္ဌာနတော ဇာနာတိ, အာဟာရတော ဇာနာတိ, အာရမ္မဏတော ဇာနာတိ, ပစ္စယတော ဇာနာတိ, သမုဒယတော ဇာနာတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1517" book="kv">
๐ အနာဂတေ ဉာဏံ အတ္ထီတိ? အာမန္တာ. အနာဂတံ ဟေတုပစ္စယတံ ဇာနာတိ, အာရမ္မဏပစ္စယတံ ဇာနာတိ, အဓိပတိပစ္စယတံ ဇာနာတိ, အနန္တရပစ္စယတံ ဇာနာတိ, သမနန္တရပစ္စယတံ ဇာနာတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1518" book="kv">
๐ အနာဂတေ ဉာဏံ အတ္ထီတိ? အာမန္တာ. ဂေါတြဘုနော ပုဂ္ဂလဿ သောတာပတ္တိမဂ္ဂေ ဉာဏံ အတ္ထီတိ? န ဟေဝံ ဝတ္တဗ္ဗေ …ပေ… . သောတာပတ္တိဖလသစ္ဆိကိရိယာယ ပဋိပန္နဿ ပုဂ္ဂလဿ သောတာပတ္တိဖလေ ဉာဏံ အတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1519" book="kv">
๐ သကဒါဂါမိ …ပေ…  အနာဂါမိ …ပေ…  အရဟတ္တသစ္ဆိကိရိယာယ ပဋိပန္နဿ ပုဂ္ဂလဿ အရဟတ္တေ ဉာဏံ အတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="440" book="kv" e="ch" v="32" p="236">

<Paragraph number="1520" book="kv">
× န ဝတ္တဗ္ဗံ—  “အနာဂတေ ဉာဏံ အတ္ထီ”တိ? အာမန္တာ. နနု ဝုတ္တံ ဘဂဝတာ—  “ပါဋလိပုတ္တဿ ခေါ, အာနန္ဒ, တယော အန္တရာယာ ဘဝိဿန္တိ—  အဂ္ဂိတော ဝါ ဥဒကတော ဝါ မိထုဘေဒါ ဝါ”တိ. အတ္ထေဝ သုတ္တန္တောတိ? အာမန္တာ. တေန ဟိ အနာဂတေ ဉာဏံ အတ္ထီတိ.

</Paragraph>
</Division>

<Paragraph number="1521" type="center" book="kv">
အနာဂတဉာဏကထာ နိဋ္ဌိတာ.
</Paragraph>