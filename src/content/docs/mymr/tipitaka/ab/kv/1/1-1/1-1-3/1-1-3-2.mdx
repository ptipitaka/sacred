---
title: 1.1.3.2 သံသန္ဒနဗြဟ္မစရိယကထာ
tableOfContents: false
sidebar:
  order: 2
type: tipitaka
basket: ab
book: kv
review:
  current: review
  updated: '2025-10-23T09:20:50.958946'
  updated_by: ''
  notes: ''
  history:
  - state: review
    date: '2025-10-23T09:20:50.958946'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="273" book="kv" e="ch" v="32" p="85">

<Paragraph number="553" book="kv">
๐ အနာဂါမီ ပုဂ္ဂလော ဣဓ ဘာဝိတေန မဂ္ဂေန တတ္ထ ဖလံ သစ္ဆိကရောတီတိ? အာမန္တာ. သောတာပန္နော ပုဂ္ဂလော တတ္ထ ဘာဝိတေန မဂ္ဂေန ဣဓ ဖလံ သစ္ဆိကရောတီတိ? န ဟေဝံ ဝတ္တဗ္ဗေ.
</Paragraph>

<Paragraph number="554" book="kv">
๐ အနာဂါမီ ပုဂ္ဂလော ဣဓ ဘာဝိတေန မဂ္ဂေန တတ္ထ ဖလံ သစ္ဆိကရောတီတိ? အာမန္တာ. သကဒါဂါမီ ပုဂ္ဂလော ဣဓ ပရိနိဗ္ဗာယိပုဂ္ဂလော တတ္ထ ဘာဝိတေန မဂ္ဂေန ဣဓ ဖလံ သစ္ဆိကရောတီတိ? န ဟေဝံ ဝတ္တဗ္ဗေ.
</Paragraph>

<Paragraph number="555" book="kv">
๐ သောတာပန္နော ပုဂ္ဂလော ဣဓ ဘာဝိတေန မဂ္ဂေန ဣဓ ဖလံ သစ္ဆိကရောတီတိ? အာမန္တာ. အနာဂါမီ ပုဂ္ဂလော တတ္ထ ဘာဝိတေန မဂ္ဂေန တတ္ထ ဖလံ သစ္ဆိကရောတီတိ? န ဟေဝံ ဝတ္တဗ္ဗေ.
</Paragraph>

<Paragraph number="556" book="kv">
๐ သကဒါဂါမီ ပုဂ္ဂလော ဣဓ ပရိနိဗ္ဗာယိပုဂ္ဂလော ဣဓ ဘာဝိတေန မဂ္ဂေန ဣဓ ဖလံ သစ္ဆိကရောတီတိ? အာမန္တာ. အနာဂါမီ ပုဂ္ဂလော တတ္ထ ဘာဝိတေန မဂ္ဂေန တတ္ထ ဖလံ သစ္ဆိကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="557" book="kv">
๐ ဣဓ ဝိဟာယ နိဋ္ဌဿ ပုဂ္ဂလဿ မဂ္ဂေါ စ ဘာဝီယတိ, န စ ကိလေသာ ပဟီယန္တီတိ? အာမန္တာ. သောတာပတ္တိဖလသစ္ဆိကိရိယာယ ပဋိပန္နဿ ပုဂ္ဂလဿ မဂ္ဂေါ စ ဘာဝီယတိ, န စ ကိလေသာ ပဟီယန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="558" book="kv">
๐ ဣဓ ဝိဟာယ နိဋ္ဌဿ ပုဂ္ဂလဿ မဂ္ဂေါ စ ဘာဝီယတိ, န စ ကိလေသာ ပဟီယန္တီတိ? အာမန္တာ. သကဒါဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ …ပေ…  အရဟတ္တသစ္ဆိကိရိယာယ ပဋိပန္နဿ ပုဂ္ဂလဿ မဂ္ဂေါ စ ဘာဝီယတိ, န စ ကိလေသာ ပဟီယန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="559" book="kv">
๐ သောတာပတ္တိဖလသစ္ဆိကိရိယာယ ပဋိပန္နဿ ပုဂ္ဂလဿ အပုဗ္ဗံ အစရိမံ မဂ္ဂေါ စ ဘာဝီယတိ, ကိလေသာ စ ပဟီယန္တီတိ? အာမန္တာ. ဣဓ ဝိဟာယ နိဋ္ဌဿ ပုဂ္ဂလဿ အပုဗ္ဗံ အစရိမံ မဂ္ဂေါ စ ဘာဝီယတိ, ကိလေသာ စ ပဟီယန္တီတိ? န ဟေဝံ ဝတ္တဗ္ဗေ.
</Paragraph>

<Paragraph number="560" book="kv">
๐ သကဒါဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ …ပေ…  အရဟတ္တသစ္ဆိကိရိယာယ ပဋိပန္နဿ ပုဂ္ဂလဿ အပုဗ္ဗံ အစရိမံ မဂ္ဂေါ စ ဘာဝီယတိ, ကိလေသာ စ ပဟီယန္တီတိ? အာမန္တာ. ဣဓ ဝိဟာယ နိဋ္ဌဿ ပုဂ္ဂလဿ အပုဗ္ဗံ အစရိမံ မဂ္ဂေါ စ ဘာဝီယတိ, ကိလေသာ စ ပဟီယန္တီတိ? န ဟေဝံ ဝတ္တဗ္ဗေ.
</Paragraph>

<Paragraph number="561" book="kv">
๐ အနာဂါမီ ပုဂ္ဂလော ကတကရဏီယော ဘာဝိတဘာဝနော တတ္ထ ဥပပဇ္ဇတီတိ? အာမန္တာ. အရဟာ ဥပပဇ္ဇတီတိ? န ဟေဝံ ဝတ္တဗ္ဗေ.
</Paragraph>

<Paragraph number="562" book="kv">
๐ အရဟာ ဥပပဇ္ဇတီတိ? အာမန္တာ. အတ္ထိ အရဟတော ပုနဗ္ဘဝေါတိ? န ဟေဝံ ဝတ္တဗ္ဗေ.
</Paragraph>

<Paragraph number="563" book="kv">
๐ အတ္ထိ အရဟတော ပုနဗ္ဘဝေါတိ? အာမန္တာ. အရဟာ ဘဝေန ဘဝံ ဂစ္ဆတိ, ဂတိယာ ဂတိံ ဂစ္ဆတိ, သံသာရေန သံသာရံ ဂစ္ဆတိ, ဥပပတ္တိယာ ဥပပတ္တိံ ဂစ္ဆတီတိ? န ဟေဝံ ဝတ္တဗ္ဗေ.
</Paragraph>

<Paragraph number="564" book="kv">
๐ အနာဂါမီ ပုဂ္ဂလော ကတကရဏီယော ဘာဝိတဘာဝနော အနောဟဋဘာရော တတ္ထ ဥပပဇ္ဇတီတိ? အာမန္တာ. ဘာရောဟရဏာယ ပုန မဂ္ဂံ ဘာဝေတီတိ? န ဟေဝံ ဝတ္တဗ္ဗေ.
</Paragraph>

<Paragraph number="565" book="kv">
๐ အနာဂါမီ ပုဂ္ဂလော ကတကရဏီယော ဘာဝိတဘာဝနော အပရိညာတဒုက္ခော အပ္ပဟီနကိလေသော အသစ္ဆိကတနိရောဓော အပ္ပဋိဝိဒ္ဓါကုပ္ပေါ တတ္ထ ဥပပဇ္ဇတီတိ? အာမန္တာ. အကုပ္ပပဋိဝေဓာယ ပုန မဂ္ဂံ ဘာဝေတီတိ? န ဟေဝံ ဝတ္တဗ္ဗေ.
</Paragraph>

<Paragraph number="566" book="kv">
๐ အနာဂါမီ ပုဂ္ဂလော ကတကရဏီယော ဘာဝိတဘာဝနော အနောဟဋဘာရော တတ္ထ ဥပပဇ္ဇတိ, န စ ဘာရောဟရဏာယ ပုန မဂ္ဂံ ဘာဝေတီတိ? အာမန္တာ. အနောဟဋဘာရော စ တတ္ထ ပရိနိဗ္ဗာယတီတိ? န ဟေဝံ ဝတ္တဗ္ဗေ.
</Paragraph>

<Paragraph number="567" book="kv">
๐ အနာဂါမီ ပုဂ္ဂလော ကတကရဏီယော ဘာဝိတဘာဝနော အပရိညာတဒုက္ခော အပ္ပဟီနကိလေသော အသစ္ဆိကတနိရောဓော အပ္ပဋိဝိဒ္ဓါကုပ္ပေါ တတ္ထ ဥပပဇ္ဇတိ, န စ အကုပ္ပပဋိဝေဓာယ ပုန မဂ္ဂံ ဘာဝေတီတိ? အာမန္တာ. အပ္ပဋိဝိဒ္ဓါကုပ္ပေါ စ တတ္ထ ပရိနိဗ္ဗာယတီတိ? န ဟေဝံ ဝတ္တဗ္ဗေ. ယထာ မိဂေါ သလ္လေန ဝိဒ္ဓေါ ဒူရမ္ပိ ဂန္တွာ ကာလံ ကရောတိ, ဧဝမေဝံ အနာဂါမီ ပုဂ္ဂလော ဣဓ ဘာဝိတေန မဂ္ဂေန တတ္ထ ဖလံ သစ္ဆိကရောတီတိ.
</Paragraph>

<Paragraph number="568" book="kv">
๐ ယထာ မိဂေါ သလ္လေန ဝိဒ္ဓေါ ဒူရမ္ပိ ဂန္တွာ သသလ္လောဝ ကာလံ ကရောတိ, ဧဝမေဝံ အနာဂါမီ ပုဂ္ဂလော ဣဓ ဘာဝိတေန မဂ္ဂေန တတ္ထ သသလ္လောဝ ပရိနိဗ္ဗာယတီတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="569" type="center" book="kv">
ဗြဟ္မစရိယကထာ နိဋ္ဌိတာ.
</Paragraph>