---
title: 1.3.6 အဋ္ဌမကဿဲန္ဒြိယကထာ
tableOfContents: false
sidebar:
  order: 6
type: tipitaka
basket: ab
book: kv
review:
  current: review
  updated: '2025-10-23T09:20:51.112005'
  updated_by: ''
  notes: ''
  history:
  - state: review
    date: '2025-10-23T09:20:51.112005'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="371" book="kv" e="ch" v="32" p="187">

<Paragraph number="1182" book="kv">
๐ အဋ္ဌမကဿ ပုဂ္ဂလဿ နတ္ထိ သဒ္ဓိန္ဒြိယန္တိ? အာမန္တာ. အဋ္ဌမကဿ ပုဂ္ဂလဿ နတ္ထိ သဒ္ဓါတိ? န ဟေဝံ ဝတ္တဗ္ဗေ. အဋ္ဌမကဿ ပုဂ္ဂလဿ နတ္ထိ ဝီရိယိန္ဒြိယံ …ပေ…  နတ္ထိ သတိန္ဒြိယံ …ပေ…  နတ္ထိ သမာဓိန္ဒြိယံ …ပေ…  နတ္ထိ ပညိန္ဒြိယန္တိ? အာမန္တာ. အဋ္ဌမကဿ ပုဂ္ဂလဿ နတ္ထိ ပညာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1183" book="kv">
๐ အဋ္ဌမကဿ ပုဂ္ဂလဿ အတ္ထိ သဒ္ဓါတိ? အာမန္တာ. အဋ္ဌမကဿ ပုဂ္ဂလဿ အတ္ထိ သဒ္ဓိန္ဒြိယန္တိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ အတ္ထိ ဝီရိယံ …ပေ…  အတ္ထိ သတိ…  အတ္ထိ သမာဓိ…  အတ္ထိ ပညာတိ? အာမန္တာ. အဋ္ဌမကဿ ပုဂ္ဂလဿ အတ္ထိ ပညိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1184" book="kv">
๐ အဋ္ဌမကဿ ပုဂ္ဂလဿ အတ္ထိ မနော, အတ္ထိ မနိန္ဒြိယန္တိ? အာမန္တာ. အဋ္ဌမကဿ ပုဂ္ဂလဿ အတ္ထိ သဒ္ဓါ, အတ္ထိ သဒ္ဓိန္ဒြိယန္တိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ အတ္ထိ မနော, အတ္ထိ မနိန္ဒြိယန္တိ? အာမန္တာ. အဋ္ဌမကဿ ပုဂ္ဂလဿ အတ္ထိ ပညာ, အတ္ထိ ပညိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1185" book="kv">
๐ အဋ္ဌမကဿ ပုဂ္ဂလဿ အတ္ထိ သောမနဿံ, အတ္ထိ သောမနဿိန္ဒြိယံ, အတ္ထိ ဇီဝိတံ, အတ္ထိ ဇီဝိတိန္ဒြိယန္တိ? အာမန္တာ. အဋ္ဌမကဿ ပုဂ္ဂလဿ အတ္ထိ သဒ္ဓါ, အတ္ထိ သဒ္ဓိန္ဒြိယန္တိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ အတ္ထိ ဇီဝိတံ, အတ္ထိ ဇီဝိတိန္ဒြိယန္တိ? အာမန္တာ. အဋ္ဌမကဿ ပုဂ္ဂလဿ …ပေ…  အတ္ထိ ပညာ, အတ္ထိ ပညိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1186" book="kv">
๐ အဋ္ဌမကဿ ပုဂ္ဂလဿ အတ္ထိ သဒ္ဓါ, နတ္ထိ သဒ္ဓိန္ဒြိယန္တိ? အာမန္တာ. အဋ္ဌမကဿ ပုဂ္ဂလဿ အတ္ထိ မနော, နတ္ထိ မနိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1187" book="kv">
๐ အဋ္ဌမကဿ ပုဂ္ဂလဿ အတ္ထိ သဒ္ဓါ, နတ္ထိ သဒ္ဓိန္ဒြိယန္တိ? အာမန္တာ. အဋ္ဌမကဿ ပုဂ္ဂလဿ အတ္ထိ သောမနဿံ, နတ္ထိ သောမနဿိန္ဒြိယန္တိ …ပေ…  အတ္ထိ ဇီဝိတံ, နတ္ထိ ဇီဝိတိန္ဒြိယန္တိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ အတ္ထိ ပညာ, နတ္ထိ ပညိန္ဒြိယန္တိ? အာမန္တာ. အဋ္ဌမကဿ ပုဂ္ဂလဿ အတ္ထိ မနော, နတ္ထိ မနိန္ဒြိယန္တိ? အတ္ထိ သောမနဿံ, နတ္ထိ သောမနဿိန္ဒြိယန္တိ? အတ္ထိ ဇီဝိတံ, နတ္ထိ ဇီဝိတိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1188" book="kv">
๐ အဋ္ဌမကဿ ပုဂ္ဂလဿ နတ္ထိ သဒ္ဓိန္ဒြိယန္တိ? အာမန္တာ. အဋ္ဌမကော ပုဂ္ဂလော အဿဒ္ဓေါတိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ နတ္ထိ ဝီရိယိန္ဒြိယန္တိ? အာမန္တာ. အဋ္ဌမကော ပုဂ္ဂလော ကုသီတော ဟီနဝီရိယောတိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ နတ္ထိ သတိန္ဒြိယန္တိ? အာမန္တာ. အဋ္ဌမကော ပုဂ္ဂလော မုဋ္ဌဿတိ အသမ္ပဇာနောတိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ နတ္ထိ သမာဓိန္ဒြိယန္တိ? အာမန္တာ. အဋ္ဌမကော ပုဂ္ဂလော အသမာဟိတော ဝိဗ္ဘန္တစိတ္တောတိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ နတ္ထိ ပညိန္ဒြိယန္တိ? အာမန္တာ. အဋ္ဌမကော ပုဂ္ဂလော ဒုပ္ပညော ဧလမူဂေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1189" book="kv">
๐ အဋ္ဌမကဿ ပုဂ္ဂလဿ အတ္ထိ သဒ္ဓါ, သာ စ သဒ္ဓါ နိယျာနိကာတိ? အာမန္တာ. ဟဉ္စိ အဋ္ဌမကဿ ပုဂ္ဂလဿ အတ္ထိ သဒ္ဓါ, သာ စ သဒ္ဓါ နိယျာနိကာ, နော စ ဝတ ရေ ဝတ္တဗ္ဗေ—  “အဋ္ဌမကဿ ပုဂ္ဂလဿ နတ္ထိ သဒ္ဓိန္ဒြိယန်”တိ. အဋ္ဌမကဿ ပုဂ္ဂလဿ အတ္ထိ ဝီရိယံ, တဉ္စ ဝီရိယံ နိယျာနိကံ; အတ္ထိ သတိ, သာ စ သတိ နိယျာနိကာ; အတ္ထိ သမာဓိ, သော စ သမာဓိ နိယျာနိကော; အတ္ထိ ပညာ, သာ စ ပညာ နိယျာနိကာတိ? အာမန္တာ. ဟဉ္စိ အဋ္ဌမကဿ ပုဂ္ဂလဿ အတ္ထိ ပညာ, သာ စ ပညာ နိယျာနိကာ, နော စ ဝတ ရေ ဝတ္တဗ္ဗေ—  “အဋ္ဌမကဿ ပုဂ္ဂလဿ နတ္ထိ ပညိန္ဒြိယန်”တိ.
</Paragraph>

</Division>
<Division number="372" book="kv" e="ch" v="32" p="189">

<Paragraph number="1190" book="kv">
๐ သကဒါဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ အတ္ထိ သဒ္ဓါ, အတ္ထိ သဒ္ဓိန္ဒြိယန္တိ? အာမန္တာ. အဋ္ဌမကဿ ပုဂ္ဂလဿ အတ္ထိ သဒ္ဓါ, အတ္ထိ သဒ္ဓိန္ဒြိယန္တိ? န ဟေဝံ ဝတ္တဗ္ဗေ …ပေ…  သကဒါဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ အတ္ထိ ပညာ, အတ္ထိ ပညိန္ဒြိယန္တိ? အာမန္တာ. အဋ္ဌမကဿ ပုဂ္ဂလဿ အတ္ထိ ပညာ, အတ္ထိ ပညိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1191" book="kv">
๐ အနာဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ…  အရဟတ္တသစ္ဆိကိရိယာယ ပဋိပန္နဿ ပုဂ္ဂလဿ အတ္ထိ သဒ္ဓါ, အတ္ထိ သဒ္ဓိန္ဒြိယံ …ပေ…  အတ္ထိ ပညာ, အတ္ထိ ပညိန္ဒြိယန္တိ? အာမန္တာ. အဋ္ဌမကဿ ပုဂ္ဂလဿ အတ္ထိ ပညာ, အတ္ထိ ပညိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1192" book="kv">
๐ အဋ္ဌမကဿ ပုဂ္ဂလဿ အတ္ထိ သဒ္ဓါ, နတ္ထိ သဒ္ဓိန္ဒြိယန္တိ? အာမန္တာ. သကဒါဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ အတ္ထိ သဒ္ဓါ, နတ္ထိ သဒ္ဓိန္ဒြိယန္တိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ အတ္ထိ ပညာ, နတ္ထိ ပညိန္ဒြိယန္တိ? အာမန္တာ. သကဒါဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ အတ္ထိ ပညာ, နတ္ထိ ပညိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1193" book="kv">
๐ အဋ္ဌမကဿ ပုဂ္ဂလဿ အတ္ထိ သဒ္ဓါ, နတ္ထိ သဒ္ဓိန္ဒြိယန္တိ …ပေ…  အတ္ထိ ပညာ, နတ္ထိ ပညိန္ဒြိယန္တိ? အာမန္တာ. အနာဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ…  အရဟတ္တသစ္ဆိကိရိယာယ ပဋိပန္နဿ ပုဂ္ဂလဿ အတ္ထိ ပညာ, နတ္ထိ ပညိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1194" book="kv">
๐ အဋ္ဌမကဿ ပုဂ္ဂလဿ နတ္ထိ ပဉ္စိန္ဒြိယာနီတိ? အာမန္တာ. နနု ဝုတ္တံ ဘဂဝတာ—  “ပဉ္စိမာနိ, ဘိက္ခဝေ, ဣန္ဒြိယာနိ. ကတမာနိ ပဉ္စ? သဒ္ဓိန္ဒြိယံ, ဝီရိယိန္ဒြိယံ, သတိန္ဒြိယံ, သမာဓိန္ဒြိယံ, ပညိန္ဒြိယံ—  ဣမာနိ ခေါ, ဘိက္ခဝေ, ပဉ္စိန္ဒြိယာနိ. ဣမေသံ ခေါ, ဘိက္ခဝေ, ပဉ္စန္နံ ဣန္ဒြိယာနံ သမတ္တာ ပရိပူရတ္တာ အရဟာ ဟောတိ. တတော မုဒုတရေဟိ အရဟတ္တသစ္ဆိကိရိယာယ ပဋိပန္နော ဟောတိ, တတော မုဒုတရေဟိ အနာဂါမီ ဟောတိ, တတော မုဒုတရေဟိ အနာဂါမိဖလသစ္ဆိကိရိယာယ ပဋိပန္နော ဟောတိ, တတော မုဒုတရေဟိ သကဒါဂါမီ ဟောတိ, တတော မုဒုတရေဟိ သကဒါဂါမိဖလသစ္ဆိကိရိယာယ ပဋိပန္နော ဟောတိ, တတော မုဒုတရေဟိ သောတာပန္နော ဟောတိ, တတော မုဒုတရေဟိ သောတာပတ္တိဖလသစ္ဆိကိရိယာယ ပဋိပန္နော ဟောတိ. ယဿ ခေါ, ဘိက္ခဝေ, ဣမာနိ ပဉ္စိန္ဒြိယာနိ သဗ္ဗေန သဗ္ဗံ သဗ္ဗထာ သဗ္ဗံ နတ္ထိ, တမဟံ ‘ဗာဟိရော ပုထုဇ္ဇနပက္ခေ ဌိတော’တိ ဝဒါမီ”တိ. အတ္ထေဝ သုတ္တန္တောတိ? အာမန္တာ. အဋ္ဌမကော ပုဂ္ဂလော ဗာဟိရော ပုထုဇ္ဇနပက္ခေ ဌိတောတိ? န ဟေဝံ ဝတ္တဗ္ဗေ …ပေ…  တေန ဟိ အဋ္ဌမကဿ ပုဂ္ဂလဿ အတ္ထိ ပဉ္စိန္ဒြိယာနီတိ.

</Paragraph>
</Division>

<Paragraph number="1195" type="center" book="kv">
အဋ္ဌမကဿ ဣန္ဒြိယကထာ နိဋ္ဌိတာ.
</Paragraph>