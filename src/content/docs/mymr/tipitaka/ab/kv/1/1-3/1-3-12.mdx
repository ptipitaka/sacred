---
title: 1.3.12 နေဝသညာနာသညာယတနကထာ
tableOfContents: false
sidebar:
  order: 12
type: tipitaka
basket: ab
book: kv
review:
  current: review
  updated: '2025-10-23T09:20:51.091713'
  updated_by: ''
  notes: ''
  history:
  - state: review
    date: '2025-10-23T09:20:51.091713'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="384" book="kv" e="ch" v="32" p="198">

<Paragraph number="1268" book="kv">
๐ နေဝသညာနာသညာယတနေ န ဝတ္တဗ္ဗံ—  “သညာ အတ္ထီ”တိ? အာမန္တာ. အသညဘဝေါ အသညဂတိ အသညသတ္တာဝါသော အသညသံသာရော အသညယောနိ အသညတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1269" book="kv">
နနု သညာဘဝေါ သညာဂတိ သညာသတ္တာဝါသော သညာသံသာရော သညာယောနိ သညတ္တဘာဝပဋိလာဘောတိ? အာမန္တာ. ဟဉ္စိ သညာဘဝေါ သညာဂတိ …ပေ…  သညတ္တဘာဝပဋိလာဘော, နော စ ဝတ ရေ ဝတ္တဗ္ဗေ—  “နေဝသညာနာသညာယတနေ န ဝတ္တဗ္ဗံ—  ‘သညာ အတ္ထီ’”တိ.
</Paragraph>

<Paragraph number="1270" book="kv">
๐ နေဝသညာနာသညာယတနေ န ဝတ္တဗ္ဗံ—  “သညာ အတ္ထီ”တိ? အာမန္တာ. ဧကဝေါကာရဘဝေါ ဂတိ …ပေ…  အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1271" book="kv">
နနု စတုဝေါကာရဘဝေါ ဂတိ …ပေ…  အတ္တဘာဝပဋိလာဘောတိ? အာမန္တာ. ဟဉ္စိ စတုဝေါကာရဘဝေါ ဂတိ …ပေ…  အတ္တဘာဝပဋိလာဘော, နော စ ဝတ ရေ ဝတ္တဗ္ဗေ—  “နေဝသညာနာသညာယတနေ န ဝတ္တဗ္ဗံ—  ‘သညာ အတ္ထီ’”တိ.
</Paragraph>

</Division>
<Division number="385" book="kv" e="ch" v="32" p="199">

<Paragraph number="1272" book="kv">
๐ အသညသတ္တေသု န ဝတ္တဗ္ဗံ—  “သညာ အတ္ထိ”, သော စ အသညဘဝေါ အသညဂတိ အသညသတ္တာဝါသော အသညသံသာရော အသညယောနိ အသညတ္တဘာဝပဋိလာဘောတိ? အာမန္တာ. နေဝသညာနာသညာယတနေ န ဝတ္တဗ္ဗံ—  “သညာ အတ္ထိ”, သော စ အသညဘဝေါ အသညဂတိ အသညသတ္တာဝါသော အသညသံသာရော အသညယောနိ အသညတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1273" book="kv">
๐ အသညသတ္တေသု န ဝတ္တဗ္ဗံ—  “သညာ အတ္ထိ”, သော စ ဧကဝေါကာရဘဝေါ ဂတိ …ပေ…  အတ္တဘာဝပဋိလာဘောတိ? အာမန္တာ. နေဝသညာနာသညာယတနေ န ဝတ္တဗ္ဗံ—  “သညာ အတ္ထိ”, သော စ ဧကဝေါကာရဘဝေါ ဂတိ သတ္တာဝါသော သံသာရော ယောနိ အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1274" book="kv">
๐ နေဝသညာနာသညာယတနေ န ဝတ္တဗ္ဗံ—  “သညာ အတ္ထိ”, သော စ သညာဘဝေါ သညာဂတိ …ပေ…  သညတ္တဘာဝပဋိလာဘောတိ? အာမန္တာ. အသညသတ္တေသု န ဝတ္တဗ္ဗံ—  “သညာ အတ္ထိ”, သော စ သညာဘဝေါ သညာဂတိ …ပေ…  သညတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="1275" book="kv">
๐ နေဝသညာနာသညာယတနေ န ဝတ္တဗ္ဗံ—  “သညာ အတ္ထိ”, သော စ စတုဝေါကာရဘဝေါ ဂတိ …ပေ…  အတ္တဘာဝပဋိလာဘောတိ? အာမန္တာ. အသညသတ္တေသု န ဝတ္တဗ္ဗံ—  “သညာ အတ္ထိ”, သော စ စတုဝေါကာရဘဝေါ ဂတိ …ပေ…  အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1276" book="kv">
๐ နေဝသညာနာသညာယတနေ န ဝတ္တဗ္ဗံ—  “သညာ အတ္ထီ”တိ? အာမန္တာ. နနု နေဝသညာနာသညာယတနံ စတုဝေါကာရဘဝေါတိ? အာမန္တာ. ဟဉ္စိ နေဝသညာနာသညာယတနံ စတုဝေါကာရဘဝေါ, နော စ ဝတ ရေ ဝတ္တဗ္ဗေ—  “နေဝသညာနာသညာယတနေ န ဝတ္တဗ္ဗံ—  ‘သညာ အတ္ထီ’”တိ.
</Paragraph>

</Division>
<Division number="386" book="kv" e="ch" v="32" p="200">

<Paragraph number="1277" book="kv">
๐ နေဝသညာနာသညာယတနံ စတုဝေါကာရဘဝေါ နေဝသညာနာသညာယတနေ န ဝတ္တဗ္ဗံ—  “သညာ အတ္ထီ”တိ? အာမန္တာ. အာကာသာနဉ္စာယတနံ စတုဝေါကာရဘဝေါ အာကာသာနဉ္စာယတနေ န ဝတ္တဗ္ဗံ—  “သညာ အတ္ထီ”တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1278" book="kv">
๐ နေဝသညာနာသညာယတနံ စတုဝေါကာရဘဝေါ, နေဝသညာနာသညာယတနေ န ဝတ္တဗ္ဗံ—  “သညာ အတ္ထီ”တိ? အာမန္တာ. ဝိညာဏဉ္စာယတနံ …ပေ…  အာကိဉ္စညာယတနံ စတုဝေါကာရဘဝေါ, အာကိဉ္စညာယတနေ န ဝတ္တဗ္ဗံ—  “သညာ အတ္ထီ”တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1279" book="kv">
๐ အာကာသာနဉ္စာယတနံ စတုဝေါကာရဘဝေါ, အတ္ထိ တတ္ထ သညာတိ? အာမန္တာ. နေဝသညာနာသညာယတနံ စတုဝေါကာရဘဝေါ, အတ္ထိ တတ္ထ သညာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1280" book="kv">
๐ ဝိညာဏဉ္စာယတနံ …ပေ…  အာကိဉ္စညာယတနံ စတုဝေါကာရဘဝေါ, အတ္ထိ တတ္ထ သညာတိ? အာမန္တာ. နေဝသညာနာသညာယတနံ စတုဝေါကာရဘဝေါ, အတ္ထိ တတ္ထ သညာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1281" book="kv">
๐ နေဝသညာနာသညာယတနေ န ဝတ္တဗ္ဗံ—  “သညာ အတ္ထီ”တိ ဝါ “နတ္ထီ”တိ ဝါတိ? အာမန္တာ. နနု နေဝသညာနာသညာယတနံ စတုဝေါကာရဘဝေါတိ? အာမန္တာ. ဟဉ္စိ နေဝသညာနာသညာယတနံ စတုဝေါကာရဘဝေါ, နော စ ဝတ ရေ ဝတ္တဗ္ဗေ—  “နေဝသညာနာသညာယတနေ န ဝတ္တဗ္ဗံ—  ‘သညာ အတ္ထီ’တိ ဝါ ‘နတ္ထီ’တိ ဝါ”တိ.
</Paragraph>

<Paragraph number="1282" book="kv">
๐ နေဝသညာနာသညာယတနံ စတုဝေါကာရဘဝေါ, နေဝသညာနာသညာယတနေ န ဝတ္တဗ္ဗံ—  “သညာ အတ္ထီ”တိ ဝါ “နတ္ထီ”တိ ဝါတိ? အာမန္တာ. အာကာသာနဉ္စာယတနံ …ပေ…  ဝိညာဏဉ္စာယတနံ …ပေ…  အာကိဉ္စညာယတနံ စတုဝေါကာရဘဝေါ, အာကိဉ္စညာယတနေ န ဝတ္တဗ္ဗံ—  “သညာ အတ္ထီ”တိ ဝါ “နတ္ထီ”တိ ဝါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1283" book="kv">
๐ အာကာသာနဉ္စာယတနံ စတုဝေါကာရဘဝေါ, အတ္ထိ တတ္ထ သညာတိ? အာမန္တာ. နေဝသညာနာသညာယတနံ စတုဝေါကာရဘဝေါ, အတ္ထိ တတ္ထ သညာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1284" book="kv">
๐ ဝိညာဏဉ္စာယတနံ …ပေ…  အာကိဉ္စညာယတနံ စတုဝေါကာရဘဝေါ, အတ္ထိ တတ္ထ သညာတိ? အာမန္တာ. နေဝသညာနာသညာယတနံ စတုဝေါကာရဘဝေါ, အတ္ထိ တတ္ထ သညာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1285" book="kv">
× နေဝသညာနာသညာယတနေ န ဝတ္တဗ္ဗံ—  “သညာ အတ္ထီ”တိ ဝါ “နတ္ထီ”တိ ဝါတိ? အာမန္တာ. နနု နေဝသညာနာသညာယတနန္တိ? အာမန္တာ. ဟဉ္စိ နေဝသညာနာသညာယတနံ, တေန ဝတ ရေ ဝတ္တဗ္ဗေ—  “နေဝသညာနာသညာယတနေ န ဝတ္တဗ္ဗံ—  ‘သညာ အတ္ထီ’တိ ဝါ ‘နတ္ထီ’တိ ဝါ”တိ.
</Paragraph>

<Paragraph number="1286" book="kv">
๐ နေဝသညာနာသညာယတနန္တိ ကတွာ နေဝသညာနာသညာယတနေ န ဝတ္တဗ္ဗံ—  “သညာ အတ္ထီ”တိ ဝါ “နတ္ထီ”တိ ဝါတိ? အာမန္တာ. အဒုက္ခမသုခါ ဝေဒနာတိ ကတွာ အဒုက္ခမသုခါယ ဝေဒနာယ န ဝတ္တဗ္ဗံ—  “ဝေဒနာ”တိ ဝါ “အဝေဒနာ”တိ ဝါတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="1287" type="center" book="kv">
နေဝသညာနာသညာယတနကထာ နိဋ္ဌိတာ.

  
တတိယော ဝဂ္ဂေါ.



</Paragraph>

<Paragraph number="1288" type="center" book="kv">
တဿုဒ္ဒါနံ


</Paragraph>

<Paragraph number="1289" type="verses" book="kv">
_ဗလံ သာဓာရဏံ အရိယံ,_  
_သရာဂံ စိတ္တံ ဝိမုစ္စတိ;_  
_ဝိမုတ္တံ ဝိမုစ္စမာနံ,_  
_အတ္ထိ စိတ္တံ ဝိမုစ္စမာနံ._  

</Paragraph>

<Paragraph number="1290" type="verses" book="kv">
_အဋ္ဌမကဿ ပုဂ္ဂလဿ,_  
_ဒိဋ္ဌိပရိယုဋ္ဌာနံ ပဟီနံ;_  
_အဋ္ဌမကဿ ပုဂ္ဂလဿ,_  
_နတ္ထိ ပဉ္စိန္ဒြိယာနိ စက္ခုံ._  

</Paragraph>

<Paragraph number="1291" type="verses" book="kv">
_သောတံ ဓမ္မုပတ္ထဒ္ဓံ,_  
_ယထာကမ္မူပဂတံ ဉာဏံ;_  
_ဒေဝေသု သံဝရော အသည-_  
_သတ္တေသု သညာ ဧဝမေဝ ဘဝဂ္ဂန္တိ._
</Paragraph>