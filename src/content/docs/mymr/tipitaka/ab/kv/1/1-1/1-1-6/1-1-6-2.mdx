---
title: "1.1.6.2 ကာလသံသန္ဒန"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="283" book="kv">

<Paragraph number="624" book="kv">
๐ အတီတံ အတ္ထီတိ? အာမန္တာ. နနု အတီတံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတန္တိ? အာမန္တာ. ဟဉ္စိ အတီတံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတံ, နော စ ဝတ ရေ ဝတ္တဗ္ဗေ—  “အတီတံ အတ္ထီ”တိ.




</Paragraph>

<Paragraph number="625" book="kv">
๐ အနာဂတံ အတ္ထီတိ? အာမန္တာ. နနု အနာဂတံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတန္တိ? အာမန္တာ. ဟဉ္စိ အနာဂတံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတံ, နော စ ဝတ ရေ ဝတ္တဗ္ဗေ—  “အနာဂတံ အတ္ထီ”တိ.




</Paragraph>

<Paragraph number="626" book="kv">
๐ ပစ္စုပ္ပန္နံ အတ္ထိ ပစ္စုပ္ပန္နံ အနိရုဒ္ဓံ အဝိဂတံ အဝိပရိဏတံ န အတ္ထင်္ဂတံ န အဗ္ဘတ္ထင်္ဂတန္တိ? အာမန္တာ. အတီတံ အတ္ထိ အတီတံ အနိရုဒ္ဓံ အဝိဂတံ အဝိပရိဏတံ န အတ္ထင်္ဂတံ န အဗ္ဘတ္ထင်္ဂတန္တိ? န ဟေဝံ ဝတ္တဗ္ဗေ …ပေ…  ပစ္စုပ္ပန္နံ အတ္ထိ ပစ္စုပ္ပန္နံ ဇာတံ ဘူတံ သဉ္ဇာတံ နိဗ္ဗတ္တံ အဘိနိဗ္ဗတ္တံ ပါတုဘူတန္တိ? အာမန္တာ. အနာဂတံ အတ္ထိ အနာဂတံ ဇာတံ ဘူတံ သဉ္ဇာတံ နိဗ္ဗတ္တံ အဘိနိဗ္ဗတ္တံ ပါတုဘူတန္တိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="627" book="kv">
๐ အတီတံ အတ္ထိ အတီတံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတန္တိ? အာမန္တာ. ပစ္စုပ္ပန္နံ အတ္ထိ ပစ္စုပ္ပန္နံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတန္တိ? န ဟေဝံ ဝတ္တဗ္ဗေ …ပေ…  အနာဂတံ အတ္ထိ အနာဂတံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတန္တိ? အာမန္တာ. ပစ္စုပ္ပန္နံ အတ္ထိ ပစ္စုပ္ပန္နံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတန္တိ? န ဟေဝံ ဝတ္တဗ္ဗေ.




</Paragraph>

</Division>
<Division number="284" book="kv">

<Paragraph number="628" book="kv">
๐ အတီတံ ရူပံ အတ္ထီတိ? အာမန္တာ. နနု အတီတံ ရူပံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတန္တိ? အာမန္တာ. ဟဉ္စိ အတီတံ ရူပံ နိရုဒ္ဓံ …ပေ…  အဗ္ဘတ္ထင်္ဂတံ, နော စ ဝတ ရေ ဝတ္တဗ္ဗေ—  “အတီတံ ရူပံ အတ္ထီ”တိ.




</Paragraph>

<Paragraph number="629" book="kv">
๐ အနာဂတံ ရူပံ အတ္ထီတိ? အာမန္တာ. နနု အနာဂတံ ရူပံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတန္တိ? အာမန္တာ. ဟဉ္စိ အနာဂတံ ရူပံ အဇာတံ …ပေ…  အပါတုဘူတံ, နော စ ဝတ ရေ ဝတ္တဗ္ဗေ—  “အနာဂတံ ရူပံ အတ္ထီ”တိ.




</Paragraph>

<Paragraph number="630" book="kv">
๐ ပစ္စုပ္ပန္နံ ရူပံ အတ္ထိ ပစ္စုပ္ပန္နံ ရူပံ အနိရုဒ္ဓံ အဝိဂတံ အဝိပရိဏတံ န အတ္ထင်္ဂတံ န အဗ္ဘတ္ထင်္ဂတန္တိ? အာမန္တာ. အတီတံ ရူပံ အတ္ထိ အတီတံ ရူပံ အနိရုဒ္ဓံ အဝိဂတံ အဝိပရိဏတံ န အတ္ထင်္ဂတံ န အဗ္ဘတ္ထင်္ဂတန္တိ? န ဟေဝံ ဝတ္တဗ္ဗေ.




</Paragraph>

<Paragraph number="631" book="kv">
๐ ပစ္စုပ္ပန္နံ ရူပံ အတ္ထိ ပစ္စုပ္ပန္နံ ရူပံ ဇာတံ ဘူတံ သဉ္ဇာတံ နိဗ္ဗတ္တံ အဘိနိဗ္ဗတ္တံ ပါတုဘူတန္တိ? အာမန္တာ. အနာဂတံ ရူပံ အတ္ထိ အနာဂတံ ရူပံ ဇာတံ ဘူတံ သဉ္ဇာတံ နိဗ္ဗတ္တံ အဘိနိဗ္ဗတ္တံ ပါတုဘူတန္တိ? န ဟေဝံ ဝတ္တဗ္ဗေ.




</Paragraph>

<Paragraph number="632" book="kv">
๐ အတီတံ ရူပံ အတ္ထိ အတီတံ ရူပံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတန္တိ? အာမန္တာ. ပစ္စုပ္ပန္နံ ရူပံ အတ္ထိ ပစ္စုပ္ပန္နံ ရူပံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတန္တိ? န ဟေဝံ ဝတ္တဗ္ဗေ.




</Paragraph>

<Paragraph number="633" book="kv">
๐ အနာဂတံ ရူပံ အတ္ထိ အနာဂတံ ရူပံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတန္တိ? အာမန္တာ. ပစ္စုပ္ပန္နံ ရူပံ အတ္ထိ ပစ္စုပ္ပန္နံ ရူပံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတန္တိ? န ဟေဝံ ဝတ္တဗ္ဗေ.




</Paragraph>

<Paragraph number="634" book="kv">
๐ အတီတာ ဝေဒနာ အတ္ထိ …ပေ…  သညာ အတ္ထိ, သင်္ခါရာ အတ္ထိ, ဝိညာဏံ အတ္ထီတိ? အာမန္တာ. နနု အတီတံ ဝိညာဏံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတန္တိ? အာမန္တာ. ဟဉ္စိ အတီတံ ဝိညာဏံ နိရုဒ္ဓံ …ပေ…  အဗ္ဘတ္ထင်္ဂတံ, နော စ ဝတ ရေ ဝတ္တဗ္ဗေ—  “အတီတံ ဝိညာဏံ အတ္ထီ”တိ.




</Paragraph>

<Paragraph number="635" book="kv">
๐ အနာဂတံ ဝိညာဏံ အတ္ထီတိ? အာမန္တာ. နနု အနာဂတံ ဝိညာဏံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတန္တိ? အာမန္တာ. ဟဉ္စိ အနာဂတံ ဝိညာဏံ အဇာတံ …ပေ…  အပါတုဘူတံ, နော စ ဝတ ရေ ဝတ္တဗ္ဗေ—  “အနာဂတံ ဝိညာဏံ အတ္ထီ”တိ.




</Paragraph>

<Paragraph number="636" book="kv">
๐ ပစ္စုပ္ပန္နံ ဝိညာဏံ အတ္ထိ ပစ္စုပ္ပန္နံ ဝိညာဏံ အနိရုဒ္ဓံ …ပေ…  န အဗ္ဘတ္ထင်္ဂတန္တိ? အာမန္တာ. အတီတံ ဝိညာဏံ အတ္ထိ အတီတံ ဝိညာဏံ အနိရုဒ္ဓံ …ပေ…  န အဗ္ဘတ္ထင်္ဂတန္တိ? န ဟေဝံ ဝတ္တဗ္ဗေ.




</Paragraph>

<Paragraph number="637" book="kv">
๐ ပစ္စုပ္ပန္နံ ဝိညာဏံ အတ္ထိ ပစ္စုပ္ပန္နံ ဝိညာဏံ ဇာတံ …ပေ…  ပါတုဘူတန္တိ? အာမန္တာ. အနာဂတံ ဝိညာဏံ အတ္ထိ အနာဂတံ ဝိညာဏံ ဇာတံ …ပေ…  ပါတုဘူတန္တိ? န ဟေဝံ ဝတ္တဗ္ဗေ.




</Paragraph>

<Paragraph number="638" book="kv">
๐ အတီတံ ဝိညာဏံ အတ္ထိ အတီတံ ဝိညာဏံ နိရုဒ္ဓံ …ပေ…  အဗ္ဘတ္ထင်္ဂတန္တိ? အာမန္တာ. ပစ္စုပ္ပန္နံ ဝိညာဏံ အတ္ထိ ပစ္စုပ္ပန္နံ ဝိညာဏံ နိရုဒ္ဓံ …ပေ…  အဗ္ဘတ္ထင်္ဂတန္တိ? န ဟေဝံ ဝတ္တဗ္ဗေ. အနာဂတံ ဝိညာဏံ အတ္ထိ အနာဂတံ ဝိညာဏံ အဇာတံ …ပေ…  အပါတုဘူတန္တိ? အာမန္တာ.




</Paragraph>

<Paragraph number="639" book="kv">
๐ ပစ္စုပ္ပန္နံ ဝိညာဏံ အတ္ထိ ပစ္စုပ္ပန္နံ ဝိညာဏံ အဇာတံ …ပေ…  အပါတုဘူတန္တိ? န ဟေဝံ ဝတ္တဗ္ဗေ.




</Paragraph>

</Division>
<Division number="285" book="kv">

<Paragraph number="640" book="kv">
๐ “ပစ္စုပ္ပန္နန်”တိ ဝါ “ရူပန်”တိ ဝါ, “ရူပန်”တိ ဝါ “ပစ္စုပ္ပန္နန်”တိ ဝါ ပစ္စုပ္ပန္နံ ရူပံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေတိ? အာမန္တာ. ပစ္စုပ္ပန္နံ ရူပံ နိရုဇ္ဈမာနံ ပစ္စုပ္ပန္နဘာဝံ ဇဟတီတိ? အာမန္တာ. ရူပဘာဝံ ဇဟတီတိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="641" book="kv">
๐ “ပစ္စုပ္ပန္နန်”တိ ဝါ “ရူပန်”တိ ဝါ, “ရူပန်”တိ ဝါ “ပစ္စုပ္ပန္နန်”တိ ဝါ ပစ္စုပ္ပန္နံ ရူပံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေတိ? အာမန္တာ. ပစ္စုပ္ပန္နံ ရူပံ နိရုဇ္ဈမာနံ ရူပဘာဝံ န ဇဟတီတိ? အာမန္တာ. ပစ္စုပ္ပန္နဘာဝံ န ဇဟတီတိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="642" book="kv">
× “ဩဒါတန်”တိ ဝါ “ဝတ္ထန်”တိ ဝါ, “ဝတ္ထန်”တိ ဝါ “ဩဒါတန်”တိ ဝါ ဩဒါတံ ဝတ္ထံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေတိ? အာမန္တာ. ဩဒါတံ ဝတ္ထံ ရဇ္ဇမာနံ ဩဒါတဘာဝံ ဇဟတီတိ? အာမန္တာ. ဝတ္ထဘာဝံ ဇဟတီတိ? န ဟေဝံ ဝတ္တဗ္ဗေ.




</Paragraph>

<Paragraph number="643" book="kv">
× “ဩဒါတန်”တိ ဝါ “ဝတ္ထန်”တိ ဝါ, “ဝတ္ထန်”တိ ဝါ “ဩဒါတန်”တိ ဝါ ဩဒါတံ ဝတ္ထံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေတိ? အာမန္တာ. ဩဒါတံ ဝတ္ထံ ရဇ္ဇမာနံ ဝတ္ထဘာဝံ န ဇဟတီတိ? အာမန္တာ. ဩဒါတဘာဝံ န ဇဟတီတိ? န ဟေဝံ ဝတ္တဗ္ဗေ. …ပေ… .




</Paragraph>

</Division>
<Division number="286" book="kv">

<Paragraph number="644" book="kv">
๐ ရူပံ ရူပဘာဝံ န ဇဟတီတိ? အာမန္တာ. ရူပံ နိစ္စံ ဓုဝံ သဿတံ အဝိပရိဏာမဓမ္မန္တိ? န ဟေဝံ ဝတ္တဗ္ဗေ. နနု ရူပံ ရူပဘာဝံ န ဇဟတီတိ ရူပံ အနိစ္စံ အဓုဝံ အသဿတံ ဝိပရိဏာမဓမ္မန္တိ? အာမန္တာ. ဟဉ္စိ ရူပံ အနိစ္စံ အဓုဝံ အသဿတံ ဝိပရိဏာမဓမ္မံ, နော စ ဝတ ရေ ဝတ္တဗ္ဗေ—  “ရူပံ ရူပဘာဝံ န ဇဟတီ”တိ.




</Paragraph>

<Paragraph number="645" book="kv">
๐ နိဗ္ဗာနံ နိဗ္ဗာနဘာဝံ န ဇဟတီတိ နိဗ္ဗာနံ နိစ္စံ ဓုဝံ သဿတံ အဝိပရိဏာမဓမ္မန္တိ? အာမန္တာ. ရူပံ ရူပဘာဝံ န ဇဟတီတိ ရူပံ နိစ္စံ ဓုဝံ သဿတံ အဝိပရိဏာမဓမ္မန္တိ? န ဟေဝံ ဝတ္တဗ္ဗေ …ပေ…  ရူပံ ရူပဘာဝံ န ဇဟတိ ရူပံ အနိစ္စံ အဓုဝံ အသဿတံ ဝိပရိဏာမဓမ္မန္တိ? အာမန္တာ. နိဗ္ဗာနံ နိဗ္ဗာနဘာဝံ န ဇဟတိ နိဗ္ဗာနံ အနိစ္စံ အဓုဝံ အသဿတံ ဝိပရိဏာမဓမ္မန္တိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="646" book="kv">
๐ အတီတံ အတ္ထိ အတီတံ အတီတဘာဝံ န ဇဟတီတိ? အာမန္တာ. အနာဂတံ အတ္ထိ အနာဂတံ အနာဂတဘာဝံ န ဇဟတီတိ? န ဟေဝံ ဝတ္တဗ္ဗေ. အတီတံ အတ္ထိ အတီတံ အတီတဘာဝံ န ဇဟတီတိ? အာမန္တာ. ပစ္စုပ္ပန္နံ အတ္ထိ ပစ္စုပ္ပန္နံ ပစ္စုပ္ပန္နဘာဝံ န ဇဟတီတိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="647" book="kv">
๐ အနာဂတံ အတ္ထိ အနာဂတံ အနာဂတဘာဝံ ဇဟတီတိ? အာမန္တာ. အတီတံ အတ္ထိ အတီတံ အတီတဘာဝံ ဇဟတီတိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="648" book="kv">
๐ ပစ္စုပ္ပန္နံ အတ္ထိ ပစ္စုပ္ပန္နံ ပစ္စုပ္ပန္နဘာဝံ ဇဟတီတိ? အာမန္တာ. အတီတံ အတ္ထိ အတီတံ အတီတဘာဝံ ဇဟတီတိ? န ဟေဝံ ဝတ္တဗ္ဗေ.




</Paragraph>

<Paragraph number="649" book="kv">
๐ အတီတံ အတ္ထိ အတီတံ အတီတဘာဝံ န ဇဟတီတိ? အာမန္တာ. အတီတံ နိစ္စံ ဓုဝံ သဿတံ အဝိပရိဏာမဓမ္မန္တိ? န ဟေဝံ ဝတ္တဗ္ဗေ …ပေ…  နနု အတီတံ အနိစ္စံ အဓုဝံ အသဿတံ ဝိပရိဏာမဓမ္မန္တိ? အာမန္တာ. ဟဉ္စိ အတီတံ အနိစ္စံ အဓုဝံ အသဿတံ ဝိပရိဏာမဓမ္မံ, နော စ ဝတ ရေ ဝတ္တဗ္ဗေ—  “အတီတံ အတ္ထိ အတီတံ အတီတဘာဝံ န ဇဟတီ”တိ.




</Paragraph>

<Paragraph number="650" book="kv">
๐ နိဗ္ဗာနံ အတ္ထိ နိဗ္ဗာနံ နိဗ္ဗာနဘာဝံ န ဇဟတီတိ နိဗ္ဗာနံ နိစ္စံ ဓုဝံ သဿတံ အဝိပရိဏာမဓမ္မန္တိ? အာမန္တာ. အတီတံ အတ္ထိ အတီတံ အတီတဘာဝံ န ဇဟတီတိ အတီတံ နိစ္စံ ဓုဝံ သဿတံ အဝိပရိဏာမဓမ္မန္တိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="651" book="kv">
๐ အတီတံ အတ္ထိ အတီတံ အတီတဘာဝံ န ဇဟတိ အတီတံ အနိစ္စံ အဓုဝံ အသဿတံ ဝိပရိဏာမဓမ္မန္တိ? အာမန္တာ. နိဗ္ဗာနံ အတ္ထိ နိဗ္ဗာနံ နိဗ္ဗာနဘာဝံ န ဇဟတိ နိဗ္ဗာနံ အနိစ္စံ အဓုဝံ အသဿတံ ဝိပရိဏာမဓမ္မန္တိ? န ဟေဝံ ဝတ္တဗ္ဗေ …ပေ… .




</Paragraph>

</Division>
<Division number="287" book="kv">

<Paragraph number="652" book="kv">
๐ အတီတံ ရူပံ အတ္ထိ အတီတံ ရူပံ အတီတဘာဝံ န ဇဟတီတိ? အာမန္တာ. အနာဂတံ ရူပံ အတ္ထိ အနာဂတံ ရူပံ အနာဂတဘာဝံ န ဇဟတီတိ? န ဟေဝံ ဝတ္တဗ္ဗေ …ပေ…  အတီတံ ရူပံ အတ္ထိ အတီတံ ရူပံ အတီတဘာဝံ န ဇဟတီတိ? အာမန္တာ. ပစ္စုပ္ပန္နံ ရူပံ အတ္ထိ ပစ္စုပ္ပန္နံ ရူပံ ပစ္စုပ္ပန္နဘာဝံ န ဇဟတီတိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="653" book="kv">
๐ အနာဂတံ ရူပံ အတ္ထိ အနာဂတံ ရူပံ အနာဂတဘာဝံ ဇဟတီတိ? အာမန္တာ. အတီတံ ရူပံ အတ္ထိ အတီတံ ရူပံ အတီတဘာဝံ ဇဟတီတိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="654" book="kv">
๐ ပစ္စုပ္ပန္နံ ရူပံ အတ္ထိ ပစ္စုပ္ပန္နံ ရူပံ ပစ္စုပ္ပန္နဘာဝံ ဇဟတီတိ? အာမန္တာ. အတီတံ ရူပံ အတ္ထိ အတီတံ ရူပံ အတီတဘာဝံ ဇဟတီတိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="655" book="kv">
๐ အတီတံ ရူပံ အတ္ထိ အတီတံ ရူပံ အတီတဘာဝံ န ဇဟတီတိ? အာမန္တာ. အတီတံ ရူပံ နိစ္စံ ဓုဝံ သဿတံ အဝိပရိဏာမဓမ္မန္တိ? န ဟေဝံ ဝတ္တဗ္ဗေ …ပေ…  နနု အတီတံ ရူပံ အနိစ္စံ အဓုဝံ အသဿတံ ဝိပရိဏာမဓမ္မန္တိ? အာမန္တာ. ဟဉ္စိ အတီတံ ရူပံ အနိစ္စံ …ပေ…  ဝိပရိဏာမဓမ္မံ, နော စ ဝတ ရေ ဝတ္တဗ္ဗေ—  “အတီတံ ရူပံ အတ္ထိ အတီတံ ရူပံ အတီတဘာဝံ န ဇဟတီ”တိ.




</Paragraph>

<Paragraph number="656" book="kv">
๐ နိဗ္ဗာနံ အတ္ထိ နိဗ္ဗာနံ နိဗ္ဗာနဘာဝံ န ဇဟတိ နိဗ္ဗာနံ နိစ္စံ ဓုဝံ သဿတံ အဝိပရိဏာမဓမ္မန္တိ? အာမန္တာ. အတီတံ ရူပံ အတ္ထိ အတီတံ ရူပံ အတီတဘာဝံ န ဇဟတိ အတီတံ ရူပံ နိစ္စံ ဓုဝံ သဿတံ အဝိပရိဏာမဓမ္မန္တိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="657" book="kv">
๐ အတီတံ ရူပံ အတ္ထိ အတီတံ ရူပံ အတီတဘာဝံ န ဇဟတိ အတီတံ ရူပံ အနိစ္စံ အဓုဝံ အသဿတံ ဝိပရိဏာမဓမ္မန္တိ? အာမန္တာ. နိဗ္ဗာနံ အတ္ထိ နိဗ္ဗာနံ နိဗ္ဗာနဘာဝံ န ဇဟတိ နိဗ္ဗာနံ အနိစ္စံ အဓုဝံ အသဿတံ ဝိပရိဏာမဓမ္မန္တိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="658" book="kv">
๐ အတီတာ ဝေဒနာ အတ္ထိ…  အတီတာ သညာ အတ္ထိ…  အတီတာ သင်္ခါရာ အတ္ထိ…  အတီတံ ဝိညာဏံ အတ္ထိ အတီတံ ဝိညာဏံ အတီတဘာဝံ န ဇဟတီတိ? အာမန္တာ. အနာဂတံ ဝိညာဏံ အတ္ထိ အနာဂတံ ဝိညာဏံ အနာဂတဘာဝံ န ဇဟတီတိ? န ဟေဝံ ဝတ္တဗ္ဗေ …ပေ…  အတီတံ ဝိညာဏံ အတ္ထိ အတီတံ ဝိညာဏံ အတီတဘာဝံ န ဇဟတီတိ? အာမန္တာ. ပစ္စုပ္ပန္နံ ဝိညာဏံ အတ္ထိ ပစ္စုပ္ပန္နံ ဝိညာဏံ ပစ္စုပ္ပန္နဘာဝံ န ဇဟတီတိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="659" book="kv">
๐ အနာဂတံ ဝိညာဏံ အတ္ထိ အနာဂတံ ဝိညာဏံ အနာဂတဘာဝံ ဇဟတီတိ? အာမန္တာ. အတီတံ ဝိညာဏံ အတ္ထိ အတီတံ ဝိညာဏံ အတီတဘာဝံ ဇဟတီတိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="660" book="kv">
๐ ပစ္စုပ္ပန္နံ ဝိညာဏံ အတ္ထိ ပစ္စုပ္ပန္နံ ဝိညာဏံ ပစ္စုပ္ပန္နဘာဝံ ဇဟတီတိ? အာမန္တာ. အတီတံ ဝိညာဏံ အတ္ထိ အတီတံ ဝိညာဏံ အတီတဘာဝံ ဇဟတီတိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="661" book="kv">
๐ အတီတံ ဝိညာဏံ အတ္ထိ အတီတံ ဝိညာဏံ အတီတဘာဝံ န ဇဟတီတိ? အာမန္တာ. အတီတံ ဝိညာဏံ နိစ္စံ ဓုဝံ သဿတံ အဝိပရိဏာမဓမ္မန္တိ? န ဟေဝံ ဝတ္တဗ္ဗေ …ပေ…  နနု အတီတံ ဝိညာဏံ အနိစ္စံ အဓုဝံ အသဿတံ ဝိပရိဏာမဓမ္မန္တိ? အာမန္တာ. ဟဉ္စိ အတီတံ ဝိညာဏံ အနိစ္စံ အဓုဝံ အသဿတံ ဝိပရိဏာမဓမ္မံ, နော စ ဝတ ရေ ဝတ္တဗ္ဗေ—  “အတီတံ ဝိညာဏံ အတ္ထိ အတီတံ ဝိညာဏံ အတီတဘာဝံ န ဇဟတီ”တိ.




</Paragraph>

<Paragraph number="662" book="kv">
๐ နိဗ္ဗာနံ အတ္ထိ နိဗ္ဗာနံ နိဗ္ဗာနဘာဝံ န ဇဟတိ နိဗ္ဗာနံ နိစ္စံ ဓုဝံ သဿတံ အဝိပရိဏာမဓမ္မန္တိ? အာမန္တာ. အတီတံ ဝိညာဏံ အတ္ထိ အတီတံ ဝိညာဏံ အတီတဘာဝံ န ဇဟတိ အတီတံ ဝိညာဏံ နိစ္စံ ဓုဝံ သဿတံ အဝိပရိဏာမဓမ္မန္တိ? န ဟေဝံ ဝတ္တဗ္ဗေ …ပေ… .




</Paragraph>

<Paragraph number="663" book="kv">
๐ အတီတံ ဝိညာဏံ အတ္ထိ အတီတံ ဝိညာဏံ အတီတဘာဝံ န ဇဟတိ အတီတံ ဝိညာဏံ အနိစ္စံ အဓုဝံ အသဿတံ ဝိပရိဏာမဓမ္မန္တိ? အာမန္တာ. နိဗ္ဗာနံ အတ္ထိ နိဗ္ဗာနံ နိဗ္ဗာနဘာဝံ န ဇဟတိ နိဗ္ဗာနံ အနိစ္စံ အဓုဝံ အသဿတံ ဝိပရိဏာမဓမ္မန္တိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<TableOfContents book="kv" section="1.1.6.2">
* [1.1.6.2.1 ဝစနသောဓန](1-1-6-2/1-1-6-2-1)
* [1.1.6.2.2 အတီတစက္ခုရူပါဒိကထာ](1-1-6-2/1-1-6-2-2)
* [1.1.6.2.3 အတီတဉာဏာဒိကထာ](1-1-6-2/1-1-6-2-3)
* [1.1.6.2.4 အရဟန္တာဒိကထာ](1-1-6-2/1-1-6-2-4)
* [1.1.6.2.5 အတီတဟတ္ထာဒိကထာ](1-1-6-2/1-1-6-2-5)
* [1.1.6.2.6 အတီတက္ခန္ဓာဒိသမောဓာနကထာ](1-1-6-2/1-1-6-2-6)
* [1.1.6.2.7 ပဒသောဓနကထာ](1-1-6-2/1-1-6-2-7)
* [1.1.6.2.8 သုတ္တသာဓန](1-1-6-2/1-1-6-2-8)
</TableOfContents>