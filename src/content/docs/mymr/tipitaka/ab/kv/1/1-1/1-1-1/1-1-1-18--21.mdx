---
title: "1.1.1.18--21 ဉာတကာနုယောဂါဒိ"
tableOfContents: false
sidebar:
  order: 10
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="kv">
* ဉာတကာနုယောဂါဒိ
</Paragraph>

<Division number="197" book="kv">

<Paragraph number="326" book="kv">
× န ဝတ္တဗ္ဗံ—  “ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာ”တိ? အာမန္တာ. နနု မာတာ အတ္ထီတိ? အာမန္တာ. ဟဉ္စိ မာတာ အတ္ထိ, တေန ဝတ ရေ ဝတ္တဗ္ဗေ—  “ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာ”တိ.
</Paragraph>

</Division>
<Division number="198" book="kv">

<Paragraph number="327" book="kv">
× န ဝတ္တဗ္ဗံ—  “ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာ”တိ? အာမန္တာ. နနု ပိတာ အတ္ထိ …ပေ…  ဘာတာ အတ္ထိ…  ဘဂိနီ အတ္ထိ…  ခတ္တိယော အတ္ထိ…  ဗြာဟ္မဏော အတ္ထိ…  ဝေဿော အတ္ထိ…  သုဒ္ဒေါ အတ္ထိ…  ဂဟဋ္ဌော အတ္ထိ…  ပဗ္ဗဇိတော အတ္ထိ…  ဒေဝေါ အတ္ထိ…  မနုဿော အတ္ထီတိ? အာမန္တာ. ဟဉ္စိ မနုဿော အတ္ထိ, တေန ဝတ ရေ ဝတ္တဗ္ဗေ—  “ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာ”တိ.
</Paragraph>

</Division>
<Division number="199" book="kv">

<Paragraph number="328" book="kv">
๐ မာတာ အတ္ထီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ? အာမန္တာ. အတ္ထိ ကောစိ န မာတာ ဟုတွာ မာတာ ဟောတီတိ? အာမန္တာ. အတ္ထိ ကောစိ န ပုဂ္ဂလော ဟုတွာ ပုဂ္ဂလော ဟောတီတိ? န ဟေဝံ ဝတ္တဗ္ဗေ …ပေ…  အတ္ထိ ကောစိ န ပိတာ ဟုတွာ …ပေ…  န ဘာတာ ဟုတွာ…  န ဘဂိနီ ဟုတွာ…  န ခတ္တိယော ဟုတွာ…  န ဗြာဟ္မဏော ဟုတွာ…  န ဝေဿော ဟုတွာ…  န သုဒ္ဒေါ ဟုတွာ…  န ဂဟဋ္ဌော ဟုတွာ…  န ပဗ္ဗဇိတော ဟုတွာ…  န ဒေဝေါ ဟုတွာ…  န မနုဿော ဟုတွာ မနုဿော ဟောတီတိ? အာမန္တာ. အတ္ထိ ကောစိ န ပုဂ္ဂလော ဟုတွာ ပုဂ္ဂလော ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="200" book="kv">

<Paragraph number="329" book="kv">
๐ မာတာ အတ္ထီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ? အာမန္တာ. အတ္ထိ ကောစိ မာတာ ဟုတွာ န မာတာ ဟောတီတိ? အာမန္တာ. အတ္ထိ ကောစိ ပုဂ္ဂလော ဟုတွာ န ပုဂ္ဂလော ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="330" book="kv">
အတ္ထိ ကောစိ ပိတာ ဟုတွာ…  ဘာတာ ဟုတွာ…  ဘဂိနီ ဟုတွာ…  ခတ္တိယော ဟုတွာ…  ဗြာဟ္မဏော ဟုတွာ…  ဝေဿော ဟုတွာ…  သုဒ္ဒေါ ဟုတွာ…  ဂဟဋ္ဌော ဟုတွာ…  ပဗ္ဗဇိတော ဟုတွာ…  ဒေဝေါ ဟုတွာ…  မနုဿော ဟုတွာ န မနုဿော ဟောတီတိ? အာမန္တာ. အတ္ထိ ကောစိ ပုဂ္ဂလော ဟုတွာ န ပုဂ္ဂလော ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>
</Division>