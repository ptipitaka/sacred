---
title: "1.4.10 သဗ္ဗသံယောဇနပ္ပဟာနကထာ"
tableOfContents: false
sidebar:
  order: 10
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="413" book="kv" e="ch" v="32" p="225">

<Paragraph number="1454" book="kv">
๐ သဗ္ဗသံယောဇနာနံ ပဟာနံ အရဟတ္တန္တိ? အာမန္တာ. အရဟတ္တမဂ္ဂေန သဗ္ဗေ သံယောဇနာ ပဟီယန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1455" book="kv">
๐ အရဟတ္တမဂ္ဂေန သဗ္ဗေ သံယောဇနာ ပဟီယန္တီတိ? အာမန္တာ. အရဟတ္တမဂ္ဂေန သက္ကာယဒိဋ္ဌိံ ဝိစိကိစ္ဆံ သီလဗ္ဗတပရာမာသံ ပဇဟတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1456" book="kv">
๐ အရဟတ္တမဂ္ဂေန သက္ကာယဒိဋ္ဌိံ ဝိစိကိစ္ဆံ သီလဗ္ဗတပရာမာသံ ပဇဟတီတိ? အာမန္တာ. နနု တိဏ္ဏံ သံယောဇနာနံ ပဟာနံ သောတာပတ္တိဖလံ ဝုတ္တံ ဘဂဝတာတိ? အာမန္တာ. ဟဉ္စိ တိဏ္ဏံ သံယောဇနာနံ ပဟာနံ သောတာပတ္တိဖလံ ဝုတ္တံ ဘဂဝတာ, နော စ ဝတ ရေ ဝတ္တဗ္ဗေ—  “အရဟတ္တမဂ္ဂေန သဗ္ဗေ သံယောဇနာ ပဟီယန္တီ”တိ.
</Paragraph>

</Division>
<Division number="414" book="kv" e="ch" v="32" p="225">

<Paragraph number="1457" book="kv">
๐ အရဟတ္တမဂ္ဂေန သဗ္ဗေ သံယောဇနာ ပဟီယန္တီတိ? အာမန္တာ. အရဟတ္တမဂ္ဂေန ဩဠာရိကံ ကာမရာဂံ ဩဠာရိကံ ဗျာပါဒံ ပဇဟတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="415" book="kv" e="ch" v="32" p="225">

<Paragraph number="1458" book="kv">
๐ အရဟတ္တမဂ္ဂေန ဩဠာရိကံ ကာမရာဂံ ဩဠာရိကံ ဗျာပါဒံ ပဇဟတီတိ? အာမန္တာ. နနု ကာမရာဂဗျာပါဒါနံ တနုဘာဝံ သကဒါဂါမိဖလံ ဝုတ္တံ ဘဂဝတာတိ? အာမန္တာ. ဟဉ္စိ ကာမရာဂဗျာပါဒါနံ တနုဘာဝံ သကဒါဂါမိဖလံ ဝုတ္တံ ဘဂဝတာ, နော စ ဝတ ရေ ဝတ္တဗ္ဗေ—  “အရဟတ္တမဂ္ဂေန သဗ္ဗေ သံယောဇနာ ပဟီယန္တီ”တိ.
</Paragraph>

<Paragraph number="1459" book="kv">
๐ အရဟတ္တမဂ္ဂေန သဗ္ဗေ သံယောဇနာ ပဟီယန္တီတိ? အာမန္တာ. အရဟတ္တမဂ္ဂေန အဏုသဟဂတံ ကာမရာဂံ အဏုသဟဂတံ ဗျာပါဒံ ပဇဟတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="416" book="kv" e="ch" v="32" p="226">

<Paragraph number="1460" book="kv">
๐ အရဟတ္တမဂ္ဂေန အဏုသဟဂတံ ကာမရာဂံ အဏုသဟဂတံ ဗျာပါဒံ ပဇဟတီတိ? အာမန္တာ. နနု ကာမရာဂဗျာပါဒါနံ အနဝသေသပ္ပဟာနံ အနာဂါမိဖလံ ဝုတ္တံ ဘဂဝတာတိ? အာမန္တာ. ဟဉ္စိ ကာမရာဂဗျာပါဒါနံ အနဝသေသပ္ပဟာနံ အနာဂါမိဖလံ ဝုတ္တံ ဘဂဝတာ, နော စ ဝတ ရေ ဝတ္တဗ္ဗေ—  “အရဟတ္တမဂ္ဂေန သဗ္ဗေ သံယောဇနာ ပဟီယန္တီ”တိ.
</Paragraph>

<Paragraph number="1461" book="kv">
๐ အရဟတ္တမဂ္ဂေန သဗ္ဗေ သံယောဇနာ ပဟီယန္တီတိ? အာမန္တာ. နနု ရူပရာဂအရူပရာဂမာနော်ဒ္ဓစ္စအဝိဇ္ဇာယ အနဝသေသပ္ပဟာနံ အရဟတ္တံ ဝုတ္တံ ဘဂဝတာတိ? အာမန္တာ. ဟဉ္စိ ရူပရာဂအရူပရာဂမာနော်ဒ္ဓစ္စအဝိဇ္ဇာယ အနဝသေသပ္ပဟာနံ အရဟတ္တံ ဝုတ္တံ ဘဂဝတာ, နော စ ဝတ ရေ ဝတ္တဗ္ဗေ—  “အရဟတ္တမဂ္ဂေန သဗ္ဗေ သံယောဇနာ ပဟီယန္တီ”တိ.
</Paragraph>

</Division>
<Division number="417" book="kv" e="ch" v="32" p="226">

<Paragraph number="1462" book="kv">
× န ဝတ္တဗ္ဗံ—  “သဗ္ဗသံယောဇနာနံ ပဟာနံ အရဟတ္တန်”တိ? အာမန္တာ. နနု အရဟတော သဗ္ဗေ သံယောဇနာ ပဟီနာတိ? အာမန္တာ. ဟဉ္စိ အရဟတော သဗ္ဗေ သံယောဇနာ ပဟီနာ, တေန ဝတ ရေ ဝတ္တဗ္ဗေ—  “သဗ္ဗသံယောဇနာနံ ပဟာနံ အရဟတ္တန်”တိ.

</Paragraph>
</Division>

<Paragraph number="1463" type="center" book="kv">
သဗ္ဗသံယောဇနပ္ပဟာနကထာ နိဋ္ဌိတာ.

  
စတုတ္ထော ဝဂ္ဂေါ.



</Paragraph>

<Paragraph number="1464" type="center" book="kv">
တဿုဒ္ဒါနံ


</Paragraph>

<Paragraph number="1465" book="kv">
ဂိဟိ’ဿ အရဟာ, သဟ ဥပပတ္တိယာ အရဟာ, အရဟတော သဗ္ဗေ ဓမ္မာ အနာသဝါ, အရဟာ စတူဟိ ဖလေဟိ သမန္နာဂတော, ဧဝမေဝံ ဆဟိ ဥပေက္ခာဟိ, ဗောဓိယာ ဗုဒ္ဓေါ, သလက္ခဏသမန္နာဂတော, ဗောဓိသတ္တော ဩက္ကန္တနိယာမော စရိတဗြဟ္မစရိယော, ပဋိပန္နကော ဖလေန သမန္နာဂတော, သဗ္ဗသံယောဇနာနံ ပဟာနံ အရဟတ္တန္တိ.
</Paragraph>