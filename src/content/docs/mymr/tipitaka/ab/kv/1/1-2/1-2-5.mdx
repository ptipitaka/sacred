---
title: 1.2.5 ဝစီဘေဒကထာ
tableOfContents: false
sidebar:
  order: 5
type: tipitaka
basket: ab
book: kv
review:
  current: review
  updated: '2025-10-27T21:47:37.873060'
  updated_by: ''
  notes: ''
  history:
  - state: review
    date: '2025-10-27T21:47:37.873060'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="326" book="kv" e="ch" v="32" p="150">

<Paragraph number="933" book="kv">
๐ သမာပန္နဿ အတ္ထိ ဝစီဘေဒေါတိ? အာမန္တာ. သဗ္ဗတ္ထ သမာပန္နာနံ အတ္ထိ ဝစီဘေဒေါတိ, န ဟေဝံ ဝတ္တဗ္ဗေ …ပေ…
</Paragraph>

<Paragraph number="934" book="kv">
๐ သမာပန္နဿ အတ္ထိ ဝစီဘေဒေါတိ? အာမန္တာ. သဗ္ဗဒါ သမာပန္နာနံ အတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="935" book="kv">
๐ သမာပန္နဿ အတ္ထိ ဝစီဘေဒေါတိ? အာမန္တာ. သဗ္ဗေသံ သမာပန္နာနံ အတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="936" book="kv">
๐ သမာပန္နဿ အတ္ထိ ဝစီဘေဒေါတိ? အာမန္တာ. သဗ္ဗသမာပတ္တီသု အတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="937" book="kv">
๐ သမာပန္နဿ အတ္ထိ ဝစီဘေဒေါတိ? အာမန္တာ. သမာပန္နဿ အတ္ထိ ကာယဘေဒေါတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="938" book="kv">
๐ သမာပန္နဿ နတ္ထိ ကာယဘေဒေါတိ? အာမန္တာ. သမာပန္နဿ နတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="939" book="kv">
๐ သမာပန္နဿ အတ္ထိ ဝါစာ, အတ္ထိ ဝစီဘေဒေါတိ? အာမန္တာ. သမာပန္နဿ အတ္ထိ ကာယော, အတ္ထိ ကာယဘေဒေါတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="940" book="kv">
๐ သမာပန္နဿ အတ္ထိ ကာယော, နတ္ထိ ကာယဘေဒေါတိ? အာမန္တာ. သမာပန္နဿ အတ္ထိ ဝါစာ, နတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ…
</Paragraph>

</Division>
<Division number="327" book="kv" e="ch" v="32" p="150">

<Paragraph number="941" book="kv">
๐ ဒုက္ခန္တိ ဇာနန္တော ဒုက္ခန္တိ ဝါစံ ဘာသတီတိ? အာမန္တာ. သမုဒယောတိ ဇာနန္တော သမုဒယောတိ ဝါစံ ဘာသတီတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="942" book="kv">
๐ ဒုက္ခန္တိ ဇာနန္တော ဒုက္ခန္တိ ဝါစံ ဘာသတီတိ? အာမန္တာ. နိရောဓောတိ ဇာနန္တော နိရောဓောတိ ဝါစံ ဘာသတီတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="943" book="kv">
๐ ဒုက္ခန္တိ ဇာနန္တော ဒုက္ခန္တိ ဝါစံ ဘာသတီတိ? အာမန္တာ. မဂ္ဂေါတိ ဇာနန္တော မဂ္ဂေါတိ ဝါစံ ဘာသတီတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="944" book="kv">
๐ သမုဒယောတိ ဇာနန္တော န စ သမုဒယောတိ ဝါစံ ဘာသတီတိ? အာမန္တာ. ဒုက္ခန္တိ ဇာနန္တော န စ ဒုက္ခန္တိ ဝါစံ ဘာသတီတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="945" book="kv">
๐ နိရောဓောတိ ဇာနန္တော န စ နိရောဓောတိ ဝါစံ ဘာသတီတိ? အာမန္တာ. ဒုက္ခန္တိ ဇာနန္တော န စ ဒုက္ခန္တိ ဝါစံ ဘာသတီတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="946" book="kv">
๐ မဂ္ဂေါတိ ဇာနန္တော န စ မဂ္ဂေါတိ ဝါစံ ဘာသတီတိ? အာမန္တာ. ဒုက္ခန္တိ ဇာနန္တော န စ ဒုက္ခန္တိ ဝါစံ ဘာသတီတိ? န ဟေဝံ ဝတ္တဗ္ဗေ …ပေ…
</Paragraph>

</Division>
<Division number="328" book="kv" e="ch" v="32" p="151">

<Paragraph number="947" book="kv">
๐ သမာပန္နဿ အတ္ထိ ဝစီဘေဒေါတိ? အာမန္တာ. ဉာဏံ ကိံဂေါစရန္တိ? ဉာဏံ သစ္စဂေါစရန္တိ. သောတံ သစ္စဂေါစရန္တိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="948" book="kv">
๐ သမာပန္နဿ အတ္ထိ ဝစီဘေဒေါတိ? အာမန္တာ. သောတံ ကိံ ဂေါစရန္တိ. သောတံ သဒ္ဒဂေါစရန္တိ. ဉာဏံ သဒ္ဒဂေါစရန္တိ? န ဟေဝံ ဝတ္တဗ္ဗေ.
</Paragraph>

<Paragraph number="949" book="kv">
๐ သမာပန္နဿ အတ္ထိ ဝစီဘေဒေါ ဉာဏံ သစ္စဂေါစရံ, သောတံ သဒ္ဒဂေါစရန္တိ? အာမန္တာ. ဟဉ္စိ ဉာဏံ သစ္စဂေါစရံ, သောတံ သဒ္ဒဂေါစရံ, နော စ ဝတ ရေ ဝတ္တဗ္ဗေ—  “သမာပန္နဿ အတ္ထိ ဝစီဘေဒေါ”တိ.
</Paragraph>

<Paragraph number="950" book="kv">
๐ သမာပန္နဿ အတ္ထိ ဝစီဘေဒေါ ဉာဏံ သစ္စဂေါစရံ, သောတံ သဒ္ဒဂေါစရန္တိ? အာမန္တာ. ဒွိန္နံ ဖဿာနံ, ဒွိန္နံ ဝေဒနာနံ, ဒွိန္နံ သညာနံ, ဒွိန္နံ စေတနာနံ, ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ.
</Paragraph>

</Division>
<Division number="329" book="kv" e="ch" v="32" p="151">

<Paragraph number="951" book="kv">
๐ သမာပန္နဿ အတ္ထိ ဝစီဘေဒေါတိ? အာမန္တာ. ပထဝီကသိဏံ သမာပတ္တိံ သမာပန္နဿ အတ္ထိ ဝစီဘေဒေါတိ? န ဟေဝံ ဝတ္တဗ္ဗေ.
</Paragraph>

<Paragraph number="952" book="kv">
๐ သမာပန္နဿ အတ္ထိ ဝစီဘေဒေါတိ? အာမန္တာ. အာပေါကသိဏံ …ပေ…  တေဇောကသိဏံ…  ဝါယောကသိဏံ…  နီလကသိဏံ…  ပီတကသိဏံ…  လောဟိတကသိဏံ…  ဩဒါတကသိဏံ…  အာကာသာနဉ္စာယတနံ…  ဝိညာဏဉ္စာယတနံ…  အာကိဉ္စညာယတနံ …ပေ…  နေဝသညာနာသညာယတနံ သမာပန္နဿ အတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="953" book="kv">
๐ ပထဝီကသိဏံ သမာပတ္တိံ သမာပန္နဿ နတ္ထိ ဝစီဘေဒေါတိ? အာမန္တာ. ဟဉ္စိ ပထဝီကသိဏံ သမာပတ္တိံ သမာပန္နဿ နတ္ထိ ဝစီဘေဒေါ, နော စ ဝတ ရေ ဝတ္တဗ္ဗေ “သမာပန္နဿ အတ္ထိ ဝစီဘေဒေါ”တိ.
</Paragraph>

<Paragraph number="954" book="kv">
๐ အာပေါကသိဏံ…  တေဇောကသိဏံ…  ဝါယောကသိဏံ…  နီလကသိဏံ…  ပီတကသိဏံ…  လောဟိတကသိဏံ…  ဩဒါတကသိဏံ…  အာကာသာနဉ္စာယတနံ…  ဝိညာဏဉ္စာယတနံ…  အာကိဉ္စညာယတနံ…  နေဝသညာနာသညာယတနံ သမာပန္နဿ နတ္ထိ ဝစီဘေဒေါတိ? အာမန္တာ. ဟဉ္စိ နေဝသညာနာသညာယတနံ သမာပန္နဿ နတ္ထိ ဝစီဘေဒေါ, နော စ ဝတ ရေ ဝတ္တဗ္ဗေ—  “သမာပန္နဿ အတ္ထိ ဝစီဘေဒေါ”တိ.
</Paragraph>

<Paragraph number="955" book="kv">
๐ သမာပန္နဿ အတ္ထိ ဝစီဘေဒေါတိ? အာမန္တာ. လောကိယသမာပတ္တိံ သမာပန္နဿ အတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="956" book="kv">
๐ သမာပန္နဿ အတ္ထိ ဝစီဘေဒေါတိ? အာမန္တာ. လောကိယံ ပဌမံ ဈာနံ သမာပန္နဿ အတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ… . သမာပန္နဿ အတ္ထိ ဝစီဘေဒေါတိ? အာမန္တာ. လောကိယံ ဒုတိယံ ဈာနံ…  တတိယံ ဈာနံ…  စတုတ္ထံ ဈာနံ သမာပန္နဿ အတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="957" book="kv">
๐ လောကိယံ သမာပတ္တိံ သမာပန္နဿ နတ္ထိ ဝစီဘေဒေါတိ? အာမန္တာ. ဟဉ္စိ လောကိယံ သမာပတ္တိံ သမာပန္နဿ နတ္ထိ ဝစီဘေဒေါ, နော စ ဝတ ရေ ဝတ္တဗ္ဗေ—  “သမာပန္နဿ အတ္ထိ ဝစီဘေဒေါ”တိ.
</Paragraph>

<Paragraph number="958" book="kv">
๐ လောကိယံ ပဌမံ ဈာနံ သမာပန္နဿ နတ္ထိ ဝစီဘေဒေါတိ? အာမန္တာ. ဟဉ္စိ လောကိယံ ပဌမံ ဈာနံ သမာပန္နဿ နတ္ထိ ဝစီဘေဒေါ, နော စ ဝတ ရေ ဝတ္တဗ္ဗေ—  “သမာပန္နဿ အတ္ထိ ဝစီဘေဒေါ”တိ.
</Paragraph>

<Paragraph number="959" book="kv">
๐ လောကိယံ ဒုတိယံ ဈာနံ…  တတိယံ ဈာနံ…  စတုတ္ထံ ဈာနံ သမာပန္နဿ နတ္ထိ ဝစီဘေဒေါတိ? အာမန္တာ. ဟဉ္စိ လောကိယံ စတုတ္ထံ ဈာနံ သမာပန္နဿ နတ္ထိ ဝစီဘေဒေါ, နော စ ဝတ ရေ ဝတ္တဗ္ဗေ “သမာပန္နဿ အတ္ထိ ဝစီဘေဒေါ”တိ.
</Paragraph>

</Division>
<Division number="330" book="kv" e="ch" v="32" p="152">

<Paragraph number="960" book="kv">
๐ လောကုတ္တရံ ပဌမံ ဈာနံ သမာပန္နဿ အတ္ထိ ဝစီဘေဒေါတိ? အာမန္တာ. လောကိယံ ပဌမံ ဈာနံ သမာပန္နဿ အတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="961" book="kv">
๐ လောကုတ္တရံ ပဌမံ ဈာနံ သမာပန္နဿ အတ္ထိ ဝစီဘေဒေါတိ? အာမန္တာ. လောကိယံ ဒုတိယံ ဈာနံ…  တတိယံ ဈာနံ…  စတုတ္ထံ ဈာနံ သမာပန္နဿ အတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="962" book="kv">
๐ လောကိယံ ပဌမံ ဈာနံ သမာပန္နဿ နတ္ထိ ဝစီဘေဒေါတိ? အာမန္တာ. လောကုတ္တရံ ပဌမံ ဈာနံ သမာပန္နဿ နတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="963" book="kv">
๐ လောကိယံ ဒုတိယံ ဈာနံ…  တတိယံ ဈာနံ…  စတုတ္ထံ ဈာနံ သမာပန္နဿ နတ္ထိ ဝစီဘေဒေါတိ? အာမန္တာ. လောကုတ္တရံ ပဌမံ ဈာနံ သမာပန္နဿ နတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="331" book="kv" e="ch" v="32" p="153">

<Paragraph number="964" book="kv">
๐ လောကုတ္တရံ ပဌမံ ဈာနံ သမာပန္နဿ အတ္ထိ ဝစီဘေဒေါတိ? အာမန္တာ. လောကုတ္တရံ ဒုတိယံ ဈာနံ သမာပန္နဿ အတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="965" book="kv">
๐ လောကုတ္တရံ ပဌမံ ဈာနံ သမာပန္နဿ အတ္ထိ ဝစီဘေဒေါတိ? အာမန္တာ. လောကုတ္တရံ တတိယံ ဈာနံ…  စတုတ္ထံ ဈာနံ သမာပန္နဿ အတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="966" book="kv">
๐ လောကုတ္တရံ ဒုတိယံ ဈာနံ သမာပန္နဿ နတ္ထိ ဝစီဘေဒေါတိ? အာမန္တာ. လောကုတ္တရံ ပဌမံ ဈာနံ သမာပန္နဿ နတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="967" book="kv">
๐ လောကုတ္တရံ ဒုတိယံ ဈာနံ…  တတိယံ ဈာနံ…  စတုတ္ထံ ဈာနံ သမာပန္နဿ နတ္ထိ ဝစီဘေဒေါတိ? အာမန္တာ. လောကုတ္တရံ ပဌမံ ဈာနံ သမာပန္နဿ နတ္ထိ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="332" book="kv" e="ch" v="32" p="153">

<Paragraph number="968" book="kv">
× န ဝတ္တဗ္ဗံ—  “သမာပန္နဿ အတ္ထိ ဝစီဘေဒေါ”တိ? အာမန္တာ. နနု ဝိတက္ကဝိစာရာ ဝစီသင်္ခါရာ ဝုတ္တာ ဘဂဝတာ—  “ပဌမံ ဈာနံ သမာပန္နဿ အတ္ထိ ဝိတက္ကဝိစာရာ”တိ? အာမန္တာ. ဟဉ္စိ ဝိတက္ကဝိစာရာ ဝစီသင်္ခါရာ ဝုတ္တာ ဘဂဝတာ—  “ပဌမံ ဈာနံ သမာပန္နဿ အတ္ထိ ဝိတက္ကဝိစာရာ”, တေန ဝတ ရေ ဝတ္တဗ္ဗေ—  “သမာပန္နဿ အတ္ထိ ဝစီဘေဒေါ”တိ.
</Paragraph>

<Paragraph number="969" book="kv">
๐ ဝိတက္ကဝိစာရာ ဝစီသင်္ခါရာ ဝုတ္တာ ဘဂဝတာ—  “ပဌမံ ဈာနံ သမာပန္နဿ အတ္ထိ ဝိတက္ကဝိစာရာ”တိ, အတ္ထိ တဿ ဝစီဘေဒေါတိ? အာမန္တာ. ပထဝီကသိဏံ ပဌမံ ဈာနံ သမာပန္နဿ အတ္ထိ ဝိတက္ကဝိစာရာ, အတ္ထိ တဿ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="970" book="kv">
๐ ဝိတက္ကဝိစာရာ ဝစီသင်္ခါရာ ဝုတ္တာ ဘဂဝတာ—  “ပဌမံ ဈာနံ သမာပန္နဿ အတ္ထိ ဝိတက္ကဝိစာရာ”တိ, အတ္ထိ တဿ ဝစီဘေဒေါတိ? အာမန္တာ. အာပေါကသိဏံ…  တေဇောကသိဏံ…  ဝါယောကသိဏံ…  နီလကသိဏံ…  ပီတကသိဏံ…  လောဟိတကသိဏံ…  ဩဒါတကသိဏံ ပဌမံ ဈာနံ သမာပန္နဿ အတ္ထိ ဝိတက္ကဝိစာရာ, အတ္ထိ တဿ ဝစီဘေဒေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="971" book="kv">
× န ဝတ္တဗ္ဗံ—  “သမာပန္နဿ အတ္ထိ ဝစီဘေဒေါ”တိ? အာမန္တာ. နနု ဝိတက္ကသမုဋ္ဌာနာ ဝါစာ ဝုတ္တာ ဘဂဝတာ—  “ပဌမံ ဈာနံ သမာပန္နဿ အတ္ထိ ဝိတက္ကဝိစာရာ”တိ? အာမန္တာ. ဟဉ္စိ ဝိတက္ကသမုဋ္ဌာနာ ဝါစာ ဝုတ္တာ ဘဂဝတာ—  “ပဌမံ ဈာနံ သမာပန္နဿ အတ္ထိ ဝိတက္ကဝိစာရာ”, တေန ဝတ ရေ ဝတ္တဗ္ဗေ—  “သမာပန္နဿ အတ္ထိ ဝစီဘေဒေါ”တိ.
</Paragraph>

<Paragraph number="972" book="kv">
๐ ဝိတက္ကသမုဋ္ဌာနာ ဝါစာ ဝုတ္တာ ဘဂဝတာ—  “ပဌမံ ဈာနံ သမာပန္နဿ အတ္ထိ ဝိတက္ကဝိစာရာ”တိ, အတ္ထိ တဿ ဝစီဘေဒေါတိ? အာမန္တာ. သညာသမုဋ္ဌာနာ ဝါစာ ဝုတ္တာ ဘဂဝတာ—  “ဒုတိယံ ဈာနံ သမာပန္နဿ အတ္ထိ သညာ, အတ္ထိ တဿ ဝိတက္ကဝိစာရာ”တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="973" book="kv">
๐ ဝိတက္ကသမုဋ္ဌာနာ ဝါစာ ဝုတ္တာ ဘဂဝတာ—  “ပဌမံ ဈာနံ သမာပန္နဿ အတ္ထိ ဝိတက္ကဝိစာရာ”တိ, အတ္ထိ တဿ ဝစီဘေဒေါတိ? အာမန္တာ. သညာသမုဋ္ဌာနာ ဝါစာ ဝုတ္တာ ဘဂဝတာ—  တတိယံ ဈာနံ …ပေ…  စတုတ္ထံ ဈာနံ…  အာကာသာနဉ္စာယတနံ…  ဝိညာဏဉ္စာယတနံ…  အာကိဉ္စညာယတနံ သမာပန္နဿ အတ္ထိ သညာ, အတ္ထိ တဿ ဝိတက္ကဝိစာရာတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="333" book="kv" e="ch" v="32" p="154">

<Paragraph number="974" book="kv">
๐ သမာပန္နဿ အတ္ထိ ဝစီဘေဒေါတိ? အာမန္တာ. နနု “ပဌမံ ဈာနံ သမာပန္နဿ ဝါစာ နိရုဒ္ဓါ ဟောတီ”တိ. အတ္ထေဝ သုတ္တန္တောတိ? အာမန္တာ. ဟဉ္စိ “ပဌမံ ဈာနံ သမာပန္နဿ ဝါစာ နိရုဒ္ဓါ ဟောတီ”တိ, အတ္ထေဝ သုတ္တန္တောတိ, နော စ ဝတ ရေ ဝတ္တဗ္ဗေ—  “သမာပန္နဿ အတ္ထိ ဝစီဘေဒေါ”တိ.
</Paragraph>

<Paragraph number="975" book="kv">
๐ “ပဌမံ ဈာနံ သမာပန္နဿ ဝါစာ နိရုဒ္ဓါ ဟောတီ”တိ, အတ္ထေဝ သုတ္တန္တောတိ, အတ္ထိ တဿ ဝစီဘေဒေါတိ? အာမန္တာ. “ဒုတိယံ ဈာနံ သမာပန္နဿ ဝိတက္ကဝိစာရာ နိရုဒ္ဓါ ဟောန္တီ”တိ, အတ္ထေဝ သုတ္တန္တောတိ, အတ္ထိ တဿ ဝိတက္ကဝိစာရာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="976" book="kv">
๐ “ပဌမံ ဈာနံ သမာပန္နဿ ဝါစာ နိရုဒ္ဓါ ဟောတီ”တိ, အတ္ထေဝ သုတ္တန္တောတိ, အတ္ထိ တဿ ဝစီဘေဒေါတိ? အာမန္တာ. “တတိယံ ဈာနံ သမာပန္နဿ ပီတိ နိရုဒ္ဓါ ဟောတိ, စတုတ္ထံ ဈာနံ သမာပန္နဿ အဿာသပဿာသာ နိရုဒ္ဓါ ဟောန္တိ, အာကာသာနဉ္စာယတနံ သမာပန္နဿ ရူပသညာ နိရုဒ္ဓါ ဟောတိ, ဝိညာဏဉ္စာယတနံ သမာပန္နဿ အာကာသာနဉ္စာယတနသညာ နိရုဒ္ဓါ ဟောတိ, အာကိဉ္စညာယတနံ သမာပန္နဿ ဝိညာဏဉ္စာယတနသညာ နိရုဒ္ဓါ ဟောတိ, နေဝသညာနာသညာယတနံ သမာပန္နဿ အာကိဉ္စညာယတနသညာ နိရုဒ္ဓါ ဟောတိ, သညာဝေဒယိတနိရောဓံ သမာပန္နဿ သညာ စ ဝေဒနာ စ နိရုဒ္ဓါ ဟောန္တီ”တိ, အတ္ထေဝ သုတ္တန္တောတိ, အတ္ထိ တဿ သညာ စ ဝေဒနာ စာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="977" book="kv">
× န ဝတ္တဗ္ဗံ—  “သမာပန္နဿ အတ္ထိ ဝစီဘေဒေါ”တိ? အာမန္တာ. နနု—  “ပဌမဿ ဈာနဿ သဒ္ဒေါ ကဏ္ဍကော ဝုတ္တော ဘဂဝတာ”တိ? အာမန္တာ. ဟဉ္စိ ပဌမဿ ဈာနဿ သဒ္ဒေါ ကဏ္ဍကော ဝုတ္တော ဘဂဝတာ, တေန ဝတ ရေ ဝတ္တဗ္ဗေ—  “သမာပန္နဿ အတ္ထိ ဝစီဘေဒေါ”တိ.
</Paragraph>

<Paragraph number="978" book="kv">
๐ ပဌမဿ ဈာနဿ သဒ္ဒေါ ကဏ္ဍကော ဝုတ္တော ဘဂဝတာတိ, သမာပန္နဿ အတ္ထိ ဝစီဘေဒေါတိ? အာမန္တာ. ဒုတိယဿ ဈာနဿ ဝိတက္ကဝိစာရာ ကဏ္ဍကော ဝုတ္တော ဘဂဝတာ…  တတိယဿ ဈာနဿ ပီတိ ကဏ္ဍကော ဝုတ္တော ဘဂဝတာ…  စတုတ္ထဿ ဈာနဿ အဿာသပဿာသာ ကဏ္ဍကော ဝုတ္တော ဘဂဝတာ…  အာကာသာနဉ္စာယတနံ သမာပန္နဿ ရူပသညာ ကဏ္ဍကော ဝုတ္တော ဘဂဝတာ…  ဝိညာဏဉ္စာယတနံ သမာပန္နဿ အာကာသာနဉ္စာယတနသညာ ကဏ္ဍကော ဝုတ္တော ဘဂဝတာ…  အာကိဉ္စညာယတနံ သမာပန္နဿ ဝိညာဏဉ္စာယတနသညာ ကဏ္ဍကော ဝုတ္တော ဘဂဝတာ…  နေဝသညာနာသညာယတနံ သမာပန္နဿ အာကိဉ္စညာယတနသညာ ကဏ္ဍကော ဝုတ္တော ဘဂဝတာ…  သညာဝေဒယိတနိရောဓံ သမာပန္နဿ သညာ စ ဝေဒနာ စ ကဏ္ဍကော ဝုတ္တော ဘဂဝတာ, အတ္ထိ တဿ သညာ စ ဝေဒနာ စာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="979" book="kv">
× န ဝတ္တဗ္ဗံ—  “သမာပန္နဿ အတ္ထိ ဝစီဘေဒေါ”တိ? အာမန္တာ. နနု ဝုတ္တံ ဘဂဝတာ—  “သိခိဿ, အာနန္ဒ, ဘဂဝတော အရဟတော သမ္မာသမ္ဗုဒ္ဓဿ အဘိဘူ နာမ သာဝကော ဗြဟ္မလောကေ ဌိတော ဒသသဟဿိလောကဓာတုံ သရေန ဝိညာပေသိ—
</Paragraph>

<Paragraph number="980" type="verses" book="kv">
_‘အာရဗ္ဘထ နိက္ကမထ,_  
_ယုဉ္ဇထ ဗုဒ္ဓသာသနေ;_  
_ဓုနာထ မစ္စုနော သေနံ,_  
_နဠာဂါရံဝ ကုဉ္ဇရော._  

</Paragraph>

<Paragraph number="981" type="verses" book="kv">
_ယော ဣမသ္မိံ ဓမ္မဝိနယေ,_  
_အပ္ပမတ္တော ဝိဟဿတိ;_  
_ပဟာယ ဇာတိသံသာရံ,_  
_ဒုက္ခဿန္တံ ကရိဿတီ’”တိ._  

</Paragraph>

<Paragraph number="982" book="kv">
အတ္ထေဝ သုတ္တန္တောတိ? အာမန္တာ. တေန ဟိ သမာပန္နဿ အတ္ထိ ဝစီဘေဒေါတိ.

</Paragraph>
</Division>

<Paragraph number="983" type="center" book="kv">
ဝစီဘေဒကထာ နိဋ္ဌိတာ.
</Paragraph>