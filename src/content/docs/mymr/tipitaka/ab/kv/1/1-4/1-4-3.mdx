---
title: 1.4.3 အနာသဝကထာ
tableOfContents: false
sidebar:
  order: 3
type: tipitaka
basket: ab
book: kv
review:
  current: review
  updated: '2025-10-23T09:20:51.143380'
  updated_by: ''
  notes: ''
  history:
  - state: review
    date: '2025-10-23T09:20:51.143380'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="391" book="kv" e="ch" v="32" p="205">

<Paragraph number="1315" book="kv">
๐ အရဟတော သဗ္ဗေ ဓမ္မာ အနာသဝါတိ? အာမန္တာ. မဂ္ဂေါ ဖလံ နိဗ္ဗာနံ, သောတာပတ္တိမဂ္ဂေါ သောတာပတ္တိဖလံ, သကဒါဂါမိမဂ္ဂေါ သကဒါဂါမိဖလံ, အနာဂါမိမဂ္ဂေါ အနာဂါမိဖလံ, အရဟတ္တမဂ္ဂေါ အရဟတ္တဖလံ, သတိပဋ္ဌာနံ သမ္မပ္ပဓာနံ ဣဒ္ဓိပါဒေါ ဣန္ဒြိယံ ဗလံ ဗောဇ္ဈင်္ဂေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1316" book="kv">
๐ အရဟတော သဗ္ဗေ ဓမ္မာ အနာသဝါတိ? အာမန္တာ. အရဟတော စက္ခုံ အနာသဝန္တိ? န ဟေဝံ ဝတ္တဗ္ဗေ …ပေ… . အရဟတော စက္ခုံ အနာသဝန္တိ? အာမန္တာ. မဂ္ဂေါ ဖလံ နိဗ္ဗာနံ, သောတာပတ္တိမဂ္ဂေါ သောတာပတ္တိဖလံ …ပေ…  ဗောဇ္ဈင်္ဂေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1317" book="kv">
๐ အရဟတော သောတံ …ပေ…  အရဟတော ဃာနံ…  အရဟတော ဇိဝှါ…  အရဟတော ကာယော အနာသဝေါတိ? န ဟေဝံ ဝတ္တဗ္ဗေ …ပေ…  အရဟတော ကာယော အနာသဝေါတိ? အာမန္တာ. မဂ္ဂေါ ဖလံ နိဗ္ဗာနံ, သောတာပတ္တိမဂ္ဂေါ သောတာပတ္တိဖလံ …ပေ…  ဗောဇ္ဈင်္ဂေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1318" book="kv">
๐ အရဟတော ကာယော အနာသဝေါတိ? အာမန္တာ. အရဟတော ကာယော ပဂ္ဂဟနိဂ္ဂဟုပဂေါ ဆေဒနဘေဒနုပဂေါ ကာကေဟိ ဂိဇ္ဈေဟိ ကုလလေဟိ သာဓာရဏောတိ? အာမန္တာ. အနာသဝေါ ဓမ္မော ပဂ္ဂဟနိဂ္ဂဟုပဂေါ ဆေဒနဘေဒနုပဂေါ ကာကေဟိ ဂိဇ္ဈေဟိ ကုလလေဟိ သာဓာရဏောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1319" book="kv">
๐ အရဟတော ကာယေ ဝိသံ ကမေယျ, သတ္ထံ ကမေယျ, အဂ္ဂိ ကမေယျာတိ? အာမန္တာ. အနာသဝေ ဓမ္မေ ဝိသံ ကမေယျ, သတ္ထံ ကမေယျ, အဂ္ဂိ ကမေယျာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1320" book="kv">
๐ လဗ္ဘာ အရဟတော ကာယော အဒ္ဒုဗန္ဓနေန ဗန္ဓိတုံ, ရဇ္ဇုဗန္ဓနေန ဗန္ဓိတုံ, သင်္ခလိကဗန္ဓနေန ဗန္ဓိတုံ, ဂါမဗန္ဓနေန ဗန္ဓိတုံ, နိဂမဗန္ဓနေန ဗန္ဓိတုံ, နဂရဗန္ဓနေန ဗန္ဓိတုံ, ဇနပဒဗန္ဓနေန ဗန္ဓိတုံ, ကဏ္ဌပဉ္စမေဟိ ဗန္ဓနေဟိ ဗန္ဓိတုန္တိ? အာမန္တာ. လဗ္ဘာ အနာသဝေါ ဓမ္မော အဒ္ဒုဗန္ဓနေန ဗန္ဓိတုံ, ရဇ္ဇုဗန္ဓနေန ဗန္ဓိတုံ, သင်္ခလိကဗန္ဓနေန ဗန္ဓိတုံ, ဂါမနိဂမနဂရဇနပဒဗန္ဓနေန ဗန္ဓိတုံ, ကဏ္ဌပဉ္စမေဟိ ဗန္ဓနေဟိ ဗန္ဓိတုန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="392" book="kv" e="ch" v="32" p="206">

<Paragraph number="1321" book="kv">
๐ ယဒိ အရဟာ ပုထုဇ္ဇနဿ စီဝရံ ဒေတိ, အနာသဝံ ဟုတွာ သာသဝံ ဟောတီတိ? န ဟေဝံ ဝတ္တဗ္ဗေ …ပေ…  အနာသဝံ ဟုတွာ သာသဝံ ဟောတီတိ? အာမန္တာ. တညေဝ အနာသဝံ တံ သာသဝန္တိ? န ဟေဝံ ဝတ္တဗ္ဗေ …ပေ…  တညေဝ အနာသဝံ တံ သာသဝန္တိ? အာမန္တာ. မဂ္ဂေါ အနာသဝေါ ဟုတွာ သာသဝေါ ဟောတီတိ? န ဟေဝံ ဝတ္တဗ္ဗေ …ပေ…  ဖလံ…  သတိပဋ္ဌာနံ…  သမ္မပ္ပဓာနံ…  ဣဒ္ဓိပါဒေါ…  ဣန္ဒြိယံ…  ဗလံ…  ဗောဇ္ဈင်္ဂေါ အနာသဝေါ ဟုတွာ သာသဝေါ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1322" book="kv">
๐ ယဒိ အရဟာ ပုထုဇ္ဇနဿ ပိဏ္ဍပါတံ ဒေတိ, သေနာသနံ ဒေတိ, ဂိလာနပစ္စယဘေသဇ္ဇပရိက္ခာရံ ဒေတိ, အနာသဝေါ ဟုတွာ သာသဝေါ ဟောတီတိ? န ဟေဝံ ဝတ္တဗ္ဗေ …ပေ…  အနာသဝေါ ဟုတွာ သာသဝေါ ဟောတီတိ? အာမန္တာ. တညေဝ အနာသဝံ တံ သာသဝန္တိ? န ဟေဝံ ဝတ္တဗ္ဗေ …ပေ…  တညေဝ အနာသဝံ တံ သာသဝန္တိ? အာမန္တာ. မဂ္ဂေါ အနာသဝေါ ဟုတွာ သာသဝေါ ဟောတီတိ? န ဟေဝံ ဝတ္တဗ္ဗေ …ပေ…  ဖလံ…  သတိပဋ္ဌာနံ…  သမ္မပ္ပဓာနံ…  ဣဒ္ဓိပါဒေါ…  ဣန္ဒြိယံ…  ဗလံ…  ဗောဇ္ဈင်္ဂေါ အနာသဝေါ ဟုတွာ သာသဝေါ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1323" book="kv">
๐ ယဒိ ပုထုဇ္ဇနော အရဟတော စီဝရံ ဒေတိ, သာသဝံ ဟုတွာ အနာသဝံ ဟောတီတိ? န ဟေဝံ ဝတ္တဗ္ဗေ …ပေ…  သာသဝံ ဟုတွာ အနာသဝံ ဟောတီတိ? အာမန္တာ. တညေဝ သာသဝံ တံ အနာသဝန္တိ? န ဟေဝံ ဝတ္တဗ္ဗေ …ပေ…  တညေဝ သာသဝံ တံ အနာသဝန္တိ? အာမန္တာ. ရာဂေါ သာသဝေါ ဟုတွာ အနာသဝေါ ဟောတီတိ? န ဟေဝံ ဝတ္တဗ္ဗေ …ပေ…  ဒေါသော …ပေ…  မောဟော …ပေ…  အနောတ္တပ္ပံ သာသဝံ ဟုတွာ အနာသဝံ ဟောတီတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="1324" book="kv">
๐ ယဒိ ပုထုဇ္ဇနော အရဟတော ပိဏ္ဍပါတံ ဒေတိ, သေနာသနံ ဒေတိ, ဂိလာနပစ္စယဘေသဇ္ဇပရိက္ခာရံ ဒေတိ, သာသဝေါ ဟုတွာ အနာသဝေါ ဟောတီတိ? န ဟေဝံ ဝတ္တဗ္ဗေ …ပေ…  သာသဝေါ ဟုတွာ အနာသဝေါ ဟောတီတိ? အာမန္တာ. တညေဝ သာသဝံ တံ အနာသဝန္တိ? န ဟေဝံ ဝတ္တဗ္ဗေ …ပေ…  တညေဝ သာသဝံ တံ အနာသဝန္တိ? အာမန္တာ. ရာဂေါ သာသဝေါ ဟုတွာ အနာသဝေါ ဟောတီတိ? န ဟေဝံ ဝတ္တဗ္ဗေ …ပေ…  ဒေါသော …ပေ…  မောဟော …ပေ…  အနောတ္တပ္ပံ သာသဝံ ဟုတွာ အနာသဝံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1325" book="kv">
× န ဝတ္တဗ္ဗံ—  “အရဟတော သဗ္ဗေ ဓမ္မာ အနာသဝါ”တိ? အာမန္တာ. နနု အရဟာ အနာသဝေါတိ? အာမန္တာ. ဟဉ္စိ အရဟာ အနာသဝေါ, တေန ဝတ ရေ ဝတ္တဗ္ဗေ—  “အရဟတော သဗ္ဗေ ဓမ္မာ အနာသဝါ”တိ.

</Paragraph>
</Division>

<Paragraph number="1326" type="center" book="kv">
အနာသဝကထာ နိဋ္ဌိတာ.
</Paragraph>