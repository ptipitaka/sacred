---
title: "1.5.3 ဝိပရီတကထာ"
tableOfContents: false
sidebar:
  order: 3
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="424" book="kv" e="ch" v="32" p="229">

<Paragraph number="1477" book="kv">
๐ ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏန္တိ? အာမန္တာ. အနိစ္စေ နိစ္စန္တိ ဝိပရိယေသောတိ? န ဟေဝံ ဝတ္တဗ္ဗေ …ပေ…  ဒုက္ခေ သုခန္တိ …ပေ…  အနတ္တနိ အတ္တာတိ …ပေ…  အသုဘေ သုဘန္တိ ဝိပရိယေသောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1478" book="kv">
๐ ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏန္တိ? အာမန္တာ. အကုသလန္တိ? န ဟေဝံ ဝတ္တဗ္ဗေ …ပေ…  နနု ကုသလန္တိ? အာမန္တာ. ဟဉ္စိ ကုသလံ, နော စ ဝတ ရေ ဝတ္တဗ္ဗေ—  “ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏန်”တိ.
</Paragraph>

<Paragraph number="1479" book="kv">
๐ အနိစ္စေ နိစ္စန္တိ ဝိပရိယေသော, သော စ အကုသလောတိ? အာမန္တာ. ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏံ, တဉ္စ အကုသလန္တိ? န ဟေဝံ ဝတ္တဗ္ဗေ …ပေ…  ဒုက္ခေ သုခန္တိ …ပေ…  အနတ္တနိ အတ္တာတိ …ပေ…  အသုဘေ သုဘန္တိ ဝိပရိယေသော, သော စ အကုသလောတိ? အာမန္တာ. ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏံ, တဉ္စ အကုသလန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="425" book="kv" e="ch" v="32" p="230">

<Paragraph number="1480" book="kv">
๐ ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏံ, တဉ္စ အကုသလန္တိ? အာမန္တာ. အနိစ္စေ နိစ္စန္တိ ဝိပရိယေသော, သော စ ကုသလောတိ? န ဟေဝံ ဝတ္တဗ္ဗေ …ပေ…  ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏံ, တဉ္စ အကုသလန္တိ? အာမန္တာ. ဒုက္ခေ သုခန္တိ …ပေ…  အနတ္တနိ အတ္တာတိ …ပေ…  အသုဘေ သုဘန္တိ ဝိပရိယေသော, သော စ ကုသလောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="426" book="kv" e="ch" v="32" p="230">

<Paragraph number="1481" book="kv">
๐ ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏန္တိ? အာမန္တာ. အရဟာ ပထဝီကသိဏံ သမာပတ္တိံ သမာပဇ္ဇေယျာတိ? အာမန္တာ. ဟဉ္စိ အရဟာ ပထဝီကသိဏံ သမာပတ္တိံ သမာပဇ္ဇေယျ, နော စ ဝတ ရေ ဝတ္တဗ္ဗေ—  “ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏန်”တိ.
</Paragraph>

<Paragraph number="1482" book="kv">
๐ ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏံ, အရဟာ ပထဝီကသိဏံ သမာပတ္တိံ သမာပဇ္ဇေယျာတိ? အာမန္တာ. အတ္ထိ အရဟတော ဝိပရိယေသောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1483" book="kv">
๐ အတ္ထိ အရဟတော ဝိပရိယေသောတိ? အာမန္တာ. အတ္ထိ အရဟတော သညာဝိပရိယေသော စိတ္တဝိပရိယေသော ဒိဋ္ဌိဝိပရိယေသောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1484" book="kv">
๐ နတ္ထိ အရဟတော သညာဝိပရိယေသော စိတ္တဝိပရိယေသော ဒိဋ္ဌိဝိပရိယေသောတိ? အာမန္တာ. ဟဉ္စိ နတ္ထိ အရဟတော သညာဝိပရိယေသော စိတ္တဝိပရိယေသော ဒိဋ္ဌိဝိပရိယေသော, နော စ ဝတ ရေ ဝတ္တဗ္ဗေ—  “အတ္ထိ အရဟတော ဝိပရိယေသော”တိ.
</Paragraph>

</Division>
<Division number="427" book="kv" e="ch" v="32" p="231">

<Paragraph number="1485" book="kv">
× န ဝတ္တဗ္ဗံ—  ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏန္တိ? အာမန္တာ. ပထဝီကသိဏံ သမာပတ္တိံ သမာပဇ္ဇန္တဿ သဗ္ဗေဝ ပထဝီတိ? န ဟေဝံ ဝတ္တဗ္ဗေ. တေန ဟိ ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏန္တိ.
</Paragraph>

<Paragraph number="1486" book="kv">
๐ ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏန္တိ? အာမန္တာ. နနု ပထဝီ အတ္ထိ, အတ္ထိ စ ကောစိ ပထဝိံ ပထဝိတော သမာပဇ္ဇတီတိ? အာမန္တာ. ဟဉ္စိ ပထဝီ အတ္ထိ, အတ္ထိ စ ကောစိ ပထဝိံ ပထဝိတော သမာပဇ္ဇတိ, နော စ ဝတ ရေ ဝတ္တဗ္ဗေ—  “ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏန်”တိ.
</Paragraph>

<Paragraph number="1487" book="kv">
๐ ပထဝီ အတ္ထိ, ပထဝိံ ပထဝိတော သမာပဇ္ဇန္တဿ ဝိပရီတံ ဟောတီတိ? အာမန္တာ. နိဗ္ဗာနံ အတ္ထိ, နိဗ္ဗာနံ နိဗ္ဗာနတော သမာပဇ္ဇန္တဿ ဝိပရီတံ ဟောတီတိ? န ဟေဝံ ဝတ္တဗ္ဗေ …ပေ…  တေန ဟိ န ဝတ္တဗ္ဗံ—  “ပထဝီကသိဏံ သမာပတ္တိံ သမာပန္နဿ ဝိပရီတေ ဉာဏန်”တိ.

</Paragraph>
</Division>

<Paragraph number="1488" type="center" book="kv">
ဝိပရီတကထာ နိဋ္ဌိတာ.
</Paragraph>