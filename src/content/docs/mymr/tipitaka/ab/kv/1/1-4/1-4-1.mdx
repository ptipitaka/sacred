---
title: "1.4.1 ဂိဟိဿအရဟာတိကထာ"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="387" book="kv" e="ch" v="32" p="202">

<Paragraph number="1292" book="kv">
๐ ဂိဟိ’ဿ အရဟာတိ? အာမန္တာ. အတ္ထိ အရဟတော ဂိဟိသံယောဇနန္တိ? န ဟေဝံ ဝတ္တဗ္ဗေ …ပေ…  နတ္ထိ အရဟတော ဂိဟိသံယောဇနန္တိ? အာမန္တာ. ဟဉ္စိ နတ္ထိ အရဟတော ဂိဟိသံယောဇနံ, နော စ ဝတ ရေ ဝတ္တဗ္ဗေ—  “ဂိဟိ’ဿ အရဟာ”တိ.
</Paragraph>

<Paragraph number="1293" book="kv">
๐ ဂိဟိ’ဿ အရဟာတိ? အာမန္တာ. နနု အရဟတော ဂိဟိသံယောဇနံ ပဟီနံ ဥစ္ဆိန္နမူလံ တာလာဝတ္ထုကတံ အနဘာဝံကတံ အာယတိံ အနုပ္ပါဒဓမ္မန္တိ? အာမန္တာ. ဟဉ္စိ အရဟတော ဂိဟိသံယောဇနံ ပဟီနံ ဥစ္ဆိန္နမူလံ တာလာဝတ္ထုကတံ အနဘာဝံကတံ အာယတိံ အနုပ္ပါဒဓမ္မံ, နော စ ဝတ ရေ ဝတ္တဗ္ဗေ—  “ဂိဟိ’ဿ အရဟာ”တိ.
</Paragraph>

<Paragraph number="1294" book="kv">
๐ ဂိဟိ’ဿ အရဟာတိ? အာမန္တာ. အတ္ထိ ကောစိ ဂိဟီ ဂိဟိသံယောဇနံ အပ္ပဟာယ ဒိဋ္ဌေဝ ဓမ္မေ ဒုက္ခဿန္တကရောတိ? နတ္ထိ. ဟဉ္စိ နတ္ထိ ကောစိ ဂိဟီ ဂိဟိသံယောဇနံ အပ္ပဟာယ ဒိဋ္ဌေဝ ဓမ္မေ ဒုက္ခဿန္တကရော, နော စ ဝတ ရေ ဝတ္တဗ္ဗေ—  “ဂိဟိ’ဿ အရဟာ”တိ.
</Paragraph>

<Paragraph number="1295" book="kv">
๐ ဂိဟိ’ဿ အရဟာတိ? အာမန္တာ. နနု ဝစ္ဆဂေါတ္တော ပရိဗ္ဗာဇကော ဘဂဝန္တံ ဧတဒဝေါစ—  “အတ္ထိ နု ခေါ, ဘော ဂေါတမ, ကောစိ ဂိဟီ ဂိဟိသံယောဇနံ အပ္ပဟာယ ကာယဿ ဘေဒါ ဒုက္ခဿန္တကရော”တိ? “နတ္ထိ ခေါ, ဝစ္ဆ, ကောစိ ဂိဟီ ဂိဟိသံယောဇနံ အပ္ပဟာယ ကာယဿ ဘေဒါ ဒုက္ခဿန္တကရော”တိ. အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “ဂိဟိ’ဿ အရဟာ”တိ.
</Paragraph>

<Paragraph number="1296" book="kv">
๐ ဂိဟိ’ဿ အရဟာတိ? အာမန္တာ. အရဟာ မေထုနံ ဓမ္မံ ပဋိသေဝေယျ, မေထုနံ ဥပ္ပါဒေယျ, ပုတ္တသမ္ဗာဓသယနံ အဇ္ဈာဝသေယျ, ကာသိကစန္ဒနံ ပစ္စနုဘဝေယျ, မာလာဂန္ဓဝိလေပနံ ဓာရေယျ, ဇာတရူပရဇတံ သာဒိယေယျ, အဇေဠကံ ပဋိဂ္ဂဏှေယျ, ကုက္ကုဋသူကရံ ပဋိဂ္ဂဏှေယျ, ဟတ္ထိဂဝဿဝဠဝံ ပဋိဂ္ဂဏှေယျ, တိတ္တိရဝဋ္ဋကမောရကပိဉ္ဇရံ ပဋိဂ္ဂဏှေယျ, စိတ္တဝဏ္ဍဝါလမောဠိံ ဓာရေယျ, ဩဒါတာနိ ဝတ္ထာနိ ဒီဃဒသာနိ ဓာရေယျ, ယာဝဇီဝံ အဂါရိယဘူတော အဿာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1297" book="kv">
× န ဝတ္တဗ္ဗံ—  “ဂိဟိ’ဿ အရဟာ”တိ? အာမန္တာ. နနု ယသော ကုလပုတ္တော, ဥတ္တိယော ဂဟပတိ, သေတု မာဏဝေါ, ဂိဟိဗျဉ္ဇနေန အရဟတ္တံ ပတ္တောတိ? အာမန္တာ. ဟဉ္စိ ယသော ကုလပုတ္တော, ဥတ္တိယော ဂဟပတိ, သေတု မာဏဝေါ, ဂိဟိဗျဉ္ဇနေန အရဟတ္တံ ပတ္တော, တေန ဝတ ရေ ဝတ္တဗ္ဗေ—  “ဂိဟိ’ဿ အရဟာ”တိ.

</Paragraph>
</Division>

<Paragraph number="1298" type="center" book="kv">
ဂိဟိ’ဿ အရဟာတိကထာ နိဋ္ဌိတာ.
</Paragraph>