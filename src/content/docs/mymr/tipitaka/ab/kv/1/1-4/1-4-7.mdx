---
title: "1.4.7 လက္ခဏကထာ"
tableOfContents: false
sidebar:
  order: 7
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="400" book="kv" e="ch" v="32" p="214">

<Paragraph number="1382" book="kv">
๐ လက္ခဏသမန္နာဂတော ဗောဓိသတ္တောတိ? အာမန္တာ. ပဒေသလက္ခဏေဟိ သမန္နာဂတော ပဒေသဗောဓိသတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1383" book="kv">
๐ လက္ခဏသမန္နာဂတော ဗောဓိသတ္တောတိ? အာမန္တာ. တိဘာဂလက္ခဏေဟိ သမန္နာဂတော တိဘာဂဗောဓိသတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1384" book="kv">
๐ လက္ခဏသမန္နာဂတော ဗောဓိသတ္တောတိ? အာမန္တာ. ဥပဍ္ဎလက္ခဏေဟိ သမန္နာဂတော ဥပဍ္ဎဗောဓိသတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1385" book="kv">
๐ လက္ခဏသမန္နာဂတော ဗောဓိသတ္တောတိ? အာမန္တာ. စက္ကဝတ္တိသတ္တော လက္ခဏသမန္နာဂတော, စက္ကဝတ္တိသတ္တော ဗောဓိသတ္တောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1386" book="kv">
๐ စက္ကဝတ္တိသတ္တော လက္ခဏသမန္နာဂတော, စက္ကဝတ္တိသတ္တော ဗောဓိသတ္တောတိ? အာမန္တာ. ယာဒိသော ဗောဓိသတ္တဿ ပုဗ္ဗယောဂေါ ပုဗ္ဗစရိယာ ဓမ္မက္ခာနံ ဓမ္မဒေသနာ, တာဒိသော စက္ကဝတ္တိသတ္တဿ ပုဗ္ဗယောဂေါ ပုဗ္ဗစရိယာ ဓမ္မက္ခာနံ ဓမ္မဒေသနာတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="401" book="kv" e="ch" v="32" p="214">

<Paragraph number="1387" book="kv">
๐ ယထာ ဗောဓိသတ္တဿ ဇာယမာနဿ ဒေဝါ ပဌမံ ပဋိဂ္ဂဏှန္တိ ပစ္ဆာ မနုဿာ, ဧဝမေဝံ စက္ကဝတ္တိသတ္တဿ ဇာယမာနဿ ဒေဝါ ပဌမံ ပဋိဂ္ဂဏှန္တိ ပစ္ဆာ မနုဿာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1388" book="kv">
๐ ယထာ ဗောဓိသတ္တဿ ဇာယမာနဿ စတ္တာရော နံ ဒေဝပုတ္တာ ပဋိဂ္ဂဟေတွာ မာတု ပုရတော ဌပေန္တိ—  “အတ္တမနာ, ဒေဝိ, ဟောဟိ. မဟေသက္ခော တေ ပုတ္တော ဥပ္ပန္နော”တိ, ဧဝမေဝံ စက္ကဝတ္တိသတ္တဿ ဇာယမာနဿ စတ္တာရော နံ ဒေဝပုတ္တာ ပဋိဂ္ဂဟေတွာ မာတု ပုရတော ဌပေန္တိ—  “အတ္တမနာ, ဒေဝိ, ဟောဟိ. မဟေသက္ခော တေ ပုတ္တော ဥပ္ပန္နော”တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1389" book="kv">
๐ ယထာ ဗောဓိသတ္တဿ ဇာယမာနဿ ဒွေ ဥဒကဿ ဓာရာ အန္တလိက္ခာ ပါတုဘဝန္တိ—  ဧကာ သီတဿ, ဧကာ ဥဏှဿ—  ယေန ဗောဓိသတ္တဿ ဥဒကကိစ္စံ ကရောန္တိ မာတု စ, ဧဝမေဝံ စက္ကဝတ္တိသတ္တဿ ဇာယမာနဿ ဒွေ ဥဒကဿ ဓာရာ အန္တလိက္ခာ ပါတုဘဝန္တိ—  ဧကာ သီတဿ, ဧကာ ဥဏှဿ—  ယေန စက္ကဝတ္တိသတ္တဿ ဥဒကကိစ္စံ ကရောန္တိ မာတု စာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1390" book="kv">
๐ ယထာ သမ္ပတိဇာတော ဗောဓိသတ္တော သမေဟိ ပါဒေဟိ ပတိဋ္ဌဟိတွာ ဥတ္တရေန အဘိမုခေါ သတ္တပဒဝီတိဟာရေန ဂစ္ဆတိ သေတမှိ ဆတ္တေ အနုဓာရိယမာနေ, သဗ္ဗာ စ ဒိသာ ဝိလောကေတိ, အာသဘိဉ္စ ဝါစံ ဘာသတိ—  “အဂ္ဂေါဟမသ္မိ လောကဿ, ဇေဋ္ဌောဟမသ္မိ လောကဿ, သေဋ္ဌောဟမသ္မိ လောကဿ, အယမန္တိမာ ဇာတိ, နတ္ထိ ဒါနိ ပုနဗ္ဘဝေါ”တိ, ဧဝမေဝံ သမ္ပတိဇာတော စက္ကဝတ္တိသတ္တော သမေဟိ ပါဒေဟိ ပတိဋ္ဌဟိတွာ ဥတ္တရေန အဘိမုခေါ သတ္တပဒဝီတိဟာရေန ဂစ္ဆတိ သေတမှိ ဆတ္တေ အနုဓာရိယမာနေ, သဗ္ဗာ စ ဒိသာ ဝိလောကေတိ, အာသဘိဉ္စ ဝါစံ ဘာသတိ—  “အဂ္ဂေါဟမသ္မိ လောကဿ, ဇေဋ္ဌောဟမသ္မိ လောကဿ, သေဋ္ဌောဟမသ္မိ လောကဿ, အယမန္တိမာ ဇာတိ, နတ္ထိ ဒါနိ ပုနဗ္ဘဝေါ”တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1391" book="kv">
๐ ယထာ ဗောဓိသတ္တဿ ဇာယမာနဿ မဟတော အာလောကဿ မဟတော ဩဘာသဿ မဟတော ဘူမိစာလဿ ပါတုဘာဝေါ ဟောတိ, ဧဝမေဝံ စက္ကဝတ္တိသတ္တဿ ဇာယမာနဿ မဟတော အာလောကဿ မဟတော ဩဘာသဿ မဟတော ဘူမိစာလဿ ပါတုဘာဝေါ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1392" book="kv">
๐ ယထာ ဗောဓိသတ္တဿ ပကတိကာယော သမန္တာ ဗျာမံ ဩဘာသတိ, ဧဝမေဝံ စက္ကဝတ္တိသတ္တဿ ပကတိကာယော သမန္တာ ဗျာမံ ဩဘာသတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1393" book="kv">
๐ ယထာ ဗောဓိသတ္တော မဟာသုပိနံ ပဿတိ, ဧဝမေဝံ စက္ကဝတ္တိသတ္တော မဟာသုပိနံ ပဿတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="402" book="kv" e="ch" v="32" p="215">

<Paragraph number="1394" book="kv">
× န ဝတ္တဗ္ဗံ—  “လက္ခဏသမန္နာဂတော ဗောဓိသတ္တော”တိ? အာမန္တာ. နနု ဝုတ္တံ ဘဂဝတာ—  “ဒွတ္တိံသိမာနိ, ဘိက္ခဝေ, မဟာပုရိသဿ မဟာပုရိသလက္ခဏာနိ, ယေဟိ သမန္နာဂတဿ မဟာပုရိသဿ ဒွေဝ ဂတိယော ဘဝန္တိ အနညာ. သစေ အဂါရံ အဇ္ဈာဝသတိ, ရာဇာ ဟောတိ စက္ကဝတ္တီ ဓမ္မိကော ဓမ္မရာဇာ စာတုရန္တော ဝိဇိတာဝီ ဇနပဒတ္ထာဝရိယပ္ပတ္တော သတ္တရတနသမန္နာဂတော. တဿိမာနိ သတ္တ ရတနာနိ ဘဝန္တိ, သေယျထိဒံ—  စက္ကရတနံ, ဟတ္ထိရတနံ, အဿရတနံ, မဏိရတနံ, ဣတ္ထိရတနံ, ဂဟပတိရတနံ, ပရိဏာယကရတနမေဝ သတ္တမံ. ပရောသဟဿံ ခေါ ပနဿ ပုတ္တာ ဘဝန္တိ သူရာ ဝီရင်္ဂရူပါ ပရသေနပ္ပမဒ္ဒနာ. သော ဣမံ ပထဝိံ သာဂရပရိယန္တံ အဒဏ္ဍေန အသတ္ထေန ဓမ္မေန အဘိဝိဇိယ အဇ္ဈာဝသတိ. သစေ ခေါ ပန အဂါရသ္မာ အနဂါရိယံ ပဗ္ဗဇတိ, အရဟံ ဟောတိ သမ္မာသမ္ဗုဒ္ဓေါ လောကေ ဝိဝဋ္ဋစ္ဆဒေါ”တိ. အတ္ထေဝ သုတ္တန္တောတိ? အာမန္တာ. တေန ဟိ လက္ခဏသမန္နာဂတော ဗောဓိသတ္တောတိ.

</Paragraph>
</Division>

<Paragraph number="1395" type="center" book="kv">
လက္ခဏကထာ နိဋ္ဌိတာ.
</Paragraph>