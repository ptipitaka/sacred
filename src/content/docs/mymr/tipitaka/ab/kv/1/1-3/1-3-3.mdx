---
title: 1.3.3 ဝိမုတ္တိကထာ
tableOfContents: false
sidebar:
  order: 3
type: tipitaka
basket: ab
book: kv
review:
  current: review
  updated: '2025-10-27T21:47:37.895736'
  updated_by: ''
  notes: ''
  history:
  - state: review
    date: '2025-10-27T21:47:37.895736'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="363" book="kv" e="ch" v="32" p="181">

<Paragraph number="1138" book="kv">
๐ သရာဂံ စိတ္တံ ဝိမုစ္စတီတိ? အာမန္တာ. ရာဂသဟဂတံ ရာဂသဟဇာတံ ရာဂသံသဋ္ဌံ ရာဂသမ္ပယုတ္တံ ရာဂသဟဘု ရာဂါနုပရိဝတ္တိ အကုသလံ လောကိယံ သာသဝံ သံယောဇနိယံ ဂန္ထနိယံ ဩဃနိယံ ယောဂနိယံ နီဝရဏိယံ ပရာမဋ္ဌံ ဥပါဒါနိယံ သံကိလေသိယံ စိတ္တံ ဝိမုစ္စတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1139" book="kv">
๐ သဖဿံ စိတ္တံ ဝိမုစ္စတိ, ဖဿော စ စိတ္တဉ္စ ဥဘော ဝိမုစ္စန္တီတိ? အာမန္တာ. သရာဂံ စိတ္တံ ဝိမုစ္စတိ, ရာဂေါ စ စိတ္တဉ္စ ဥဘော ဝိမုစ္စန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1140" book="kv">
๐ သဝေဒနံ …ပေ…  သသညံ …ပေ…  သစေတနံ …ပေ…  သပညံ စိတ္တံ ဝိမုစ္စတိ, ပညာ စ စိတ္တဉ္စ ဥဘော ဝိမုစ္စန္တီတိ? အာမန္တာ. သရာဂံ စိတ္တံ ဝိမုစ္စတိ, ရာဂေါ စ စိတ္တဉ္စ ဥဘော ဝိမုစ္စန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1141" book="kv">
๐ သဖဿံ သရာဂံ စိတ္တံ ဝိမုစ္စတိ, ဖဿော စ စိတ္တဉ္စ ဥဘော ဝိမုစ္စန္တီတိ? အာမန္တာ. ရာဂေါ စ စိတ္တဉ္စ ဥဘော ဝိမုစ္စန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1142" book="kv">
๐ သဝေဒနံ သရာဂံ …ပေ…  သသညံ သရာဂံ …ပေ…  သစေတနံ သရာဂံ …ပေ…  သပညံ သရာဂံ စိတ္တံ ဝိမုစ္စတိ, ပညာ စ စိတ္တဉ္စ ဥဘော ဝိမုစ္စန္တီတိ? အာမန္တာ. ရာဂေါ စ စိတ္တဉ္စ ဥဘော ဝိမုစ္စန္တီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="364" book="kv" e="ch" v="32" p="182">

<Paragraph number="1143" book="kv">
๐ သဒေါသံ စိတ္တံ ဝိမုစ္စတီတိ? အာမန္တာ. ဒေါသသဟဂတံ ဒေါသသဟဇာတံ ဒေါသသံသဋ္ဌံ ဒေါသသမ္ပယုတ္တံ ဒေါသသဟဘု ဒေါသာနုပရိဝတ္တိ အကုသလံ လောကိယံ သာသဝံ …ပေ…  သံကိလေသိယံ စိတ္တံ ဝိမုစ္စတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1144" book="kv">
๐ သဖဿံ စိတ္တံ ဝိမုစ္စတိ, ဖဿော စ စိတ္တဉ္စ ဥဘော ဝိမုစ္စန္တီတိ? အာမန္တာ. သဒေါသံ စိတ္တံ ဝိမုစ္စတိ, ဒေါသော စ စိတ္တဉ္စ ဥဘော ဝိမုစ္စန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1145" book="kv">
๐ သဝေဒနံ …ပေ…  သသညံ …ပေ…  သစေတနံ …ပေ…  သပညံ စိတ္တံ ဝိမုစ္စတိ, ပညာ စ စိတ္တဉ္စ ဥဘော ဝိမုစ္စန္တီတိ? အာမန္တာ. သဒေါသံ စိတ္တံ ဝိမုစ္စတိ, ဒေါသော စ စိတ္တဉ္စ ဥဘော ဝိမုစ္စန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1146" book="kv">
๐ သဖဿံ သဒေါသံ စိတ္တံ ဝိမုစ္စတိ, ဖဿော စ စိတ္တဉ္စ ဥဘော ဝိမုစ္စန္တီတိ? အာမန္တာ. သဒေါသံ စိတ္တံ ဝိမုစ္စတိ, ဒေါသော စ စိတ္တဉ္စ ဥဘော ဝိမုစ္စန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1147" book="kv">
๐ သဝေဒနံ သဒေါသံ…  သသညံ သဒေါသံ…  သစေတနံ သဒေါသံ…  သပညံ သဒေါသံ စိတ္တံ ဝိမုစ္စတိ, ပညာ စ စိတ္တဉ္စ ဥဘော ဝိမုစ္စန္တီတိ? အာမန္တာ. ဒေါသော စ စိတ္တဉ္စ ဥဘော ဝိမုစ္စန္တီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="365" book="kv" e="ch" v="32" p="182">

<Paragraph number="1148" book="kv">
๐ သမောဟံ စိတ္တံ ဝိမုစ္စတီတိ? အာမန္တာ. မောဟသဟဂတံ မောဟသဟဇာတံ မောဟသံသဋ္ဌံ မောဟသမ္ပယုတ္တံ မောဟသဟဘု မောဟာနုပရိဝတ္တိ အကုသလံ လောကိယံ သာသဝံ …ပေ…  သံကိလေသိယံ စိတ္တံ ဝိမုစ္စတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1149" book="kv">
๐ သဖဿံ စိတ္တံ ဝိမုစ္စတိ, ဖဿော စ စိတ္တဉ္စ ဥဘော ဝိမုစ္စန္တီတိ? အာမန္တာ. သမောဟံ စိတ္တံ ဝိမုစ္စတိ, မောဟော စ စိတ္တဉ္စ ဥဘော ဝိမုစ္စန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1150" book="kv">
๐ သဝေဒနံ…  သသညံ…  သစေတနံ…  သပညံ စိတ္တံ ဝိမုစ္စတိ, ပညာ စ စိတ္တဉ္စ ဥဘော ဝိမုစ္စန္တီတိ? အာမန္တာ. သမောဟံ စိတ္တံ ဝိမုစ္စတိ, မောဟော စ စိတ္တဉ္စ ဥဘော ဝိမုစ္စန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1151" book="kv">
๐ သဖဿံ သမောဟံ စိတ္တံ ဝိမုစ္စတိ, ဖဿော စ စိတ္တဉ္စ ဥဘော ဝိမုစ္စန္တီတိ? အာမန္တာ. မောဟော စ စိတ္တဉ္စ ဥဘော ဝိမုစ္စန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1152" book="kv">
๐ သဝေဒနံ သမောဟံ…  သသညံ သမောဟံ…  သစေတနံ သမောဟံ …ပေ…  သပညံ သမောဟံ စိတ္တံ ဝိမုစ္စတိ, ပညာ စ စိတ္တဉ္စ ဥဘော ဝိမုစ္စန္တီတိ? အာမန္တာ. မောဟော စ စိတ္တဉ္စ ဥဘော ဝိမုစ္စန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1153" book="kv">
๐ သရာဂံ သဒေါသံ သမောဟံ စိတ္တံ ဝိမုစ္စတီတိ? အာမန္တာ. ဝီတရာဂံ ဝီတဒေါသံ ဝီတမောဟံ နိက္ကိလေသံ စိတ္တံ ဝိမုစ္စတီတိ? န ဟေဝံ ဝတ္တဗ္ဗေ …ပေ…  တေန ဟိ န ဝတ္တဗ္ဗံ—  “သရာဂံ သဒေါသံ သမောဟံ စိတ္တံ ဝိမုစ္စတီ”တိ.

</Paragraph>
</Division>

<Paragraph number="1154" type="center" book="kv">
ဝိမုတ္တိကထာ နိဋ္ဌိတာ.
</Paragraph>