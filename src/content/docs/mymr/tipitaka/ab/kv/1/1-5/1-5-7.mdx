---
title: 1.5.7 စိတ္တာရမ္မဏကထာ
tableOfContents: false
sidebar:
  order: 7
type: tipitaka
basket: ab
book: kv
review:
  current: review
  updated: '2025-10-27T21:47:37.945065'
  updated_by: ''
  notes: ''
  history:
  - state: review
    date: '2025-10-27T21:47:37.945065'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="436" book="kv" e="ch" v="32" p="234">

<Paragraph number="1510" book="kv">
๐ စေတောပရိယာယေ ဉာဏံ စိတ္တာရမ္မဏညေဝ န အညာရမ္မဏန္တိ? အာမန္တာ. နနု အတ္ထိ ကောစိ သရာဂံ စိတ္တံ “သရာဂံ စိတ္တန်”တိ ပဇာနာတီတိ? အာမန္တာ. ဟဉ္စိ အတ္ထိ ကောစိ သရာဂံ စိတ္တံ “သရာဂံ စိတ္တန်”တိ ပဇာနာတိ, နော စ ဝတ ရေ ဝတ္တဗ္ဗေ—  “စေတောပရိယာယေ ဉာဏံ စိတ္တာရမ္မဏညေဝ န အညာရမ္မဏန်”တိ.
</Paragraph>

<Paragraph number="1511" book="kv">
๐ နနု အတ္ထိ ကောစိ ဝီတရာဂံ စိတ္တံ …ပေ…  သဒေါသံ စိတ္တံ…  ဝီတဒေါသံ စိတ္တံ…  သမောဟံ စိတ္တံ…  ဝီတမောဟံ စိတ္တံ…  သံခိတ္တံ စိတ္တံ…  ဝိက္ခိတ္တံ စိတ္တံ…  မဟဂ္ဂတံ စိတ္တံ…  အမဟဂ္ဂတံ စိတ္တံ…  သော်တ္တရံ စိတ္တံ…  အနုတ္တရံ စိတ္တံ…  သမာဟိတံ စိတ္တံ…  အသမာဟိတံ စိတ္တံ…  ဝိမုတ္တံ စိတ္တံ …ပေ…  အဝိမုတ္တံ စိတ္တံ “အဝိမုတ္တံ စိတ္တန်”တိ ပဇာနာတီတိ? အာမန္တာ. ဟဉ္စိ အတ္ထိ ကောစိ အဝိမုတ္တံ စိတ္တံ “အဝိမုတ္တံ စိတ္တန်”တိ ပဇာနာတိ, နော စ ဝတ ရေ ဝတ္တဗ္ဗေ—  “စေတောပရိယာယေ ဉာဏံ စိတ္တာရမ္မဏညေဝ န အညာရမ္မဏန်”တိ.
</Paragraph>

</Division>
<Division number="437" book="kv" e="ch" v="32" p="235">

<Paragraph number="1512" book="kv">
๐ ဖဿာရမ္မဏေ ဉာဏံ ဝတ္တဗ္ဗံ—  “စေတောပရိယာယေ ဉာဏန်”တိ? အာမန္တာ. ဟဉ္စိ ဖဿာရမ္မဏေ ဉာဏံ ဝတ္တဗ္ဗံ စေတောပရိယာယေ ဉာဏံ, နော စ ဝတ ရေ ဝတ္တဗ္ဗေ—  “စေတောပရိယာယေ ဉာဏံ စိတ္တာရမ္မဏညေဝ န အညာရမ္မဏန်”တိ. ဝေဒနာရမ္မဏေ ဉာဏံ …ပေ…  သညာရမ္မဏေ ဉာဏံ…  စေတနာရမ္မဏေ ဉာဏံ…  စိတ္တာရမ္မဏေ ဉာဏံ…  သဒ္ဓါရမ္မဏေ ဉာဏံ…  ဝီရိယာရမ္မဏေ ဉာဏံ…  သတာရမ္မဏေ ဉာဏံ…  သမာဓာရမ္မဏေ ဉာဏံ…  ပညာရမ္မဏေ ဉာဏံ…  ရာဂါရမ္မဏေ ဉာဏံ…  ဒေါသာရမ္မဏေ ဉာဏံ…  မောဟာရမ္မဏေ ဉာဏံ …ပေ…  အနောတ္တပ္ပါရမ္မဏေ ဉာဏံ ဝတ္တဗ္ဗံ—  “စေတောပရိယာယေ ဉာဏန်”တိ? အာမန္တာ. ဟဉ္စိ အနောတ္တပ္ပါရမ္မဏေ ဉာဏံ ဝတ္တဗ္ဗံ စေတောပရိယာယေ ဉာဏံ, နော စ ဝတ ရေ ဝတ္တဗ္ဗေ—  “စေတောပရိယာယေ ဉာဏံ စိတ္တာရမ္မဏညေဝ န အညာရမ္မဏန်”တိ.
</Paragraph>

<Paragraph number="1513" book="kv">
๐ ဖဿာရမ္မဏေ ဉာဏံ န ဝတ္တဗ္ဗံ—  “စေတောပရိယာယေ ဉာဏန်”တိ? အာမန္တာ. ဖဿပရိယာယေ ဉာဏန္တိ? န ဟေဝံ ဝတ္တဗ္ဗေ …ပေ…  ဝေဒနာရမ္မဏေ ဉာဏံ …ပေ…  သညာရမ္မဏေ ဉာဏံ …ပေ…  အနောတ္တပ္ပါရမ္မဏေ ဉာဏံ န ဝတ္တဗ္ဗံ—  “စေတောပရိယာယေ ဉာဏန်”တိ? အာမန္တာ. အနောတ္တပ္ပပရိယာယေ ဉာဏန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="438" book="kv" e="ch" v="32" p="235">

<Paragraph number="1514" book="kv">
× န ဝတ္တဗ္ဗံ—  “စေတောပရိယာယေ ဉာဏံ စိတ္တာရမ္မဏညေဝ န အညာရမ္မဏန်”တိ? အာမန္တာ. နနု စေတောပရိယာယေ ဉာဏန္တိ? အာမန္တာ. ဟဉ္စိ စေတောပရိယာယေ ဉာဏံ, တေန ဝတ ရေ ဝတ္တဗ္ဗေ—  “စေတောပရိယာယေ ဉာဏံ စိတ္တာရမ္မဏညေဝ န အညာရမ္မဏန်”တိ.

</Paragraph>
</Division>

<Paragraph number="1515" type="center" book="kv">
စိတ္တာရမ္မဏကထာ နိဋ္ဌိတာ.
</Paragraph>