---
title: 1.1.8.1 အတီတာဒိဧကစ္စကထာ
tableOfContents: false
sidebar:
  order: 1
type: tipitaka
basket: ab
book: kv
review:
  current: review
  updated: '2025-10-23T09:20:51.023910'
  updated_by: ''
  notes: ''
  history:
  - state: review
    date: '2025-10-23T09:20:51.023910'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="299" book="kv" e="ch" v="32" p="119">

<Paragraph number="745" book="kv">
๐ အတီတံ အတ္ထီတိ? ဧကစ္စံ အတ္ထိ, ဧကစ္စံ နတ္ထီတိ. ဧကစ္စံ နိရုဒ္ဓံ, ဧကစ္စံ န နိရုဒ္ဓံ; ဧကစ္စံ ဝိဂတံ, ဧကစ္စံ အဝိဂတံ; ဧကစ္စံ အတ္ထင်္ဂတံ, ဧကစ္စံ န အတ္ထင်္ဂတံ; ဧကစ္စံ အဗ္ဘတ္ထင်္ဂတံ, ဧကစ္စံ န အဗ္ဘတ္ထင်္ဂတန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="746" book="kv">
๐ အတီတံ ဧကစ္စံ အတ္ထိ, ဧကစ္စံ နတ္ထီတိ? အာမန္တာ. အတီတာ အဝိပက္ကဝိပါကာ ဓမ္မာ ဧကစ္စေ အတ္ထိ, ဧကစ္စေ နတ္ထီတိ? န ဟေဝံ ဝတ္တဗ္ဗေ …ပေ…  အတီတံ ဧကစ္စံ အတ္ထိ, ဧကစ္စံ နတ္ထီတိ? အာမန္တာ. အတီတာ ဝိပက္ကဝိပါကာ ဓမ္မာ ဧကစ္စေ အတ္ထိ, ဧကစ္စေ နတ္ထီတိ? န ဟေဝံ ဝတ္တဗ္ဗေ …ပေ…  အတီတံ ဧကစ္စံ အတ္ထိ, ဧကစ္စံ နတ္ထီတိ? အာမန္တာ. အတီတာ အဝိပါကာ ဓမ္မာ ဧကစ္စေ အတ္ထိ ဧကစ္စေ နတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="747" book="kv">
๐ အတီတံ ဧကစ္စံ အတ္ထိ ဧကစ္စံ နတ္ထီတိ? အာမန္တာ. ကိံ အတ္ထိ ကိံ နတ္ထီတိ? အတီတာ အဝိပက္ကဝိပါကာ ဓမ္မာ—  တေ အတ္ထိ; အတီတာ ဝိပက္ကဝိပါကာ ဓမ္မာ—  တေ နတ္ထီတိ. အတီတာ အဝိပက္ကဝိပါကာ ဓမ္မာ—  တေ အတ္ထီတိ? အာမန္တာ. အတီတာ ဝိပက္ကဝိပါကာ ဓမ္မာ—  တေ အတ္ထီတိ? န ဟေဝံ ဝတ္တဗ္ဗေ …ပေ…  အတီတာ အဝိပက္ကဝိပါကာ ဓမ္မာ—  တေ အတ္ထီတိ? အာမန္တာ. အတီတာ အဝိပါကာ ဓမ္မာ—  တေ အတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="748" book="kv">
๐ အတီတာ ဝိပက္ကဝိပါကာ ဓမ္မာ—  တေ နတ္ထီတိ? အာမန္တာ. အတီတာ အဝိပက္ကဝိပါကာ ဓမ္မာ—  တေ နတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="749" book="kv">
๐ အတီတာ အဝိပါကာ ဓမ္မာ—  တေ နတ္ထီတိ? အာမန္တာ. အတီတာ အဝိပက္ကဝိပါကာ ဓမ္မာ—  တေ နတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="750" book="kv">
๐ အတီတာ အဝိပက္ကဝိပါကာ ဓမ္မာ—  တေ အတ္ထီတိ? အာမန္တာ. နနု အတီတာ အဝိပက္ကဝိပါကာ ဓမ္မာ နိရုဒ္ဓါတိ? အာမန္တာ. ဟဉ္စိ အတီတာ အဝိပက္ကဝိပါကာ ဓမ္မာ နိရုဒ္ဓါ, နော စ ဝတ ရေ ဝတ္တဗ္ဗေ—  “အတီတာ အဝိပက္ကဝိပါကာ ဓမ္မာ—  တေ အတ္ထီ”တိ.
</Paragraph>

<Paragraph number="751" book="kv">
๐ အတီတာ အဝိပက္ကဝိပါကာ ဓမ္မာ နိရုဒ္ဓါ—  တေ အတ္ထီတိ? အာမန္တာ. အတီတာ ဝိပက္ကဝိပါကာ ဓမ္မာ နိရုဒ္ဓါ—  တေ အတ္ထီတိ? န ဟေဝံ ဝတ္တဗ္ဗေ …ပေ…  အတီတာ အဝိပက္ကဝိပါကာ ဓမ္မာ နိရုဒ္ဓါ—  တေ အတ္ထီတိ? အာမန္တာ. အတီတာ အဝိပါကာ ဓမ္မာ နိရုဒ္ဓါ—  တေ အတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="752" book="kv">
๐ အတီတာ ဝိပက္ကဝိပါကာ ဓမ္မာ နိရုဒ္ဓါ—  တေ နတ္ထီတိ? အာမန္တာ. အတီတာ အဝိပက္ကဝိပါကာ ဓမ္မာ နိရုဒ္ဓါ—  တေ နတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="753" book="kv">
๐ အတီတာ အဝိပါကာ ဓမ္မာ နိရုဒ္ဓါ—  တေ နတ္ထီတိ? အာမန္တာ. အတီတာ အဝိပက္ကဝိပါကာ ဓမ္မာ နိရုဒ္ဓါ—  တေ နတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="754" book="kv">
๐ အတီတာ အဝိပက္ကဝိပါကာ ဓမ္မာ နိရုဒ္ဓါ—  တေ အတ္ထီတိ? အာမန္တာ. အတီတာ ဝိပက္ကဝိပါကာ ဓမ္မာ နိရုဒ္ဓါ—  တေ နတ္ထီတိ? အာမန္တာ. အတီတာ ဧကဒေသံ ဝိပက္ကဝိပါကာ ဓမ္မာ ဧကဒေသံ အဝိပက္ကဝိပါကာ ဓမ္မာ နိရုဒ္ဓါ—  တေ ဧကစ္စေ အတ္ထိ ဧကစ္စေ နတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="755" book="kv">
× န ဝတ္တဗ္ဗံ—  “အတီတာ အဝိပက္ကဝိပါကာ ဓမ္မာ—  တေ အတ္ထီ”တိ? အာမန္တာ. နနု အတီတာ အဝိပက္ကဝိပါကာ ဓမ္မာ ဝိပစ္စိဿန္တီတိ? အာမန္တာ. ဟဉ္စိ အတီတာ အဝိပက္ကဝိပါကာ ဓမ္မာ ဝိပစ္စိဿန္တိ, တေန ဝတ ရေ ဝတ္တဗ္ဗေ—  “အတီတာ အဝိပက္ကဝိပါကာ ဓမ္မာ—  တေ အတ္ထီ”တိ.
</Paragraph>

<Paragraph number="756" book="kv">
๐ အတီတာ အဝိပက္ကဝိပါကာ ဓမ္မာ ဝိပစ္စိဿန္တီတိ ကတွာ တေ အတ္ထီတိ? အာမန္တာ. ဝိပစ္စိဿန္တီတိ ကတွာ ပစ္စုပ္ပန္နာတိ? န ဟေဝံ ဝတ္တဗ္ဗေ …ပေ…  ဝိပစ္စိဿန္တီတိ ကတွာ ပစ္စုပ္ပန္နာတိ? အာမန္တာ. ပစ္စုပ္ပန္နာ ဓမ္မာ နိရုဇ္ဈိဿန္တီတိ ကတွာ တေ နတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>
</Division>