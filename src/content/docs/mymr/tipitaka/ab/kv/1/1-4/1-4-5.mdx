---
title: "1.4.5 ဥပေက္ခာသမန္နာဂတကထာ"
tableOfContents: false
sidebar:
  order: 6
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="397" book="kv">

<Paragraph number="1358" book="kv">
๐ အရဟာ ဆဟိ ဥပေက္ခာဟိ သမန္နာဂတောတိ? အာမန္တာ. အရဟာ ဆဟိ ဖဿေဟိ, ဆဟိ ဝေဒနာဟိ, ဆဟိ သညာဟိ …ပေ…  ဆဟိ ပညာဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1359" book="kv">
๐ အရဟာ ဆဟိ ဥပေက္ခာဟိ သမန္နာဂတောတိ? အာမန္တာ. အရဟာ စက္ခုနာ ရူပံ ပဿန္တော သောတေန သဒ္ဒံ သုဏာတိ, ဃာနေန ဂန္ဓံ ဃာယတိ, ဇိဝှါယ ရသံ သာယတိ, ကာယေန ဖောဋ္ဌဗ္ဗံ ဖုသတိ, မနသာ ဓမ္မံ ဝိဇာနာတိ …ပေ…  မနသာ ဓမ္မံ ဝိဇာနန္တော စက္ခုနာ ရူပံ ပဿတိ, သောတေန သဒ္ဒံ သုဏာတိ, ဃာနေန ဂန္ဓံ ဃာယတိ, ဇိဝှါယ ရသံ သာယတိ, ကာယေန ဖောဋ္ဌဗ္ဗံ ဖုသတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1360" book="kv">
๐ အရဟာ ဆဟိ ဥပေက္ခာဟိ သမန္နာဂတောတိ? အာမန္တာ. သတတံ သမိတံ အဗ္ဗောကိဏ္ဏံ ဆဟိ ဥပေက္ခာဟိ သမန္နာဂတော သမောဟိတော, ဆ ဥပေက္ခာယော ပစ္စုပဋ္ဌိတာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1361" book="kv">
× န ဝတ္တဗ္ဗံ—  “အရဟာ ဆဟိ ဥပေက္ခာဟိ သမန္နာဂတော”တိ? အာမန္တာ. နနု အရဟာ ဆဠင်္ဂုပေက္ခောတိ? အာမန္တာ. ဟဉ္စိ အရဟာ ဆဠင်္ဂုပေက္ခော, တေန ဝတ ရေ ဝတ္တဗ္ဗေ—  “အရဟာ ဆဟိ ဥပေက္ခာဟိ သမန္နာဂတော”တိ …ပေ… .

</Paragraph>
</Division>

<Paragraph number="1362" type="center" book="kv">
ဥပေက္ခာသမန္နာဂတကထာ နိဋ္ဌိတာ.
</Paragraph>