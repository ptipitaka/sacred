---
title: "1.4.9 အပရာပိသမန္နာဂတကထာ"
tableOfContents: false
sidebar:
  order: 9
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="406" book="kv" e="ch" v="32" p="219">

<Paragraph number="1420" book="kv">
๐ အရဟတ္တသစ္ဆိကိရိယာယ ပဋိပန္နော ပုဂ္ဂလော တီဟိ ဖလေဟိ သမန္နာဂတောတိ? အာမန္တာ. အရဟတ္တသစ္ဆိကိရိယာယ ပဋိပန္နော ပုဂ္ဂလော စတူဟိ ဖဿေဟိ စတူဟိ ဝေဒနာဟိ စတူဟိ သညာဟိ စတူဟိ စေတနာဟိ စတူဟိ စိတ္တေဟိ စတူဟိ သဒ္ဓါဟိ စတူဟိ ဝီရိယေဟိ စတူဟိ သတီဟိ စတူဟိ သမာဓီဟိ စတူဟိ ပညာဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1421" book="kv">
๐ အနာဂါမိဖလသစ္ဆိကိရိယာယ ပဋိပန္နော ပုဂ္ဂလော ဒွီဟိ ဖလေဟိ သမန္နာဂတောတိ? အာမန္တာ. အနာဂါမိဖလသစ္ဆိကိရိယာယ ပဋိပန္နော ပုဂ္ဂလော တီဟိ ဖဿေဟိ တီဟိ ဝေဒနာဟိ …ပေ…  တီဟိ ပညာဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1422" book="kv">
๐ သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတောတိ? အာမန္တာ. သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော ဒွီဟိ ဖဿေဟိ ဒွီဟိ ဝေဒနာဟိ …ပေ…  ဒွီဟိ ပညာဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1423" book="kv">
๐ အရဟတ္တသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတောတိ? အာမန္တာ. အရဟတ္တသစ္ဆိကိရိယာယ ပဋိပန္နော ပုဂ္ဂလော သောတာပန္နော သတ္တက္ခတ္တုပရမော, ကောလံကောလော, ဧကဗီဇီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1424" book="kv">
๐ အရဟတ္တသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလေန သမန္နာဂတောတိ? အာမန္တာ. အရဟတ္တသစ္ဆိကိရိယာယ ပဋိပန္နော ပုဂ္ဂလော သကဒါဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1425" book="kv">
๐ အရဟတ္တသစ္ဆိကိရိယာယ ပဋိပန္နော ပုဂ္ဂလော အနာဂါမိဖလေန သမန္နာဂတောတိ? အာမန္တာ. အရဟတ္တသစ္ဆိကိရိယာယ ပဋိပန္နော ပုဂ္ဂလော အနာဂါမီ အန္တရာပရိနိဗ္ဗာယီ, ဥပဟစ္စပရိနိဗ္ဗာယီ, အသင်္ခါရပရိနိဗ္ဗာယီ, သသင်္ခါရပရိနိဗ္ဗာယီ, ဥဒ္ဓံသောတော အကနိဋ္ဌဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1426" book="kv">
๐ အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတောတိ? အာမန္တာ. အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပန္နော သတ္တက္ခတ္တုပရမော, ကောလံကောလော, ဧကဗီဇီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1427" book="kv">
๐ အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလေန သမန္နာဂတောတိ? အာမန္တာ. အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သကဒါဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1428" book="kv">
๐ သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတောတိ? အာမန္တာ. သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပန္နော သတ္တက္ခတ္တုပရမော, ကောလံကောလော, ဧကဗီဇီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="407" book="kv" e="ch" v="32" p="220">

<Paragraph number="1429" book="kv">
๐ သောတာပတ္တိဖလေန သမန္နာဂတော “သောတာပန္နော”တိ ဝတ္တဗ္ဗောတိ? အာမန္တာ. အရဟတ္တသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတောတိ? အာမန္တာ. သွေဝ အရဟတ္တသစ္ဆိကိရိယာယ ပဋိပန္နော ပုဂ္ဂလော, သော သောတာပန္နောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1430" book="kv">
๐ သကဒါဂါမိဖလေန သမန္နာဂတော “သကဒါဂါမီ”တိ ဝတ္တဗ္ဗောတိ? အာမန္တာ. အရဟတ္တသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလေန သမန္နာဂတောတိ? အာမန္တာ. သွေဝ အရဟတ္တသစ္ဆိကိရိယာယ ပဋိပန္နော ပုဂ္ဂလော, သော သကဒါဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1431" book="kv">
๐ အနာဂါမိဖလေန သမန္နာဂတော “အနာဂါမီ”တိ ဝတ္တဗ္ဗောတိ? အာမန္တာ. အရဟတ္တသစ္ဆိကိရိယာယ ပဋိပန္နော ပုဂ္ဂလော အနာဂါမိဖလေန သမန္နာဂတောတိ? အာမန္တာ. သွေဝ အရဟတ္တသစ္ဆိကိရိယာယ ပဋိပန္နော ပုဂ္ဂလော, သော အနာဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1432" book="kv">
๐ သောတာပတ္တိဖလေန သမန္နာဂတော “သောတာပန္နော”တိ ဝတ္တဗ္ဗောတိ? အာမန္တာ. အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတောတိ? အာမန္တာ. သွေဝ အနာဂါမိဖလသစ္ဆိကိရိယာယ ပဋိပန္နော ပုဂ္ဂလော, သော သောတာပန္နောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1433" book="kv">
๐ သကဒါဂါမိဖလေန သမန္နာဂတော “သကဒါဂါမီ”တိ ဝတ္တဗ္ဗောတိ? အာမန္တာ. အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလေန သမန္နာဂတောတိ? အာမန္တာ. သွေဝ အနာဂါမိဖလသစ္ဆိကိရိယာယ ပဋိပန္နော ပုဂ္ဂလော, သော သကဒါဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1434" book="kv">
๐ သောတာပတ္တိဖလေန သမန္နာဂတော “သောတာပန္နောတိ” ဝတ္တဗ္ဗောတိ? အာမန္တာ. သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတောတိ? အာမန္တာ. သွေဝ သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော, သော သောတာပန္နောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="408" book="kv" e="ch" v="32" p="221">

<Paragraph number="1435" book="kv">
๐ အရဟတ္တသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတောတိ? အာမန္တာ. နနု အရဟတ္တသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလံ ဝီတိဝတ္တောတိ? အာမန္တာ. ဟဉ္စိ အရဟတ္တသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလံ ဝီတိဝတ္တော, နော စ ဝတ ရေ ဝတ္တဗ္ဗေ—  “အရဟတ္တသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတော”တိ.
</Paragraph>

<Paragraph number="1436" book="kv">
๐ အရဟတ္တသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလံ ဝီတိဝတ္တော, တေန သမန္နာဂတောတိ? အာမန္တာ. အရဟတ္တသစ္ဆိကိရိယာယ ပဋိပန္နော ပုဂ္ဂလော သောတာပတ္တိမဂ္ဂံ ဝီတိဝတ္တော, သက္ကာယဒိဋ္ဌိံ ဝိစိကိစ္ဆံ သီလဗ္ဗတပရာမာသံ အပါယဂမနီယံ ရာဂံ အပါယဂမနီယံ ဒေါသံ အပါယဂမနီယံ မောဟံ ဝီတိဝတ္တော, တေန သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1437" book="kv">
๐ အရဟတ္တသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလေန သမန္နာဂတောတိ? အာမန္တာ. နနု အရဟတ္တသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလံ ဝီတိဝတ္တောတိ? အာမန္တာ. ဟဉ္စိ အရဟတ္တသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလံ ဝီတိဝတ္တော, နော စ ဝတ ရေ ဝတ္တဗ္ဗေ—  “အရဟတ္တသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလေန သမန္နာဂတော”တိ.
</Paragraph>

<Paragraph number="1438" book="kv">
๐ အရဟတ္တသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလံ ဝီတိဝတ္တော, တေန သမန္နာဂတောတိ? အာမန္တာ. အရဟတ္တသစ္ဆိကိရိယာယ ပဋိပန္နော ပုဂ္ဂလော သကဒါဂါမိမဂ္ဂံ ဝီတိဝတ္တော, ဩဠာရိကံ ကာမရာဂံ ဩဠာရိကံ ဗျာပါဒံ ဝီတိဝတ္တော, တေန သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1439" book="kv">
๐ အရဟတ္တသစ္ဆိကိရိယာယ ပဋိပန္နော ပုဂ္ဂလော အနာဂါမိဖလေန သမန္နာဂတောတိ? အာမန္တာ. နနု အရဟတ္တသစ္ဆိကိရိယာယ ပဋိပန္နော ပုဂ္ဂလော အနာဂါမိဖလံ ဝီတိဝတ္တောတိ? အာမန္တာ. ဟဉ္စိ အရဟတ္တသစ္ဆိကိရိယာယ ပဋိပန္နော ပုဂ္ဂလော အနာဂါမိဖလံ ဝီတိဝတ္တော, နော စ ဝတ ရေ ဝတ္တဗ္ဗေ—  “အရဟတ္တသစ္ဆိကိရိယာယ ပဋိပန္နော ပုဂ္ဂလော အနာဂါမိဖလေန သမန္နာဂတော”တိ.
</Paragraph>

<Paragraph number="1440" book="kv">
๐ အရဟတ္တသစ္ဆိကိရိယာယ ပဋိပန္နော ပုဂ္ဂလော အနာဂါမိဖလံ ဝီတိဝတ္တော, တေန သမန္နာဂတောတိ? အာမန္တာ. အရဟတ္တသစ္ဆိကိရိယာယ ပဋိပန္နော ပုဂ္ဂလော အနာဂါမိမဂ္ဂံ ဝီတိဝတ္တော, အဏုသဟဂတံ ကာမရာဂံ အဏုသဟဂတံ ဗျာပါဒံ ဝီတိဝတ္တော, တေန သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="409" book="kv" e="ch" v="32" p="222">

<Paragraph number="1441" book="kv">
๐ အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတောတိ? အာမန္တာ. နနု အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလံ ဝီတိဝတ္တောတိ? အာမန္တာ. ဟဉ္စိ အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလံ ဝီတိဝတ္တော, နော စ ဝတ ရေ ဝတ္တဗ္ဗေ—  “အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတော”တိ.
</Paragraph>

<Paragraph number="1442" book="kv">
๐ အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလံ ဝီတိဝတ္တော, တေန သမန္နာဂတောတိ? အာမန္တာ. အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိမဂ္ဂံ ဝီတိဝတ္တော, သက္ကာယဒိဋ္ဌိံ …ပေ…  အပါယဂမနီယံ မောဟံ ဝီတိဝတ္တော, တေန သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1443" book="kv">
๐ အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလေန သမန္နာဂတောတိ? အာမန္တာ. နနု အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလံ ဝီတိဝတ္တောတိ? အာမန္တာ. ဟဉ္စိ အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလံ ဝီတိဝတ္တော, နော စ ဝတ ရေ ဝတ္တဗ္ဗေ—  “အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလေန သမန္နာဂတော”တိ.
</Paragraph>

<Paragraph number="1444" book="kv">
๐ အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သကဒါဂါမိဖလံ ဝီတိဝတ္တော, တေန သမန္နာဂတောတိ? အာမန္တာ. အနာဂါမိဖလသစ္ဆိကိရိယာယ ပဋိပန္နော ပုဂ္ဂလော သကဒါဂါမိမဂ္ဂံ ဝီတိဝတ္တော, ဩဠာရိကံ ကာမရာဂံ ဩဠာရိကံ ဗျာပါဒံ ဝီတိဝတ္တော, တေန သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="410" book="kv" e="ch" v="32" p="223">

<Paragraph number="1445" book="kv">
๐ သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတောတိ? အာမန္တာ. နနု သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလံ ဝီတိဝတ္တောတိ? အာမန္တာ. ဟဉ္စိ သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလံ ဝီတိဝတ္တော, နော စ ဝတ ရေ ဝတ္တဗ္ဗေ—  “သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတော”တိ.
</Paragraph>

<Paragraph number="1446" book="kv">
๐ သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလံ ဝီတိဝတ္တော, တေန သမန္နာဂတောတိ? အာမန္တာ. သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိမဂ္ဂံ ဝီတိဝတ္တော, သက္ကာယဒိဋ္ဌိံ …ပေ…  အပါယဂမနီယံ မောဟံ ဝီတိဝတ္တော, တေန သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="411" book="kv" e="ch" v="32" p="223">

<Paragraph number="1447" book="kv">
× န ဝတ္တဗ္ဗံ—  “အရဟတ္တသစ္ဆိကိရိယာယ ပဋိပန္နော ပုဂ္ဂလော တီဟိ ဖလေဟိ သမန္နာဂတော”တိ? အာမန္တာ. နနု အရဟတ္တသစ္ဆိကိရိယာယ ပဋိပန္နေန ပုဂ္ဂလေန တီဏိ ဖလာနိ ပဋိလဒ္ဓါနိ, တေဟိ စ အပရိဟီနောတိ? အာမန္တာ. ဟဉ္စိ အရဟတ္တသစ္ဆိကိရိယာယ ပဋိပန္နေန ပုဂ္ဂလေန တီဏိ ဖလာနိ ပဋိလဒ္ဓါနိ တေဟိ စ အပရိဟီနော, တေန ဝတ ရေ ဝတ္တဗ္ဗေ—  “အရဟတ္တသစ္ဆိကိရိယာယ ပဋိပန္နော ပုဂ္ဂလော တီဟိ ဖလေဟိ သမန္နာဂတော”တိ.
</Paragraph>

<Paragraph number="1448" book="kv">
× န ဝတ္တဗ္ဗံ—  “အနာဂါမိဖလသစ္ဆိကိရိယာယ ပဋိပန္နော ပုဂ္ဂလော ဒွီဟိ ဖလေဟိ သမန္နာဂတော”တိ? အာမန္တာ. နနု အနာဂါမိဖလသစ္ဆိကိရိယာယ ပဋိပန္နေန ပုဂ္ဂလေန ဒွေ ဖလာနိ ပဋိလဒ္ဓါနိ, တေဟိ စ အပရိဟီနောတိ? အာမန္တာ. ဟဉ္စိ အနာဂါမိဖလသစ္ဆိကိရိယာယ ပဋိပန္နေန ပုဂ္ဂလေန ဒွေ ဖလာနိ ပဋိလဒ္ဓါနိ တေဟိ စ အပရိဟီနော, တေန ဝတ ရေ ဝတ္တဗ္ဗေ—  “အနာဂါမိဖလသစ္ဆိကိရိယာယ ပဋိပန္နော ပုဂ္ဂလော ဒွီဟိ ဖလေဟိ သမန္နာဂတော”တိ.
</Paragraph>

<Paragraph number="1449" book="kv">
× န ဝတ္တဗ္ဗံ—  “သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတော”တိ? အာမန္တာ. နနု သကဒါဂါမိဖလသစ္ဆိကိရိယာယ ပဋိပန္နေန ပုဂ္ဂလေန သောတာပတ္တိဖလံ ပဋိလဒ္ဓံ, တေန စ အပရိဟီနောတိ? အာမန္တာ. ဟဉ္စိ သကဒါဂါမိဖလသစ္ဆိကိရိယာယ ပဋိပန္နေန ပုဂ္ဂလေန သောတာပတ္တိဖလံ ပဋိလဒ္ဓံ တေန စ အပရိဟီနော, တေန ဝတ ရေ ဝတ္တဗ္ဗေ—  “သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတော”တိ.
</Paragraph>

</Division>
<Division number="412" book="kv" e="ch" v="32" p="224">

<Paragraph number="1450" book="kv">
๐ အရဟတ္တသစ္ဆိကိရိယာယ ပဋိပန္နေန ပုဂ္ဂလေန တီဏိ ဖလာနိ ပဋိလဒ္ဓါနိ တေဟိ စ အပရိဟီနောတိ, အရဟတ္တသစ္ဆိကိရိယာယ ပဋိပန္နော ပုဂ္ဂလော တီဟိ ဖလေဟိ သမန္နာဂတောတိ? အာမန္တာ. အရဟတ္တသစ္ဆိကိရိယာယ ပဋိပန္နေန ပုဂ္ဂလေန စတ္တာရော မဂ္ဂါ ပဋိလဒ္ဓါ တေဟိ စ အပရိဟီနောတိ, အရဟတ္တသစ္ဆိကိရိယာယ ပဋိပန္နော ပုဂ္ဂလော စတူဟိ မဂ္ဂေဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1451" book="kv">
๐ အနာဂါမိဖလသစ္ဆိကိရိယာယ ပဋိပန္နေန ပုဂ္ဂလေန ဒွေ ဖလာနိ ပဋိလဒ္ဓါနိ တေဟိ စ အပရိဟီနောတိ, အနာဂါမိဖလသစ္ဆိကိရိယာယ ပဋိပန္နော ပုဂ္ဂလော ဒွီဟိ ဖလေဟိ သမန္နာဂတောတိ? အာမန္တာ. အနာဂါမိဖလသစ္ဆိကိရိယာယ ပဋိပန္နေန ပုဂ္ဂလေန တယော မဂ္ဂါ ပဋိလဒ္ဓါ တေဟိ စ အပရိဟီနောတိ, အနာဂါမိဖလသစ္ဆိကိရိယာယ ပဋိပန္နော ပုဂ္ဂလော တီဟိ မဂ္ဂေဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1452" book="kv">
๐ သကဒါဂါမိဖလသစ္ဆိကိရိယာယ ပဋိပန္နေန ပုဂ္ဂလေန သောတာပတ္တိဖလံ ပဋိလဒ္ဓံ တေန စ အပရိဟီနောတိ, သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော သောတာပတ္တိဖလေန သမန္နာဂတောတိ? အာမန္တာ. သကဒါဂါမိဖလသစ္ဆိကိရိယာယ ပဋိပန္နေန ပုဂ္ဂလေန ဒွေ မဂ္ဂါ ပဋိလဒ္ဓါ တေဟိ စ အပရိဟီနောတိ, သကဒါဂါမိဖလသစ္ဆိကိရိယာယ ပဋိပန္နော ပုဂ္ဂလော ဒွီဟိ မဂ္ဂေဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="1453" type="center" book="kv">
အပရာပိ သမန္နာဂတကထာ နိဋ္ဌိတာ.
</Paragraph>