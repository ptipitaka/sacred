---
title: 1.3.11 အသညကထာ
tableOfContents: false
sidebar:
  order: 11
type: tipitaka
basket: ab
book: kv
review:
  current: review
  updated: '2025-10-23T09:20:51.088212'
  updated_by: ''
  notes: ''
  history:
  - state: review
    date: '2025-10-23T09:20:51.088212'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="381" book="kv" e="ch" v="32" p="196">

<Paragraph number="1253" book="kv">
๐ အသညသတ္တေသု သညာ အတ္ထီတိ? အာမန္တာ. သညာဘဝေါ သညာဂတိ သညာသတ္တာဝါသော သညာသံသာရော သညာယောနိ သညတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1254" book="kv">
နနု အသညဘဝေါ အသညဂတိ အသညသတ္တာဝါသော အသညသံသာရော အသညယောနိ အသညတ္တဘာဝပဋိလာဘောတိ? အာမန္တာ. ဟဉ္စိ အသညဘဝေါ အသညဂတိ အသညသတ္တာဝါသော အသညသံသာရော အသညယောနိ အသညတ္တဘာဝပဋိလာဘော, နော စ ဝတ ရေ ဝတ္တဗ္ဗေ—  “အသညသတ္တေသု သညာ အတ္ထီ”တိ.
</Paragraph>

<Paragraph number="1255" book="kv">
๐ အသညသတ္တေသု သညာ အတ္ထီတိ? အာမန္တာ. ပဉ္စဝေါကာရဘဝေါ ဂတိ သတ္တာဝါသော သံသာရော ယောနိ အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="1256" book="kv">
နနု ဧကဝေါကာရဘဝေါ ဂတိ သတ္တာဝါသော သံသာရော ယောနိ အတ္တဘာဝပဋိလာဘောတိ? အာမန္တာ. ဟဉ္စိ ဧကဝေါကာရဘဝေါ ဂတိ သတ္တာဝါသော သံသာရော ယောနိ အတ္တဘာဝပဋိလာဘော, နော စ ဝတ ရေ ဝတ္တဗ္ဗေ—  “အသညသတ္တေသု သညာ အတ္ထီ”တိ.
</Paragraph>

<Paragraph number="1257" book="kv">
๐ အသညသတ္တေသု သညာ အတ္ထီတိ? အာမန္တာ. တာယ သညာယ သညာကရဏီယံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="382" book="kv" e="ch" v="32" p="197">

<Paragraph number="1258" book="kv">
๐ မနုဿေသု သညာ အတ္ထိ, သော စ သညာဘဝေါ သညာဂတိ သညာသတ္တာဝါသော သညာသံသာရော သညာယောနိ သညတ္တဘာဝပဋိလာဘောတိ? အာမန္တာ. အသညသတ္တေသု သညာ အတ္ထိ, သော စ သညာဘဝေါ သညာဂတိ သတ္တာဝါသော သံသာရော ယောနိ အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="1259" book="kv">
๐ မနုဿေသု သညာ အတ္ထိ, သော စ ပဉ္စဝေါကာရဘဝေါ ဂတိ သတ္တာဝါသော သံသာရော ယောနိ အတ္တဘာဝပဋိလာဘောတိ? အာမန္တာ. အသညသတ္တေသု သညာ အတ္ထိ, သော စ ပဉ္စဝေါကာရဘဝေါ ဂတိ သတ္တာဝါသော သံသာရော ယောနိ အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1260" book="kv">
๐ မနုဿေသု သညာ အတ္ထိ, တာယ သညာယ သညာကရဏီယံ ကရောတီတိ? အာမန္တာ. အသညသတ္တေသု သညာ အတ္ထိ, တာယ သညာယ သညာကရဏီယံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1261" book="kv">
๐ အသညသတ္တေသု သညာ အတ္ထိ, သော စ အသညဘဝေါ အသညဂတိ အသညသတ္တာဝါသော အသညသံသာရော အသညယောနိ အသညတ္တဘာဝပဋိလာဘောတိ? အာမန္တာ. မနုဿေသု သညာ အတ္ထိ, သော စ အသညဘဝေါ အသညဂတိ …ပေ…  အသညတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1262" book="kv">
๐ အသညသတ္တေသု သညာ အတ္ထိ, သော စ ဧကဝေါကာရဘဝေါ ဂတိ သတ္တာဝါသော သံသာရော ယောနိ အတ္တဘာဝပဋိလာဘောတိ? အာမန္တာ. မနုဿေသု သညာ အတ္ထိ, သော စ ဧကဝေါကာရဘဝေါ ဂတိ …ပေ…  အတ္တဘာဝပဋိလာဘောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1263" book="kv">
๐ အသညသတ္တေသု သညာ အတ္ထိ, န စ တာယ သညာယ သညာကရဏီယံ ကရောတီတိ? အာမန္တာ. မနုဿေသု သညာ အတ္ထိ, န စ တာယ သညာယ သညာကရဏီယံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="383" book="kv" e="ch" v="32" p="198">

<Paragraph number="1264" book="kv">
× န ဝတ္တဗ္ဗံ—  “အသညသတ္တေသု သညာ အတ္ထီ”တိ? အာမန္တာ. နနု ဝုတ္တံ ဘဂဝတာ—  “သန္တိ, ဘိက္ခဝေ, အသညသတ္တာ နာမ ဒေဝါ; သညုပ္ပါဒါ စ ပန တေ ဒေဝါ တမှာ ကာယာ စဝန္တီ”တိ. အတ္ထေဝ သုတ္တန္တောတိ? အာမန္တာ. တေန ဟိ အသညသတ္တေသု သညာ အတ္ထီတိ.
</Paragraph>

<Paragraph number="1265" book="kv">
๐ အသညသတ္တေသု သညာ အတ္ထီတိ? ကိဉ္စိ ကာလေ အတ္ထိ, ကိဉ္စိ ကာလေ နတ္ထီတိ. ကိဉ္စိ ကာလေ သညသတ္တာ ကိဉ္စိ ကာလေ အသညသတ္တာ, ကိဉ္စိ ကာလေ သညဘဝေါ ကိဉ္စိ ကာလေ အသညဘဝေါ, ကိဉ္စိ ကာလေ ပဉ္စဝေါကာရဘဝေါ ကိဉ္စိ ကာလေ ဧကဝေါကာရဘဝေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1266" book="kv">
๐ အသညသတ္တေသု သညာ ကိဉ္စိ ကာလေ အတ္ထိ, ကိဉ္စိ ကာလေ နတ္ထီတိ? အာမန္တာ. ကံ ကာလံ အတ္ထိ, ကံ ကာလံ နတ္ထီတိ? စုတိကာလေ ဥပပတ္တိကာလေ အတ္ထိ, ဌိတိကာလေ နတ္ထီတိ. စုတိကာလေ ဥပပတ္တိကာလေ သညသတ္တာ, ဌိတိကာလေ အသညသတ္တာ; စုတိကာလေ ဥပပတ္တိကာလေ သညဘဝေါ, ဌိတိကာလေ အသညဘဝေါ; စုတိကာလေ ဥပပတ္တိကာလေ ပဉ္စဝေါကာရဘဝေါ, ဌိတိကာလေ ဧကဝေါကာရဘဝေါတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="1267" type="center" book="kv">
အသညကထာ နိဋ္ဌိတာ.
</Paragraph>