---
title: "1.4.4 သမန္နာဂတကထာ"
tableOfContents: false
sidebar:
  order: 4
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="393" book="kv" e="ch" v="32" p="207">

<Paragraph number="1327" book="kv">
๐ အရဟာ စတူဟိ ဖလေဟိ သမန္နာဂတောတိ? အာမန္တာ. အရဟာ စတူဟိ ဖဿေဟိ စတူဟိ ဝေဒနာဟိ စတူဟိ သညာဟိ စတူဟိ စေတနာဟိ စတူဟိ စိတ္တေဟိ စတူဟိ သဒ္ဓါဟိ စတူဟိ ဝီရိယေဟိ စတူဟိ သတီဟိ စတူဟိ သမာဓီဟိ စတူဟိ ပညာဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1328" book="kv">
๐ အနာဂါမီ တီဟိ ဖလေဟိ သမန္နာဂတောတိ? အာမန္တာ. အနာဂါမီ တီဟိ ဖဿေဟိ …ပေ…  တီဟိ ပညာဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1329" book="kv">
๐ သကဒါဂါမီ ဒွီဟိ ဖလေဟိ သမန္နာဂတောတိ? အာမန္တာ. သကဒါဂါမီ ဒွီဟိ ဖဿေဟိ …ပေ…  ဒွီဟိ ပညာဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1330" book="kv">
๐ အရဟာ သောတာပတ္တိဖလေန သမန္နာဂတောတိ? အာမန္တာ. အရဟာ သောတာပန္နော သတ္တက္ခတ္တုပရမော, ကောလံကောလော, ဧကဗီဇီတိ? န ဟေဝံ ဝတ္တဗ္ဗေ …ပေ…  အရဟာ သကဒါဂါမိဖလေန သမန္နာဂတောတိ? အာမန္တာ. အရဟာ သကဒါဂါမီတိ? န ဟေဝံ ဝတ္တဗ္ဗေ …ပေ…  အရဟာ အနာဂါမိဖလေန သမန္နာဂတောတိ? အာမန္တာ. အရဟာ အနာဂါမီ, အန္တရာပရိနိဗ္ဗာယီ, ဥပဟစ္စပရိနိဗ္ဗာယီ, အသင်္ခါရပရိနိဗ္ဗာယီ, သသင်္ခါရပရိနိဗ္ဗာယီ, ဥဒ္ဓံသောတော အကနိဋ္ဌဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1331" book="kv">
๐ အနာဂါမီ သောတာပတ္တိဖလေန သမန္နာဂတောတိ? အာမန္တာ. အနာဂါမီ သောတာပန္နော သတ္တက္ခတ္တုပရမော, ကောလံကောလော, ဧကဗီဇီတိ? န ဟေဝံ ဝတ္တဗ္ဗေ …ပေ…  အနာဂါမီ သကဒါဂါမိဖလေန သမန္နာဂတောတိ? အာမန္တာ. အနာဂါမီ သကဒါဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1332" book="kv">
๐ သကဒါဂါမီ သောတာပတ္တိဖလေန သမန္နာဂတောတိ? အာမန္တာ. သကဒါဂါမီ သောတာပန္နော သတ္တက္ခတ္တုပရမော, ကောလံကောလော, ဧကဗီဇီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="394" book="kv" e="ch" v="32" p="208">

<Paragraph number="1333" book="kv">
๐ သောတာပတ္တိဖလေန သမန္နာဂတော “သောတာပန္နော”တိ ဝတ္တဗ္ဗောတိ? အာမန္တာ. အရဟာ သောတာပတ္တိဖလေန သမန္နာဂတောတိ? အာမန္တာ. သွေဝ အရဟာ, သော သောတာပန္နောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1334" book="kv">
๐ သကဒါဂါမိဖလေန သမန္နာဂတော “သကဒါဂါမီ”တိ ဝတ္တဗ္ဗောတိ? အာမန္တာ. အရဟာ သကဒါဂါမိဖလေန သမန္နာဂတောတိ? အာမန္တာ. သွေဝ အရဟာ, သော သကဒါဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1335" book="kv">
๐ အနာဂါမိဖလေန သမန္နာဂတော “အနာဂါမီ”တိ ဝတ္တဗ္ဗောတိ? အာမန္တာ. အရဟာ အနာဂါမိဖလေန သမန္နာဂတောတိ? အာမန္တာ. သွေဝ အရဟာ, သော အနာဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1336" book="kv">
๐ သောတာပတ္တိဖလေန သမန္နာဂတော “သောတာပန္နော”တိ ဝတ္တဗ္ဗောတိ? အာမန္တာ. အနာဂါမီ သောတာပတ္တိဖလေန သမန္နာဂတောတိ? အာမန္တာ. သွေဝ အနာဂါမီ, သော သောတာပန္နောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1337" book="kv">
๐ သကဒါဂါမိဖလေန သမန္နာဂတော “သကဒါဂါမီ”တိ ဝတ္တဗ္ဗောတိ? အာမန္တာ. အနာဂါမီ သကဒါဂါမိဖလေန သမန္နာဂတောတိ? အာမန္တာ. သွေဝ အနာဂါမီ, သော သကဒါဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1338" book="kv">
๐ သောတာပတ္တိဖလေန သမန္နာဂတော “သောတာပန္နော”တိ ဝတ္တဗ္ဗောတိ? အာမန္တာ. သကဒါဂါမီ သောတာပတ္တိဖလေန သမန္နာဂတောတိ? အာမန္တာ. သွေဝ သကဒါဂါမီ, သော သောတာပန္နောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="395" book="kv" e="ch" v="32" p="208">

<Paragraph number="1339" book="kv">
๐ အရဟာ သောတာပတ္တိဖလေန သမန္နာဂတောတိ? အာမန္တာ. နနု အရဟာ သောတာပတ္တိဖလံ ဝီတိဝတ္တောတိ? အာမန္တာ. ဟဉ္စိ အရဟာ သောတာပတ္တိဖလံ ဝီတိဝတ္တော, နော စ ဝတ ရေ ဝတ္တဗ္ဗေ—  “အရဟာ သောတာပတ္တိဖလေန သမန္နာဂတော”တိ.
</Paragraph>

<Paragraph number="1340" book="kv">
๐ အရဟာ သောတာပတ္တိဖလံ ဝီတိဝတ္တော တေန သမန္နာဂတောတိ? အာမန္တာ. အရဟာ သောတာပတ္တိမဂ္ဂံ ဝီတိဝတ္တော, သက္ကာယဒိဋ္ဌိံ ဝိစိကိစ္ဆံ သီလဗ္ဗတပရာမာသံ, အပါယဂမနီယံ ရာဂံ, အပါယဂမနီယံ ဒေါသံ, အပါယဂမနီယံ မောဟံ ဝီတိဝတ္တော တေန သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1341" book="kv">
๐ အရဟာ သကဒါဂါမိဖလေန သမန္နာဂတောတိ? အာမန္တာ. နနု အရဟာ သကဒါဂါမိဖလံ ဝီတိဝတ္တောတိ? အာမန္တာ. ဟဉ္စိ အရဟာ သကဒါဂါမိဖလံ ဝီတိဝတ္တော, နော စ ဝတ ရေ ဝတ္တဗ္ဗေ—  “အရဟာ သကဒါဂါမိဖလေန သမန္နာဂတော”တိ.
</Paragraph>

<Paragraph number="1342" book="kv">
๐ အရဟာ သကဒါဂါမိဖလံ ဝီတိဝတ္တော တေန သမန္နာဂတောတိ? အာမန္တာ. အရဟာ သကဒါဂါမိမဂ္ဂံ ဝီတိဝတ္တော, ဩဠာရိကံ ကာမရာဂံ, ဩဠာရိကံ ဗျာပါဒံ ဝီတိဝတ္တော တေန သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1343" book="kv">
๐ အရဟာ အနာဂါမိဖလေန သမန္နာဂတောတိ? အာမန္တာ. နနု အရဟာ အနာဂါမိဖလံ ဝီတိဝတ္တောတိ? အာမန္တာ. ဟဉ္စိ အရဟာ အနာဂါမိဖလံ ဝီတိဝတ္တော, နော စ ဝတ ရေ ဝတ္တဗ္ဗေ—  “အရဟာ အနာဂါမိဖလေန သမန္နာဂတော”တိ.
</Paragraph>

<Paragraph number="1344" book="kv">
๐ အရဟာ အနာဂါမိဖလံ ဝီတိဝတ္တော တေန သမန္နာဂတောတိ? အာမန္တာ. အရဟာ အနာဂါမိမဂ္ဂံ ဝီတိဝတ္တော, အဏုသဟဂတံ ကာမရာဂံ, အဏုသဟဂတံ ဗျာပါဒံ ဝီတိဝတ္တော တေန သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1345" book="kv">
๐ အနာဂါမီ သောတာပတ္တိဖလေန သမန္နာဂတောတိ? အာမန္တာ. နနု အနာဂါမီ သောတာပတ္တိဖလံ ဝီတိဝတ္တောတိ? အာမန္တာ. ဟဉ္စိ အနာဂါမီ သောတာပတ္တိဖလံ ဝီတိဝတ္တော, နော စ ဝတ ရေ ဝတ္တဗ္ဗေ—  “အနာဂါမီ သောတာပတ္တိဖလေန သမန္နာဂတော”တိ.
</Paragraph>

<Paragraph number="1346" book="kv">
๐ အနာဂါမီ သောတာပတ္တိဖလံ ဝီတိဝတ္တော တေန သမန္နာဂတောတိ? အာမန္တာ. အနာဂါမီ သောတာပတ္တိမဂ္ဂံ ဝီတိဝတ္တော, သက္ကာယဒိဋ္ဌိံ …ပေ…  အပါယဂမနီယံ မောဟံ ဝီတိဝတ္တော တေန သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1347" book="kv">
๐ အနာဂါမီ သကဒါဂါမိဖလေန သမန္နာဂတောတိ? အာမန္တာ. နနု အနာဂါမီ သကဒါဂါမိဖလံ ဝီတိဝတ္တောတိ? အာမန္တာ. ဟဉ္စိ အနာဂါမီ သကဒါဂါမိဖလံ ဝီတိဝတ္တော, နော စ ဝတ ရေ ဝတ္တဗ္ဗေ—  “အနာဂါမီ သကဒါဂါမိဖလေန သမန္နာဂတော”တိ.
</Paragraph>

<Paragraph number="1348" book="kv">
๐ အနာဂါမီ သကဒါဂါမိဖလံ ဝီတိဝတ္တော တေန သမန္နာဂတောတိ? အာမန္တာ. အနာဂါမီ သကဒါဂါမိမဂ္ဂံ ဝီတိဝတ္တော, ဩဠာရိကံ ကာမရာဂံ, ဩဠာရိကံ ဗျာပါဒံ ဝီတိဝတ္တော တေန သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1349" book="kv">
๐ သကဒါဂါမီ သောတာပတ္တိဖလေန သမန္နာဂတောတိ? အာမန္တာ. နနု သကဒါဂါမီ သောတာပတ္တိဖလံ ဝီတိဝတ္တောတိ? အာမန္တာ. ဟဉ္စိ သကဒါဂါမီ သောတာပတ္တိဖလံ ဝီတိဝတ္တော, နော စ ဝတ ရေ ဝတ္တဗ္ဗေ—  “သကဒါဂါမီ သောတာပတ္တိဖလေန သမန္နာဂတော”တိ.
</Paragraph>

<Paragraph number="1350" book="kv">
๐ သကဒါဂါမီ သောတာပတ္တိဖလံ ဝီတိဝတ္တော တေန သမန္နာဂတောတိ? အာမန္တာ. သကဒါဂါမီ သောတာပတ္တိမဂ္ဂံ ဝီတိဝတ္တော, သက္ကာယဒိဋ္ဌိံ …ပေ…  အပါယဂမနီယံ မောဟံ ဝီတိဝတ္တော တေန သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="396" book="kv" e="ch" v="32" p="210">

<Paragraph number="1351" book="kv">
× န ဝတ္တဗ္ဗံ—  “အရဟာ စတူဟိ ဖလေဟိ သမန္နာဂတော”တိ? အာမန္တာ. နနု အရဟတာ စတ္တာရိ ဖလာနိ ပဋိလဒ္ဓါနိ တေဟိ စ အပရိဟီနောတိ? အာမန္တာ. ဟဉ္စိ အရဟတာ စတ္တာရိ ဖလာနိ ပဋိလဒ္ဓါနိ တေဟိ စ အပရိဟီနော, တေန ဝတ ရေ ဝတ္တဗ္ဗေ—  “အရဟာ စတူဟိ ဖလေဟိ သမန္နာဂတော”တိ.
</Paragraph>

<Paragraph number="1352" book="kv">
× န ဝတ္တဗ္ဗံ—  “အနာဂါမီ တီဟိ ဖလေဟိ သမန္နာဂတော”တိ? အာမန္တာ. နနု အနာဂါမိနာ တီဏိ ဖလာနိ ပဋိလဒ္ဓါနိ တေဟိ စ အပရိဟီနောတိ? အာမန္တာ. ဟဉ္စိ အနာဂါမိနာ တီဏိ ဖလာနိ ပဋိလဒ္ဓါနိ တေဟိ စ အပရိဟီနော, တေန ဝတ ရေ ဝတ္တဗ္ဗေ—  “အနာဂါမီ တီဟိ ဖလေဟိ သမန္နာဂတော”တိ.
</Paragraph>

<Paragraph number="1353" book="kv">
× န ဝတ္တဗ္ဗံ—  “သကဒါဂါမီ ဒွီဟိ ဖလေဟိ သမန္နာဂတော”တိ? အာမန္တာ. နနု သကဒါဂါမိနာ ဒွေ ဖလာနိ ပဋိလဒ္ဓါနိ တေဟိ စ အပရိဟီနောတိ? အာမန္တာ. ဟဉ္စိ သကဒါဂါမိနာ ဒွေ ဖလာနိ ပဋိလဒ္ဓါနိ တေဟိ စ အပရိဟီနော, တေန ဝတ ရေ ဝတ္တဗ္ဗေ—  “သကဒါဂါမီ ဒွီဟိ ဖလေဟိ သမန္နာဂတော”တိ.
</Paragraph>

<Paragraph number="1354" book="kv">
๐ အရဟတာ စတ္တာရိ ဖလာနိ ပဋိလဒ္ဓါနိ တေဟိ စ အပရိဟီနောတိ, အရဟာ စတူဟိ ဖလေဟိ သမန္နာဂတောတိ? အာမန္တာ. အရဟတာ စတ္တာရော မဂ္ဂါ ပဋိလဒ္ဓါ တေဟိ စ အပရိဟီနောတိ, အရဟာ စတူဟိ မဂ္ဂေဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1355" book="kv">
๐ အနာဂါမိနာ တီဏိ ဖလာနိ ပဋိလဒ္ဓါနိ တေဟိ စ အပရိဟီနောတိ, အနာဂါမီ တီဟိ ဖလေဟိ သမန္နာဂတောတိ? အာမန္တာ. အနာဂါမိနာ တယော မဂ္ဂါ ပဋိလဒ္ဓါ တေဟိ စ အပရိဟီနောတိ, အနာဂါမီ တီဟိ မဂ္ဂေဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1356" book="kv">
๐ သကဒါဂါမိနာ ဒွေ ဖလာနိ ပဋိလဒ္ဓါနိ တေဟိ စ အပရိဟီနောတိ, သကဒါဂါမီ ဒွီဟိ ဖလေဟိ သမန္နာဂတောတိ? အာမန္တာ. သကဒါဂါမိနာ ဒွေ မဂ္ဂါ ပဋိလဒ္ဓါ တေဟိ စ အပရိဟီနောတိ, သကဒါဂါမီ ဒွီဟိ မဂ္ဂေဟိ သမန္နာဂတောတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="1357" type="center" book="kv">
သမန္နာဂတကထာ နိဋ္ဌိတာ.
</Paragraph>