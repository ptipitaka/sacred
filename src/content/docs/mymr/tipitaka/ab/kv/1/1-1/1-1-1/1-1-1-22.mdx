---
title: "1.1.1.22 ပဋိဝေဓာနုယောဂ"
tableOfContents: false
sidebar:
  order: 12
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="201" book="kv">

<Paragraph number="331" book="kv">
× န ဝတ္တဗ္ဗံ—  “ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာ”တိ? အာမန္တာ. နနု သောတာပန္နော အတ္ထီတိ? အာမန္တာ. ဟဉ္စိ သောတာပန္နော အတ္ထိ, တေန ဝတ ရေ ဝတ္တဗ္ဗေ—  “ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာ”တိ.
</Paragraph>

</Division>
<Division number="202" book="kv">

<Paragraph number="332" book="kv">
× န ဝတ္တဗ္ဗံ—  “ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာ”တိ? အာမန္တာ. နနု သကဒါဂါမီ အတ္ထိ …ပေ…  အနာဂါမီ အတ္ထိ…  အရဟာ အတ္ထိ…  ဥဘတောဘာဂဝိမုတ္တော အတ္ထိ…  ပညာဝိမုတ္တော အတ္ထိ…  ကာယသက္ခိ အတ္ထိ…  ဒိဋ္ဌိပ္ပတ္တော အတ္ထိ…  သဒ္ဓါဝိမုတ္တော အတ္ထိ…  ဓမ္မာနုသာရီ အတ္ထိ…  သဒ္ဓါနုသာရီ အတ္ထီတိ? အာမန္တာ. ဟဉ္စိ သဒ္ဓါနုသာရီ အတ္ထိ, တေန ဝတ ရေ ဝတ္တဗ္ဗေ—  “ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာ”တိ.
</Paragraph>

</Division>
<Division number="203" book="kv">

<Paragraph number="333" book="kv">
๐ သောတာပန္နော အတ္ထီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ? အာမန္တာ. အတ္ထိ ကောစိ န သောတာပန္နော ဟုတွာ သောတာပန္နော ဟောတီတိ? အာမန္တာ. အတ္ထိ ကောစိ န ပုဂ္ဂလော ဟုတွာ ပုဂ္ဂလော ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="204" book="kv">

<Paragraph number="334" book="kv">
๐ အတ္ထိ ကောစိ န သကဒါဂါမီ ဟုတွာ…  န အနာဂါမီ ဟုတွာ…  န အရဟာ ဟုတွာ…  န ဥဘတောဘာဂဝိမုတ္တော ဟုတွာ…  န ပညာဝိမုတ္တော ဟုတွာ…  န ကာယသက္ခိ ဟုတွာ…  န ဒိဋ္ဌိပ္ပတ္တော ဟုတွာ…  န သဒ္ဓါဝိမုတ္တော ဟုတွာ…  န ဓမ္မာနုသာရီ ဟုတွာ…  န သဒ္ဓါနုသာရီ ဟုတွာ သဒ္ဓါနုသာရီ ဟောတီတိ? အာမန္တာ. အတ္ထိ ကောစိ န ပုဂ္ဂလော ဟုတွာ ပုဂ္ဂလော ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="205" book="kv">

<Paragraph number="335" book="kv">
๐ သောတာပန္နော အတ္ထီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ? အာမန္တာ. အတ္ထိ ကောစိ သောတာပန္နော ဟုတွာ န သောတာပန္နော ဟောတီတိ? အာမန္တာ. အတ္ထိ ကောစိ ပုဂ္ဂလော ဟုတွာ န ပုဂ္ဂလော ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="336" book="kv">
အတ္ထိ ကောစိ သကဒါဂါမီ ဟုတွာ…  အနာဂါမီ ဟုတွာ န အနာဂါမီ ဟောတီတိ? အာမန္တာ. အတ္ထိ ကောစိ ပုဂ္ဂလော ဟုတွာ န ပုဂ္ဂလော ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>
</Division>