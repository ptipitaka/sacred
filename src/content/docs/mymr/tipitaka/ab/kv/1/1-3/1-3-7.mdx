---
title: 1.3.7 ဒိဗ္ဗစက္ခုကထာ
tableOfContents: false
sidebar:
  order: 7
type: tipitaka
basket: ab
book: kv
review:
  current: review
  updated: '2025-10-23T09:20:51.116471'
  updated_by: ''
  notes: ''
  history:
  - state: review
    date: '2025-10-23T09:20:51.116471'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="373" book="kv" e="ch" v="32" p="190">

<Paragraph number="1196" book="kv">
๐ မံသစက္ခုံ ဓမ္မုပတ္ထဒ္ဓံ ဒိဗ္ဗစက္ခုံ ဟောတီတိ? အာမန္တာ. မံသစက္ခုံ ဒိဗ္ဗစက္ခုံ, ဒိဗ္ဗစက္ခုံ မံသစက္ခုန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1197" book="kv">
๐ မံသစက္ခုံ ဓမ္မုပတ္ထဒ္ဓံ ဒိဗ္ဗစက္ခုံ ဟောတီတိ? အာမန္တာ. ယာဒိသံ မံသစက္ခုံ တာဒိသံ ဒိဗ္ဗစက္ခုံ, ယာဒိသံ ဒိဗ္ဗစက္ခုံ တာဒိသံ မံသစက္ခုန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1198" book="kv">
๐ မံသစက္ခုံ ဓမ္မုပတ္ထဒ္ဓံ ဒိဗ္ဗစက္ခုံ ဟောတီတိ? အာမန္တာ. တညေဝ မံသစက္ခုံ တံ ဒိဗ္ဗစက္ခုံ, တံ ဒိဗ္ဗစက္ခုံ တံ မံသစက္ခုန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1199" book="kv">
๐ မံသစက္ခုံ ဓမ္မုပတ္ထဒ္ဓံ ဒိဗ္ဗစက္ခုံ ဟောတီတိ? အာမန္တာ. ယာဒိသော မံသစက္ခုဿ ဝိသယော အာနုဘာဝေါ ဂေါစရော တာဒိသော ဒိဗ္ဗဿ စက္ခုဿ ဝိသယော အာနုဘာဝေါ ဂေါစရောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1200" book="kv">
๐ မံသစက္ခုံ ဓမ္မုပတ္ထဒ္ဓံ ဒိဗ္ဗစက္ခုံ ဟောတီတိ? အာမန္တာ. ဥပါဒိန္နံ ဟုတွာ အနုပါဒိန္နံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1201" book="kv">
๐ ဥပါဒိန္နံ ဟုတွာ အနုပါဒိန္နံ ဟောတီတိ? အာမန္တာ. ကာမာဝစရံ ဟုတွာ ရူပါဝစရံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1202" book="kv">
๐ ကာမာဝစရံ ဟုတွာ ရူပါဝစရံ ဟောတီတိ? အာမန္တာ. ရူပါဝစရံ ဟုတွာ အရူပါဝစရံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1203" book="kv">
๐ ရူပါဝစရံ ဟုတွာ အရူပါဝစရံ ဟောတီတိ? အာမန္တာ. ပရိယာပန္နံ ဟုတွာ အပရိယာပန္နံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="374" book="kv" e="ch" v="32" p="191">

<Paragraph number="1204" book="kv">
๐ မံသစက္ခုံ ဓမ္မုပတ္ထဒ္ဓံ ဒိဗ္ဗစက္ခုံ ဟောတီတိ? အာမန္တာ. ဒိဗ္ဗစက္ခုံ ဓမ္မုပတ္ထဒ္ဓံ မံသစက္ခုံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1205" book="kv">
๐ မံသစက္ခုံ ဓမ္မုပတ္ထဒ္ဓံ ဒိဗ္ဗစက္ခုံ ဟောတီတိ? အာမန္တာ. ဒိဗ္ဗစက္ခုံ ဓမ္မုပတ္ထဒ္ဓံ ပညာစက္ခုံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1206" book="kv">
๐ မံသစက္ခုံ ဓမ္မုပတ္ထဒ္ဓံ ဒိဗ္ဗစက္ခုံ ဟောတီတိ? အာမန္တာ. ဒိဗ္ဗစက္ခုံ ဓမ္မုပတ္ထဒ္ဓံ မံသစက္ခုံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1207" book="kv">
๐ မံသစက္ခုံ ဓမ္မုပတ္ထဒ္ဓံ ဒိဗ္ဗစက္ခုံ ဟောတီတိ? အာမန္တာ. ဒွေဝ စက္ခူနီတိ? န ဟေဝံ ဝတ္တဗ္ဗေ …ပေ…  ဒွေဝ စက္ခူနီတိ? အာမန္တာ. နနု တီဏိ စက္ခူနိ ဝုတ္တာနိ ဘဂဝတာ—  မံသစက္ခုံ, ဒိဗ္ဗစက္ခုံ, ပညာစက္ခုန္တိ? အာမန္တာ. ဟဉ္စိ တီဏိ စက္ခူနိ ဝုတ္တာနိ ဘဂဝတာ—  မံသစက္ခုံ, ဒိဗ္ဗစက္ခုံ, ပညာစက္ခုံ, နော စ ဝတ ရေ ဝတ္တဗ္ဗေ—  “ဒွေဝ စက္ခူနီ”တိ.
</Paragraph>

<Paragraph number="1208" book="kv">
๐ ဒွေဝ စက္ခူနီတိ? အာမန္တာ. နနု ဝုတ္တံ ဘဂဝတာ—  “တီဏိမာနိ, ဘိက္ခဝေ, စက္ခူနိ. ကတမာနိ တီဏိ? မံသစက္ခုံ, ဒိဗ္ဗစက္ခုံ, ပညာစက္ခုန္တိ—  ဣမာနိ ခေါ, ဘိက္ခဝေ, တီဏိ စက္ခူနီ”တိ.
</Paragraph>

<Paragraph number="1209" type="verses" book="kv">
_“မံသစက္ခုံ ဒိဗ္ဗစက္ခုံ,_  
_ပညာစက္ခုံ အနုတ္တရံ;_  
_ဧတာနိ တီဏိ စက္ခူနိ,_  
_အက္ခာသိ ပုရိသုတ္တမော._  

</Paragraph>

<Paragraph number="1210" type="verses" book="kv">
_မံသစက္ခုဿ ဥပ္ပါဒေါ,_  
_မဂ္ဂေါ ဒိဗ္ဗဿ စက္ခုနော;_  
_ယဒါ စ ဉာဏံ ဥဒပါဒိ,_  
_ပညာစက္ခုံ အနုတ္တရံ;_  
_တဿ စက္ခုဿ ပဋိလာဘာ,_  
_သဗ္ဗဒုက္ခာ ပမုစ္စတီ”တိ._  

</Paragraph>

<Paragraph number="1211" book="kv">
အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “ဒွေဝ စက္ခူနီ”တိ.

</Paragraph>
</Division>

<Paragraph number="1212" type="center" book="kv">
ဒိဗ္ဗစက္ခုကထာ နိဋ္ဌိတာ.
</Paragraph>