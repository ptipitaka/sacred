---
title: "1.1.8.2 အနာဂတာဒိဧကစ္စကထာ"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="300" book="kv" e="ch" v="32" p="120">

<Paragraph number="757" book="kv">
๐ အနာဂတံ အတ္ထီတိ? ဧကစ္စံ အတ္ထိ, ဧကစ္စံ နတ္ထီတိ. ဧကစ္စံ ဇာတံ, ဧကစ္စံ အဇာတံ; ဧကစ္စံ သဉ္ဇာတံ, ဧကစ္စံ အသဉ္ဇာတံ; ဧကစ္စံ နိဗ္ဗတ္တံ, ဧကစ္စံ အနိဗ္ဗတ္တံ; ဧကစ္စံ ပါတုဘူတံ, ဧကစ္စံ အပါတုဘူတန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="758" book="kv">
๐ အနာဂတံ ဧကစ္စံ အတ္ထိ, ဧကစ္စံ နတ္ထီတိ? အာမန္တာ. အနာဂတာ ဥပ္ပါဒိနော ဓမ္မာ ဧကစ္စေ အတ္ထိ, ဧကစ္စေ နတ္ထီတိ? န ဟေဝံ ဝတ္တဗ္ဗေ …ပေ…  အနာဂတံ ဧကစ္စံ အတ္ထိ, ဧကစ္စံ နတ္ထီတိ? အာမန္တာ. အနာဂတာ အနုပ္ပါဒိနော ဓမ္မာ ဧကစ္စေ အတ္ထိ, ဧကစ္စေ နတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="759" book="kv">
๐ အနာဂတံ ဧကစ္စံ အတ္ထိ, ဧကစ္စံ နတ္ထီတိ? အာမန္တာ. ကိံ အတ္ထိ, ကိံ နတ္ထီတိ? အနာဂတာ ဥပ္ပါဒိနော ဓမ္မာ—  တေ အတ္ထိ; အနာဂတာ အနုပ္ပါဒိနော ဓမ္မာ—  တေ နတ္ထီတိ. အနာဂတာ ဥပ္ပါဒိနော ဓမ္မာ—  တေ အတ္ထီတိ? အာမန္တာ. အနာဂတာ အနုပ္ပါဒိနော ဓမ္မာ—  တေ အတ္ထီတိ? န ဟေဝံ ဝတ္တဗ္ဗေ …ပေ…  အနာဂတာ အနုပ္ပါဒိနော ဓမ္မာ—  တေ နတ္ထီတိ? အာမန္တာ. အနာဂတာ ဥပ္ပါဒိနော ဓမ္မာ—  တေ နတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="760" book="kv">
๐ အနာဂတာ ဥပ္ပါဒိနော ဓမ္မာ—  တေ အတ္ထီတိ? အာမန္တာ. နနု အနာဂတာ ဥပ္ပါဒိနော ဓမ္မာ အဇာတာတိ? အာမန္တာ. ဟဉ္စိ အနာဂတာ ဥပ္ပါဒိနော ဓမ္မာ အဇာတာ, နော စ ဝတ ရေ ဝတ္တဗ္ဗေ—  “အနာဂတာ ဥပ္ပါဒိနော ဓမ္မာ—  တေ အတ္ထီ”တိ.
</Paragraph>

<Paragraph number="761" book="kv">
๐ အနာဂတာ ဥပ္ပါဒိနော ဓမ္မာ အဇာတာ—  တေ အတ္ထီတိ? အာမန္တာ. အနာဂတာ အနုပ္ပါဒိနော ဓမ္မာ အဇာတာ—  တေ အတ္ထီတိ? န ဟေဝံ ဝတ္တဗ္ဗေ …ပေ…  အနာဂတာ အနုပ္ပါဒိနော ဓမ္မာ အဇာတာ—  တေ နတ္ထီတိ? အာမန္တာ. အနာဂတာ ဥပ္ပါဒိနော ဓမ္မာ အဇာတာ—  တေ နတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="762" book="kv">
× န ဝတ္တဗ္ဗံ—  “အနာဂတာ ဥပ္ပါဒိနော ဓမ္မာ—  တေ အတ္ထီ”တိ? အာမန္တာ. နနု အနာဂတာ ဥပ္ပါဒိနော ဓမ္မာ ဥပ္ပဇ္ဇိဿန္တီတိ? အာမန္တာ. ဟဉ္စိ အနာဂတာ ဥပ္ပါဒိနော ဓမ္မာ ဥပ္ပဇ္ဇိဿန္တိ, တေန ဝတ ရေ ဝတ္တဗ္ဗေ—  “အနာဂတာ ဥပ္ပါဒိနော ဓမ္မာ—  တေ အတ္ထီ”တိ.
</Paragraph>

<Paragraph number="763" book="kv">
๐ အနာဂတာ ဥပ္ပါဒိနော ဓမ္မာ ဥပ္ပဇ္ဇိဿန္တီတိ ကတွာ တေ အတ္ထီတိ? အာမန္တာ. ဥပ္ပဇ္ဇိဿန္တီတိ ကတွာ ပစ္စုပ္ပန္နာတိ? န ဟေဝံ ဝတ္တဗ္ဗေ …ပေ…  ဥပ္ပဇ္ဇိဿန္တီတိ ကတွာ ပစ္စုပ္ပန္နာတိ? အာမန္တာ. ပစ္စုပ္ပန္နာ ဓမ္မာ နိရုဇ္ဈိဿန္တီတိ ကတွာ တေ နတ္ထီတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="764" type="center" book="kv">
ဧကစ္စံ အတ္ထီတိကထာ နိဋ္ဌိတာ.
</Paragraph>