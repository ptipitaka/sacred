---
title: 1.3.2 အရိယန္တိကထာ
tableOfContents: false
sidebar:
  order: 2
type: tipitaka
basket: ab
book: kv
review:
  current: review
  updated: '2025-10-23T09:20:51.095716'
  updated_by: ''
  notes: ''
  history:
  - state: review
    date: '2025-10-23T09:20:51.095716'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="357" book="kv" e="ch" v="32" p="177">

<Paragraph number="1107" book="kv">
๐ ဌာနာဌာနေ ယထာဘူတံ ဉာဏံ တထာဂတဗလံ အရိယန္တိ? အာမန္တာ. မဂ္ဂေါ ဖလံ နိဗ္ဗာနံ, သောတာပတ္တိမဂ္ဂေါ သောတာပတ္တိဖလံ, သကဒါဂါမိမဂ္ဂေါ သကဒါဂါမိဖလံ, အနာဂါမိမဂ္ဂေါ အနာဂါမိဖလံ, အရဟတ္တမဂ္ဂေါ အရဟတ္တဖလံ, သတိပဋ္ဌာနံ သမ္မပ္ပဓာနံ ဣဒ္ဓိပါဒေါ ဣန္ဒြိယံ ဗလံ ဗောဇ္ဈင်္ဂေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1108" book="kv">
๐ ဌာနာဌာနေ ယထာဘူတံ ဉာဏံ တထာဂတဗလံ အရိယန္တိ? အာမန္တာ. သုညတာရမ္မဏန္တိ? န ဟေဝံ ဝတ္တဗ္ဗေ …ပေ… . သုညတာရမ္မဏန္တိ? အာမန္တာ. ဌာနာဌာနဉ္စ မနသိ ကရောတိ, သုညတဉ္စ မနသိ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1109" book="kv">
๐ ဌာနာဌာနဉ္စ မနသိ ကရောတိ, သုညတဉ္စ မနသိ ကရောတီတိ? အာမန္တာ. ဒွိန္နံ ဖဿာနံ ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ…  ဌာနာဌာနေ ယထာဘူတံ ဉာဏံ တထာဂတဗလံ အရိယန္တိ? အာမန္တာ. အနိမိတ္တာရမ္မဏံ …ပေ…  အပ္ပဏိဟိတာရမ္မဏန္တိ? န ဟေဝံ ဝတ္တဗ္ဗေ …ပေ…  အပ္ပဏိဟိတာရမ္မဏန္တိ? အာမန္တာ. ဌာနာဌာနဉ္စ မနသိ ကရောတိ, အပ္ပဏိဟိတဉ္စ မနသိ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1110" book="kv">
๐ ဌာနာဌာနဉ္စ မနသိ ကရောတိ, အပ္ပဏိဟိတဉ္စ မနသိ ကရောတီတိ? အာမန္တာ. ဒွိန္နံ ဖဿာနံ ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="358" book="kv" e="ch" v="32" p="178">

<Paragraph number="1111" book="kv">
๐ သတိပဋ္ဌာနာ အရိယာ သုညတာရမ္မဏာတိ? အာမန္တာ. ဌာနာဌာနေ ယထာဘူတံ ဉာဏံ တထာဂတဗလံ အရိယံ သုညတာရမ္မဏန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1112" book="kv">
๐ သတိပဋ္ဌာနာ အရိယာ အနိမိတ္တာရမ္မဏာ…  အပ္ပဏိဟိတာရမ္မဏာတိ? အာမန္တာ. ဌာနာဌာနေ ယထာဘူတံ ဉာဏံ တထာဂတဗလံ အရိယံ အပ္ပဏိဟိတာရမ္မဏန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1113" book="kv">
๐ သမ္မပ္ပဓာနာ, ဣဒ္ဓိပါဒါ, ဣန္ဒြိယာ, ဗလာ, ဗောဇ္ဈင်္ဂါ အရိယာ သုညတာရမ္မဏာတိ? အာမန္တာ. ဌာနာဌာနေ ယထာဘူတံ ဉာဏံ တထာဂတဗလံ အရိယံ သုညတာရမ္မဏန္တိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="1114" book="kv">
๐ ဗောဇ္ဈင်္ဂါ အရိယာ အနိမိတ္တာရမ္မဏာ…  အပ္ပဏိဟိတာရမ္မဏာတိ? အာမန္တာ. ဌာနာဌာနေ ယထာဘူတံ ဉာဏံ တထာဂတဗလံ အရိယံ အပ္ပဏိဟိတာရမ္မဏန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="359" book="kv" e="ch" v="32" p="178">

<Paragraph number="1115" book="kv">
๐ ဌာနာဌာနေ ယထာဘူတံ ဉာဏံ တထာဂတဗလံ အရိယံ န ဝတ္တဗ္ဗံ—  “သုညတာရမ္မဏန်”တိ? အာမန္တာ. သတိပဋ္ဌာနာ အရိယာ န ဝတ္တဗ္ဗာ—  “သုညတာရမ္မဏာ”တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1116" book="kv">
๐ ဌာနာဌာနေ ယထာဘူတံ ဉာဏံ တထာဂတဗလံ အရိယံ န ဝတ္တဗ္ဗံ—  အနိမိတ္တာရမ္မဏံ …ပေ…  အပ္ပဏိဟိတာရမ္မဏန္တိ? အာမန္တာ. သတိပဋ္ဌာနာ အရိယာ န ဝတ္တဗ္ဗာ—  “အပ္ပဏိဟိတာရမ္မဏာ”တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1117" book="kv">
๐ ဌာနာဌာနေ ယထာဘူတံ ဉာဏံ တထာဂတဗလံ အရိယံ န ဝတ္တဗ္ဗံ—  သုညတာရမ္မဏံ …ပေ…  အနိမိတ္တာရမ္မဏံ …ပေ…  အပ္ပဏိဟိတာရမ္မဏန္တိ? အာမန္တာ. သမ္မပ္ပဓာနံ …ပေ…  ဗောဇ္ဈင်္ဂါ အရိယာ န ဝတ္တဗ္ဗာ—  “အပ္ပဏိဟိတာရမ္မဏာ”တိ? န ဟေဝံ ဝတ္တဗ္ဗေ …ပေ…
</Paragraph>

</Division>
<Division number="360" book="kv" e="ch" v="32" p="179">

<Paragraph number="1118" book="kv">
๐ သတ္တာနံ စုတူပပါတေ ယထာဘူတံ ဉာဏံ တထာဂတဗလံ အရိယန္တိ? အာမန္တာ. မဂ္ဂေါ ဖလံ နိဗ္ဗာနံ, သောတာပတ္တိမဂ္ဂေါ သောတာပတ္တိဖလံ …ပေ…  ဗောဇ္ဈင်္ဂေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1119" book="kv">
๐ သတ္တာနံ စုတူပပါတေ ယထာဘူတံ ဉာဏံ တထာဂတဗလံ အရိယန္တိ? အာမန္တာ. သုညတာရမ္မဏန္တိ? န ဟေဝံ ဝတ္တဗ္ဗေ …ပေ…  သုညတာရမ္မဏန္တိ? အာမန္တာ. သတ္တာနံ စုတူပပါတဉ္စ မနသိ ကရောတိ, သုညတဉ္စ မနသိ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1120" book="kv">
๐ သတ္တာနံ စုတူပပါတဉ္စ မနသိ ကရောတိ, သုညတဉ္စ မနသိ ကရောတီတိ? အာမန္တာ. ဒွိန္နံ ဖဿာနံ ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1121" book="kv">
๐ သတ္တာနံ စုတူပပါတေ ယထာဘူတံ ဉာဏံ တထာဂတဗလံ အရိယန္တိ? အာမန္တာ. အနိမိတ္တာရမ္မဏံ အပ္ပဏိဟိတာရမ္မဏန္တိ? န ဟေဝံ ဝတ္တဗ္ဗေ …ပေ…  အပ္ပဏိဟိတာရမ္မဏန္တိ? အာမန္တာ. သတ္တာနံ စုတူပပါတဉ္စ မနသိ ကရောတိ, အပ္ပဏိဟိတဉ္စ မနသိ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1122" book="kv">
๐ သတ္တာနံ စုတူပပါတဉ္စ မနသိ ကရောတိ, အပ္ပဏိဟိတဉ္စ မနသိ ကရောတီတိ? အာမန္တာ. ဒွိန္နံ ဖဿာနံ ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="361" book="kv" e="ch" v="32" p="179">

<Paragraph number="1123" book="kv">
๐ သတိပဋ္ဌာနာ အရိယာ သုညတာရမ္မဏာ …ပေ…  အနိမိတ္တာရမ္မဏာ …ပေ…  အပ္ပဏိဟိတာရမ္မဏာတိ? အာမန္တာ. သတ္တာနံ စုတူပပါတေ ယထာဘူတံ ဉာဏံ တထာဂတဗလံ အရိယံ အပ္ပဏိဟိတာရမ္မဏန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1124" book="kv">
๐ သမ္မပ္ပဓာနံ …ပေ…  ဗောဇ္ဈင်္ဂါ အရိယာ သုညတာရမ္မဏာ …ပေ…  အနိမိတ္တာရမ္မဏာ …ပေ…  အပ္ပဏိဟိတာရမ္မဏာတိ? အာမန္တာ. သတ္တာနံ စုတူပပါတေ ယထာဘူတံ ဉာဏံ တထာဂတဗလံ အရိယံ အပ္ပဏိဟိတာရမ္မဏန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1125" book="kv">
๐ သတ္တာနံ စုတူပပါတေ ယထာဘူတံ ဉာဏံ တထာဂတဗလံ အရိယံ န ဝတ္တဗ္ဗံ—  သုညတာရမ္မဏံ …ပေ…  အနိမိတ္တာရမ္မဏံ …ပေ…  အပ္ပဏိဟိတာရမ္မဏန္တိ? အာမန္တာ. သတိပဋ္ဌာနာ အရိယာ န ဝတ္တဗ္ဗာ—  “အပ္ပဏိဟိတာရမ္မဏာ”တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="362" book="kv" e="ch" v="32" p="180">

<Paragraph number="1126" book="kv">
๐ သတ္တာနံ စုတူပပါတေ ယထာဘူတံ ဉာဏံ တထာဂတဗလံ အရိယံ န ဝတ္တဗ္ဗံ—  သုညတာရမ္မဏံ …ပေ…  အနိမိတ္တာရမ္မဏံ …ပေ…  အပ္ပဏိဟိတာရမ္မဏန္တိ? အာမန္တာ. သမ္မပ္ပဓာနာ …ပေ…  ဗောဇ္ဈင်္ဂါ အရိယာ န ဝတ္တဗ္ဗာ—  “အပ္ပဏိဟိတာရမ္မဏာ”တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1127" book="kv">
× အာသဝါနံ ခယေ ယထာဘူတံ ဉာဏံ တထာဂတဗလံ အရိယန္တိ? အာမန္တာ. ဌာနာဌာနေ ယထာဘူတံ ဉာဏံ တထာဂတဗလံ အရိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1128" book="kv">
× အာသဝါနံ ခယေ ယထာဘူတံ ဉာဏံ တထာဂတဗလံ အရိယန္တိ? အာမန္တာ. သတ္တာနံ စုတူပပါတေ ယထာဘူတံ ဉာဏံ တထာဂတဗလံ အရိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1129" book="kv">
× ဌာနာဌာနေ ယထာဘူတံ ဉာဏံ တထာဂတဗလံ န ဝတ္တဗ္ဗံ—  “အရိယန်”တိ? အာမန္တာ. အာသဝါနံ ခယေ ယထာဘူတံ ဉာဏံ တထာဂတဗလံ န ဝတ္တဗ္ဗံ—  “အရိယန်”တိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="1130" book="kv">
× သတ္တာနံ စုတူပပါတေ ယထာဘူတံ ဉာဏံ တထာဂတဗလံ န ဝတ္တဗ္ဗံ—  “အရိယန်”တိ? အာမန္တာ. အာသဝါနံ ခယေ ယထာဘူတံ ဉာဏံ တထာဂတဗလံ န ဝတ္တဗ္ဗံ—  “အရိယန်”တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1131" book="kv">
× အာသဝါနံ ခယေ ယထာဘူတံ ဉာဏံ တထာဂတဗလံ အရိယံ သုညတာရမ္မဏန္တိ? အာမန္တာ. ဌာနာဌာနေ ယထာဘူတံ ဉာဏံ တထာဂတဗလံ အရိယံ သုညတာရမ္မဏန္တိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="1132" book="kv">
× အာသဝါနံ ခယေ ယထာဘူတံ ဉာဏံ တထာဂတဗလံ အရိယံ အနိမိတ္တာရမ္မဏံ…  အပ္ပဏိဟိတာရမ္မဏန္တိ? အာမန္တာ. ဌာနာဌာနေ ယထာဘူတံ ဉာဏံ တထာဂတဗလံ အရိယံ အပ္ပဏိဟိတာရမ္မဏန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1133" book="kv">
× အာသဝါနံ ခယေ ယထာဘူတံ ဉာဏံ တထာဂတဗလံ အရိယံ သုညတာရမ္မဏံ …ပေ…  အနိမိတ္တာရမ္မဏံ …ပေ…  အပ္ပဏိဟိတာရမ္မဏန္တိ? အာမန္တာ …ပေ… . သတ္တာနံ စုတူပပါတေ ယထာဘူတံ ဉာဏံ တထာဂတဗလံ အရိယံ အပ္ပဏိဟိတာရမ္မဏန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1134" book="kv">
× ဌာနာဌာနေ ယထာဘူတံ ဉာဏံ တထာဂတဗလံ အရိယံ န ဝတ္တဗ္ဗံ—  “သုညတာရမ္မဏန်”တိ? အာမန္တာ. အာသဝါနံ ခယေ ယထာဘူတံ ဉာဏံ တထာဂတဗလံ အရိယံ န ဝတ္တဗ္ဗံ—  “သုညတာရမ္မဏန်”တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1135" book="kv">
× ဌာနာဌာနေ ယထာဘူတံ ဉာဏံ တထာဂတဗလံ အရိယံ န ဝတ္တဗ္ဗံ—  အနိမိတ္တာရမ္မဏံ…  အပ္ပဏိဟိတာရမ္မဏန္တိ? အာမန္တာ. အာသဝါနံ ခယေ ယထာဘူတံ ဉာဏံ တထာဂတဗလံ အရိယံ န ဝတ္တဗ္ဗံ—  “အပ္ပဏိဟိတာရမ္မဏန်”တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1136" book="kv">
× သတ္တာနံ စုတူပပါတေ ယထာဘူတံ ဉာဏံ တထာဂတဗလံ အရိယံ န ဝတ္တဗ္ဗံ—  သုညတာရမ္မဏံ …ပေ…  အနိမိတ္တာရမ္မဏံ …ပေ…  အပ္ပဏိဟိတာရမ္မဏန္တိ? အာမန္တာ. အာသဝါနံ ခယေ ယထာဘူတံ ဉာဏံ တထာဂတဗလံ အရိယံ န ဝတ္တဗ္ဗံ—  “အပ္ပဏိဟိတာရမ္မဏန်”တိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="1137" type="center" book="kv">
အရိယန္တိကထာ နိဋ္ဌိတာ.
</Paragraph>