---
title: "1.1.1.10 စတုက္ကနယသံသန္ဒန"
tableOfContents: false
sidebar:
  order: 10
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="46" book="kv" e="ch" v="32" p="21">

<Paragraph number="119" book="kv">
๐ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ? အာမန္တာ. ရူပံ ပုဂ္ဂလောတိ? န ဟေဝံ ဝတ္တဗ္ဗေ.
</Paragraph>

<Paragraph number="120" book="kv">
အာဇာနာဟိ နိဂ္ဂဟံ. ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန, တေန ဝတ ရေ ဝတ္တဗ္ဗေ—  “ရူပံ ပုဂ္ဂလော”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန’, နော စ ဝတ္တဗ္ဗေ—  ‘ရူပံ ပုဂ္ဂလော’”တိ မိစ္ဆာ.
</Paragraph>

<Paragraph number="121" book="kv">
နော စေ ပန ဝတ္တဗ္ဗေ—  “ရူပံ ပုဂ္ဂလော”တိ, နော စ ဝတ ရေ ဝတ္တဗ္ဗေ—  “ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာ”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန’, နော စ ဝတ္တဗ္ဗေ—  ‘ရူပံ ပုဂ္ဂလော’”တိ မိစ္ဆာ …ပေ… .
</Paragraph>

</Division>
<Division number="47" book="kv" e="ch" v="32" p="22">

<Paragraph number="122" book="kv">
๐ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ? အာမန္တာ. ရူပသ္မိံ ပုဂ္ဂလော …ပေ…  အညတြ ရူပါ ပုဂ္ဂလော …ပေ…  ပုဂ္ဂလသ္မိံ ရူပန္တိ? န ဟေဝံ ဝတ္တဗ္ဗေ.
</Paragraph>

<Paragraph number="123" book="kv">
အာဇာနာဟိ နိဂ္ဂဟံ. ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန, တေန ဝတ ရေ ဝတ္တဗ္ဗေ—  “ပုဂ္ဂလသ္မိံ ရူပန်”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန’, နော စ ဝတ္တဗ္ဗေ—  ‘ပုဂ္ဂလသ္မိံ ရူပန်’”တိ မိစ္ဆာ.
</Paragraph>

<Paragraph number="124" book="kv">
နော စေ ပန ဝတ္တဗ္ဗေ—  “ပုဂ္ဂလသ္မိံ ရူပန်”တိ, နော စ ဝတ ရေ ဝတ္တဗ္ဗေ—  “ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာ”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန’, နော စ ဝတ္တဗ္ဗေ—  ‘ပုဂ္ဂလသ္မိံ ရူပန်’”တိ မိစ္ဆာ …ပေ… .
</Paragraph>

</Division>
<Division number="48" book="kv" e="ch" v="32" p="22">

<Paragraph number="125" book="kv">
๐ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ? အာမန္တာ. ဝေဒနာ ပုဂ္ဂလော …ပေ…  ဝေဒနာယ ပုဂ္ဂလော …ပေ…  အညတြ ဝေဒနာယ ပုဂ္ဂလော …ပေ…  ပုဂ္ဂလသ္မိံ ဝေဒနာ …ပေ… .
</Paragraph>

<Paragraph number="126" book="kv">
သညာ ပုဂ္ဂလော …ပေ…  သညာယ ပုဂ္ဂလော …ပေ…  အညတြ သညာယ ပုဂ္ဂလော …ပေ…  ပုဂ္ဂလသ္မိံ သညာ …ပေ… .
</Paragraph>

<Paragraph number="127" book="kv">
သင်္ခါရာ ပုဂ္ဂလော …ပေ…  သင်္ခါရေသု ပုဂ္ဂလော …ပေ…  အညတြ သင်္ခါရေဟိ ပုဂ္ဂလော …ပေ…  ပုဂ္ဂလသ္မိံ သင်္ခါရာ …ပေ… .
</Paragraph>

<Paragraph number="128" book="kv">
ဝိညာဏံ ပုဂ္ဂလော …ပေ…  ဝိညာဏသ္မိံ ပုဂ္ဂလော …ပေ…  အညတြ ဝိညာဏာ ပုဂ္ဂလော …ပေ…  ပုဂ္ဂလသ္မိံ ဝိညာဏန္တိ? န ဟေဝံ ဝတ္တဗ္ဗေ.
</Paragraph>

<Paragraph number="129" book="kv">
အာဇာနာဟိ နိဂ္ဂဟံ. ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန, တေန ဝတ ရေ ဝတ္တဗ္ဗေ—  “ပုဂ္ဂလသ္မိံ ဝိညာဏန်”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန’, နော စ ဝတ္တဗ္ဗေ—  ‘ပုဂ္ဂလသ္မိံ ဝိညာဏန်’”တိ မိစ္ဆာ.
</Paragraph>

<Paragraph number="130" book="kv">
နော စေ ပန ဝတ္တဗ္ဗေ—  “ပုဂ္ဂလသ္မိံ ဝိညာဏန်”တိ, နော စ ဝတ ရေ ဝတ္တဗ္ဗေ—  “ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာ”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန’, နော စ ဝတ္တဗ္ဗေ—  ‘ပုဂ္ဂလသ္မိံ ဝိညာဏန်’”တိ မိစ္ဆာ …ပေ… .
</Paragraph>

</Division>
<Division number="49" book="kv" e="ch" v="32" p="23">

<Paragraph number="131" book="kv">
๐ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ? အာမန္တာ. စက္ခာယတနံ ပုဂ္ဂလော …ပေ…  စက္ခာယတနသ္မိံ ပုဂ္ဂလော …ပေ…  အညတြ စက္ခာယတနာ ပုဂ္ဂလော …ပေ…  ပုဂ္ဂလသ္မိံ စက္ခာယတနံ …ပေ…  ဓမ္မာယတနံ ပုဂ္ဂလော …ပေ…  ဓမ္မာယတနသ္မိံ ပုဂ္ဂလော …ပေ…  အညတြ ဓမ္မာယတနာ ပုဂ္ဂလော …ပေ…  ပုဂ္ဂလသ္မိံ ဓမ္မာယတနံ …ပေ… .
</Paragraph>

<Paragraph number="132" book="kv">
စက္ခုဓာတု ပုဂ္ဂလော …ပေ…  စက္ခုဓာတုယာ ပုဂ္ဂလော …ပေ…  အညတြ စက္ခုဓာတုယာ ပုဂ္ဂလော …ပေ…  ပုဂ္ဂလသ္မိံ စက္ခုဓာတု …ပေ…  ဓမ္မဓာတု ပုဂ္ဂလော …ပေ…  ဓမ္မဓာတုယာ ပုဂ္ဂလော …ပေ…  အညတြ ဓမ္မဓာတုယာ ပုဂ္ဂလော …ပေ…  ပုဂ္ဂလသ္မိံ ဓမ္မဓာတု …ပေ… .
</Paragraph>

<Paragraph number="133" book="kv">
စက္ခုန္ဒြိယံ ပုဂ္ဂလော …ပေ…  စက္ခုန္ဒြိယသ္မိံ ပုဂ္ဂလော …ပေ…  အညတြ စက္ခုန္ဒြိယာ ပုဂ္ဂလော …ပေ…  ပုဂ္ဂလသ္မိံ စက္ခုန္ဒြိယံ …ပေ…  အညာတာဝိန္ဒြိယံ ပုဂ္ဂလော …ပေ…  အညာတာဝိန္ဒြိယသ္မိံ ပုဂ္ဂလော …ပေ…  အညတြ အညာတာဝိန္ဒြိယာ ပုဂ္ဂလော …ပေ…  ပုဂ္ဂလသ္မိံ အညာတာဝိန္ဒြိယန္တိ? န ဟေဝံ ဝတ္တဗ္ဗေ.
</Paragraph>

<Paragraph number="134" book="kv">
အာဇာနာဟိ နိဂ္ဂဟံ. ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန, တေန ဝတ ရေ ဝတ္တဗ္ဗေ—  “ပုဂ္ဂလသ္မိံ အညာတာဝိန္ဒြိယန်”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန’, နော စ ဝတ္တဗ္ဗေ—  ‘ပုဂ္ဂလသ္မိံ အညာတာဝိန္ဒြိယန်’”တိ မိစ္ဆာ.
</Paragraph>

<Paragraph number="135" book="kv">
နော စေ ပန ဝတ္တဗ္ဗေ—  “ပုဂ္ဂလသ္မိံ အညာတာဝိန္ဒြိယန်”တိ, နော စ ဝတ ရေ ဝတ္တဗ္ဗေ—  “ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာ”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန’, နော စ ဝတ္တဗ္ဗေ—  ‘ပုဂ္ဂလသ္မိံ အညာတာဝိန္ဒြိယန်’”တိ မိစ္ဆာ …ပေ… .
</Paragraph>

</Division>
<Division number="50" book="kv" e="ch" v="32" p="23">

<Paragraph number="136" book="kv">
× ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ? အာမန္တာ. ဝုတ္တံ ဘဂဝတာ—  “အတ္ထိ ပုဂ္ဂလော အတ္တဟိတာယ ပဋိပန္နော”တိ? အာမန္တာ. ရူပံ ပုဂ္ဂလောတိ? န ဟေဝံ ဝတ္တဗ္ဗေ.
</Paragraph>

<Paragraph number="137" book="kv">
အာဇာနာဟိ ပဋိကမ္မံ. ဟဉ္စိ ဝုတ္တံ ဘဂဝတာ—  “အတ္ထိ ပုဂ္ဂလော အတ္တဟိတာယ ပဋိပန္နော”, တေန ဝတ ရေ ဝတ္တဗ္ဗေ—  “ရူပံ ပုဂ္ဂလော”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ဝုတ္တံ ဘဂဝတာ—  အတ္ထိ ပုဂ္ဂလော အတ္တဟိတာယ ပဋိပန္နော’, နော စ ဝတ္တဗ္ဗေ—  ‘ရူပံ ပုဂ္ဂလောတိ’” မိစ္ဆာ.
</Paragraph>

<Paragraph number="138" book="kv">
နော စေ ပန ဝတ္တဗ္ဗေ—  “ရူပံ ပုဂ္ဂလော”တိ, နော စ ဝတ ရေ ဝတ္တဗ္ဗေ—  “ဝုတ္တံ ဘဂဝတာ—  ‘အတ္ထိ ပုဂ္ဂလော အတ္တဟိတာယ ပဋိပန္နော’”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ဝုတ္တံ ဘဂဝတာ—  အတ္ထိ ပုဂ္ဂလော အတ္တဟိတာယ ပဋိပန္နော’, နော စ ဝတ္တဗ္ဗေ—  ‘ရူပံ ပုဂ္ဂလော’”တိ မိစ္ဆာ …ပေ… .
</Paragraph>

</Division>
<Division number="51" book="kv" e="ch" v="32" p="24">

<Paragraph number="139" book="kv">
× ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ? အာမန္တာ. ဝုတ္တံ ဘဂဝတာ—  “အတ္ထိ ပုဂ္ဂလော အတ္တဟိတာယ ပဋိပန္နော”တိ? အာမန္တာ. ရူပသ္မိံ ပုဂ္ဂလော …ပေ…  အညတြ ရူပါ ပုဂ္ဂလော …ပေ…  ပုဂ္ဂလသ္မိံ ရူပံ …ပေ… .
</Paragraph>

<Paragraph number="140" book="kv">
ဝေဒနာ ပုဂ္ဂလော …ပေ…  ဝေဒနာယ ပုဂ္ဂလော …ပေ…  အညတြ ဝေဒနာယ ပုဂ္ဂလော …ပေ…  ပုဂ္ဂလသ္မိံ ဝေဒနာ …ပေ… .
</Paragraph>

<Paragraph number="141" book="kv">
သညာ ပုဂ္ဂလော …ပေ…  သညာယ ပုဂ္ဂလော …ပေ…  အညတြ သညာယ ပုဂ္ဂလော …ပေ…  ပုဂ္ဂလသ္မိံ သညာ …ပေ… .
</Paragraph>

<Paragraph number="142" book="kv">
သင်္ခါရာ ပုဂ္ဂလော …ပေ…  သင်္ခါရေသု ပုဂ္ဂလော …ပေ…  အညတြ သင်္ခါရေဟိ ပုဂ္ဂလော …ပေ…  ပုဂ္ဂလသ္မိံ သင်္ခါရာ …ပေ… .
</Paragraph>

<Paragraph number="143" book="kv">
ဝိညာဏံ ပုဂ္ဂလော …ပေ…  ဝိညာဏသ္မိံ ပုဂ္ဂလော …ပေ…  အညတြ ဝိညာဏာ ပုဂ္ဂလော …ပေ…  ပုဂ္ဂလသ္မိံ ဝိညာဏန္တိ? န ဟေဝံ ဝတ္တဗ္ဗေ.
</Paragraph>

<Paragraph number="144" book="kv">
အာဇာနာဟိ ပဋိကမ္မံ. ဟဉ္စိ ဝုတ္တံ ဘဂဝတာ—  “အတ္ထိ ပုဂ္ဂလော အတ္တဟိတာယ ပဋိပန္နော”, တေန ဝတ ရေ ဝတ္တဗ္ဗေ—  “ပုဂ္ဂလသ္မိံ ဝိညာဏန်”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ဝုတ္တံ ဘဂဝတာ—  အတ္ထိ ပုဂ္ဂလော အတ္တဟိတာယ ပဋိပန္နော’, နော စ ဝတ္တဗ္ဗေ—  ‘ပုဂ္ဂလသ္မိံ ဝိညာဏန်’”တိ မိစ္ဆာ.
</Paragraph>

<Paragraph number="145" book="kv">
နော စေ ပန ဝတ္တဗ္ဗေ—  “ပုဂ္ဂလသ္မိံ ဝိညာဏန်”တိ, နော စ ဝတ ရေ ဝတ္တဗ္ဗေ—  “ဝုတ္တံ ဘဂဝတာ—  ‘အတ္ထိ ပုဂ္ဂလော အတ္တဟိတာယ ပဋိပန္နော’”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ဝုတ္တံ ဘဂဝတာ—  အတ္ထိ ပုဂ္ဂလော အတ္တဟိတာယ ပဋိပန္နော’, နော စ ဝတ္တဗ္ဗေ—  ‘ပုဂ္ဂလသ္မိံ ဝိညာဏန်’”တိ မိစ္ဆာ …ပေ… .
</Paragraph>

</Division>
<Division number="52" book="kv" e="ch" v="32" p="25">

<Paragraph number="146" book="kv">
× ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ? အာမန္တာ. ဝုတ္တံ ဘဂဝတာ—  “အတ္ထိ ပုဂ္ဂလော အတ္တဟိတာယ ပဋိပန္နော”တိ? အာမန္တာ. စက္ခာယတနံ ပုဂ္ဂလော …ပေ…  စက္ခာယတနသ္မိံ ပုဂ္ဂလော …ပေ…  အညတြ စက္ခာယတနာ ပုဂ္ဂလော …ပေ…  ပုဂ္ဂလသ္မိံ စက္ခာယတနံ …ပေ…  ဓမ္မာယတနံ ပုဂ္ဂလော …ပေ…  ဓမ္မာယတနသ္မိံ ပုဂ္ဂလော …ပေ…  အညတြ ဓမ္မာယတနာ ပုဂ္ဂလော …ပေ…  ပုဂ္ဂလသ္မိံ ဓမ္မာယတနံ …ပေ… .
</Paragraph>

<Paragraph number="147" book="kv">
စက္ခုဓာတု ပုဂ္ဂလော …ပေ…  စက္ခုဓာတုယာ ပုဂ္ဂလော …ပေ…  အညတြ စက္ခုဓာတုယာ ပုဂ္ဂလော …ပေ…  ပုဂ္ဂလသ္မိံ စက္ခုဓာတု …ပေ…  ဓမ္မဓာတု ပုဂ္ဂလော …ပေ…  ဓမ္မဓာတုယာ ပုဂ္ဂလော …ပေ…  အညတြ ဓမ္မဓာတုယာ ပုဂ္ဂလော …ပေ…  ပုဂ္ဂလသ္မိံ ဓမ္မဓာတု …ပေ… .
</Paragraph>

<Paragraph number="148" book="kv">
စက္ခုန္ဒြိယံ ပုဂ္ဂလော …ပေ…  စက္ခုန္ဒြိယသ္မိံ ပုဂ္ဂလော …ပေ…  အညတြ စက္ခုန္ဒြိယာ ပုဂ္ဂလော …ပေ…  ပုဂ္ဂလသ္မိံ စက္ခုန္ဒြိယံ …ပေ…  အညာတာဝိန္ဒြိယံ ပုဂ္ဂလော …ပေ…  အညာတာဝိန္ဒြိယသ္မိံ ပုဂ္ဂလော …ပေ…  အညတြ အညာတာဝိန္ဒြိယာ ပုဂ္ဂလော …ပေ…  ပုဂ္ဂလသ္မိံ အညာတာဝိန္ဒြိယန္တိ? န ဟေဝံ ဝတ္တဗ္ဗေ.
</Paragraph>

<Paragraph number="149" book="kv">
အာဇာနာဟိ ပဋိကမ္မံ. ဟဉ္စိ ဝုတ္တံ ဘဂဝတာ—  “အတ္ထိ ပုဂ္ဂလော အတ္တဟိတာယ ပဋိပန္နော”, တေန ဝတ ရေ ဝတ္တဗ္ဗေ—  “ပုဂ္ဂလသ္မိံ အညာတာဝိန္ဒြိယန်”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ဝုတ္တံ ဘဂဝတာ—  အတ္ထိ ပုဂ္ဂလော အတ္တဟိတာယ ပဋိပန္နော’, နော စ ဝတ္တဗ္ဗေ—  ‘ပုဂ္ဂလသ္မိံ အညာတာဝိန္ဒြိယန်’”တိ မိစ္ဆာ.
</Paragraph>

<Paragraph number="150" book="kv">
နော စေ ပန ဝတ္တဗ္ဗေ—  “ပုဂ္ဂလသ္မိံ အညာတာဝိန္ဒြိယန်”တိ, နော စ ဝတ ရေ ဝတ္တဗ္ဗေ—  “ဝုတ္တံ ဘဂဝတာ—  ‘အတ္ထိ ပုဂ္ဂလော အတ္တဟိတာယ ပဋိပန္နော’”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘ဝုတ္တံ ဘဂဝတာ—  အတ္ထိ ပုဂ္ဂလော အတ္တဟိတာယ ပဋိပန္နော’, နော စ ဝတ္တဗ္ဗေ—  ‘ပုဂ္ဂလသ္မိံ အညာတာဝိန္ဒြိယန်’”တိ မိစ္ဆာ …ပေ… .

</Paragraph>
</Division>

<Paragraph number="151" type="center" book="kv">
စတုက္ကနယသံသန္ဒနံ.
</Paragraph>