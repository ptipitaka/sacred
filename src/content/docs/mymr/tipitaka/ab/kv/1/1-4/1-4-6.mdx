---
title: 1.4.6 ဗောဓိယာဗုဒ္ဓေါတိကထာ
tableOfContents: false
sidebar:
  order: 6
type: tipitaka
basket: ab
book: kv
review:
  current: review
  updated: '2025-10-23T09:20:51.155831'
  updated_by: ''
  notes: ''
  history:
  - state: review
    date: '2025-10-23T09:20:51.155831'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="398" book="kv" e="ch" v="32" p="212">

<Paragraph number="1363" book="kv">
๐ ဗောဓိယာ ဗုဒ္ဓေါတိ? အာမန္တာ. ဗောဓိယာ နိရုဒ္ဓါယ ဝိဂတာယ ပဋိပဿဒ္ဓါယ အဗုဒ္ဓေါ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1364" book="kv">
๐ ဗောဓိယာ ဗုဒ္ဓေါတိ? အာမန္တာ. အတီတာယ ဗောဓိယာ ဗုဒ္ဓေါတိ? န ဟေဝံ ဝတ္တဗ္ဗေ …ပေ…  အတီတာယ ဗောဓိယာ ဗုဒ္ဓေါတိ? အာမန္တာ. တာယ ဗောဓိယာ ဗောဓိကရဏီယံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1365" book="kv">
๐ တာယ ဗောဓိယာ ဗောဓိကရဏီယံ ကရောတီတိ? အာမန္တာ. တာယ ဗောဓိယာ ဒုက္ခံ ပရိဇာနာတိ, သမုဒယံ ပဇဟတိ, နိရောဓံ သစ္ဆိကရောတိ, မဂ္ဂံ ဘာဝေတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1366" book="kv">
๐ ဗောဓိယာ ဗုဒ္ဓေါတိ? အာမန္တာ. အနာဂတာယ ဗောဓိယာ ဗုဒ္ဓေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1367" book="kv">
๐ အနာဂတာယ ဗောဓိယာ ဗုဒ္ဓေါတိ? အာမန္တာ. တာယ ဗောဓိယာ ဗောဓိကရဏီယံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1368" book="kv">
๐ တာယ ဗောဓိယာ ဗောဓိကရဏီယံ ကရောတီတိ? အာမန္တာ. တာယ ဗောဓိယာ ဒုက္ခံ ပရိဇာနာတိ …ပေ…  မဂ္ဂံ ဘာဝေတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1369" book="kv">
๐ ပစ္စုပ္ပန္နာယ ဗောဓိယာ ဗုဒ္ဓေါ, တာယ ဗောဓိယာ ဗောဓိကရဏီယံ ကရောတီတိ? အာမန္တာ. အတီတာယ ဗောဓိယာ ဗုဒ္ဓေါ, တာယ ဗောဓိယာ ဗောဓိကရဏီယံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1370" book="kv">
๐ ပစ္စုပ္ပန္နာယ ဗောဓိယာ ဗုဒ္ဓေါ, တာယ ဗောဓိယာ ဒုက္ခံ ပရိဇာနာတိ, သမုဒယံ ပဇဟတိ, နိရောဓံ သစ္ဆိကရောတိ, မဂ္ဂံ ဘာဝေတီတိ? အာမန္တာ. အတီတာယ ဗောဓိယာ ဗုဒ္ဓေါ, တာယ ဗောဓိယာ ဒုက္ခံ ပရိဇာနာတိ …ပေ…  မဂ္ဂံ ဘာဝေတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1371" book="kv">
๐ ပစ္စုပ္ပန္နာယ ဗောဓိယာ ဗုဒ္ဓေါ, တာယ ဗောဓိယာ ဗောဓိကရဏီယံ ကရောတီတိ? အာမန္တာ. အနာဂတာယ ဗောဓိယာ ဗုဒ္ဓေါ, တာယ ဗောဓိယာ ဗောဓိကရဏီယံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1372" book="kv">
๐ ပစ္စုပ္ပန္နာယ ဗောဓိယာ ဗုဒ္ဓေါ, တာယ ဗောဓိယာ ဒုက္ခံ ပရိဇာနာတိ …ပေ…  မဂ္ဂံ ဘာဝေတီတိ? အာမန္တာ. အနာဂတာယ ဗောဓိယာ ဗုဒ္ဓေါ, တာယ ဗောဓိယာ ဒုက္ခံ ပရိဇာနာတိ …ပေ…  မဂ္ဂံ ဘာဝေတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1373" book="kv">
๐ အတီတာယ ဗောဓိယာ ဗုဒ္ဓေါ, န စ တာယ ဗောဓိယာ ဗောဓိကရဏီယံ ကရောတီတိ? အာမန္တာ. ပစ္စုပ္ပန္နာယ ဗောဓိယာ ဗုဒ္ဓေါ, န စ တာယ ဗောဓိယာ ဗောဓိကရဏီယံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1374" book="kv">
๐ အတီတာယ ဗောဓိယာ ဗုဒ္ဓေါ, န စ တာယ ဗောဓိယာ ဒုက္ခံ ပရိဇာနာတိ …ပေ…  မဂ္ဂံ ဘာဝေတီတိ? အာမန္တာ. ပစ္စုပ္ပန္နာယ ဗောဓိယာ ဗုဒ္ဓေါ, န စ တာယ ဗောဓိယာ ဒုက္ခံ ပရိဇာနာတိ …ပေ…  မဂ္ဂံ ဘာဝေတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1375" book="kv">
๐ အနာဂတာယ ဗောဓိယာ ဗုဒ္ဓေါ, န စ တာယ ဗောဓိယာ ဗောဓိကရဏီယံ ကရောတီတိ? အာမန္တာ. ပစ္စုပ္ပန္နာယ ဗောဓိယာ ဗုဒ္ဓေါ, န စ တာယ ဗောဓိယာ ဗောဓိကရဏီယံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1376" book="kv">
๐ အနာဂတာယ ဗောဓိယာ ဗုဒ္ဓေါ, န စ တာယ ဗောဓိယာ ဒုက္ခံ ပရိဇာနာတိ …ပေ…  မဂ္ဂံ ဘာဝေတီတိ? အာမန္တာ. ပစ္စုပ္ပန္နာယ ဗောဓိယာ ဗုဒ္ဓေါ, န စ တာယ ဗောဓိယာ ဒုက္ခံ ပရိဇာနာတိ …ပေ…  မဂ္ဂံ ဘာဝေတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="399" book="kv" e="ch" v="32" p="213">

<Paragraph number="1377" book="kv">
๐ အတီတာယ ဗောဓိယာ ဗုဒ္ဓေါ, အနာဂတာယ ဗောဓိယာ ဗုဒ္ဓေါ, ပစ္စုပ္ပန္နာယ ဗောဓိယာ ဗုဒ္ဓေါတိ? အာမန္တာ. တီဟိ ဗောဓီဟိ ဗုဒ္ဓေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1378" book="kv">
๐ တီဟိ ဗောဓီဟိ ဗုဒ္ဓေါတိ? အာမန္တာ. သတတံ သမိတံ အဗ္ဗောကိဏ္ဏံ တီဟိ ဗောဓီဟိ သမန္နာဂတော သမောဟိတော, တိဿော ဗောဓိယော ပစ္စုပဋ္ဌိတာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1379" book="kv">
× န ဝတ္တဗ္ဗံ—  “ဗောဓိယာ ဗုဒ္ဓေါ”တိ? အာမန္တာ. နနု ဗောဓိပဋိလာဘာ ဗုဒ္ဓေါတိ? အာမန္တာ. ဟဉ္စိ ဗောဓိပဋိလာဘာ ဗုဒ္ဓေါ, တေန ဝတ ရေ ဝတ္တဗ္ဗေ—  “ဗောဓိယာ ဗုဒ္ဓေါ”တိ.
</Paragraph>

<Paragraph number="1380" book="kv">
๐ ဗောဓိပဋိလာဘာ ဗုဒ္ဓေါတိ, ဗောဓိယာ ဗုဒ္ဓေါတိ? အာမန္တာ. ဗောဓိပဋိလာဘာ ဗောဓီတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="1381" type="center" book="kv">
ဗောဓိယာ ဗုဒ္ဓေါတိကထာ နိဋ္ဌိတာ.
</Paragraph>