---
title: 1.5.2 အသေခဉာဏကထာ
tableOfContents: false
sidebar:
  order: 2
type: tipitaka
basket: ab
book: kv
review:
  current: review
  updated: '2025-10-23T09:20:51.183233'
  updated_by: ''
  notes: ''
  history:
  - state: review
    date: '2025-10-23T09:20:51.183233'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="421" book="kv" e="ch" v="32" p="228">

<Paragraph number="1471" book="kv">
๐ သေခဿ အသေခံ ဉာဏံ အတ္ထီတိ? အာမန္တာ. သေခေါ အသေခံ ဓမ္မံ ဇာနာတိ ပဿတိ, ဒိဋ္ဌံ ဝိဒိတံ သစ္ဆိကတံ ဥပသမ္ပဇ္ဇ ဝိဟရတိ, ကာယေန ဖုသိတွာ ဝိဟရတီတိ? န ဟေဝံ ဝတ္တဗ္ဗေ …ပေ…  နနု သေခေါ အသေခံ ဓမ္မံ န ဇာနာတိ န ပဿတိ, အဒိဋ္ဌံ အဝိဒိတံ အသစ္ဆိကတံ န ဥပသမ္ပဇ္ဇ ဝိဟရတိ, န ကာယေန ဖုသိတွာ ဝိဟရတီတိ? အာမန္တာ. ဟဉ္စိ သေခေါ အသေခံ ဓမ္မံ န ဇာနာတိ န ပဿတိ, အဒိဋ္ဌံ အဝိဒိတံ အသစ္ဆိကတံ န ဥပသမ္ပဇ္ဇ ဝိဟရတိ, န ကာယေန ဖုသိတွာ ဝိဟရတိ, နော စ ဝတ ရေ ဝတ္တဗ္ဗေ—  “သေခဿ အသေခံ ဉာဏံ အတ္ထီ”တိ.
</Paragraph>

<Paragraph number="1472" book="kv">
๐ အသေခဿ အသေခံ ဉာဏံ အတ္ထိ, အသေခေါ အသေခံ ဓမ္မံ ဇာနာတိ ပဿတိ, ဒိဋ္ဌံ ဝိဒိတံ သစ္ဆိကတံ ဥပသမ္ပဇ္ဇ ဝိဟရတိ, ကာယေန ဖုသိတွာ ဝိဟရတီတိ? အာမန္တာ. သေခဿ အသေခံ ဉာဏံ အတ္ထိ, သေခေါ အသေခံ ဓမ္မံ ဇာနာတိ ပဿတိ, ဒိဋ္ဌံ ဝိဒိတံ သစ္ဆိကတံ ဥပသမ္ပဇ္ဇ ဝိဟရတိ, ကာယေန ဖုသိတွာ ဝိဟရတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="422" book="kv" e="ch" v="32" p="229">

<Paragraph number="1473" book="kv">
๐ သေခဿ အသေခံ ဉာဏံ အတ္ထိ, သေခေါ အသေခံ ဓမ္မံ န ဇာနာတိ န ပဿတိ, အဒိဋ္ဌံ အဝိဒိတံ အသစ္ဆိကတံ န ဥပသမ္ပဇ္ဇ ဝိဟရတိ, န ကာယေန ဖုသိတွာ ဝိဟရတီတိ? အာမန္တာ. အသေခဿ အသေခံ ဉာဏံ အတ္ထိ, အသေခေါ အသေခံ ဓမ္မံ န ဇာနာတိ န ပဿတိ, အဒိဋ္ဌံ အဝိဒိတံ အသစ္ဆိကတံ န ဥပသမ္ပဇ္ဇ ဝိဟရတိ, န ကာယေန ဖုသိတွာ ဝိဟရတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1474" book="kv">
๐ သေခဿ အသေခံ ဉာဏံ အတ္ထီတိ? အာမန္တာ. ဂေါတြဘုနော ပုဂ္ဂလဿ သောတာပတ္တိမဂ္ဂေ ဉာဏံ အတ္ထီတိ? န ဟေဝံ ဝတ္တဗ္ဗေ …ပေ…  သောတာပတ္တိဖလသစ္ဆိကိရိယာယ ပဋိပန္နဿ ပုဂ္ဂလဿ သောတာပတ္တိဖလေ ဉာဏံ အတ္ထီတိ? န ဟေဝံ ဝတ္တဗ္ဗေ …ပေ…  သကဒါဂါမိဖလ…  အနာဂါမိဖလ…  အရဟတ္တသစ္ဆိကိရိယာယ ပဋိပန္နဿ ပုဂ္ဂလဿ အရဟတ္တေ ဉာဏံ အတ္ထီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="423" book="kv" e="ch" v="32" p="229">

<Paragraph number="1475" book="kv">
× န ဝတ္တဗ္ဗံ—  “သေခဿ အသေခံ ဉာဏံ အတ္ထီ”တိ? အာမန္တာ. နနု အာယသ္မာ အာနန္ဒော သေခေါ—  “ဘဂဝါ ဥဠာရော”တိ ဇာနာတိ, “သာရိပုတ္တော ထေရော, မဟာမောဂ္ဂလ္လာနော ထေရော ဥဠာရော”တိ ဇာနာတီတိ? အာမန္တာ. ဟဉ္စိ အာယသ္မာ အာနန္ဒော သေခေါ—  “ဘဂဝါ ဥဠာရော”တိ ဇာနာတိ, “သာရိပုတ္တော ထေရော, မဟာမောဂ္ဂလ္လာနော ထေရော ဥဠာရော”တိ ဇာနာတိ, တေန ဝတ ရေ ဝတ္တဗ္ဗေ—  “သေခဿ အသေခံ ဉာဏံ အတ္ထီ”တိ.

</Paragraph>
</Division>

<Paragraph number="1476" type="center" book="kv">
အသေခဉာဏကထာ နိဋ္ဌိတာ.
</Paragraph>