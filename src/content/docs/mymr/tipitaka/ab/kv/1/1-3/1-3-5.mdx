---
title: "1.3.5 အဋ္ဌမကကထာ"
tableOfContents: false
sidebar:
  order: 8
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="368" book="kv">

<Paragraph number="1165" book="kv">
๐ အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနံ ပဟီနန္တိ? အာမန္တာ. အဋ္ဌမကော ပုဂ္ဂလော သောတာပန္နော သောတာပတ္တိဖလပ္ပတ္တော ပဋိလဒ္ဓေါ အဓိဂတော သစ္ဆိကတော ဥပသမ္ပဇ္ဇ ဝိဟရတိ, ကာယေန ဖုသိတွာ ဝိဟရတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1166" book="kv">
๐ အဋ္ဌမကဿ ပုဂ္ဂလဿ ဝိစိကိစ္ဆာပရိယုဋ္ဌာနံ ပဟီနန္တိ? အာမန္တာ. အဋ္ဌမကော ပုဂ္ဂလော သောတာပန္နော သောတာပတ္တိဖလပ္ပတ္တော …ပေ…  ကာယေန ဖုသိတွာ ဝိဟရတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1167" book="kv">
๐ အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနံ ပဟီနန္တိ? အာမန္တာ. အဋ္ဌမကဿ ပုဂ္ဂလဿ ဒိဋ္ဌာနုသယော ပဟီနောတိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနံ ပဟီနန္တိ? အာမန္တာ. အဋ္ဌမကဿ ပုဂ္ဂလဿ ဝိစိကိစ္ဆာနုသယော…  သီလဗ္ဗတပရာမာသော ပဟီနောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1168" book="kv">
๐ အဋ္ဌမကဿ ပုဂ္ဂလဿ ဝိစိကိစ္ဆာပရိယုဋ္ဌာနံ ပဟီနန္တိ? အာမန္တာ. အဋ္ဌမကဿ ပုဂ္ဂလဿ ဝိစိကိစ္ဆာနုသယော ပဟီနောတိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ ဝိစိကိစ္ဆာပရိယုဋ္ဌာနံ ပဟီနန္တိ? အာမန္တာ. အဋ္ဌမကဿ ပုဂ္ဂလဿ ဒိဋ္ဌာနုသယော…  သီလဗ္ဗတပရာမာသော ပဟီနောတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="1169" book="kv">
๐ အဋ္ဌမကဿ ပုဂ္ဂလဿ ဒိဋ္ဌာနုသယော အပ္ပဟီနောတိ? အာမန္တာ. အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနံ အပ္ပဟီနန္တိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ ဒိဋ္ဌာနုသယော အပ္ပဟီနောတိ? အာမန္တာ. အဋ္ဌမကဿ ပုဂ္ဂလဿ ဝိစိကိစ္ဆာပရိယုဋ္ဌာနံ အပ္ပဟီနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1170" book="kv">
๐ အဋ္ဌမကဿ ပုဂ္ဂလဿ ဝိစိကိစ္ဆာနုသယော…  သီလဗ္ဗတပရာမာသော အပ္ပဟီနောတိ? အာမန္တာ. အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနံ အပ္ပဟီနန္တိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ သီလဗ္ဗတပရာမာသော အပ္ပဟီနောတိ? အာမန္တာ. အဋ္ဌမကဿ ပုဂ္ဂလဿ ဝိစိကိစ္ဆာပရိယုဋ္ဌာနံ အပ္ပဟီနန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="369" book="kv">

<Paragraph number="1171" book="kv">
๐ အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနံ ပဟီနန္တိ? အာမန္တာ. အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနပဟာနာယ မဂ္ဂေါ ဘာဝိတောတိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနံ ပဟီနန္တိ? အာမန္တာ. အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနပဟာနာယ သတိပဋ္ဌာနာ ဘာဝိတာ …ပေ…  သမ္မပ္ပဓာနာ …ပေ…  ဗောဇ္ဈင်္ဂါ ဘာဝိတာတိ? န ဟေဝံ ဝတ္တဗ္ဗေ.
</Paragraph>

<Paragraph number="1172" book="kv">
๐ အဋ္ဌမကဿ ပုဂ္ဂလဿ ဝိစိကိစ္ဆာပရိယုဋ္ဌာနံ ပဟီနန္တိ? အာမန္တာ. အဋ္ဌမကဿ ပုဂ္ဂလဿ ဝိစိကိစ္ဆာပရိယုဋ္ဌာနပဟာနာယ မဂ္ဂေါ ဘာဝိတော …ပေ…  ဗောဇ္ဈင်္ဂါ ဘာဝိတာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1173" book="kv">
๐ အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနပဟာနာယ မဂ္ဂေါ အဘာဝိတောတိ? အာမန္တာ. အမဂ္ဂေန ပဟီနံ လောကိယေန သာသဝေန …ပေ…  သံကိလေသိယေနာတိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနပဟာနာယ သတိပဋ္ဌာနာ …ပေ…  ဗောဇ္ဈင်္ဂါ အဘာဝိတာတိ? အာမန္တာ. အမဂ္ဂေန ပဟီနံ လောကိယေန သာသဝေန …ပေ…  သံကိလေသိယေနာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1174" book="kv">
๐ အဋ္ဌမကဿ ပုဂ္ဂလဿ ဝိစိကိစ္ဆာပရိယုဋ္ဌာနပဟာနာယ မဂ္ဂေါ အဘာဝိတော …ပေ…  သတိပဋ္ဌာနာ …ပေ…  ဗောဇ္ဈင်္ဂါ အဘာဝိတာတိ? အာမန္တာ. အမဂ္ဂေန ပဟီနံ လောကိယေန သာသဝေန …ပေ…  သံကိလေသိယေနာတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="370" book="kv">

<Paragraph number="1175" book="kv">
× န ဝတ္တဗ္ဗံ—  “အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနံ ပဟီနန်”တိ? အာမန္တာ. ဥပ္ပဇ္ဇိဿတီတိ? နုပ္ပဇ္ဇိဿတိ. ဟဉ္စိ နုပ္ပဇ္ဇိဿတိ, တေန ဝတ ရေ ဝတ္တဗ္ဗေ—  “အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနံ ပဟီနန်”တိ.
</Paragraph>

<Paragraph number="1176" book="kv">
× န ဝတ္တဗ္ဗံ—  “အဋ္ဌမကဿ ပုဂ္ဂလဿ ဝိစိကိစ္ဆာပရိယုဋ္ဌာနံ ပဟီနန်”တိ? အာမန္တာ. ဥပ္ပဇ္ဇိဿတီတိ? နုပ္ပဇ္ဇိဿတိ. ဟဉ္စိ နုပ္ပဇ္ဇိဿတိ, တေန ဝတ ရေ ဝတ္တဗ္ဗေ—  “အဋ္ဌမကဿ ပုဂ္ဂလဿ ဝိစိကိစ္ဆာပရိယုဋ္ဌာနံ ပဟီနန်”တိ.
</Paragraph>

<Paragraph number="1177" book="kv">
๐ အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနံ နုပ္ပဇ္ဇိဿတီတိ ကတွာ ပဟီနန္တိ? အာမန္တာ. အဋ္ဌမကဿ ပုဂ္ဂလဿ ဒိဋ္ဌာနုသယော နုပ္ပဇ္ဇိဿတီတိ ကတွာ ပဟီနောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1178" book="kv">
๐ အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနံ နုပ္ပဇ္ဇိဿတီတိ ကတွာ ပဟီနန္တိ? အာမန္တာ. အဋ္ဌမကဿ ပုဂ္ဂလဿ ဝိစိကိစ္ဆာနုသယော…  သီလဗ္ဗတပရာမာသော နုပ္ပဇ္ဇိဿတီတိ ကတွာ ပဟီနောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1179" book="kv">
๐ အဋ္ဌမကဿ ပုဂ္ဂလဿ ဝိစိကိစ္ဆာပရိယုဋ္ဌာနံ နုပ္ပဇ္ဇိဿတီတိ ကတွာ ပဟီနန္တိ? အာမန္တာ. အဋ္ဌမကဿ ပုဂ္ဂလဿ ဝိစိကိစ္ဆာနုသယော…  သီလဗ္ဗတပရာမာသော နုပ္ပဇ္ဇိဿတီတိ ကတွာ ပဟီနောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1180" book="kv">
๐ အဋ္ဌမကဿ ပုဂ္ဂလဿ ဒိဋ္ဌိပရိယုဋ္ဌာနံ နုပ္ပဇ္ဇိဿတီတိ ကတွာ ပဟီနန္တိ? အာမန္တာ. ဂေါတြဘုနော ပုဂ္ဂလဿ ဒိဋ္ဌိပရိယုဋ္ဌာနံ နုပ္ပဇ္ဇိဿတီတိ ကတွာ ပဟီနန္တိ? န ဟေဝံ ဝတ္တဗ္ဗေ …ပေ…  အဋ္ဌမကဿ ပုဂ္ဂလဿ ဝိစိကိစ္ဆာပရိယုဋ္ဌာနံ နုပ္ပဇ္ဇိဿတီတိ ကတွာ ပဟီနန္တိ? အာမန္တာ. ဂေါတြဘုနော ပုဂ္ဂလဿ ဝိစိကိစ္ဆာပရိယုဋ္ဌာနံ နုပ္ပဇ္ဇိဿတီတိ ကတွာ ပဟီနန္တိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="1181" type="center" book="kv">
အဋ္ဌမကကထာ နိဋ္ဌိတာ.
</Paragraph>