---
title: "1.1.6.2.1 ဝစနသောဓန"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="288" book="kv" e="ch" v="32" p="102">

<Paragraph number="664" book="kv">
๐ အတီတံ နွတ္ထီတိ? အာမန္တာ. ဟဉ္စိ အတီတံ နွတ္ထိ, အတီတံ အတ္ထီတိ မိစ္ဆာ. ဟဉ္စိ ဝါ ပန အတ္ထိ နွာတီတံ, အတ္ထိ အတီတန္တိ မိစ္ဆာ. အနာဂတံ နွတ္ထီတိ? အာမန္တာ. ဟဉ္စိ အနာဂတံ နွတ္ထိ, အနာဂတံ အတ္ထီတိ မိစ္ဆာ. ဟဉ္စိ ဝါ ပန အတ္ထိ နွာနာဂတံ, အတ္ထိ အနာဂတန္တိ မိစ္ဆာ.
</Paragraph>

<Paragraph number="665" book="kv">
๐ အနာဂတံ ဟုတွာ ပစ္စုပ္ပန္နံ ဟောတီတိ? အာမန္တာ. တညေဝ အနာဂတံ တံ ပစ္စုပ္ပန္နန္တိ? န ဟေဝံ ဝတ္တဗ္ဗေ …ပေ…  တညေဝ အနာဂတံ တံ ပစ္စုပ္ပန္နန္တိ? အာမန္တာ. ဟုတွာ ဟောတိ ဟုတွာ ဟောတီတိ? န ဟေဝံ ဝတ္တဗ္ဗေ …ပေ…  ဟုတွာ ဟောတိ ဟုတွာ ဟောတီတိ? အာမန္တာ. န ဟုတွာ န ဟောတိ န ဟုတွာ န ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="666" book="kv">
๐ ပစ္စုပ္ပန္နံ ဟုတွာ အတီတံ ဟောတီတိ? အာမန္တာ. တညေဝ ပစ္စုပ္ပန္နံ တံ အတီတန္တိ? န ဟေဝံ ဝတ္တဗ္ဗေ …ပေ…  တညေဝ ပစ္စုပ္ပန္နံ တံ အတီတန္တိ? အာမန္တာ. ဟုတွာ ဟောတိ ဟုတွာ ဟောတီတိ? န ဟေဝံ ဝတ္တဗ္ဗေ …ပေ…  ဟုတွာ ဟောတိ ဟုတွာ ဟောတီတိ? အာမန္တာ. န ဟုတွာ န ဟောတိ န ဟုတွာ န ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="667" book="kv">
๐ အနာဂတံ ဟုတွာ ပစ္စုပ္ပန္နံ ဟောတိ, ပစ္စုပ္ပန္နံ ဟုတွာ အတီတံ ဟောတီတိ? အာမန္တာ. တညေဝ အနာဂတံ တံ ပစ္စုပ္ပန္နံ တံ အတီတန္တိ? န ဟေဝံ ဝတ္တဗ္ဗေ …ပေ…  တညေဝ အနာဂတံ တံ ပစ္စုပ္ပန္နံ တံ အတီတန္တိ? အာမန္တာ. ဟုတွာ ဟောတိ ဟုတွာ ဟောတီတိ? န ဟေဝံ ဝတ္တဗ္ဗေ …ပေ…  ဟုတွာ ဟောတိ ဟုတွာ ဟောတီတိ? အာမန္တာ. န ဟုတွာ န ဟောတိ န ဟုတွာ န ဟောတီတိ? န ဟေဝံ ဝတ္တဗ္ဗေ.
</Paragraph>
</Division>