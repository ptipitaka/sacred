---
title: "1.3.10 သံဝရကထာ"
tableOfContents: false
sidebar:
  order: 10
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="379" book="kv" e="ch" v="32" p="194">

<Paragraph number="1236" book="kv">
๐ အတ္ထိ ဒေဝေသု သံဝရောတိ? အာမန္တာ. အတ္ထိ ဒေဝေသု အသံဝရောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1237" book="kv">
๐ နတ္ထိ ဒေဝေသု အသံဝရောတိ? အာမန္တာ. နတ္ထိ ဒေဝေသု သံဝရောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1238" book="kv">
๐ နနု အသံဝရာ သံဝရော သီလံ, အတ္ထိ ဒေဝေသု သံဝရောတိ? အာမန္တာ. အတ္ထိ ဒေဝေသု အသံဝရော, ယမှာ အသံဝရာ သံဝရော သီလန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1239" book="kv">
အာဇာနာဟိ နိဂ္ဂဟံ. ဟဉ္စိ အသံဝရာ သံဝရော သီလံ, အတ္ထိ ဒေဝေသု သံဝရော, တေန ဝတ ရေ ဝတ္တဗ္ဗေ—  “အတ္ထိ ဒေဝေသု အသံဝရော, ယမှာ အသံဝရာ သံဝရော သီလန်”တိ. ယံ တတ္ထ ဝဒေသိ—  “ဝတ္တဗ္ဗေ ခေါ—  ‘အသံဝရာ သံဝရော သီလံ, အတ္ထိ ဒေဝေသု သံဝရော’, နော စ ဝတ္တဗ္ဗေ—  ‘အတ္ထိ ဒေဝေသု အသံဝရော, ယမှာ အသံဝရာ သံဝရော သီလန်’”တိ မိစ္ဆာ.
</Paragraph>

<Paragraph number="1240" book="kv">
နော စေ ပန ဝတ္တဗ္ဗေ—  “အတ္ထိ ဒေဝေသု အသံဝရော, ယမှာ အသံဝရာ သံဝရော သီလန်”တိ, နော စ ဝတ ရေ ဝတ္တဗ္ဗေ—  “အသံဝရာ သံဝရော သီလံ, အတ္ထိ ဒေဝေသု သံဝရော”တိ. ယံ တတ္ထ ဝဒေသိ—  “ဝတ္တဗ္ဗေ ခေါ ‘အသံဝရာ သံဝရော သီလံ, အတ္ထိ ဒေဝေသု သံဝရော’, နော စ ဝတ္တဗ္ဗေ—  ‘အတ္ထိ ဒေဝေသု အသံဝရော, ယမှာ အသံဝရာ သံဝရော သီလန်’”တိ မိစ္ဆာ.
</Paragraph>

<Paragraph number="1241" book="kv">
๐ အတ္ထိ မနုဿေသု သံဝရော, အတ္ထိ တတ္ထ အသံဝရောတိ? အာမန္တာ. အတ္ထိ ဒေဝေသု သံဝရော, အတ္ထိ တတ္ထ အသံဝရောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1242" book="kv">
๐ အတ္ထိ ဒေဝေသု သံဝရော, နတ္ထိ တတ္ထ အသံဝရောတိ? အာမန္တာ. အတ္ထိ မနုဿေသု သံဝရော, နတ္ထိ တတ္ထ အသံဝရောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="380" book="kv" e="ch" v="32" p="195">

<Paragraph number="1243" book="kv">
๐ အတ္ထိ ဒေဝေသု ပါဏာတိပါတာ ဝေရမဏီတိ? အာမန္တာ. အတ္ထိ ဒေဝေသု ပါဏာတိပါတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1244" book="kv">
๐ အတ္ထိ ဒေဝေသု သုရာမေရယမဇ္ဇပမာဒဋ္ဌာနာ ဝေရမဏီတိ? အာမန္တာ. အတ္ထိ ဒေဝေသု သုရာမေရယမဇ္ဇပမာဒဋ္ဌာနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1245" book="kv">
๐ နတ္ထိ ဒေဝေသု ပါဏာတိပါတောတိ? အာမန္တာ. နတ္ထိ ဒေဝေသု ပါဏာတိပါတာ ဝေရမဏီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1246" book="kv">
๐ နတ္ထိ ဒေဝေသု သုရာမေရယမဇ္ဇပမာဒဋ္ဌာနန္တိ? အာမန္တာ. နတ္ထိ ဒေဝေသု သုရာမေရယမဇ္ဇပမာဒဋ္ဌာနာ ဝေရမဏီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1247" book="kv">
๐ အတ္ထိ မနုဿေသု ပါဏာတိပါတာ ဝေရမဏိ, အတ္ထိ တတ္ထ ပါဏာတိပါတောတိ? အာမန္တာ. အတ္ထိ ဒေဝေသု ပါဏာတိပါတာ ဝေရမဏိ, အတ္ထိ တတ္ထ ပါဏာတိပါတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1248" book="kv">
๐ အတ္ထိ မနုဿေသု သုရာမေရယမဇ္ဇပမာဒဋ္ဌာနာ ဝေရမဏိ, အတ္ထိ တတ္ထ သုရာမေရယမဇ္ဇပမာဒဋ္ဌာနန္တိ? အာမန္တာ. အတ္ထိ ဒေဝေသု သုရာမေရယမဇ္ဇပမာဒဋ္ဌာနာ ဝေရမဏိ, အတ္ထိ တတ္ထ သုရာမေရယမဇ္ဇပမာဒဋ္ဌာနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1249" book="kv">
๐ အတ္ထိ ဒေဝေသု ပါဏာတိပါတာ ဝေရမဏိ, နတ္ထိ တတ္ထ ပါဏာတိပါတောတိ? အာမန္တာ. အတ္ထိ မနုဿေသု ပါဏာတိပါတာ ဝေရမဏိ, နတ္ထိ တတ္ထ ပါဏာတိပါတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1250" book="kv">
๐ အတ္ထိ ဒေဝေသု သုရာမေရယမဇ္ဇပမာဒဋ္ဌာနာ ဝေရမဏိ, နတ္ထိ တတ္ထ သုရာမေရယမဇ္ဇပမာဒဋ္ဌာနန္တိ? အာမန္တာ. အတ္ထိ မနုဿေသု သုရာမေရယမဇ္ဇပမာဒဋ္ဌာနာ ဝေရမဏိ, နတ္ထိ တတ္ထ သုရာမေရယမဇ္ဇပမာဒဋ္ဌာနန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1251" book="kv">
× နတ္ထိ ဒေဝေသု သံဝရောတိ? အာမန္တာ. သဗ္ဗေ ဒေဝါ ပါဏာတိပါတိနော အဒိန္နာဒါယိနော ကာမေသုမိစ္ဆာစာရိနော မုသာဝါဒိနော သုရာမေရယမဇ္ဇပမာဒဋ္ဌာယိနောတိ? န ဟေဝံ ဝတ္တဗ္ဗေ …ပေ…  တေန ဟိ အတ္ထိ ဒေဝေသု သံဝရောတိ.

</Paragraph>
</Division>

<Paragraph number="1252" type="center" book="kv">
သံဝရကထာ နိဋ္ဌိတာ.
</Paragraph>