---
title: "1.3.4 ဝိမုစ္စမာနကထာ"
tableOfContents: false
sidebar:
  order: 7
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="366" book="kv">

<Paragraph number="1155" book="kv">
๐ ဝိမုတ္တံ ဝိမုစ္စမာနန္တိ? အာမန္တာ. ဧကဒေသံ ဝိမုတ္တံ, ဧကဒေသံ အဝိမုတ္တန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1156" book="kv">
๐ ဧကဒေသံ ဝိမုတ္တံ, ဧကဒေသံ အဝိမုတ္တန္တိ? အာမန္တာ. ဧကဒေသံ သောတာပန္နော, ဧကဒေသံ န သောတာပန္နော, ဧကဒေသံ သောတာပတ္တိဖလပ္ပတ္တော ပဋိလဒ္ဓေါ အဓိဂတော သစ္ဆိကတော ဥပသမ္ပဇ္ဇ ဝိဟရတိ, ကာယေန ဖုသိတွာ ဝိဟရတိ, ဧကဒေသံ န ကာယေန ဖုသိတွာ ဝိဟရတိ, ဧကဒေသံ သတ္တက္ခတ္တုပရမော ကောလံကောလော ဧကဗီဇီ ဗုဒ္ဓေ အဝေစ္စပ္ပသာဒေန သမန္နာဂတော ဓမ္မေ …ပေ…  သံဃေ …ပေ…  အရိယကန္တေဟိ သီလေဟိ သမန္နာဂတော, ဧကဒေသံ အရိယကန္တေဟိ သီလေဟိ န သမန္နာဂတောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1157" book="kv">
๐ ဧကဒေသံ ဝိမုတ္တံ, ဧကဒေသံ အဝိမုတ္တန္တိ? အာမန္တာ. ဧကဒေသံ သကဒါဂါမီ, ဧကဒေသံ န သကဒါဂါမီ, ဧကဒေသံ သကဒါဂါမိဖလပ္ပတ္တော ပဋိလဒ္ဓေါ အဓိဂတော သစ္ဆိကတော ဥပသမ္ပဇ္ဇ ဝိဟရတိ, ကာယေန ဖုသိတွာ ဝိဟရတိ, ဧကဒေသံ န ကာယေန ဖုသိတွာ ဝိဟရတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1158" book="kv">
๐ ဧကဒေသံ ဝိမုတ္တံ, ဧကဒေသံ အဝိမုတ္တန္တိ? အာမန္တာ. ဧကဒေသံ အနာဂါမီ, ဧကဒေသံ န အနာဂါမီ, ဧကဒေသံ အနာဂါမိဖလပ္ပတ္တော ပဋိလဒ္ဓေါ အဓိဂတော သစ္ဆိကတော ဥပသမ္ပဇ္ဇ ဝိဟရတိ, ကာယေန ဖုသိတွာ ဝိဟရတိ, ဧကဒေသံ န ကာယေန ဖုသိတွာ ဝိဟရတိ, ဧကဒေသံ အန္တရာပရိနိဗ္ဗာယီ, ဥပဟစ္စပရိနိဗ္ဗာယီ, အသင်္ခါရပရိနိဗ္ဗာယီ, သသင်္ခါရပရိနိဗ္ဗာယီ, ဥဒ္ဓံသောတောအကနိဋ္ဌဂါမီ, ဧကဒေသံ န ဥဒ္ဓံသောတောအကနိဋ္ဌဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1159" book="kv">
๐ ဧကဒေသံ ဝိမုတ္တံ, ဧကဒေသံ အဝိမုတ္တန္တိ? အာမန္တာ. ဧကဒေသံ အရဟာ ဧကဒေသံ န အရဟာ, ဧကဒေသံ အရဟတ္တပ္ပတ္တော ပဋိလဒ္ဓေါ အဓိဂတော သစ္ဆိကတော ဥပသမ္ပဇ္ဇ ဝိဟရတိ, ကာယေန ဖုသိတွာ ဝိဟရတိ, ဧကဒေသံ န ကာယေန ဖုသိတွာ ဝိဟရတိ, ဧကဒေသံ ဝီတရာဂေါ ဝီတဒေါသော ဝီတမောဟော …ပေ…  ဧကဒေသံ သစ္ဆိကာတဗ္ဗံ သစ္ဆိကတံ, ဧကဒေသံ သစ္ဆိကာတဗ္ဗံ န သစ္ဆိကတန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1160" book="kv">
๐ ဝိမုတ္တံ ဝိမုစ္စမာနန္တိ? အာမန္တာ. ဥပ္ပါဒက္ခဏေ ဝိမုတ္တံ, ဘင်္ဂက္ခဏေ ဝိမုစ္စမာနန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="367" book="kv">

<Paragraph number="1161" book="kv">
× န ဝတ္တဗ္ဗံ—  “ဝိမုတ္တံ ဝိမုစ္စမာနန်”တိ? အာမန္တာ. နနု ဝုတ္တံ ဘဂဝတာ—  “တဿ ဧဝံ ဇာနတော ဧဝံ ပဿတော ကာမာသဝါပိ စိတ္တံ ဝိမုစ္စတိ, ဘဝါသဝါပိ စိတ္တံ ဝိမုစ္စတိ, အဝိဇ္ဇာသဝါပိ စိတ္တံ ဝိမုစ္စတီ”တိ. အတ္ထေဝ သုတ္တန္တောတိ? အာမန္တာ. တေန ဟိ ဝတ္တဗ္ဗံ—  “ဝိမုတ္တံ ဝိမုစ္စမာနန်”တိ.
</Paragraph>

<Paragraph number="1162" book="kv">
๐ ဝိမုတ္တံ ဝိမုစ္စမာနန္တိ? အာမန္တာ. နနု ဝုတ္တံ ဘဂဝတာ—  “သော ဧဝံ သမာဟိတေ စိတ္တေ ပရိသုဒ္ဓေ ပရိယောဒါတေ အနင်္ဂဏေ ဝိဂတူပက္ကိလေသေ မုဒုဘူတေ ကမ္မနိယေ ဌိတေ အာနေဉ္ဇပ္ပတ္တေ အာသဝါနံ ခယဉာဏာယ စိတ္တံ အဘိနိန္နာမေတီ”တိ. အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “ဝိမုတ္တံ ဝိမုစ္စမာနန်”တိ.
</Paragraph>

<Paragraph number="1163" book="kv">
๐ အတ္ထိ စိတ္တံ ဝိမုစ္စမာနန္တိ? အာမန္တာ. အတ္ထိ စိတ္တံ ရဇ္ဇမာနံ ဒုဿမာနံ မုယှမာနံ ကိလိဿမာနန္တိ? န ဟေဝံ ဝတ္တဗ္ဗေ …ပေ…  နနု ရတ္တဉ္စေဝ အရတ္တဉ္စ, ဒုဋ္ဌဉ္စေဝ အဒုဋ္ဌဉ္စ, မူဠှဉ္စေဝ အမူဠှဉ္စ, ဆိန္နဉ္စေဝ အဆိန္နဉ္စ, ဘိန္နဉ္စေဝ အဘိန္နဉ္စ, ကတဉ္စေဝ အကတဉ္စာတိ? အာမန္တာ. ဟဉ္စိ ရတ္တဉ္စေဝ အရတ္တဉ္စ, ဒုဋ္ဌဉ္စေဝ အဒုဋ္ဌဉ္စ, မူဠှဉ္စေဝ အမူဠှဉ္စ, ဆိန္နဉ္စေဝ အဆိန္နဉ္စ, ဘိန္နဉ္စေဝ အဘိန္နဉ္စ, ကတဉ္စေဝ အကတဉ္စ, နော စ ဝတ ရေ ဝတ္တဗ္ဗေ—  “အတ္ထိ စိတ္တံ ဝိမုစ္စမာနန်”တိ.

</Paragraph>
</Division>

<Paragraph number="1164" type="center" book="kv">
ဝိမုစ္စမာနကထာ နိဋ္ဌိတာ.
</Paragraph>