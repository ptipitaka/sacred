---
title: "1.3.9 ယထာကမ္မူပဂတဉာဏကထာ"
tableOfContents: false
sidebar:
  order: 9
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="377" book="kv" e="ch" v="32" p="193">

<Paragraph number="1225" book="kv">
๐ ယထာကမ္မူပဂတံ ဉာဏံ ဒိဗ္ဗစက္ခုန္တိ? အာမန္တာ. ယထာကမ္မူပဂတဉ္စ မနသိ ကရောတိ, ဒိဗ္ဗေန စက္ခုနာ ရူပံ ပဿတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1226" book="kv">
๐ ယထာကမ္မူပဂတဉ္စ မနသိ ကရောတိ, ဒိဗ္ဗေန စက္ခုနာ ရူပံ ပဿတီတိ? အာမန္တာ. ဒွိန္နံ ဖဿာနံ ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1227" book="kv">
๐ ယထာကမ္မူပဂတံ ဉာဏံ ဒိဗ္ဗစက္ခုန္တိ? အာမန္တာ. “ဣမေ ဝတ ဘောန္တော သတ္တာ”တိ စ မနသိ ကရောတိ, “ကာယဒုစ္စရိတေန သမန္နာဂတာ”တိ စ မနသိ ကရောတိ, “ဝစီဒုစ္စရိတေန သမန္နာဂတာ”တိ စ မနသိ ကရောတိ, “မနောဒုစ္စရိတေန သမန္နာဂတာ”တိ စ မနသိ ကရောတိ, “အရိယာနံ ဥပဝါဒကာ”တိ စ မနသိ ကရောတိ, “မိစ္ဆာဒိဋ္ဌိကာ”တိ စ မနသိ ကရောတိ, “မိစ္ဆာဒိဋ္ဌိကမ္မသမာဒါနာ”တိ စ မနသိ ကရောတိ, “တေ ကာယဿ ဘေဒါ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နာ”တိ စ မနသိ ကရောတိ, “ဣမေ ဝါ ပန ဘောန္တော သတ္တာ”တိ စ မနသိ ကရောတိ, “ကာယသုစရိတေန သမန္နာဂတာ”တိ စ မနသိ ကရောတိ, “ဝစီသုစရိတေန သမန္နာဂတာ”တိ စ မနသိ ကရောတိ, “မနောသုစရိတေန သမန္နာဂတာ”တိ စ မနသိ ကရောတိ, “အရိယာနံ အနုပဝါဒကာ”တိ စ မနသိ ကရောတိ, “သမ္မာဒိဋ္ဌိကာ”တိ စ မနသိ ကရောတိ, “သမ္မာဒိဋ္ဌိကမ္မသမာဒါနာ”တိ စ မနသိ ကရောတိ, “တေ ကာယဿ ဘေဒါ ပရံ မရဏာ သုဂတိံ သဂ္ဂံ လောကံ ဥပပန္နာ”တိ စ မနသိ ကရောတိ, ဒိဗ္ဗေန စက္ခုနာ ရူပံ ပဿတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1228" book="kv">
๐ “တေ ကာယဿ ဘေဒါ ပရံ မရဏာ သုဂတိံ သဂ္ဂံ လောကံ ဥပပန္နာ”တိ စ မနသိ ကရောတိ, ဒိဗ္ဗေန စက္ခုနာ ရူပံ ပဿတီတိ? အာမန္တာ. ဒွိန္နံ ဖဿာနံ ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="378" book="kv" e="ch" v="32" p="193">

<Paragraph number="1229" book="kv">
๐ ယထာကမ္မူပဂတံ ဉာဏံ ဒိဗ္ဗစက္ခုန္တိ? အာမန္တာ. အတ္ထိ ကောစိ အဒိဗ္ဗစက္ခုကော ဒိဗ္ဗစက္ခုံ အပ္ပဋိလဒ္ဓေါ အနဓိဂတော အသစ္ဆိကတော ယထာကမ္မူပဂတံ ဇာနာတီတိ? အာမန္တာ. ဟဉ္စိ အတ္ထိ ကောစိ အဒိဗ္ဗစက္ခုကော ဒိဗ္ဗစက္ခုံ အပ္ပဋိလဒ္ဓေါ အနဓိဂတော အသစ္ဆိကတော ယထာကမ္မူပဂတံ ဇာနာတိ, နော စ ဝတ ရေ ဝတ္တဗ္ဗေ—  “ယထာကမ္မူပဂတံ ဉာဏံ ဒိဗ္ဗစက္ခုန်”တိ.
</Paragraph>

<Paragraph number="1230" book="kv">
๐ ယထာကမ္မူပဂတံ ဉာဏံ ဒိဗ္ဗစက္ခုန္တိ? အာမန္တာ. အာယသ္မာ သာရိပုတ္တော ယထာကမ္မူပဂတံ ဉာဏံ ဇာနာတီတိ? အာမန္တာ. ဟဉ္စိ အာယသ္မာ သာရိပုတ္တော ယထာကမ္မူပဂတံ ဉာဏံ ဇာနာတိ, နော စ ဝတ ရေ ဝတ္တဗ္ဗေ—  “ယထာကမ္မူပဂတံ ဉာဏံ ဒိဗ္ဗစက္ခုန်”တိ.
</Paragraph>

<Paragraph number="1231" book="kv">
๐ ယထာကမ္မူပဂတံ ဉာဏံ ဒိဗ္ဗစက္ခုန္တိ? အာမန္တာ. အာယသ္မာ သာရိပုတ္တော ယထာကမ္မူပဂတံ ဉာဏံ ဇာနာတီတိ? အာမန္တာ. အတ္ထာယသ္မတော သာရိပုတ္တဿ ဒိဗ္ဗစက္ခုန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1232" book="kv">
๐ အတ္ထာယသ္မတော သာရိပုတ္တဿ ဒိဗ္ဗစက္ခုန္တိ? အာမန္တာ. နနု အာယသ္မာ သာရိပုတ္တော ဧတဒဝေါစ—
</Paragraph>

<Paragraph number="1233" type="verses" book="kv">
_“နေဝ ပုဗ္ဗေနိဝါသာယ,_  
_နပိ ဒိဗ္ဗဿ စက္ခုနော;_  
_စေတောပရိယာယ ဣဒ္ဓိယာ,_  
_သောတဓာတုဝိသုဒ္ဓိယာ;_  
_စုတိယာ ဥပပတ္တိယာ,_  
_ပဏိဓိ မေ န ဝိဇ္ဇတီ”တိ._  

</Paragraph>

<Paragraph number="1234" book="kv">
အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “ယထာကမ္မူပဂတံ ဉာဏံ ဒိဗ္ဗစက္ခုန်”တိ.

</Paragraph>
</Division>

<Paragraph number="1235" type="center" book="kv">
ယထာကမ္မူပဂတဉာဏကထာ နိဋ္ဌိတာ.
</Paragraph>