---
title: 1.5.1 ဝိမုတ္တိကထာ
tableOfContents: false
sidebar:
  order: 1
type: tipitaka
basket: ab
book: kv
review:
  current: review
  updated: '2025-10-23T09:20:51.175133'
  updated_by: ''
  notes: ''
  history:
  - state: review
    date: '2025-10-23T09:20:51.175133'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="418" book="kv" e="ch" v="32" p="227">

<Paragraph number="1466" book="kv">
๐ ဝိမုတ္တိဉာဏံ ဝိမုတ္တန္တိ? အာမန္တာ. ယံ ကိဉ္စိ ဝိမုတ္တိဉာဏံ သဗ္ဗံ တံ ဝိမုတ္တန္တိ? န ဟေဝံ ဝတ္တဗ္ဗေ …ပေ… . ဝိမုတ္တိဉာဏံ ဝိမုတ္တန္တိ? အာမန္တာ. ပစ္စဝေက္ခဏဉာဏံ ဝိမုတ္တန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="1467" book="kv">
๐ ဝိမုတ္တိဉာဏံ ဝိမုတ္တန္တိ? အာမန္တာ. ဂေါတြဘုနော ပုဂ္ဂလဿ ဝိမုတ္တိဉာဏံ ဝိမုတ္တန္တိ? န ဟေဝံ ဝတ္တဗ္ဗေ …ပေ…  သောတာပတ္တိဖလသစ္ဆိကိရိယာယ ပဋိပန္နဿ ပုဂ္ဂလဿ ဝိမုတ္တိဉာဏံ ဝိမုတ္တန္တိ? အာမန္တာ. သောတာပန္နဿ ဉာဏံ, သောတာပတ္တိဖလံ ပတ္တဿ ပဋိလဒ္ဓဿ အဓိဂတဿ သစ္ဆိကတဿ ဉာဏန္တိ? န ဟေဝံ ဝတ္တဗ္ဗေ …ပေ…  သကဒါဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ ဝိမုတ္တိဉာဏံ ဝိမုတ္တန္တိ? အာမန္တာ. သကဒါဂါမိဿ ဉာဏံ, သကဒါဂါမိဖလံ ပတ္တဿ ပဋိလဒ္ဓဿ အဓိဂတဿ သစ္ဆိကတဿ ဉာဏန္တိ? န ဟေဝံ ဝတ္တဗ္ဗေ …ပေ…  အနာဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ ဝိမုတ္တိဉာဏံ ဝိမုတ္တန္တိ? အာမန္တာ. အနာဂါမိဿ ဉာဏံ, အနာဂါမိဖလံ ပတ္တဿ ပဋိလဒ္ဓဿ အဓိဂတဿ သစ္ဆိကတဿ ဉာဏန္တိ? န ဟေဝံ ဝတ္တဗ္ဗေ …ပေ…  အရဟတ္တသစ္ဆိကိရိယာယ ပဋိပန္နဿ ပုဂ္ဂလဿ ဝိမုတ္တိဉာဏံ ဝိမုတ္တန္တိ? အာမန္တာ. အရဟတော ဉာဏံ, အရဟတ္တံ ပတ္တဿ ပဋိလဒ္ဓဿ အဓိဂတဿ သစ္ဆိကတဿ ဉာဏန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="419" book="kv" e="ch" v="32" p="227">

<Paragraph number="1468" book="kv">
๐ သောတာပတ္တိဖလသမင်္ဂိဿ ပုဂ္ဂလဿ ဝိမုတ္တိဉာဏံ ဝိမုတ္တန္တိ? အာမန္တာ. သောတာပတ္တိဖလသစ္ဆိကိရိယာယ ပဋိပန္နဿ ပုဂ္ဂလဿ ဝိမုတ္တိဉာဏံ ဝိမုတ္တန္တိ? န ဟေဝံ ဝတ္တဗ္ဗေ …ပေ…  သကဒါဂါမိဖလသမင်္ဂိဿ ပုဂ္ဂလဿ ဝိမုတ္တိဉာဏံ ဝိမုတ္တန္တိ? အာမန္တာ. သကဒါဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ ဝိမုတ္တိဉာဏံ ဝိမုတ္တန္တိ? န ဟေဝံ ဝတ္တဗ္ဗေ …ပေ…  အနာဂါမိဖလသမင်္ဂိဿ ပုဂ္ဂလဿ ဝိမုတ္တိဉာဏံ ဝိမုတ္တန္တိ? အာမန္တာ. အနာဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ ဝိမုတ္တိဉာဏံ ဝိမုတ္တန္တိ? န ဟေဝံ ဝတ္တဗ္ဗေ …ပေ…  အရဟတ္တဖလသမင်္ဂိဿ ပုဂ္ဂလဿ ဝိမုတ္တိဉာဏံ ဝိမုတ္တန္တိ? အာမန္တာ. အရဟတ္တသစ္ဆိကိရိယာယ ပဋိပန္နဿ ပုဂ္ဂလဿ ဝိမုတ္တိဉာဏံ ဝိမုတ္တန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="420" book="kv" e="ch" v="32" p="227">

<Paragraph number="1469" book="kv">
๐ သောတာပတ္တိဖလသမင်္ဂိဿ ပုဂ္ဂလဿ ဝိမုတ္တိဉာဏံ ဝိမုတ္တန္တံ စ ဖလံ ပတ္တဿ ဉာဏန္တိ? အာမန္တာ. သောတာပတ္တိဖလသစ္ဆိကိရိယာယ ပဋိပန္နဿ ပုဂ္ဂလဿ ဝိမုတ္တိဉာဏံ ဝိမုတ္တန္တံ စ ဖလံ ပတ္တဿ ဉာဏန္တိ? န ဟေဝံ ဝတ္တဗ္ဗေ …ပေ…  သကဒါဂါမိဖလသမင်္ဂိဿ ပုဂ္ဂလဿ ဝိမုတ္တိဉာဏံ ဝိမုတ္တန္တံ စ ဖလံ ပတ္တဿ ဉာဏန္တိ? အာမန္တာ. သကဒါဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ ဝိမုတ္တိဉာဏံ ဝိမုတ္တန္တံ စ ဖလံ ပတ္တဿ ဉာဏန္တိ? န ဟေဝံ ဝတ္တဗ္ဗေ …ပေ…  အနာဂါမိဖလသမင်္ဂိဿ ပုဂ္ဂလဿ ဝိမုတ္တိဉာဏံ ဝိမုတ္တန္တံ စ ဖလံ ပတ္တဿ ဉာဏန္တိ? အာမန္တာ. အနာဂါမိဖလသစ္ဆိကိရိယာယ ပဋိပန္နဿ ပုဂ္ဂလဿ ဝိမုတ္တိဉာဏံ ဝိမုတ္တန္တံ စ ဖလံ ပတ္တဿ ဉာဏန္တိ? န ဟေဝံ ဝတ္တဗ္ဗေ …ပေ…  အရဟတ္တဖလသမင်္ဂိဿ ပုဂ္ဂလဿ ဝိမုတ္တိဉာဏံ ဝိမုတ္တန္တံ စ ဖလံ ပတ္တဿ ဉာဏန္တိ? အာမန္တာ. အရဟတ္တသစ္ဆိကိရိယာယ ပဋိပန္နဿ ပုဂ္ဂလဿ ဝိမုတ္တိဉာဏံ ဝိမုတ္တန္တံ စ ဖလံ ပတ္တဿ ဉာဏန္တိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="1470" type="center" book="kv">
ဝိမုတ္တိကထာ နိဋ္ဌိတာ.
</Paragraph>