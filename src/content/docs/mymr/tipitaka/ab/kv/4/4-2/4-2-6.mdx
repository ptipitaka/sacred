---
title: 4.2.6 နဝတ္တဗ္ဗံသံဃောဒက္ခိဏံပဋိဂ္ဂဏှာတိကထာ
tableOfContents: false
sidebar:
  order: 6
type: tipitaka
basket: ab
book: kv
review:
  current: review
  updated: '2025-10-23T09:20:51.821714'
  updated_by: ''
  notes: ''
  history:
  - state: review
    date: '2025-10-23T09:20:51.821714'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="791" book="kv" e="ch" v="32" p="398">

<Paragraph number="2465" book="kv">
๐ န ဝတ္တဗ္ဗံ—  “သံဃော ဒက္ခိဏံ ပဋိဂ္ဂဏှာတီ”တိ? အာမန္တာ. နနု သံဃော အာဟုနေယျော ပါဟုနေယျော ဒက္ခိဏေယျော အဉ္ဇလိကရဏီယော အနုတ္တရံ ပုညက္ခေတ္တံ လောကဿာတိ? အာမန္တာ. ဟဉ္စိ သံဃော အာဟုနေယျော ပါဟုနေယျော ဒက္ခိဏေယျော အဉ္ဇလိကရဏီယော အနုတ္တရံ ပုညက္ခေတ္တံ လောကဿ, တေန ဝတ ရေ ဝတ္တဗ္ဗေ—  “သံဃော ဒက္ခိဏံ ပဋိဂ္ဂဏှာတီ”တိ.
</Paragraph>

<Paragraph number="2466" book="kv">
๐ န ဝတ္တဗ္ဗံ—  “သံဃော ဒက္ခိဏံ ပဋိဂ္ဂဏှာတီ”တိ? အာမန္တာ. နနု စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာတိ? အာမန္တာ. ဟဉ္စိ စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာ, တေန ဝတ ရေ ဝတ္တဗ္ဗေ—  “သံဃော ဒက္ခိဏံ ပဋိဂ္ဂဏှာတီ”တိ.
</Paragraph>

<Paragraph number="2467" book="kv">
๐ န ဝတ္တဗ္ဗံ—  “သံဃော ဒက္ခိဏံ ပဋိဂ္ဂဏှာတီ”တိ? အာမန္တာ. နနု အတ္ထိ ကေစိ သံဃဿ ဒါနံ ဒေန္တီတိ? အာမန္တာ. ဟဉ္စိ အတ္ထိ ကေစိ သံဃဿ ဒါနံ ဒေန္တိ, တေန ဝတ ရေ ဝတ္တဗ္ဗေ—  “သံဃော ဒက္ခိဏံ ပဋိဂ္ဂဏှာတီ”တိ. နနု အတ္ထိ ကေစိ သံဃဿ စီဝရံ ဒေန္တိ …ပေ…  ပိဏ္ဍပါတံ ဒေန္တိ…  သေနာသနံ ဒေန္တိ…  ဂိလာနပစ္စယဘေသဇ္ဇပရိက္ခာရံ ဒေန္တိ…  ခါဒနီယံ ဒေန္တိ…  ဘောဇနီယံ ဒေန္တိ …ပေ…  ပါနီယံ ဒေန္တီတိ? အာမန္တာ. ဟဉ္စိ အတ္ထိ ကေစိ သံဃဿ ပါနီယံ ဒေန္တိ, တေန ဝတ ရေ ဝတ္တဗ္ဗေ—  “သံဃော ဒက္ခိဏံ ပဋိဂ္ဂဏှာတီ”တိ.
</Paragraph>

<Paragraph number="2468" book="kv">
๐ န ဝတ္တဗ္ဗံ—  “သံဃော ဒက္ခိဏံ ပဋိဂ္ဂဏှာတီ”တိ? အာမန္တာ. နနု ဝုတ္တံ ဘဂဝတာ—
</Paragraph>

<Paragraph number="2469" type="verses" book="kv">
_“အာဟုတိံ ဇာတဝေဒေါဝ,_  
_မဟာမေဃံဝ မေဒနီ;_  
_သံဃော သမာဓိသမ္ပန္နော,_  
_ပဋိဂ္ဂဏှာတိ ဒက္ခိဏန်”တိ._  

</Paragraph>

<Paragraph number="2470" book="kv">
အတ္ထေဝ သုတ္တန္တောတိ? အာမန္တာ. တေန ဟိ သံဃော ဒက္ခိဏံ ပဋိဂ္ဂဏှာတီတိ.
</Paragraph>

</Division>
<Division number="792" book="kv" e="ch" v="32" p="399">

<Paragraph number="2471" book="kv">
× သံဃော ဒက္ခိဏံ ပဋိဂ္ဂဏှာတီတိ? အာမန္တာ. မဂ္ဂေါ ပဋိဂ္ဂဏှာတိ, ဖလံ ပဋိဂ္ဂဏှာတီတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="2472" type="center" book="kv">
န ဝတ္တဗ္ဗံ သံဃော ဒက္ခိဏံ ပဋိဂ္ဂဏှာတီတိကထာ နိဋ္ဌိတာ.
</Paragraph>