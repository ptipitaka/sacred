---
title: "4.1.5 ရူပံဟေတူတိကထာ"
tableOfContents: false
sidebar:
  order: 6
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="754" book="kv">

<Paragraph number="2392" book="kv">
๐ ရူပံ ဟေတူတိ? အာမန္တာ. အလောဘော ဟေတူတိ? န ဟေဝံ ဝတ္တဗ္ဗေ …ပေ…  အဒေါသော ဟေတု …ပေ…  အမောဟော ဟေတု…  လောဘော ဟေတု…  ဒေါသော ဟေတု…  မောဟော ဟေတူတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2393" book="kv">
๐ ရူပံ ဟေတူတိ? အာမန္တာ. သာရမ္မဏံ, အတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ…  နနု အနာရမ္မဏံ, နတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. ဟဉ္စိ အနာရမ္မဏံ, နတ္ထိ တဿ အာဝဋ္ဋနာ …ပေ…  ပဏိဓိ, နော စ ဝတ ရေ ဝတ္တဗ္ဗေ—  “ရူပံ ဟေတူ”တိ.
</Paragraph>

</Division>
<Division number="755" book="kv">

<Paragraph number="2394" book="kv">
๐ အလောဘော ဟေတု သာရမ္မဏော, အတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. ရူပံ ဟေတု သာရမ္မဏံ, အတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ…  အဒေါသော ဟေတု…  အမောဟော ဟေတု…  လောဘော ဟေတု…  ဒေါသော ဟေတု…  မောဟော ဟေတု သာရမ္မဏော, အတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. ရူပံ ဟေတု သာရမ္မဏံ, အတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2395" book="kv">
๐ ရူပံ ဟေတု အနာရမ္မဏံ, နတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. အလောဘော ဟေတု အနာရမ္မဏော, နတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ…  ရူပံ ဟေတု အနာရမ္မဏံ, နတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. အဒေါသော ဟေတု…  အမောဟော ဟေတု…  လောဘော ဟေတု…  ဒေါသော ဟေတု…  မောဟော ဟေတု အနာရမ္မဏော, နတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="756" book="kv">

<Paragraph number="2396" book="kv">
× န ဝတ္တဗ္ဗံ—  “ရူပံ ဟေတူ”တိ? အာမန္တာ. နနု မဟာဘူတာ ဥပါဒါယရူပါနံ ဥပါဒါယဟေတူတိ? အာမန္တာ. ဟဉ္စိ မဟာဘူတာ ဥပါဒါယရူပါနံ ဥပါဒါယဟေတု, တေန ဝတ ရေ ဝတ္တဗ္ဗေ—  “ရူပံ ဟေတူ”တိ.

</Paragraph>
</Division>

<Paragraph number="2397" type="center" book="kv">
ရူပံ ဟေတူတိကထာ နိဋ္ဌိတာ.
</Paragraph>