---
title: "4.1.8 ရူပံဝိပါကောတိကထာ"
tableOfContents: false
sidebar:
  order: 9
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="765" book="kv">

<Paragraph number="2414" book="kv">
๐ ရူပံ ဝိပါကောတိ? အာမန္တာ. ရူပံ သုခဝေဒနိယံ ဒုက္ခဝေဒနိယံ အဒုက္ခမသုခဝေဒနိယံ, သုခါယ ဝေဒနာယ သမ္ပယုတ္တံ, ဒုက္ခာယ ဝေဒနာယ သမ္ပယုတ္တံ, အဒုက္ခမသုခါယ ဝေဒနာယ သမ္ပယုတ္တံ, ဖဿေန သမ္ပယုတ္တံ …ပေ…  စိတ္တေန သမ္ပယုတ္တံ, သာရမ္မဏံ, အတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ…  နနု န သုခဝေဒနိယံ န ဒုက္ခဝေဒနိယံ …ပေ…  အနာရမ္မဏံ, နတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. ဟဉ္စိ န သုခဝေဒနိယံ န ဒုက္ခဝေဒနိယံ …ပေ…  အနာရမ္မဏံ, နတ္ထိ တဿ အာဝဋ္ဋနာ …ပေ…  ပဏိဓိ, နော စ ဝတ ရေ ဝတ္တဗ္ဗေ—  “ရူပံ ဝိပါကော”တိ.
</Paragraph>

</Division>
<Division number="766" book="kv">

<Paragraph number="2415" book="kv">
๐ ဖဿော ဝိပါကော, ဖဿော သုခဝေဒနိယော ဒုက္ခဝေဒနိယော …ပေ…  သာရမ္မဏော, အတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. ရူပံ ဝိပါကော, ရူပံ သုခဝေဒနိယံ ဒုက္ခဝေဒနိယံ …ပေ…  သာရမ္မဏံ, အတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2416" book="kv">
๐ ရူပံ ဝိပါကော, ရူပံ န သုခဝေဒနိယံ န ဒုက္ခဝေဒနိယံ …ပေ…  အနာရမ္မဏံ, နတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. ဖဿော ဝိပါကော, ဖဿော န သုခဝေဒနိယော န ဒုက္ခဝေဒနိယော …ပေ…  အနာရမ္မဏော, နတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="767" book="kv">

<Paragraph number="2417" book="kv">
× န ဝတ္တဗ္ဗံ—  “ရူပံ ဝိပါကော”တိ? အာမန္တာ. နနု ကမ္မဿ ကတတ္တာ ဥပ္ပန္နာ စိတ္တစေတသိကာ ဓမ္မာ ဝိပါကောတိ? အာမန္တာ. ဟဉ္စိ ကမ္မဿ ကတတ္တာ ဥပ္ပန္နာ စိတ္တစေတသိကာ ဓမ္မာ ဝိပါကော, တေန ဝတ ရေ ဝတ္တဗ္ဗေ—  “ကမ္မဿ ကတတ္တာ ဥပ္ပန္နံ ရူပံ ဝိပါကော”တိ.

</Paragraph>
</Division>

<Paragraph number="2418" type="center" book="kv">
ရူပံ ဝိပါကောတိကထာ နိဋ္ဌိတာ.
</Paragraph>