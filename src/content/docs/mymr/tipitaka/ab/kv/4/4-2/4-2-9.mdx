---
title: 4.2.9 နဝတ္တဗ္ဗံသံဃဿဒိန္နံမဟပ္ဖလန္တိကထာ
tableOfContents: false
sidebar:
  order: 9
type: tipitaka
basket: ab
book: kv
review:
  current: review
  updated: '2025-10-23T09:20:51.833712'
  updated_by: ''
  notes: ''
  history:
  - state: review
    date: '2025-10-23T09:20:51.833712'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="797" book="kv" e="ch" v="32" p="401">

<Paragraph number="2484" book="kv">
๐ န ဝတ္တဗ္ဗံ—  “သံဃဿ ဒိန္နံ မဟပ္ဖလန်”တိ? အာမန္တာ. နနု သံဃော အာဟုနေယျော ပါဟုနေယျော ဒက္ခိဏေယျော အဉ္ဇလိကရဏီယော အနုတ္တရံ ပုညက္ခေတ္တံ လောကဿာတိ? အာမန္တာ. ဟဉ္စိ သံဃော အာဟုနေယျော …ပေ…  အနုတ္တရံ ပုညက္ခေတ္တံ လောကဿ, တေန ဝတ ရေ ဝတ္တဗ္ဗေ—  “သံဃဿ ဒိန္နံ မဟပ္ဖလန်”တိ.
</Paragraph>

<Paragraph number="2485" book="kv">
๐ န ဝတ္တဗ္ဗံ—  “သံဃဿ ဒိန္နံ မဟပ္ဖလန်”တိ? အာမန္တာ. နနု စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာတိ? အာမန္တာ. ဟဉ္စိ စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာ, တေန ဝတ ရေ ဝတ္တဗ္ဗေ—  “သံဃဿ ဒိန္နံ မဟပ္ဖလန်”တိ.
</Paragraph>

</Division>
<Division number="798" book="kv" e="ch" v="32" p="402">

<Paragraph number="2486" book="kv">
๐ န ဝတ္တဗ္ဗံ—  “သံဃဿ ဒိန္နံ မဟပ္ဖလန်”တိ? အာမန္တာ. နနု ဝုတ္တံ ဘဂဝတာ—  “သံဃေ, ဂေါတမိ, ဒေဟိ, သံဃေ တေ ဒိန္နေ အဟဉ္စေဝ ပူဇိတော ဘဝိဿာမိ သံဃော စာ”တိ. အတ္ထေဝ သုတ္တန္တောတိ? အာမန္တာ. တေန ဟိ သံဃဿ ဒိန္နံ မဟပ္ဖလန္တိ.
</Paragraph>

<Paragraph number="2487" book="kv">
๐ န ဝတ္တဗ္ဗံ—  “သံဃဿ ဒိန္နံ မဟပ္ဖလန်”တိ? အာမန္တာ. နနု သက္ကော ဒေဝါနမိန္ဒော ဘဂဝန္တံ ဧတဒဝေါစ—
</Paragraph>

<Paragraph number="2488" type="verses" book="kv">
_“ယဇမာနာနံ မနုဿာနံ,_  
_ပုညပေက္ခာန ပါဏိနံ;_  
_ကရောတံ ဩပဓိကံ ပုညံ,_  
_ကတ္ထ ဒိန္နံ မဟပ္ဖလန်”တိ._  

</Paragraph>

<Paragraph number="2489" type="verses" book="kv">
_“စတ္တာရော စ ပဋိပန္နာ,_  
_စတ္တာရော စ ဖလေ ဌိတာ;_  
_ဧသ သံဃော ဥဇုဘူတော,_  
_ပညာသီလသမာဟိတော._  

</Paragraph>

<Paragraph number="2490" type="verses" book="kv">
_ယဇမာနာနံ မနုဿာနံ,_  
_ပုညပေက္ခာန ပါဏိနံ;_  
_ကရောတံ ဩပဓိကံ ပုညံ,_  
_သံဃေ ဒိန္နံ မဟပ္ဖလန္တိ._  

</Paragraph>

<Paragraph number="2491" type="verses" book="kv">
_ဧသော ဟိ သံဃော ဝိပုလော မဟဂ္ဂတော,_  
_ဧသပ္ပမေယျော ဥဒဓီဝ သာဂရော;_  
_ဧတေ ဟိ သေဋ္ဌာ နရဝီရသာဝကာ,_  
_ပဘင်္ကရာ ဓမ္မမုဒီရယန္တိ._  

</Paragraph>

<Paragraph number="2492" type="verses" book="kv">
_တေသံ သုဒိန္နံ သုဟုတံ သုယိဋ္ဌံ,_  
_ယေ သံဃမုဒ္ဒိဿ ဒဒန္တိ ဒါနံ;_  
_သာ ဒက္ခိဏာ သံဃဂတာ ပတိဋ္ဌိတာ,_  
_မဟပ္ဖလာ လောကဝိဒူန ဝဏ္ဏိတာ._  

</Paragraph>

<Paragraph number="2493" type="verses" book="kv">
_ဧတာဒိသံ ယညမနုဿရန္တာ,_  
_ယေ ဝေဒဇာတာ ဝိစရန္တိ လောကေ;_  
_ဝိနေယျ မစ္ဆေရမလံ သမူလံ,_  
_အနိန္ဒိတာ သဂ္ဂမုပေန္တိ ဌာနန်”တိ._  

</Paragraph>

<Paragraph number="2494" book="kv">
အတ္ထေဝ သုတ္တန္တောတိ? အာမန္တာ. တေန ဟိ သံဃဿ ဒိန္နံ မဟပ္ဖလန္တိ.

</Paragraph>
</Division>

<Paragraph number="2495" type="center" book="kv">
န ဝတ္တဗ္ဗံ သံဃဿ ဒိန္နံ မဟပ္ဖလန္တိကထာ နိဋ္ဌိတာ.
</Paragraph>