---
title: "4.1.9 ရူပံရူပါဝစရာရူပါဝစရန္တိကထာ"
tableOfContents: false
sidebar:
  order: 10
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="768" book="kv">

<Paragraph number="2419" book="kv">
๐ အတ္ထိ ရူပံ ရူပါဝစရန္တိ? အာမန္တာ. သမာပတ္တေသိယံ ဥပပတ္တေသိယံ ဒိဋ္ဌဓမ္မသုခဝိဟာရံ, သမာပတ္တေသိယေန စိတ္တေန ဥပပတ္တေသိယေန စိတ္တေန ဒိဋ္ဌဓမ္မသုခဝိဟာရေန စိတ္တေန သဟဂတံ သဟဇာတံ သံသဋ္ဌံ သမ္ပယုတ္တံ ဧကုပ္ပါဒံ ဧကနိရောဓံ ဧကဝတ္ထုကံ ဧကာရမ္မဏန္တိ? န ဟေဝံ ဝတ္တဗ္ဗေ …ပေ…  နနု န သမာပတ္တေသိယံ န ဥပပတ္တေသိယံ န ဒိဋ္ဌဓမ္မသုခဝိဟာရံ, န သမာပတ္တေသိယေန စိတ္တေန န ဥပပတ္တေသိယေန စိတ္တေန န ဒိဋ္ဌဓမ္မသုခဝိဟာရေန စိတ္တေန သဟဂတံ သဟဇာတံ သံသဋ္ဌံ သမ္ပယုတ္တံ ဧကုပ္ပါဒံ ဧကနိရောဓံ ဧကဝတ္ထုကံ ဧကာရမ္မဏန္တိ? အာမန္တာ. ဟဉ္စိ န သမာပတ္တေသိယံ န ဥပပတ္တေသိယံ န ဒိဋ္ဌဓမ္မသုခဝိဟာရံ, န သမာပတ္တေသိယေန စိတ္တေန …ပေ…  ဧကာရမ္မဏံ, နော စ ဝတ ရေ ဝတ္တဗ္ဗေ—  “အတ္ထိ ရူပံ ရူပါဝစရန်”တိ.
</Paragraph>

</Division>
<Division number="769" book="kv">

<Paragraph number="2420" book="kv">
๐ အတ္ထိ ရူပံ အရူပါဝစရန္တိ? အာမန္တာ. သမာပတ္တေသိယံ ဥပပတ္တေသိယံ ဒိဋ္ဌဓမ္မသုခဝိဟာရံ, သမာပတ္တေသိယေန စိတ္တေန ဥပပတ္တေသိယေန စိတ္တေန ဒိဋ္ဌဓမ္မသုခဝိဟာရေန စိတ္တေန သဟဂတံ သဟဇာတံ သံသဋ္ဌံ သမ္ပယုတ္တံ ဧကုပ္ပါဒံ ဧကနိရောဓံ ဧကဝတ္ထုကံ ဧကာရမ္မဏန္တိ? န ဟေဝံ ဝတ္တဗ္ဗေ …ပေ…  နနု န သမာပတ္တေသိယံ န ဥပပတ္တေသိယံ န ဒိဋ္ဌဓမ္မသုခဝိဟာရံ, န သမာပတ္တေသိယေန စိတ္တေန …ပေ…  ဧကာရမ္မဏန္တိ? အာမန္တာ. ဟဉ္စိ န သမာပတ္တေသိယံ န ဥပပတ္တေသိယံ …ပေ…  ဧကဝတ္ထုကံ ဧကာရမ္မဏံ, နော စ ဝတ ရေ ဝတ္တဗ္ဗေ—  “အတ္ထိ ရူပံ အရူပါဝစရန်”တိ.
</Paragraph>

</Division>
<Division number="770" book="kv">

<Paragraph number="2421" book="kv">
× န ဝတ္တဗ္ဗံ—  “အတ္ထိ ရူပံ ရူပါဝစရံ, အတ္ထိ ရူပံ အရူပါဝစရန်”တိ? အာမန္တာ. နနု ကာမာဝစရကမ္မဿ ကတတ္တာ ရူပံ ကာမာဝစရန္တိ? အာမန္တာ. ဟဉ္စိ ကာမာဝစရကမ္မဿ ကတတ္တာ ရူပံ ကာမာဝစရံ, တေန ဝတ ရေ ဝတ္တဗ္ဗေ—  “ရူပါဝစရကမ္မဿ ကတတ္တာ ရူပံ ရူပါဝစရံ, အရူပါဝစရကမ္မဿ ကတတ္တာ ရူပံ အရူပါဝစရန်”တိ.

</Paragraph>
</Division>

<Paragraph number="2422" type="center" book="kv">
ရူပံ ရူပါဝစရာရူပါဝစရန္တိကထာ နိဋ္ဌိတာ.
</Paragraph>