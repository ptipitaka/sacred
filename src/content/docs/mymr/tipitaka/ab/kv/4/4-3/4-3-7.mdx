---
title: 4.3.7 ဈာနန္တရိကကထာ
tableOfContents: false
sidebar:
  order: 7
type: tipitaka
basket: ab
book: kv
review:
  current: review
  updated: '2025-10-23T09:20:51.861832'
  updated_by: ''
  notes: ''
  history:
  - state: review
    date: '2025-10-23T09:20:51.861832'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="817" book="kv" e="ch" v="32" p="412">

<Paragraph number="2552" book="kv">
๐ အတ္ထိ ဈာနန္တရိကာတိ? အာမန္တာ. အတ္ထိ ဖဿန္တရိကာ …ပေ…  အတ္ထိ သညန္တရိကာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2553" book="kv">
๐ အတ္ထိ ဈာနန္တရိကာတိ? အာမန္တာ. ဒုတိယဿ စ ဈာနဿ တတိယဿ စ ဈာနဿ အန္တရေ အတ္ထိ ဈာနန္တရိကာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2554" book="kv">
๐ အတ္ထိ ဈာနန္တရိကာတိ? အာမန္တာ. တတိယဿ စ ဈာနဿ စတုတ္ထဿ စ ဈာနဿ အန္တရေ အတ္ထိ ဈာနန္တရိကာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2555" book="kv">
๐ ဒုတိယဿ စ ဈာနဿ တတိယဿ စ ဈာနဿ အန္တရေ နတ္ထိ ဈာနန္တရိကာတိ? အာမန္တာ. ဟဉ္စိ ဒုတိယဿ စ ဈာနဿ တတိယဿ စ ဈာနဿ အန္တရေ နတ္ထိ ဈာနန္တရိကာ, နော စ ဝတ ရေ ဝတ္တဗ္ဗေ—  “အတ္ထိ ဈာနန္တရိကာ”တိ.
</Paragraph>

<Paragraph number="2556" book="kv">
๐ တတိယဿ စ ဈာနဿ စတုတ္ထဿ စ ဈာနဿ အန္တရေ နတ္ထိ ဈာနန္တရိကာတိ? အာမန္တာ. ဟဉ္စိ တတိယဿ စ ဈာနဿ စတုတ္ထဿ စ ဈာနဿ အန္တရေ နတ္ထိ ဈာနန္တရိကာ, နော စ ဝတ ရေ ဝတ္တဗ္ဗေ—  “အတ္ထိ ဈာနန္တရိကာ”တိ.
</Paragraph>

</Division>
<Division number="818" book="kv" e="ch" v="32" p="413">

<Paragraph number="2557" book="kv">
๐ ပဌမဿ စ ဈာနဿ ဒုတိယဿ စ ဈာနဿ အန္တရေ အတ္ထိ ဈာနန္တရိကာတိ? အာမန္တာ. ဒုတိယဿ စ ဈာနဿ တတိယဿ စ ဈာနဿ အန္တရေ အတ္ထိ ဈာနန္တရိကာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2558" book="kv">
๐ ပဌမဿ စ ဈာနဿ ဒုတိယဿ စ ဈာနဿ အန္တရေ အတ္ထိ ဈာနန္တရိကာတိ? အာမန္တာ. တတိယဿ စ ဈာနဿ စတုတ္ထဿ စ ဈာနဿ အန္တရေ အတ္ထိ ဈာနန္တရိကာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2559" book="kv">
๐ ဒုတိယဿ စ ဈာနဿ တတိယဿ စ ဈာနဿ အန္တရေ နတ္ထိ ဈာနန္တရိကာတိ? အာမန္တာ. ပဌမဿ စ ဈာနဿ ဒုတိယဿ စ ဈာနဿ အန္တရေ နတ္ထိ ဈာနန္တရိကာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2560" book="kv">
๐ တတိယဿ စ ဈာနဿ စတုတ္ထဿ စ ဈာနဿ အန္တရေ နတ္ထိ ဈာနန္တရိကာတိ? အာမန္တာ. ပဌမဿ စ ဈာနဿ ဒုတိယဿ စ ဈာနဿ အန္တရေ နတ္ထိ ဈာနန္တရိကာတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="819" book="kv" e="ch" v="32" p="413">

<Paragraph number="2561" book="kv">
๐ အဝိတက္ကော ဝိစာရမတ္တော သမာဓိ ဈာနန္တရိကာတိ? အာမန္တာ. သဝိတက္ကော သဝိစာရော သမာဓိ ဈာနန္တရိကာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2562" book="kv">
๐ အဝိတက္ကော ဝိစာရမတ္တော သမာဓိ ဈာနန္တရိကာတိ? အာမန္တာ. အဝိတက္ကော အဝိစာရော သမာဓိ ဈာနန္တရိကာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2563" book="kv">
๐ သဝိတက္ကော သဝိစာရော သမာဓိ န ဈာနန္တရိကာတိ? အာမန္တာ. အဝိတက္ကော ဝိစာရမတ္တော သမာဓိ န ဈာနန္တရိကာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2564" book="kv">
๐ အဝိတက္ကော အဝိစာရော သမာဓိ န ဈာနန္တရိကာတိ? အာမန္တာ. အဝိတက္ကော ဝိစာရမတ္တော သမာဓိ န ဈာနန္တရိကာတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="820" book="kv" e="ch" v="32" p="413">

<Paragraph number="2565" book="kv">
๐ ဒွိန္နံ ဈာနာနံ ပဋုပ္ပန္နာနမန္တရေ အဝိတက္ကော ဝိစာရမတ္တော သမာဓီတိ? အာမန္တာ. နနု အဝိတက္ကေ ဝိစာရမတ္တေ သမာဓိမှိ ဝတ္တမာနေ ပဌမံ ဈာနံ နိရုဒ္ဓံ ဒုတိယံ ဈာနံ ပဋုပ္ပန္နန္တိ? အာမန္တာ. ဟဉ္စိ အဝိတက္ကေ ဝိစာရမတ္တေ သမာဓိမှိ ဝတ္တမာနေ ပဌမံ ဈာနံ နိရုဒ္ဓံ ဒုတိယံ ဈာနံ ပဋုပ္ပန္နံ, နော စ ဝတ ရေ ဝတ္တဗ္ဗေ—  “ဒွိန္နံ ဈာနာနံ ပဋုပ္ပန္နာနမန္တရေ အဝိတက္ကော ဝိစာရမတ္တော သမာဓိ ဈာနန္တရိကာ”တိ.
</Paragraph>

</Division>
<Division number="821" book="kv" e="ch" v="32" p="414">

<Paragraph number="2566" book="kv">
× အဝိတက္ကော ဝိစာရမတ္တော သမာဓိ န ဈာနန္တရိကာတိ? အာမန္တာ. အဝိတက္ကော ဝိစာရမတ္တော သမာဓိ ပဌမံ ဈာနံ …ပေ…  ဒုတိယံ ဈာနံ …ပေ…  တတိယံ ဈာနံ …ပေ…  စတုတ္ထံ ဈာနန္တိ? န ဟေဝံ ဝတ္တဗ္ဗေ. တေန ဟိ အဝိတက္ကော ဝိစာရမတ္တော သမာဓိ ဈာနန္တရိကာတိ.
</Paragraph>

</Division>
<Division number="822" book="kv" e="ch" v="32" p="414">

<Paragraph number="2567" book="kv">
๐ အဝိတက္ကော ဝိစာရမတ္တော သမာဓိ ဈာနန္တရိကာတိ? အာမန္တာ. နနု တယော သမာဓီ ဝုတ္တာ ဘဂဝတာ—  “သဝိတက္ကော သဝိစာရော သမာဓိ”, အဝိတက္ကော ဝိစာရမတ္တော သမာဓိ, အဝိတက္ကော အဝိစာရော သမာဓီ”တိ? အာမန္တာ. ဟဉ္စိ တယော သမာဓီ ဝုတ္တာ ဘဂဝတာ—  “သဝိတက္ကော …ပေ…  အဝိစာရော သမာဓိ”, နော စ ဝတ ရေ ဝတ္တဗ္ဗေ—  “အဝိတက္ကော ဝိစာရမတ္တော သမာဓိ ဈာနန္တရိကာ”တိ.

</Paragraph>
</Division>

<Paragraph number="2568" type="center" book="kv">
ဈာနန္တရိကကထာ နိဋ္ဌိတာ.
</Paragraph>