---
title: "4.3.1 မနုဿလောကကထာ"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="802" book="kv" e="ch" v="32" p="405">

<Paragraph number="2511" book="kv">
๐ န ဝတ္တဗ္ဗံ—  “ဗုဒ္ဓေါ ဘဂဝါ မနုဿလောကေ အဋ္ဌာသီ”တိ? အာမန္တာ. နနု အတ္ထိ ဗုဒ္ဓဝုတ္ထာနိ စေတိယာနိ အာရာမဝိဟာရဂါမနိဂမနဂရာနိ ရဋ္ဌာနိ ဇနပဒါနီတိ? အာမန္တာ. ဟဉ္စိ အတ္ထိ ဗုဒ္ဓဝုတ္ထာနိ စေတိယာနိ အာရာမဝိဟာရဂါမနိဂမနဂရာနိ ရဋ္ဌာနိ ဇနပဒါနိ, တေန ဝတ ရေ ဝတ္တဗ္ဗေ—  “ဗုဒ္ဓေါ ဘဂဝါ မနုဿလောကေ အဋ္ဌာသီ”တိ.
</Paragraph>

<Paragraph number="2512" book="kv">
๐ န ဝတ္တဗ္ဗံ—  “ဗုဒ္ဓေါ ဘဂဝါ မနုဿလောကေ အဋ္ဌာသီ”တိ? အာမန္တာ. နနု ဘဂဝါ လုမ္ဗိနိယာ ဇာတော, ဗောဓိယာ မူလေ အဘိသမ္ဗုဒ္ဓေါ, ဗာရာဏသိယံ ဘဂဝတာ ဓမ္မစက္ကံ ပဝတ္တိတံ, စာပါလေ စေတိယေ အာယုသင်္ခါရော ဩဿဋ္ဌော, ကုသိနာရာယံ ဘဂဝါ ပရိနိဗ္ဗုတောတိ? အာမန္တာ. ဟဉ္စိ ဘဂဝါ လုမ္ဗိနိယာ ဇာတော …ပေ…  ကုသိနာရာယံ ဘဂဝါ ပရိနိဗ္ဗုတော, တေန ဝတ ရေ ဝတ္တဗ္ဗေ—  “ဗုဒ္ဓေါ ဘဂဝါ မနုဿလောကေ အဋ္ဌာသီ”တိ.
</Paragraph>

<Paragraph number="2513" book="kv">
๐ န ဝတ္တဗ္ဗံ—  “ဗုဒ္ဓေါ ဘဂဝါ မနုဿလောကေ အဋ္ဌာသီ”တိ? အာမန္တာ. နနု ဝုတ္တံ ဘဂဝတာ—  “ဧကမိဒါဟံ, ဘိက္ခဝေ, သမယံ ဥက္ကဋ္ဌာယံ ဝိဟရာမိ သုဘဂဝနေ သာလရာဇမူလေ”တိ; “ဧကမိဒါဟံ, ဘိက္ခဝေ, သမယံ ဥရုဝေလာယံ ဝိဟရာမိ အဇပါလနိဂြေါဓေ ပဌမာဘိသမ္ဗုဒ္ဓေါ”တိ; “ဧကမိဒါဟံ, ဘိက္ခဝေ, သမယံ ရာဇဂဟေ ဝိဟရာမိ ဝေဠုဝနေ ကလန္ဒကနိဝါပေ”တိ; “ဧကမိဒါဟံ, ဘိက္ခဝေ, သမယံ သာဝတ္ထိယံ ဝိဟရာမိ ဇေတဝနေ အနာထပိဏ္ဍိကဿ အာရာမေ”တိ; “ဧကမိဒါဟံ, ဘိက္ခဝေ, သမယံ ဝေသာလိယံ ဝိဟရာမိ မဟာဝနေ ကူဋာဂါရသာလာယန်”တိ. အတ္ထေဝ သုတ္တန္တောတိ? အာမန္တာ. တေန ဟိ ဗုဒ္ဓေါ ဘဂဝါ မနုဿလောကေ အဋ္ဌာသီတိ.
</Paragraph>

</Division>
<Division number="803" book="kv" e="ch" v="32" p="406">

<Paragraph number="2514" book="kv">
× ဗုဒ္ဓေါ ဘဂဝါ မနုဿလောကေ အဋ္ဌာသီတိ? အာမန္တာ. နနု ဘဂဝါ လောကေ ဇာတော, လောကေ သံဝဍ္ဎော, လောကံ အဘိဘုယျ ဝိဟရတိ အနုပလိတ္တော လောကေနာတိ? အာမန္တာ. ဟဉ္စိ ဘဂဝါ လောကေ ဇာတော, လောကေ သံဝဍ္ဎော, လောကံ အဘိဘုယျ ဝိဟရတိ အနုပလိတ္တော လောကေန, နော စ ဝတ ရေ ဝတ္တဗ္ဗေ—  “ဗုဒ္ဓေါ ဘဂဝါ မနုဿလောကေ အဋ္ဌာသီ”တိ.

</Paragraph>
</Division>

<Paragraph number="2515" type="center" book="kv">
မနုဿလောကကထာ နိဋ္ဌိတာ.
</Paragraph>