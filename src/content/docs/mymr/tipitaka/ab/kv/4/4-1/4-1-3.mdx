---
title: "4.1.3 သုခါနုပ္ပဒါနကထာ"
tableOfContents: false
sidebar:
  order: 3
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="747" book="kv" e="ch" v="32" p="383">

<Paragraph number="2371" book="kv">
๐ ပရော ပရဿ သုခံ အနုပ္ပဒေတီတိ? အာမန္တာ. ပရော ပရဿ ဒုက္ခံ အနုပ္ပဒေတီတိ? န ဟေဝံ ဝတ္တဗ္ဗေ …ပေ…  ပရော ပရဿ ဒုက္ခံ န အနုပ္ပဒေတီတိ? အာမန္တာ. ပရော ပရဿ သုခံ န အနုပ္ပဒေတီတိ? န ဟေဝံ ဝတ္တဗ္ဗေ …ပေ…  ပရော ပရဿ သုခံ အနုပ္ပဒေတီတိ? အာမန္တာ. ပရော ပရဿ အတ္တနော သုခံ အနုပ္ပဒေတိ, အညေသံ သုခံ အနုပ္ပဒေတိ, တဿ သုခံ အနုပ္ပဒေတီတိ? န ဟေဝံ ဝတ္တဗ္ဗေ …ပေ…  ပရော ပရဿ နေဝတ္တနော, န အညေသံ, န တဿ သုခံ အနုပ္ပဒေတီတိ? အာမန္တာ. ဟဉ္စိ ပရော ပရဿ နေဝတ္တနော, န အညေသံ, န တဿ သုခံ အနုပ္ပဒေတိ, နော စ ဝတ ရေ ဝတ္တဗ္ဗေ—  “ပရော ပရဿ သုခံ အနုပ္ပဒေတီ”တိ.
</Paragraph>

<Paragraph number="2372" book="kv">
๐ ပရော ပရဿ သုခံ အနုပ္ပဒေတီတိ? အာမန္တာ. အညော အညဿ ကာရကော, ပရံကတံ သုခံ ဒုက္ခံ အညော ကရောတိ အညော ပဋိသံဝေဒေတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="748" book="kv" e="ch" v="32" p="383">

<Paragraph number="2373" book="kv">
× န ဝတ္တဗ္ဗံ—  “ပရော ပရဿ သုခံ အနုပ္ပဒေတီ”တိ? အာမန္တာ. နနု အာယသ္မာ ဥဒါယီ ဧတဒဝေါစ—  “ဗဟူနံ ဝတ နော ဘဂဝါ ဒုက္ခဓမ္မာနံ အပဟတ္တာ, ဗဟူနံ ဝတ နော ဘဂဝါ သုခဓမ္မာနံ ဥပဟတ္တာ, ဗဟူနံ ဝတ နော ဘဂဝါ အကုသလာနံ ဓမ္မာနံ အပဟတ္တာ, ဗဟူနံ ဝတ နော ဘဂဝါ ကုသလာနံ ဓမ္မာနံ ဥပဟတ္တာ”တိ. အတ္ထေဝ သုတ္တန္တောတိ? အာမန္တာ. တေန ဟိ ပရော ပရဿ သုခံ အနုပ္ပဒေတီတိ.

</Paragraph>
</Division>

<Paragraph number="2374" type="center" book="kv">
သုခါနုပ္ပဒါနကထာ နိဋ္ဌိတာ.
</Paragraph>