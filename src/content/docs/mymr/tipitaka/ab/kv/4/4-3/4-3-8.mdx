---
title: "4.3.8 သဒ္ဒံသုဏာတီတိကထာ"
tableOfContents: false
sidebar:
  order: 8
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="823" book="kv" e="ch" v="32" p="414">

<Paragraph number="2569" book="kv">
๐ သမာပန္နော သဒ္ဒံ သုဏာတီတိ? အာမန္တာ. သမာပန္နော စက္ခုနာ ရူပံ ပဿတိ …ပေ…  သောတေန …ပေ…  ဃာနေန …ပေ…  ဇိဝှါယ …ပေ…  ကာယေန ဖောဋ္ဌဗ္ဗံ ဖုသတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2570" book="kv">
๐ သမာပန္နော သဒ္ဒံ သုဏာတီတိ? အာမန္တာ. သောတဝိညာဏသမင်္ဂီ သမာပန္နောတိ? န ဟေဝံ ဝတ္တဗ္ဗေ. နနု သမာဓိ မနောဝိညာဏသမင်္ဂိဿာတိ? အာမန္တာ. ဟဉ္စိ သမာဓိ မနောဝိညာဏသမင်္ဂိဿ, နော စ ဝတ ရေ ဝတ္တဗ္ဗေ—  “သမာပန္နော သဒ္ဒံ သုဏာတီ”တိ.
</Paragraph>

<Paragraph number="2571" book="kv">
๐ သမာဓိ မနောဝိညာဏသမင်္ဂိဿ, သောတဝိညာဏသမင်္ဂီ သဒ္ဒံ သုဏာတီတိ? အာမန္တာ. ဟဉ္စိ သမာဓိ မနောဝိညာဏသမင်္ဂိဿ, သောတဝိညာဏသမင်္ဂီ သဒ္ဒံ သုဏာတိ, နော စ ဝတ ရေ ဝတ္တဗ္ဗေ—  “သမာပန္နော သဒ္ဒံ သုဏာတီ”တိ. သမာဓိ မနောဝိညာဏသမင်္ဂိဿ, သောတဝိညာဏသမင်္ဂီ သဒ္ဒံ သုဏာတီတိ? အာမန္တာ. ဒွိန္နံ ဖဿာနံ …ပေ…  ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="824" book="kv" e="ch" v="32" p="415">

<Paragraph number="2572" book="kv">
× န ဝတ္တဗ္ဗံ—  “သမာပန္နော သဒ္ဒံ သုဏာတီ”တိ? အာမန္တာ. နနု ပဌမဿ ဈာနဿ သဒ္ဒေါ ကဏ္ဋကော ဝုတ္တော ဘဂဝတာတိ? အာမန္တာ. ဟဉ္စိ ပဌမဿ ဈာနဿ သဒ္ဒေါ ကဏ္ဋကော ဝုတ္တော ဘဂဝတာ, တေန ဝတ ရေ ဝတ္တဗ္ဗေ—  “သမာပန္နော သဒ္ဒံ သုဏာတီ”တိ.
</Paragraph>

</Division>
<Division number="825" book="kv" e="ch" v="32" p="415">

<Paragraph number="2573" book="kv">
๐ ပဌမဿ ဈာနဿ သဒ္ဒေါ ကဏ္ဋကော ဝုတ္တော ဘဂဝတာတိ, သမာပန္နော သဒ္ဒံ သုဏာတီတိ? အာမန္တာ. ဒုတိယဿ ဈာနဿ ဝိတက္ကော ဝိစာရော ကဏ္ဋကော ဝုတ္တော ဘဂဝတာ, အတ္ထိ တဿ ဝိတက္ကဝိစာရာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2574" book="kv">
๐ ပဌမဿ ဈာနဿ သဒ္ဒေါ ကဏ္ဋကော ဝုတ္တော ဘဂဝတာတိ, သမာပန္နော သဒ္ဒံ သုဏာတီတိ? အာမန္တာ. တတိယဿ ဈာနဿ ပီတိ ကဏ္ဋကော …ပေ…  စတုတ္ထဿ ဈာနဿ အဿာသပဿာသော ကဏ္ဋကော …  အာကာသာနဉ္စာယတနံ သမာပန္နဿ ရူပသညာ ကဏ္ဋကော…  ဝိညာဏဉ္စာယတနံ သမာပန္နဿ အာကာသာနဉ္စာယတနသညာ ကဏ္ဋကော…  အာကိဉ္စညာယတနံ သမာပန္နဿ ဝိညာဏဉ္စာယတနသညာ ကဏ္ဋကော…  နေဝသညာနာသညာယတနံ သမာပန္နဿ အာကိဉ္စညာယတနသညာ ကဏ္ဋကော…  သညာဝေဒယိတနိရောဓံ သမာပန္နဿ သညာ စ ဝေဒနာ စ ကဏ္ဋကော ဝုတ္တော ဘဂဝတာ, အတ္ထိ တဿ သညာ စ ဝေဒနာ စာတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="2575" type="center" book="kv">
သဒ္ဒံ သုဏာတီတိကထာ နိဋ္ဌိတာ.
</Paragraph>