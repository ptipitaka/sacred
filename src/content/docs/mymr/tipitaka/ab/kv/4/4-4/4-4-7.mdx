---
title: 4.4.7 အစ္စန္တနိယာမကထာ
tableOfContents: false
sidebar:
  order: 7
type: tipitaka
basket: ab
book: kv
review:
  current: review
  updated: '2025-10-27T21:47:38.288335'
  updated_by: ''
  notes: ''
  history:
  - state: review
    date: '2025-10-27T21:47:38.288335'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="847" book="kv" e="ch" v="32" p="423">

<Paragraph number="2621" book="kv">
๐ အတ္ထိ ပုထုဇ္ဇနဿ အစ္စန္တနိယာမတာတိ? အာမန္တာ. မာတုဃာတကော အစ္စန္တနိယတော, ပိတုဃာတကော …ပေ…  အရဟန္တဃာတကော …ပေ…  ရုဟိရုပ္ပါဒကော …ပေ…  သံဃဘေဒကော အစ္စန္တနိယတောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="848" book="kv" e="ch" v="32" p="424">

<Paragraph number="2622" book="kv">
๐ အတ္ထိ ပုထုဇ္ဇနဿ အစ္စန္တနိယာမတာတိ? အာမန္တာ. အစ္စန္တနိယတဿ ပုဂ္ဂလဿ ဝိစိကိစ္ဆာ ဥပ္ပဇ္ဇေယျာတိ? အာမန္တာ. ဟဉ္စိ အစ္စန္တနိယတဿ ပုဂ္ဂလဿ ဝိစိကိစ္ဆာ ဥပ္ပဇ္ဇေယျ, နော စ ဝတ ရေ ဝတ္တဗ္ဗေ—  “အတ္ထိ ပုထုဇ္ဇနဿ အစ္စန္တနိယာမတာ”တိ.
</Paragraph>

<Paragraph number="2623" book="kv">
๐ အစ္စန္တနိယတဿ ပုဂ္ဂလဿ ဝိစိကိစ္ဆာ နုပ္ပဇ္ဇေယျာတိ? အာမန္တာ. ပဟီနာတိ? န ဟေဝံ ဝတ္တဗ္ဗေ …ပေ…  ပဟီနာတိ? အာမန္တာ. သောတာပတ္တိမဂ္ဂေနာတိ? န ဟေဝံ ဝတ္တဗ္ဗေ …ပေ…  သကဒါဂါမိမဂ္ဂေန …ပေ…  အနာဂါမိမဂ္ဂေန …ပေ…  အရဟတ္တမဂ္ဂေနာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2624" book="kv">
๐ ကတမေန မဂ္ဂေနာတိ? အကုသလေန မဂ္ဂေနာတိ. အကုသလော မဂ္ဂေါ နိယျာနိကော ခယဂါမီ ဗောဓဂါမီ အနာသဝေါ …ပေ…  အသံကိလေသိကောတိ? န ဟေဝံ ဝတ္တဗ္ဗေ …ပေ…  နနု အကုသလော မဂ္ဂေါ အနိယျာနိကော …ပေ…  သံကိလေသိကောတိ? အာမန္တာ. ဟဉ္စိ အကုသလော မဂ္ဂေါ အနိယျာနိကော …ပေ…  သံကိလေသိကော, နော စ ဝတ ရေ ဝတ္တဗ္ဗေ—  “အစ္စန္တနိယတဿ ပုဂ္ဂလဿ ဝိစိကိစ္ဆာ အကုသလေန မဂ္ဂေန ပဟီနာ”တိ.
</Paragraph>

</Division>
<Division number="849" book="kv" e="ch" v="32" p="424">

<Paragraph number="2625" book="kv">
๐ သဿတဒိဋ္ဌိယာ နိယတဿ ပုဂ္ဂလဿ ဥစ္ဆေဒဒိဋ္ဌိ ဥပ္ပဇ္ဇေယျာတိ? အာမန္တာ. ဟဉ္စိ သဿတဒိဋ္ဌိယာ နိယတဿ ပုဂ္ဂလဿ ဥစ္ဆေဒဒိဋ္ဌိ ဥပ္ပဇ္ဇေယျ, နော စ ဝတ ရေ ဝတ္တဗ္ဗေ—  “အတ္ထိ ပုထုဇ္ဇနဿ အစ္စန္တနိယာမတာ”တိ.
</Paragraph>

<Paragraph number="2626" book="kv">
๐ သဿတဒိဋ္ဌိယာ နိယတဿ ပုဂ္ဂလဿ ဥစ္ဆေဒဒိဋ္ဌိ နုပ္ပဇ္ဇေယျာတိ? အာမန္တာ. ပဟီနာတိ? န ဟေဝံ ဝတ္တဗ္ဗေ …ပေ…  ပဟီနာတိ? အာမန္တာ. သောတာပတ္တိမဂ္ဂေနာတိ? န ဟေဝံ ဝတ္တဗ္ဗေ …ပေ…  သကဒါဂါမိမဂ္ဂေန …ပေ…  အနာဂါမိမဂ္ဂေန …ပေ…  အရဟတ္တမဂ္ဂေနာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2627" book="kv">
๐ ကတမေန မဂ္ဂေနာတိ? အကုသလေန မဂ္ဂေန. အကုသလော မဂ္ဂေါ …ပေ…  နော စ ဝတ ရေ ဝတ္တဗ္ဗေ—  “သဿတဒိဋ္ဌိယာ နိယတဿ ပုဂ္ဂလဿ ဥစ္ဆေဒဒိဋ္ဌိ အကုသလေန မဂ္ဂေန ပဟီနာ”တိ.
</Paragraph>

</Division>
<Division number="850" book="kv" e="ch" v="32" p="424">

<Paragraph number="2628" book="kv">
๐ ဥစ္ဆေဒဒိဋ္ဌိယာ နိယတဿ ပုဂ္ဂလဿ သဿတဒိဋ္ဌိ ဥပ္ပဇ္ဇေယျာတိ? အာမန္တာ. ဟဉ္စိ ဥစ္ဆေဒဒိဋ္ဌိယာ နိယတဿ ပုဂ္ဂလဿ သဿတဒိဋ္ဌိ ဥပ္ပဇ္ဇေယျ, နော စ ဝတ ရေ ဝတ္တဗ္ဗေ—  “အတ္ထိ ပုထုဇ္ဇနဿ အစ္စန္တနိယာမတာ”တိ.
</Paragraph>

<Paragraph number="2629" book="kv">
๐ ဥစ္ဆေဒဒိဋ္ဌိယာ နိယတဿ ပုဂ္ဂလဿ သဿတဒိဋ္ဌိ နုပ္ပဇ္ဇေယျာတိ? အာမန္တာ. ပဟီနာတိ? န ဟေဝံ ဝတ္တဗ္ဗေ …ပေ…  ပဟီနာတိ? အာမန္တာ. သောတာပတ္တိမဂ္ဂေနာတိ? န ဟေဝံ ဝတ္တဗ္ဗေ …ပေ…  သကဒါဂါမိမဂ္ဂေန …ပေ…  အနာဂါမိမဂ္ဂေန …ပေ…  အရဟတ္တမဂ္ဂေနာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2630" book="kv">
๐ ကတမေန မဂ္ဂေနာတိ? အကုသလေန မဂ္ဂေနာတိ. အကုသလော မဂ္ဂေါ …ပေ…  နော စ ဝတ ရေ ဝတ္တဗ္ဗေ—  “ဥစ္ဆေဒဒိဋ္ဌိယာ နိယတဿ ပုဂ္ဂလဿ သဿတဒိဋ္ဌိ အကုသလေန မဂ္ဂေန ပဟီနာ”တိ.
</Paragraph>

</Division>
<Division number="851" book="kv" e="ch" v="32" p="425">

<Paragraph number="2631" book="kv">
× န ဝတ္တဗ္ဗံ—  “အတ္ထိ ပုထုဇ္ဇနဿ အစ္စန္တနိယာမတာ”တိ? အာမန္တာ. နနု ဝုတ္တံ ဘဂဝတာ—  “ဣဓ, ဘိက္ခဝေ, ဧကစ္စော ပုဂ္ဂလော သမန္နာဂတော ဟောတိ ဧကန္တကာဠကေဟိ အကုသလေဟိ ဓမ္မေဟိ, သော သကိံ နိမုဂ္ဂေါ နိမုဂ္ဂေါဝ ဟောတီ”တိ. အတ္ထေဝ သုတ္တန္တောတိ? အာမန္တာ. တေန ဟိ အတ္ထိ ပုထုဇ္ဇနဿ အစ္စန္တနိယာမတာတိ.
</Paragraph>

</Division>
<Division number="852" book="kv" e="ch" v="32" p="425">

<Paragraph number="2632" book="kv">
๐ ဝုတ္တံ ဘဂဝတာ—  “ဣဓ, ဘိက္ခဝေ, ဧကစ္စော ပုဂ္ဂလော သမန္နာဂတော ဟောတိ ဧကန္တကာဠကေဟိ အကုသလေဟိ ဓမ္မေဟိ, သော သကိံ နိမုဂ္ဂေါ နိမုဂ္ဂေါဝ ဟောတီ”တိ ကတွာ တေန စ ကာရဏေန အတ္ထိ ပုထုဇ္ဇနဿ အစ္စန္တနိယာမတာတိ? အာမန္တာ. ဝုတ္တံ ဘဂဝတာ—  “ဣဓ, ဘိက္ခဝေ, ဧကစ္စော ပုဂ္ဂလော ဥမ္မုဇ္ဇိတွာ နိမုဇ္ဇတီ”တိ. အတ္ထေဝ သုတ္တန္တောတိ? အာမန္တာ. သဗ္ဗကာလံ ဥမ္မုဇ္ဇိတွာ နိမုဇ္ဇတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2633" book="kv">
๐ ဝုတ္တံ ဘဂဝတာ—  “ဣဓ, ဘိက္ခဝေ, ဧကစ္စော ပုဂ္ဂလော သမန္နာဂတော ဟောတိ ဧကန္တကာဠကေဟိ အကုသလေဟိ ဓမ္မေဟိ, သော သကိံ နိမုဂ္ဂေါ နိမုဂ္ဂေါဝ ဟောတီ”တိ—  ကတွာ တေန စ ကာရဏေန အတ္ထိ ပုထုဇ္ဇနဿ အစ္စန္တနိယာမတာတိ? အာမန္တာ. ဝုတ္တံ ဘဂဝတာ—  “ဣဓ, ဘိက္ခဝေ, ဧကစ္စော ပုဂ္ဂလော ဥမ္မုဇ္ဇိတွာ ဌိတော ဟောတိ, ဥမ္မုဇ္ဇိတွာ ဝိပဿတိ ဝိလောကေတိ, ဥမ္မုဇ္ဇိတွာ ပတရတိ, ဥမ္မုဇ္ဇိတွာ ပတိဂါဓပ္ပတ္တော ဟောတီ”တိ. အတ္ထေဝ သုတ္တန္တောတိ? အာမန္တာ. သဗ္ဗကာလံ ဥမ္မုဇ္ဇိတွာ ပတိဂါဓပ္ပတ္တော ဟောတီတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="2634" type="center" book="kv">
အစ္စန္တနိယာမကထာ နိဋ္ဌိတာ.
</Paragraph>