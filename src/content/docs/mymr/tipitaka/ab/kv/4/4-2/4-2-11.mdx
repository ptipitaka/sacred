---
title: 4.2.11 ဒက္ခိဏာဝိသုဒ္ဓိကထာ
tableOfContents: false
sidebar:
  order: 11
type: tipitaka
basket: ab
book: kv
review:
  current: review
  updated: '2025-10-23T09:20:51.801879'
  updated_by: ''
  notes: ''
  history:
  - state: review
    date: '2025-10-23T09:20:51.801879'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="800" book="kv" e="ch" v="32" p="403">

<Paragraph number="2502" book="kv">
๐ ဒါယကတောဝ ဒါနံ ဝိသုဇ္ဈတိ, နော ပဋိဂ္ဂါဟကတောတိ? အာမန္တာ. နနု အတ္ထိ ကေစိ ပဋိဂ္ဂါဟကာ အာဟုနေယျာ ပါဟုနေယျာ ဒက္ခိဏေယျာ အဉ္ဇလိကရဏီယာ အနုတ္တရံ ပုညက္ခေတ္တံ လောကဿာတိ? အာမန္တာ. ဟဉ္စိ အတ္ထိ ကေစိ ပဋိဂ္ဂါဟကာ အာဟုနေယျာ ပါဟုနေယျာ ဒက္ခိဏေယျာ အဉ္ဇလိကရဏီယာ အနုတ္တရံ ပုညက္ခေတ္တံ လောကဿ, နော စ ဝတ ရေ ဝတ္တဗ္ဗေ—  “ဒါယကတောဝ ဒါနံ ဝိသုဇ္ဈတိ, နော ပဋိဂ္ဂါဟကတော”တိ.
</Paragraph>

<Paragraph number="2503" book="kv">
๐ ဒါယကတောဝ ဒါနံ ဝိသုဇ္ဈတိ, နော ပဋိဂ္ဂါဟကတောတိ? အာမန္တာ. နနု စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာတိ? အာမန္တာ. ဟဉ္စိ စတ္တာရော ပုရိသယုဂါ အဋ္ဌ ပုရိသပုဂ္ဂလာ ဒက္ခိဏေယျာ ဝုတ္တာ ဘဂဝတာ, နော စ ဝတ ရေ ဝတ္တဗ္ဗေ—  “ဒါယကတောဝ ဒါနံ ဝိသုဇ္ဈတိ, နော ပဋိဂ္ဂါဟကတော”တိ.
</Paragraph>

<Paragraph number="2504" book="kv">
๐ ဒါယကတောဝ ဒါနံ ဝိသုဇ္ဈတိ, နော ပဋိဂ္ဂါဟကတောတိ? အာမန္တာ. နနု အတ္ထိ ကေစိ သောတာပန္နေ ဒါနံ ဒတွာ ဒက္ခိဏံ အာရာဓေန္တီတိ? အာမန္တာ. ဟဉ္စိ အတ္ထိ ကေစိ သောတာပန္နေ ဒါနံ ဒတွာ ဒက္ခိဏံ အာရာဓေန္တိ, နော စ ဝတ ရေ ဝတ္တဗ္ဗေ—  “ဒါယကတောဝ ဒါနံ ဝိသုဇ္ဈတိ, နော ပဋိဂ္ဂါဟကတော”တိ.
</Paragraph>

<Paragraph number="2505" book="kv">
๐ နနု အတ္ထိ ကေစိ သကဒါဂါမိဿ …ပေ…  အနာဂါမိဿ …ပေ…  အရဟတော ဒါနံ ဒတွာ ဒက္ခိဏံ အာရာဓေန္တီတိ? အာမန္တာ. ဟဉ္စိ အတ္ထိ ကေစိ အရဟတော ဒါနံ ဒတွာ ဒက္ခိဏံ အာရာဓေန္တိ, နော စ ဝတ ရေ ဝတ္တဗ္ဗေ—  “ဒါယကတောဝ ဒါနံ ဝိသုဇ္ဈတိ, နော ပဋိဂ္ဂါဟကတော”တိ.
</Paragraph>

</Division>
<Division number="801" book="kv" e="ch" v="32" p="404">

<Paragraph number="2506" book="kv">
× ပဋိဂ္ဂါဟကတော ဒါနံ ဝိသုဇ္ဈတီတိ? အာမန္တာ. အညော အညဿ ကာရကော, ပရကတံ သုခဒုက္ခံ, အညော ကရောတိ အညော ပဋိသံဝေဒေတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2507" book="kv">
๐ ဒါယကတောဝ ဒါနံ ဝိသုဇ္ဈတိ, နော ပဋိဂ္ဂါဟကတောတိ? အာမန္တာ. နနု ဝုတ္တံ ဘဂဝတာ—  “စတဿော ခေါ ဣမာ, အာနန္ဒ, ဒက္ခိဏာ ဝိသုဒ္ဓိယော. ကတမာ စတဿော? အတ္ထာနန္ဒ, ဒက္ခိဏာ ဒါယကတော ဝိသုဇ္ဈတိ, နော ပဋိဂ္ဂါဟကတော; အတ္ထာနန္ဒ, ဒက္ခိဏာ ပဋိဂ္ဂါဟကတော ဝိသုဇ္ဈတိ, နော ဒါယကတော; အတ္ထာနန္ဒ, ဒက္ခိဏာ ဒါယကတော စေဝ ဝိသုဇ္ဈတိ ပဋိဂ္ဂါဟကတော စ; အတ္ထာနန္ဒ, ဒက္ခိဏာ နေဝ ဒါယကတော ဝိသုဇ္ဈတိ, နော ပဋိဂ္ဂါဟကတော. ဣမာ ခေါ, အာနန္ဒ, စတဿော ဒက္ခိဏာ ဝိသုဒ္ဓိယော”တိ. အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “ဒါယကတောဝ ဒါနံ ဝိသုဇ္ဈတိ, နော ပဋိဂ္ဂါဟကတော”တိ.

</Paragraph>
</Division>

<Paragraph number="2508" type="center" book="kv">
ဒက္ခိဏာဝိသုဒ္ဓိကထာ နိဋ္ဌိတာ.

  
သတ္တရသမော ဝဂ္ဂေါ.



</Paragraph>

<Paragraph number="2509" type="center" book="kv">
တဿုဒ္ဒါနံ


</Paragraph>

<Paragraph number="2510" book="kv">
အတ္ထိ အရဟတော ပုညူပစယော, နတ္ထိ အရဟတော အကာလမစ္စု, သဗ္ဗမိဒံ ကမ္မတော, ဣန္ဒြိယဗဒ္ဓညေဝ ဒုက္ခံ, ဌပေတွာ အရိယမဂ္ဂံ အဝသေသာ သင်္ခါရာ ဒုက္ခာ, သံဃော ဒက္ခိဏံ ပဋိဂ္ဂဏှာတိ, သံဃော ဒက္ခိဏံ ဝိသောဓေတိ, သံဃော ဘုဉ္ဇတိ ပိဝတိ ခါဒတိ သာယတိ, သံဃဿ ဒိန္နံ မဟပ္ဖလံ, အတ္ထိ ဒါနံ ဝိသုဒ္ဓိယာတိ.
</Paragraph>