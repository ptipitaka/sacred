---
title: 4.1.6 ရူပံသဟေတုကန္တိကထာ
tableOfContents: false
sidebar:
  order: 6
type: tipitaka
basket: ab
book: kv
review:
  current: review
  updated: '2025-10-23T09:20:51.776262'
  updated_by: ''
  notes: ''
  history:
  - state: review
    date: '2025-10-23T09:20:51.776262'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="757" book="kv" e="ch" v="32" p="387">

<Paragraph number="2398" book="kv">
๐ ရူပံ သဟေတုကန္တိ? အာမန္တာ. အလောဘဟေတုနာတိ? န ဟေဝံ ဝတ္တဗ္ဗေ …ပေ…  အဒေါသဟေတုနာတိ …ပေ…  အမောဟဟေတုနာတိ …ပေ…  လောဘဟေတုနာ …ပေ…  ဒေါသဟေတုနာ …ပေ…  မောဟဟေတုနာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2399" book="kv">
๐ ရူပံ သဟေတုကန္တိ? အာမန္တာ. သာရမ္မဏံ, အတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ…  နနု အနာရမ္မဏံ, နတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. ဟဉ္စိ အနာရမ္မဏံ, နတ္ထိ တဿ အာဝဋ္ဋနာ …ပေ…  ပဏိဓိ, နော စ ဝတ ရေ ဝတ္တဗ္ဗေ—  “ရူပံ သဟေတုကန်”တိ.
</Paragraph>

</Division>
<Division number="758" book="kv" e="ch" v="32" p="387">

<Paragraph number="2400" book="kv">
๐ အလောဘော သဟေတုကော သာရမ္မဏော, အတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. ရူပံ သဟေတုကံ သာရမ္မဏံ, အတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ…  အဒေါသော သဟေတုကော …ပေ…  အမောဟော…  သဒ္ဓါ…  ဝီရိယံ…  သတိ…  သမာဓိ…  ပညာ…  လောဘော…  ဒေါသော…  မောဟော…  မာနော…  ဒိဋ္ဌိ…  ဝိစိကိစ္ဆာ…  ထိနံ…  ဥဒ္ဓစ္စံ…  အဟိရိကံ…  အနောတ္တပ္ပံ သဟေတုကံ သာရမ္မဏံ, အတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. ရူပံ သဟေတုကံ သာရမ္မဏံ, အတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2401" book="kv">
๐ ရူပံ သဟေတုကံ အနာရမ္မဏံ, နတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. အလောဘော သဟေတုကော အနာရမ္မဏော, နတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ…  ရူပံ သဟေတုကံ အနာရမ္မဏံ, နတ္ထိ တဿ အာဝဋ္ဋနာ …ပေ…  ပဏိဓီတိ? အာမန္တာ. အဒေါသော သဟေတုကော …ပေ…  အနောတ္တပ္ပံ သဟေတုကံ အနာရမ္မဏံ, နတ္ထိ တဿ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="759" book="kv" e="ch" v="32" p="387">

<Paragraph number="2402" book="kv">
× န ဝတ္တဗ္ဗံ—  “ရူပံ သဟေတုကန်”တိ? အာမန္တာ. နနု ရူပံ သပ္ပစ္စယန္တိ? အာမန္တာ. ဟဉ္စိ ရူပံ သပ္ပစ္စယံ, တေန ဝတ ရေ ဝတ္တဗ္ဗေ—  “ရူပံ သဟေတုကန်”တိ.

</Paragraph>
</Division>

<Paragraph number="2403" type="center" book="kv">
ရူပံ သဟေတုကန္တိကထာ နိဋ္ဌိတာ.
</Paragraph>