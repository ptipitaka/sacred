---
title: 4.1.2 ပဂ္ဂဟကထာ
tableOfContents: false
sidebar:
  order: 2
type: tipitaka
basket: ab
book: kv
review:
  current: review
  updated: '2025-10-23T09:20:51.759805'
  updated_by: ''
  notes: ''
  history:
  - state: review
    date: '2025-10-23T09:20:51.759805'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="745" book="kv" e="ch" v="32" p="381">

<Paragraph number="2361" book="kv">
๐ ပရော ပရဿ စိတ္တံ ပဂ္ဂဏှာတီတိ? အာမန္တာ. ပရော ပရဿ စိတ္တံ “မာ ရဇ္ဇိ”, “မာ ဒုဿိ”, “မာ မုယှိ”, “မာ ကိလိဿီ”တိ ပဂ္ဂဏှာတီတိ? န ဟေဝံ ဝတ္တဗ္ဗေ …ပေ…  ပရော ပရဿ စိတ္တံ ပဂ္ဂဏှာတီတိ? အာမန္တာ. ပရော ပရဿ အလောဘံ ကုသလမူလံ ဇနေတိ…  အဒေါသံ ကုသလမူလံ ဇနေတိ…  အမောဟံ ကုသလမူလံ ဇနေတိ…  သဒ္ဓံ ဇနေတိ…  ဝီရိယံ ဇနေတိ…  သတိံ ဇနေတိ…  သမာဓိံ ဇနေတိ…  ပညံ ဇနေတီတိ? န ဟေဝံ ဝတ္တဗ္ဗေ …ပေ…  ပရော ပရဿ စိတ္တံ ပဂ္ဂဏှာတီတိ? အာမန္တာ. ပရော ပရဿ ဥပ္ပန္နော ဖဿော “မာ နိရုဇ္ဈီ”တိ ပဂ္ဂဏှာတီတိ? န ဟေဝံ ဝတ္တဗ္ဗေ …ပေ…  ပရော ပရဿ ဥပ္ပန္နာ ဝေဒနာ …ပေ…  ဥပ္ပန္နာ ပညာ “မာ နိရုဇ္ဈီ”တိ ပဂ္ဂဏှာတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2362" book="kv">
๐ ပရော ပရဿ စိတ္တံ ပဂ္ဂဏှာတီတိ? အာမန္တာ. ပရော ပရဿ အတ္ထာယ ရာဂံ ပဇဟတိ…  ဒေါသံ ပဇဟတိ…  မောဟံ ပဇဟတိ …ပေ…  အနောတ္တပ္ပံ ပဇဟတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2363" book="kv">
๐ ပရော ပရဿ စိတ္တံ ပဂ္ဂဏှာတီတိ? အာမန္တာ. ပရော ပရဿ အတ္ထာယ မဂ္ဂံ ဘာဝေတိ…  သတိပဋ္ဌာနံ ဘာဝေတိ …ပေ…  ဗောဇ္ဈင်္ဂံ ဘာဝေတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2364" book="kv">
๐ ပရော ပရဿ စိတ္တံ ပဂ္ဂဏှာတီတိ? အာမန္တာ. ပရော ပရဿ အတ္ထာယ ဒုက္ခံ ပရိဇာနာတိ …ပေ…  မဂ္ဂံ ဘာဝေတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2365" book="kv">
๐ ပရော ပရဿ စိတ္တံ ပဂ္ဂဏှာတီတိ? အာမန္တာ. အညော အညဿ ကာရကော, ပရံကတံ သုခံ ဒုက္ခံ အညော ကရောတိ အညော ပဋိသံဝေဒေတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2366" book="kv">
๐ ပရော ပရဿ စိတ္တံ ပဂ္ဂဏှာတီတိ? အာမန္တာ. နနု ဝုတ္တံ ဘဂဝတာ—
</Paragraph>

<Paragraph number="2367" type="verses" book="kv">
_“အတ္တနာဝ ကတံ ပါပံ,_  
_ …ပေ… _  
_နာညော အညံ ဝိသောဓယေ”တိ._  

</Paragraph>

<Paragraph number="2368" book="kv">
အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “ပရော ပရဿ စိတ္တံ ပဂ္ဂဏှာတီ”တိ.
</Paragraph>

</Division>
<Division number="746" book="kv" e="ch" v="32" p="382">

<Paragraph number="2369" book="kv">
× န ဝတ္တဗ္ဗံ—  “ပရော ပရဿ စိတ္တံ ပဂ္ဂဏှာတီ”တိ? အာမန္တာ. နနု အတ္ထိ ဗလပ္ပတ္တာ, အတ္ထိ ဝသီဘူတာတိ? အာမန္တာ. ဟဉ္စိ အတ္ထိ ဗလပ္ပတ္တာ, အတ္ထိ ဝသီဘူတာ, တေန ဝတ ရေ ဝတ္တဗ္ဗေ—  “ပရော ပရဿ စိတ္တံ ပဂ္ဂဏှာတီ”တိ.

</Paragraph>
</Division>

<Paragraph number="2370" type="center" book="kv">
ပဂ္ဂဟကထာ နိဋ္ဌိတာ.
</Paragraph>