---
title: 4.3.6 ဈာနသင်္ကန္တိကထာ
tableOfContents: false
sidebar:
  order: 6
type: tipitaka
basket: ab
book: kv
review:
  current: review
  updated: '2025-10-27T21:47:38.268523'
  updated_by: ''
  notes: ''
  history:
  - state: review
    date: '2025-10-27T21:47:38.268523'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="813" book="kv" e="ch" v="32" p="410">

<Paragraph number="2537" book="kv">
๐ ဈာနာ ဈာနံ သင်္ကမတီတိ? အာမန္တာ. ပဌမာ ဈာနာ တတိယံ ဈာနံ သင်္ကမတီတိ? န ဟေဝံ ဝတ္တဗ္ဗေ …ပေ…  ဈာနာ ဈာနံ သင်္ကမတီတိ? အာမန္တာ. ဒုတိယာ ဈာနာ စတုတ္ထံ ဈာနံ သင်္ကမတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2538" book="kv">
๐ ပဌမာ ဈာနာ ဒုတိယံ ဈာနံ သင်္ကမတီတိ? အာမန္တာ. ယာ ပဌမဿ ဈာနဿ ဥပ္ပါဒါယ အာဝဋ္ဋနာ …ပေ…  ပဏိဓိ, သာဝ ဒုတိယဿ ဈာနဿ ဥပ္ပါဒါယ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2539" book="kv">
๐ ပဌမာ ဈာနာ ဒုတိယံ ဈာနံ သင်္ကမတိ, န ဝတ္တဗ္ဗံ—  “ယာ ပဌမဿ ဈာနဿ ဥပ္ပါဒါယ အာဝဋ္ဋနာ …ပေ…  ပဏိဓိ, သာဝ ဒုတိယဿ ဈာနဿ ဥပ္ပါဒါယ အာဝဋ္ဋနာ …ပေ…  ပဏိဓီ”တိ? အာမန္တာ. ဒုတိယံ ဈာနံ အနာဝဋ္ဋေန္တဿ ဥပ္ပဇ္ဇတိ …ပေ…  အပ္ပဏိဒဟန္တဿ ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ…  နနု ဒုတိယံ ဈာနံ အာဝဋ္ဋေန္တဿ ဥပ္ပဇ္ဇတိ …ပေ…  ပဏိဒဟန္တဿ ဥပ္ပဇ္ဇတီတိ? အာမန္တာ. ဟဉ္စိ ဒုတိယံ ဈာနံ အာဝဋ္ဋေန္တဿ ဥပ္ပဇ္ဇတိ …ပေ…  ပဏိဒဟန္တဿ ဥပ္ပဇ္ဇတိ, နော စ ဝတ ရေ ဝတ္တဗ္ဗေ—  “ပဌမာ ဈာနာ ဒုတိယံ ဈာနံ သင်္ကမတီ”တိ …ပေ… .
</Paragraph>

<Paragraph number="2540" book="kv">
๐ ပဌမာ ဈာနာ ဒုတိယံ ဈာနံ သင်္ကမတီတိ? အာမန္တာ. ပဌမံ ဈာနံ ကာမေ အာဒီနဝတော မနသိကရောတော ဥပ္ပဇ္ဇတီတိ? အာမန္တာ. ဒုတိယံ ဈာနံ ကာမေ အာဒီနဝတော မနသိကရောတော ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2541" book="kv">
๐ ပဌမံ ဈာနံ သဝိတက္ကံ သဝိစာရန္တိ? အာမန္တာ. ဒုတိယံ ဈာနံ သဝိတက္ကံ သဝိစာရန္တိ? န ဟေဝံ ဝတ္တဗ္ဗေ …ပေ…  ပဌမာ ဈာနာ ဒုတိယံ ဈာနံ သင်္ကမတီတိ? အာမန္တာ. တညေဝ ပဌမံ ဈာနံ တံ ဒုတိယံ ဈာနန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="814" book="kv" e="ch" v="32" p="411">

<Paragraph number="2542" book="kv">
๐ ဒုတိယာ ဈာနာ တတိယံ ဈာနံ သင်္ကမတီတိ? အာမန္တာ. ယာ ဒုတိယဿ ဈာနဿ ဥပ္ပါဒါယ အာဝဋ္ဋနာ …ပေ…  ပဏိဓိ, သာဝ တတိယဿ ဈာနဿ ဥပ္ပါဒါယ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2543" book="kv">
๐ ဒုတိယာ ဈာနာ တတိယံ ဈာနံ သင်္ကမတိ, န ဝတ္တဗ္ဗံ—  “ယာ ဒုတိယဿ ဈာနဿ ဥပ္ပါဒါယ အာဝဋ္ဋနာ …ပေ…  ပဏိဓိ, သာဝ တတိယဿ ဈာနဿ ဥပ္ပါဒါယ အာဝဋ္ဋနာ …ပေ…  ပဏိဓီ”တိ? အာမန္တာ. တတိယံ ဈာနံ အနာဝဋ္ဋေန္တဿ ဥပ္ပဇ္ဇတိ …ပေ…  အပ္ပဏိဒဟန္တဿ ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ…  နနု တတိယံ ဈာနံ အာဝဋ္ဋေန္တဿ ဥပ္ပဇ္ဇတိ …ပေ…  ပဏိဒဟန္တဿ ဥပ္ပဇ္ဇတီတိ? အာမန္တာ. ဟဉ္စိ တတိယံ ဈာနံ အာဝဋ္ဋေန္တဿ ဥပ္ပဇ္ဇတိ …ပေ…  ပဏိဒဟန္တဿ ဥပ္ပဇ္ဇတိ, နော စ ဝတ ရေ ဝတ္တဗ္ဗေ—  “ဒုတိယာ ဈာနာ တတိယံ ဈာနံ သင်္ကမတီ”တိ.
</Paragraph>

<Paragraph number="2544" book="kv">
๐ ဒုတိယာ ဈာနာ တတိယံ ဈာနံ သင်္ကမတီတိ? အာမန္တာ. ဒုတိယံ ဈာနံ ဝိတက္ကဝိစာရေ အာဒီနဝတော မနသိကရောတော ဥပ္ပဇ္ဇတီတိ? အာမန္တာ. တတိယံ ဈာနံ ဝိတက္ကဝိစာရေ အာဒီနဝတော မနသိကရောတော ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2545" book="kv">
๐ ဒုတိယံ ဈာနံ သပ္ပီတိကန္တိ? အာမန္တာ. တတိယံ ဈာနံ သပ္ပီတိကန္တိ? န ဟေဝံ ဝတ္တဗ္ဗေ …ပေ…  ဒုတိယာ ဈာနာ တတိယံ ဈာနံ သင်္ကမတီတိ? အာမန္တာ. တညေဝ ဒုတိယံ ဈာနံ တံ တတိယံ ဈာနန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="815" book="kv" e="ch" v="32" p="411">

<Paragraph number="2546" book="kv">
๐ တတိယာ ဈာနာ စတုတ္ထံ ဈာနံ သင်္ကမတီတိ? အာမန္တာ. ယာ တတိယဿ ဈာနဿ ဥပ္ပါဒါယ အာဝဋ္ဋနာ …ပေ…  ပဏိဓိ, သာဝ စတုတ္ထဿ ဈာနဿ ဥပ္ပါဒါယ အာဝဋ္ဋနာ …ပေ…  ပဏိဓီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2547" book="kv">
๐ တတိယာ ဈာနာ စတုတ္ထံ ဈာနံ သင်္ကမတိ, န ဝတ္တဗ္ဗံ—  “ယာ တတိယဿ ဈာနဿ ဥပ္ပါဒါယ အာဝဋ္ဋနာ …ပေ…  ပဏိဓိ, သာဝ စတုတ္ထဿ ဈာနဿ ဥပ္ပါဒါယ အာဝဋ္ဋနာ …ပေ…  ပဏိဓီ”တိ? အာမန္တာ. စတုတ္ထံ ဈာနံ အနာဝဋ္ဋေန္တဿ ဥပ္ပဇ္ဇတိ …ပေ…  အပ္ပဏိဒဟန္တဿ ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ…  နနု စတုတ္ထံ ဈာနံ အာဝဋ္ဋေန္တဿ ဥပ္ပဇ္ဇတိ …ပေ…  ပဏိဒဟန္တဿ ဥပ္ပဇ္ဇတီတိ? အာမန္တာ. ဟဉ္စိ စတုတ္ထံ ဈာနံ အာဝဋ္ဋေန္တဿ ဥပ္ပဇ္ဇတိ …ပေ…  ပဏိဒဟန္တဿ ဥပ္ပဇ္ဇတိ, နော စ ဝတ ရေ ဝတ္တဗ္ဗေ—  “တတိယာ ဈာနာ စတုတ္ထံ ဈာနံ သင်္ကမတီ”တိ.
</Paragraph>

<Paragraph number="2548" book="kv">
๐ တတိယာ ဈာနာ စတုတ္ထံ ဈာနံ သင်္ကမတီတိ? အာမန္တာ. တတိယံ ဈာနံ ပီတိံ အာဒီနဝတော မနသိကရောတော ဥပ္ပဇ္ဇတီတိ? အာမန္တာ. စတုတ္ထံ ဈာနံ ပီတိံ အာဒီနဝတော မနသိကရောတော ဥပ္ပဇ္ဇတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2549" book="kv">
๐ တတိယံ ဈာနံ သုခသဟဂတန္တိ? အာမန္တာ. စတုတ္ထံ ဈာနံ သုခသဟဂတန္တိ? န ဟေဝံ ဝတ္တဗ္ဗေ …ပေ…  တတိယာ ဈာနာ စတုတ္ထံ ဈာနံ သင်္ကမတီတိ? အာမန္တာ. တညေဝ တတိယံ ဈာနံ တံ စတုတ္ထံ ဈာနန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="816" book="kv" e="ch" v="32" p="412">

<Paragraph number="2550" book="kv">
× န ဝတ္တဗ္ဗံ—  “ဈာနာ ဈာနံ သင်္ကမတီ”တိ? အာမန္တာ. နနု ဝုတ္တံ ဘဂဝတာ—  “ဣဓ, ဘိက္ခဝေ, ဘိက္ခု ဝိဝိစ္စေဝ ကာမေဟိ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတီ”တိ. အတ္ထေဝ သုတ္တန္တောတိ? အာမန္တာ. တေန ဟိ ဈာနာ ဈာနံ သင်္ကမတီတိ.

</Paragraph>
</Division>

<Paragraph number="2551" type="center" book="kv">
ဈာနသင်္ကန္တိကထာ နိဋ္ဌိတာ.
</Paragraph>