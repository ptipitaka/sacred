---
title: 4.5.6 ဉာဏကထာ
tableOfContents: false
sidebar:
  order: 6
type: tipitaka
basket: ab
book: kv
review:
  current: review
  updated: '2025-10-23T09:20:51.926619'
  updated_by: ''
  notes: ''
  history:
  - state: review
    date: '2025-10-23T09:20:51.926619'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph type="center" book="kv">
* ဉာဏကထာ
</Paragraph>

<Division number="876" book="kv" e="ch" v="32" p="434">

<Paragraph number="2691" book="kv">
๐ ဒွါဒသဝတ္ထုကံ ဉာဏံ လောကုတ္တရန္တိ? အာမန္တာ. ဒွါဒသ လောကုတ္တရဉာဏာနီတိ? န ဟေဝံ ဝတ္တဗ္ဗေ …ပေ…  ဒွါဒသ လောကုတ္တရဉာဏာနီတိ? အာမန္တာ. ဒွါဒသ သောတာပတ္တိမဂ္ဂါတိ? န ဟေဝံ ဝတ္တဗ္ဗေ …ပေ…  ဒွါဒသ သောတာပတ္တိမဂ္ဂါတိ? အာမန္တာ. ဒွါဒသ သောတာပတ္တိဖလာနီတိ? န ဟေဝံ ဝတ္တဗ္ဗေ …ပေ…  ဒွါဒသ သကဒါဂါမိမဂ္ဂါ …ပေ…  အနာဂါမိမဂ္ဂါ …ပေ…  အရဟတ္တမဂ္ဂါတိ? န ဟေဝံ ဝတ္တဗ္ဗေ …ပေ…  ဒွါဒသ အရဟတ္တမဂ္ဂါတိ? အာမန္တာ. ဒွါဒသ အရဟတ္တဖလာနီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="877" book="kv" e="ch" v="32" p="434">

<Paragraph number="2692" book="kv">
× န ဝတ္တဗ္ဗံ—  “ဒွါဒသဝတ္ထုကံ ဉာဏံ လောကုတ္တရန်”တိ? အာမန္တာ. နနု ဝုတ္တံ ဘဂဝတာ—  “‘ဣဒံ ဒုက္ခံ အရိယသစ္စန်’တိ မေ, ဘိက္ခဝေ, ပုဗ္ဗေ အနနုဿုတေသု ဓမ္မေသု စက္ခုံ ဥဒပါဒိ, ဉာဏံ ဥဒပါဒိ, ပညာ ဥဒပါဒိ, ဝိဇ္ဇာ ဥဒပါဒိ, အာလောကော ဥဒပါဒိ. ‘တံ ခေါ ပနိဒံ ဒုက္ခံ အရိယသစ္စံ ပရိညေယျန်’တိ မေ, ဘိက္ခဝေ …ပေ…  ပရိညာတန္တိ မေ, ဘိက္ခဝေ …ပေ…  ‘ဣဒံ ဒုက္ခသမုဒယံ အရိယသစ္စန်’တိ မေ, ဘိက္ခဝေ …ပေ…  ‘တံ ခေါ ပနိဒံ ဒုက္ခသမုဒယံ အရိယသစ္စံ ပဟာတဗ္ဗန်’တိ မေ, ဘိက္ခဝေ …ပေ…  ပဟီနန္တိ မေ, ဘိက္ခဝေ …ပေ…  ‘ဣဒံ ဒုက္ခနိရောဓံ အရိယသစ္စန်’တိ မေ, ဘိက္ခဝေ …ပေ…  ‘တံ ခေါ ပနိဒံ ဒုက္ခနိရောဓံ အရိယသစ္စံ သစ္ဆိကာတဗ္ဗန်’တိ မေ, ဘိက္ခဝေ …ပေ…  သစ္ဆိကတန္တိ မေ, ဘိက္ခဝေ …ပေ…  ‘ဣဒံ ဒုက္ခနိရောဓဂါမိနီ ပဋိပဒါ အရိယသစ္စန်’တိ မေ, ဘိက္ခဝေ …ပေ…  ‘တံ ခေါ ပနိဒံ ဒုက္ခနိရောဓဂါမိနီ ပဋိပဒါ အရိယသစ္စံ ဘာဝေတဗ္ဗန်’တိ မေ, ဘိက္ခဝေ …ပေ…  ဘာဝိတန္တိ မေ, ဘိက္ခဝေ, ပုဗ္ဗေ အနနုဿုတေသု ဓမ္မေသု စက္ခုံ ဥဒပါဒိ …ပေ…  အာလောကော ဥဒပါဒီ”တိ. အတ္ထေဝ သုတ္တန္တောတိ? အာမန္တာ. တေန ဟိ ဒွါဒသဝတ္ထုကံ ဉာဏံ လောကုတ္တရန္တိ.

</Paragraph>
</Division>

<Paragraph number="2693" type="center" book="kv">
ဉာဏကထာ နိဋ္ဌိတာ.

  
ဝီသတိမော ဝဂ္ဂေါ.



</Paragraph>

<Paragraph number="2694" type="center" book="kv">
တဿုဒ္ဒါနံ


</Paragraph>

<Paragraph number="2695" book="kv">
မာတုဃာတကော အာနန္တရိကော ပိတုဃာတကော အာနန္တရိကော အရဟန္တဃာတကော အာနန္တရိကော ရုဟိရုပ္ပါဒကော အာနန္တရိကော သံဃဘေဒကော အာနန္တရိကော, နတ္ထိ ပုထုဇ္ဇနဿ ဉာဏံ, နတ္ထိ နိရယေသု နိရယပါလာ, အတ္ထိ ဒေဝေသု တိရစ္ဆာနဂတာ, ပဉ္စင်္ဂိကော မဂ္ဂေါ, ဒွါဒသဝတ္ထုကံ ဉာဏံ လောကုတ္တရန္တိ.

</Paragraph>

<Paragraph number="2696" type="center" book="kv">
စတုတ္ထော ပဏ္ဏာသကော.



</Paragraph>

<Paragraph number="2697" type="center" book="kv">
တဿုဒ္ဒါနံ


</Paragraph>

<Paragraph number="2698" type="center" book="kv">
နိဂ္ဂဟော, ပုညသဉ္စယော, အဋ္ဌာသိ, အတီတေန စ မာတုဃာတကော.
</Paragraph>