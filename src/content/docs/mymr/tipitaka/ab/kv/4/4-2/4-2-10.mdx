---
title: 4.2.10 နဝတ္တဗ္ဗံဗုဒ္ဓဿဒိန္နံမဟပ္ဖလန္တိကထာ
tableOfContents: false
sidebar:
  order: 10
type: tipitaka
basket: ab
book: kv
review:
  current: review
  updated: '2025-10-27T21:47:38.238272'
  updated_by: ''
  notes: ''
  history:
  - state: review
    date: '2025-10-27T21:47:38.238272'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="799" book="kv" e="ch" v="32" p="403">

<Paragraph number="2496" book="kv">
๐ န ဝတ္တဗ္ဗံ—  “ဗုဒ္ဓဿ ဒိန္နံ မဟပ္ဖလန်”တိ? အာမန္တာ. နနု ဘဂဝါ ဒွိပဒါနံ အဂ္ဂေါ, ဒွိပဒါနံ သေဋ္ဌော, ဒွိပဒါနံ ပမောက္ခော, ဒွိပဒါနံ ဥတ္တမော, ဒွိပဒါနံ ပဝရော အသမော အသမသမော အပ္ပဋိသမော အပ္ပဋိဘာဂေါ အပ္ပဋိပုဂ္ဂလောတိ? အာမန္တာ. ဟဉ္စိ ဘဂဝါ ဒွိပဒါနံ အဂ္ဂေါ, ဒွိပဒါနံ သေဋ္ဌော, ဒွိပဒါနံ ပမောက္ခော, ဒွိပဒါနံ ဥတ္တမော, ဒွိပဒါနံ ပဝရော အသမော အသမသမော အပ္ပဋိသမော အပ္ပဋိဘာဂေါ အပ္ပဋိပုဂ္ဂလော, တေန ဝတ ရေ ဝတ္တဗ္ဗေ—  “ဗုဒ္ဓဿ ဒိန္နံ မဟပ္ဖလန်”တိ.
</Paragraph>

<Paragraph number="2497" book="kv">
๐ န ဝတ္တဗ္ဗံ—  “ဗုဒ္ဓဿ ဒိန္နံ မဟပ္ဖလန်”တိ? အာမန္တာ. အတ္ထိ ကောစိ ဗုဒ္ဓေန သမသမော—  သီလေန သမာဓိနာ ပညာယာတိ? နတ္ထိ. ဟဉ္စိ နတ္ထိ ကောစိ ဗုဒ္ဓေန သမသမော—  သီလေန သမာဓိနာ ပညာယ, တေန ဝတ ရေ ဝတ္တဗ္ဗေ—  “ဗုဒ္ဓဿ ဒိန္နံ မဟပ္ဖလန်”တိ.
</Paragraph>

<Paragraph number="2498" book="kv">
๐ န ဝတ္တဗ္ဗံ—  “ဗုဒ္ဓဿ ဒိန္နံ မဟပ္ဖလန်”တိ? အာမန္တာ. နနု ဝုတ္တံ ဘဂဝတာ—
</Paragraph>

<Paragraph number="2499" type="verses" book="kv">
_“နယိမသ္မိံ ဝါ လောကေ ပရသ္မိံ ဝါ ပန,_  
_ဗုဒ္ဓေန သေဋ္ဌော စ သမော စ ဝိဇ္ဇတိ;_  
_ယမာဟုနေယျာနံ အဂ္ဂတံ ဂတော,_  
_ပုညတ္ထိကာနံ ဝိပုလပ္ဖလေသိနန်”တိ._  

</Paragraph>

<Paragraph number="2500" book="kv">
အတ္ထေဝ သုတ္တန္တောတိ? အာမန္တာ. တေန ဟိ ဗုဒ္ဓဿ ဒိန္နံ မဟပ္ဖလန္တိ.

</Paragraph>
</Division>

<Paragraph number="2501" type="center" book="kv">
န ဝတ္တဗ္ဗံ ဗုဒ္ဓဿ ဒိန္နံ မဟပ္ဖလန္တိကထာ နိဋ္ဌိတာ.
</Paragraph>