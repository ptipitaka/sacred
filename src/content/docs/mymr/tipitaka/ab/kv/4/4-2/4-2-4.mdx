---
title: 4.2.4 ဣန္ဒြိယဗဒ္ဓကထာ
tableOfContents: false
sidebar:
  order: 4
type: tipitaka
basket: ab
book: kv
review:
  current: review
  updated: '2025-10-23T09:20:51.814683'
  updated_by: ''
  notes: ''
  history:
  - state: review
    date: '2025-10-23T09:20:51.814683'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="786" book="kv" e="ch" v="32" p="397">

<Paragraph number="2454" book="kv">
๐ ဣန္ဒြိယဗဒ္ဓညေဝ ဒုက္ခန္တိ? အာမန္တာ. ဣန္ဒြိယဗဒ္ဓညေဝ အနိစ္စံ သင်္ခတံ ပဋိစ္စသမုပ္ပန္နံ ခယဓမ္မံ ဝယဓမ္မံ ဝိရာဂဓမ္မံ နိရောဓဓမ္မံ ဝိပရိဏာမဓမ္မန္တိ? န ဟေဝံ ဝတ္တဗ္ဗေ …ပေ…  နနု အနိန္ဒြိယဗဒ္ဓံ အနိစ္စံ သင်္ခတံ ပဋိစ္စသမုပ္ပန္နံ ခယဓမ္မံ ဝယဓမ္မံ ဝိရာဂဓမ္မံ နိရောဓဓမ္မံ ဝိပရိဏာမဓမ္မန္တိ? အာမန္တာ. ဟဉ္စိ အနိန္ဒြိယဗဒ္ဓံ အနိစ္စံ သင်္ခတံ ပဋိစ္စသမုပ္ပန္နံ ခယဓမ္မံ ဝယဓမ္မံ ဝိရာဂဓမ္မံ နိရောဓဓမ္မံ ဝိပရိဏာမဓမ္မံ, နော စ ဝတ ရေ ဝတ္တဗ္ဗေ—  “ဣန္ဒြိယဗဒ္ဓညေဝ ဒုက္ခန်”တိ.
</Paragraph>

<Paragraph number="2455" book="kv">
๐ အနိန္ဒြိယဗဒ္ဓံ အနိစ္စံ သင်္ခတံ ပဋိစ္စသမုပ္ပန္နံ …ပေ…  ဝိပရိဏာမဓမ္မံ, တဉ္စ န ဒုက္ခန္တိ? အာမန္တာ. ဣန္ဒြိယဗဒ္ဓံ အနိစ္စံ သင်္ခတံ …ပေ…  ဝိပရိဏာမဓမ္မံ, တဉ္စ န ဒုက္ခန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2456" book="kv">
๐ ဣန္ဒြိယဗဒ္ဓံ အနိစ္စံ သင်္ခတံ …ပေ…  ဝိပရိဏာမဓမ္မံ, တဉ္စ ဒုက္ခန္တိ? အာမန္တာ. အနိန္ဒြိယဗဒ္ဓံ အနိစ္စံ သင်္ခတံ …ပေ…  ဝိပရိဏာမဓမ္မံ, တဉ္စ ဒုက္ခန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="787" book="kv" e="ch" v="32" p="397">

<Paragraph number="2457" book="kv">
๐ ဣန္ဒြိယဗဒ္ဓညေဝ ဒုက္ခန္တိ? အာမန္တာ. နနု ယဒနိစ္စံ တံ ဒုက္ခံ ဝုတ္တံ ဘဂဝတာ—  “အနိန္ဒြိယဗဒ္ဓံ အနိစ္စန်”တိ? အာမန္တာ. ဟဉ္စိ ယဒနိစ္စံ တံ ဒုက္ခံ ဝုတ္တံ ဘဂဝတာ—  “အနိန္ဒြိယဗဒ္ဓံ အနိစ္စံ”, နော စ ဝတ ရေ ဝတ္တဗ္ဗေ—  “ဣန္ဒြိယဗဒ္ဓညေဝ ဒုက္ခန်”တိ.
</Paragraph>

</Division>
<Division number="788" book="kv" e="ch" v="32" p="397">

<Paragraph number="2458" book="kv">
× န ဝတ္တဗ္ဗံ—  “ဣန္ဒြိယဗဒ္ဓညေဝ ဒုက္ခန်”တိ? အာမန္တာ. ယထာ ဣန္ဒြိယဗဒ္ဓဿ ဒုက္ခဿ ပရိညာယ ဘဂဝတိ ဗြဟ္မစရိယံ ဝုဿတိ, ဧဝမေဝံ အနိန္ဒြိယဗဒ္ဓဿ ဒုက္ခဿ ပရိညာယ ဘဂဝတိ ဗြဟ္မစရိယံ ဝုဿတီတိ? န ဟေဝံ ဝတ္တဗ္ဗေ …ပေ…  ယထာ ဣန္ဒြိယဗဒ္ဓံ ဒုက္ခံ ပရိညာတံ န ပုန ဥပ္ပဇ္ဇတိ, ဧဝမေဝံ အနိန္ဒြိယဗဒ္ဓံ ဒုက္ခံ ပရိညာတံ န ပုန ဥပ္ပဇ္ဇတီတိ? န ဟေဝံ ဝတ္တဗ္ဗေ. တေန ဟိ ဣန္ဒြိယဗဒ္ဓညေဝ ဒုက္ခန္တိ.

</Paragraph>
</Division>

<Paragraph number="2459" type="center" book="kv">
ဣန္ဒြိယဗဒ္ဓကထာ နိဋ္ဌိတာ.
</Paragraph>