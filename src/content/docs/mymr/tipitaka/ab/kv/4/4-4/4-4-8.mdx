---
title: "4.4.8 ဣန္ဒြိယကထာ"
tableOfContents: false
sidebar:
  order: 8
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="853" book="kv" e="ch" v="32" p="426">

<Paragraph number="2635" book="kv">
๐ နတ္ထိ လောကိယံ သဒ္ဓိန္ဒြိယန္တိ? အာမန္တာ. နတ္ထိ လောကိယာ သဒ္ဓါတိ? န ဟေဝံ ဝတ္တဗ္ဗေ …ပေ…  နတ္ထိ လောကိယံ ဝီရိယိန္ဒြိယံ …ပေ…  သတိန္ဒြိယံ …ပေ…  သမာဓိန္ဒြိယံ …ပေ…  ပညိန္ဒြိယန္တိ? အာမန္တာ. နတ္ထိ လောကိယာ ပညာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2636" book="kv">
๐ အတ္ထိ လောကိယာ သဒ္ဓါတိ? အာမန္တာ. အတ္ထိ လောကိယံ သဒ္ဓိန္ဒြိယန္တိ? န ဟေဝံ ဝတ္တဗ္ဗေ …ပေ…  အတ္ထိ လောကိယံ ဝီရိယံ …ပေ…  သတိ …ပေ…  သမာဓိ …ပေ…  ပညာတိ? အာမန္တာ. အတ္ထိ လောကိယံ ပညိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2637" book="kv">
๐ အတ္ထိ လောကိယော မနော, အတ္ထိ လောကိယံ မနိန္ဒြိယန္တိ? အာမန္တာ. အတ္ထိ လောကိယာ သဒ္ဓါ, အတ္ထိ လောကိယံ သဒ္ဓိန္ဒြိယန္တိ? န ဟေဝံ ဝတ္တဗ္ဗေ …ပေ…  အတ္ထိ လောကိယော မနော, အတ္ထိ လောကိယံ မနိန္ဒြိယန္တိ? အာမန္တာ. အတ္ထိ လောကိယာ ပညာ, အတ္ထိ လောကိယံ ပညိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2638" book="kv">
๐ အတ္ထိ လောကိယံ သောမနဿံ, အတ္ထိ လောကိယံ သောမနဿိန္ဒြိယံ …ပေ…  အတ္ထိ လောကိယံ ဇီဝိတံ, အတ္ထိ လောကိယံ ဇီဝိတိန္ဒြိယန္တိ? အာမန္တာ. အတ္ထိ လောကိယာ သဒ္ဓါ, အတ္ထိ လောကိယံ သဒ္ဓိန္ဒြိယန္တိ? န ဟေဝံ ဝတ္တဗ္ဗေ …ပေ…  အတ္ထိ လောကိယံ ဇီဝိတံ, အတ္ထိ လောကိယံ ဇီဝိတိန္ဒြိယန္တိ? အာမန္တာ. အတ္ထိ လောကိယာ ပညာ, အတ္ထိ လောကိယံ ပညိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="854" book="kv" e="ch" v="32" p="426">

<Paragraph number="2639" book="kv">
๐ အတ္ထိ လောကိယာ သဒ္ဓါ, နတ္ထိ လောကိယံ သဒ္ဓိန္ဒြိယန္တိ? အာမန္တာ. အတ္ထိ လောကိယော မနော, နတ္ထိ လောကိယံ မနိန္ဒြိယန္တိ? န ဟေဝံ ဝတ္တဗ္ဗေ …ပေ…  အတ္ထိ လောကိယာ ပညာ, နတ္ထိ လောကိယံ ပညိန္ဒြိယန္တိ? အာမန္တာ. အတ္ထိ လောကိယော မနော, နတ္ထိ လောကိယံ မနိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2640" book="kv">
๐ အတ္ထိ လောကိယာ သဒ္ဓါ, နတ္ထိ လောကိယံ သဒ္ဓိန္ဒြိယန္တိ? အာမန္တာ. အတ္ထိ လောကိယံ သောမနဿံ, နတ္ထိ လောကိယံ သောမနဿိန္ဒြိယန္တိ…  အတ္ထိ လောကိယံ ဇီဝိတံ, နတ္ထိ လောကိယံ ဇီဝိတိန္ဒြိယန္တိ? န ဟေဝံ ဝတ္တဗ္ဗေ …ပေ…  အတ္ထိ လောကိယာ ပညာ, နတ္ထိ လောကိယံ ပညိန္ဒြိယန္တိ? အာမန္တာ. အတ္ထိ လောကိယော မနော, နတ္ထိ လောကိယံ မနိန္ဒြိယန္တိ …ပေ…  အတ္ထိ လောကိယံ ဇီဝိတံ, နတ္ထိ လောကိယံ ဇီဝိတိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="855" book="kv" e="ch" v="32" p="427">

<Paragraph number="2641" book="kv">
๐ အတ္ထိ လောကုတ္တရာ သဒ္ဓါ, အတ္ထိ လောကုတ္တရံ သဒ္ဓိန္ဒြိယန္တိ? အာမန္တာ. အတ္ထိ လောကိယာ သဒ္ဓါ, အတ္ထိ လောကိယံ သဒ္ဓိန္ဒြိယန္တိ? န ဟေဝံ ဝတ္တဗ္ဗေ …ပေ…  အတ္ထိ လောကုတ္တရံ ဝီရိယံ …ပေ…  အတ္ထိ လောကုတ္တရာ ပညာ, အတ္ထိ လောကုတ္တရံ ပညိန္ဒြိယန္တိ? အာမန္တာ. အတ္ထိ လောကိယာ ပညာ, အတ္ထိ လောကိယံ ပညိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2642" book="kv">
๐ အတ္ထိ လောကိယာ သဒ္ဓါ, နတ္ထိ လောကိယံ သဒ္ဓိန္ဒြိယန္တိ? အာမန္တာ. အတ္ထိ လောကုတ္တရာ သဒ္ဓါ, နတ္ထိ လောကုတ္တရံ သဒ္ဓိန္ဒြိယန္တိ? န ဟေဝံ ဝတ္တဗ္ဗေ …ပေ…  အတ္ထိ လောကိယံ ဝီရိယံ …ပေ…  အတ္ထိ လောကိယာ ပညာ, နတ္ထိ လောကိယံ ပညိန္ဒြိယန္တိ? အာမန္တာ. အတ္ထိ လောကုတ္တရာ ပညာ, နတ္ထိ လောကုတ္တရံ ပညိန္ဒြိယန္တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="856" book="kv" e="ch" v="32" p="427">

<Paragraph number="2643" book="kv">
๐ နတ္ထိ လောကိယာနိ ပဉ္စိန္ဒြိယာနီတိ? အာမန္တာ. နနု ဝုတ္တံ ဘဂဝတာ—  “အဒ္ဒသံ ခေါ အဟံ, ဘိက္ခဝေ, ဗုဒ္ဓစက္ခုနာ လောကံ ဝေါလောကေန္တော သတ္တေ အပ္ပရဇက္ခေ မဟာရဇက္ခေ, တိက္ခိန္ဒြိယေ မုဒိန္ဒြိယေ, သွာကာရေ, သုဝိညာပယေ, အပ္ပေကစ္စေ ပရလောကဝဇ္ဇဘယဒဿာဝိနော ဝိဟရန္တေ”တိ. အတ္ထေဝ သုတ္တန္တောတိ? အာမန္တာ. တေန ဟိ အတ္ထိ လောကိယာနိ ပဉ္စိန္ဒြိယာနီတိ.

</Paragraph>
</Division>

<Paragraph number="2644" type="center" book="kv">
ဣန္ဒြိယကထာ နိဋ္ဌိတာ.

  
ဧကူနဝီသတိမော ဝဂ္ဂေါ.



</Paragraph>

<Paragraph number="2645" type="center" book="kv">
တဿုဒ္ဒါနံ


</Paragraph>

<Paragraph number="2646" book="kv">
အတီတေ ကိလေသေ ဇဟတိ အနာဂတေ ကိလေသေ ဇဟတိ ပစ္စုပ္ပန္နေ ကိလေသေ ဇဟတိ, သုညတာ သင်္ခါရက္ခန္ဓပရိယာပန္နာ, သာမညဖလံ အသင်္ခတံ, ပတ္တိ အသင်္ခတာ, သဗ္ဗဓမ္မာနံ တထတာ အသင်္ခတာ, နိဗ္ဗာနဓာတု ကုသလာ, အတ္ထိ ပုထုဇ္ဇနဿ အစ္စန္တနိယာမတာ, နတ္ထိ လောကိယာနိ ပဉ္စိန္ဒြိယာနီတိ.
</Paragraph>