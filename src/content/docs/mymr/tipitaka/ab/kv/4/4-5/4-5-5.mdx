---
title: 4.5.5 မဂ္ဂကထာ
tableOfContents: false
sidebar:
  order: 5
type: tipitaka
basket: ab
book: kv
review:
  current: review
  updated: '2025-10-23T09:20:51.921501'
  updated_by: ''
  notes: ''
  history:
  - state: review
    date: '2025-10-23T09:20:51.921501'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="872" book="kv" e="ch" v="32" p="433">

<Paragraph number="2680" book="kv">
๐ ပဉ္စင်္ဂိကော မဂ္ဂေါတိ? အာမန္တာ. နနု အဋ္ဌင်္ဂိကော မဂ္ဂေါ ဝုတ္တော ဘဂဝတာ, သေယျထိဒံ—  သမ္မာဒိဋ္ဌိ …ပေ…  သမ္မာသမာဓီတိ? အာမန္တာ. ဟဉ္စိ အဋ္ဌင်္ဂိကော မဂ္ဂေါ ဝုတ္တော ဘဂဝတာ, သေယျထိဒံ—  သမ္မာဒိဋ္ဌိ …ပေ…  သမ္မာသမာဓိ, နော စ ဝတ ရေ ဝတ္တဗ္ဗေ—  “ပဉ္စင်္ဂိကော မဂ္ဂေါ”တိ.
</Paragraph>

<Paragraph number="2681" book="kv">
๐ ပဉ္စင်္ဂိကော မဂ္ဂေါတိ? အာမန္တာ. နနု ဝုတ္တံ ဘဂဝတာ—
</Paragraph>

<Paragraph number="2682" type="verses" book="kv">
_“မဂ္ဂါနံ အဋ္ဌင်္ဂိကော သေဋ္ဌော,_  
_သစ္စာနံ စတုရော ပဒါ;_  
_ဝိရာဂေါ သေဋ္ဌော ဓမ္မာနံ,_  
_ဒွိပဒါနဉ္စ စက္ခုမာ”တိ._  

</Paragraph>

<Paragraph number="2683" book="kv">
အတ္ထေဝ သုတ္တန္တောတိ? အာမန္တာ. တေန ဟိ အဋ္ဌင်္ဂိကော မဂ္ဂေါတိ.
</Paragraph>

</Division>
<Division number="873" book="kv" e="ch" v="32" p="433">

<Paragraph number="2684" book="kv">
๐ သမ္မာဝါစာ မဂ္ဂင်္ဂံ, သာ စ န မဂ္ဂေါတိ? အာမန္တာ. သမ္မာဒိဋ္ဌိ မဂ္ဂင်္ဂံ, သာ စ န မဂ္ဂေါတိ? န ဟေဝံ ဝတ္တဗ္ဗေ …ပေ…  သမ္မာဝါစာ မဂ္ဂင်္ဂံ, သာ စ န မဂ္ဂေါတိ? အာမန္တာ. သမ္မာသင်္ကပ္ပေါ …ပေ…  သမ္မာဝါယာမော …ပေ…  သမ္မာသတိ …ပေ…  သမ္မာသမာဓိ မဂ္ဂင်္ဂံ, သော စ န မဂ္ဂေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2685" book="kv">
๐ သမ္မာကမ္မန္တော …ပေ…  သမ္မာအာဇီဝေါ မဂ္ဂင်္ဂံ, သော စ န မဂ္ဂေါတိ? အာမန္တာ. သမ္မာဒိဋ္ဌိ …ပေ…  သမ္မာသမာဓိ မဂ္ဂင်္ဂံ, သော စ န မဂ္ဂေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2686" book="kv">
๐ သမ္မာဒိဋ္ဌိ မဂ္ဂင်္ဂံ, သာ စ မဂ္ဂေါတိ? အာမန္တာ. သမ္မာဝါစာ မဂ္ဂင်္ဂံ, သာ စ မဂ္ဂေါတိ? န ဟေဝံ ဝတ္တဗ္ဗေ …ပေ…  သမ္မာဒိဋ္ဌိ မဂ္ဂင်္ဂံ, သာ စ မဂ္ဂေါတိ? အာမန္တာ. သမ္မာကမ္မန္တော …ပေ…  သမ္မာအာဇီဝေါ မဂ္ဂင်္ဂံ, သော စ မဂ္ဂေါတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2687" book="kv">
๐ သမ္မာသင်္ကပ္ပေါ …ပေ…  သမ္မာဝါယာမော …ပေ…  သမ္မာသတိ …ပေ…  သမ္မာသမာဓိ မဂ္ဂင်္ဂံ, သော စ မဂ္ဂေါတိ? အာမန္တာ. သမ္မာဝါစာ …ပေ…  သမ္မာကမ္မန္တော …ပေ…  သမ္မာအာဇီဝေါ မဂ္ဂင်္ဂံ, သော စ မဂ္ဂေါတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="874" book="kv" e="ch" v="32" p="433">

<Paragraph number="2688" book="kv">
× အရိယော အဋ္ဌင်္ဂိကော မဂ္ဂေါတိ? အာမန္တာ. နနု ဝုတ္တံ ဘဂဝတာ—  “ပုဗ္ဗေဝ ခေါ ပနဿ ကာယကမ္မံ ဝစီကမ္မံ အာဇီဝေါ သုပရိသုဒ္ဓေါ ဟောတိ; ဧဝမဿာယံ အရိယော အဋ္ဌင်္ဂိကော မဂ္ဂေါ ဘာဝနာပါရိပူရိံ ဂစ္ဆတီ”တိ. အတ္ထေဝ သုတ္တန္တောတိ? အာမန္တာ. တေန ဟိ ပဉ္စင်္ဂိကော မဂ္ဂေါတိ.
</Paragraph>

</Division>
<Division number="875" book="kv" e="ch" v="32" p="434">

<Paragraph number="2689" book="kv">
๐ ပဉ္စင်္ဂိကော မဂ္ဂေါတိ? အာမန္တာ. နနု ဝုတ္တံ ဘဂဝတာ—  “ယသ္မိံ ခေါ, သုဘဒ္ဒ, ဓမ္မဝိနယေ အရိယော အဋ္ဌင်္ဂိကော မဂ္ဂေါ န ဥပလဗ္ဘတိ, သမဏောပိ တတ္ထ န ဥပလဗ္ဘတိ, ဒုတိယောပိ တတ္ထ သမဏော န ဥပလဗ္ဘတိ, တတိယောပိ တတ္ထ သမဏော န ဥပလဗ္ဘတိ, စတုတ္ထောပိ တတ္ထ သမဏော န ဥပလဗ္ဘတိ. ယသ္မိဉ္စ ခေါ, သုဘဒ္ဒ, ဓမ္မဝိနယေ အရိယော အဋ္ဌင်္ဂိကော မဂ္ဂေါ ဥပလဗ္ဘတိ, သမဏောပိ တတ္ထ ဥပလဗ္ဘတိ, ဒုတိယောပိ …ပေ…  တတိယောပိ …ပေ…  စတုတ္ထောပိ တတ္ထ သမဏော ဥပလဗ္ဘတိ. ဣမသ္မိံ ခေါ, သုဘဒ္ဒ, ဓမ္မဝိနယေ အရိယော အဋ္ဌင်္ဂိကော မဂ္ဂေါ ဥပလဗ္ဘတိ. ဣဓေဝ, သုဘဒ္ဒ, သမဏော, ဣဓ ဒုတိယော သမဏော, ဣဓ တတိယော သမဏော, ဣဓ စတုတ္ထော သမဏော. သုညာ ပရပ္ပဝါဒါ သမဏေဘိ အညေဟီ”တိ. အတ္ထေဝ သုတ္တန္တောတိ? အာမန္တာ. တေန ဟိ အဋ္ဌင်္ဂိကော မဂ္ဂေါတိ.

</Paragraph>
</Division>

<Paragraph number="2690" type="center" book="kv">
မဂ္ဂကထာ နိဋ္ဌိတာ.
</Paragraph>