---
title: "4.3.5 ဧကမဂ္ဂကထာ"
tableOfContents: false
sidebar:
  order: 5
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="810" book="kv" e="ch" v="32" p="409">

<Paragraph number="2530" book="kv">
๐ ဧကေန အရိယမဂ္ဂေန စတ္တာရိ သာမညဖလာနိ သစ္ဆိကရောတီတိ? အာမန္တာ. စတုန္နံ ဖဿာနံ …ပေ…  စတုန္နံ သညာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ…  ဧကေန အရိယမဂ္ဂေန စတ္တာရိ သာမညဖလာနိ သစ္ဆိကရောတီတိ? အာမန္တာ. သောတာပတ္တိမဂ္ဂေနာတိ? န ဟေဝံ ဝတ္တဗ္ဗေ …ပေ…  သကဒါဂါမိ …ပေ…  အနာဂါမိမဂ္ဂေနာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2531" book="kv">
๐ ကတမေန မဂ္ဂေနာတိ? အရဟတ္တမဂ္ဂေနာတိ. အရဟတ္တမဂ္ဂေန သက္ကာယဒိဋ္ဌိံ ဝိစိကိစ္ဆံ သီလဗ္ဗတပရာမာသံ ဇဟတီတိ? န ဟေဝံ ဝတ္တဗ္ဗေ …ပေ…  အရဟတ္တမဂ္ဂေန သက္ကာယဒိဋ္ဌိံ ဝိစိကိစ္ဆံ သီလဗ္ဗတပရာမာသံ ဇဟတီတိ? အာမန္တာ. နနု တိဏ္ဏံ သံယောဇနာနံ ပဟာနံ သောတာပတ္တိဖလံ ဝုတ္တံ ဘဂဝတာတိ? အာမန္တာ. ဟဉ္စိ တိဏ္ဏံ သံယောဇနာနံ ပဟာနံ သောတာပတ္တိဖလံ ဝုတ္တံ ဘဂဝတာ, နော စ ဝတ ရေ ဝတ္တဗ္ဗေ—  “အရဟတ္တမဂ္ဂေန သက္ကာယဒိဋ္ဌိံ ဝိစိကိစ္ဆံ သီလဗ္ဗတပရာမာသံ ဇဟတီ”တိ.
</Paragraph>

<Paragraph number="2532" book="kv">
๐ အရဟတ္တမဂ္ဂေန ဩဠာရိကံ ကာမရာဂံ ဩဠာရိကံ ဗျာပါဒံ ဇဟတီတိ? န ဟေဝံ ဝတ္တဗ္ဗေ …ပေ…  အရဟတ္တမဂ္ဂေန ဩဠာရိကံ ကာမရာဂံ ဩဠာရိကံ ဗျာပါဒံ ဇဟတီတိ? အာမန္တာ. နနု ကာမရာဂဗျာပါဒါနံ တနုဘာဝံ သကဒါဂါမိဖလံ ဝုတ္တံ ဘဂဝတာတိ? အာမန္တာ. ဟဉ္စိ ကာမရာဂဗျာပါဒါနံ တနုဘာဝံ သကဒါဂါမိဖလံ ဝုတ္တံ ဘဂဝတာ, နော စ ဝတ ရေ ဝတ္တဗ္ဗေ—  “အရဟတ္တမဂ္ဂေန ဩဠာရိကံ ကာမရာဂံ ဩဠာရိကံ ဗျာပါဒံ ဇဟတီ”တိ.
</Paragraph>

<Paragraph number="2533" book="kv">
๐ အရဟတ္တမဂ္ဂေန အဏုသဟဂတံ ကာမရာဂံ အဏုသဟဂတံ ဗျာပါဒံ ဇဟတီတိ? န ဟေဝံ ဝတ္တဗ္ဗေ …ပေ…  အရဟတ္တမဂ္ဂေန အဏုသဟဂတံ ကာမရာဂံ အဏုသဟဂတံ ဗျာပါဒံ ဇဟတီတိ? အာမန္တာ. နနု ကာမရာဂဗျာပါဒါနံ အနဝသေသပ္ပဟာနံ အနာဂါမိဖလံ ဝုတ္တံ ဘဂဝတာတိ? အာမန္တာ. ဟဉ္စိ ကာမရာဂဗျာပါဒါနံ အနဝသေသပ္ပဟာနံ အနာဂါမိဖလံ ဝုတ္တံ ဘဂဝတာ, နော စ ဝတ ရေ ဝတ္တဗ္ဗေ—  “အရဟတ္တမဂ္ဂေန အဏုသဟဂတံ ကာမရာဂံ အဏုသဟဂတံ ဗျာပါဒံ ဇဟတီ”တိ.
</Paragraph>

</Division>
<Division number="811" book="kv" e="ch" v="32" p="409">

<Paragraph number="2534" book="kv">
× န ဝတ္တဗ္ဗံ—  “ဧကေန အရိယမဂ္ဂေန စတ္တာရိ သာမညဖလာနိ သစ္ဆိကရောတီ”တိ? အာမန္တာ. ဘဂဝတာ သောတာပတ္တိမဂ္ဂေါ ဘာဝိတောတိ? အာမန္တာ. ဘဂဝါ သောတာပန္နောတိ? န ဟေဝံ ဝတ္တဗ္ဗေ …ပေ…  ဘဂဝတာ သကဒါဂါမိ …ပေ…  အနာဂါမိမဂ္ဂေါ ဘာဝိတောတိ? အာမန္တာ. ဘဂဝါ အနာဂါမီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="812" book="kv" e="ch" v="32" p="410">

<Paragraph number="2535" book="kv">
๐ ဘဂဝါ ဧကေန အရိယမဂ္ဂေန စတ္တာရိ သာမညဖလာနိ သစ္ဆိကရောတိ, သာဝကာ စတူဟိ အရိယမဂ္ဂေဟိ စတ္တာရိ သာမညဖလာနိ သစ္ဆိကရောန္တီတိ? အာမန္တာ. သာဝကာ ဗုဒ္ဓဿ ဘဂဝတော အဒိဋ္ဌံ ဒက္ခန္တိ အနဓိဂတံ အဓိဂစ္ဆန္တိ အသစ္ဆိကတံ သစ္ဆိကရောန္တီတိ? န ဟေဝံ ဝတ္တဗ္ဗေ …ပေ… .

</Paragraph>
</Division>

<Paragraph number="2536" type="center" book="kv">
ဧကမဂ္ဂကထာ နိဋ္ဌိတာ.
</Paragraph>