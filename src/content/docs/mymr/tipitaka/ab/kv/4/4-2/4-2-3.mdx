---
title: "4.2.3 သဗ္ဗမိဒံကမ္မတောတိကထာ"
tableOfContents: false
sidebar:
  order: 5
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="783" book="kv">

<Paragraph number="2446" book="kv">
๐ သဗ္ဗမိဒံ ကမ္မတောတိ? အာမန္တာ. ကမ္မမ္ပိ ကမ္မတောတိ? န ဟေဝံ ဝတ္တဗ္ဗေ …ပေ…  သဗ္ဗမိဒံ ကမ္မတောတိ? အာမန္တာ. သဗ္ဗမိဒံ ပုဗ္ဗေကတဟေတူတိ? န ဟေဝံ ဝတ္တဗ္ဗေ …ပေ…  သဗ္ဗမိဒံ ကမ္မတောတိ? အာမန္တာ. သဗ္ဗမိဒံ ကမ္မဝိပါကတောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="784" book="kv">

<Paragraph number="2447" book="kv">
๐ သဗ္ဗမိဒံ ကမ္မဝိပါကတောတိ? အာမန္တာ. ကမ္မဝိပါကေန ပါဏံ ဟနေယျာတိ? အာမန္တာ. ပါဏာတိပါတော သဖလောတိ? အာမန္တာ. ကမ္မဝိပါကော သဖလောတိ? န ဟေဝံ ဝတ္တဗ္ဗေ …ပေ…  ကမ္မဝိပါကော အဖလောတိ? အာမန္တာ. ပါဏာတိပါတော အဖလောတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2448" book="kv">
๐ ကမ္မဝိပါကေန အဒိန္နံ အာဒိယေယျ …ပေ…  မုသာ ဘဏေယျ…  ပိသုဏံ ဘဏေယျ…  ဖရုသံ ဘဏေယျ…  သမ္ဖံ ပလပေယျ…  သန္ဓိံ ဆိန္ဒေယျ…  နိလ္လောပံ ဟရေယျ…  ဧကာဂါရိကံ ကရေယျ…  ပရိပန္ထေ တိဋ္ဌေယျ…  ပရဒါရံ ဂစ္ဆေယျ…  ဂါမဃာတကံ ကရေယျ…  နိဂမဃာတကံ ကရေယျ…  ကမ္မဝိပါကေန ဒါနံ ဒဒေယျ…  စီဝရံ ဒဒေယျ…  ပိဏ္ဍပါတံ ဒဒေယျ…  သေနာသနံ ဒဒေယျ…  ဂိလာနပစ္စယဘေသဇ္ဇပရိက္ခာရံ ဒဒေယျာတိ? အာမန္တာ. ဂိလာနပစ္စယဘေသဇ္ဇပရိက္ခာရော သဖလောတိ? အာမန္တာ. ကမ္မဝိပါကော သဖလောတိ? န ဟေဝံ ဝတ္တဗ္ဗေ …ပေ…  ကမ္မဝိပါကော အဖလောတိ? အာမန္တာ. ဂိလာနပစ္စယဘေသဇ္ဇပရိက္ခာရော အဖလောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="785" book="kv">

<Paragraph number="2449" book="kv">
× န ဝတ္တဗ္ဗံ—  “သဗ္ဗမိဒံ ကမ္မတော”တိ? အာမန္တာ. နနု ဝုတ္တံ ဘဂဝတာ—
</Paragraph>

<Paragraph number="2450" type="verses" book="kv">
_“ကမ္မုနာ ဝတ္တတီ လောကော,_  
_ကမ္မုနာ ဝတ္တတီ ပဇာ;_  
_ကမ္မနိဗန္ဓနာ သတ္တာ,_  
_ရထဿာဏီဝ ယာယတော._  

</Paragraph>

<Paragraph number="2451" type="verses" book="kv">
_ကမ္မေန ကိတ္တိံ လဘတေ ပသံသံ,_  
_ကမ္မေန ဇာနိဉ္စ ဝဓဉ္စ ဗန္ဓံ;_  
_တံ ကမ္မံ နာနာကရဏံ ဝိဒိတွာ,_  
_ကသ္မာ ဝဒေ နတ္ထိ ကမ္မန္တိ လောကေ”တိ._  

</Paragraph>

<Paragraph number="2452" book="kv">
အတ္ထေဝ သုတ္တန္တောတိ? အာမန္တာ. တေန ဟိ “သဗ္ဗမိဒံ ကမ္မတော”တိ.

</Paragraph>
</Division>

<Paragraph number="2453" type="center" book="kv">
သဗ္ဗမိဒံ ကမ္မတောတိကထာ နိဋ္ဌိတာ.
</Paragraph>