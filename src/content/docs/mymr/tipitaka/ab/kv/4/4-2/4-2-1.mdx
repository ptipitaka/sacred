---
title: "4.2.1 အတ္ထိအရဟတောပုညူပစယောတိကထာ"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="776" book="kv">

<Paragraph number="2434" book="kv">
๐ အတ္ထိ အရဟတော ပုညူပစယောတိ? အာမန္တာ. အတ္ထိ အရဟတော အပုညူပစယောတိ? န ဟေဝံ ဝတ္တဗ္ဗေ …ပေ…  နတ္ထိ အရဟတော အပုညူပစယောတိ? အာမန္တာ. နတ္ထိ အရဟတော ပုညူပစယောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="777" book="kv">

<Paragraph number="2435" book="kv">
๐ အတ္ထိ အရဟတော ပုညူပစယောတိ? အာမန္တာ. အရဟာ ပုညာဘိသင်္ခါရံ အဘိသင်္ခရောတိ, အာနေဉ္ဇာဘိသင်္ခါရံ အဘိသင်္ခရောတိ, ဂတိသံဝတ္တနိယံ ကမ္မံ ကရောတိ, ဘဝသံဝတ္တနိယံ ကမ္မံ ကရောတိ, ဣဿရိယသံဝတ္တနိယံ ကမ္မံ ကရောတိ, အဓိပစ္စသံဝတ္တနိယံ ကမ္မံ ကရောတိ, မဟာဘောဂသံဝတ္တနိယံ ကမ္မံ ကရောတိ, မဟာပရိဝါရသံဝတ္တနိယံ ကမ္မံ ကရောတိ, ဒေဝသောဘဂျသံဝတ္တနိယံ ကမ္မံ ကရောတိ, မနုဿသောဘဂျသံဝတ္တနိယံ ကမ္မံ ကရောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="778" book="kv">

<Paragraph number="2436" book="kv">
๐ အတ္ထိ အရဟတော ပုညူပစယောတိ? အာမန္တာ. အရဟာ အာစိနာတီတိ? န ဟေဝံ ဝတ္တဗ္ဗေ …ပေ…  အရဟာ အပစိနာတီတိ? န ဟေဝံ ဝတ္တဗ္ဗေ …ပေ…  အရဟာ ပဇဟတီတိ …ပေ…  အရဟာ ဥပါဒိယတီတိ …ပေ…  အရဟာ ဝိသိနေတီတိ …ပေ…  အရဟာ ဥဿိနေတီတိ …ပေ…  အရဟာ ဝိဓူပေတီတိ …ပေ…  အရဟာ သန္ဓူပေတီတိ? န ဟေဝံ ဝတ္တဗ္ဗေ …ပေ…  နနု အရဟာ နေဝါစိနာတိ န အပစိနာတိ အပစိနိတွာ ဌိတောတိ? အာမန္တာ. ဟဉ္စိ အရဟာ နေဝါစိနာတိ နာပစိနာတိ အပစိနိတွာ ဌိတော, နော စ ဝတ ရေ ဝတ္တဗ္ဗေ—  “အတ္ထိ အရဟတော ပုညူပစယော”တိ.
</Paragraph>

<Paragraph number="2437" book="kv">
๐ နနု အရဟာ နေဝ ပဇဟတိ န ဥပါဒိယတိ ပဇဟိတွာ ဌိတော, နေဝ ဝိသိနေတိ န ဥဿိနေတိ ဝိသိနေတွာ ဌိတော, နေဝ ဝိဓူပေတိ န သန္ဓူပေတိ ဝိဓူပေတွာ ဌိတောတိ? အာမန္တာ. ဟဉ္စိ အရဟာ နေဝ ဝိဓူပေတိ န သန္ဓူပေတိ ဝိဓူပေတွာ ဌိတော, နော စ ဝတ ရေ ဝတ္တဗ္ဗေ—  “အတ္ထိ အရဟတော ပုညူပစယော”တိ.
</Paragraph>

</Division>
<Division number="779" book="kv">

<Paragraph number="2438" book="kv">
× နတ္ထိ အရဟတော ပုညူပစယောတိ? အာမန္တာ. အရဟာ ဒါနံ ဒဒေယျာတိ? အာမန္တာ. ဟဉ္စိ အရဟာ ဒါနံ ဒဒေယျ, နော စ ဝတ ရေ ဝတ္တဗ္ဗေ—  “နတ္ထိ အရဟတော ပုညူပစယော”တိ.
</Paragraph>

<Paragraph number="2439" book="kv">
× အရဟာ စီဝရံ ဒဒေယျ …ပေ…  ပိဏ္ဍပါတံ ဒဒေယျ…  သေနာသနံ ဒဒေယျ…  ဂိလာနပစ္စယဘေသဇ္ဇပရိက္ခာရံ ဒဒေယျ…  ခါဒနီယံ ဒဒေယျ…  ဘောဇနီယံ ဒဒေယျ…  ပါနီယံ ဒဒေယျ…  စေတိယံ ဝန္ဒေယျ…  စေတိယေ မာလံ အာရောပေယျ…  ဂန္ဓံ အာရောပေယျ…  ဝိလေပနံ အာရောပေယျ …ပေ…  စေတိယံ အဘိဒက္ခိဏံ ကရေယျာတိ? အာမန္တာ. ဟဉ္စိ အရဟာ စေတိယံ အဘိဒက္ခိဏံ ကရေယျ, နော စ ဝတ ရေ ဝတ္တဗ္ဗေ—  “နတ္ထိ အရဟတော ပုညူပစယော”တိ.

</Paragraph>
</Division>

<Paragraph number="2440" type="center" book="kv">
အတ္ထိ အရဟတော ပုညူပစယောတိကထာ နိဋ္ဌိတာ.
</Paragraph>