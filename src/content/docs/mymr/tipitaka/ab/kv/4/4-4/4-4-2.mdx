---
title: "4.4.2 သုညတာကထာ"
tableOfContents: false
sidebar:
  order: 2
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="832" book="kv" e="ch" v="32" p="418">

<Paragraph number="2591" book="kv">
๐ သုညတာ သင်္ခါရက္ခန္ဓပရိယာပန္နာတိ? အာမန္တာ. အနိမိတ္တံ သင်္ခါရက္ခန္ဓပရိယာပန္နန္တိ? န ဟေဝံ ဝတ္တဗ္ဗေ …ပေ…  သုညတာ သင်္ခါရက္ခန္ဓပရိယာပန္နာတိ? အာမန္တာ. အပ္ပဏိဟိတော သင်္ခါရက္ခန္ဓပရိယာပန္နောတိ? န ဟေဝံ ဝတ္တဗ္ဗေ …ပေ…  အနိမိတ္တံ န ဝတ္တဗ္ဗံ—  “သင်္ခါရက္ခန္ဓပရိယာပန္နန်”တိ? အာမန္တာ. သုညတာ န ဝတ္တဗ္ဗာ—  “သင်္ခါရက္ခန္ဓပရိယာပန္နာ”တိ? န ဟေဝံ ဝတ္တဗ္ဗေ …ပေ…  အပ္ပဏိဟိတော န ဝတ္တဗ္ဗော—  “သင်္ခါရက္ခန္ဓပရိယာပန္နော”တိ? အာမန္တာ. သုညတာ န ဝတ္တဗ္ဗာ—  “သင်္ခါရက္ခန္ဓပရိယာပန္နာ”တိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2592" book="kv">
๐ သုညတာ သင်္ခါရက္ခန္ဓပရိယာပန္နာတိ? အာမန္တာ. သင်္ခါရက္ခန္ဓော န အနိစ္စော န သင်္ခတော န ပဋိစ္စသမုပ္ပန္နော န ခယဓမ္မော န ဝယဓမ္မော န ဝိရာဂဓမ္မော န နိရောဓဓမ္မော န ဝိပရိဏာမဓမ္မောတိ? န ဟေဝံ ဝတ္တဗ္ဗေ …ပေ…  နနု သင်္ခါရက္ခန္ဓော အနိစ္စော သင်္ခတော ပဋိစ္စသမုပ္ပန္နော ခယဓမ္မော ဝယဓမ္မော ဝိရာဂဓမ္မော နိရောဓဓမ္မော ဝိပရိဏာမဓမ္မောတိ? အာမန္တာ. ဟဉ္စိ သင်္ခါရက္ခန္ဓော အနိစ္စော …ပေ…  ဝိပရိဏာမဓမ္မော, နော စ ဝတ ရေ ဝတ္တဗ္ဗေ—  “သုညတာ သင်္ခါရက္ခန္ဓပရိယာပန္နာ”တိ.
</Paragraph>

</Division>
<Division number="833" book="kv" e="ch" v="32" p="419">

<Paragraph number="2593" book="kv">
๐ ရူပက္ခန္ဓဿ သုညတာ သင်္ခါရက္ခန္ဓပရိယာပန္နာတိ? အာမန္တာ. သင်္ခါရက္ခန္ဓဿ သုညတာ ရူပက္ခန္ဓပရိယာပန္နာတိ? န ဟေဝံ ဝတ္တဗ္ဗေ …ပေ…  ဝေဒနာက္ခန္ဓဿ …ပေ…  သညာက္ခန္ဓဿ…  ဝိညာဏက္ခန္ဓဿ သုညတာ သင်္ခါရက္ခန္ဓပရိယာပန္နာတိ? အာမန္တာ. သင်္ခါရက္ခန္ဓဿ သုညတာ ဝိညာဏက္ခန္ဓပရိယာပန္နာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2594" book="kv">
๐ သင်္ခါရက္ခန္ဓဿ သုညတာ န ဝတ္တဗ္ဗာ—  “ရူပက္ခန္ဓပရိယာပန္နာ”တိ? အာမန္တာ. ရူပက္ခန္ဓဿ သုညတာ န ဝတ္တဗ္ဗာ—  “သင်္ခါရက္ခန္ဓပရိယာပန္နာ”တိ? န ဟေဝံ ဝတ္တဗ္ဗေ …ပေ…  သင်္ခါရက္ခန္ဓဿ သုညတာ န ဝတ္တဗ္ဗာ—  “ဝေဒနာက္ခန္ဓပရိယာပန္နာ …ပေ…  သညာက္ခန္ဓပရိယာပန္နာ…  ဝိညာဏက္ခန္ဓပရိယာပန္နာ”တိ? အာမန္တာ. ဝိညာဏက္ခန္ဓဿ သုညတာ န ဝတ္တဗ္ဗာ—  “သင်္ခါရက္ခန္ဓပရိယာပန္နာ”တိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="834" book="kv" e="ch" v="32" p="419">

<Paragraph number="2595" book="kv">
× န ဝတ္တဗ္ဗံ—  “သုညတာ သင်္ခါရက္ခန္ဓပရိယာပန္နာ”တိ? အာမန္တာ. နနု ဝုတ္တံ ဘဂဝတာ—  “သုညမိဒံ, ဘိက္ခဝေ, သင်္ခါရာ အတ္တေန ဝါ အတ္တနိယေန ဝါ”တိ. အတ္ထေဝ သုတ္တန္တောတိ? အာမန္တာ. တေန ဟိ သုညတာ သင်္ခါရက္ခန္ဓပရိယာပန္နာတိ.

</Paragraph>
</Division>

<Paragraph number="2596" type="center" book="kv">
သုညတာကထာ နိဋ္ဌိတာ.
</Paragraph>