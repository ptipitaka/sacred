---
title: 4.4.1 ကိလေသဇဟနကထာ
tableOfContents: false
sidebar:
  order: 1
type: tipitaka
basket: ab
book: kv
review:
  current: review
  updated: '2025-10-23T09:20:51.874158'
  updated_by: ''
  notes: ''
  history:
  - state: review
    date: '2025-10-23T09:20:51.874158'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="828" book="kv" e="ch" v="32" p="417">

<Paragraph number="2583" book="kv">
๐ အတီတေ ကိလေသေ ဇဟတီတိ? အာမန္တာ. နိရုဒ္ဓံ နိရောဓေတိ, ဝိဂတံ ဝိဂမေတိ, ခီဏံ ခေပေတိ, အတ္ထင်္ဂတံ အတ္ထင်္ဂမေတိ, အဗ္ဘတ္ထင်္ဂတံ အဗ္ဘတ္ထင်္ဂမေတီတိ? န ဟေဝံ ဝတ္တဗ္ဗေ …ပေ…  အတီတေ ကိလေသေ ဇဟတီတိ? အာမန္တာ. နနု အတီတံ နိရုဒ္ဓန္တိ? အာမန္တာ. ဟဉ္စိ အတီတံ နိရုဒ္ဓံ, နော စ ဝတ ရေ ဝတ္တဗ္ဗေ—  “အတီတေ ကိလေသေ ဇဟတီ”တိ. အတီတေ ကိလေသေ ဇဟတီတိ? အာမန္တာ. နနု အတီတံ နတ္ထီတိ? အာမန္တာ. ဟဉ္စိ အတီတံ နတ္ထိ, နော စ ဝတ ရေ ဝတ္တဗ္ဗေ—  “အတီတေ ကိလေသေ ဇဟတီ”တိ.
</Paragraph>

</Division>
<Division number="829" book="kv" e="ch" v="32" p="417">

<Paragraph number="2584" book="kv">
๐ အနာဂတေ ကိလေသေ ဇဟတီတိ? အာမန္တာ. အဇာတံ အဇနေတိ, အသဉ္ဇာတံ အသဉ္ဇနေတိ, အနိဗ္ဗတ္တံ အနိဗ္ဗတ္တေတိ, အပါတုဘူတံ အပါတုဘာဝေတီတိ? န ဟေဝံ ဝတ္တဗ္ဗေ …ပေ…  အနာဂတေ ကိလေသေ ဇဟတီတိ? အာမန္တာ. နနု အနာဂတံ အဇာတန္တိ? အာမန္တာ. ဟဉ္စိ အနာဂတံ အဇာတံ, နော စ ဝတ ရေ ဝတ္တဗ္ဗေ—  “အနာဂတေ ကိလေသေ ဇဟတီ”တိ. အနာဂတေ ကိလေသေ ဇဟတီတိ? အာမန္တာ. နနု အနာဂတံ နတ္ထီတိ? အာမန္တာ. ဟဉ္စိ အနာဂတံ နတ္ထိ, နော စ ဝတ ရေ ဝတ္တဗ္ဗေ—  “အနာဂတေ ကိလေသေ ဇဟတီ”တိ.
</Paragraph>

</Division>
<Division number="830" book="kv" e="ch" v="32" p="417">

<Paragraph number="2585" book="kv">
๐ ပစ္စုပ္ပန္နေ ကိလေသေ ဇဟတီတိ? အာမန္တာ. ရတ္တော ရာဂံ ဇဟတိ, ဒုဋ္ဌော ဒေါသံ ဇဟတိ, မူဠှော မောဟံ ဇဟတိ, ကိလိဋ္ဌော ကိလေသေ ဇဟတီတိ? န ဟေဝံ ဝတ္တဗ္ဗေ …ပေ…  ရာဂေန ရာဂံ ဇဟတိ, ဒေါသေန ဒေါသံ ဇဟတိ, မောဟေန မောဟံ ဇဟတိ, ကိလေသေဟိ ကိလေသေ ဇဟတီတိ? န ဟေဝံ ဝတ္တဗ္ဗေ …ပေ…
</Paragraph>

<Paragraph number="2586" book="kv">
๐ ရာဂေါ စိတ္တသမ္ပယုတ္တော, မဂ္ဂေါ စိတ္တသမ္ပယုတ္တောတိ? အာမန္တာ. ဒွိန္နံ စိတ္တာနံ သမောဓာနံ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2587" book="kv">
๐ ရာဂေါ အကုသလော, မဂ္ဂေါ ကုသလောတိ? အာမန္တာ. ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2588" book="kv">
๐ ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ? အာမန္တာ. နနု ဝုတ္တံ ဘဂဝတာ—  “စတ္တာရိမာနိ, ဘိက္ခဝေ, သုဝိဒူရဝိဒူရာနိ. ကတမာနိ စတ္တာရိ? နဘဉ္စ, ဘိက္ခဝေ, ပထဝီ စ—  ဣဒံ ပဌမံ သုဝိဒူရဝိဒူရံ …ပေ…  တသ္မာ သတံ ဓမ္မော အသဗ္ဘိ အာရကာ”တိ. အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “ကုသလာကုသလာ …ပေ…  သမ္မုခီဘာဝံ အာဂစ္ဆန္တီ”တိ.
</Paragraph>

</Division>
<Division number="831" book="kv" e="ch" v="32" p="418">

<Paragraph number="2589" book="kv">
× န ဝတ္တဗ္ဗံ—  “အတီတေ ကိလေသေ ဇဟတိ, အနာဂတေ ကိလေသေ ဇဟတိ, ပစ္စုပ္ပန္နေ ကိလေသေ ဇဟတီ”တိ? အာမန္တာ. နတ္ထိ ကိလေသေ ဇဟတီတိ? န ဟေဝံ ဝတ္တဗ္ဗေ …ပေ…  တေန ဟိ အတီတေ ကိလေသေ ဇဟတိ, အနာဂတေ ကိလေသေ ဇဟတိ, ပစ္စုပ္ပန္နေ ကိလေသေ ဇဟတီတိ.

</Paragraph>
</Division>

<Paragraph number="2590" type="center" book="kv">
ကိလေသဇဟနကထာ နိဋ္ဌိတာ.
</Paragraph>