---
title: "4.5.4 တိရစ္ဆာနကထာ"
tableOfContents: false
sidebar:
  order: 4
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="869" book="kv" e="ch" v="32" p="432">

<Paragraph number="2676" book="kv">
๐ အတ္ထိ ဒေဝေသု တိရစ္ဆာနဂတာတိ? အာမန္တာ. အတ္ထိ တိရစ္ဆာနဂတေသု ဒေဝါတိ? န ဟေဝံ ဝတ္တဗ္ဗေ …ပေ…  အတ္ထိ ဒေဝေသု တိရစ္ဆာနဂတာတိ? အာမန္တာ. ဒေဝလောကော တိရစ္ဆာနယောနီတိ? န ဟေဝံ ဝတ္တဗ္ဗေ …ပေ…  အတ္ထိ ဒေဝေသု တိရစ္ဆာနဂတာတိ? အာမန္တာ. အတ္ထိ တတ္ထ ကီဋာ ပဋင်္ဂါ မကသာ မက္ခိကာ အဟီ ဝိစ္ဆိကာ သတပဒီ ဂဏ္ဍုပ္ပါဒါတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="870" book="kv" e="ch" v="32" p="432">

<Paragraph number="2677" book="kv">
× နတ္ထိ ဒေဝေသု တိရစ္ဆာနဂတာတိ? အာမန္တာ. နနု အတ္ထိ တတ္ထ ဧရာဝဏော နာမ ဟတ္ထိနာဂေါ သဟဿယုတ္တံ ဒိဗ္ဗံ ယာနန္တိ? အာမန္တာ. ဟဉ္စိ အတ္ထိ တတ္ထ ဧရာဝဏော နာမ ဟတ္ထိနာဂေါ သဟဿယုတ္တံ ဒိဗ္ဗံ ယာနံ, တေန ဝတ ရေ ဝတ္တဗ္ဗေ—  “အတ္ထိ ဒေဝေသု တိရစ္ဆာနဂတာ”တိ.
</Paragraph>

</Division>
<Division number="871" book="kv" e="ch" v="32" p="432">

<Paragraph number="2678" book="kv">
๐ အတ္ထိ ဒေဝေသု တိရစ္ဆာနဂတာတိ? အာမန္တာ. အတ္ထိ တတ္ထ ဟတ္ထိဗန္ဓာ အဿဗန္ဓာ ယာဝသိကာ ကာရဏိကာ ဘတ္တကာရကာတိ? န ဟေဝံ ဝတ္တဗ္ဗေ. တေန ဟိ နတ္ထိ ဒေဝေသု တိရစ္ဆာနဂတာတိ.

</Paragraph>
</Division>

<Paragraph number="2679" type="center" book="kv">
တိရစ္ဆာနကထာ နိဋ္ဌိတာ.
</Paragraph>