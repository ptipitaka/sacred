---
title: "4.5.1 အသဉ္စိစ္စကထာ"
tableOfContents: false
sidebar:
  order: 1
type: "tipitaka"
basket: "ab"
book: "kv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="857" book="kv" e="ch" v="32" p="427">

<Paragraph number="2647" book="kv">
๐ အသဉ္စိစ္စ မာတရံ ဇီဝိတာ ဝေါရောပေတွာ အာနန္တရိကော ဟောတီတိ? အာမန္တာ. အသဉ္စိစ္စ ပါဏံ ဟန္တွာ ပါဏာတိပါတီ ဟောတီတိ? န ဟေဝံ ဝတ္တဗ္ဗေ …ပေ…  အသဉ္စိစ္စ မာတရံ ဇီဝိတာ ဝေါရောပေတွာ အာနန္တရိကော ဟောတီတိ? အာမန္တာ. အသဉ္စိစ္စ အဒိန္နံ အာဒိယိတွာ …ပေ…  မုသာ ဘဏိတွာ မုသာဝါဒီ ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2648" book="kv">
๐ အသဉ္စိစ္စ ပါဏံ ဟန္တွာ ပါဏာတိပါတီ န ဟောတီတိ? အာမန္တာ. အသဉ္စိစ္စ မာတရံ ဇီဝိတာ ဝေါရောပေတွာ အာနန္တရိကော န ဟောတီတိ? န ဟေဝံ ဝတ္တဗ္ဗေ …ပေ…  အသဉ္စိစ္စ အဒိန္နံ အာဒိယိတွာ …ပေ…  မုသာ ဘဏိတွာ မုသာဝါဒီ န ဟောတီတိ? အာမန္တာ. အသဉ္စိစ္စ မာတရံ ဇီဝိတာ ဝေါရောပေတွာ အာနန္တရိကော န ဟောတီတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="858" book="kv" e="ch" v="32" p="428">

<Paragraph number="2649" book="kv">
๐ အသဉ္စိစ္စ မာတရံ ဇီဝိတာ ဝေါရောပေတွာ အာနန္တရိကော ဟောတီတိ? အာမန္တာ. “အသဉ္စိစ္စ မာတရံ ဇီဝိတာ ဝေါရောပေတွာ အာနန္တရိကော ဟောတီ”တိ—  အတ္ထေဝ သုတ္တန္တောတိ? နတ္ထိ. “သဉ္စိစ္စ မာတရံ ဇီဝိတာ ဝေါရောပေတွာ အာနန္တရိကော ဟောတီ”တိ—  အတ္ထေဝ သုတ္တန္တောတိ? အာမန္တာ. ဟဉ္စိ “သဉ္စိစ္စ မာတရံ ဇီဝိတာ ဝေါရောပေတွာ အာနန္တရိကော ဟောတီ”တိ—  အတ္ထေဝ သုတ္တန္တော, နော စ ဝတ ရေ ဝတ္တဗ္ဗေ—  “အသဉ္စိစ္စ မာတရံ ဇီဝိတာ ဝေါရောပေတွာ အာနန္တရိကော ဟောတီ”တိ.
</Paragraph>

</Division>
<Division number="859" book="kv" e="ch" v="32" p="428">

<Paragraph number="2650" book="kv">
× န ဝတ္တဗ္ဗံ—  “မာတုဃာတကော အာနန္တရိကော”တိ? အာမန္တာ. နနု မာတာ ဇီဝိတာ ဝေါရောပိတာတိ? အာမန္တာ. ဟဉ္စိ မာတာ ဇီဝိတာ ဝေါရောပိတာ, တေန ဝတ ရေ ဝတ္တဗ္ဗေ—  “မာတုဃာတကော အာနန္တရိကော”တိ.
</Paragraph>

<Paragraph number="2651" book="kv">
× န ဝတ္တဗ္ဗံ—  “ပိတုဃာတကော အာနန္တရိကော”တိ? အာမန္တာ. နနု ပိတာ ဇီဝိတာ ဝေါရောပိတောတိ? အာမန္တာ. ဟဉ္စိ ပိတာ ဇီဝိတာ ဝေါရောပိတော, တေန ဝတ ရေ ဝတ္တဗ္ဗေ—  “ပိတုဃာတကော အာနန္တရိကော”တိ.
</Paragraph>

<Paragraph number="2652" book="kv">
× န ဝတ္တဗ္ဗံ—  “အရဟန္တဃာတကော အာနန္တရိကော”တိ? အာမန္တာ. နနု အရဟာ ဇီဝိတာ ဝေါရောပိတောတိ? အာမန္တာ. ဟဉ္စိ အရဟာ ဇီဝိတာ ဝေါရောပိတော, တေန ဝတ ရေ ဝတ္တဗ္ဗေ—  “အရဟန္တဃာတကော အာနန္တရိကော”တိ.
</Paragraph>

<Paragraph number="2653" book="kv">
× န ဝတ္တဗ္ဗံ—  “ရုဟိရုပ္ပါဒကော အာနန္တရိကော”တိ? အာမန္တာ. နနု တထာဂတဿ လောဟိတံ ဥပ္ပါဒိတန္တိ? အာမန္တာ. ဟဉ္စိ တထာဂတဿ လောဟိတံ ဥပ္ပါဒိတံ, တေန ဝတ ရေ ဝတ္တဗ္ဗေ—  “ရုဟိရုပ္ပါဒကော အာနန္တရိကော”တိ.
</Paragraph>

</Division>
<Division number="860" book="kv" e="ch" v="32" p="429">

<Paragraph number="2654" book="kv">
๐ သံဃဘေဒကော အာနန္တရိကောတိ? အာမန္တာ. သဗ္ဗေ သံဃဘေဒကာ အာနန္တရိကာတိ? န ဟေဝံ ဝတ္တဗ္ဗေ …ပေ…  သဗ္ဗေ သံဃဘေဒကာ အာနန္တရိကာတိ? အာမန္တာ. ဓမ္မသညီ သံဃဘေဒကော အာနန္တရိကောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="861" book="kv" e="ch" v="32" p="429">

<Paragraph number="2655" book="kv">
๐ ဓမ္မသညီ သံဃဘေဒကော အာနန္တရိကောတိ? အာမန္တာ. နနု ဝုတ္တံ ဘဂဝတာ—  “အတ္ထုပါလိ, သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော; အတ္ထုပါလိ, သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော”တိ. အတ္ထေဝ သုတ္တန္တောတိ? အာမန္တာ. တေန ဟိ န ဝတ္တဗ္ဗံ—  “ဓမ္မသညီ သံဃဘေဒကော အာနန္တရိကော”တိ.
</Paragraph>

</Division>
<Division number="862" book="kv" e="ch" v="32" p="429">

<Paragraph number="2656" book="kv">
× န ဝတ္တဗ္ဗံ—  “ဓမ္မသညီ သံဃဘေဒကော အာနန္တရိကော”တိ? အာမန္တာ. နနု ဝုတ္တံ ဘဂဝတာ—
</Paragraph>

<Paragraph number="2657" type="verses" book="kv">
_“အာပါယိကော နေရယိကော,_  
_ကပ္ပဋ္ဌော သံဃဘေဒကော;_  
_ဝဂ္ဂရတော အဓမ္မဋ္ဌော,_  
_ယောဂက္ခေမာ ပဓံသတိ;_  
_သံဃံ သမဂ္ဂံ ဘေတွာန,_  
_ကပ္ပံ နိရယမှိ ပစ္စတီ”တိ._  

</Paragraph>

<Paragraph number="2658" book="kv">
အတ္ထေဝ သုတ္တန္တောတိ? အာမန္တာ. တေန ဟိ သံဃဘေဒကော အာနန္တရိကောတိ.

</Paragraph>
</Division>

<Paragraph number="2659" type="center" book="kv">
အသဉ္စိစ္စကထာ နိဋ္ဌိတာ.
</Paragraph>