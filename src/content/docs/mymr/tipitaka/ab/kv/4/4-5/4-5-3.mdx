---
title: 4.5.3 နိရယပါလကထာ
tableOfContents: false
sidebar:
  order: 3
type: tipitaka
basket: ab
book: kv
review:
  current: review
  updated: '2025-10-23T09:20:51.914499'
  updated_by: ''
  notes: ''
  history:
  - state: review
    date: '2025-10-23T09:20:51.914499'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="866" book="kv" e="ch" v="32" p="430">

<Paragraph number="2665" book="kv">
๐ နတ္ထိ နိရယေသု နိရယပါလာတိ? အာမန္တာ. နတ္ထိ နိရယေသု ကမ္မကာရဏာတိ? န ဟေဝံ ဝတ္တဗ္ဗေ …ပေ…  အတ္ထိ နိရယေသု ကမ္မကာရဏာတိ? အာမန္တာ. အတ္ထိ နိရယေသု နိရယပါလာတိ? န ဟေဝံ ဝတ္တဗ္ဗေ …ပေ… .
</Paragraph>

<Paragraph number="2666" book="kv">
๐ အတ္ထိ မနုဿေသု ကမ္မကာရဏာ, အတ္ထိ စ ကာရဏိကာတိ? အာမန္တာ. အတ္ထိ နိရယေသု ကမ္မကာရဏာ, အတ္ထိ စ ကာရဏိကာတိ? န ဟေဝံ ဝတ္တဗ္ဗေ …ပေ…  အတ္ထိ နိရယေသု ကမ္မကာရဏာ, နတ္ထိ စ ကာရဏိကာတိ? အာမန္တာ. အတ္ထိ မနုဿေသု ကမ္မကာရဏာ, နတ္ထိ စ ကာရဏိကာတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="867" book="kv" e="ch" v="32" p="430">

<Paragraph number="2667" book="kv">
× အတ္ထိ နိရယေသု နိရယပါလာတိ? အာမန္တာ. နနု ဝုတ္တံ ဘဂဝတာ—
</Paragraph>

<Paragraph number="2668" type="verses" book="kv">
_“န ဝေဿဘူ နောပိ စ ပေတ္တိရာဇာ,_  
_သောမော ယမော ဝေဿဝဏော စ ရာဇာ;_  
_သကာနိ ကမ္မာနိ ဟနန္တိ တတ္ထ,_  
ဣတော ပဏုန္နံ ပရလောကပတ္တန်”တိ._  

</Paragraph>

<Paragraph number="2669" book="kv">
အတ္ထေဝ သုတ္တန္တောတိ? အာမန္တာ. တေန ဟိ နတ္ထိ နိရယေသု နိရယပါလာတိ.
</Paragraph>

</Division>
<Division number="868" book="kv" e="ch" v="32" p="431">

<Paragraph number="2670" book="kv">
๐ နတ္ထိ နိရယေသု နိရယပါလာတိ? အာမန္တာ. နနု ဝုတ္တံ ဘဂဝတာ—  “တမေနံ, ဘိက္ခဝေ, နိရယပါလာ ပဉ္စဝိဓဗန္ဓနံ နာမ ကာရဏံ ကာရေန္တိ—  တတ္တံ အယောခီလံ ဟတ္ထေ ဂမေန္တိ, တတ္တံ အယောခီလံ ဒုတိယေ ဟတ္ထေ ဂမေန္တိ, တတ္တံ အယောခီလံ ပါဒေ ဂမေန္တိ, တတ္တံ အယောခီလံ ဒုတိယေ ပါဒေ ဂမေန္တိ, တတ္တံ အယောခီလံ မဇ္ဈေဥရသ္မိံ ဂမေန္တိ; သော တတ္ထ ဒုက္ခာ တိဗ္ဗာ ကဋုကာ ဝေဒနာ ဝေဒေတိ; န စ တာဝ ကာလံ ကရောတိ ယာဝ န တံ ပါပကမ္မံ ဗျန္တီ ဟောတီ”တိ. အတ္ထေဝ သုတ္တန္တောတိ? အာမန္တာ. တေန ဟိ အတ္ထိ နိရယေသု နိရယပါလာတိ.
</Paragraph>

<Paragraph number="2671" book="kv">
๐ နတ္ထိ နိရယေသု နိရယပါလာတိ? အာမန္တာ. နနု ဝုတ္တံ ဘဂဝတာ—  “တမေနံ, ဘိက္ခဝေ, နိရယပါလာ သံဝေသေတွာ ကုဌာရီဟိ တစ္ဆန္တိ …ပေ…  တမေနံ, ဘိက္ခဝေ, နိရယပါလာ ဥဒ္ဓမ္ပာဒံ အဓောသိရံ ဌပေတွာ ဝါသီဟိ တစ္ဆန္တိ …ပေ…  တမေနံ, ဘိက္ခဝေ, နိရယပါလာ ရထေ ယောဇေတွာ အာဒိတ္တာယ ပထဝိယာ သမ္ပဇ္ဇလိတာယ သဇောတိဘူတာယ သာရေန္တိပိ ပစ္စာသာရေန္တိပိ …ပေ…  တမေနံ, ဘိက္ခဝေ, နိရယပါလာ မဟန္တံ အင်္ဂါရပဗ္ဗတံ အာဒိတ္တံ သမ္ပဇ္ဇလိတံ သဇောတိဘူတံ အာရောပေန္တိပိ ဩရောပေန္တိပိ …ပေ…  တမေနံ, ဘိက္ခဝေ, နိရယပါလာ ဥဒ္ဓမ္ပာဒံ အဓောသိရံ ဂဟေတွာ တတ္တာယ လောဟကုမ္ဘိယာ ပက္ခိပန္တိ အာဒိတ္တာယ သမ္ပဇ္ဇလိတာယ သဇောတိဘူတာယ. သော တတ္ထ ဖေဏုဒ္ဒေဟကံ ပစ္စတိ, သော တတ္ထ ဖေဏုဒ္ဒေဟကံ ပစ္စမာနော သကိမ္ပိ ဥဒ္ဓံ ဂစ္ဆတိ, သကိမ္ပိ အဓော ဂစ္ဆတိ, သကိမ္ပိ တိရိယံ ဂစ္ဆတိ. သော တတ္ထ ဒုက္ခာ တိဗ္ဗာ ကဋုကာ ဝေဒနာ ဝေဒယတိ, န စ တာဝ ကာလံ ကရောတိ ယာဝ န တံ ပါပကမ္မံ ဗျန္တီဟောတိ. တမေနံ, ဘိက္ခဝေ, နိရယပါလာ မဟာနိရယေ ပက္ခိပန္တိ. သော ခေါ ပန, ဘိက္ခဝေ, မဟာနိရယော—
</Paragraph>

<Paragraph number="2672" type="verses" book="kv">
_စတုက္ကဏ္ဏော စတုဒွါရော,_  
_ဝိဘတ္တော ဘာဂသော မိတော;_  
_အယောပါကာရပရိယန္တော,_  
_အယသာ ပဋိကုဇ္ဇိတော._  

</Paragraph>

<Paragraph number="2673" type="verses" book="kv">
_တဿ အယောမယာ ဘူမိ,_  
_ဇလိတာ တေဇသာ ယုတာ;_  
_သမန္တာ ယောဇနသတံ,_  
_ဖရိတွာ တိဋ္ဌတိ သဗ္ဗဒါ”တိ._  

</Paragraph>

<Paragraph number="2674" book="kv">
အတ္ထေဝ သုတ္တန္တောတိ? အာမန္တာ. တေန ဟိ အတ္ထိ နိရယေသု နိရယပါလာတိ.

</Paragraph>
</Division>

<Paragraph number="2675" type="center" book="kv">
နိရယပါလကထာ နိဋ္ဌိတာ.
</Paragraph>