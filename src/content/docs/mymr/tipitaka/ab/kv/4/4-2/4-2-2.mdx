---
title: 4.2.2 နတ္ထိအရဟတောအကာလမစ္စူတိကထာ
tableOfContents: false
sidebar:
  order: 2
type: tipitaka
basket: ab
book: kv
review:
  current: review
  updated: '2025-10-27T21:47:38.242273'
  updated_by: ''
  notes: ''
  history:
  - state: review
    date: '2025-10-27T21:47:38.242273'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="780" book="kv" e="ch" v="32" p="394">

<Paragraph number="2441" book="kv">
๐ နတ္ထိ အရဟတော အကာလမစ္စူတိ? အာမန္တာ. နတ္ထိ အရဟန္တဃာတကောတိ? န ဟေဝံ ဝတ္တဗ္ဗေ …ပေ…  အတ္ထိ အရဟန္တဃာတကောတိ? အာမန္တာ. အတ္ထိ အရဟတော အကာလမစ္စူတိ? န ဟေဝံ ဝတ္တဗ္ဗေ …ပေ…  နတ္ထိ အရဟတော အကာလမစ္စူတိ? အာမန္တာ. ယော အရဟန္တံ ဇီဝိတာ ဝေါရောပေတိ, သတိ ဇီဝိတေ ဇီဝိတာဝသေသေ ဇီဝိတာ ဝေါရောပေတိ, အသတိ ဇီဝိတေ ဇီဝိတာဝသေသေ ဇီဝိတာ ဝေါရောပေတီတိ? သတိ ဇီဝိတေ ဇီဝိတာဝသေသေ ဇီဝိတာ ဝေါရောပေတီတိ. ဟဉ္စိ သတိ ဇီဝိတေ ဇီဝိတာဝသေသေ ဇီဝိတာ ဝေါရောပေတိ, နော စ ဝတ ရေ ဝတ္တဗ္ဗေ—  “နတ္ထိ အရဟတော အကာလမစ္စူ”တိ. အသတိ ဇီဝိတေ ဇီဝိတာဝသေသေ ဇီဝိတာ ဝေါရောပေတီတိ, နတ္ထိ အရဟန္တဃာတကောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="781" book="kv" e="ch" v="32" p="395">

<Paragraph number="2442" book="kv">
๐ နတ္ထိ အရဟတော အကာလမစ္စူတိ? အာမန္တာ. အရဟတော ကာယေ ဝိသံ န ကမေယျ, သတ္ထံ န ကမေယျ, အဂ္ဂိ န ကမေယျာတိ? န ဟေဝံ ဝတ္တဗ္ဗေ …ပေ…  နနု အရဟတော ကာယေ ဝိသံ ကမေယျ, သတ္ထံ ကမေယျ, အဂ္ဂိ ကမေယျာတိ? အာမန္တာ. ဟဉ္စိ အရဟတော ကာယေ ဝိသံ ကမေယျ, သတ္ထံ ကမေယျ, အဂ္ဂိ ကမေယျ, နော စ ဝတ ရေ ဝတ္တဗ္ဗေ—  “နတ္ထိ အရဟတော အကာလမစ္စူ”တိ.
</Paragraph>

<Paragraph number="2443" book="kv">
๐ အရဟတော ကာယေ ဝိသံ န ကမေယျ, သတ္ထံ န ကမေယျ, အဂ္ဂိ န ကမေယျာတိ? အာမန္တာ. နတ္ထိ အရဟန္တဃာတကောတိ? န ဟေဝံ ဝတ္တဗ္ဗေ …ပေ… .
</Paragraph>

</Division>
<Division number="782" book="kv" e="ch" v="32" p="395">

<Paragraph number="2444" book="kv">
× အတ္ထိ အရဟတော အကာလမစ္စူတိ? အာမန္တာ. နနု ဝုတ္တံ ဘဂဝတာ—  “နာဟံ, ဘိက္ခဝေ, သဉ္စေတနိကာနံ ကမ္မာနံ ကတာနံ ဥပစိတာနံ အပ္ပဋိသံဝေဒိတွာ ဗျန္တီဘာဝံ ဝဒါမိ; တဉ္စ ခေါ ဒိဋ္ဌေဝ ဓမ္မေ ဥပပဇ္ဇံ ဝါ အပရေ ဝါ ပရိယာယေ”တိ. အတ္ထေဝ သုတ္တန္တောတိ? အာမန္တာ. တေန ဟိ နတ္ထိ အရဟတော အကာလမစ္စူတိ.

</Paragraph>
</Division>

<Paragraph number="2445" type="center" book="kv">
နတ္ထိ အရဟတော အကာလမစ္စူတိကထာ နိဋ္ဌိတာ.
</Paragraph>