---
title: "အာရမ္မဏ"
tableOfContents: false
sidebar:
  order: 4
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="176" book="p2" e="ch" v="38" p="74">

<Paragraph number="483" book="p2">
နဟေတု သဟေတုကော ဓမ္မော နဟေတုသဟေတုကဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ …ပေ…  ဥပေါသထကမ္မံ ကတွာ တံ ပစ္စဝေက္ခတိ, ပုဗ္ဗေ သုစိဏ္ဏာနိ ပစ္စဝေက္ခတိ; ဈာနံ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, ဖလံ ပစ္စဝေက္ခန္တိ; ပဟီနေ ကိလေသေ …ပေ…  ဝိက္ခမ္ဘိတေ ကိလေသေ …ပေ…  ပုဗ္ဗေ …ပေ…  နဟေတူ သဟေတုကေ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ; ကုသလာကုသလေ နိရုဒ္ဓေ နဟေတု သဟေတုကော ဝိပါကော တဒါရမ္မဏတာ ဥပ္ပဇ္ဇတိ; စေတောပရိယဉာဏေန နဟေတုသဟေတုကစိတ္တသမင်္ဂိဿ စိတ္တံ ဇာနာတိ, အာကာသာနဉ္စာယတနံ …ပေ…  အာကိဉ္စညာယတနံ …ပေ…  နဟေတူ သဟေတုကာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာရမ္မဏပစ္စယေန ပစ္စယော; နဟေတူ သဟေတုကေ ခန္ဓေ အာရဗ္ဘ နဟေတူ သဟေတုကာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="484" book="p2">
နဟေတု သဟေတုကော ဓမ္မော နဟေတုအဟေတုကဿ ဓမ္မဿ အာရမ္မဏပစ္စယေန ပစ္စယော—  နဟေတူ သဟေတုကေ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ, ကုသလာကုသလေ နိရုဒ္ဓေ နဟေတု အဟေတုကော ဝိပါကော တဒါရမ္မဏတာ ဥပ္ပဇ္ဇတိ, နဟေတူ သဟေတုကေ ခန္ဓေ အာရဗ္ဘ နဟေတူ အဟေတုကာ ခန္ဓာ ဥပ္ပဇ္ဇန္တိ. (2)
</Paragraph>

</Division>
<Division number="177" book="p2" e="ch" v="38" p="75">

<Paragraph number="485" book="p2">
နဟေတု အဟေတုကော ဓမ္မော နဟေတုအဟေတုကဿ ဓမ္မဿ အာရမ္မဏပစ္စယေန ပစ္စယော—  နိဗ္ဗာနံ အာဝဇ္ဇနာယ အာရမ္မဏပစ္စယေန ပစ္စယော; စက္ခုံ …ပေ…  ဝတ္ထုံ…  နဟေတူ အဟေတုကေ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ; ကုသလာကုသလေ နိရုဒ္ဓေ နဟေတု အဟေတုကော ဝိပါကော တဒါရမ္မဏတာ ဥပ္ပဇ္ဇတိ. ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  နဟေတူ အဟေတုကေ ခန္ဓေ အာရဗ္ဘ နဟေတူ အဟေတုကာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="486" book="p2">
နဟေတု အဟေတုကော ဓမ္မော နဟေတုသဟေတုကဿ ဓမ္မဿ အာရမ္မဏပစ္စယေန ပစ္စယော—  အရိယာ နိဗ္ဗာနံ ပစ္စဝေက္ခန္တိ; နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ အာရမ္မဏပစ္စယေန ပစ္စယော; စက္ခုံ …ပေ…  ဝတ္ထုံ…  နဟေတူ အဟေတုကေ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ; ကုသလာကုသလေ နိရုဒ္ဓေ နဟေတု သဟေတုကော ဝိပါကော တဒါရမ္မဏတာ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. စေတောပရိယဉာဏေန နဟေတုအဟေတုကစိတ္တသမင်္ဂိဿ စိတ္တံ ဇာနာတိ. နဟေတူ အဟေတုကာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာရမ္မဏပစ္စယေန ပစ္စယော; နဟေတူ အဟေတုကေ ခန္ဓေ အာရဗ္ဘ နဟေတူ သဟေတုကာ ခန္ဓာ ဥပ္ပဇ္ဇန္တိ. (2)
</Paragraph>
</Division>