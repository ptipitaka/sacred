---
title: အာရမ္မဏ
tableOfContents: false
sidebar:
  order: 5
type: tipitaka
basket: ab
book: p1-2
review:
  current: review
  updated: '2025-10-27T21:47:43.983282'
  updated_by: ''
  notes: ''
  history:
  - state: review
    date: '2025-10-27T21:47:43.983282'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="19" book="p1-2" e="ch" v="37" p="114">

<Paragraph number="684" book="p1-2">
ပီတိသဟဂတော ဓမ္မော ပီတိသဟဂတဿ ဓမ္မဿ အာရမ္မဏပစ္စယေန ပစ္စယော—  ပီတိသဟဂတေန စိတ္တေန ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ပီတိသဟဂတေန စိတ္တေန ပစ္စဝေက္ခတိ, ပီတိသဟဂတာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ တံ ပီတိသဟဂတေန စိတ္တေန ပစ္စဝေက္ခတိ. အရိယာ ပီတိသဟဂတေန စိတ္တေန ပီတိသဟဂတေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. ပီတိသဟဂတေ ခန္ဓေ ပီတိသဟဂတေန စိတ္တေန အနိစ္စတော ဒုက္ခတော အနတ္တတော ဝိပဿန္တိ အဿာဒေန္တိ အဘိနန္ဒန္တိ; တံ အာရဗ္ဘ ပီတိသဟဂတော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. ပီတိသဟဂတေ ခန္ဓေ အာရဗ္ဘ ပီတိသဟဂတာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="685" book="p1-2">
ပီတိသဟဂတော ဓမ္မော သုခသဟဂတဿ ဓမ္မဿ အာရမ္မဏပစ္စယေန ပစ္စယော—  ပီတိသဟဂတေန စိတ္တေန ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ သုခသဟဂတေန စိတ္တေန ပစ္စဝေက္ခတိ, ပီတိသဟဂတာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ တံ သုခသဟဂတေန စိတ္တေန ပစ္စဝေက္ခတိ. အရိယာ သုခသဟဂတေန စိတ္တေန ပီတိသဟဂတေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. ပီတိသဟဂတေ ခန္ဓေ သုခသဟဂတေန စိတ္တေန အနိစ္စတော ဒုက္ခတော အနတ္တတော ဝိပဿန္တိ အဿာဒေန္တိ အဘိနန္ဒန္တိ; တံ အာရဗ္ဘ သုခသဟဂတော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. ပီတိသဟဂတေ ခန္ဓေ အာရဗ္ဘ သုခသဟဂတာ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="686" book="p1-2">
ပီတိသဟဂတော ဓမ္မော ဥပေက္ခာသဟဂတဿ ဓမ္မဿ အာရမ္မဏပစ္စယေန ပစ္စယော—  ပီတိသဟဂတေန စိတ္တေန ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ဥပေက္ခာသဟဂတေန စိတ္တေန ပစ္စဝေက္ခတိ, ပီတိသဟဂတာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ တံ ဥပေက္ခာသဟဂတေန စိတ္တေန ပစ္စဝေက္ခတိ. အရိယာ ဥပေက္ခာသဟဂတေန စိတ္တေန ပီတိသဟဂတေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. ပီတိသဟဂတေ ခန္ဓေ ဥပေက္ခာသဟဂတေန စိတ္တေန အနိစ္စတော ဒုက္ခတော အနတ္တတော ဝိပဿန္တိ အဿာဒေန္တိ အဘိနန္ဒန္တိ; တံ အာရဗ္ဘ ဥပေက္ခာသဟဂတော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဝိစိကိစ္ဆာ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ. စေတောပရိယဉာဏေန ပီတိသဟဂတစိတ္တသမင်္ဂိဿ စိတ္တံ ဇာနန္တိ, ပီတိသဟဂတာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. ပီတိသဟဂတေ ခန္ဓေ အာရဗ္ဘ ဥပေက္ခာသဟဂတာ ခန္ဓာ ဥပ္ပဇ္ဇန္တိ. (3)
</Paragraph>

<Paragraph number="687" book="p1-2">
ပီတိသဟဂတော ဓမ္မော ပီတိသဟဂတဿ စ သုခသဟဂတဿ စ ဓမ္မဿ အာရမ္မဏပစ္စယေန ပစ္စယော—  ပီတိသဟဂတေန စိတ္တေန ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ပီတိသဟဂတေန စ သုခသဟဂတေန စ စိတ္တေန ပစ္စဝေက္ခတိ, ပီတိသဟဂတာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ တံ ပီတိသဟဂတေန စ သုခသဟဂတေန စ စိတ္တေန ပစ္စဝေက္ခတိ. အရိယာ ပီတိသဟဂတေန စ သုခသဟဂတေန စ စိတ္တေန ပီတိသဟဂတေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. ပီတိသဟဂတေ ခန္ဓေ ပီတိသဟဂတေန စ သုခသဟဂတေန စ စိတ္တေန အနိစ္စတော ဒုက္ခတော အနတ္တတော ဝိပဿန္တိ အဿာဒေန္တိ အဘိနန္ဒန္တိ; တံ အာရဗ္ဘ ပီတိသဟဂတော စ သုခသဟဂတော စ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. ပီတိသဟဂတေ ခန္ဓေ အာရဗ္ဘ ပီတိသဟဂတာ စ သုခသဟဂတာ စ ခန္ဓာ ဥပ္ပဇ္ဇန္တိ. (4)
</Paragraph>

</Division>
<Division number="20" book="p1-2" e="ch" v="37" p="116">

<Paragraph number="688" book="p1-2">
သုခသဟဂတော ဓမ္မော သုခသဟဂတဿ ဓမ္မဿ အာရမ္မဏပစ္စယေန ပစ္စယော…  သုခသဟဂတော ဓမ္မော ပီတိသဟဂတဿ ဓမ္မဿ …ပေ…  ဥပေက္ခာသဟဂတဿ ဓမ္မဿ …ပေ…  ပီတိသဟဂတဿ စ သုခသဟဂတဿ စ ဓမ္မဿ အာရမ္မဏပစ္စယေန ပစ္စယော—  သုခသဟဂတေ ခန္ဓေ အာရဗ္ဘ ပီတိသဟဂတာ စ သုခသဟဂတာ စ ခန္ဓာ ဥပ္ပဇ္ဇန္တိ. (4)
</Paragraph>

<Paragraph number="689" book="p1-2">
ဥပေက္ခာသဟဂတော ဓမ္မော ဥပေက္ခာသဟဂတဿ ဓမ္မဿ အာရမ္မဏပစ္စယေန ပစ္စယော—  ဥပေက္ခာသဟဂတေန စိတ္တေန ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ဥပေက္ခာသဟဂတေန စိတ္တေန ပစ္စဝေက္ခတိ, ဥပေက္ခာသဟဂတာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ တံ ဥပေက္ခာသဟဂတေန စိတ္တေန ပစ္စဝေက္ခတိ. အရိယာ ဥပေက္ခာသဟဂတေန စိတ္တေန ဥပေက္ခာသဟဂတေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. ဥပေက္ခာသဟဂတေ ခန္ဓေ ဥပေက္ခာသဟဂတေန စိတ္တေန အနိစ္စတော ဒုက္ခတော အနတ္တတော ဝိပဿန္တိ အဿာဒေန္တိ အဘိနန္ဒန္တိ; တံ အာရဗ္ဘ ဥပေက္ခာသဟဂတော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဝိစိကိစ္ဆာ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ. စေတောပရိယဉာဏေန ဥပေက္ခာသဟဂတစိတ္တသမင်္ဂိဿ စိတ္တံ ဇာနာတိ. အာကာသာနဉ္စာယတနံ ဝိညာဏဉ္စာယတနဿ အာရမ္မဏပစ္စယေန ပစ္စယော …ပေ…  အာကိဉ္စညာယတနံ နေဝသညာနာသညာယတနဿ အာရမ္မဏပစ္စယေန ပစ္စယော. ဥပေက္ခာသဟဂတာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ အာဝဇ္ဇနာယ အာရမ္မဏပစ္စယေန ပစ္စယော. ဥပေက္ခာသဟဂတေ ခန္ဓေ အာရဗ္ဘ ဥပေက္ခာသဟဂတာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="690" book="p1-2">
ဥပေက္ခာသဟဂတော ဓမ္မော ပီတိသဟဂတဿ ဓမ္မဿ …ပေ…  သုခသဟဂတဿ ဓမ္မဿ …ပေ…  ပီတိသဟဂတဿ စ သုခသဟဂတဿ စ ဓမ္မဿ အာရမ္မဏပစ္စယေန ပစ္စယော—  ဥပေက္ခာသဟဂတေန စိတ္တေန ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ပီတိသဟဂတေန စ သုခသဟဂတေန စ စိတ္တေန ပစ္စဝေက္ခတိ, ဥပေက္ခာသဟဂတာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ ဖလာ ဝုဋ္ဌဟိတွာ, တံ ပီတိသဟဂတေန စ သုခသဟဂတေန စ စိတ္တေန ပစ္စဝေက္ခတိ. အရိယာ ပီတိသဟဂတေန စ သုခသဟဂတေန စ စိတ္တေန ဥပေက္ခာသဟဂတေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. ဥပေက္ခာသဟဂတေ ခန္ဓေ ပီတိသဟဂတေန စ သုခသဟဂတေန စ စိတ္တေန အနိစ္စတော ဒုက္ခတော အနတ္တတော ဝိပဿန္တိ အဿာဒေန္တိ အဘိနန္ဒန္တိ; တံ အာရဗ္ဘ ပီတိသဟဂတော စ သုခသဟဂတော စ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. ဥပေက္ခာသဟဂတေ ခန္ဓေ အာရဗ္ဘ ပီတိသဟဂတာ စ သုခသဟဂတာ စ ခန္ဓာ ဥပ္ပဇ္ဇန္တိ. (3)
</Paragraph>

</Division>
<Division number="21" book="p1-2" e="ch" v="37" p="117">

<Paragraph number="691" book="p1-2">
ပီတိသဟဂတော စ သုခသဟဂတော စ ဓမ္မာ ပီတိသဟဂတဿ ဓမ္မဿ …ပေ…  သုခသဟဂတဿ ဓမ္မဿ …ပေ…  ဥပေက္ခာသဟဂတဿ ဓမ္မဿ အာရမ္မဏပစ္စယေန ပစ္စယော—  ပီတိသဟဂတေန စ သုခသဟဂတေန စ စိတ္တေန ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ …ပေ…  ပီတိသဟဂတေ စ သုခသဟဂတေ စ ခန္ဓေ ဥပေက္ခာသဟဂတေန စိတ္တေန အနိစ္စတော ဒုက္ခတော အနတ္တတော ဝိပဿတိ အဿာဒေတိ အဘိနန္ဒတိ; တံ အာရဗ္ဘ ဥပေက္ခာသဟဂတော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဝိစိကိစ္ဆာ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ. စေတောပရိယဉာဏေန ပီတိသဟဂတသုခသဟဂတစိတ္တသမင်္ဂိဿ စိတ္တံ ဇာနာတိ. ပီတိသဟဂတာ စ သုခသဟဂတာ စ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. ပီတိသဟဂတေ စ သုခသဟဂတေ စ ခန္ဓေ အာရဗ္ဘ ဥပေက္ခာသဟဂတာ ခန္ဓာ ဥပ္ပဇ္ဇန္တိ. (3)
</Paragraph>

<Paragraph number="692" book="p1-2">
ပီတိသဟဂတော စ သုခသဟဂတော စ ဓမ္မာ ပီတိသဟဂတဿ စ သုခသဟဂတဿ စ ဓမ္မဿ အာရမ္မဏပစ္စယေန ပစ္စယော. (သံခိတ္တံ.) (4)
</Paragraph>
</Division>