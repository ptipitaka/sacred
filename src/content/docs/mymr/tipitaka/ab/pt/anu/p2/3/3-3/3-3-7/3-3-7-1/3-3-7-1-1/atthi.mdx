---
title: အတ္ထိ
tableOfContents: false
sidebar:
  order: 6
type: tipitaka
basket: ab
book: p2
review:
  current: review
  updated: '2025-10-27T21:47:49.737122'
  updated_by: ''
  notes: ''
  history:
  - state: review
    date: '2025-10-27T21:47:49.737122'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="99" book="p2" e="ch" v="38" p="123">

<Paragraph number="1234" book="p2">
အာသဝသမ္ပယုတ္တော ဓမ္မော အာသဝသမ္ပယုတ္တဿ ဓမ္မဿ အတ္ထိပစ္စယေန ပစ္စယော…  ဧကံ. (1)
</Paragraph>

<Paragraph number="1235" book="p2">
အာသဝသမ္ပယုတ္တော ဓမ္မော အာသဝဝိပ္ပယုတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  အာသဝသမ္ပယုတ္တာ ခန္ဓာ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော; ဒေါမနဿသဟဂတာ ဝိစိကိစ္ဆာသဟဂတာ ဥဒ္ဓစ္စသဟဂတာ ခန္ဓာ မောဟဿ စ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အာသဝသမ္ပယုတ္တာ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="1236" book="p2">
အာသဝသမ္ပယုတ္တော ဓမ္မော အာသဝသမ္ပယုတ္တဿ စ အာသဝဝိပ္ပယုတ္တဿ စ ဓမ္မဿ အတ္ထိပစ္စယေန ပစ္စယော. (သဟဇာတသဒိသံ.) (3)
</Paragraph>

</Division>
<Division number="100" book="p2" e="ch" v="38" p="123">

<Paragraph number="1237" book="p2">
အာသဝဝိပ္ပယုတ္တော ဓမ္မော အာသဝဝိပ္ပယုတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. (သံခိတ္တံ, ဝိတ္ထာရေတဗ္ဗံ.) (1)
</Paragraph>

<Paragraph number="1238" book="p2">
အာသဝဝိပ္ပယုတ္တော ဓမ္မော အာသဝသမ္ပယုတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  ဒေါမနဿသဟဂတော ဝိစိကိစ္ဆာသဟဂတော ဥဒ္ဓစ္စသဟဂတော မောဟော သမ္ပယုတ္တကာနံ ခန္ဓာနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဝိစိကိစ္ဆာ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ, ဒေါမနဿံ ဥပ္ပဇ္ဇတိ, ဝတ္ထု အာသဝသမ္ပယုတ္တကာနံ ခန္ဓာနံ အတ္ထိပစ္စယေန ပစ္စယော. (2)
</Paragraph>

<Paragraph number="1239" book="p2">
အာသဝဝိပ္ပယုတ္တော ဓမ္မော အာသဝသမ္ပယုတ္တဿ စ အာသဝဝိပ္ပယုတ္တဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  ဒေါမနဿသဟဂတော ဝိစိကိစ္ဆာသဟဂတော ဥဒ္ဓစ္စသဟဂတော မောဟော သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အာရဗ္ဘ ဒေါမနဿသဟဂတာ ဝိစိကိစ္ဆာသဟဂတာ ဥဒ္ဓစ္စသဟဂတာ ခန္ဓာ စ မောဟော စ ဥပ္ပဇ္ဇန္တိ. (3)
</Paragraph>

</Division>
<Division number="101" book="p2" e="ch" v="38" p="123">

<Paragraph number="1240" book="p2">
အာသဝသမ္ပယုတ္တော စ အာသဝဝိပ္ပယုတ္တော စ ဓမ္မာ အာသဝသမ္ပယုတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  အာသဝသမ္ပယုတ္တော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ…  ဒေါမနဿသဟဂတော ဝိစိကိစ္ဆာသဟဂတော ဥဒ္ဓစ္စသဟဂတော ဧကော ခန္ဓော စ မောဟော စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော; ဒွေ ခန္ဓာ စ …ပေ… . (1)
</Paragraph>

<Paragraph number="1241" book="p2">
အာသဝသမ္ပယုတ္တော စ အာသဝဝိပ္ပယုတ္တော စ ဓမ္မာ အာသဝဝိပ္ပယုတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတာ</Emphasis>—  အာသဝသမ္ပယုတ္တာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော; ဒေါမနဿသဟဂတာ ဝိစိကိစ္ဆာသဟဂတာ ဥဒ္ဓစ္စသဟဂတာ ခန္ဓာ စ မောဟော စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော; ဒေါမနဿသဟဂတာ ဝိစိကိစ္ဆာသဟဂတာ ဥဒ္ဓစ္စသဟဂတာ ခန္ဓာ စ ဝတ္ထု စ မောဟဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အာသဝသမ္ပယုတ္တာ ခန္ဓာ စ ကဗဠီကာရော အာဟာရော စ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အာသဝသမ္ပယုတ္တာ ခန္ဓာ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>

<Paragraph number="1242" book="p2">
အာသဝသမ္ပယုတ္တော စ အာသဝဝိပ္ပယုတ္တော စ ဓမ္မာ အာသဝသမ္ပယုတ္တဿ စ အာသဝဝိပ္ပယုတ္တဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  ဒေါမနဿသဟဂတော ဝိစိကိစ္ဆာသဟဂတော ဥဒ္ဓစ္စသဟဂတော ဧကော ခန္ဓော စ မောဟော စ တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ… . <Emphasis>သဟဇာတော</Emphasis>—  ဒေါမနဿသဟဂတော ဝိစိကိစ္ဆာသဟဂတော ဥဒ္ဓစ္စသဟဂတော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ မောဟဿ စ …ပေ…  ဒွေ ခန္ဓာ စ …ပေ… . (3)
</Paragraph>
</Division>