---
title: "အဓိပတိ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="315">

<Paragraph number="4747">
နိယျာနိကော ဓမ္မော နိယျာနိကဿ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  နိယျာနိကာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. နိယျာနိကော ဓမ္မော အနိယျာနိကဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ. <Emphasis>သဟဇာတာဓိပတိ</Emphasis>—  နိယျာနိကာဓိပတိ စိတ္တသမုဋ္ဌာနာနံ ရူပါနံ အဓိပတိပစ္စယေန ပစ္စယော. (မူလံ ကာတဗ္ဗံ.) နိယျာနိကာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>

</Division>
<Division number="316">

<Paragraph number="4748">
အနိယျာနိကော ဓမ္မော အနိယျာနိကဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ …ပေ…  သီလံ …ပေ…  ဥပေါသထကမ္မံ ကတွာ တံ ဂရုံ ကတွာ ပစ္စဝေက္ခတိ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ပုဗ္ဗေ သုစိဏ္ဏာနိ …ပေ…  ဈာနာ ဝုဋ္ဌဟိတွာ …ပေ…  အရိယာ ဖလံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂေါတြဘုဿ, ဝေါဒါနဿ, ဖလဿ အဓိပတိပစ္စယေန ပစ္စယော; စက္ခုံ …ပေ…  ဝတ္ထုံ အနိယျာနိကေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  အနိယျာနိကာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. အနိယျာနိကော ဓမ္မော နိယျာနိကဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  နိဗ္ဗာနံ မဂ္ဂဿ အဓိပတိပစ္စယေန ပစ္စယော. (2)
</Paragraph>
</Division>