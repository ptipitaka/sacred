---
title: "ဟေတု"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="109">

<Paragraph number="1257">
အာသဝဉ္စေဝ သာသဝဉ္စ ဓမ္မံ ပဋိစ္စ အာသဝေါ စေဝ သာသဝေါ စ ဓမ္မော ဥပ္ပဇ္ဇတိ ဟေတုပစ္စယာ—  ကာမာသဝံ ပဋိစ္စ ဒိဋ္ဌာသဝေါ အဝိဇ္ဇာသဝေါ (စက္ကံ ဗန္ဓိတဗ္ဗံ) ဘဝါသဝံ ပဋိစ္စ အဝိဇ္ဇာသဝေါ (စက္ကံ ဗန္ဓိတဗ္ဗံ) ဒိဋ္ဌာသဝံ ပဋိစ္စ အဝိဇ္ဇာသဝေါ. (1)
</Paragraph>

<Paragraph number="1258">
အာသဝဉ္စေဝ သာသဝဉ္စ ဓမ္မံ ပဋိစ္စ သာသဝေါ စေဝ နော စ အာသဝေါ ဓမ္မော ဥပ္ပဇ္ဇတိ ဟေတုပစ္စယာ—  အာသဝေ ပဋိစ္စ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ. (2)
</Paragraph>

<Paragraph number="1259">
အာသဝဉ္စေဝ သာသဝဉ္စ ဓမ္မံ ပဋိစ္စ အာသဝေါ စေဝ သာသဝေါ စ သာသဝေါ စေဝ နော စ အာသဝေါ စ ဓမ္မာ ဥပ္ပဇ္ဇန္တိ ဟေတုပစ္စယာ—  ကာမာသဝံ ပဋိစ္စ ဒိဋ္ဌာသဝေါ အဝိဇ္ဇာသဝေါ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ, ဘဝါသဝံ. (စက္ကံ ဗန္ဓိတဗ္ဗံ.) (3)
</Paragraph>

</Division>
<Division number="110">

<Paragraph number="1260">
သာသဝဉ္စေဝ နော စ အာသဝံ ဓမ္မံ ပဋိစ္စ သာသဝေါ စေဝ နော စ အာသဝေါ ဓမ္မော ဥပ္ပဇ္ဇတိ ဟေတုပစ္စယာ—  သာသဝဉ္စေဝ နော စ အာသဝံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ…  ခန္ဓေ ပဋိစ္စ ဝတ္ထု, ဝတ္ထုံ ပဋိစ္စ ခန္ဓာ, ဧကံ မဟာဘူတံ …ပေ… . (1)
</Paragraph>

<Paragraph number="1261">
သာသဝဉ္စေဝ နော စ အာသဝံ ဓမ္မံ ပဋိစ္စ အာသဝေါ စေဝ သာသဝေါ စ ဓမ္မော ဥပ္ပဇ္ဇတိ ဟေတုပစ္စယာ—  သာသဝေ စေဝ နော စ အာသဝေ ခန္ဓေ ပဋိစ္စ အာသဝါ. (2)
</Paragraph>

<Paragraph number="1262">
သာသဝဉ္စေဝ နော စ အာသဝံ ဓမ္မံ ပဋိစ္စ အာသဝေါ စေဝ သာသဝေါ စ သာသဝေါ စေဝ နော စ အာသဝေါ စ ဓမ္မာ ဥပ္ပဇ္ဇန္တိ ဟေတုပစ္စယာ—  သာသဝဉ္စေဝ နော စ အာသဝံ ဧကံ ခန္ဓံ ပဋိစ္စ တယော ခန္ဓာ အာသဝါ စ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ… . (3)
</Paragraph>

</Division>
<Division number="111">

<Paragraph number="1263">
အာသဝဉ္စေဝ သာသဝဉ္စ သာသဝဉ္စေဝ နော စ အာသဝဉ္စ ဓမ္မံ ပဋိစ္စ အာသဝေါ စေဝ သာသဝေါ စ ဓမ္မော ဥပ္ပဇ္ဇတိ ဟေတုပစ္စယာ—  ကာမာသဝဉ္စ သမ္ပယုတ္တကေ စ ခန္ဓေ ပဋိစ္စ ဒိဋ္ဌာသဝေါ အဝိဇ္ဇာသဝေါ. (ဧဝံ စက္ကံ ဗန္ဓိတဗ္ဗံ.) (1)
</Paragraph>

<Paragraph number="1264">
အာသဝဉ္စေဝ သာသဝဉ္စ သာသဝဉ္စေဝ နော စ အာသဝဉ္စ ဓမ္မံ ပဋိစ္စ သာသဝေါ စေဝ နော စ အာသဝေါ ဓမ္မော ဥပ္ပဇ္ဇတိ ဟေတုပစ္စယာ—  သာသဝဉ္စေဝ နော စ အာသဝံ ဧကံ ခန္ဓဉ္စ အာသဝေ စ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ စ …ပေ… . (2)
</Paragraph>

<Paragraph number="1265">
အာသဝဉ္စေဝ သာသဝဉ္စ သာသဝဉ္စေဝ နော စ အာသဝဉ္စ ဓမ္မံ ပဋိစ္စ အာသဝေါ စေဝ သာသဝေါ စ သာသဝေါ စေဝ နော စ အာသဝေါ စ ဓမ္မာ ဥပ္ပဇ္ဇန္တိ ဟေတုပစ္စယာ—  သာသဝဉ္စေဝ နော စ အာသဝံ ဧကံ ခန္ဓဉ္စ ကာမာသဝဉ္စ ပဋိစ္စ တယော ခန္ဓာ ဒိဋ္ဌာသဝေါ အဝိဇ္ဇာသဝေါ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ စ …ပေ… . (စက္ကံ. သံခိတ္တံ.) (3)
</Paragraph>
</Division>