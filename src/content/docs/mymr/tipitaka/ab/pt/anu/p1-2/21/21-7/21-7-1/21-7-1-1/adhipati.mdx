---
title: အဓိပတိ
tableOfContents: false
sidebar:
  order: 1
type: tipitaka
basket: ab
book: p1-2
review:
  current: review
  updated: '2025-10-23T09:21:00.959962'
  updated_by: ''
  notes: ''
  history:
  - state: review
    date: '2025-10-23T09:21:00.959962'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="30" book="p1-2" e="ch" v="37" p="443">

<Paragraph number="2817" book="p1-2">
အဇ္ဈတ္တော ဓမ္မော အဇ္ဈတ္တဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ, တံ ဂရုံ ကတွာ ပစ္စဝေက္ခတိ, ပုဗ္ဗေ သုစိဏ္ဏာနိ ဂရုံ ကတွာ …ပေ…  ဈာနာ ဝုဋ္ဌဟိတွာ ဈာနံ ဂရုံ ကတွာ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ …ပေ…  ဖလံ ဂရုံ ကတွာ ပစ္စဝေက္ခန္တိ. အဇ္ဈတ္တံ စက္ခုံ …ပေ…  ဝတ္ထုံ…  အဇ္ဈတ္တေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  အဇ္ဈတ္တာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (1)
</Paragraph>

<Paragraph number="2818" book="p1-2">
အဇ္ဈတ္တော ဓမ္မော ဗဟိဒ္ဓါ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ပရော အဇ္ဈတ္တံ စက္ခုံ …ပေ…  ဝတ္ထုံ…  အဇ္ဈတ္တေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (2)
</Paragraph>

</Division>
<Division number="31" book="p1-2" e="ch" v="37" p="444">

<Paragraph number="2819" book="p1-2">
ဗဟိဒ္ဓါ ဓမ္မော ဗဟိဒ္ဓါ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ပရော ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ, တံ ဂရုံ ကတွာ ပစ္စဝေက္ခတိ, ပုဗ္ဗေ သုစိဏ္ဏာနိ ဂရုံ ကတွာ …ပေ…  ဈာနာ ဝုဋ္ဌဟိတွာ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ …ပေ…  ဖလံ ဂရုံ ကတွာ …ပေ…  နိဗ္ဗာနံ ဂရုံ ကတွာ ပစ္စဝေက္ခန္တိ. နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ အဓိပတိပစ္စယေန ပစ္စယော. ဗဟိဒ္ဓါ စက္ခုံ …ပေ…  ဝတ္ထုံ…  ဗဟိဒ္ဓါ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  ဗဟိဒ္ဓါဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (1)
</Paragraph>

<Paragraph number="2820" book="p1-2">
ဗဟိဒ္ဓါ ဓမ္မော အဇ္ဈတ္တဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အရိယာ နိဗ္ဗာနံ ဂရုံ ကတွာ ပစ္စဝေက္ခန္တိ. နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ, အဓိပတိပစ္စယေန ပစ္စယော. ဗဟိဒ္ဓါ စက္ခုံ …ပေ…  ဝတ္ထုံ…  ဗဟိဒ္ဓါ ခန္ဓေ ဂရုံ ကတွာ အဿာဒေတိ, အဘိနန္ဒတိ, တံ ဂရုံ ကတွာ ရာဂေါ …ပေ…  ဒိဋ္ဌိ ဥပ္ပဇ္ဇတိ. (2)
</Paragraph>
</Division>