---
title: "နအာရမ္မဏ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="422">

<Paragraph number="3388">
ဥပါဒိန္နံ ဓမ္မံ ပဋိစ္စ ဥပါဒိန္နော ဓမ္မော ဥပ္ပဇ္ဇတိ နအာရမ္မဏပစ္စယာ—  ပဋိသန္ဓိက္ခဏေ ဥပါဒိန္နေ ခန္ဓေ ပဋိစ္စ ကဋတ္တာရူပံ, ခန္ဓေ ပဋိစ္စ ဝတ္ထု, ဧကံ မဟာဘူတံ …ပေ…  မဟာဘူတေ ပဋိစ္စ ကဋတ္တာရူပံ ဥပါဒါရူပံ. အသညသတ္တာနံ ဧကံ မဟာဘူတံ …ပေ…  မဟာဘူတေ ပဋိစ္စ ကဋတ္တာရူပံ ဥပါဒါရူပံ. (1)
</Paragraph>

<Paragraph number="3389">
ဥပါဒိန္နံ ဓမ္မံ ပဋိစ္စ အနုပါဒိန္နော ဓမ္မော ဥပ္ပဇ္ဇတိ နအာရမ္မဏပစ္စယာ—  ဥပါဒိန္နေ ခန္ဓေ ပဋိစ္စ စိတ္တသမုဋ္ဌာနံ ရူပံ. (2)
</Paragraph>

<Paragraph number="3390">
အနုပါဒိန္နံ ဓမ္မံ ပဋိစ္စ အနုပါဒိန္နော ဓမ္မော ဥပ္ပဇ္ဇတိ နအာရမ္မဏပစ္စယာ—  အနုပါဒိန္နေ ခန္ဓေ ပဋိစ္စ စိတ္တသမုဋ္ဌာနံ ရူပံ, ဧကံ မဟာဘူတံ …ပေ…  ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ ဧကံ မဟာဘူတံ …ပေ…  မဟာဘူတေ ပဋိစ္စ ဥပါဒါရူပံ. (1)
</Paragraph>

<Paragraph number="3391">
ဥပါဒိန္နဉ္စ အနုပါဒိန္နဉ္စ ဓမ္မံ ပဋိစ္စ အနုပါဒိန္နော ဓမ္မော ဥပ္ပဇ္ဇတိ နအာရမ္မဏပစ္စယာ—  ဥပါဒိန္နေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. (1)
</Paragraph>
</Division>