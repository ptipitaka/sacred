---
title: "နအဓိပတိ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="50">

<Paragraph number="220">
သဝိတက္ကသဝိစာရမူလကာ သတ္တ ပဉှာ နအဓိပတိယာ ကာတဗ္ဗာ.
</Paragraph>

<Paragraph number="221">
အဝိတက္ကဝိစာရမတ္တံ ဓမ္မံ ပစ္စယာ အဝိတက္ကဝိစာရမတ္တော ဓမ္မော ဥပ္ပဇ္ဇတိ နအဓိပတိပစ္စယာ—  အဝိတက္ကဝိစာရမတ္တေ ခန္ဓေ ပစ္စယာ အဝိတက္ကဝိစာရမတ္တာ အဓိပတိ, ဝိပါကံ အဝိတက္ကဝိစာရမတ္တံ ဧကံ ခန္ဓံ ပစ္စယာ တယော ခန္ဓာ …ပေ…  ပဋိသန္ဓိက္ခဏေ …ပေ… . (1)
</Paragraph>

<Paragraph number="222">
အဝိတက္ကဝိစာရမတ္တံ ဓမ္မံ ပစ္စယာ. (ယထာ ပဋိစ္စနယေ တထာ ပဉ္စ ပဉှာ ကာတဗ္ဗာ.)
</Paragraph>

</Division>
<Division number="51">

<Paragraph number="223">
အဝိတက္ကအဝိစာရံ ဓမ္မံ ပစ္စယာ အဝိတက္ကအဝိစာရော ဓမ္မော ဥပ္ပဇ္ဇတိ …ပေ…  အဝိတက္ကအဝိစာရေ ခန္ဓေ ပစ္စယာ အဝိတက္ကအဝိစာရာ အဓိပတိ, ဝိပါကံ အဝိတက္ကအဝိစာရံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဝိပါကံ ဝိစာရံ ပစ္စယာ စိတ္တသမုဋ္ဌာနံ ရူပံ. ပဋိသန္ဓိက္ခဏေ …ပေ…  ဝတ္ထုံ ပစ္စယာ အဝိတက္ကအဝိစာရာ အဓိပတိ, ဝတ္ထုံ ပစ္စယာ ဝိပါကာ အဝိတက္ကအဝိစာရာ ခန္ဓာ စ ဝိစာရော စ …ပေ… . (1)
</Paragraph>

<Paragraph number="224">
အဝိတက္ကအဝိစာရံ ဓမ္မံ ပစ္စယာ သဝိတက္ကသဝိစာရော ဓမ္မော …ပေ…  ဝတ္ထုံ ပစ္စယာ သဝိတက္ကသဝိစာရာ ခန္ဓာ. ပဋိသန္ဓိက္ခဏေ …ပေ… . (2)
</Paragraph>

<Paragraph number="225">
အဝိတက္ကအဝိစာရံ ဓမ္မံ ပစ္စယာ အဝိတက္ကဝိစာရမတ္တော ဓမ္မော …ပေ…  ဝိစာရံ ပစ္စယာ အဝိတက္ကဝိစာရမတ္တာ အဓိပတိ, ဝတ္ထုံ ပစ္စယာ အဝိတက္ကဝိစာရမတ္တာ အဓိပတိ, ဝိပါကံ ဝိစာရံ ပစ္စယာ အဝိတက္ကဝိစာရမတ္တာ ခန္ဓာ, ဝတ္ထုံ ပစ္စယာ ဝိပါကာ အဝိတက္ကဝိစာရမတ္တာ ခန္ဓာ. ပဋိသန္ဓိက္ခဏေ …ပေ… . (3)
</Paragraph>

<Paragraph number="226">
အဝိတက္ကအဝိစာရံ ဓမ္မံ ပစ္စယာ သဝိတက္ကသဝိစာရော စ အဝိတက္ကအဝိစာရော စ ဓမ္မာ …ပေ…  ဝတ္ထုံ ပစ္စယာ သဝိတက္ကသဝိစာရာ ခန္ဓာ, မဟာဘူတေ ပစ္စယာ စိတ္တသမုဋ္ဌာနံ ရူပံ. ပဋိသန္ဓိက္ခဏေ …ပေ… . (4)
</Paragraph>

<Paragraph number="227">
အဝိတက္ကအဝိစာရံ ဓမ္မံ ပစ္စယာ အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ …ပေ…  ဝိပါကံ ဝိစာရံ ပစ္စယာ အဝိတက္ကဝိစာရမတ္တာ ခန္ဓာ စိတ္တသမုဋ္ဌာနဉ္စ ရူပံ, ဝတ္ထုံ ပစ္စယာ ဝိပါကာ အဝိတက္ကဝိစာရမတ္တာ ခန္ဓာ, မဟာဘူတေ ပစ္စယာ စိတ္တသမုဋ္ဌာနံ ရူပံ, ဝတ္ထုံ ပစ္စယာ ဝိတက္ကော, မဟာဘူတေ ပစ္စယာ စိတ္တသမုဋ္ဌာနံ ရူပံ, ဝတ္ထုံ ပစ္စယာ ဝိပါကာ အဝိတက္ကဝိစာရမတ္တာ ခန္ဓာ စ ဝိစာရော စ. ပဋိသန္ဓိက္ခဏေ …ပေ… . (5)
</Paragraph>

<Paragraph number="228">
အဝိတက္ကအဝိစာရံ ဓမ္မံ ပစ္စယာ သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ …ပေ…  ဝတ္ထုံ ပစ္စယာ သဝိတက္ကသဝိစာရာ ခန္ဓာ စ ဝိတက္ကော စ. ပဋိသန္ဓိက္ခဏေ …ပေ… . (6)
</Paragraph>

<Paragraph number="229">
(ပဌမဃဋနာယံ သမ္ပုဏ္ဏာ သတ္တ ပဉှာ ကာတဗ္ဗာ.)
</Paragraph>

</Division>
<Division number="52">

<Paragraph number="230">
အဝိတက္ကဝိစာရမတ္တဉ္စ အဝိတက္ကအဝိစာရဉ္စ ဓမ္မံ ပစ္စယာ သဝိတက္ကသဝိစာရော ဓမ္မော ဥပ္ပဇ္ဇတိ …ပေ…  ဝိတက္ကဉ္စ ဝတ္ထုဉ္စ ပစ္စယာ သဝိတက္ကသဝိစာရာ ခန္ဓာ. ပဋိသန္ဓိက္ခဏေ …ပေ… .
</Paragraph>

<Paragraph number="231">
အဝိတက္ကဝိစာရမတ္တဉ္စ အဝိတက္ကအဝိစာရဉ္စ ဓမ္မံ ပစ္စယာ အဝိတက္ကဝိစာရမတ္တော ဓမ္မော ဥပ္ပဇ္ဇတိ …ပေ…  အဝိတက္ကဝိစာရမတ္တေ ခန္ဓေ စ ဝိစာရဉ္စ ပစ္စယာ အဝိတက္ကဝိစာရမတ္တာ အဓိပတိ, အဝိတက္ကဝိစာရမတ္တေ ခန္ဓေ စ ဝတ္ထုဉ္စ ပစ္စယာ အဝိတက္ကဝိစာရမတ္တာ အဓိပတိ, ဝိပါကံ အဝိတက္ကဝိစာရမတ္တံ ဧကံ ခန္ဓဉ္စ ဝိစာရဉ္စ ပစ္စယာ …ပေ…  ဝိပါကံ အဝိတက္ကဝိစာရမတ္တံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ… .
</Paragraph>

<Paragraph number="232">
(ပဋိသန္ဓိက္ခဏေ ပဉ္စ ပဉှာ ကာတဗ္ဗာ. ယတ္ထ အဝိတက္ကဝိစာရမတ္တံ အာဂစ္ဆတိ တတ္ထ ဝိပါကံ ကာတဗ္ဗံ. နအဓိပတိမူလကေ သတ္တတိံသ ပဉှာ ကာတဗ္ဗာ.)
</Paragraph>
</Division>