---
title: "အနန္တရာဒိ"
tableOfContents: false
sidebar:
  order: 2
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="78" book="p2" e="ch" v="38" p="31">

<Paragraph number="214" book="p2">
သဟေတုကံ ဓမ္မံ ပစ္စယာ သဟေတုကော ဓမ္မော ဥပ္ပဇ္ဇတိ အနန္တရပစ္စယာ…  သမနန္တရပစ္စယာ…  သဟဇာတပစ္စယာ…  တီဏိ. (ပဋိစ္စဝါရသဒိသာ.)
</Paragraph>

<Paragraph number="215" book="p2">
အဟေတုကံ ဓမ္မံ ပစ္စယာ အဟေတုကော ဓမ္မော ဥပ္ပဇ္ဇတိ သဟဇာတပစ္စယာ—  အဟေတုကံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ…  (ယာဝ အသညသတ္တာ), စက္ခာယတနံ ပစ္စယာ စက္ခုဝိညာဏံ …ပေ…  ကာယာယတနံ ပစ္စယာ ကာယဝိညာဏံ, ဝတ္ထုံ ပစ္စယာ အဟေတုကာ ခန္ဓာ. (1)
</Paragraph>

<Paragraph number="216" book="p2">
အဟေတုကံ ဓမ္မံ ပစ္စယာ သဟေတုကော ဓမ္မော ဥပ္ပဇ္ဇတိ သဟဇာတပစ္စယာ—  ဝတ္ထုံ ပစ္စယာ သဟေတုကာ ခန္ဓာ, ဝိစိကိစ္ဆာသဟဂတံ ဥဒ္ဓစ္စသဟဂတံ မောဟံ ပစ္စယာ သမ္ပယုတ္တကာ ခန္ဓာ; ပဋိသန္ဓိက္ခဏေ …ပေ… . (2)
</Paragraph>

<Paragraph number="217" book="p2">
အဟေတုကံ ဓမ္မံ ပစ္စယာ သဟေတုကော စ အဟေတုကော စ ဓမ္မာ ဥပ္ပဇ္ဇန္တိ သဟဇာတပစ္စယာ—  ဝတ္ထုံ ပစ္စယာ သဟေတုကာ ခန္ဓာ, မဟာဘူတေ ပစ္စယာ စိတ္တသမုဋ္ဌာနံ ရူပံ, ဝိစိကိစ္ဆာသဟဂတံ ဥဒ္ဓစ္စသဟဂတံ မောဟံ ပစ္စယာ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ; ပဋိသန္ဓိက္ခဏေ ဝတ္ထုံ …ပေ… . (3)
</Paragraph>

</Division>
<Division number="79" book="p2" e="ch" v="38" p="31">

<Paragraph number="218" book="p2">
သဟေတုကဉ္စ အဟေတုကဉ္စ ဓမ္မံ ပစ္စယာ သဟေတုကော ဓမ္မော ဥပ္ပဇ္ဇတိ သဟဇာတပစ္စယာ—  သဟေတုကံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  ဝိစိကိစ္ဆာသဟဂတံ ဥဒ္ဓစ္စသဟဂတံ ဧကံ ခန္ဓဉ္စ မောဟဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ… . (1)
</Paragraph>

<Paragraph number="219" book="p2">
သဟေတုကဉ္စ အဟေတုကဉ္စ ဓမ္မံ ပစ္စယာ အဟေတုကော ဓမ္မော ဥပ္ပဇ္ဇတိ သဟဇာတပစ္စယာ—  သဟေတုကေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ, ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ စ မောဟဉ္စ ပစ္စယာ စိတ္တသမုဋ္ဌာနံ ရူပံ; ပဋိသန္ဓိက္ခဏေ …ပေ…  ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ စ ဝတ္ထုဉ္စ ပစ္စယာ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (2)
</Paragraph>

<Paragraph number="220" book="p2">
သဟေတုကဉ္စ အဟေတုကဉ္စ ဓမ္မံ ပစ္စယာ သဟေတုကော စ အဟေတုကော စ ဓမ္မာ ဥပ္ပဇ္ဇန္တိ သဟဇာတပစ္စယာ—  သဟေတုကံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  သဟေတုကေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ, ဝိစိကိစ္ဆာသဟဂတံ ဥဒ္ဓစ္စသဟဂတံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  သဟေတုကေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ. ဝိစိကိစ္ဆာသဟဂတံ ဥဒ္ဓစ္စသဟဂတံ ဧကံ ခန္ဓဉ္စ မောဟဉ္စ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ဝိစိကိစ္ဆာသဟဂတံ ဥဒ္ဓစ္စသဟဂတံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ မောဟော စ …ပေ…  ပဋိသန္ဓိက္ခဏေ သဟေတုကံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  သဟေတုကေ ခန္ဓေ စ မဟာဘူတေ စ ပစ္စယာ ကဋတ္တာရူပံ. (3)
</Paragraph>
</Division>