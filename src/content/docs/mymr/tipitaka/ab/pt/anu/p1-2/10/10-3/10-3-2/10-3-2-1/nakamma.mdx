---
title: "နကမ္မ"
tableOfContents: false
sidebar:
  order: 4
type: "tipitaka"
basket: "ab"
book: "p1-2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="57" book="p1-2" e="ch" v="37" p="205">

<Paragraph number="1220" book="p1-2">
ဒဿနေန ပဟာတဗ္ဗဟေတုကံ ဓမ္မံ ပစ္စယာ ဒဿနေန ပဟာတဗ္ဗဟေတုကော ဓမ္မော ဥပ္ပဇ္ဇတိ နကမ္မပစ္စယာ—  ဒဿနေန ပဟာတဗ္ဗဟေတုကေ ခန္ဓေ ပစ္စယာ ဒဿနေန ပဟာတဗ္ဗဟေတုကာ စေတနာ. (1)
</Paragraph>

<Paragraph number="1221" book="p1-2">
ဘာဝနာယ ပဟာတဗ္ဗဟေတုကံ ဓမ္မံ ပစ္စယာ ဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ နကမ္မပစ္စယာ—  ဘာဝနာယ ပဟာတဗ္ဗဟေတုကေ ခန္ဓေ ပစ္စယာ ဘာဝနာယ ပဟာတဗ္ဗဟေတုကာ စေတနာ. (1)
</Paragraph>

<Paragraph number="1222" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ နကမ္မပစ္စယာ—  နေဝဒဿနေန နဘာဝနာယ ပဟာတဗ္ဗဟေတုကေ ခန္ဓေ ပစ္စယာ နေဝဒဿနေန နဘာဝနာယ ပဟာတဗ္ဗဟေတုကာ စေတနာ; ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ …ပေ…  ဝတ္ထုံ ပစ္စယာ နေဝဒဿနေန နဘာဝနာယ ပဟာတဗ္ဗဟေတုကာ စေတနာ. (1)
</Paragraph>

<Paragraph number="1223" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ ဒဿနေန ပဟာတဗ္ဗဟေတုကော ဓမ္မော ဥပ္ပဇ္ဇတိ နကမ္မပစ္စယာ—  ဝတ္ထုံ ပစ္စယာ ဒဿနေန ပဟာတဗ္ဗဟေတုကာ စေတနာ; ဝိစိကိစ္ဆာသဟဂတံ မောဟံ ပစ္စယာ သမ္ပယုတ္တကာ စေတနာ. (2)
</Paragraph>

<Paragraph number="1224" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ ဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ နကမ္မပစ္စယာ—  ဝတ္ထုံ ပစ္စယာ ဘာဝနာယ ပဟာတဗ္ဗဟေတုကာ စေတနာ; ဥဒ္ဓစ္စသဟဂတံ မောဟံ ပစ္စယာ သမ္ပယုတ္တကာ စေတနာ. (3)
</Paragraph>

</Division>
<Division number="58" book="p1-2" e="ch" v="37" p="205">

<Paragraph number="1225" book="p1-2">
ဒဿနေန ပဟာတဗ္ဗဟေတုကဉ္စ နေဝဒဿနေန နဘာဝနာယ ပဟာတဗ္ဗဟေတုကဉ္စ ဓမ္မံ ပစ္စယာ ဒဿနေန ပဟာတဗ္ဗဟေတုကော ဓမ္မော ဥပ္ပဇ္ဇတိ နကမ္မပစ္စယာ—  ဒဿနေန ပဟာတဗ္ဗဟေတုကေ ခန္ဓေ စ ဝတ္ထုဉ္စ ပစ္စယာ ဒဿနေန ပဟာတဗ္ဗဟေတုကာ စေတနာ; ဝိစိကိစ္ဆာသဟဂတေ ခန္ဓေ စ မောဟဉ္စ ပစ္စယာ သမ္ပယုတ္တကာ စေတနာ. (1)
</Paragraph>

<Paragraph number="1226" book="p1-2">
ဘာဝနာယ ပဟာတဗ္ဗဟေတုကဉ္စ နေဝဒဿနေန နဘာဝနာယ ပဟာတဗ္ဗဟေတုကဉ္စ ဓမ္မံ ပစ္စယာ ဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ နကမ္မပစ္စယာ—  ဘာဝနာယ ပဟာတဗ္ဗဟေတုကေ ခန္ဓေ စ ဝတ္ထုဉ္စ ပစ္စယာ ဘာဝနာယ ပဟာတဗ္ဗဟေတုကာ စေတနာ; ဥဒ္ဓစ္စသဟဂတေ ခန္ဓေ စ မောဟဉ္စ ပစ္စယာ သမ္ပယုတ္တကာ စေတနာ. (1)
</Paragraph>
</Division>