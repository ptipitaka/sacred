---
title: "အာရမ္မဏ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="17">

<Paragraph number="3858">
ကိလေသော ဓမ္မော ကိလေသဿ ဓမ္မဿ အာရမ္မဏပစ္စယေန ပစ္စယော—  ကိလေသေ အာရဗ္ဘ ကိလေသာ ဥပ္ပဇ္ဇန္တိ. (မူလံ ပုစ္ဆိတဗ္ဗံ.) ကိလေသေ အာရဗ္ဘ နောကိလေသာ ခန္ဓာ ဥပ္ပဇ္ဇန္တိ. (မူလံ ပုစ္ဆိတဗ္ဗံ.) ကိလေသေ အာရဗ္ဘ ကိလေသာ စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>

</Division>
<Division number="18">

<Paragraph number="3859">
နောကိလေသော ဓမ္မော နောကိလေသဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ …ပေ…  ပုဗ္ဗေ သုစိဏ္ဏာနိ …ပေ…  ဈာနာ ဝုဋ္ဌဟိတွာ ဈာနံ ပစ္စဝေက္ခတိ အဿာဒေတိ အဘိနန္ဒတိ, တံ အာရဗ္ဘ ရာဂေါ …ပေ…  ဒိဋ္ဌိ …ပေ…  ဝိစိကိစ္ဆာ …ပေ…  ဥဒ္ဓစ္စံ …ပေ…  ဒေါမနဿံ ဥပ္ပဇ္ဇတိ; အရိယာ မဂ္ဂါ ဝုဋ္ဌဟိတွာ …ပေ…  ဖလဿ, အာဝဇ္ဇနာယ အာရမ္မဏပစ္စယေန ပစ္စယော; စက္ခုံ …ပေ…  ဝတ္ထုံ နောကိလေသေ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ …ပေ…  အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="3860">
နောကိလေသော ဓမ္မော ကိလေသဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  ဈာနာ ဝုဋ္ဌဟိတွာ ဈာနံ အဿာဒေတိ အဘိနန္ဒတိ, တံ အာရဗ္ဘ ရာဂေါ …ပေ…  ဒိဋ္ဌိ …ပေ…  ဝိစိကိစ္ဆာ …ပေ…  ဥဒ္ဓစ္စံ ဥပ္ပဇ္ဇတိ, ဈာနေ ပရိဟီနေ ဝိပ္ပဋိသာရိဿ ဒေါမနဿံ ဥပ္ပဇ္ဇတိ, စက္ခုံ …ပေ…  ဝတ္ထုံ နောကိလေသေ ခန္ဓေ အဿာဒေတိ အဘိနန္ဒတိ, တံ အာရဗ္ဘ ရာဂေါ …ပေ…  ဒေါမနဿံ ဥပ္ပဇ္ဇတိ. (2)
</Paragraph>

<Paragraph number="3861">
နောကိလေသော ဓမ္မော ကိလေသဿ စ နောကိလေသဿ စ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  ဈာနာ ဝုဋ္ဌဟိတွာ …ပေ…  စက္ခုံ …ပေ…  ဝတ္ထုံ နောကိလေသေ ခန္ဓေ အဿာဒေတိ အဘိနန္ဒတိ, တံ အာရဗ္ဘ ကိလေသာ စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>

<Paragraph number="3862">
ကိလေသော စ နောကိလေသော စ ဓမ္မာ ကိလေသဿ ဓမ္မဿ အာရမ္မဏပစ္စယေန ပစ္စယော…  တီဏိ.
</Paragraph>
</Division>