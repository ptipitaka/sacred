---
title: အာရမ္မဏ
tableOfContents: false
sidebar:
  order: 3
type: tipitaka
basket: ab
book: p2
review:
  current: review
  updated: '2025-10-23T09:21:07.989766'
  updated_by: ''
  notes: ''
  history:
  - state: review
    date: '2025-10-23T09:21:07.989766'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="14" book="p2" e="ch" v="38" p="564">

<Paragraph number="4091" book="p2">
ဒဿနေန ပဟာတဗ္ဗော ဓမ္မော ဒဿနေန ပဟာတဗ္ဗဿ ဓမ္မဿ အာရမ္မဏပစ္စယေန ပစ္စယော—  ဒဿနေန ပဟာတဗ္ဗံ ရာဂံ အဿာဒေတိ အဘိနန္ဒတိ, တံ အာရဗ္ဘ ဒဿနေန ပဟာတဗ္ဗော ရာဂေါ ဥပ္ပဇ္ဇတိ, ဒိဋ္ဌိ …ပေ…  ဝိစိကိစ္ဆာ ဥပ္ပဇ္ဇတိ, ဒဿနေန ပဟာတဗ္ဗံ ဒေါမနဿံ ဥပ္ပဇ္ဇတိ; ဒဿနေန ပဟာတဗ္ဗံ ဒိဋ္ဌိံ အဿာဒေတိ အဘိနန္ဒတိ, တံ အာရဗ္ဘ ဒဿနေန ပဟာတဗ္ဗော ရာဂေါ ဥပ္ပဇ္ဇတိ, ဒိဋ္ဌိ …ပေ…  ဝိစိကိစ္ဆာ …ပေ…  ဒေါမနဿံ ဥပ္ပဇ္ဇတိ; ဝိစိကိစ္ဆံ အာရဗ္ဘ ဝိစိကိစ္ဆာ ဥပ္ပဇ္ဇတိ, ဒိဋ္ဌိ …ပေ…  ဒေါမနဿံ ဥပ္ပဇ္ဇတိ; ဒဿနေန ပဟာတဗ္ဗံ ဒေါမနဿံ အာရဗ္ဘ ဒဿနေန ပဟာတဗ္ဗံ ဒေါမနဿံ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဝိစိကိစ္ဆာ ဥပ္ပဇ္ဇတိ. (1)
</Paragraph>

<Paragraph number="4092" book="p2">
ဒဿနေန ပဟာတဗ္ဗော ဓမ္မော နဒဿနေန ပဟာတဗ္ဗဿ ဓမ္မဿ အာရမ္မဏပစ္စယေန ပစ္စယော—  အရိယာ ဒဿနေန ပဟာတဗ္ဗေ ပဟီနေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ …ပေ…  ဒဿနေန ပဟာတဗ္ဗေ ခန္ဓေ အနိစ္စတော …ပေ…  ဝိပဿတိ, စေတောပရိယဉာဏေန ဒဿနေန ပဟာတဗ္ဗစိတ္တသမင်္ဂိဿ စိတ္တံ ဇာနာတိ, ဒဿနေန ပဟာတဗ္ဗာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

</Division>
<Division number="15" book="p2" e="ch" v="38" p="565">

<Paragraph number="4093" book="p2">
နဒဿနေန ပဟာတဗ္ဗော ဓမ္မော နဒဿနေန ပဟာတဗ္ဗဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ ကတွာ တံ ပစ္စဝေက္ခတိ အဿာဒေတိ အဘိနန္ဒတိ, တံ အာရဗ္ဘ နဒဿနေန ပဟာတဗ္ဗော ရာဂေါ ဥပ္ပဇ္ဇတိ; ဥဒ္ဓစ္စံ …ပေ…  နဒဿနေန ပဟာတဗ္ဗံ ဒေါမနဿံ ဥပ္ပဇ္ဇတိ, ပုဗ္ဗေ သုစိဏ္ဏာနိ …ပေ…  ဈာနာ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ …ပေ…  ဖလဿ အာဝဇ္ဇနာယ အာရမ္မဏပစ္စယေန ပစ္စယော; အရိယာ နဒဿနေန ပဟာတဗ္ဗေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ …ပေ…  ပုဗ္ဗေ …ပေ…  စက္ခုံ …ပေ…  ဝတ္ထုံ နဒဿနေန ပဟာတဗ္ဗေ ခန္ဓေ အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ နဒဿနေန ပဟာတဗ္ဗော ရာဂေါ ဥပ္ပဇ္ဇတိ, ဥဒ္ဓစ္စံ …ပေ…  နဒဿနေန ပဟာတဗ္ဗံ ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ …ပေ…  အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="4094" book="p2">
နဒဿနေန ပဟာတဗ္ဗော ဓမ္မော ဒဿနေန ပဟာတဗ္ဗဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ …ပေ…  ပုဗ္ဗေ …ပေ…  ဈာနာ …ပေ…  စက္ခုံ …ပေ…  ဝတ္ထုံ နဒဿနေန ပဟာတဗ္ဗေ ခန္ဓေ အဿာဒေတိ အဘိနန္ဒတိ, တံ အာရဗ္ဘ ဒဿနေန ပဟာတဗ္ဗော ရာဂေါ ဥပ္ပဇ္ဇတိ, ဒိဋ္ဌိ …ပေ…  ဝိစိကိစ္ဆာ …ပေ…  ဒဿနေန ပဟာတဗ္ဗံ ဒေါမနဿံ ဥပ္ပဇ္ဇတိ. (2)
</Paragraph>
</Division>