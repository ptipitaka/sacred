---
title: "ပုရေဇာတ"
tableOfContents: false
sidebar:
  order: 11
type: "tipitaka"
basket: "ab"
book: "p1-2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="93" book="p1-2" e="ch" v="37" p="225">

<Paragraph number="1336" book="p1-2">
နေဝဒဿနေန နဘာဝနာယ ပဟာတဗ္ဗဟေတုကော ဓမ္မော နေဝဒဿနေန နဘာဝနာယ ပဟာတဗ္ဗဟေတုကဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ အနိစ္စတော …ပေ…  ဝိပဿတိ, သောတံ …ပေ…  ဝတ္ထုံ အနိစ္စတော …ပေ…  ဝိပဿတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ ပုရေဇာတပစ္စယေန ပစ္စယော. <Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ …ပေ…  ဝတ္ထု နေဝဒဿနေန နဘာဝနာယ ပဟာတဗ္ဗဟေတုကာနံ ခန္ဓာနံ မောဟဿ စ ပုရေဇာတပစ္စယေန ပစ္စယော. (1)
</Paragraph>

<Paragraph number="1337" book="p1-2">
နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ဝတ္ထုံ အဿာဒေတိ အဘိနန္ဒတိ; တံ အာရဗ္ဘ ဒဿနေန ပဟာတဗ္ဗဟေတုကော ရာဂေါ …ပေ…  ဒိဋ္ဌိ …ပေ…  ဝိစိကိစ္ဆာ …ပေ…  ဒဿနေန ပဟာတဗ္ဗဟေတုကံ ဒေါမနဿံ ဥပ္ပဇ္ဇတိ. <Emphasis>ဝတ္ထုပုရေဇာတံ</Emphasis>—  ဝတ္ထု ဒဿနေန ပဟာတဗ္ဗဟေတုကာနံ ခန္ဓာနံ ပုရေဇာတပစ္စယေန ပစ္စယော. (2)
</Paragraph>

<Paragraph number="1338" book="p1-2">
နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဘာဝနာယ ပဟာတဗ္ဗဟေတုကဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ဝတ္ထုံ အဿာဒေတိ အဘိနန္ဒတိ; တံ အာရဗ္ဘ ဘာဝနာယ ပဟာတဗ္ဗဟေတုကော ရာဂေါ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ, ဘာဝနာယ ပဟာတဗ္ဗဟေတုကံ ဒေါမနဿံ ဥပ္ပဇ္ဇတိ. <Emphasis>ဝတ္ထုပုရေဇာတံ</Emphasis>—  ဝတ္ထု ဘာဝနာယ ပဟာတဗ္ဗဟေတုကာနံ ခန္ဓာနံ ပုရေဇာတပစ္စယေန ပစ္စယော. (3)
</Paragraph>

<Paragraph number="1339" book="p1-2">
နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ စ နေဝဒဿနေန နဘာဝနာယ ပဟာတဗ္ဗဟေတုကဿ စ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ဝတ္ထုံ အာရဗ္ဘ ဝိစိကိစ္ဆာသဟဂတာ ခန္ဓာ စ မောဟော စ ဥပ္ပဇ္ဇန္တိ. <Emphasis>ဝတ္ထုပုရေဇာတံ</Emphasis>—  ဝတ္ထု ဝိစိကိစ္ဆာသဟဂတာနံ ခန္ဓာနံ မောဟဿ စ ပုရေဇာတပစ္စယေန ပစ္စယော. (4)
</Paragraph>

<Paragraph number="1340" book="p1-2">
နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဘာဝနာယ ပဟာတဗ္ဗဟေတုကဿ စ နေဝဒဿနေန နဘာဝနာယ ပဟာတဗ္ဗဟေတုကဿ စ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ဝတ္ထုံ အာရဗ္ဘ ဥဒ္ဓစ္စသဟဂတာ ခန္ဓာ စ မောဟော စ ဥပ္ပဇ္ဇန္တိ. <Emphasis>ဝတ္ထုပုရေဇာတံ</Emphasis>—  ဝတ္ထု ဥဒ္ဓစ္စသဟဂတာနံ ခန္ဓာနံ မောဟဿ စ ပုရေဇာတပစ္စယေန ပစ္စယော. (5)
</Paragraph>
</Division>