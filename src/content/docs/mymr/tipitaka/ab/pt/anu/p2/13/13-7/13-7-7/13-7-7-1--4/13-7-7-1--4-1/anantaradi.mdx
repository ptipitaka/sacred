---
title: "အနန္တရာဒိ"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="156">

<Paragraph number="4415">
သပ္ပီတိကော ဓမ္မော သပ္ပီတိကဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သပ္ပီတိကာ ခန္ဓာ ပစ္ဆိမာနံ ပစ္ဆိမာနံ သပ္ပီတိကာနံ ခန္ဓာနံ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ သပ္ပီတိကာ ခန္ဓာ ပစ္ဆိမာယ ပစ္ဆိမာယ ပီတိယာ အနန္တရပစ္စယေန ပစ္စယော—  သပ္ပီတိကံ စုတိစိတ္တံ အပ္ပီတိကဿ ဥပပတ္တိစိတ္တဿ, သပ္ပီတိကံ ဘဝင်္ဂံ အာဝဇ္ဇနာယ, သပ္ပီတိကာ ခန္ဓာ အပ္ပီတိကဿ ဝုဋ္ဌာနဿ, ပီတိသဟဂတာ ဝိပါကမနောဝိညာဏဓာတု ကိရိယမနောဝိညာဏဓာတုယာ, သပ္ပီတိကံ ဘဝင်္ဂံ အပ္ပီတိကဿ ဘဝင်္ဂဿ, သပ္ပီတိကံ ကုသလာကုသလံ အပ္ပီတိကဿ ဝုဋ္ဌာနဿ, ကိရိယံ ဝုဋ္ဌာနဿ, ဖလံ ဝုဋ္ဌာနဿ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ သပ္ပီတိကာ ခန္ဓာ ပစ္ဆိမာနံ ပစ္ဆိမာနံ သပ္ပီတိကာနံ ခန္ဓာနံ ပီတိယာ စ အနန္တရပစ္စယေန ပစ္စယော. (3)
</Paragraph>

</Division>
<Division number="157">

<Paragraph number="4416">
အပ္ပီတိကော ဓမ္မော အပ္ပီတိကဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ပီတိ ပစ္ဆိမာယ ပစ္ဆိမာယ ပီတိယာ အနန္တရပစ္စယေန ပစ္စယော; ပုရိမာ ပုရိမာ အပ္ပီတိကာ ခန္ဓာ ပစ္ဆိမာနံ ပစ္ဆိမာနံ အပ္ပီတိကာနံ ခန္ဓာနံ အနန္တရပစ္စယေန ပစ္စယော; အနုလောမံ ဂေါတြဘုဿ …ပေ…  အပ္ပီတိကာယ ဖလသမာပတ္တိယာ ပီတိယာ စ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ ပီတိ ပစ္ဆိမာနံ ပစ္ဆိမာနံ သပ္ပီတိကာနံ ခန္ဓာနံ အနန္တရပစ္စယေန ပစ္စယော; အပ္ပီတိကံ စုတိစိတ္တံ သပ္ပီတိကဿ ဥပပတ္တိစိတ္တဿ, အာဝဇ္ဇနာ သပ္ပီတိကာနံ ခန္ဓာနံ, အပ္ပီတိကာ ခန္ဓာ သပ္ပီတိကဿ ဝုဋ္ဌာနဿ, ဝိပါကမနောဓာတု သပ္ပီတိကာယ ဝိပါကမနောဝိညာဏဓာတုယာ, အပ္ပီတိကံ ဘဝင်္ဂံ သပ္ပီတိကဿ ဘဝင်္ဂဿ, အပ္ပီတိကံ ကုသလာကုသလံ သပ္ပီတိကဿ ဝုဋ္ဌာနဿ, ကိရိယံ ဝုဋ္ဌာနဿ, ဖလံ ဝုဋ္ဌာနဿ အနန္တရပစ္စယေန ပစ္စယော; နိရောဓာ ဝုဋ္ဌဟန္တဿ နေဝသညာနာသညာယတနံ သပ္ပီတိကာယ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

<Paragraph number="4417">
အပ္ပီတိကော ဓမ္မော သပ္ပီတိကဿ စ အပ္ပီတိကဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ပီတိ ပစ္ဆိမာနံ ပစ္ဆိမာနံ သပ္ပီတိကာနံ ခန္ဓာနံ ပီတိယာ စ အနန္တရပစ္စယေန ပစ္စယော. (3)
</Paragraph>

</Division>
<Division number="158">

<Paragraph number="4418">
သပ္ပီတိကော စ အပ္ပီတိကော စ ဓမ္မာ သပ္ပီတိကဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သပ္ပီတိကာ ခန္ဓာ စ ပီတိ စ ပစ္ဆိမာနံ ပစ္ဆိမာနံ သပ္ပီတိကာနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="4419">
သပ္ပီတိကော စ အပ္ပီတိကော စ ဓမ္မာ အပ္ပီတိကဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သပ္ပီတိကာ ခန္ဓာ စ ပီတိ စ ပစ္ဆိမာယ ပစ္ဆိမာယ ပီတိယာ အနန္တရပစ္စယေန ပစ္စယော; သပ္ပီတိကံ စုတိစိတ္တဉ္စ ပီတိ စ အပ္ပီတိကဿ ဥပပတ္တိစိတ္တဿ…  သပ္ပီတိကံ ဘဝင်္ဂဉ္စ ပီတိ စ အာဝဇ္ဇနာယ…  သပ္ပီတိကာ ခန္ဓာ စ ပီတိ စ အပ္ပီတိကဿ ဝုဋ္ဌာနဿ…  သပ္ပီတိကာ ဝိပါကမနောဝိညာဏဓာတု စ ပီတိ စ ကိရိယမနောဝိညာဏဓာတုယာ…  သပ္ပီတိကံ ဘဝင်္ဂဉ္စ ပီတိ စ အပ္ပီတိကဿ ဘဝင်္ဂဿ…  သပ္ပီတိကံ ကုသလာကုသလဉ္စ ပီတိ စ အပ္ပီတိကဿ ဝုဋ္ဌာနဿ…  ကိရိယဉ္စ ပီတိ စ ဝုဋ္ဌာနဿ…  ဖလဉ္စ ပီတိ စ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

<Paragraph number="4420">
သပ္ပီတိကော စ အပ္ပီတိကော စ ဓမ္မာ သပ္ပီတိကဿ စ အပ္ပီတိကဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သပ္ပီတိကာ ခန္ဓာ စ ပီတိ စ ပစ္ဆိမာနံ ပစ္ဆိမာနံ သပ္ပီတိကာနံ ခန္ဓာနံ ပီတိယာ စ အနန္တရပစ္စယေန ပစ္စယော. (3)
</Paragraph>

<Paragraph number="4421">
သမနန္တရပစ္စယေန ပစ္စယော…  နဝ…  သဟဇာတပစ္စယေန ပစ္စယော…  နဝ…  အညမညပစ္စယေန ပစ္စယော…  နဝ…  နိဿယပစ္စယေန ပစ္စယော…  နဝ.
</Paragraph>
</Division>