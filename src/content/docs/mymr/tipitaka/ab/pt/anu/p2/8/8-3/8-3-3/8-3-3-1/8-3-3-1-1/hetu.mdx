---
title: "ဟေတု"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="59">

<Paragraph number="2007">
နီဝရဏသမ္ပယုတ္တံ ဓမ္မံ ပစ္စယာ နီဝရဏသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ…  တီဏိ.
</Paragraph>

<Paragraph number="2008">
နီဝရဏဝိပ္ပယုတ္တံ ဓမ္မံ ပစ္စယာ နီဝရဏဝိပ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  နီဝရဏဝိပ္ပယုတ္တံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ…  ဧကံ မဟာဘူတံ …ပေ…  ဝတ္ထုံ ပစ္စယာ နီဝရဏဝိပ္ပယုတ္တာ ခန္ဓာ. (1)
</Paragraph>

<Paragraph number="2009">
နီဝရဏဝိပ္ပယုတ္တံ ဓမ္မံ ပစ္စယာ နီဝရဏသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  ဝတ္ထုံ ပစ္စယာ နီဝရဏသမ္ပယုတ္တာ ခန္ဓာ. (2)
</Paragraph>

<Paragraph number="2010">
နီဝရဏဝိပ္ပယုတ္တံ ဓမ္မံ ပစ္စယာ နီဝရဏသမ္ပယုတ္တော စ နီဝရဏဝိပ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ—  ဝတ္ထုံ ပစ္စယာ နီဝရဏသမ္ပယုတ္တာ ခန္ဓာ, မဟာဘူတေ ပစ္စယာ စိတ္တသမုဋ္ဌာနံ ရူပံ. (3)
</Paragraph>

</Division>
<Division number="60">

<Paragraph number="2011">
နီဝရဏသမ္ပယုတ္တဉ္စ နီဝရဏဝိပ္ပယုတ္တဉ္စ ဓမ္မံ ပစ္စယာ နီဝရဏသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  နီဝရဏသမ္ပယုတ္တံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ… . (1)
</Paragraph>

<Paragraph number="2012">
နီဝရဏသမ္ပယုတ္တဉ္စ နီဝရဏဝိပ္ပယုတ္တဉ္စ ဓမ္မံ ပစ္စယာ နီဝရဏဝိပ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  နီဝရဏသမ္ပယုတ္တေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ. (2)
</Paragraph>

<Paragraph number="2013">
နီဝရဏသမ္ပယုတ္တဉ္စ နီဝရဏဝိပ္ပယုတ္တဉ္စ ဓမ္မံ ပစ္စယာ နီဝရဏသမ္ပယုတ္တော စ နီဝရဏဝိပ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ—  နီဝရဏသမ္ပယုတ္တံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  နီဝရဏသမ္ပယုတ္တေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ. (သံခိတ္တံ.) (3)
</Paragraph>
</Division>