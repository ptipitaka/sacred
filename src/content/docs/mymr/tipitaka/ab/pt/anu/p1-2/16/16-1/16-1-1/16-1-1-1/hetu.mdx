---
title: "ဟေတု"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1">

<Paragraph number="2263">
မိစ္ဆတ္တနိယတံ ဓမ္မံ ပဋိစ္စ မိစ္ဆတ္တနိယတော ဓမ္မော ဥပ္ပဇ္ဇတိ ဟေတုပစ္စယာ—  မိစ္ဆတ္တနိယတံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓာ. (1)
</Paragraph>

<Paragraph number="2264">
မိစ္ဆတ္တနိယတံ ဓမ္မံ ပဋိစ္စ အနိယတော ဓမ္မော ဥပ္ပဇ္ဇတိ ဟေတုပစ္စယာ—  မိစ္ဆတ္တနိယတေ ခန္ဓေ ပဋိစ္စ စိတ္တသမုဋ္ဌာနံ ရူပံ. (2)
</Paragraph>

<Paragraph number="2265">
မိစ္ဆတ္တနိယတံ ဓမ္မံ ပဋိစ္စ မိစ္ဆတ္တနိယတော စ အနိယတော စ ဓမ္မာ ဥပ္ပဇ္ဇန္တိ ဟေတုပစ္စယာ—  မိစ္ဆတ္တနိယတံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ… . (3)
</Paragraph>

</Division>
<Division number="2">

<Paragraph number="2266">
သမ္မတ္တနိယတံ ဓမ္မံ ပဋိစ္စ သမ္မတ္တနိယတော ဓမ္မော ဥပ္ပဇ္ဇတိ ဟေတုပစ္စယာ…  တီဏိ.
</Paragraph>

</Division>
<Division number="3">

<Paragraph number="2267">
အနိယတံ ဓမ္မံ ပဋိစ္စ အနိယတော ဓမ္မော ဥပ္ပဇ္ဇတိ ဟေတုပစ္စယာ—  အနိယတံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ အနိယတံ ဧကံ ခန္ဓံ ပဋိစ္စ တယော ခန္ဓာ ကဋတ္တာ စ ရူပံ, ဒွေ ခန္ဓေ …ပေ…  ခန္ဓေ ပဋိစ္စ ဝတ္ထု, ဝတ္ထုံ ပဋိစ္စ ခန္ဓာ; ဧကံ မဟာဘူတံ ပဋိစ္စ တယော မဟာဘူတာ …ပေ…  ဒွေ မဟာဘူတာ. မဟာဘူတေ ပဋိစ္စ စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ. (1)
</Paragraph>

</Division>
<Division number="4">

<Paragraph number="2268">
မိစ္ဆတ္တနိယတဉ္စ အနိယတဉ္စ ဓမ္မံ ပဋိစ္စ အနိယတော ဓမ္မော ဥပ္ပဇ္ဇတိ ဟေတုပစ္စယာ—  မိစ္ဆတ္တနိယတေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. (1)
</Paragraph>

<Paragraph number="2269">
သမ္မတ္တနိယတဉ္စ အနိယတဉ္စ ဓမ္မံ ပဋိစ္စ အနိယတော ဓမ္မော ဥပ္ပဇ္ဇတိ ဟေတုပစ္စယာ—  သမ္မတ္တနိယတေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. (1)
</Paragraph>
</Division>