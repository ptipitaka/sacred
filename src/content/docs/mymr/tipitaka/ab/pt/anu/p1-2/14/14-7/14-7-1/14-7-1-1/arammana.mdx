---
title: "အာရမ္မဏ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14">

<Paragraph number="2191">
ပရိတ္တာရမ္မဏော ဓမ္မော ပရိတ္တာရမ္မဏဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ပစ္စဝေက္ခတိ, ပုဗ္ဗေ သုစိဏ္ဏာနိ ပစ္စဝေက္ခတိ, အရိယာ ပရိတ္တာရမ္မဏေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. ပရိတ္တာရမ္မဏေ ပရိတ္တေ ခန္ဓေ အနိစ္စတော ဒုက္ခတော အနတ္တတော ဝိပဿတိ, အဿာဒေတိ အဘိနန္ဒတိ, တံ အာရဗ္ဘ ပရိတ္တာရမ္မဏော ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. စေတောပရိယဉာဏေန ပရိတ္တာရမ္မဏပရိတ္တစိတ္တသမင်္ဂိဿ စိတ္တံ ဇာနာတိ. ပရိတ္တာရမ္မဏာ ပရိတ္တာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="2192">
ပရိတ္တာရမ္မဏော ဓမ္မော မဟဂ္ဂတာရမ္မဏဿ ဓမ္မဿ အာရမ္မဏပစ္စယေန ပစ္စယော—  ဒိဗ္ဗံ စက္ခုံ ပစ္စဝေက္ခတိ, ဒိဗ္ဗံ သောတဓာတုံ ပစ္စဝေက္ခတိ, ပရိတ္တာရမ္မဏံ ဣဒ္ဓိဝိဓဉာဏံ ပစ္စဝေက္ခတိ, စေတောပရိယဉာဏံ …ပေ…  ပုဗ္ဗေနိဝါသာနုဿတိဉာဏံ …ပေ…  ယထာကမ္မူပဂဉာဏံ …ပေ…  အနာဂတံသဉာဏံ ပစ္စဝေက္ခတိ. ပရိတ္တာရမ္မဏေ မဟဂ္ဂတေ ခန္ဓေ အနိစ္စတော …ပေ…  ဝိပဿတိ, အဿာဒေတိ အဘိနန္ဒတိ, တံ အာရဗ္ဘ မဟဂ္ဂတာရမ္မဏော ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. စေတောပရိယဉာဏေန ပရိတ္တာရမ္မဏမဟဂ္ဂတစိတ္တသမင်္ဂိဿ စိတ္တံ ဇာနာတိ. ပရိတ္တာရမ္မဏာ မဟဂ္ဂတာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

</Division>
<Division number="15">

<Paragraph number="2193">
မဟဂ္ဂတာရမ္မဏော ဓမ္မော မဟဂ္ဂတာရမ္မဏဿ ဓမ္မဿ အာရမ္မဏပစ္စယေန ပစ္စယော—  ဝိညာဏဉ္စာယတနံ ပစ္စဝေက္ခတိ, နေဝသညာနာသညာယတနံ ပစ္စဝေက္ခတိ, မဟဂ္ဂတာရမ္မဏံ ဣဒ္ဓိဝိဓဉာဏံ ပစ္စဝေက္ခတိ, စေတောပရိယဉာဏံ …ပေ…  ပုဗ္ဗေနိဝါသာနုဿတိဉာဏံ …ပေ…  ယထာကမ္မူပဂဉာဏံ …ပေ…  အနာဂတံသဉာဏံ ပစ္စဝေက္ခတိ. မဟဂ္ဂတာရမ္မဏေ မဟဂ္ဂတေ ခန္ဓေ အနိစ္စတော …ပေ…  ဝိပဿတိ, အဿာဒေတိ အဘိနန္ဒတိ, တံ အာရဗ္ဘ မဟဂ္ဂတာရမ္မဏော ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. စေတောပရိယဉာဏေန မဟဂ္ဂတာရမ္မဏမဟဂ္ဂတစိတ္တသမင်္ဂိဿ စိတ္တံ ဇာနာတိ. မဟဂ္ဂတာရမ္မဏာ မဟဂ္ဂတာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="2194">
မဟဂ္ဂတာရမ္မဏော ဓမ္မော ပရိတ္တာရမ္မဏဿ ဓမ္မဿ အာရမ္မဏပစ္စယေန ပစ္စယော—  ပဌမဇ္ဈာနပစ္စဝေက္ခဏံ ပစ္စဝေက္ခတိ …ပေ…  နေဝသညာနာသညာယတနပစ္စဝေက္ခဏံ ပစ္စဝေက္ခတိ, ဒိဗ္ဗစက္ခုပစ္စဝေက္ခဏံ ပစ္စဝေက္ခတိ, ဒိဗ္ဗသောတဓာတုပစ္စဝေက္ခဏံ ပစ္စဝေက္ခတိ, ဣဒ္ဓိဝိဓဉာဏပစ္စဝေက္ခဏံ …ပေ…  စေတောပရိယဉာဏပစ္စဝေက္ခဏံ …ပေ…  ပုဗ္ဗေနိဝါသာနုဿတိဉာဏပစ္စဝေက္ခဏံ …ပေ…  ယထာကမ္မူပဂဉာဏပစ္စဝေက္ခဏံ …ပေ…  အနာဂတံသဉာဏပစ္စဝေက္ခဏံ ပစ္စဝေက္ခတိ, အရိယာ မဟဂ္ဂတာရမ္မဏေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. မဟဂ္ဂတာရမ္မဏေ ပရိတ္တေ ခန္ဓေ အနိစ္စတော …ပေ…  ဝိပဿတိ, အဿာဒေတိ အဘိနန္ဒတိ, တံ အာရဗ္ဘ ပရိတ္တာရမ္မဏော ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. စေတောပရိယဉာဏေန မဟဂ္ဂတာရမ္မဏပရိတ္တစိတ္တသမင်္ဂိဿ စိတ္တံ ဇာနာတိ. မဟဂ္ဂတာရမ္မဏာ ပရိတ္တာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

</Division>
<Division number="16">

<Paragraph number="2195">
အပ္ပမာဏာရမ္မဏော ဓမ္မော အပ္ပမာဏာရမ္မဏဿ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, ဖလံ ပစ္စဝေက္ခန္တိ. စေတောပရိယဉာဏေန အပ္ပမာဏာရမ္မဏအပ္ပမာဏစိတ္တသမင်္ဂိဿ စိတ္တံ ဇာနာတိ. အပ္ပမာဏာရမ္မဏာ အပ္ပမာဏာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="2196">
အပ္ပမာဏာရမ္မဏော ဓမ္မော ပရိတ္တာရမ္မဏဿ ဓမ္မဿ အာရမ္မဏပစ္စယေန ပစ္စယော—  အရိယာ ဂေါတြဘုံ ပစ္စဝေက္ခန္တိ, ဝေါဒါနံ ပစ္စဝေက္ခန္တိ, မဂ္ဂပစ္စဝေက္ခဏံ ပစ္စဝေက္ခန္တိ, ဖလပစ္စဝေက္ခဏံ ပစ္စဝေက္ခန္တိ, နိဗ္ဗာနပစ္စဝေက္ခဏံ ပစ္စဝေက္ခန္တိ. အပ္ပမာဏာရမ္မဏေ ပရိတ္တေ ခန္ဓေ အနိစ္စတော …ပေ…  ဝိပဿတိ, စေတောပရိယဉာဏေန အပ္ပမာဏာရမ္မဏပရိတ္တစိတ္တသမင်္ဂိဿ စိတ္တံ ဇာနာတိ. အပ္ပမာဏာရမ္မဏာ ပရိတ္တာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

<Paragraph number="2197">
အပ္ပမာဏာရမ္မဏော ဓမ္မော မဟဂ္ဂတာရမ္မဏဿ ဓမ္မဿ အာရမ္မဏပစ္စယေန ပစ္စယော—  အရိယာ အပ္ပမာဏာရမ္မဏံ စေတောပရိယဉာဏံ ပစ္စဝေက္ခန္တိ, ပုဗ္ဗေနိဝါသာနုဿတိဉာဏံ ပစ္စဝေက္ခန္တိ, အနာဂတံသဉာဏံ ပစ္စဝေက္ခန္တိ. စေတောပရိယဉာဏေန အပ္ပမာဏာရမ္မဏမဟဂ္ဂတစိတ္တသမင်္ဂိဿ စိတ္တံ ဇာနန္တိ. အပ္ပမာဏာရမ္မဏံ မဟဂ္ဂတာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (3)
</Paragraph>
</Division>