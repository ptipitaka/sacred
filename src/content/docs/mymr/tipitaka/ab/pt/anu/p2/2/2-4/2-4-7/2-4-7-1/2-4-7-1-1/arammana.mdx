---
title: အာရမ္မဏ
tableOfContents: false
sidebar:
  order: 4
type: tipitaka
basket: ab
book: p2
review:
  current: review
  updated: '2025-10-27T21:47:48.962491'
  updated_by: ''
  notes: ''
  history:
  - state: review
    date: '2025-10-27T21:47:48.962491'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="69" book="p2" e="ch" v="38" p="28">

<Paragraph number="700" book="p2">
သပ္ပဋိဃော ဓမ္မော အပ္ပဋိဃဿ ဓမ္မဿ အာရမ္မဏပစ္စယေန ပစ္စယော—  စက္ခုံ …ပေ…  ဖောဋ္ဌဗ္ဗေ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  သပ္ပဋိဃာ ခန္ဓာ ဣဒ္ဓိဝိဓဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="701" book="p2">
အပ္ပဋိဃော ဓမ္မော အပ္ပဋိဃဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ ကတွာ တံ ပစ္စဝေက္ခတိ, ပုဗ္ဗေ သုစိဏ္ဏာနိ ပစ္စဝေက္ခတိ, ဈာနာ ဝုဋ္ဌဟိတွာ ဈာနံ ပစ္စဝေက္ခတိ, အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, ဖလံ ပစ္စဝေက္ခန္တိ, နိဗ္ဗာနံ ပစ္စဝေက္ခန္တိ; နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ, အာဝဇ္ဇနာယ အာရမ္မဏပစ္စယေန ပစ္စယော; အရိယာ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ; ဝတ္ထုံ …ပေ…  ဣတ္ထိန္ဒြိယံ…  ပုရိသိန္ဒြိယံ…  ဇီဝိတိန္ဒြိယံ…  အာပေါဓာတုံ, ကဗဠီကာရံ အာဟာရံ အနိစ္စတော …ပေ…  ဒေါမနဿံ ဥပ္ပဇ္ဇတိ; စေတောပရိယဉာဏေန အပ္ပဋိဃစိတ္တသမင်္ဂိဿ စိတ္တံ ဇာနာတိ, အာကာသာနဉ္စာယတနံ ဝိညာဏဉ္စာယတနဿ …ပေ…  အာကိဉ္စညာယတနံ နေဝသညာနာသညာယတနဿ …ပေ…  အပ္ပဋိဃာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>
</Division>