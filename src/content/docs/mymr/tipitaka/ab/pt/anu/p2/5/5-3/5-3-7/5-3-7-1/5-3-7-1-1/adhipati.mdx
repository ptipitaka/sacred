---
title: အဓိပတိ
tableOfContents: false
sidebar:
  order: 1
type: tipitaka
basket: ab
book: p2
review:
  current: review
  updated: '2025-10-27T21:47:51.043873'
  updated_by: ''
  notes: ''
  history:
  - state: review
    date: '2025-10-27T21:47:51.043873'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="75" book="p2" e="ch" v="38" p="184">

<Paragraph number="1782" book="p2">
ဂန္ထသမ္ပယုတ္တော ဓမ္မော ဂန္ထသမ္ပယုတ္တဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဂန္ထသမ္ပယုတ္တေ ခန္ဓေ ဂရုံ ကတွာ ဂန္ထသမ္ပယုတ္တကာ ခန္ဓာ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  ဂန္ထသမ္ပယုတ္တာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="1783" book="p2">
ဂန္ထသမ္ပယုတ္တော ဓမ္မော ဂန္ထဝိပ္ပယုတ္တဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဂန္ထသမ္ပယုတ္တေ ခန္ဓေ ဂရုံ ကတွာ ဒိဋ္ဌိဂတဝိပ္ပယုတ္တော လောဘော ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  ဂန္ထသမ္ပယုတ္တာဓိပတိ စိတ္တသမုဋ္ဌာနာနံ ရူပါနံ အဓိပတိပစ္စယေန ပစ္စယော; ဒိဋ္ဌိဂတဝိပ္ပယုတ္တလောဘသဟဂတာဓိပတိ လောဘဿ စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော; ဒေါမနဿသဟဂတာဓိပတိ ပဋိဃဿ စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (2)
</Paragraph>

<Paragraph number="1784" book="p2">
ဂန္ထသမ္ပယုတ္တော ဓမ္မော ဂန္ထသမ္ပယုတ္တဿ စ ဂန္ထဝိပ္ပယုတ္တဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဂန္ထသမ္ပယုတ္တေ ခန္ဓေ ဂရုံ ကတွာ ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  ဒိဋ္ဌိဂတဝိပ္ပယုတ္တလောဘသဟဂတာဓိပတိ သမ္ပယုတ္တကာနံ ခန္ဓာနံ လောဘဿ စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော; ဒေါမနဿသဟဂတာဓိပတိ သမ္ပယုတ္တကာနံ ခန္ဓာနံ ပဋိဃဿ စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>

</Division>
<Division number="76" book="p2" e="ch" v="38" p="184">

<Paragraph number="1785" book="p2">
ဂန္ထဝိပ္ပယုတ္တော ဓမ္မော ဂန္ထဝိပ္ပယုတ္တဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ …ပေ…  သီလံ …ပေ…  ဥပေါသထကမ္မံ ကတွာ တံ ဂရုံ ကတွာ ပစ္စဝေက္ခတိ, ပုဗ္ဗေ သုစိဏ္ဏာနိ ဂရုံ ကတွာ ပစ္စဝေက္ခတိ, ဈာနာ ဝုဋ္ဌဟိတွာ ဈာနံ ဂရုံ ကတွာ ပစ္စဝေက္ခတိ, အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ, ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ အဓိပတိပစ္စယေန ပစ္စယော; စက္ခုံ …ပေ…  ဝတ္ထုံ ဂန္ထဝိပ္ပယုတ္တေ ခန္ဓေ စ လောဘဉ္စ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ဂန္ထဝိပ္ပယုတ္တော ရာဂေါ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  ဂန္ထဝိပ္ပယုတ္တာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (1)
</Paragraph>

<Paragraph number="1786" book="p2">
ဂန္ထဝိပ္ပယုတ္တော ဓမ္မော ဂန္ထသမ္ပယုတ္တဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ဒါနံ …ပေ…  သီလံ …ပေ…  ဥပေါသထကမ္မံ …ပေ…  ပုဗ္ဗေ သုစိဏ္ဏာနိ …ပေ…  ဈာနာ ဝုဋ္ဌဟိတွာ ဈာနံ …ပေ…  စက္ခုံ …ပေ…  ဝတ္ထုံ ဂန္ထဝိပ္ပယုတ္တေ ခန္ဓေ စ လောဘဉ္စ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ဂန္ထသမ္ပယုတ္တော ရာဂေါ ဥပ္ပဇ္ဇတိ…  ဒိဋ္ဌိ ဥပ္ပဇ္ဇတိ. (2)
</Paragraph>

<Paragraph number="1787" book="p2">
ဂန္ထဝိပ္ပယုတ္တော ဓမ္မော ဂန္ထသမ္ပယုတ္တဿ စ ဂန္ထဝိပ္ပယုတ္တဿ စ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  စက္ခုံ …ပေ…  ဝတ္ထုံ ဂန္ထဝိပ္ပယုတ္တေ ခန္ဓေ စ လောဘဉ္စ ဂရုံ ကတွာ ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ဥပ္ပဇ္ဇန္တိ. (3)
</Paragraph>

</Division>
<Division number="77" book="p2" e="ch" v="38" p="185">

<Paragraph number="1788" book="p2">
ဂန္ထသမ္ပယုတ္တော စ ဂန္ထဝိပ္ပယုတ္တော စ ဓမ္မာ ဂန္ထသမ္ပယုတ္တဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ဒိဋ္ဌိဂတဝိပ္ပယုတ္တလောဘသဟဂတေ ခန္ဓေ စ လောဘဉ္စ ဂရုံ ကတွာ ဂန္ထသမ္ပယုတ္တကာ ခန္ဓာ ဥပ္ပဇ္ဇန္တိ. (မူလာ ပုစ္ဆိတဗ္ဗာ) ဒိဋ္ဌိဂတဝိပ္ပယုတ္တလောဘသဟဂတေ ခန္ဓေ စ လောဘဉ္စ ဂရုံ ကတွာ ဒိဋ္ဌိဂတဝိပ္ပယုတ္တော လောဘော ဥပ္ပဇ္ဇတိ. (မူလာ ပုစ္ဆိတဗ္ဗာ) ဒိဋ္ဌိဂတဝိပ္ပယုတ္တလောဘသဟဂတေ ခန္ဓေ စ လောဘဉ္စ ဂရုံ ကတွာ ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ဥပ္ပဇ္ဇန္တိ. (3)
</Paragraph>
</Division>