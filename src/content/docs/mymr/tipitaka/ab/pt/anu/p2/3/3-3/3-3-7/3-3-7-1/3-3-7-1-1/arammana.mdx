---
title: "အာရမ္မဏ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="77">

<Paragraph number="1180">
အာသဝသမ္ပယုတ္တော ဓမ္မော အာသဝသမ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  အာသဝသမ္ပယုတ္တေ ခန္ဓေ အာရဗ္ဘ အာသဝသမ္ပယုတ္တကာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="1181">
အာသဝသမ္ပယုတ္တော ဓမ္မော အာသဝဝိပ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  အာသဝသမ္ပယုတ္တေ ခန္ဓေ အာရဗ္ဘ အာသဝဝိပ္ပယုတ္တာ ခန္ဓာ စ မောဟော စ ဥပ္ပဇ္ဇန္တိ. (2)
</Paragraph>

<Paragraph number="1182">
အာသဝသမ္ပယုတ္တော ဓမ္မော အာသဝသမ္ပယုတ္တဿ စ အာသဝဝိပ္ပယုတ္တဿ စ ဓမ္မဿ အာရမ္မဏပစ္စယေန ပစ္စယော—  အာသဝသမ္ပယုတ္တေ ခန္ဓေ အာရဗ္ဘ ဒေါမနဿသဟဂတာ ဝိစိကိစ္ဆာသဟဂတာ ဥဒ္ဓစ္စသဟဂတာ ခန္ဓာ စ မောဟော စ ဥပ္ပဇ္ဇန္တိ. (3)
</Paragraph>

</Division>
<Division number="78">

<Paragraph number="1183">
အာသဝဝိပ္ပယုတ္တော ဓမ္မော အာသဝဝိပ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ …ပေ…  ဥပေါသထကမ္မံ ကတွာ တံ ပစ္စဝေက္ခတိ; ပုဗ္ဗေ သုစိဏ္ဏာနိ …ပေ…  ဈာနာ …ပေ…  အရိယာ မဂ္ဂံ …ပေ…  ဖလံ …ပေ…  နိဗ္ဗာနံ …ပေ…  နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ, အာဝဇ္ဇနာယ အာရမ္မဏပစ္စယေန ပစ္စယော; အရိယာ အာသဝဝိပ္ပယုတ္တေ ပဟီနေ ကိလေသေ ပစ္စဝေက္ခန္တိ; ဝိက္ခမ္ဘိတေ …ပေ…  ပုဗ္ဗေ …ပေ…  စက္ခုံ …ပေ…  ဝတ္ထုံ အာသဝဝိပ္ပယုတ္တေ ခန္ဓေ အနိစ္စတော ဒုက္ခတော အနတ္တတော ဝိပဿတိ. (ဣဓ အဿာဒနာ နတ္ထိ) ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. စေတောပရိယဉာဏေန အာသဝဝိပ္ပယုတ္တစိတ္တသမင်္ဂိဿ စိတ္တံ ဇာနာတိ, အာကာသာနဉ္စာယတနံ ဝိညာဏဉ္စာယတနဿ …ပေ…  အာကိဉ္စညာယတနံ နေဝသညာနာသညာယတနဿ …ပေ…  ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  အာသဝဝိပ္ပယုတ္တာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ မောဟဿ အာရမ္မဏပစ္စယေန ပစ္စယော. (1)
</Paragraph>

<Paragraph number="1184">
အာသဝဝိပ္ပယုတ္တော ဓမ္မော အာသဝသမ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ …ပေ…  ဥပေါသထကမ္မံ ကတွာ တံ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ, ဒိဋ္ဌိ …ပေ…  ဝိစိကိစ္ဆာ …ပေ…  ဥဒ္ဓစ္စံ …ပေ…  ဒေါမနဿံ ဥပ္ပဇ္ဇတိ; ပုဗ္ဗေ သုစိဏ္ဏာနိ …ပေ…  ဈာနာ ဝုဋ္ဌဟိတွာ ဈာနံ …ပေ…  စက္ခုံ …ပေ…  ဝတ္ထုံ အာသဝဝိပ္ပယုတ္တေ ခန္ဓေ အဿာဒေတိ အဘိနန္ဒတိ, တံ အာရဗ္ဘ ရာဂေါ …ပေ…  ဒိဋ္ဌိ…  ဒေါမနဿံ…  ဝိစိကိစ္ဆာ…  ဥဒ္ဓစ္စံ ဥပ္ပဇ္ဇတိ. (2)
</Paragraph>

<Paragraph number="1185">
အာသဝဝိပ္ပယုတ္တော ဓမ္မော အာသဝသမ္ပယုတ္တဿ စ အာသဝဝိပ္ပယုတ္တဿ စ ဓမ္မဿ အာရမ္မဏပစ္စယေန ပစ္စယော—  စက္ခုံ …ပေ…  ဝတ္ထုံ အာသဝဝိပ္ပယုတ္တေ ခန္ဓေ အာရဗ္ဘ ဒေါမနဿသဟဂတာ ဝိစိကိစ္ဆာသဟဂတာ ဥဒ္ဓစ္စသဟဂတာ ခန္ဓာ စ မောဟော စ ဥပ္ပဇ္ဇန္တိ. (3)
</Paragraph>

</Division>
<Division number="79">

<Paragraph number="1186">
အာသဝသမ္ပယုတ္တော စ အာသဝဝိပ္ပယုတ္တော စ ဓမ္မာ အာသဝသမ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  ဒေါမနဿသဟဂတေ ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ စ မောဟဉ္စ အာရဗ္ဘ အာသဝသမ္ပယုတ္တာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="1187">
အာသဝသမ္ပယုတ္တော စ အာသဝဝိပ္ပယုတ္တော စ ဓမ္မာ အာသဝဝိပ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  ဒေါမနဿသဟဂတေ ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ စ မောဟဉ္စ အာရဗ္ဘ အာသဝဝိပ္ပယုတ္တာ ခန္ဓာ စ မောဟော စ ဥပ္ပဇ္ဇန္တိ. (2)
</Paragraph>

<Paragraph number="1188">
အာသဝသမ္ပယုတ္တော စ အာသဝဝိပ္ပယုတ္တော စ ဓမ္မာ အာသဝသမ္ပယုတ္တဿ စ အာသဝဝိပ္ပယုတ္တဿ စ ဓမ္မဿ အာရမ္မဏပစ္စယေန ပစ္စယော—  ဒေါမနဿသဟဂတေ ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ စ မောဟဉ္စ အာရဗ္ဘ ဒေါမနဿသဟဂတာ ဝိစိကိစ္ဆာသဟဂတာ ဥဒ္ဓစ္စသဟဂတာ ခန္ဓာ စ မောဟော စ ဥပ္ပဇ္ဇန္တိ. (3)
</Paragraph>
</Division>