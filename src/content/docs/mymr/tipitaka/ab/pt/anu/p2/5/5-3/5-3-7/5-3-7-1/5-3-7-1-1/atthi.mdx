---
title: "အတ္ထိ"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="93">

<Paragraph number="1818">
ဂန္ထသမ္ပယုတ္တော ဓမ္မော ဂန္ထသမ္ပယုတ္တဿ ဓမ္မဿ အတ္ထိပစ္စယေန ပစ္စယော…  ဧကံ. (ပဋိစ္စသဒိသံ.) (1)
</Paragraph>

<Paragraph number="1819">
ဂန္ထသမ္ပယုတ္တော ဓမ္မော ဂန္ထဝိပ္ပယုတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. (သံခိတ္တံ, ဝိဘဇိတဗ္ဗံ.) (2)
</Paragraph>

<Paragraph number="1820">
ဂန္ထသမ္ပယုတ္တော ဓမ္မော ဂန္ထသမ္ပယုတ္တဿ စ ဂန္ထဝိပ္ပယုတ္တဿ စ ဓမ္မဿ အတ္ထိပစ္စယေန ပစ္စယော…  ဧကံ. (ပဋိစ္စသဒိသံ.) (3)
</Paragraph>

</Division>
<Division number="94">

<Paragraph number="1821">
ဂန္ထဝိပ္ပယုတ္တော ဓမ္မော ဂန္ထဝိပ္ပယုတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. (သံခိတ္တံ, ဝိဘဇိတဗ္ဗံ.) (1)
</Paragraph>

<Paragraph number="1822">
ဂန္ထဝိပ္ပယုတ္တော ဓမ္မော ဂန္ထသမ္ပယုတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  ဒိဋ္ဌိဂတဝိပ္ပယုတ္တော လောဘော သမ္ပယုတ္တကာနံ ခန္ဓာနံ အတ္ထိပစ္စယေန ပစ္စယော; ဒေါမနဿသဟဂတံ ပဋိဃံ သမ္ပယုတ္တကာနံ ခန္ဓာနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အဿာဒေတိ အဘိနန္ဒတိ, တံ အာရဗ္ဘ ဂန္ထသမ္ပယုတ္တော ရာဂေါ …ပေ…  ဒိဋ္ဌိ …ပေ…  ဒေါမနဿံ ဥပ္ပဇ္ဇတိ, ဝတ္ထု ဂန္ထသမ္ပယုတ္တကာနံ ခန္ဓာနံ အတ္ထိပစ္စယေန ပစ္စယော. (2)
</Paragraph>

<Paragraph number="1823">
ဂန္ထဝိပ္ပယုတ္တော ဓမ္မော ဂန္ထသမ္ပယုတ္တဿ စ ဂန္ထဝိပ္ပယုတ္တဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  ဒိဋ္ဌိဂတဝိပ္ပယုတ္တော လောဘော သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော; ပဋိဃံ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အာရဗ္ဘ ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ဒေါမနဿသဟဂတာ ခန္ဓာ စ ပဋိဃဉ္စ ဥပ္ပဇ္ဇန္တိ, ဝတ္ထု ဒိဋ္ဌိဂတဝိပ္ပယုတ္တလောဘသဟဂတာနံ ခန္ဓာနံ လောဘဿ စ ဒေါမနဿသဟဂတာနံ ခန္ဓာနံ ပဋိဃဿ စ အတ္ထိပစ္စယေန ပစ္စယော. (3)
</Paragraph>

</Division>
<Division number="95">

<Paragraph number="1824">
ဂန္ထသမ္ပယုတ္တော စ ဂန္ထဝိပ္ပယုတ္တော စ ဓမ္မာ ဂန္ထသမ္ပယုတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  ဂန္ထသမ္ပယုတ္တော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ… . <Emphasis>သဟဇာတော</Emphasis>—  ဒိဋ္ဌိဂတဝိပ္ပယုတ္တလောဘသဟဂတော ဧကော ခန္ဓော စ လောဘော စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ…  ဒေါမနဿသဟဂတော ဧကော ခန္ဓော စ ပဋိဃဉ္စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ… . (1)
</Paragraph>

<Paragraph number="1825">
ဂန္ထသမ္ပယုတ္တော စ ဂန္ထဝိပ္ပယုတ္တော စ ဓမ္မာ ဂန္ထဝိပ္ပယုတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတာ</Emphasis>—  ဂန္ထသမ္ပယုတ္တာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>သဟဇာတာ</Emphasis>—  ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>သဟဇာတာ</Emphasis>—  ဒေါမနဿသဟဂတာ ခန္ဓာ စ ပဋိဃဉ္စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော; ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ ဝတ္ထု စ လောဘဿ အတ္ထိပစ္စယေန ပစ္စယော; ဒေါမနဿသဟဂတာ ခန္ဓာ စ ဝတ္ထု စ ပဋိဃဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ဒေါမနဿသဟဂတာ ခန္ဓာ စ ပဋိဃဉ္စ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဂန္ထသမ္ပယုတ္တာ ခန္ဓာ စ ကဗဠီကာရော အာဟာရော စ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဂန္ထသမ္ပယုတ္တာ ခန္ဓာ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>

<Paragraph number="1826">
ဂန္ထသမ္ပယုတ္တော စ ဂန္ထဝိပ္ပယုတ္တော စ ဓမ္မာ ဂန္ထသမ္ပယုတ္တဿ စ ဂန္ထဝိပ္ပယုတ္တဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  ဒိဋ္ဌိဂတဝိပ္ပယုတ္တလောဘသဟဂတော ဧကော ခန္ဓော စ လောဘော စ တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ… . <Emphasis>သဟဇာတော</Emphasis>—  ဒေါမနဿသဟဂတော ဧကော ခန္ဓော စ ပဋိဃဉ္စ တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ… . <Emphasis>သဟဇာတော</Emphasis>—  ဒိဋ္ဌိဂတဝိပ္ပယုတ္တလောဘသဟဂတော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ လောဘဿ စ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ… . <Emphasis>သဟဇာတော</Emphasis>—  ဒေါမနဿသဟဂတော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ ပဋိဃဿ စ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ… . (3)
</Paragraph>
</Division>