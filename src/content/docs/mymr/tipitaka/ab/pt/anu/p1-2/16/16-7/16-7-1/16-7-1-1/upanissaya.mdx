---
title: "ဥပနိဿယ"
tableOfContents: false
sidebar:
  order: 12
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="45">

<Paragraph number="2368">
မိစ္ဆတ္တနိယတော ဓမ္မော မိစ္ဆတ္တနိယတဿ ဓမ္မဿ ဥပနိဿယပစ္စယေန ပစ္စယော. <Emphasis>ပကတူပနိဿယော</Emphasis>—  မာတုဃာတိကမ္မံ မာတုဃာတိကမ္မဿ ဥပနိဿယပစ္စယေန ပစ္စယော. မာတုဃာတိကမ္မံ …ပေ…  ပိတုဃာတိကမ္မံ …ပေ…  အရဟန္တဃာတိကမ္မံ …ပေ…  ရုဟိရုပ္ပါဒကမ္မံ …ပေ…  သံဃဘေဒကမ္မံ …ပေ…  နိယတမိစ္ဆာဒိဋ္ဌိယာ ဥပနိဿယပစ္စယေန ပစ္စယော. (စက္ကံ ကာတဗ္ဗံ.) နိယတမိစ္ဆာဒိဋ္ဌိ နိယတမိစ္ဆာဒိဋ္ဌိယာ ဥပနိဿယပစ္စယေန ပစ္စယော. နိယတမိစ္ဆာဒိဋ္ဌိ မာတုဃာတိကမ္မဿ …ပေ…  သံဃဘေဒကမ္မဿ ဥပနိဿယပစ္စယေန ပစ္စယော. (1)
</Paragraph>

<Paragraph number="2369">
မိစ္ဆတ္တနိယတော ဓမ္မော အနိယတဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  မာတရံ ဇီဝိတာ ဝေါရောပေတွာ တဿ ပဋိဃာတတ္ထာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ. ပိတရံ ဇီဝိတာ ဝေါရောပေတွာ …ပေ…  အရဟန္တံ ဇီဝိတာ ဝေါရောပေတွာ …ပေ…  ဒုဋ္ဌေန စိတ္တေန တထာဂတဿ လောဟိတံ ဥပ္ပါဒေတွာ …ပေ…  သံဃံ ဘိန္ဒိတွာ တဿ ပဋိဃာတတ္ထာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ. (2)
</Paragraph>

</Division>
<Division number="46">

<Paragraph number="2370">
သမ္မတ္တနိယတော ဓမ္မော သမ္မတ္တနိယတဿ ဓမ္မဿ ဥပနိဿယပစ္စယေန ပစ္စယော. <Emphasis>ပကတူပနိဿယော</Emphasis>—  ပဌမော မဂ္ဂေါ ဒုတိယဿ မဂ္ဂဿ ဥပနိဿယပစ္စယေန ပစ္စယော …ပေ…  တတိယော မဂ္ဂေါ စတုတ္ထဿ မဂ္ဂဿ ဥပနိဿယပစ္စယေန ပစ္စယော. (1)
</Paragraph>

<Paragraph number="2371">
သမ္မတ္တနိယတော ဓမ္မော အနိယတဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အရိယာ မဂ္ဂံ ဥပနိဿာယ အနုပ္ပန္နံ သမာပတ္တိံ ဥပ္ပါဒေန္တိ, ဥပ္ပန္နံ သမာပဇ္ဇန္တိ, သင်္ခါရေ အနိစ္စတော ဒုက္ခတော အနတ္တတော ဝိပဿန္တိ. မဂ္ဂေါ အရိယာနံ အတ္ထပ္ပဋိသမ္ဘိဒါယ …ပေ…  ဌာနာဌာနကောသလ္လဿ ဥပနိဿယပစ္စယေန ပစ္စယော. မဂ္ဂေါ ဖလသမာပတ္တိယာ ဥပနိဿယပစ္စယေန ပစ္စယော. (2)
</Paragraph>

</Division>
<Division number="47">

<Paragraph number="2372">
အနိယတော ဓမ္မော အနိယတဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အနိယတံ သဒ္ဓံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ …ပေ…  ဈာနံ ဥပ္ပါဒေတိ, ဝိပဿနံ အဘိညံ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ. အနိယတံ သီလံ…  သုတံ…  စာဂံ…  ပညံ…  ရာဂံ …ပေ…  ပတ္ထနံ…  ကာယိကံ သုခံ…  ကာယိကံ ဒုက္ခံ…  ဥတုံ…  ဘောဇနံ…  သေနာသနံ ဥပနိဿာယ ဒါနံ ဒေတိ …ပေ…  နိဂမဃာတံ ကရောတိ. အနိယတာ သဒ္ဓါ …ပေ…  ပညာ, ရာဂေါ …ပေ…  သေနာသနံ အနိယတာယ သဒ္ဓါယ …ပေ…  ကာယိကဿ သုခဿ, ကာယိကဿ ဒုက္ခဿ, ဖလသမာပတ္တိယာ ဥပနိဿယပစ္စယေန ပစ္စယော. ပဌမဿ ဈာနဿ ပရိကမ္မံ တဿေဝ …ပေ…  နေဝသညာနာသညာယတနဿ ပရိကမ္မံ တဿေဝ …ပေ…  ပဌမံ ဈာနံ ဒုတိယဿ ဈာနဿ …ပေ…  အာကိဉ္စညာယတနံ နေဝသညာနာသညာယတနဿ …ပေ…  ပါဏာတိပါတော ပါဏာတိပါတဿ ဥပနိဿယပစ္စယေန ပစ္စယော. (စက္ကံ ကာတဗ္ဗံ.) (1)
</Paragraph>

<Paragraph number="2373">
အနိယတော ဓမ္မော မိစ္ဆတ္တနိယတဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အနိယတံ ရာဂံ ဥပနိဿာယ မာတရံ ဇီဝိတာ ဝေါရောပေတိ …ပေ…  သံဃံ ဘိန္ဒတိ. အနိယတံ ဒေါသံ …ပေ…  ပတ္ထနံ…  ကာယိကံ သုခံ …ပေ…  သေနာသနံ ဥပနိဿာယ မာတရံ ဇီဝိတာ ဝေါရောပေတိ …ပေ…  သံဃံ ဘိန္ဒတိ. အနိယတော ရာဂေါ …ပေ…  သေနာသနံ မာတုဃာတိကမ္မဿ…  ပိတုဃာတိကမ္မဿ…  အရဟန္တဃာတိကမ္မဿ…  ရုဟိရုပ္ပါဒကမ္မဿ…  သံဃဘေဒကမ္မဿ…  နိယတမိစ္ဆာဒိဋ္ဌိယာ ဥပနိဿယပစ္စယေန ပစ္စယော. (2)
</Paragraph>

<Paragraph number="2374">
အနိယတော ဓမ္မော သမ္မတ္တနိယတဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ပဌမဿ မဂ္ဂဿ ပရိကမ္မံ ပဌမဿ မဂ္ဂဿ …ပေ…  စတုတ္ထဿ မဂ္ဂဿ ပရိကမ္မံ စတုတ္ထဿ မဂ္ဂဿ ဥပနိဿယပစ္စယေန ပစ္စယော. (3)
</Paragraph>
</Division>