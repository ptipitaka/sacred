---
title: "အာရမ္မဏ"
tableOfContents: false
sidebar:
  order: 4
type: "tipitaka"
basket: "ab"
book: "p1-2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="43" book="p1-2" e="ch" v="37" p="290">

<Paragraph number="1776" book="p1-2">
သေက္ခော ဓမ္မော နေဝသေက္ခနာသေက္ခဿ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, သေက္ခံ ဖလံ ပစ္စဝေက္ခန္တိ, စေတောပရိယဉာဏေန သေက္ခစိတ္တသမင်္ဂိဿ စိတ္တံ ဇာနန္တိ, သေက္ခာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="1777" book="p1-2">
အသေက္ခော ဓမ္မော နေဝသေက္ခနာသေက္ခဿ ဓမ္မဿ အာရမ္မဏပစ္စယေန ပစ္စယော—  အရဟာ အသေက္ခံ ဖလံ ပစ္စဝေက္ခတိ, စေတောပရိယဉာဏေန အသေက္ခစိတ္တသမင်္ဂိဿ စိတ္တံ ဇာနာတိ, အသေက္ခာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

</Division>
<Division number="44" book="p1-2" e="ch" v="37" p="291">

<Paragraph number="1778" book="p1-2">
နေဝသေက္ခနာသေက္ခော ဓမ္မော နေဝသေက္ခနာသေက္ခဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ပစ္စဝေက္ခတိ, ပုဗ္ဗေ သုစိဏ္ဏာနိ …ပေ…  ဈာနာ ဝုဋ္ဌဟိတွာ ဈာနံ ပစ္စဝေက္ခတိ, အရိယာ နိဗ္ဗာနံ ပစ္စဝေက္ခန္တိ. နိဗ္ဗာနံ ဂေါတြဘုဿ, ဝေါဒါနဿ, အာဝဇ္ဇနာယ အာရမ္မဏပစ္စယေန ပစ္စယော. အရိယာ ပဟီနေ ကိလေသေ ပစ္စဝေက္ခန္တိ ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ, စက္ခုံ အနိစ္စတော ဒုက္ခတော အနတ္တတော ဝိပဿန္တိ, အဿာဒေန္တိ အဘိနန္ဒန္တိ, တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ, သောတံ …ပေ…  ဝတ္ထုံ နေဝသေက္ခနာသေက္ခေ ခန္ဓေ အနိစ္စတော ဒုက္ခတော အနတ္တတော ဝိပဿန္တိ, အဿာဒေန္တိ …ပေ…  ဒေါမနဿံ ဥပ္ပဇ္ဇတိ, ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, စေတောပရိယဉာဏေန နေဝသေက္ခနာသေက္ခစိတ္တသမင်္ဂိဿ စိတ္တံ ဇာနာတိ, အာကာသာနဉ္စာယတနံ ဝိညာဏဉ္စာယတနဿ …ပေ…  အာကိဉ္စညာယတနံ နေဝသညာနာသညာယတနဿ အာရမ္မဏပစ္စယေန ပစ္စယော. ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  နေဝသေက္ခနာသေက္ခာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="1779" book="p1-2">
နေဝသေက္ခနာသေက္ခော ဓမ္မော သေက္ခဿ ဓမ္မဿ အာရမ္မဏပစ္စယေန ပစ္စယော—  နိဗ္ဗာနံ မဂ္ဂဿ, သေက္ခဿ ဖလဿ အာရမ္မဏပစ္စယေန ပစ္စယော. (2)
</Paragraph>

<Paragraph number="1780" book="p1-2">
နေဝသေက္ခနာသေက္ခော ဓမ္မော အသေက္ခဿ ဓမ္မဿ အာရမ္မဏပစ္စယေန ပစ္စယော—  နိဗ္ဗာနံ အသေက္ခဿ ဖလဿ အာရမ္မဏပစ္စယေန ပစ္စယော. (3)
</Paragraph>
</Division>