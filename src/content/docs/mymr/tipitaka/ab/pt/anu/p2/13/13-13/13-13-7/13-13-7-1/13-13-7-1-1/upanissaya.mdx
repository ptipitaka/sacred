---
title: "ဥပနိဿယ"
tableOfContents: false
sidebar:
  order: 8
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="285" book="p2" e="ch" v="38" p="479">

<Paragraph number="4688" book="p2">
အရူပါဝစရော ဓမ္မော အရူပါဝစရဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အာကာသာနဉ္စာယတနံ ဝိညာဏဉ္စာယတနဿ ဥပနိဿယပစ္စယေန ပစ္စယော; ဝိညာဏဉ္စာယတနံ အာကိဉ္စညာယတနဿ …ပေ…  အာကိဉ္စညာယတနံ နေဝသညာနာသညာယတနဿ ဥပနိဿယပစ္စယေန ပစ္စယော. အရူပါဝစရော ဓမ္မော နအရူပါဝစရဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အရူပါဝစရံ သဒ္ဓံ ဥပနိဿာယ ဒါနံ ဒေတိ, သီလံ …ပေ…  ဥပေါသထကမ္မံ ကရောတိ, နအရူပါဝစရံ ဈာနံ ဥပ္ပါဒေတိ, ဝိပဿနံ …ပေ…  မဂ္ဂံ …ပေ…  အဘိညံ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ; အရူပါဝစရံ သီလံ …ပေ…  ပညံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ…  မာနံ ဇပ္ပေတိ…  ဒိဋ္ဌိံ ဂဏှာတိ; အရူပါဝစရာ သဒ္ဓါ …ပေ…  ပညာ နအရူပါဝစရာယ သဒ္ဓါယ …ပေ…  ပညာယ…  ရာဂဿ …ပေ…  ပတ္ထနာယ…  ကာယိကဿ သုခဿ…  ကာယိကဿ ဒုက္ခဿ…  မဂ္ဂဿ ဖလသမာပတ္တိယာ ဥပနိဿယပစ္စယေန ပစ္စယော. (2)
</Paragraph>

</Division>
<Division number="286" book="p2" e="ch" v="38" p="480">

<Paragraph number="4689" book="p2">
နအရူပါဝစရော ဓမ္မော နအရူပါဝစရဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  နအရူပါဝစရံ သဒ္ဓံ ဥပနိဿာယ ဒါနံ ဒေတိ, သီလံ …ပေ…  ဥပေါသထကမ္မံ ကရောတိ, နအရူပါဝစရံ ဈာနံ ဥပ္ပါဒေတိ, ဝိပဿနံ …ပေ…  မဂ္ဂံ …ပေ…  အဘိညံ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ…  ဒိဋ္ဌိံ ဂဏှာတိ; နအရူပါဝစရံ သီလံ …ပေ…  ပညံ …ပေ…  ရာဂံ …ပေ…  ပတ္ထနံ …ပေ…  ကာယိကံ သုခံ…  ကာယိကံ ဒုက္ခံ…  ဥတုံ…  ဘောဇနံ…  သေနာသနံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ…  ပါဏံ ဟနတိ …ပေ…  သံဃံ ဘိန္ဒတိ; နအရူပါဝစရာ သဒ္ဓါ …ပေ…  သေနာသနံ နအရူပါဝစရာယ သဒ္ဓါယ …ပေ…  ပတ္ထနာယ…  ကာယိကဿ သုခဿ…  ကာယိကဿ ဒုက္ခဿ, မဂ္ဂဿ, ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="4690" book="p2">
နအရူပါဝစရော ဓမ္မော အရူပါဝစရဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အာကာသာနဉ္စာယတနဿ ပရိကမ္မံ အာကာသာနဉ္စာယတနဿ ဥပနိဿယပစ္စယေန ပစ္စယော …ပေ…  နေဝသညာနာသညာယတနဿ ပရိကမ္မံ နေဝသညာနာသညာယတနဿ ဥပနိဿယပစ္စယေန ပစ္စယော. (2)
</Paragraph>
</Division>