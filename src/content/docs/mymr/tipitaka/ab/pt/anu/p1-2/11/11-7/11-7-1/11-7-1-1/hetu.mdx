---
title: "ဟေတု"
tableOfContents: false
sidebar:
  order: 7
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="45">

<Paragraph number="1560">
အာစယဂါမီ ဓမ္မော အာစယဂါမိဿ ဓမ္မဿ ဟေတုပစ္စယေန ပစ္စယော—  အာစယဂါမီ ဟေတူ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော. (1)
</Paragraph>

<Paragraph number="1561">
အာစယဂါမီ ဓမ္မော နေဝါစယဂါမိနာပစယဂါမိဿ ဓမ္မဿ ဟေတုပစ္စယေန ပစ္စယော—  အာစယဂါမီ ဟေတူ စိတ္တသမုဋ္ဌာနာနံ ရူပါနံ ဟေတုပစ္စယေန ပစ္စယော. (2)
</Paragraph>

<Paragraph number="1562">
အာစယဂါမီ ဓမ္မော အာစယဂါမိဿ စ နေဝါစယဂါမိနာပစယဂါမိဿ စ ဓမ္မဿ ဟေတုပစ္စယေန ပစ္စယော—  အာစယဂါမီ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော. (3)
</Paragraph>

<Paragraph number="1563">
အပစယဂါမီ ဓမ္မော အပစယဂါမိဿ ဓမ္မဿ ဟေတုပစ္စယေန ပစ္စယော…  တီဏိ.
</Paragraph>

<Paragraph number="1564">
နေဝါစယဂါမိနာပစယဂါမီ ဓမ္မော နေဝါစယဂါမိနာပစယဂါမိဿ ဓမ္မဿ ဟေတုပစ္စယေန ပစ္စယော—  နေဝါစယဂါမိနာပစယဂါမီ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော. ပဋိသန္ဓိက္ခဏေ နေဝါစယဂါမိနာပစယဂါမီ ဟေတူ သမ္ပယုတ္တကာနံ ခန္ဓာနံ ကဋတ္တာ စ ရူပါနံ ဟေတုပစ္စယေန ပစ္စယော. (1)
</Paragraph>
</Division>