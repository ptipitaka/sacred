---
title: အာရမ္မဏ
tableOfContents: false
sidebar:
  order: 4
type: tipitaka
basket: ab
book: p2
review:
  current: review
  updated: '2025-10-23T09:21:02.700670'
  updated_by: ''
  notes: ''
  history:
  - state: review
    date: '2025-10-23T09:21:02.700670'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="18" book="p2" e="ch" v="38" p="8">

<Paragraph number="44" book="p2">
ဟေတု ဓမ္မော ဟေတုဿ ဓမ္မဿ အာရမ္မဏပစ္စယေန ပစ္စယော—  ဟေတုံ အာရဗ္ဘ ဟေတူ ဥပ္ပဇ္ဇန္တိ. (1)
</Paragraph>

<Paragraph number="45" book="p2">
ဟေတု ဓမ္မော နဟေတုဿ ဓမ္မဿ အာရမ္မဏပစ္စယေန ပစ္စယော—  ဟေတုံ အာရဗ္ဘ နဟေတူ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="46" book="p2">
ဟေတု ဓမ္မော ဟေတုဿ စ နဟေတုဿ စ ဓမ္မဿ အာရမ္မဏပစ္စယေန ပစ္စယော—  ဟေတုံ အာရဗ္ဘ ဟေတူ စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>

</Division>
<Division number="19" book="p2" e="ch" v="38" p="8">

<Paragraph number="47" book="p2">
နဟေတု ဓမ္မော နဟေတုဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ …ပေ…  ဥပေါသထကမ္မံ ကတွာ တံ ပစ္စဝေက္ခတိ, ပုဗ္ဗေ သုစိဏ္ဏာနိ ပစ္စဝေက္ခတိ. ဈာနာ ဝုဋ္ဌဟိတွာ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, ဖလံ …ပေ…  နိဗ္ဗာနံ …ပေ…  နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ, အာဝဇ္ဇနာယ အာရမ္မဏပစ္စယေန ပစ္စယော. အရိယာ နဟေတူ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ, စက္ခုံ …ပေ…  ဝတ္ထုံ, နဟေတူ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, စေတောပရိယဉာဏေန နဟေတုစိတ္တသမင်္ဂိဿ စိတ္တံ ဇာနာတိ. အာကာသာနဉ္စာယတနံ ဝိညာဏဉ္စာယတနဿ …ပေ…  အာကိဉ္စညာယတနံ နေဝသညာနာသညာယတနဿ …ပေ…  ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  နဟေတူ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="48" book="p2">
နဟေတု ဓမ္မော ဟေတုဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ. (ပဌမဂမနံယေဝ, အာဝဇ္ဇနာ နတ္ထိ. ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿာတိ ဣဒံ နတ္ထိ.) (2)
</Paragraph>

<Paragraph number="49" book="p2">
နဟေတု ဓမ္မော ဟေတုဿ စ နဟေတုဿ စ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ …ပေ…  ဥပေါသထကမ္မံ ကတွာ တံ ပစ္စဝေက္ခတိ, တံ အာရဗ္ဘ ဟေတူ စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (တတ္ထ တတ္ထ ဌိတေန ဣမံ ကာတဗ္ဗံ ဒုတိယဂမနသဒိသံ.) (3)
</Paragraph>

</Division>
<Division number="20" book="p2" e="ch" v="38" p="9">

<Paragraph number="50" book="p2">
ဟေတု စ နဟေတု စ ဓမ္မာ ဟေတုဿ ဓမ္မဿ အာရမ္မဏပစ္စယေန ပစ္စယော—  ဟေတုဉ္စ သမ္ပယုတ္တကေ စ ခန္ဓေ အာရဗ္ဘ ဟေတူ ဥပ္ပဇ္ဇန္တိ. (1)
</Paragraph>

<Paragraph number="51" book="p2">
ဟေတု စ နဟေတု စ ဓမ္မာ နဟေတုဿ ဓမ္မဿ အာရမ္မဏပစ္စယေန ပစ္စယော—  ဟေတုဉ္စ သမ္ပယုတ္တကေ စ ခန္ဓေ အာရဗ္ဘ နဟေတူ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="52" book="p2">
ဟေတု စ နဟေတု စ ဓမ္မာ ဟေတုဿ စ နဟေတုဿ စ ဓမ္မဿ အာရမ္မဏပစ္စယေန ပစ္စယော—  ဟေတုဉ္စ သမ္ပယုတ္တကေ စ ခန္ဓေ အာရဗ္ဘ ဟေတူ စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>
</Division>