---
title: အာရမ္မဏ
tableOfContents: false
sidebar:
  order: 3
type: tipitaka
basket: ab
book: p2
review:
  current: review
  updated: '2025-10-27T21:47:47.549516'
  updated_by: ''
  notes: ''
  history:
  - state: review
    date: '2025-10-27T21:47:47.549516'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="207" book="p2" e="ch" v="38" p="447">

<Paragraph number="4549" book="p2">
ကာမာဝစရော ဓမ္မော ကာမာဝစရဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ …ပေ…  ဥပေါသထကမ္မံ …ပေ…  ပုဗ္ဗေ သုစိဏ္ဏာနိ ပစ္စဝေက္ခတိ အဿာဒေတိ အဘိနန္ဒတိ, တံ အာရဗ္ဘ ရာဂေါ …ပေ…  ဒေါမနဿံ ဥပ္ပဇ္ဇတိ; အရိယာ ဂေါတြဘုံ ပစ္စဝေက္ခန္တိ, ဝေါဒါနံ ပစ္စဝေက္ခန္တိ; ပဟီနေ ကိလေသေ …ပေ…  ဝိက္ခမ္ဘိတေ ကိလေသေ …ပေ…  ပုဗ္ဗေ သုစိဏ္ဏာနိ …ပေ…  စက္ခုံ …ပေ…  ဝတ္ထုံ ကာမာဝစရေ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ; ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ အာရမ္မဏပစ္စယေန ပစ္စယော. (1)
</Paragraph>

<Paragraph number="4550" book="p2">
ကာမာဝစရော ဓမ္မော နကာမာဝစရဿ ဓမ္မဿ အာရမ္မဏပစ္စယေန ပစ္စယော—  ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, စေတောပရိယဉာဏေန ကာမာဝစရစိတ္တသမင်္ဂိဿ စိတ္တံ ဇာနာတိ, ကာမာဝစရာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ အာရမ္မဏပစ္စယေန ပစ္စယော. (2)
</Paragraph>

</Division>
<Division number="208" book="p2" e="ch" v="38" p="447">

<Paragraph number="4551" book="p2">
နကာမာဝစရော ဓမ္မော နကာမာဝစရဿ ဓမ္မဿ အာရမ္မဏပစ္စယေန ပစ္စယော—  နိဗ္ဗာနံ မဂ္ဂဿ, ဖလဿ အာရမ္မဏပစ္စယေန ပစ္စယော; စေတောပရိယဉာဏေန နကာမာဝစရစိတ္တသမင်္ဂိဿ စိတ္တံ ဇာနာတိ, အာကာသာနဉ္စာယတနံ ဝိညာဏဉ္စာယတနဿ …ပေ…  အာကိဉ္စညာယတနံ နေဝသညာနာသညာယတနဿ …ပေ…  နကာမာဝစရာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ အာရမ္မဏပစ္စယေန ပစ္စယော. (1)
</Paragraph>

<Paragraph number="4552" book="p2">
နကာမာဝစရော ဓမ္မော ကာမာဝစရဿ ဓမ္မဿ အာရမ္မဏပစ္စယေန ပစ္စယော—  ဈာနာ ဝုဋ္ဌဟိတွာ ဈာနံ ပစ္စဝေက္ခတိ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ; ဖလံ …ပေ…  နိဗ္ဗာနံ ပစ္စဝေက္ခန္တိ, နိဗ္ဗာနံ ဂေါတြဘုဿ, ဝေါဒါနဿ, အာဝဇ္ဇနာယ အာရမ္မဏပစ္စယေန ပစ္စယော; အာကာသာနဉ္စာယတနံ ပစ္စဝေက္ခတိ, ဝိညာဏဉ္စာယတနံ ပစ္စဝေက္ခတိ, အာကိဉ္စညာယတနံ ပစ္စဝေက္ခတိ, နေဝသညာနာသညာယတနံ ပစ္စဝေက္ခတိ, ဒိဗ္ဗံ စက္ခုံ ပစ္စဝေက္ခတိ, ဒိဗ္ဗံ သောတဓာတုံ ပစ္စဝေက္ခတိ, ဣဒ္ဓိဝိဓဉာဏံ ပစ္စဝေက္ခတိ, စေတောပရိယဉာဏံ …ပေ…  ပုဗ္ဗေနိဝါသာနုဿတိဉာဏံ …ပေ…  ယထာကမ္မူပဂဉာဏံ …ပေ…  အနာဂတံသဉာဏံ ပစ္စဝေက္ခတိ, နကာမာဝစရေ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ. (2)
</Paragraph>
</Division>