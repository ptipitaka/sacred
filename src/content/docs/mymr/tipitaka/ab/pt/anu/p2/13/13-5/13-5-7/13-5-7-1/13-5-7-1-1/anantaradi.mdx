---
title: "အနန္တရာဒိ"
tableOfContents: false
sidebar:
  order: 2
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="122" book="p2" e="ch" v="38" p="415">

<Paragraph number="4338" book="p2">
သဝိတက္ကော ဓမ္မော သဝိတက္ကဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သဝိတက္ကာ ခန္ဓာ ပစ္ဆိမာနံ ပစ္ဆိမာနံ သဝိတက္ကာနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="4339" book="p2">
သဝိတက္ကော ဓမ္မော အဝိတက္ကဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သဝိတက္ကာ ခန္ဓာ ပစ္ဆိမဿ ပစ္ဆိမဿ ဝိတက္ကဿ အနန္တရပစ္စယေန ပစ္စယော; သဝိတက္ကံ စုတိစိတ္တံ အဝိတက္ကဿ ဥပပတ္တိစိတ္တဿ အနန္တရပစ္စယေန ပစ္စယော; အာဝဇ္ဇနာ ပဉ္စန္နံ ဝိညာဏာနံ အနန္တရပစ္စယေန ပစ္စယော; သဝိတက္ကာ ခန္ဓာ အဝိတက္ကဿ ဝုဋ္ဌာနဿ အနန္တရပစ္စယေန ပစ္စယော; ဒုတိယဿ ဈာနဿ ပရိကမ္မံ ဒုတိယဿ ဈာနဿ အနန္တရပစ္စယေန ပစ္စယော; တတိယဿ ဈာနဿ ပရိကမ္မံ …ပေ…  နေဝသညာနာသညာယတနဿ ပရိကမ္မံ နေဝသညာနာသညာယတနဿ …ပေ…  ဒိဗ္ဗဿ စက္ခုဿ ပရိကမ္မံ …ပေ…  ဒိဗ္ဗာယ သောတဓာတုယာ ပရိကမ္မံ …ပေ…  ဣဒ္ဓိဝိဓဉာဏဿ ပရိကမ္မံ …ပေ…  စေတောပရိယဉာဏဿ ပရိကမ္မံ …ပေ…  ပုဗ္ဗေနိဝါသာနုဿတိဉာဏဿ ပရိကမ္မံ …ပေ…  ယထာကမ္မူပဂဉာဏဿ ပရိကမ္မံ ယထာကမ္မူပဂဉာဏဿ …ပေ…  အနာဂတံသဉာဏဿ ပရိကမ္မံ အနာဂတံသဉာဏဿ အနန္တရပစ္စယေန ပစ္စယော. ဂေါတြဘု အဝိတက္ကဿ မဂ္ဂဿ…  ဝေါဒါနံ အဝိတက္ကဿ မဂ္ဂဿ…  အနုလောမံ အဝိတက္ကာယ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

<Paragraph number="4340" book="p2">
သဝိတက္ကော ဓမ္မော သဝိတက္ကဿ စ အဝိတက္ကဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သဝိတက္ကာ ခန္ဓာ ပစ္ဆိမာနံ ပစ္ဆိမာနံ သဝိတက္ကာနံ ခန္ဓာနံ ဝိတက္ကဿ စ အနန္တရပစ္စယေန ပစ္စယော. (3)
</Paragraph>

</Division>
<Division number="123" book="p2" e="ch" v="38" p="415">

<Paragraph number="4341" book="p2">
အဝိတက္ကော ဓမ္မော အဝိတက္ကဿ ဓမ္မဿ အနန္တရပစ္စယေန ပစ္စယော—  ပုရိမော ပုရိမော ဝိတက္ကော ပစ္ဆိမဿ ပစ္ဆိမဿ ဝိတက္ကဿ အနန္တရပစ္စယေန ပစ္စယော; ပုရိမာ ပုရိမာ အဝိတက္ကာ ခန္ဓာ ပစ္ဆိမာနံ ပစ္ဆိမာနံ အဝိတက္ကာနံ ခန္ဓာနံ အနန္တရပစ္စယေန ပစ္စယော; အဝိတက္ကော မဂ္ဂေါ အဝိတက္ကဿ ဖလဿ …ပေ…  အဝိတက္ကံ ဖလံ အဝိတက္ကဿ ဖလဿ …ပေ…  နိရောဓာ ဝုဋ္ဌဟန္တဿ နေဝသညာနာသညာယတနံ အဝိတက္ကာယ ဖလသမာပတ္တိယာ အနန္တရပစ္စယေန ပစ္စယော. (1)
</Paragraph>

<Paragraph number="4342" book="p2">
အဝိတက္ကော ဓမ္မော သဝိတက္ကဿ ဓမ္မဿ အနန္တရပစ္စယေန ပစ္စယော—  ပုရိမော ပုရိမော ဝိတက္ကော ပစ္ဆိမာနံ ပစ္ဆိမာနံ သဝိတက္ကာနံ ခန္ဓာနံ အနန္တရပစ္စယေန ပစ္စယော; အဝိတက္ကံ စုတိစိတ္တံ သဝိတက္ကဿ ဥပပတ္တိစိတ္တဿ, အဝိတက္ကံ ဘဝင်္ဂံ အာဝဇ္ဇနာယ, အဝိတက္ကာ ခန္ဓာ သဝိတက္ကဿ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

<Paragraph number="4343" book="p2">
အဝိတက္ကော ဓမ္မော သဝိတက္ကဿ စ အဝိတက္ကဿ စ ဓမ္မဿ အနန္တရပစ္စယေန ပစ္စယော—  ပုရိမော ပုရိမော ဝိတက္ကော ပစ္ဆိမာနံ ပစ္ဆိမာနံ သဝိတက္ကာနံ ခန္ဓာနံ ဝိတက္ကဿ စ အနန္တရပစ္စယေန ပစ္စယော. (3)
</Paragraph>

</Division>
<Division number="124" book="p2" e="ch" v="38" p="415">

<Paragraph number="4344" book="p2">
သဝိတက္ကော စ အဝိတက္ကော စ ဓမ္မာ သဝိတက္ကဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သဝိတက္ကာ ခန္ဓာ စ ဝိတက္ကော စ ပစ္ဆိမာနံ ပစ္ဆိမာနံ သဝိတက္ကာနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="4345" book="p2">
သဝိတက္ကော စ အဝိတက္ကော စ ဓမ္မာ အဝိတက္ကဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သဝိတက္ကာ ခန္ဓာ စ ဝိတက္ကော စ ပစ္ဆိမဿ ပစ္ဆိမဿ ဝိတက္ကဿ အနန္တရပစ္စယေန ပစ္စယော; သဝိတက္ကံ စုတိစိတ္တဉ္စ ဝိတက္ကော စ အဝိတက္ကဿ ဥပပတ္တိစိတ္တဿ …ပေ…  အာဝဇ္ဇနာ စ ဝိတက္ကော စ ပဉ္စန္နံ ဝိညာဏာနံ …ပေ…  သဝိတက္ကာ ခန္ဓာ စ ဝိတက္ကော စ အဝိတက္ကဿ ဝုဋ္ဌာနဿ အနန္တရပစ္စယေန ပစ္စယော; ဒုတိယဿ ဈာနဿ ပရိကမ္မဉ္စ ဝိတက္ကော စ …ပေ…  (ဟေဋ္ဌာ လိခိတံ လေခံ ဣမိနာ ကာရဏေန ဒဋ္ဌဗ္ဗံ); အနုလောမဉ္စ ဝိတက္ကော စ အဝိတက္ကာယ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

<Paragraph number="4346" book="p2">
သဝိတက္ကော စ အဝိတက္ကော စ ဓမ္မာ သဝိတက္ကဿ စ အဝိတက္ကဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သဝိတက္ကာ ခန္ဓာ စ ဝိတက္ကော စ ပစ္ဆိမာနံ ပစ္ဆိမာနံ သဝိတက္ကာနံ ခန္ဓာနံ ဝိတက္ကဿ စ အနန္တရပစ္စယေန ပစ္စယော. (3)
</Paragraph>

<Paragraph number="4347" book="p2">
သမနန္တရပစ္စယေန ပစ္စယော…  သဟဇာတပစ္စယေန ပစ္စယော…  နဝ…  အညမညပစ္စယေန ပစ္စယော…  နဝ…  နိဿယပစ္စယေန ပစ္စယော…  နဝ.
</Paragraph>
</Division>