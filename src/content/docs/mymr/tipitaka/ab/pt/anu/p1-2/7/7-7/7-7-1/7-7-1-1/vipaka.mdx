---
title: ဝိပါက
tableOfContents: false
sidebar:
  order: 21
type: tipitaka
basket: ab
book: p1-2
review:
  current: review
  updated: '2025-10-23T09:21:01.759750'
  updated_by: ''
  notes: ''
  history:
  - state: review
    date: '2025-10-23T09:21:01.759750'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="116" book="p1-2" e="ch" v="37" p="85">

<Paragraph number="494" book="p1-2">
သဝိတက္ကသဝိစာရော ဓမ္မော သဝိတက္ကသဝိစာရဿ ဓမ္မဿ ဝိပါကပစ္စယေန ပစ္စယော—  ဝိပါကော သဝိတက္ကသဝိစာရော ဧကော ခန္ဓော တိဏ္ဏန္နံ ခန္ဓာနံ ဝိပါကပစ္စယေန ပစ္စယော…  ပဋိသန္ဓိက္ခဏေ သဝိတက္ကသဝိစာရော ဧကော ခန္ဓော တိဏ္ဏန္နံ ခန္ဓာနံ ဝိပါကပစ္စယေန ပစ္စယော… .
</Paragraph>

<Paragraph number="495" book="p1-2">
သဝိတက္ကသဝိစာရော ဓမ္မော အဝိတက္ကဝိစာရမတ္တဿ ဓမ္မဿ ဝိပါကပစ္စယေန ပစ္စယော—  ဝိပါကာ သဝိတက္ကသဝိစာရာ ခန္ဓာ ဝိတက္ကဿ ဝိပါကပစ္စယေန ပစ္စယော. ပဋိသန္ဓိက္ခဏေ …ပေ… .
</Paragraph>

<Paragraph number="496" book="p1-2">
(သဝိတက္ကသဝိစာရမူလကာ သတ္တပိ ပဉှာ ပရိပုဏ္ဏာ.)
</Paragraph>

<Paragraph number="497" book="p1-2">
အဝိတက္ကဝိစာရမတ္တော ဓမ္မော အဝိတက္ကဝိစာရမတ္တဿ ဓမ္မဿ ဝိပါကပစ္စယေန ပစ္စယော—  ဝိပါကော အဝိတက္ကဝိစာရမတ္တော ဧကော ခန္ဓော တိဏ္ဏန္နံ ခန္ဓာနံ ဝိပါကပစ္စယေန ပစ္စယော …ပေ…  ဒွေ ခန္ဓာ …ပေ…  ပဋိသန္ဓိက္ခဏေ ဝိပါကော အဝိတက္ကဝိစာရမတ္တော ဧကော ခန္ဓော …ပေ… .
</Paragraph>

<Paragraph number="498" book="p1-2">
(အဝိတက္ကဝိစာရမတ္တမူလကာ ပဉ္စ ပဉှာ ကာတဗ္ဗာ, ဝိပါကန္တိ နိယာမေတဗ္ဗာ.)
</Paragraph>

</Division>
<Division number="117" book="p1-2" e="ch" v="37" p="85">

<Paragraph number="499" book="p1-2">
အဝိတက္ကအဝိစာရော ဓမ္မော အဝိတက္ကအဝိစာရဿ ဓမ္မဿ ဝိပါကပစ္စယေန ပစ္စယော—  ဝိပါကော အဝိတက္ကအဝိစာရော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ ဝိပါကပစ္စယေန ပစ္စယော …ပေ…  ဒွေ ခန္ဓာ …ပေ…  ဝိပါကော ဝိစာရော စိတ္တသမုဋ္ဌာနာနံ ရူပါနံ ဝိပါကပစ္စယေန ပစ္စယော. ပဋိသန္ဓိက္ခဏေ …ပေ…  ခန္ဓာ ဝတ္ထုဿ ဝိပါကပစ္စယေန ပစ္စယော. ဝိစာရော ဝတ္ထုဿ ဝိပါကပစ္စယေန ပစ္စယော. (1)
</Paragraph>

<Paragraph number="500" book="p1-2">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ ဓမ္မဿ ဝိပါကပစ္စယေန ပစ္စယော—  ဝိပါကော ဝိစာရော အဝိတက္ကဝိစာရမတ္တာနံ ခန္ဓာနံ ဝိပါကပစ္စယေန ပစ္စယော. ပဋိသန္ဓိက္ခဏေ ဝိပါကော ဝိစာရော အဝိတက္ကဝိစာရမတ္တာနံ ခန္ဓာနံ ဝိပါကပစ္စယေန ပစ္စယော. (2)
</Paragraph>

<Paragraph number="501" book="p1-2">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ ဝိပါကပစ္စယေန ပစ္စယော—  ဝိပါကော ဝိစာရော အဝိတက္ကဝိစာရမတ္တာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဝိပါကပစ္စယေန ပစ္စယော. ပဋိသန္ဓိက္ခဏေ ဝိပါကော ဝိစာရော အဝိတက္ကဝိစာရမတ္တာနံ ခန္ဓာနံ ကဋတ္တာ စ ရူပါနံ ဝိပါကပစ္စယေန ပစ္စယော. (3)
</Paragraph>

</Division>
<Division number="118" book="p1-2" e="ch" v="37" p="86">

<Paragraph number="502" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ ဓမ္မဿ ဝိပါကပစ္စယေန ပစ္စယော—  ဝိပါကော အဝိတက္ကဝိစာရမတ္တော ဧကော ခန္ဓော စ ဝိစာရော စ တိဏ္ဏန္နံ ခန္ဓာနံ ဝိပါကပစ္စယေန ပစ္စယော …ပေ…  ဒွေ ခန္ဓာ …ပေ…  ပဋိသန္ဓိက္ခဏေ …ပေ… . (1)
</Paragraph>

<Paragraph number="503" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကအဝိစာရဿ ဓမ္မဿ ဝိပါကပစ္စယေန ပစ္စယော—  ဝိပါကာ အဝိတက္ကဝိစာရမတ္တာ ခန္ဓာ စ ဝိစာရော စ စိတ္တသမုဋ္ဌာနာနံ ရူပါနံ ဝိပါကပစ္စယေန ပစ္စယော. ပဋိသန္ဓိက္ခဏေ အဝိတက္ကဝိစာရမတ္တာ ခန္ဓာ စ ဝိစာရော စ ကဋတ္တာရူပါနံ ဝိပါကပစ္စယေန ပစ္စယော. (2)
</Paragraph>

<Paragraph number="504" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ ဝိပါကပစ္စယေန ပစ္စယော—  ဝိပါကော အဝိတက္ကဝိစာရမတ္တော ဧကော ခန္ဓော စ ဝိစာရော စ တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ ဝိပါကပစ္စယေန ပစ္စယော …ပေ…  ပဋိသန္ဓိက္ခဏေ ဝိပါကော အဝိတက္ကဝိစာရမတ္တော ဧကော ခန္ဓော စ ဝိစာရော စ တိဏ္ဏန္နံ ခန္ဓာနံ ကဋတ္တာ စ ရူပါနံ ဝိပါကပစ္စယေန ပစ္စယော. (3)
</Paragraph>

<Paragraph number="505" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ ဓမ္မဿ ဝိပါကပစ္စယေန ပစ္စယော—  ဝိပါကော သဝိတက္ကသဝိစာရော ဧကော ခန္ဓော စ ဝိတက္ကော စ တိဏ္ဏန္နံ ခန္ဓာနံ ဝိပါကပစ္စယေန ပစ္စယော …ပေ…  ဒွေ ခန္ဓာ …ပေ…  ပဋိသန္ဓိက္ခဏေ …ပေ… . (1)
</Paragraph>

<Paragraph number="506" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ အဝိတက္ကအဝိစာရဿ ဓမ္မဿ ဝိပါကပစ္စယေန ပစ္စယော—  ဝိပါကာ သဝိတက္ကသဝိစာရာ ခန္ဓာ စ ဝိတက္ကော စ စိတ္တသမုဋ္ဌာနာနံ ရူပါနံ ဝိပါကပစ္စယေန ပစ္စယော. ပဋိသန္ဓိက္ခဏေ …ပေ… . (2)
</Paragraph>

<Paragraph number="507" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ စ အဝိတက္ကအဝိစာရဿ စ ဓမ္မဿ ဝိပါကပစ္စယေန ပစ္စယော—  ဝိပါကော သဝိတက္ကသဝိစာရော ဧကော ခန္ဓော စ ဝိတက္ကော စ တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ ဝိပါကပစ္စယေန ပစ္စယော. ပဋိသန္ဓိက္ခဏေ …ပေ… . (3)
</Paragraph>
</Division>