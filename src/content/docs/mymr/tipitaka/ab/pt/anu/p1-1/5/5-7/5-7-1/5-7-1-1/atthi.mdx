---
title: "အတ္ထိ"
tableOfContents: false
sidebar:
  order: 7
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="82">

<Paragraph number="2740">
ဥပါဒိန္နုပါဒါနိယော ဓမ္မော ဥပါဒိန္နုပါဒါနိယဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  ဥပါဒိန္နုပါဒါနိယော ဧကော ခန္ဓော တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ အတ္ထိပစ္စယေန ပစ္စယော; ပဋိသန္ဓိက္ခဏေ ဥပါဒိန္နုပါဒါနိယော ဧကော ခန္ဓော တိဏ္ဏန္နံ ခန္ဓာနံ ကဋတ္တာ စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ ကဋတ္တာ စ ရူပါနံ အတ္ထိပစ္စယေန ပစ္စယော. ခန္ဓာ ဝတ္ထုဿ …ပေ…  ဝတ္ထု ခန္ဓာနံ …ပေ…  ဧကံ မဟာဘူတံ …ပေ…  မဟာဘူတာ ကဋတ္တာရူပါနံ ဥပါဒါရူပါနံ အတ္ထိပစ္စယေန ပစ္စယော. အသညသတ္တာနံ ဧကံ မဟာဘူတံ …ပေ…  မဟာဘူတာ ကဋတ္တာရူပါနံ ဥပါဒါရူပါနံ အတ္ထိပစ္စယေန ပစ္စယော.
</Paragraph>

<Paragraph number="2741">
<Emphasis>ပုရေဇာတံ</Emphasis>—  သေက္ခာ ဝါ ပုထုဇ္ဇနာ ဝါ စက္ခုံ အနိစ္စတော ဒုက္ခတော အနတ္တတော ဝိပဿန္တိ, အဿာဒေန္တိ အဘိနန္ဒန္တိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. ကုသလာကုသလေ နိရုဒ္ဓေ ဝိပါကော တဒါရမ္မဏတာ ဥပ္ပဇ္ဇတိ. သောတံ…  ဃာနံ…  ဇိဝှံ…  ကာယံ…  ဥပါဒိန္နုပါဒါနိယေ ရူပေ…  ဂန္ဓေ…  ရသေ…  ဖောဋ္ဌဗ္ဗေ…  ဝတ္ထုံ အနိစ္စတော ဒုက္ခတော အနတ္တတော ဝိပဿန္တိ, အဿာဒေန္တိ အဘိနန္ဒန္တိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. ကုသလာကုသလေ နိရုဒ္ဓေ ဝိပါကော တဒါရမ္မဏတာ ဥပ္ပဇ္ဇတိ. ဥပါဒိန္နုပါဒါနိယံ ရူပါယတနံ စက္ခုဝိညာဏဿ …ပေ…  ဥပါဒိန္နုပါဒါနိယံ ဂန္ဓာယတနံ…  ရသာယတနံ…  ဖောဋ္ဌဗ္ဗာယတနံ ကာယဝိညာဏဿ …ပေ…  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ …ပေ…  ဝတ္ထု ဥပါဒိန္နုပါဒါနိယာနံ ခန္ဓာနံ အတ္ထိပစ္စယေန ပစ္စယော.
</Paragraph>

<Paragraph number="2742">
<Emphasis>ပစ္ဆာဇာတာ</Emphasis>—  ဥပါဒိန္နုပါဒါနိယာ ခန္ဓာ ပုရေဇာတဿ ဣမဿ ဥပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. ဥပါဒိန္နုပါဒါနိယော <Emphasis>ကဗဠီကာရော အာဟာရော</Emphasis> ဥပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. <Emphasis>ရူပဇီဝိတိန္ဒြိယံ</Emphasis>—  ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="2743">
ဥပါဒိန္နုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ. <Emphasis>သဟဇာတာ</Emphasis>—  ဥပါဒိန္နုပါဒါနိယာ ခန္ဓာ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ အနိစ္စတော ဒုက္ခတော အနတ္တတော ဝိပဿတိ, အဿာဒေတိ အဘိနန္ဒတိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. သောတံ…  ဃာနံ…  ဇိဝှံ…  ကာယံ…  ဥပါဒိန္နုပါဒါနိယေ ရူပေ…  ဂန္ဓေ…  ရသေ…  ဖောဋ္ဌဗ္ဗေ…  ဝတ္ထုံ အနိစ္စတော ဒုက္ခတော အနတ္တတော ဝိပဿတိ, အဿာဒေတိ အဘိနန္ဒတိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. ဒိဗ္ဗေန စက္ခုနာ ဥပါဒိန္နုပါဒါနိယံ ရူပံ ပဿတိ. ဝတ္ထု အနုပါဒိန္နုပါဒါနိယာနံ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဥပါဒိန္နုပါဒါနိယာ ခန္ဓာ ပုရေဇာတဿ ဣမဿ အနုပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. ဥပါဒိန္နုပါဒါနိယော <Emphasis>ကဗဠီကာရော အာဟာရော</Emphasis> အနုပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="2744">
ဥပါဒိန္နုပါဒါနိယော ဓမ္မော အနုပါဒိန္နအနုပါဒါနိယဿ ဓမ္မဿ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  ဝတ္ထု အနုပါဒိန္နအနုပါဒါနိယာနံ ခန္ဓာနံ အတ္ထိပစ္စယေန ပစ္စယော. (3)
</Paragraph>

<Paragraph number="2745">
ဥပါဒိန္နုပါဒါနိယော ဓမ္မော ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ, အာဟာရံ. <Emphasis>သဟဇာတော</Emphasis>—  ဥပါဒိန္နုပါဒါနိယော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဥပါဒိန္နုပါဒါနိယာ ခန္ဓာ ပုရေဇာတဿ ဣမဿ ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. ဥပါဒိန္နုပါဒါနိယော <Emphasis>ကဗဠီကာရော အာဟာရော</Emphasis> ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. (4)
</Paragraph>

</Division>
<Division number="83">

<Paragraph number="2746">
အနုပါဒိန္နုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ. <Emphasis>သဟဇာတော</Emphasis>—  အနုပါဒိန္နုပါဒါနိယော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. ဧကံ မဟာဘူတံ တိဏ္ဏန္နံ မဟာဘူတာနံ …ပေ…  မဟာဘူတာ စိတ္တသမုဋ္ဌာနာနံ ရူပါနံ ဥပါဒါရူပါနံ အတ္ထိပစ္စယေန ပစ္စယော. ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ ဧကံ မဟာဘူတံ …ပေ… . <Emphasis>ပုရေဇာတံ</Emphasis>—  အနုပါဒိန္နုပါဒါနိယေ ရူပေ…  သဒ္ဒေ…  ဂန္ဓေ…  ရသေ…  ဖောဋ္ဌဗ္ဗေ အနိစ္စတော ဒုက္ခတော အနတ္တတော ဝိပဿတိ, အဿာဒေတိ အဘိနန္ဒတိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. ဒိဗ္ဗေန စက္ခုနာ အနုပါဒိန္နုပါဒါနိယံ ရူပံ ပဿတိ. ဒိဗ္ဗာယ သောတဓာတုယာ သဒ္ဒံ သုဏာတိ. <Emphasis>ပစ္ဆာဇာတာ</Emphasis>—  အနုပါဒိန္နုပါဒါနိယာ ခန္ဓာ ပုရေဇာတဿ ဣမဿ အနုပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. အနုပါဒိန္နုပါဒါနိယော <Emphasis>ကဗဠီကာရော အာဟာရော</Emphasis> အနုပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. (1)
</Paragraph>

<Paragraph number="2747">
အနုပါဒိန္နုပါဒါနိယော ဓမ္မော ဥပါဒိန္နုပါဒါနိယဿ ဓမ္မဿ အတ္ထိပစ္စယေန ပစ္စယော—  ပုရေဇာတံ, ပစ္ဆာဇာတံ, အာဟာရံ. <Emphasis>ပုရေဇာတံ</Emphasis>—  အနုပါဒိန္နုပါဒါနိယေ ရူပေ…  သဒ္ဒေ…  ဂန္ဓေ…  ရသေ…  ဖောဋ္ဌဗ္ဗေ အနိစ္စတော ဒုက္ခတော အနတ္တတော ဝိပဿတိ, အဿာဒေတိ အဘိနန္ဒတိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. ကုသလာကုသလေ နိရုဒ္ဓေ ဝိပါကော တဒါရမ္မဏတာ ဥပ္ပဇ္ဇတိ. အနုပါဒိန္နုပါဒါနိယံ ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အနုပါဒိန္နုပါဒါနိယာ ခန္ဓာ ပုရေဇာတဿ ဣမဿ ဥပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. အနုပါဒိန္နုပါဒါနိယော <Emphasis>ကဗဠီကာရော အာဟာရော</Emphasis> ဥပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="2748">
အနုပါဒိန္နုပါဒါနိယော ဓမ္မော ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ဓမ္မဿ အတ္ထိပစ္စယေန ပစ္စယော—  ပစ္ဆာဇာတံ, အာဟာရံ. <Emphasis>ပစ္ဆာဇာတာ</Emphasis>—  အနုပါဒိန္နုပါဒါနိယာ ခန္ဓာ ပုရေဇာတဿ ဣမဿ ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. အနုပါဒိန္နုပါဒါနိယော <Emphasis>ကဗဠီကာရော အာဟာရော</Emphasis> ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. (3)
</Paragraph>

</Division>
<Division number="84">

<Paragraph number="2749">
အနုပါဒိန္နအနုပါဒါနိယော ဓမ္မော အနုပါဒိန္နအနုပါဒါနိယဿ ဓမ္မဿ အတ္ထိပစ္စယေန ပစ္စယော—  အနုပါဒိန္နအနုပါဒါနိယော ဧကော ခန္ဓော တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ အတ္ထိပစ္စယေန ပစ္စယော. (1)
</Paragraph>

<Paragraph number="2750">
အနုပါဒိန္နအနုပါဒါနိယော ဓမ္မော ဥပါဒိန္နုပါဒါနိယဿ ဓမ္မဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အနုပါဒိန္နအနုပါဒါနိယာ ခန္ဓာ ပုရေဇာတဿ ဣမဿ ဥပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="2751">
အနုပါဒိန္နအနုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  အနုပါဒိန္နအနုပါဒါနိယာ ခန္ဓာ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အနုပါဒိန္နအနုပါဒါနိယာ ခန္ဓာ ပုရေဇာတဿ ဣမဿ အနုပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. (3)
</Paragraph>

<Paragraph number="2752">
အနုပါဒိန္နအနုပါဒါနိယော ဓမ္မော ဥပါဒိန္နုပါဒါနိယဿ စ အနုပါဒိန္နအနုပါဒါနိယဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတော</Emphasis>—  အနုပါဒိန္နအနုပါဒါနိယော ဧကော ခန္ဓော တိဏ္ဏန္နံ ခန္ဓာနံ ပုရေဇာတဿ ဣမဿ ဥပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. တယော ခန္ဓာ ဧကဿ ခန္ဓဿ ပုရေဇာတဿ ဣမဿ ဥပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. ဒွေ ခန္ဓာ ဒွိန္နံ ခန္ဓာနံ ပုရေဇာတဿ ဣမဿ ဥပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. (4)
</Paragraph>

<Paragraph number="2753">
အနုပါဒိန္နအနုပါဒါနိယော ဓမ္မော အနုပါဒိန္နုပါဒါနိယဿ စ အနုပါဒိန္နအနုပါဒါနိယဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတော</Emphasis>—  အနုပါဒိန္နအနုပါဒါနိယော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. တယော ခန္ဓာ ဧကဿ ခန္ဓဿ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. ဒွေ ခန္ဓာ ဒွိန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. <Emphasis>သဟဇာတော</Emphasis>—  အနုပါဒိန္နအနုပါဒါနိယော ဧကော ခန္ဓော တိဏ္ဏန္နံ ခန္ဓာနံ ပုရေဇာတဿ ဣမဿ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. တယော ခန္ဓာ ဧကဿ ခန္ဓဿ ပုရေဇာတဿ ဣမဿ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. ဒွေ ခန္ဓာ ဒွိန္နံ ခန္ဓာနံ ပုရေဇာတဿ ဣမဿ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. (5)
</Paragraph>

<Paragraph number="2754">
အနုပါဒိန္နအနုပါဒါနိယော ဓမ္မော ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ဓမ္မဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အနုပါဒိန္နအနုပါဒါနိယာ ခန္ဓာ ပုရေဇာတဿ ဣမဿ ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. (6)
</Paragraph>

<Paragraph number="2755">
အနုပါဒိန္နအနုပါဒါနိယော ဓမ္မော ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ အနုပါဒိန္နအနုပါဒါနိယဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတော</Emphasis>—  အနုပါဒိန္နအနုပါဒါနိယော ဧကော ခန္ဓော တိဏ္ဏန္နံ ခန္ဓာနံ ပုရေဇာတဿ ဣမဿ ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. တယော ခန္ဓာ ဧကဿ ခန္ဓဿ ပုရေဇာတဿ ဣမဿ ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. ဒွေ ခန္ဓာ ဒွိန္နံ ခန္ဓာနံ ပုရေဇာတဿ ဣမဿ ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. (7)
</Paragraph>

</Division>
<Division number="85">

<Paragraph number="2756">
ဥပါဒိန္နုပါဒါနိယော စ အနုပါဒိန္နအနုပါဒါနိယော စ ဓမ္မာ ဥပါဒိန္နုပါဒါနိယဿ ဓမ္မဿ အတ္ထိပစ္စယေန ပစ္စယော—  ပစ္ဆာဇာတံ, ဣန္ဒြိယံ. <Emphasis>ပစ္ဆာဇာတာ</Emphasis>—  အနုပါဒိန္နအနုပါဒါနိယာ ခန္ဓာ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="2757">
ဥပါဒိန္နုပါဒါနိယော စ အနုပါဒိန္နအနုပါဒါနိယော စ ဓမ္မာ အနုပါဒိန္နအနုပါဒါနိယဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  အနုပါဒိန္နအနုပါဒါနိယော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော. တယော ခန္ဓာ စ ဝတ္ထု စ ဧကဿ ခန္ဓဿ အတ္ထိပစ္စယေန ပစ္စယော. ဒွေ ခန္ဓာ စ ဝတ္ထု စ ဒွိန္နံ ခန္ဓာနံ အတ္ထိပစ္စယေန ပစ္စယော. (2)
</Paragraph>

<Paragraph number="2758">
အနုပါဒိန္နုပါဒါနိယော စ အနုပါဒိန္နအနုပါဒါနိယော စ ဓမ္မာ ဥပါဒိန္နုပါဒါနိယဿ ဓမ္မဿ အတ္ထိပစ္စယေန ပစ္စယော—  ပစ္ဆာဇာတံ, အာဟာရံ. <Emphasis>ပစ္ဆာဇာတာ</Emphasis>—  အနုပါဒိန္နအနုပါဒါနိယာ ခန္ဓာ စ အနုပါဒိန္နုပါဒါနိယော ကဗဠီကာရော အာဟာရော စ ဥပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. (1)
</Paragraph>

<Paragraph number="2759">
အနုပါဒိန္နုပါဒါနိယော စ အနုပါဒိန္နအနုပါဒါနိယော စ ဓမ္မာ အနုပါဒိန္နုပါဒါနိယဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ, အာဟာရံ. <Emphasis>သဟဇာတာ</Emphasis>—  အနုပါဒိန္နအနုပါဒါနိယာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အနုပါဒိန္နအနုပါဒါနိယာ ခန္ဓာ စ အနုပါဒိန္နုပါဒါနိယော ကဗဠီကာရော အာဟာရော စ အနုပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="2760">
အနုပါဒိန္နုပါဒါနိယော စ အနုပါဒိန္နအနုပါဒါနိယော စ ဓမ္မာ ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ဓမ္မဿ အတ္ထိပစ္စယေန ပစ္စယော—  ပစ္ဆာဇာတံ, အာဟာရံ. <Emphasis>ပစ္ဆာဇာတာ</Emphasis>—  အနုပါဒိန္နအနုပါဒါနိယာ ခန္ဓာ စ အနုပါဒိန္နုပါဒါနိယော ကဗဠီကာရော အာဟာရော စ ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. (3)
</Paragraph>

</Division>
<Division number="86">

<Paragraph number="2761">
ဥပါဒိန္နုပါဒါနိယော စ အနုပါဒိန္နုပါဒါနိယော စ ဓမ္မာ ဥပါဒိန္နုပါဒါနိယဿ ဓမ္မဿ အတ္ထိပစ္စယေန ပစ္စယော—  ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>ပုရေဇာတံ</Emphasis>—  အနုပါဒိန္နုပါဒါနိယံ ရူပါယတနဉ္စ စက္ခာယတနဉ္စ စက္ခုဝိညာဏဿ အတ္ထိပစ္စယေန ပစ္စယော …ပေ…  အနုပါဒိန္နုပါဒါနိယံ ဖောဋ္ဌဗ္ဗာယတနဉ္စ ကာယာယတနဉ္စ ကာယဝိညာဏဿ အတ္ထိပစ္စယေန ပစ္စယော. အနုပါဒိန္နုပါဒါနိယံ ရူပါယတနဉ္စ ဝတ္ထု စ ဥပါဒိန္နုပါဒါနိယာနံ ခန္ဓာနံ …ပေ…  အနုပါဒိန္နုပါဒါနိယံ ဖောဋ္ဌဗ္ဗာယတနဉ္စ ဝတ္ထု စ ဥပါဒိန္နုပါဒါနိယာနံ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဥပါဒိန္နုပါဒါနိယာ ခန္ဓာ စ အနုပါဒိန္နုပါဒါနိယော ကဗဠီကာရော အာဟာရော စ ဥပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. ဥပါဒိန္နုပါဒါနိယော စ အနုပါဒိန္နုပါဒါနိယော စ ကဗဠီကာရော အာဟာရော ဥပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အနုပါဒိန္နုပါဒါနိယာ ခန္ဓာ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="2762">
ဥပါဒိန္နုပါဒါနိယော စ အနုပါဒိန္နုပါဒါနိယော စ ဓမ္မာ အနုပါဒိန္နုပါဒါနိယဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ. <Emphasis>သဟဇာတာ</Emphasis>—  ဥပါဒိန္နုပါဒါနိယာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  အနုပါဒိန္နုပါဒါနိယံ ရူပါယတနဉ္စ ဝတ္ထု စ အနုပါဒိန္နုပါဒါနိယာနံ ခန္ဓာနံ …ပေ…  အနုပါဒိန္နုပါဒါနိယံ ဖောဋ္ဌဗ္ဗာယတနဉ္စ ဝတ္ထု စ အနုပါဒိန္နုပါဒါနိယာနံ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဥပါဒိန္နုပါဒါနိယာ ခန္ဓာ စ အနုပါဒိန္နုပါဒါနိယော ကဗဠီကာရော အာဟာရော စ အနုပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. ဥပါဒိန္နုပါဒါနိယော စ အနုပါဒိန္နုပါဒါနိယော စ ကဗဠီကာရော အာဟာရော အနုပါဒိန္နုပါဒါနိယဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="2763">
ဥပါဒိန္နုပါဒါနိယော စ အနုပါဒိန္နုပါဒါနိယော စ ဓမ္မာ ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ဓမ္မဿ အတ္ထိပစ္စယေန ပစ္စယော…  <Emphasis>အာဟာရံ…</Emphasis> ဥပါဒိန္နုပါဒါနိယော စ အနုပါဒိန္နုပါဒါနိယော စ ကဗဠီကာရော အာဟာရော ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ကာယဿ အတ္ထိပစ္စယေန ပစ္စယော. (3)
</Paragraph>

<Paragraph number="2764">
ဥပါဒိန္နုပါဒါနိယော စ အနုပါဒိန္နုပါဒါနိယော စ အနုပါဒိန္နအနုပါဒါနိယော စ ဓမ္မာ ဥပါဒိန္နုပါဒါနိယဿ ဓမ္မဿ အတ္ထိပစ္စယေန ပစ္စယော—  ပစ္ဆာဇာတံ, အာဟာရံ, ဣန္ဒြိယံ. <Emphasis>ပစ္ဆာဇာတာ</Emphasis>—  အနုပါဒိန္နအနုပါဒါနိယာ ခန္ဓာ စ အနုပါဒိန္နအနုပါဒါနိယော ကဗဠီကာရော အာဟာရော စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>
</Division>