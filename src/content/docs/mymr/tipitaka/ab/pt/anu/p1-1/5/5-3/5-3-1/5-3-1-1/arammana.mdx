---
title: "အာရမ္မဏ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="32">

<Paragraph number="2533">
ဥပါဒိန္နုပါဒါနိယံ ဓမ္မံ ပစ္စယာ ဥပါဒိန္နုပါဒါနိယော ဓမ္မော ဥပ္ပဇ္ဇတိ အာရမ္မဏပစ္စယာ—  ဥပါဒိန္နုပါဒါနိယံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓေ ပစ္စယာ ဒွေ ခန္ဓာ; ပဋိသန္ဓိက္ခဏေ ဥပါဒိန္နုပါဒါနိယံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓေ ပစ္စယာ ဒွေ ခန္ဓာ; ဝတ္ထုံ ပစ္စယာ ခန္ဓာ; စက္ခာယတနံ ပစ္စယာ စက္ခုဝိညာဏံ …ပေ…  ကာယာယတနံ ပစ္စယာ ကာယဝိညာဏံ; ဝတ္ထုံ ပစ္စယာ ဥပါဒိန္နုပါဒါနိယာ ခန္ဓာ. (1)
</Paragraph>

<Paragraph number="2534">
ဥပါဒိန္နုပါဒါနိယံ ဓမ္မံ ပစ္စယာ အနုပါဒိန္နုပါဒါနိယော ဓမ္မော ဥပ္ပဇ္ဇတိ အာရမ္မဏပစ္စယာ—  ဝတ္ထုံ ပစ္စယာ အနုပါဒိန္နုပါဒါနိယာ ခန္ဓာ. (2)
</Paragraph>

<Paragraph number="2535">
ဥပါဒိန္နုပါဒါနိယံ ဓမ္မံ ပစ္စယာ အနုပါဒိန္နအနုပါဒါနိယော ဓမ္မော ဥပ္ပဇ္ဇတိ အာရမ္မဏပစ္စယာ—  ဝတ္ထုံ ပစ္စယာ အနုပါဒိန္နအနုပါဒါနိယာ ခန္ဓာ. (3)
</Paragraph>

<Paragraph number="2536">
အနုပါဒိန္နုပါဒါနိယံ ဓမ္မံ ပစ္စယာ အနုပါဒိန္နုပါဒါနိယော ဓမ္မော ဥပ္ပဇ္ဇတိ အာရမ္မဏပစ္စယာ—  အနုပါဒိန္နုပါဒါနိယံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓေ ပစ္စယာ ဒွေ ခန္ဓာ. (1)
</Paragraph>

<Paragraph number="2537">
အနုပါဒိန္နအနုပါဒါနိယံ ဓမ္မံ ပစ္စယာ အနုပါဒိန္နအနုပါဒါနိယော ဓမ္မော ဥပ္ပဇ္ဇတိ အာရမ္မဏပစ္စယာ—  အနုပါဒိန္နအနုပါဒါနိယံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓေ ပစ္စယာ ဒွေ ခန္ဓာ. (1)
</Paragraph>

<Paragraph number="2538">
ဥပါဒိန္နုပါဒါနိယဉ္စ အနုပါဒိန္နအနုပါဒါနိယဉ္စ ဓမ္မံ ပစ္စယာ အနုပါဒိန္နအနုပါဒါနိယော ဓမ္မော ဥပ္ပဇ္ဇတိ အာရမ္မဏပစ္စယာ—  အနုပါဒိန္နအနုပါဒါနိယံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ ဝတ္ထုဉ္စ ပစ္စယာ ဒွေ ခန္ဓာ. (1)
</Paragraph>

<Paragraph number="2539">
ဥပါဒိန္နုပါဒါနိယဉ္စ အနုပါဒိန္နုပါဒါနိယဉ္စ ဓမ္မံ ပစ္စယာ အနုပါဒိန္နုပါဒါနိယော ဓမ္မော ဥပ္ပဇ္ဇတိ အာရမ္မဏပစ္စယာ—  အနုပါဒိန္နုပါဒါနိယံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ ဝတ္ထုဉ္စ ပစ္စယာ ဒွေ ခန္ဓာ. (1)
</Paragraph>
</Division>