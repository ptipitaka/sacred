---
title: အတ္ထျာဒိ
tableOfContents: false
sidebar:
  order: 5
type: tipitaka
basket: ab
book: p2
review:
  current: review
  updated: '2025-10-23T09:21:04.759907'
  updated_by: ''
  notes: ''
  history:
  - state: review
    date: '2025-10-23T09:21:04.759907'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="464" book="p2" e="ch" v="38" p="556">

<Paragraph number="3502" book="p2">
ဥပါဒိန္နော ဓမ္မော ဥပါဒိန္နဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. (သံခိတ္တံ. ယထာ နိက္ခိတ္တပဒါနိ ဝိဘဇိတဗ္ဗာနိ ပရိပုဏ္ဏာနိ.) (1)
</Paragraph>

<Paragraph number="3503" book="p2">
ဥပါဒိန္နော ဓမ္မော အနုပါဒိန္နဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ. (သံခိတ္တံ, ယထာ နိက္ခိတ္တပဒါနိ ဝိတ္ထာရေတဗ္ဗာနိ.) (2)
</Paragraph>

<Paragraph number="3504" book="p2">
ဥပါဒိန္နော ဓမ္မော ဥပါဒိန္နဿ စ အနုပါဒိန္နဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ, အာဟာရံ. (သံခိတ္တံ, ယထာ နိက္ခိတ္တပဒါနိ ဝိတ္ထာရေတဗ္ဗာနိ.) (3)
</Paragraph>

<Paragraph number="3505" book="p2">
အနုပါဒိန္နော ဓမ္မော အနုပါဒိန္နဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ. (သံခိတ္တံ, ယထာ နိက္ခိတ္တပဒါနိ ဝိဘဇိတဗ္ဗာနိ.) (1)
</Paragraph>

<Paragraph number="3506" book="p2">
အနုပါဒိန္နော ဓမ္မော ဥပါဒိန္နဿ ဓမ္မဿ အတ္ထိပစ္စယေန ပစ္စယော—  ပုရေဇာတံ, ပစ္ဆာဇာတံ, အာဟာရံ. <Emphasis>ပုရေဇာတံ</Emphasis>—  အနုပါဒိန္နေ ရူပေ…  သဒ္ဒေ…  ဂန္ဓေ…  ရသေ…  ဖောဋ္ဌဗ္ဗေ အနိစ္စတော …ပေ…  ဒေါမနဿံ ဥပ္ပဇ္ဇတိ; ကုသလာကုသလေ နိရုဒ္ဓေ ဝိပါကော တဒါရမ္မဏတာ ဥပ္ပဇ္ဇတိ, အနုပါဒိန္နံ ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ… . <Emphasis>ပစ္ဆာဇာတာ</Emphasis>—  အနုပါဒိန္နာ ခန္ဓာ ပုရေဇာတဿ ဣမဿ ဥပါဒိန္နဿ ကာယဿ အတ္ထိပစ္စယေန ပစ္စယော; အနုပါဒိန္နော <Emphasis>ကဗဠီကာရော အာဟာရော</Emphasis>—  ဣမဿ ဥပါဒိန္နဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="3507" book="p2">
အနုပါဒိန္နော ဓမ္မော ဥပါဒိန္နဿ စ အနုပါဒိန္နဿ စ ဓမ္မဿ အတ္ထိပစ္စယေန ပစ္စယော—  ပစ္ဆာဇာတံ, အာဟာရံ. <Emphasis>ပစ္ဆာဇာတာ</Emphasis>—  အနုပါဒိန္နာ ခန္ဓာ ပုရေဇာတဿ ဣမဿ ဥပါဒိန္နဿ စ အနုပါဒိန္နဿ စ ကာယဿ အတ္ထိပစ္စယေန ပစ္စယော; အနုပါဒိန္နော <Emphasis>ကဗဠီကာရော အာဟာရော</Emphasis> ဣမဿ ဥပါဒိန္နဿ စ အနုပါဒိန္နဿ စ ကာယဿ အတ္ထိပစ္စယေန ပစ္စယော. (3)
</Paragraph>

</Division>
<Division number="465" book="p2" e="ch" v="38" p="557">

<Paragraph number="3508" book="p2">
ဥပါဒိန္နော စ အနုပါဒိန္နော စ ဓမ္မာ ဥပါဒိန္နဿ ဓမ္မဿ အတ္ထိပစ္စယေန ပစ္စယော—  ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>ပုရေဇာတံ</Emphasis>—  အနုပါဒိန္နံ ရူပါယတနဉ္စ စက္ခာယတနဉ္စ စက္ခုဝိညာဏဿ …ပေ…  အနုပါဒိန္နံ ဖောဋ္ဌဗ္ဗာယတနဉ္စ ကာယာယတနဉ္စ ကာယဝိညာဏဿ အတ္ထိပစ္စယေန ပစ္စယော; အနုပါဒိန္နံ ရူပါယတနဉ္စ ဝတ္ထု စ …ပေ…  ဖောဋ္ဌဗ္ဗာယတနဉ္စ ဝတ္ထု စ ဥပါဒိန္နာနံ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဥပါဒိန္နာ ခန္ဓာ စ အနုပါဒိန္နော ကဗဠီကာရော အာဟာရော စ ဣမဿ ဥပါဒိန္နဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အနုပါဒိန္နာ ခန္ဓာ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="3509" book="p2">
ဥပါဒိန္နော စ အနုပါဒိန္နော စ ဓမ္မာ အနုပါဒိန္နဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ. <Emphasis>သဟဇာတာ</Emphasis>—  ဥပါဒိန္နာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>သဟဇာတော</Emphasis>—  အနုပါဒိန္နော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ… . <Emphasis>ပုရေဇာတံ</Emphasis>—  အနုပါဒိန္နံ ရူပါယတနဉ္စ ဝတ္ထု စ အနုပါဒိန္နာနံ ခန္ဓာနံ အတ္ထိပစ္စယေန ပစ္စယော …ပေ…  ဖောဋ္ဌဗ္ဗာယတနဉ္စ ဝတ္ထု စ အနုပါဒိန္နာနံ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဥပါဒိန္နာ ခန္ဓာ စ အနုပါဒိန္နော ကဗဠီကာရော အာဟာရော စ ဣမဿ အနုပါဒိန္နဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="3510" book="p2">
ဥပါဒိန္နော စ အနုပါဒိန္နော စ ဓမ္မာ ဥပါဒိန္နဿ စ အနုပါဒိန္နဿ စ ဓမ္မဿ အတ္ထိပစ္စယေန ပစ္စယော. <Emphasis>အာဟာရံ</Emphasis>—  ဥပါဒိန္နော စ အနုပါဒိန္နော စ ကဗဠီကာရော အာဟာရော ဣမဿ ဥပါဒိန္နဿ စ အနုပါဒိန္နဿ စ ကာယဿ အတ္ထိပစ္စယေန ပစ္စယော. (3)
</Paragraph>

<Paragraph number="3511" book="p2">
နတ္ထိပစ္စယေန ပစ္စယော…  ဝိဂတပစ္စယေန ပစ္စယော…  အဝိဂတပစ္စယေန ပစ္စယော.
</Paragraph>
</Division>