---
title: "ပုရေဇာတ"
tableOfContents: false
sidebar:
  order: 12
type: "tipitaka"
basket: "ab"
book: "p1-2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="75" book="p1-2" e="ch" v="37" p="333">

<Paragraph number="2095" book="p1-2">
ပရိတ္တော ဓမ္မော ပရိတ္တဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ အနိစ္စတော …ပေ…  ဝိပဿတိ အဿာဒေတိ အဘိနန္ဒတိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. သောတံ …ပေ…  ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ. ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ ပုရေဇာတပစ္စယေန ပစ္စယော. <Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ…  ဝတ္ထု ပရိတ္တာနံ ခန္ဓာနံ ပုရေဇာတပစ္စယေန ပစ္စယော. (1)
</Paragraph>

<Paragraph number="2096" book="p1-2">
ပရိတ္တော ဓမ္မော မဟဂ္ဂတဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. <Emphasis>ဝတ္ထုပုရေဇာတံ</Emphasis>—  ဝတ္ထု မဟဂ္ဂတာနံ ခန္ဓာနံ ပုရေဇာတပစ္စယေန ပစ္စယော. (2)
</Paragraph>

<Paragraph number="2097" book="p1-2">
ပရိတ္တော ဓမ္မော အပ္ပမာဏဿ ဓမ္မဿ ပုရေဇာတပစ္စယေန ပစ္စယော. <Emphasis>ဝတ္ထုပုရေဇာတံ</Emphasis>—  ဝတ္ထု အပ္ပမာဏာနံ ခန္ဓာနံ ပုရေဇာတပစ္စယေန ပစ္စယော. (3)
</Paragraph>
</Division>