---
title: "အာဟာရ"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="222">

<Paragraph number="2869">
စိတ္တသမုဋ္ဌာနော ဓမ္မော စိတ္တသမုဋ္ဌာနဿ ဓမ္မဿ အာဟာရပစ္စယေန ပစ္စယော—  စိတ္တသမုဋ္ဌာနာ အာဟာရာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အာဟာရပစ္စယေန ပစ္စယော; ပဋိသန္ဓိက္ခဏေ …ပေ… . (မူလံ ကာတဗ္ဗံ.) စိတ္တသမုဋ္ဌာနာ အာဟာရာ စိတ္တဿ အာဟာရပစ္စယေန ပစ္စယော; ပဋိသန္ဓိက္ခဏေ …ပေ…  စိတ္တသမုဋ္ဌာနော ကဗဠီကာရော အာဟာရော ဣမဿ နောစိတ္တသမုဋ္ဌာနဿ ကာယဿ အာဟာရပစ္စယေန ပစ္စယော. (မူလံ ကာတဗ္ဗံ.) စိတ္တသမုဋ္ဌာနာ အာဟာရာ သမ္ပယုတ္တကာနံ ခန္ဓာနံ စိတ္တဿ စ စိတ္တသမုဋ္ဌာနာနဉ္စ ရူပါနံ အာဟာရပစ္စယေန ပစ္စယော; ပဋိသန္ဓိက္ခဏေ …ပေ… . (3)
</Paragraph>

</Division>
<Division number="223">

<Paragraph number="2870">
နောစိတ္တသမုဋ္ဌာနော ဓမ္မော နောစိတ္တသမုဋ္ဌာနဿ ဓမ္မဿ အာဟာရပစ္စယေန ပစ္စယော—  ပဋိသန္ဓိက္ခဏေ နောစိတ္တသမုဋ္ဌာနာ အာဟာရာ ကဋတ္တာရူပါနံ အာဟာရပစ္စယေန ပစ္စယော; နောစိတ္တသမုဋ္ဌာနော ကဗဠီကာရော အာဟာရော ဣမဿ နောစိတ္တသမုဋ္ဌာနဿ ကာယဿ အာဟာရပစ္စယေန ပစ္စယော. (မူလံ ကာတဗ္ဗံ.) နောစိတ္တသမုဋ္ဌာနာ အာဟာရာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အာဟာရပစ္စယေန ပစ္စယော; ပဋိသန္ဓိက္ခဏေ …ပေ… . (မူလံ ကာတဗ္ဗံ.) ပဋိသန္ဓိက္ခဏေ နောစိတ္တသမုဋ္ဌာနာ အာဟာရာ သမ္ပယုတ္တကာနံ ခန္ဓာနံ ကဋတ္တာ စ ရူပါနံ အာဟာရပစ္စယေန ပစ္စယော. (3)
</Paragraph>

</Division>
<Division number="224">

<Paragraph number="2871">
စိတ္တသမုဋ္ဌာနော စ နောစိတ္တသမုဋ္ဌာနော စ ဓမ္မာ စိတ္တသမုဋ္ဌာနဿ ဓမ္မဿ အာဟာရပစ္စယေန ပစ္စယော—  စိတ္တသမုဋ္ဌာနာ စ နောစိတ္တသမုဋ္ဌာနာ စ အာဟာရာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အာဟာရပစ္စယေန ပစ္စယော; ပဋိသန္ဓိက္ခဏေ …ပေ… . (မူလံ ကာတဗ္ဗံ.) ပဋိသန္ဓိက္ခဏေ စိတ္တသမုဋ္ဌာနာ စ နောစိတ္တသမုဋ္ဌာနာ စ အာဟာရာ ကဋတ္တာရူပါနံ အာဟာရပစ္စယေန ပစ္စယော; စိတ္တသမုဋ္ဌာနော စ နောစိတ္တသမုဋ္ဌာနော စ ကဗဠီကာရော အာဟာရော ဣမဿ နောစိတ္တသမုဋ္ဌာနဿ ကာယဿ အာဟာရပစ္စယေန ပစ္စယော. (မူလံ ကာတဗ္ဗံ.) ပဋိသန္ဓိက္ခဏေ စိတ္တသမုဋ္ဌာနာ စ နောစိတ္တသမုဋ္ဌာနာ စ အာဟာရာ သမ္ပယုတ္တကာနံ ခန္ဓာနံ ကဋတ္တာ စ ရူပါနံ အာဟာရပစ္စယေန ပစ္စယော. (3)
</Paragraph>
</Division>