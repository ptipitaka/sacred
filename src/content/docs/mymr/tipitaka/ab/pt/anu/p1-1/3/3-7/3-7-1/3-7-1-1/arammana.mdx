---
title: အာရမ္မဏ
tableOfContents: false
sidebar:
  order: 5
type: tipitaka
basket: ab
book: p1-1
review:
  current: review
  updated: '2025-10-23T09:20:56.321998'
  updated_by: ''
  notes: ''
  history:
  - state: review
    date: '2025-10-23T09:20:56.321998'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="39" book="p1-1" e="ch" v="36" p="344">

<Paragraph number="1883" book="p1-1">
သုခါယ ဝေဒနာယ သမ္ပယုတ္တော ဓမ္မော သုခါယ ဝေဒနာယ သမ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  သုခါယ ဝေဒနာယ သမ္ပယုတ္တေန စိတ္တေန ဒါနံ ဒတွာ, သီလံ သမာဒိယိတွာ, ဥပေါသထကမ္မံ ကတွာ သုခါယ ဝေဒနာယ သမ္ပယုတ္တေန စိတ္တေန ပစ္စဝေက္ခတိ. သုခါယ ဝေဒနာယ သမ္ပယုတ္တာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ သုခါယ ဝေဒနာယ သမ္ပယုတ္တေန စိတ္တေန ပစ္စဝေက္ခတိ. အရိယာ သုခါယ ဝေဒနာယ သမ္ပယုတ္တေန စိတ္တေန သုခါယ ဝေဒနာယ သမ္ပယုတ္တေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. သုခါယ ဝေဒနာယ သမ္ပယုတ္တေ ခန္ဓေ သုခါယ ဝေဒနာယ သမ္ပယုတ္တေန စိတ္တေန အနိစ္စတော ဒုက္ခတော အနတ္တတော ဝိပဿတိ, အဿာဒေတိ အဘိနန္ဒတိ; တံ အာရဗ္ဘ သုခါယ ဝေဒနာယ သမ္ပယုတ္တော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ; သုခါယ ဝေဒနာယ သမ္ပယုတ္တေ ခန္ဓေ အာရဗ္ဘ သုခါယ ဝေဒနာယ သမ္ပယုတ္တာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="1884" book="p1-1">
သုခါယ ဝေဒနာယ သမ္ပယုတ္တော ဓမ္မော ဒုက္ခာယ ဝေဒနာယ သမ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  သုခါယ ဝေဒနာယ သမ္ပယုတ္တေန စိတ္တေန ဒါနံ ဒတွာ, သီလံ သမာဒိယိတွာ, ဥပေါသထကမ္မံ ကတွာ ဝိပ္ပဋိသာရိဿ ဒေါမနဿံ ဥပ္ပဇ္ဇတိ. သုခါယ ဝေဒနာယ သမ္ပယုတ္တေ ဈာနေ ပရိဟီနေ ဝိပ္ပဋိသာရိဿ ဒေါမနဿံ ဥပ္ပဇ္ဇတိ. သုခါယ ဝေဒနာယ သမ္ပယုတ္တေ ခန္ဓေ အာရဗ္ဘ ဒုက္ခာယ ဝေဒနာယ သမ္ပယုတ္တာ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="1885" book="p1-1">
သုခါယ ဝေဒနာယ သမ္ပယုတ္တော ဓမ္မော အဒုက္ခမသုခါယ ဝေဒနာယ သမ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  သုခါယ ဝေဒနာယ သမ္ပယုတ္တေန စိတ္တေန ဒါနံ ဒတွာ, သီလံ သမာဒိယိတွာ, ဥပေါသထကမ္မံ ကတွာ အဒုက္ခမသုခါယ ဝေဒနာယ သမ္ပယုတ္တေန စိတ္တေန ပစ္စဝေက္ခတိ. သုခါယ ဝေဒနာယ သမ္ပယုတ္တာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ အဒုက္ခမသုခါယ ဝေဒနာယ သမ္ပယုတ္တေန စိတ္တေန ပစ္စဝေက္ခတိ. အရိယာ အဒုက္ခမသုခါယ ဝေဒနာယ သမ္ပယုတ္တေန စိတ္တေန သုခါယ ဝေဒနာယ သမ္ပယုတ္တေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. သုခါယ ဝေဒနာယ သမ္ပယုတ္တေ ခန္ဓေ အဒုက္ခမသုခါယ ဝေဒနာယ သမ္ပယုတ္တေန စိတ္တေန အနိစ္စတော ဒုက္ခတော အနတ္တတော ဝိပဿတိ, အဿာဒေတိ အဘိနန္ဒတိ; တံ အာရဗ္ဘ အဒုက္ခမသုခါယ ဝေဒနာယ သမ္ပယုတ္တော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဝိစိကိစ္ဆာ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ, စေတောပရိယဉာဏေန သုခါယ ဝေဒနာယ သမ္ပယုတ္တစိတ္တသမင်္ဂိဿ စိတ္တံ ဇာနာတိ. သုခါယ ဝေဒနာယ သမ္ပယုတ္တာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မုပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. သုခါယ ဝေဒနာယ သမ္ပယုတ္တေ ခန္ဓေ အာရဗ္ဘ အဒုက္ခမသုခါယ ဝေဒနာယ သမ္ပယုတ္တာ ခန္ဓာ ဥပ္ပဇ္ဇန္တိ. (3)
</Paragraph>

</Division>
<Division number="40" book="p1-1" e="ch" v="36" p="344">

<Paragraph number="1886" book="p1-1">
ဒုက္ခာယ ဝေဒနာယ သမ္ပယုတ္တော ဓမ္မော ဒုက္ခာယ ဝေဒနာယ သမ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  ဒေါသံ အာရဗ္ဘ ဒေါသော ဥပ္ပဇ္ဇတိ, မောဟော ဥပ္ပဇ္ဇတိ; ဒုက္ခာယ ဝေဒနာယ သမ္ပယုတ္တံ မောဟံ အာရဗ္ဘ မောဟော ဥပ္ပဇ္ဇတိ, ဒေါသော ဥပ္ပဇ္ဇတိ; ဒုက္ခသဟဂတံ ကာယဝိညာဏံ အာရဗ္ဘ ဒေါသော ဥပ္ပဇ္ဇတိ, မောဟော ဥပ္ပဇ္ဇတိ; ဒုက္ခာယ ဝေဒနာယ သမ္ပယုတ္တေ ခန္ဓေ အာရဗ္ဘ ဒုက္ခာယ ဝေဒနာယ သမ္ပယုတ္တာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="1887" book="p1-1">
ဒုက္ခာယ ဝေဒနာယ သမ္ပယုတ္တော ဓမ္မော သုခါယ ဝေဒနာယ သမ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  အရိယာ သုခါယ ဝေဒနာယ သမ္ပယုတ္တေန စိတ္တေန ဒုက္ခာယ ဝေဒနာယ သမ္ပယုတ္တေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. ဒုက္ခာယ ဝေဒနာယ သမ္ပယုတ္တေ ခန္ဓေ သုခါယ ဝေဒနာယ သမ္ပယုတ္တေန စိတ္တေန အနိစ္စတော ဒုက္ခတော အနတ္တတော ဝိပဿတိ; ဒုက္ခာယ ဝေဒနာယ သမ္ပယုတ္တေ ခန္ဓေ အာရဗ္ဘ သုခါယ ဝေဒနာယ သမ္ပယုတ္တာ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="1888" book="p1-1">
ဒုက္ခာယ ဝေဒနာယ သမ္ပယုတ္တော ဓမ္မော အဒုက္ခမသုခါယ ဝေဒနာယ သမ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  အရိယာ အဒုက္ခမသုခါယ ဝေဒနာယ သမ္ပယုတ္တေန စိတ္တေန ဒုက္ခာယ ဝေဒနာယ သမ္ပယုတ္တေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. ဒုက္ခာယ ဝေဒနာယ သမ္ပယုတ္တေ ခန္ဓေ အဒုက္ခမသုခါယ ဝေဒနာယ သမ္ပယုတ္တေန စိတ္တေန အနိစ္စတော ဒုက္ခတော အနတ္တတော ဝိပဿတိ; စေတောပရိယဉာဏေန ဒုက္ခာယ ဝေဒနာယ သမ္ပယုတ္တစိတ္တသမင်္ဂိဿ စိတ္တံ ဇာနန္တိ. ဒုက္ခာယ ဝေဒနာယ သမ္ပယုတ္တာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မုပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော—  ဒုက္ခာယ ဝေဒနာယ သမ္ပယုတ္တေ ခန္ဓေ အာရဗ္ဘ အဒုက္ခမသုခါယ ဝေဒနာယ သမ္ပယုတ္တာ ခန္ဓာ ဥပ္ပဇ္ဇန္တိ. (3)
</Paragraph>

</Division>
<Division number="41" book="p1-1" e="ch" v="36" p="344">

<Paragraph number="1889" book="p1-1">
အဒုက္ခမသုခါယ ဝေဒနာယ သမ္ပယုတ္တော ဓမ္မော အဒုက္ခမသုခါယ ဝေဒနာယ သမ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  အဒုက္ခမသုခါယ ဝေဒနာယ သမ္ပယုတ္တေန စိတ္တေန ဒါနံ ဒတွာ, သီလံ သမာဒိယိတွာ, ဥပေါသထကမ္မံ ကတွာ အဒုက္ခမသုခါယ ဝေဒနာယ သမ္ပယုတ္တေန စိတ္တေန ပစ္စဝေက္ခတိ. အဒုက္ခမသုခါယ ဝေဒနာယ သမ္ပယုတ္တာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ အဒုက္ခမသုခါယ ဝေဒနာယ သမ္ပယုတ္တေန စိတ္တေန ပစ္စဝေက္ခတိ; အရိယာ အဒုက္ခမသုခါယ ဝေဒနာယ သမ္ပယုတ္တေန စိတ္တေန အဒုက္ခမသုခါယ ဝေဒနာယ သမ္ပယုတ္တေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. အဒုက္ခမသုခါယ ဝေဒနာယ သမ္ပယုတ္တေ ခန္ဓေ အဒုက္ခမသုခါယ ဝေဒနာယ သမ္ပယုတ္တေန စိတ္တေန အနိစ္စတော ဒုက္ခတော အနတ္တတော ဝိပဿတိ, အဿာဒေတိ အဘိနန္ဒတိ; တံ အာရဗ္ဘ အဒုက္ခမသုခါယ ဝေဒနာယ သမ္ပယုတ္တော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဝိစိကိစ္ဆာ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ; စေတောပရိယဉာဏေန အဒုက္ခမသုခါယ ဝေဒနာယ သမ္ပယုတ္တစိတ္တသမင်္ဂိဿ စိတ္တံ ဇာနန္တိ. အာကာသာနဉ္စာယတနံ ဝိညာဏဉ္စာယတနဿ အာရမ္မဏပစ္စယေန ပစ္စယော. အာကိဉ္စညာယတနံ နေဝသညာနာသညာယတနဿ အာရမ္မဏပစ္စယေန ပစ္စယော. အဒုက္ခမသုခါယ ဝေဒနာယ သမ္ပယုတ္တာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မုပဂဉာဏဿ, အနာဂတံသဉာဏဿ အာဝဇ္ဇနာယ အာရမ္မဏပစ္စယေန ပစ္စယော. အဒုက္ခမသုခါယ ဝေဒနာယ သမ္ပယုတ္တေ ခန္ဓေ အာရဗ္ဘ အဒုက္ခမသုခါယ ဝေဒနာယ သမ္ပယုတ္တာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="1890" book="p1-1">
အဒုက္ခမသုခါယ ဝေဒနာယ သမ္ပယုတ္တော ဓမ္မော သုခါယ ဝေဒနာယ သမ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  အဒုက္ခမသုခါယ ဝေဒနာယ သမ္ပယုတ္တေန စိတ္တေန ဒါနံ ဒတွာ, သီလံ သမာဒိယိတွာ, ဥပေါသထကမ္မံ ကတွာ သုခါယ ဝေဒနာယ သမ္ပယုတ္တေန စိတ္တေန ပစ္စဝေက္ခတိ. အဒုက္ခမသုခါယ ဝေဒနာယ သမ္ပယုတ္တာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ သုခါယ ဝေဒနာယ သမ္ပယုတ္တေန စိတ္တေန ပစ္စဝေက္ခတိ. အရိယာ သုခါယ ဝေဒနာယ သမ္ပယုတ္တေန စိတ္တေန အဒုက္ခမသုခါယ ဝေဒနာယ သမ္ပယုတ္တေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. အဒုက္ခမသုခါယ ဝေဒနာယ သမ္ပယုတ္တေ ခန္ဓေ သုခါယ ဝေဒနာယ သမ္ပယုတ္တေန စိတ္တေန အနိစ္စတော ဒုက္ခတော အနတ္တတော ဝိပဿတိ, အဿာဒေတိ အဘိနန္ဒတိ; တံ အာရဗ္ဘ သုခါယ ဝေဒနာယ သမ္ပယုတ္တော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ; အဒုက္ခမသုခါယ ဝေဒနာယ သမ္ပယုတ္တေ ခန္ဓေ အာရဗ္ဘ သုခါယ ဝေဒနာယ သမ္ပယုတ္တာ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="1891" book="p1-1">
အဒုက္ခမသုခါယ ဝေဒနာယ သမ္ပယုတ္တော ဓမ္မော ဒုက္ခာယ ဝေဒနာယ သမ္ပယုတ္တဿ ဓမ္မဿ အာရမ္မဏပစ္စယေန ပစ္စယော—  အဒုက္ခမသုခါယ ဝေဒနာယ သမ္ပယုတ္တေန စိတ္တေန ဒါနံ ဒတွာ, သီလံ သမာဒိယိတွာ, ဥပေါသထကမ္မံ ကတွာ ဝိပ္ပဋိသာရိဿ ဒေါမနဿံ ဥပ္ပဇ္ဇတိ, အဒုက္ခမသုခါယ ဝေဒနာယ သမ္ပယုတ္တေ ဈာနေ ပရိဟီနေ ဝိပ္ပဋိသာရိဿ ဒေါမနဿံ ဥပ္ပဇ္ဇတိ, အဒုက္ခမသုခါယ ဝေဒနာယ သမ္ပယုတ္တေ ခန္ဓေ အာရဗ္ဘ ဒုက္ခာယ ဝေဒနာယ သမ္ပယုတ္တာ ခန္ဓာ ဥပ္ပဇ္ဇန္တိ. (3)
</Paragraph>
</Division>