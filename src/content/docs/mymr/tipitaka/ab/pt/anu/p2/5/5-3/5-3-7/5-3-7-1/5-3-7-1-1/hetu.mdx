---
title: "ဟေတု"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="69">

<Paragraph number="1768">
ဂန္ထသမ္ပယုတ္တော ဓမ္မော ဂန္ထသမ္ပယုတ္တဿ ဓမ္မဿ ဟေတုပစ္စယေန ပစ္စယော—  ဂန္ထသမ္ပယုတ္တာ ဟေတူ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော. (1)
</Paragraph>

<Paragraph number="1769">
ဂန္ထသမ္ပယုတ္တော ဓမ္မော ဂန္ထဝိပ္ပယုတ္တဿ ဓမ္မဿ ဟေတုပစ္စယေန ပစ္စယော—  ဂန္ထသမ္ပယုတ္တာ ဟေတူ စိတ္တသမုဋ္ဌာနာနံ ရူပါနံ ဟေတုပစ္စယေန ပစ္စယော; ဒိဋ္ဌိဂတဝိပ္ပယုတ္တလောဘသဟဂတော ဟေတု လောဘဿ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော; ဒေါမနဿသဟဂတော ဟေတု ပဋိဃဿ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော. (2)
</Paragraph>

<Paragraph number="1770">
ဂန္ထသမ္ပယုတ္တော ဓမ္မော ဂန္ထသမ္ပယုတ္တဿ စ ဂန္ထဝိပ္ပယုတ္တဿ စ ဓမ္မဿ ဟေတုပစ္စယေန ပစ္စယော—  ဂန္ထသမ္ပယုတ္တာ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော; ဒိဋ္ဌိဂတဝိပ္ပယုတ္တလောဘသဟဂတော ဟေတု သမ္ပယုတ္တကာနံ ခန္ဓာနံ လောဘဿ စ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော; ဒေါမနဿသဟဂတော ဟေတု သမ္ပယုတ္တကာနံ ခန္ဓာနံ ပဋိဃဿ စ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော. (3)
</Paragraph>

</Division>
<Division number="70">

<Paragraph number="1771">
ဂန္ထဝိပ္ပယုတ္တော ဓမ္မော ဂန္ထဝိပ္ပယုတ္တဿ ဓမ္မဿ ဟေတုပစ္စယေန ပစ္စယော—  ဂန္ထဝိပ္ပယုတ္တာ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော; ဒိဋ္ဌိဂတဝိပ္ပယုတ္တော လောဘော စိတ္တသမုဋ္ဌာနာနံ ရူပါနံ ဟေတုပစ္စယေန ပစ္စယော; ပဋိဃံ စိတ္တသမုဋ္ဌာနာနံ ရူပါနံ ဟေတုပစ္စယေန ပစ္စယော; ပဋိသန္ဓိက္ခဏေ …ပေ… . (1)
</Paragraph>

<Paragraph number="1772">
ဂန္ထဝိပ္ပယုတ္တော ဓမ္မော ဂန္ထသမ္ပယုတ္တဿ ဓမ္မဿ ဟေတုပစ္စယေန ပစ္စယော—  ဒိဋ္ဌိဂတဝိပ္ပယုတ္တော လောဘော သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော; ပဋိဃံ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော. (2)
</Paragraph>

<Paragraph number="1773">
ဂန္ထဝိပ္ပယုတ္တော ဓမ္မော ဂန္ထသမ္ပယုတ္တဿ စ ဂန္ထဝိပ္ပယုတ္တဿ စ ဓမ္မဿ ဟေတုပစ္စယေန ပစ္စယော—  ဒိဋ္ဌိဂတဝိပ္ပယုတ္တော လောဘော သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော; ပဋိဃံ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော. (3)
</Paragraph>

</Division>
<Division number="71">

<Paragraph number="1774">
ဂန္ထသမ္ပယုတ္တော စ ဂန္ထဝိပ္ပယုတ္တော စ ဓမ္မာ ဂန္ထသမ္ပယုတ္တဿ ဓမ္မဿ ဟေတုပစ္စယေန ပစ္စယော—  ဒိဋ္ဌိဂတဝိပ္ပယုတ္တလောဘသဟဂတော ဟေတု စ လောဘော စ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော; ဒေါမနဿသဟဂတော ဟေတု စ ပဋိဃဉ္စ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော. (1)
</Paragraph>

<Paragraph number="1775">
ဂန္ထသမ္ပယုတ္တော စ ဂန္ထဝိပ္ပယုတ္တော စ ဓမ္မာ ဂန္ထဝိပ္ပယုတ္တဿ ဓမ္မဿ ဟေတုပစ္စယေန ပစ္စယော—  ဒိဋ္ဌိဂတဝိပ္ပယုတ္တလောဘသဟဂတော ဟေတု စ လောဘော စ စိတ္တသမုဋ္ဌာနာနံ ရူပါနံ ဟေတုပစ္စယေန ပစ္စယော; ဒေါမနဿသဟဂတော ဟေတု စ ပဋိဃဉ္စ စိတ္တသမုဋ္ဌာနာနံ ရူပါနံ ဟေတုပစ္စယေန ပစ္စယော. (2)
</Paragraph>

<Paragraph number="1776">
ဂန္ထသမ္ပယုတ္တော စ ဂန္ထဝိပ္ပယုတ္တော စ ဓမ္မာ ဂန္ထသမ္ပယုတ္တဿ စ ဂန္ထဝိပ္ပယုတ္တဿ စ ဓမ္မဿ ဟေတုပစ္စယေန ပစ္စယော—  ဒိဋ္ဌိဂတဝိပ္ပယုတ္တလောဘသဟဂတော ဟေတု စ လောဘော စ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော; ဒေါမနဿသဟဂတော ဟေတု စ ပဋိဃဉ္စ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော. (3)
</Paragraph>
</Division>