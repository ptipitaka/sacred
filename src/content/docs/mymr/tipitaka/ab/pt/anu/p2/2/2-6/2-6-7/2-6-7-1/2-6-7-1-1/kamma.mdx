---
title: "ကမ္မ"
tableOfContents: false
sidebar:
  order: 10
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="161" book="p2" e="ch" v="38" p="109">

<Paragraph number="912" book="p2">
လောကိယော ဓမ္မော လောကိယဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  လောကိယာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>နာနာက္ခဏိကာ</Emphasis>—  လောကိယာ စေတနာ ဝိပါကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (1)
</Paragraph>

<Paragraph number="913" book="p2">
လောကုတ္တရော ဓမ္မော လောကုတ္တရဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  လောကုတ္တရာ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  လောကုတ္တရာ စေတနာ ဝိပါကာနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="914" book="p2">
လောကုတ္တရော ဓမ္မော လောကိယဿ ဓမ္မဿ ကမ္မပစ္စယေန ပစ္စယော—  လောကုတ္တရာ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော. (2)
</Paragraph>

<Paragraph number="915" book="p2">
လောကုတ္တရော ဓမ္မော လောကိယဿ စ လောကုတ္တရဿ စ ဓမ္မဿ ကမ္မပစ္စယေန ပစ္စယော—  လောကုတ္တရာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (3)
</Paragraph>
</Division>