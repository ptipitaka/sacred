---
title: "အနန္တရာဒိ"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="125">

<Paragraph number="2621">
စေတသိကော ဓမ္မော စေတသိကဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ စေတသိကာ ခန္ဓာ ပစ္ဆိမာနံ ပစ္ဆိမာနံ စေတသိကာနံ ခန္ဓာနံ အနန္တရပစ္စယေန ပစ္စယော. (မူလံ ပုစ္ဆိတဗ္ဗံ.) ပုရိမာ ပုရိမာ စေတသိကာ ခန္ဓာ ပစ္ဆိမဿ ပစ္ဆိမဿ စိတ္တဿ အနန္တရပစ္စယေန ပစ္စယော. (မူလံ ပုစ္ဆိတဗ္ဗံ.) ပုရိမာ ပုရိမာ စေတသိကာ ခန္ဓာ ပစ္ဆိမာနံ ပစ္ဆိမာနံ စေတသိကာနံ ခန္ဓာနံ စိတ္တဿ စ အနန္တရပစ္စယေန ပစ္စယော. (3)
</Paragraph>

</Division>
<Division number="126">

<Paragraph number="2622">
အစေတသိကော ဓမ္မော အစေတသိကဿ ဓမ္မဿ အနန္တရပစ္စယေန ပစ္စယော—  ပုရိမံ ပုရိမံ စိတ္တံ ပစ္ဆိမဿ ပစ္ဆိမဿ စိတ္တဿ အနန္တရပစ္စယေန ပစ္စယော; အနုလောမံ ဂေါတြဘုဿ …ပေ…  ဖလသမာပတ္တိယာ အနန္တရပစ္စယေန ပစ္စယော. (1)
</Paragraph>

<Paragraph number="2623">
အစေတသိကော ဓမ္မော စေတသိကဿ ဓမ္မဿ အနန္တရပစ္စယေန ပစ္စယော. (ဧဝံ တီဏိ ကာတဗ္ဗာနိ, ပဌမဂမနသဒိသံ. ပူရိတွာ ကာတဗ္ဗံ, နိန္နာနာကရဏံ.)
</Paragraph>

<Paragraph number="2624">
စေတသိကော စ အစေတသိကော စ ဓမ္မာ စေတသိကဿ ဓမ္မဿ အနန္တရပစ္စယေန ပစ္စယော…  တီဏိ. (အာဝဇ္ဇနာပိ ဝုဋ္ဌာနမ္ပိ နတ္ထိ.)
</Paragraph>

<Paragraph number="2625">
သမနန္တရပစ္စယေန ပစ္စယော…  နဝ, သဟဇာတပစ္စယေန ပစ္စယော…  နဝ (ပဋိစ္စဝါရသဒိသံ), အညမညပစ္စယေန ပစ္စယော…  နဝ (ပဋိစ္စဝါရသဒိသံ), နိဿယပစ္စယေန ပစ္စယော…  နဝ. (ပစ္စယဝါရသဒိသံ.)
</Paragraph>
</Division>