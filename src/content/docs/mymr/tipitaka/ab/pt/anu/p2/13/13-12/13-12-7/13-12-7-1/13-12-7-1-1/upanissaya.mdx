---
title: "ဥပနိဿယ"
tableOfContents: false
sidebar:
  order: 8
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="252">

<Paragraph number="4627">
ရူပါဝစရော ဓမ္မော ရူပါဝစရဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ရူပါဝစရံ သဒ္ဓံ ဥပနိဿာယ ရူပါဝစရံ ဈာနံ ဥပ္ပါဒေတိ, အဘိညံ …ပေ…  သမာပတ္တိံ ဥပ္ပါဒေတိ; ရူပါဝစရံ သီလံ …ပေ…  ပညံ ဥပနိဿာယ ရူပါဝစရံ ဈာနံ …ပေ…  အဘိညံ …ပေ…  သမာပတ္တိံ ဥပ္ပါဒေတိ; ရူပါဝစရာ သဒ္ဓါ …ပေ…  ပညာ ရူပါဝစရာယ သဒ္ဓါယ …ပေ…  ပညာယ ဥပနိဿယပစ္စယေန ပစ္စယော, ပဌမံ ဈာနံ ဒုတိယဿ ဈာနဿ ဥပနိဿယပစ္စယေန ပစ္စယော, ဒုတိယံ ဈာနံ တတိယဿ ဈာနဿ …ပေ…  တတိယံ ဈာနံ စတုတ္ထဿ ဈာနဿ ဥပနိဿယပစ္စယေန ပစ္စယော. (1)
</Paragraph>

<Paragraph number="4628">
ရူပါဝစရော ဓမ္မော နရူပါဝစရဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ရူပါဝစရံ သဒ္ဓံ ဥပနိဿာယ ဒါနံ ဒေတိ, သီလံ …ပေ…  ဥပေါသထကမ္မံ ကရောတိ; ရူပါဝစရံ ဈာနံ …ပေ…  ဝိပဿနံ …ပေ…  မဂ္ဂံ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ; ရူပါဝစရံ သီလံ …ပေ…  ပညံ ဥပနိဿာယ ဒါနံ ဒေတိ …ပေ…  မာနံ ဇပ္ပေတိ, ဒိဋ္ဌိံ ဂဏှာတိ; ရူပါဝစရာ သဒ္ဓါ …ပေ…  ပညာ နရူပါဝစရာယ သဒ္ဓါယ …ပေ…  ပညာယ…  ရာဂဿ …ပေ…  ပတ္ထနာယ…  ကာယိကဿ သုခဿ…  ကာယိကဿ ဒုက္ခဿ…  မဂ္ဂဿ, ဖလသမာပတ္တိယာ ဥပနိဿယပစ္စယေန ပစ္စယော. (2)
</Paragraph>

</Division>
<Division number="253">

<Paragraph number="4629">
နရူပါဝစရော ဓမ္မော နရူပါဝစရဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  နရူပါဝစရံ သဒ္ဓံ ဥပနိဿာယ ဒါနံ …ပေ…  သီလံ …ပေ…  ဥပေါသထကမ္မံ ကရောတိ; နရူပါဝစရံ ဈာနံ …ပေ…  ဝိပဿနံ …ပေ…  မဂ္ဂံ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ; နရူပါဝစရံ သီလံ …ပေ…  ပညံ, ရာဂံ …ပေ…  ဘောဇနံ, သေနာသနံ ဥပနိဿာယ ဒါနံ ဒေတိ …ပေ…  ပါဏံ ဟနတိ …ပေ…  သံဃံ ဘိန္ဒတိ; နရူပါဝစရာ သဒ္ဓါ …ပေ…  ပညာ…  ရာဂေါ …ပေ…  သေနာသနံ နရူပါဝစရာယ သဒ္ဓါယ …ပေ…  ပညာယ…  ရာဂဿ …ပေ…  ပတ္ထနာယ…  ကာယိကဿ သုခဿ…  ကာယိကဿ ဒုက္ခဿ…  မဂ္ဂဿ, ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="4630">
နရူပါဝစရော ဓမ္မော ရူပါဝစရဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  နရူပါဝစရံ သဒ္ဓံ ဥပနိဿာယ ရူပါဝစရံ ဈာနံ …ပေ…  အဘိညံ …ပေ…  သမာပတ္တိံ ဥပ္ပါဒေတိ; နရူပါဝစရံ သီလံ …ပေ…  သေနာသနံ ဥပနိဿာယ ရူပါဝစရံ ဈာနံ …ပေ…  အဘိညံ …ပေ…  သမာပတ္တိံ ဥပ္ပါဒေတိ; နရူပါဝစရာ သဒ္ဓါ …ပေ…  သေနာသနံ ရူပါဝစရာယ သဒ္ဓါယ …ပေ…  ပညာယ ဥပနိဿယပစ္စယေန ပစ္စယော, ပဌမဿ ဈာနဿ ပရိကမ္မံ ပဌမဿ ဈာနဿ ဥပနိဿယပစ္စယေန ပစ္စယော …ပေ…  စတုတ္ထဿ ဈာနဿ …ပေ…  ဒိဗ္ဗဿ စက္ခုဿ ပရိကမ္မံ …ပေ…  ဒိဗ္ဗာယ သောတဓာတုယာ …ပေ…  ဣဒ္ဓိဝိဓဉာဏဿ …ပေ…  စေတောပရိယဉာဏဿ …ပေ…  ပုဗ္ဗေနိဝါသာနုဿတိဉာဏဿ …ပေ…  ယထာကမ္မူပဂဉာဏဿ …ပေ…  အနာဂတံသဉာဏဿ ပရိကမ္မံ အနာဂတံသဉာဏဿ ဥပနိဿယပစ္စယေန ပစ္စယော. (2)
</Paragraph>
</Division>