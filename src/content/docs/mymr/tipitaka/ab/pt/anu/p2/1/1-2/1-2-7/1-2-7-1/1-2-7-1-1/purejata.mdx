---
title: ပုရေဇာတ
tableOfContents: false
sidebar:
  order: 10
type: tipitaka
basket: ab
book: p2
review:
  current: review
  updated: '2025-10-27T21:47:44.601178'
  updated_by: ''
  notes: ''
  history:
  - state: review
    date: '2025-10-27T21:47:44.601178'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="109" book="p2" e="ch" v="38" p="45">

<Paragraph number="295" book="p2">
အဟေတုကော ဓမ္မော အဟေတုကဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ, ကုသလာကုသလေ နိရုဒ္ဓေ အဟေတုကော ဝိပါကော တဒါရမ္မဏတာ ဥပ္ပဇ္ဇတိ; ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ ပုရေဇာတပစ္စယေန ပစ္စယော. <Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ…  ပုရေဇာတံ ဝတ္ထု အဟေတုကာနံ ခန္ဓာနံ မောဟဿ စ ပုရေဇာတပစ္စယေန ပစ္စယော. (1)
</Paragraph>

<Paragraph number="296" book="p2">
အဟေတုကော ဓမ္မော သဟေတုကဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ; ကုသလာကုသလေ နိရုဒ္ဓေ သဟေတုကော ဝိပါကော တဒါရမ္မဏတာ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. <Emphasis>ဝတ္ထုပုရေဇာတံ</Emphasis>—  ဝတ္ထု သဟေတုကာနံ ခန္ဓာနံ ပုရေဇာတပစ္စယေန ပစ္စယော. (2)
</Paragraph>

<Paragraph number="297" book="p2">
အဟေတုကော ဓမ္မော သဟေတုကဿ စ အဟေတုကဿ စ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ဝတ္ထုံ အာရဗ္ဘ ဝိစိကိစ္ဆာသဟဂတာ ဥဒ္ဓစ္စသဟဂတာ ခန္ဓာ စ မောဟော စ ဥပ္ပဇ္ဇန္တိ. <Emphasis>ဝတ္ထုပုရေဇာတံ</Emphasis>—  ဝတ္ထု ဝိစိကိစ္ဆာသဟဂတာနံ ဥဒ္ဓစ္စသဟဂတာနံ ခန္ဓာနံ မောဟဿ စ ပုရေဇာတပစ္စယေန ပစ္စယော. (3)
</Paragraph>
</Division>