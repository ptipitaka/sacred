---
title: "ဣန္ဒြိယ"
tableOfContents: false
sidebar:
  order: 7
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="353" book="p2" e="ch" v="38" p="190">

<Paragraph number="3193" book="p2">
အဇ္ဈတ္တိကော ဓမ္မော အဇ္ဈတ္တိကဿ ဓမ္မဿ ဣန္ဒြိယပစ္စယေန ပစ္စယော—  ပဋိသန္ဓိက္ခဏေ အဇ္ဈတ္တိကာ ဣန္ဒြိယာ အဇ္ဈတ္တိကာနံ ကဋတ္တာရူပါနံ ဣန္ဒြိယပစ္စယေန ပစ္စယော, စက္ခုန္ဒြိယံ စက္ခုဝိညာဏဿ …ပေ…  ကာယိန္ဒြိယံ ကာယဝိညာဏဿ ဣန္ဒြိယပစ္စယေန ပစ္စယော. (1)
</Paragraph>

<Paragraph number="3194" book="p2">
အဇ္ဈတ္တိကော ဓမ္မော ဗာဟိရဿ ဓမ္မဿ ဣန္ဒြိယပစ္စယေန ပစ္စယော—  အဇ္ဈတ္တိကာ ဣန္ဒြိယာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဣန္ဒြိယပစ္စယေန ပစ္စယော; ပဋိသန္ဓိက္ခဏေ အဇ္ဈတ္တိကာ ဣန္ဒြိယာ သမ္ပယုတ္တကာနံ ခန္ဓာနံ ဗာဟိရာနဉ္စ ကဋတ္တာရူပါနံ ဣန္ဒြိယပစ္စယေန ပစ္စယော, စက္ခုန္ဒြိယံ စက္ခုဝိညာဏသဟဂတာနံ ခန္ဓာနံ …ပေ…  ကာယိန္ဒြိယံ ကာယဝိညာဏသဟဂတာနံ ခန္ဓာနံ ဣန္ဒြိယပစ္စယေန ပစ္စယော. (2)
</Paragraph>

<Paragraph number="3195" book="p2">
အဇ္ဈတ္တိကော ဓမ္မော အဇ္ဈတ္တိကဿ စ ဗာဟိရဿ စ ဓမ္မဿ ဣန္ဒြိယပစ္စယေန ပစ္စယော—  ပဋိသန္ဓိက္ခဏေ အဇ္ဈတ္တိကာ ဣန္ဒြိယာ သမ္ပယုတ္တကာနံ ခန္ဓာနံ အဇ္ဈတ္တိကာနဉ္စ ဗာဟိရာနဉ္စ ကဋတ္တာရူပါနံ ဣန္ဒြိယပစ္စယေန ပစ္စယော, စက္ခုန္ဒြိယံ စက္ခုဝိညာဏဿ သမ္ပယုတ္တကာနဉ္စ ခန္ဓာနံ …ပေ…  ကာယိန္ဒြိယံ ကာယဝိညာဏဿ သမ္ပယုတ္တကာနဉ္စ ခန္ဓာနံ ဣန္ဒြိယပစ္စယေန ပစ္စယော. (3)
</Paragraph>

</Division>
<Division number="354" book="p2" e="ch" v="38" p="190">

<Paragraph number="3196" book="p2">
ဗာဟိရော ဓမ္မော ဗာဟိရဿ ဓမ္မဿ ဣန္ဒြိယပစ္စယေန ပစ္စယော—  ဗာဟိရာ ဣန္ဒြိယာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဣန္ဒြိယပစ္စယေန ပစ္စယော; ပဋိသန္ဓိက္ခဏေ ဗာဟိရာ ဣန္ဒြိယာ သမ္ပယုတ္တကာနံ ခန္ဓာနံ ဗာဟိရာနဉ္စ ကဋတ္တာရူပါနံ ဣန္ဒြိယပစ္စယေန ပစ္စယော, ရူပဇီဝိတိန္ဒြိယံ ဗာဟိရာနံ ကဋတ္တာရူပါနံ ဣန္ဒြိယပစ္စယေန ပစ္စယော. (1)
</Paragraph>

<Paragraph number="3197" book="p2">
ဗာဟိရော ဓမ္မော အဇ္ဈတ္တိကဿ ဓမ္မဿ ဣန္ဒြိယပစ္စယေန ပစ္စယော—  ဗာဟိရာ ဣန္ဒြိယာ စိတ္တဿ ဣန္ဒြိယပစ္စယေန ပစ္စယော; ပဋိသန္ဓိက္ခဏေ ဗာဟိရာ ဣန္ဒြိယာ စိတ္တဿ အဇ္ဈတ္တိကာနဉ္စ ကဋတ္တာရူပါနံ ဣန္ဒြိယပစ္စယေန ပစ္စယော, ရူပဇီဝိတိန္ဒြိယံ အဇ္ဈတ္တိကာနံ ကဋတ္တာရူပါနံ ဣန္ဒြိယပစ္စယေန ပစ္စယော. (2)
</Paragraph>

<Paragraph number="3198" book="p2">
ဗာဟိရော ဓမ္မော အဇ္ဈတ္တိကဿ စ ဗာဟိရဿ စ ဓမ္မဿ ဣန္ဒြိယပစ္စယေန ပစ္စယော—  ဗာဟိရာ ဣန္ဒြိယာ သမ္ပယုတ္တကာနံ ခန္ဓာနံ စိတ္တဿ စ စိတ္တသမုဋ္ဌာနာနဉ္စ ရူပါနံ ဣန္ဒြိယပစ္စယေန ပစ္စယော; ပဋိသန္ဓိက္ခဏေ ဗာဟိရာ ဣန္ဒြိယာ သမ္ပယုတ္တကာနံ ခန္ဓာနံ စိတ္တဿ စ အဇ္ဈတ္တိကာနဉ္စ ဗာဟိရာနဉ္စ ကဋတ္တာရူပါနံ ဣန္ဒြိယပစ္စယေန ပစ္စယော, ရူပဇီဝိတိန္ဒြိယံ အဇ္ဈတ္တိကာနဉ္စ ဗာဟိရာနဉ္စ ကဋတ္တာရူပါနံ ဣန္ဒြိယပစ္စယေန ပစ္စယော. (3)
</Paragraph>

</Division>
<Division number="355" book="p2" e="ch" v="38" p="190">

<Paragraph number="3199" book="p2">
အဇ္ဈတ္တိကော စ ဗာဟိရော စ ဓမ္မာ အဇ္ဈတ္တိကဿ ဓမ္မဿ ဣန္ဒြိယပစ္စယေန ပစ္စယော—  ပဋိသန္ဓိက္ခဏေ အဇ္ဈတ္တိကာ စ ဗာဟိရာ စ ဣန္ဒြိယာ အဇ္ဈတ္တိကာနံ ကဋတ္တာရူပါနံ ဣန္ဒြိယပစ္စယေန ပစ္စယော, စက္ခုန္ဒြိယဉ္စ ဥပေက္ခိန္ဒြိယဉ္စ စက္ခုဝိညာဏဿ ဣန္ဒြိယပစ္စယေန ပစ္စယော …ပေ…  ကာယိန္ဒြိယဉ္စ သုခိန္ဒြိယံ စ …ပေ…  ကာယိန္ဒြိယဉ္စ ဒုက္ခိန္ဒြိယဉ္စ ကာယဝိညာဏဿ ဣန္ဒြိယပစ္စယေန ပစ္စယော. (1)
</Paragraph>

<Paragraph number="3200" book="p2">
အဇ္ဈတ္တိကော စ ဗာဟိရော စ ဓမ္မာ ဗာဟိရဿ ဓမ္မဿ ဣန္ဒြိယပစ္စယေန ပစ္စယော—  အဇ္ဈတ္တိကာ စ ဗာဟိရာ စ ဣန္ဒြိယာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဣန္ဒြိယပစ္စယေန ပစ္စယော; ပဋိသန္ဓိက္ခဏေ အဇ္ဈတ္တိကာ စ ဗာဟိရာ စ ဣန္ဒြိယာ သမ္ပယုတ္တကာနံ ခန္ဓာနံ ဗာဟိရာနဉ္စ ကဋတ္တာရူပါနံ ဣန္ဒြိယပစ္စယေန ပစ္စယော, စက္ခုန္ဒြိယဉ္စ ဥပေက္ခိန္ဒြိယဉ္စ စက္ခုဝိညာဏသဟဂတာနံ ခန္ဓာနံ ဣန္ဒြိယပစ္စယေန ပစ္စယော …ပေ…  ကာယိန္ဒြိယဉ္စ သုခိန္ဒြိယဉ္စ …ပေ…  ကာယိန္ဒြိယဉ္စ ဒုက္ခိန္ဒြိယဉ္စ ကာယဝိညာဏသဟဂတာနံ ခန္ဓာနံ ဣန္ဒြိယပစ္စယေန ပစ္စယော. (2)
</Paragraph>

<Paragraph number="3201" book="p2">
အဇ္ဈတ္တိကော စ ဗာဟိရော စ ဓမ္မာ အဇ္ဈတ္တိကဿ စ ဗာဟိရဿ စ ဓမ္မဿ ဣန္ဒြိယပစ္စယေန ပစ္စယော—  ပဋိသန္ဓိက္ခဏေ အဇ္ဈတ္တိကာ စ ဗာဟိရာ စ ဣန္ဒြိယာ သမ္ပယုတ္တကာနံ ခန္ဓာနံ အဇ္ဈတ္တိကာနဉ္စ ဗာဟိရာနဉ္စ ကဋတ္တာရူပါနံ ဣန္ဒြိယပစ္စယေန ပစ္စယော, စက္ခုန္ဒြိယဉ္စ ဥပေက္ခိန္ဒြိယဉ္စ စက္ခုဝိညာဏဿ သမ္ပယုတ္တကာနဉ္စ ခန္ဓာနံ ဣန္ဒြိယပစ္စယေန ပစ္စယော…  ကာယိန္ဒြိယဉ္စ …ပေ… . (3)
</Paragraph>
</Division>