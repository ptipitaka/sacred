---
title: "သဟဇာတ"
tableOfContents: false
sidebar:
  order: 7
type: "tipitaka"
basket: "ab"
book: "p1-2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="9" book="p1-2" e="ch" v="37" p="470">

<Paragraph number="2959" book="p1-2">
အနိဒဿနသပ္ပဋိဃံ ဓမ္မံ ပဋိစ္စ အနိဒဿနသပ္ပဋိဃော ဓမ္မော ဥပ္ပဇ္ဇတိ သဟဇာတပစ္စယာ—  အနိဒဿနသပ္ပဋိဃံ ဧကံ မဟာဘူတံ ပဋိစ္စ ဒွေ မဟာဘူတာ, ဒွေ မဟာဘူတေ ပဋိစ္စ ဧကံ မဟာဘူတံ. အနိဒဿနသပ္ပဋိဃေ မဟာဘူတေ ပဋိစ္စ အနိဒဿနသပ္ပဋိဃံ စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ. ဖောဋ္ဌဗ္ဗာယတနံ ပဋိစ္စ စက္ခာယတနံ …ပေ…  ရသာယတနံ. ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ…  အသညသတ္တာနံ ဧကံ မဟာဘူတံ ပဋိစ္စ ဒွေ မဟာဘူတာ …ပေ… .
</Paragraph>

<Paragraph number="2960" book="p1-2">
(အနိဒဿနသပ္ပဋိဃမူလကာ သတ္တ ပဉှာ ဣမိနာ ကာရဏေန ဝိဘဇိတဗ္ဗာ.)
</Paragraph>

</Division>
<Division number="10" book="p1-2" e="ch" v="37" p="470">

<Paragraph number="2961" book="p1-2">
အနိဒဿနအပ္ပဋိဃံ ဓမ္မံ ပဋိစ္စ အနိဒဿနအပ္ပဋိဃော ဓမ္မော ဥပ္ပဇ္ဇတိ သဟဇာတပစ္စယာ—  အနိဒဿနအပ္ပဋိဃံ ဧကံ ခန္ဓံ ပဋိစ္စ တယော ခန္ဓာ အနိဒဿနအပ္ပဋိဃံ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ အနိဒဿနအပ္ပဋိဃံ ဧကံ ခန္ဓံ ပဋိစ္စ တယော ခန္ဓာ အနိဒဿနအပ္ပဋိဃံ ကဋတ္တာ စ ရူပံ …ပေ…  ဒွေ ခန္ဓေ …ပေ…  ခန္ဓေ ပဋိစ္စ ဝတ္ထု, ဝတ္ထုံ ပဋိစ္စ ခန္ဓာ. အာပေါဓာတုံ ပဋိစ္စ အနိဒဿနအပ္ပဋိဃံ စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ. အာပေါဓာတုံ ပဋိစ္စ ဣတ္ထိန္ဒြိယံ …ပေ…  ကဗဠီကာရော အာဟာရော. ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ…  အသညသတ္တာနံ အာပေါဓာတုံ ပဋိစ္စ အနိဒဿနအပ္ပဋိဃံ ကဋတ္တာရူပံ ဥပါဒါရူပံ.
</Paragraph>

<Paragraph number="2962" book="p1-2">
(အနိဒဿနအပ္ပဋိဃမူလကေ သတ္တ ပဉှာ ဣမိနာ ကာရဏေန ကာတဗ္ဗာ.)
</Paragraph>

</Division>
<Division number="11" book="p1-2" e="ch" v="37" p="470">

<Paragraph number="2963" book="p1-2">
အနိဒဿနသပ္ပဋိဃဉ္စ အနိဒဿနအပ္ပဋိဃဉ္စ ဓမ္မံ ပဋိစ္စ သနိဒဿနသပ္ပဋိဃော ဓမ္မော ဥပ္ပဇ္ဇတိ သဟဇာတပစ္စယာ—  အနိဒဿနအပ္ပဋိဃေ ခန္ဓေ စ မဟာဘူတေ စ ပဋိစ္စ သနိဒဿနသပ္ပဋိဃံ စိတ္တသမုဋ္ဌာနံ ရူပံ. ပဋိသန္ဓိက္ခဏေ အနိဒဿနအပ္ပဋိဃေ ခန္ဓေ စ မဟာဘူတေ စ ပဋိစ္စ သနိဒဿနသပ္ပဋိဃံ ကဋတ္တာရူပံ. အနိဒဿနသပ္ပဋိဃေ မဟာဘူတေ စ အာပေါဓာတုဉ္စ ပဋိစ္စ သနိဒဿနသပ္ပဋိဃံ စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ. ဖောဋ္ဌဗ္ဗာယတနဉ္စ အာပေါဓာတုဉ္စ ပဋိစ္စ ရူပါယတနံ. ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ…  အသညသတ္တာနံ အနိဒဿနသပ္ပဋိဃေ မဟာဘူတေ စ အာပေါဓာတုဉ္စ ပဋိစ္စ သနိဒဿနသပ္ပဋိဃံ ကဋတ္တာရူပံ ဥပါဒါရူပံ.

</Paragraph>
</Division>

<Paragraph number="2964" type="center" book="p1-2">
(ဣမိနာ ကာရဏေန သတ္တ ပဉှာ ဝိဘဇိတဗ္ဗာ.)
</Paragraph>