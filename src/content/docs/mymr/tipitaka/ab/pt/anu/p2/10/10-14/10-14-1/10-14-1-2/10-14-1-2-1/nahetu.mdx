---
title: "နဟေတု"
tableOfContents: false
sidebar:
  order: 4
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="420" book="p2" e="ch" v="38" p="538">

<Paragraph number="3383" book="p2">
ဥပါဒိန္နံ ဓမ္မံ ပဋိစ္စ ဥပါဒိန္နော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ ဥပါဒိန္နံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ…  အဟေတုကပဋိသန္ဓိက္ခဏေ ဥပါဒိန္နံ ဧကံ ခန္ဓံ ပဋိစ္စ တယော ခန္ဓာ ကဋတ္တာ စ ရူပံ …ပေ…  ဒွေ ခန္ဓေ …ပေ…  ခန္ဓေ ပဋိစ္စ ဝတ္ထု, ဝတ္ထုံ ပဋိစ္စ ခန္ဓာ, ဧကံ မဟာဘူတံ ပဋိစ္စ …ပေ…  မဟာဘူတေ ပဋိစ္စ ကဋတ္တာရူပံ ဥပါဒါရူပံ, အသညသတ္တာနံ ဧကံ မဟာဘူတံ ပဋိစ္စ …ပေ…  မဟာဘူတေ ပဋိစ္စ ကဋတ္တာရူပံ ဥပါဒါရူပံ. (1)
</Paragraph>

<Paragraph number="3384" book="p2">
ဥပါဒိန္နံ ဓမ္မံ ပဋိစ္စ အနုပါဒိန္နော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ ဥပါဒိန္နေ ခန္ဓေ ပဋိစ္စ စိတ္တသမုဋ္ဌာနံ ရူပံ. (2)
</Paragraph>

<Paragraph number="3385" book="p2">
ဥပါဒိန္နံ ဓမ္မံ ပဋိစ္စ ဥပါဒိန္နော စ အနုပါဒိန္နော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ ဥပါဒိန္နံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ… . (3)
</Paragraph>

</Division>
<Division number="421" book="p2" e="ch" v="38" p="539">

<Paragraph number="3386" book="p2">
အနုပါဒိန္နံ ဓမ္မံ ပဋိစ္စ အနုပါဒိန္နော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ အနုပါဒိန္နံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ဧကံ မဟာဘူတံ …ပေ…  မဟာဘူတေ ပဋိစ္စ စိတ္တသမုဋ္ဌာနံ ရူပံ ဥပါဒါရူပံ. ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ ဧကံ မဟာဘူတံ …ပေ…  မဟာဘူတေ ပဋိစ္စ ဥပါဒါရူပံ. ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="3387" book="p2">
ဥပါဒိန္နဉ္စ အနုပါဒိန္နဉ္စ ဓမ္မံ ပဋိစ္စ အနုပါဒိန္နော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ ဥပါဒိန္နေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. (1)
</Paragraph>
</Division>