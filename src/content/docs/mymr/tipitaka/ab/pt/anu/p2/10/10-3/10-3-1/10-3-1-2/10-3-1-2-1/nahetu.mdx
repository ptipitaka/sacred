---
title: "နဟေတု"
tableOfContents: false
sidebar:
  order: 2
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="99" book="p2" e="ch" v="38" p="332">

<Paragraph number="2562" book="p2">
စေတသိကံ ဓမ္မံ ပဋိစ္စ စေတသိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ စေတသိကံ ဧကံ ခန္ဓံ ပဋိစ္စ ဒွေ ခန္ဓာ, ဒွေ ခန္ဓေ …ပေ…  အဟေတုကပဋိသန္ဓိက္ခဏေ …ပေ…  ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="2563" book="p2">
စေတသိကံ ဓမ္မံ ပဋိစ္စ အစေတသိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ စေတသိကေ ခန္ဓေ ပဋိစ္စ စိတ္တဉ္စ စိတ္တသမုဋ္ဌာနဉ္စ ရူပံ; အဟေတုကပဋိသန္ဓိက္ခဏေ …ပေ… . (2)
</Paragraph>

<Paragraph number="2564" book="p2">
စေတသိကံ ဓမ္မံ ပဋိစ္စ စေတသိကော စ အစေတသိကော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ စေတသိကံ ဧကံ ခန္ဓံ ပဋိစ္စ ဒွေ ခန္ဓာ စိတ္တဉ္စ စိတ္တသမုဋ္ဌာနဉ္စ ရူပံ, ဒွေ ခန္ဓေ …ပေ…  အဟေတုကပဋိသန္ဓိက္ခဏေ …ပေ… . (3)
</Paragraph>

</Division>
<Division number="100" book="p2" e="ch" v="38" p="333">

<Paragraph number="2565" book="p2">
အစေတသိကံ ဓမ္မံ ပဋိစ္စ အစေတသိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ စိတ္တံ ပဋိစ္စ စိတ္တသမုဋ္ဌာနံ ရူပံ; အဟေတုကပဋိသန္ဓိက္ခဏေ စိတ္တံ ပဋိစ္စ ကဋတ္တာရူပံ, စိတ္တံ ပဋိစ္စ ဝတ္ထု, ဝတ္ထုံ ပဋိစ္စ စိတ္တံ, ဧကံ မဟာဘူတံ …ပေ…  အသညသတ္တာနံ ဧကံ မဟာဘူတံ …ပေ… . (1)
</Paragraph>

<Paragraph number="2566" book="p2">
အစေတသိကံ ဓမ္မံ ပဋိစ္စ စေတသိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ စိတ္တံ ပဋိစ္စ သမ္ပယုတ္တကာ ခန္ဓာ; အဟေတုကပဋိသန္ဓိက္ခဏေ စိတ္တံ ပဋိစ္စ သမ္ပယုတ္တကာ ခန္ဓာ, အဟေတုကပဋိသန္ဓိက္ခဏေ ဝတ္ထုံ ပဋိစ္စ စေတသိကာ ခန္ဓာ, ဝိစိကိစ္ဆာသဟဂတံ ဥဒ္ဓစ္စသဟဂတံ စိတ္တံ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (2)
</Paragraph>

<Paragraph number="2567" book="p2">
အစေတသိကံ ဓမ္မံ ပဋိစ္စ စေတသိကော စ အစေတသိကော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ စိတ္တံ ပဋိစ္စ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ; အဟေတုကပဋိသန္ဓိက္ခဏေ စိတ္တံ ပဋိစ္စ သမ္ပယုတ္တကာ ခန္ဓာ ကဋတ္တာ စ ရူပံ, အဟေတုကပဋိသန္ဓိက္ခဏေ ဝတ္ထုံ ပဋိစ္စ စိတ္တဉ္စ သမ္ပယုတ္တကာ စ ခန္ဓာ. (3)
</Paragraph>

</Division>
<Division number="101" book="p2" e="ch" v="38" p="333">

<Paragraph number="2568" book="p2">
စေတသိကဉ္စ အစေတသိကဉ္စ ဓမ္မံ ပဋိစ္စ စေတသိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ စေတသိကံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ, ဒွေ ခန္ဓေ စ …ပေ…  အဟေတုကပဋိသန္ဓိက္ခဏေ စေတသိကံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ, ဒွေ ခန္ဓေ စ …ပေ…  အဟေတုကပဋိသန္ဓိက္ခဏေ စေတသိကံ ဧကံ ခန္ဓဉ္စ ဝတ္ထုဉ္စ ပဋိစ္စ ဒွေ ခန္ဓာ, ဒွေ ခန္ဓေ စ …ပေ…  ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ စ စိတ္တဉ္စ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="2569" book="p2">
စေတသိကဉ္စ အစေတသိကဉ္စ ဓမ္မံ ပဋိစ္စ အစေတသိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ စေတသိကေ ခန္ဓေ စ စိတ္တဉ္စ ပဋိစ္စ စိတ္တသမုဋ္ဌာနံ ရူပံ, အဟေတုကေ စေတသိကေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ; အဟေတုကပဋိသန္ဓိက္ခဏေ စေတသိကေ ခန္ဓေ စ စိတ္တဉ္စ ပဋိစ္စ ကဋတ္တာရူပံ, အဟေတုကပဋိသန္ဓိက္ခဏေ စေတသိကေ ခန္ဓေ စ မဟာဘူတေ စ ပဋိစ္စ ကဋတ္တာရူပံ, အဟေတုကပဋိသန္ဓိက္ခဏေ စေတသိကေ ခန္ဓေ စ ဝတ္ထုဉ္စ ပဋိစ္စ စိတ္တံ. (2)
</Paragraph>

<Paragraph number="2570" book="p2">
စေတသိကဉ္စ အစေတသိကဉ္စ ဓမ္မံ ပဋိစ္စ စေတသိကော စ အစေတသိကော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ စေတသိကံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ စိတ္တသမုဋ္ဌာနဉ္စ ရူပံ; အဟေတုကပဋိသန္ဓိက္ခဏေ စေတသိကံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ ကဋတ္တာ စ ရူပံ, အဟေတုကပဋိသန္ဓိက္ခဏေ စေတသိကံ ဧကံ ခန္ဓဉ္စ ဝတ္ထုဉ္စ ပဋိစ္စ ဒွေ ခန္ဓာ စိတ္တဉ္စ, ဒွေ ခန္ဓေ စ …ပေ… . (3)
</Paragraph>
</Division>