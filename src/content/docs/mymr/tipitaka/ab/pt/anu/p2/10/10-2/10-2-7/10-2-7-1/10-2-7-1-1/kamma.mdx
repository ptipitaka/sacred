---
title: "ကမ္မ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="80">

<Paragraph number="2514">
နောစိတ္တော ဓမ္မော နောစိတ္တဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  နောစိတ္တာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>နာနာက္ခဏိကာ</Emphasis>—  နောစိတ္တာ စေတနာ ဝိပါကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (1)
</Paragraph>

<Paragraph number="2515">
နောစိတ္တော ဓမ္မော စိတ္တဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  နောစိတ္တာ စေတနာ စိတ္တဿ ကမ္မပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>နာနာက္ခဏိကာ</Emphasis>—  နောစိတ္တာ စေတနာ ဝိပါကဿ စိတ္တဿ ကမ္မပစ္စယေန ပစ္စယော. (2)
</Paragraph>

<Paragraph number="2516">
နောစိတ္တော ဓမ္မော စိတ္တဿ စ နောစိတ္တဿ စ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  နောစိတ္တာ စေတနာ သမ္ပယုတ္တကာနံ ခန္ဓာနံ စိတ္တဿ စ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>နာနာက္ခဏိကာ</Emphasis>—  နောစိတ္တာ စေတနာ ဝိပါကာနံ ခန္ဓာနံ စိတ္တဿ စ ကဋတ္တာ စ ရူပါနံ ကမ္မပစ္စယေန ပစ္စယော. (3)
</Paragraph>
</Division>