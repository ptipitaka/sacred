---
title: "ဟေတု"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="61">

<Paragraph number="2455">
စိတ္တံ ဓမ္မံ ပစ္စယာ နောစိတ္တော ဓမ္မော ဥပ္ပဇ္ဇတိ ဟေတုပစ္စယာ—  စိတ္တံ ပစ္စယာ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ; ပဋိသန္ဓိက္ခဏေ …ပေ… . (1)
</Paragraph>

<Paragraph number="2456">
နောစိတ္တံ ဓမ္မံ ပစ္စယာ နောစိတ္တော ဓမ္မော ဥပ္ပဇ္ဇတိ ဟေတုပစ္စယာ—  နောစိတ္တံ ဧကံ ခန္ဓံ ပစ္စယာ ဒွေ ခန္ဓာ စိတ္တသမုဋ္ဌာနဉ္စ ရူပံ, ဒွေ ခန္ဓေ …ပေ…  ပဋိသန္ဓိက္ခဏေ …ပေ…  (ယာဝ မဟာဘူတာ), ဝတ္ထုံ ပစ္စယာ နောစိတ္တာ ခန္ဓာ. (1)
</Paragraph>

<Paragraph number="2457">
နောစိတ္တံ ဓမ္မံ ပစ္စယာ စိတ္တော ဓမ္မော ဥပ္ပဇ္ဇတိ ဟေတုပစ္စယာ—  နောစိတ္တေ ခန္ဓေ ပစ္စယာ စိတ္တံ, ဝတ္ထုံ ပစ္စယာ စိတ္တံ; ပဋိသန္ဓိက္ခဏေ နောစိတ္တေ ခန္ဓေ ပစ္စယာ စိတ္တံ, ပဋိသန္ဓိက္ခဏေ ဝတ္ထုံ ပစ္စယာ စိတ္တံ. (2)
</Paragraph>

<Paragraph number="2458">
နောစိတ္တံ ဓမ္မံ ပစ္စယာ စိတ္တော စ နောစိတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ—  နောစိတ္တံ ဧကံ ခန္ဓံ ပစ္စယာ ဒွေ ခန္ဓာ စိတ္တဉ္စ စိတ္တသမုဋ္ဌာနဉ္စ ရူပံ, ဒွေ ခန္ဓေ …ပေ…  ဝတ္ထုံ ပစ္စယာ စိတ္တဉ္စ သမ္ပယုတ္တကာ စ ခန္ဓာ; ပဋိသန္ဓိက္ခဏေ နောစိတ္တံ ဧကံ ခန္ဓံ ပစ္စယာ ဒွေ ခန္ဓာ စိတ္တဉ္စ ကဋတ္တာ စ ရူပံ, ဒွေ ခန္ဓေ …ပေ…  ပဋိသန္ဓိက္ခဏေ ဝတ္ထုံ ပစ္စယာ စိတ္တဉ္စ သမ္ပယုတ္တကာ စ ခန္ဓာ. (3)
</Paragraph>

<Paragraph number="2459">
စိတ္တဉ္စ နောစိတ္တဉ္စ ဓမ္မံ ပစ္စယာ နောစိတ္တော ဓမ္မော ဥပ္ပဇ္ဇတိ ဟေတုပစ္စယာ—  နောစိတ္တံ ဧကံ ခန္ဓဉ္စ စိတ္တဉ္စ ပစ္စယာ ဒွေ ခန္ဓာ စိတ္တသမုဋ္ဌာနဉ္စ ရူပံ, ဒွေ ခန္ဓေ စ …ပေ…  စိတ္တဉ္စ မဟာဘူတေ စ ပစ္စယာ စိတ္တသမုဋ္ဌာနံ ရူပံ, စိတ္တဉ္စ ဝတ္ထုဉ္စ ပစ္စယာ နောစိတ္တာ ခန္ဓာ, ပဋိသန္ဓိက္ခဏေ နောစိတ္တံ ဧကံ ခန္ဓဉ္စ စိတ္တဉ္စ ပစ္စယာ ဒွေ ခန္ဓာ ကဋတ္တာ စ ရူပံ, ဒွေ ခန္ဓေ စ …ပေ…  ပဋိသန္ဓိက္ခဏေ စိတ္တဉ္စ မဟာဘူတေ စ ပစ္စယာ ကဋတ္တာရူပံ; ပဋိသန္ဓိက္ခဏေ စိတ္တဉ္စ ဝတ္ထုဉ္စ ပစ္စယာ နောစိတ္တာ ခန္ဓာ. (1)
</Paragraph>
</Division>