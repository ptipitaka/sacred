---
title: အတ္ထိ
tableOfContents: false
sidebar:
  order: 7
type: tipitaka
basket: ab
book: p1-2
review:
  current: review
  updated: '2025-10-23T09:21:02.374940'
  updated_by: ''
  notes: ''
  history:
  - state: review
    date: '2025-10-23T09:21:02.374940'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="93" book="p1-2" e="ch" v="37" p="174">

<Paragraph number="1021" book="p1-2">
ဒဿနေန ပဟာတဗ္ဗော ဓမ္မော ဒဿနေန ပဟာတဗ္ဗဿ ဓမ္မဿ အတ္ထိပစ္စယေန ပစ္စယော—  ဒဿနေန ပဟာတဗ္ဗော ဧကော ခန္ဓော တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ …ပေ… . (1)
</Paragraph>

<Paragraph number="1022" book="p1-2">
ဒဿနေန ပဟာတဗ္ဗော ဓမ္မော နေဝဒဿနေန နဘာဝနာယ ပဟာတဗ္ဗဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  ဒဿနေန ပဟာတဗ္ဗာ ခန္ဓာ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဒဿနေန ပဟာတဗ္ဗာ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="1023" book="p1-2">
ဒဿနေန ပဟာတဗ္ဗော ဓမ္မော ဒဿနေန ပဟာတဗ္ဗဿ စ နေဝဒဿနေန နဘာဝနာယ ပဟာတဗ္ဗဿ စ ဓမ္မဿ အတ္ထိပစ္စယေန ပစ္စယော—  ဒဿနေန ပဟာတဗ္ဗော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ …ပေ…  ဒွေ ခန္ဓာ …ပေ… . (3)
</Paragraph>

<Paragraph number="1024" book="p1-2">
ဘာဝနာယ ပဟာတဗ္ဗော ဓမ္မော ဘာဝနာယ ပဟာတဗ္ဗဿ…  တီဏိ. (ဒဿနေန သဒိသံ ကာတဗ္ဗံ.)
</Paragraph>

</Division>
<Division number="94" book="p1-2" e="ch" v="37" p="174">

<Paragraph number="1025" book="p1-2">
နေဝဒဿနေန နဘာဝနာယ ပဟာတဗ္ဗော ဓမ္မော နေဝဒဿနေန နဘာဝနာယ ပဟာတဗ္ဗဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  နေဝဒဿနေန နဘာဝနာယ ပဟာတဗ္ဗော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ပဋိသန္ဓိက္ခဏေ …ပေ…  ခန္ဓာ ဝတ္ထုဿ …ပေ…  ဝတ္ထု ခန္ဓာနံ အတ္ထိပစ္စယေန ပစ္စယော; ဧကံ မဟာဘူတံ …ပေ…  အသညသတ္တာနံ ဧကံ မဟာဘူတံ …ပေ… . <Emphasis>ပုရေဇာတံ</Emphasis>—  စက္ခုံ အနိစ္စတော ဒုက္ခတော အနတ္တတော ဝိပဿတိ, သောတံ …ပေ…  ကာယံ…  ရူပေ …ပေ…  ဖောဋ္ဌဗ္ဗေ…  ဝတ္ထုံ အနိစ္စတော ဒုက္ခတော အနတ္တတော ဝိပဿတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ …ပေ…  ဝတ္ထု နေဝဒဿနေန နဘာဝနာယ ပဟာတဗ္ဗာနံ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  နေဝဒဿနေန နဘာဝနာယ ပဟာတဗ္ဗာ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. <Emphasis>ကဗဠီကာရော အာဟာရော</Emphasis>—  ဣမဿ ကာယဿ …ပေ… . <Emphasis>ရူပဇီဝိတိန္ဒြိယံ</Emphasis>—  ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="1026" book="p1-2">
နေဝဒဿနေန နဘာဝနာယ ပဟာတဗ္ဗော ဓမ္မော ဒဿနေန ပဟာတဗ္ဗဿ ဓမ္မဿ အတ္ထိပစ္စယေန ပစ္စယော—  <Emphasis>ပုရေဇာတံ</Emphasis> စက္ခုံ အဿာဒေတိ အဘိနန္ဒတိ; တံ အာရဗ္ဘ ဒဿနေန ပဟာတဗ္ဗော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဝိစိကိစ္ဆာ ဥပ္ပဇ္ဇတိ, ဒဿနေန ပဟာတဗ္ဗံ ဒေါမနဿံ ဥပ္ပဇ္ဇတိ, သောတံ …ပေ…  ဝတ္ထုံ အဿာဒေတိ …ပေ…  ဝတ္ထု ဒဿနေန ပဟာတဗ္ဗာနံ ခန္ဓာနံ အတ္ထိပစ္စယေန ပစ္စယော. (2)
</Paragraph>

<Paragraph number="1027" book="p1-2">
နေဝဒဿနေန နဘာဝနာယ ပဟာတဗ္ဗော ဓမ္မော ဘာဝနာယ ပဟာတဗ္ဗဿ ဓမ္မဿ အတ္ထိပစ္စယေန ပစ္စယော—  <Emphasis>ပုရေဇာတံ</Emphasis> စက္ခုံ အဿာဒေတိ အဘိနန္ဒတိ; တံ အာရဗ္ဘ ဘာဝနာယ ပဟာတဗ္ဗော ရာဂေါ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ, ဘာဝနာယ ပဟာတဗ္ဗံ ဒေါမနဿံ ဥပ္ပဇ္ဇတိ, သောတံ …ပေ…  ဝတ္ထုံ အဿာဒေတိ အဘိနန္ဒတိ …ပေ…  ဝတ္ထု ဘာဝနာယ ပဟာတဗ္ဗာနံ ခန္ဓာနံ အတ္ထိပစ္စယေန ပစ္စယော. (3)
</Paragraph>

</Division>
<Division number="95" book="p1-2" e="ch" v="37" p="175">

<Paragraph number="1028" book="p1-2">
ဒဿနေန ပဟာတဗ္ဗော စ နေဝဒဿနေန နဘာဝနာယ ပဟာတဗ္ဗော စ ဓမ္မာ ဒဿနေန ပဟာတဗ္ဗဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  ဒဿနေန ပဟာတဗ္ဗော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ ဝတ္ထု စ …ပေ… . (1)
</Paragraph>

<Paragraph number="1029" book="p1-2">
ဒဿနေန ပဟာတဗ္ဗော စ နေဝဒဿနေန နဘာဝနာယ ပဟာတဗ္ဗော စ ဓမ္မာ နေဝဒဿနေန နဘာဝနာယ ပဟာတဗ္ဗဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတာ</Emphasis>—  ဒဿနေန ပဟာတဗ္ဗာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဒဿနေန ပဟာတဗ္ဗာ ခန္ဓာ စ ကဗဠီကာရော အာဟာရော စ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဒဿနေန ပဟာတဗ္ဗာ ခန္ဓာ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>

<Paragraph number="1030" book="p1-2">
ဘာဝနာယ ပဟာတဗ္ဗော စ နေဝဒဿနေန နဘာဝနာယ ပဟာတဗ္ဗော စ ဓမ္မာ ဘာဝနာယ ပဟာတဗ္ဗဿ …ပေ… . (ဒွေ ပဉှာ ကာတဗ္ဗာ.)
</Paragraph>
</Division>