---
title: ပုရေဇာတ
tableOfContents: false
sidebar:
  order: 10
type: tipitaka
basket: ab
book: p2
review:
  current: review
  updated: '2025-10-23T09:21:05.855150'
  updated_by: ''
  notes: ''
  history:
  - state: review
    date: '2025-10-23T09:21:05.855150'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="217" book="p2" e="ch" v="38" p="138">

<Paragraph number="2855" book="p2">
စိတ္တသမုဋ္ဌာနော ဓမ္မော စိတ္တသမုဋ္ဌာနဿ ဓမ္မဿ ပုရေဇာတပစ္စယေန ပစ္စယော. <Emphasis>အာရမ္မဏပုရေဇာတံ</Emphasis>—  စိတ္တသမုဋ္ဌာနေ ရူပေ …ပေ…  ဖောဋ္ဌဗ္ဗေ အနိစ္စတော …ပေ…  ဝိပဿတိ …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ရူပါယတနံ စက္ခုဝိညာဏသဟဂတာနံ ခန္ဓာနံ ပုရေဇာတပစ္စယေန ပစ္စယော …ပေ…  ဖောဋ္ဌဗ္ဗာယတနံ ကာယဝိညာဏသဟဂတာနံ ခန္ဓာနံ ပုရေဇာတပစ္စယေန ပစ္စယော. (1)
</Paragraph>

<Paragraph number="2856" book="p2">
စိတ္တသမုဋ္ဌာနော ဓမ္မော နောစိတ္တသမုဋ္ဌာနဿ ဓမ္မဿ ပုရေဇာတပစ္စယေန ပစ္စယော. <Emphasis>အာရမ္မဏပုရေဇာတံ</Emphasis>—  စိတ္တသမုဋ္ဌာနေ ရူပေ …ပေ…  ဖောဋ္ဌဗ္ဗေ အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ စိတ္တံ ဥပ္ပဇ္ဇတိ. ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ ပုရေဇာတပစ္စယေန ပစ္စယော. (2)
</Paragraph>

<Paragraph number="2857" book="p2">
စိတ္တသမုဋ္ဌာနော ဓမ္မော စိတ္တသမုဋ္ဌာနဿ စ နောစိတ္တသမုဋ္ဌာနဿ စ ဓမ္မဿ ပုရေဇာတပစ္စယေန ပစ္စယော. <Emphasis>အာရမ္မဏပုရေဇာတံ</Emphasis>—  စိတ္တသမုဋ္ဌာနေ ရူပေ …ပေ…  ဖောဋ္ဌဗ္ဗေ အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ စိတ္တဉ္စ သမ္ပယုတ္တကာ စ ခန္ဓာ ဥပ္ပဇ္ဇန္တိ. ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ရူပါယတနံ စက္ခုဝိညာဏဿ သမ္ပယုတ္တကာနဉ္စ ခန္ဓာနံ ပုရေဇာတပစ္စယေန ပစ္စယော …ပေ…  ဖောဋ္ဌဗ္ဗာယတနံ …ပေ… . (3)
</Paragraph>

</Division>
<Division number="218" book="p2" e="ch" v="38" p="139">

<Paragraph number="2858" book="p2">
နောစိတ္တသမုဋ္ဌာနော ဓမ္မော နောစိတ္တသမုဋ္ဌာနဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ကာယံ, ရူပေ …ပေ…  ဖောဋ္ဌဗ္ဗေ ဝတ္ထုံ အနိစ္စတော …ပေ…  တံ အာရဗ္ဘ စိတ္တံ ဥပ္ပဇ္ဇတိ. ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ …ပေ… . <Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏဿ …ပေ…  ကာယာယတနံ …ပေ…  ဝတ္ထု စိတ္တဿ ပုရေဇာတပစ္စယေန ပစ္စယော. (1)
</Paragraph>

<Paragraph number="2859" book="p2">
နောစိတ္တသမုဋ္ဌာနော ဓမ္မော စိတ္တသမုဋ္ဌာနဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ. ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ရူပါယတနံ စက္ခုဝိညာဏသဟဂတာနံ ခန္ဓာနံ …ပေ…  ဖောဋ္ဌဗ္ဗာယတနံ …ပေ… . <Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏသဟဂတာနံ ခန္ဓာနံ …ပေ…  ကာယာယတနံ …ပေ…  ဝတ္ထု စိတ္တသမုဋ္ဌာနာနံ ခန္ဓာနံ ပုရေဇာတပစ္စယေန ပစ္စယော. (2)
</Paragraph>

<Paragraph number="2860" book="p2">
နောစိတ္တသမုဋ္ဌာနော ဓမ္မော စိတ္တသမုဋ္ဌာနဿ စ နောစိတ္တသမုဋ္ဌာနဿ စ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ဝတ္ထုံ အနိစ္စတော …ပေ…  တံ အာရဗ္ဘ စိတ္တဉ္စ သမ္ပယုတ္တကာ စ ခန္ဓာ ဥပ္ပဇ္ဇန္တိ. ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ရူပါယတနံ စက္ခုဝိညာဏဿ သမ္ပယုတ္တကာနဉ္စ ခန္ဓာနံ …ပေ…  ဖောဋ္ဌဗ္ဗာယတနံ …ပေ… . <Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏဿ သမ္ပယုတ္တကာနဉ္စ ခန္ဓာနံ …ပေ…  ကာယာယတနံ …ပေ…  ဝတ္ထု စိတ္တဿ သမ္ပယုတ္တကာနဉ္စ ခန္ဓာနံ ပုရေဇာတပစ္စယေန ပစ္စယော. (3)
</Paragraph>

</Division>
<Division number="219" book="p2" e="ch" v="38" p="139">

<Paragraph number="2861" book="p2">
စိတ္တသမုဋ္ဌာနော စ နောစိတ္တသမုဋ္ဌာနော စ ဓမ္မာ စိတ္တသမုဋ္ဌာနဿ ဓမ္မဿ ပုရေဇာတပစ္စယေန ပစ္စယော—  <Emphasis>အာရမ္မဏပုရေဇာတံ, ဝတ္ထုပုရေဇာတံ</Emphasis>. စိတ္တသမုဋ္ဌာနံ ရူပါယတနဉ္စ စက္ခာယတနဉ္စ စက္ခုဝိညာဏသဟဂတာနံ ခန္ဓာနံ …ပေ…  စိတ္တသမုဋ္ဌာနံ ဖောဋ္ဌဗ္ဗာယတနဉ္စ ကာယာယတနဉ္စ ကာယဝိညာဏသဟဂတာနံ ခန္ဓာနံ ပုရေဇာတပစ္စယေန ပစ္စယော; စိတ္တသမုဋ္ဌာနံ ရူပါယတနဉ္စ ဝတ္ထု စ စိတ္တသမုဋ္ဌာနာနံ ခန္ဓာနံ ပုရေဇာတပစ္စယေန ပစ္စယော …ပေ…  စိတ္တသမုဋ္ဌာနံ ဖောဋ္ဌဗ္ဗာယတနဉ္စ ဝတ္ထု စ …ပေ… . (1)
</Paragraph>

<Paragraph number="2862" book="p2">
စိတ္တသမုဋ္ဌာနော စ နောစိတ္တသမုဋ္ဌာနော စ ဓမ္မာ နောစိတ္တသမုဋ္ဌာနဿ ဓမ္မဿ ပုရေဇာတပစ္စယေန ပစ္စယော—  <Emphasis>အာရမ္မဏပုရေဇာတံ, ဝတ္ထုပုရေဇာတံ</Emphasis>. စိတ္တသမုဋ္ဌာနံ ရူပါယတနဉ္စ စက္ခာယတနဉ္စ စက္ခုဝိညာဏဿ …ပေ…  စိတ္တသမုဋ္ဌာနံ ဖောဋ္ဌဗ္ဗာယတနဉ္စ ကာယာယတနဉ္စ ကာယဝိညာဏဿ ပုရေဇာတပစ္စယေန ပစ္စယော; စိတ္တသမုဋ္ဌာနံ ရူပါယတနဉ္စ ဝတ္ထု စ စိတ္တဿ ပုရေဇာတပစ္စယေန ပစ္စယော …ပေ…  စိတ္တသမုဋ္ဌာနံ ဖောဋ္ဌဗ္ဗာယတနဉ္စ ဝတ္ထု စ …ပေ… . (2)
</Paragraph>

<Paragraph number="2863" book="p2">
စိတ္တသမုဋ္ဌာနော စ နောစိတ္တသမုဋ္ဌာနော စ ဓမ္မာ စိတ္တသမုဋ္ဌာနဿ စ နောစိတ္တသမုဋ္ဌာနဿ စ ဓမ္မဿ ပုရေဇာတပစ္စယေန ပစ္စယော—  <Emphasis>အာရမ္မဏပုရေဇာတံ, ဝတ္ထုပုရေဇာတံ</Emphasis>. စိတ္တသမုဋ္ဌာနံ ရူပါယတနဉ္စ စက္ခာယတနဉ္စ စက္ခုဝိညာဏဿ သမ္ပယုတ္တကာနဉ္စ ခန္ဓာနံ ပုရေဇာတပစ္စယေန ပစ္စယော …ပေ…  စိတ္တသမုဋ္ဌာနံ ဖောဋ္ဌဗ္ဗာယတနံ စ …ပေ…  စိတ္တသမုဋ္ဌာနံ ရူပါယတနဉ္စ ဝတ္ထု စ စိတ္တဿ သမ္ပယုတ္တကာနဉ္စ ခန္ဓာနံ ပုရေဇာတပစ္စယေန ပစ္စယော …ပေ…  စိတ္တသမုဋ္ဌာနံ ဖောဋ္ဌဗ္ဗာယတနဉ္စ ဝတ္ထု စ …ပေ… . (3)
</Paragraph>
</Division>