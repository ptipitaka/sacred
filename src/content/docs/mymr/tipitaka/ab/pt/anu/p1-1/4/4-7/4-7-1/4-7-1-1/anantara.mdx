---
title: "အနန္တရ"
tableOfContents: false
sidebar:
  order: 3
type: "tipitaka"
basket: "ab"
book: "p1-1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="97" book="p1-1" e="ch" v="36" p="368">

<Paragraph number="2299" book="p1-1">
ဝိပါကော ဓမ္မော ဝိပါကဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ဝိပါကာ ခန္ဓာ ပစ္ဆိမာနံ ပစ္ဆိမာနံ ဝိပါကာနံ ခန္ဓာနံ အနန္တရပစ္စယေန ပစ္စယော. ပဉ္စဝိညာဏံ ဝိပါကမနောဓာတုယာ အနန္တရပစ္စယေန ပစ္စယော. ဝိပါကမနောဓာတု ဝိပါကမနောဝိညာဏဓာတုယာ အနန္တရပစ္စယေန ပစ္စယော. (1)
</Paragraph>

<Paragraph number="2300" book="p1-1">
ဝိပါကော ဓမ္မော နေဝဝိပါကနဝိပါကဓမ္မဓမ္မဿ အနန္တရပစ္စယေန ပစ္စယော. ဘဝင်္ဂံ အာဝဇ္ဇနာယ အနန္တရပစ္စယေန ပစ္စယော. ဝိပါကမနောဝိညာဏဓာတု ကိရိယမနောဝိညာဏဓာတုယာ အနန္တရပစ္စယေန ပစ္စယော. (2)
</Paragraph>

<Paragraph number="2301" book="p1-1">
ဝိပါကဓမ္မဓမ္မော ဝိပါကဓမ္မဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ဝိပါကဓမ္မဓမ္မာ ခန္ဓာ ပစ္ဆိမာနံ ပစ္ဆိမာနံ ဝိပါကဓမ္မဓမ္မာနံ ခန္ဓာနံ အနန္တရပစ္စယေန ပစ္စယော. အနုလောမံ ဂေါတြဘုဿ…  အနုလောမံ ဝေါဒါနဿ…  ဂေါတြဘု မဂ္ဂဿ…  ဝေါဒါနံ မဂ္ဂဿ အနန္တရပစ္စယေန ပစ္စယော. (1)
</Paragraph>

<Paragraph number="2302" book="p1-1">
ဝိပါကဓမ္မဓမ္မော ဝိပါကဿ ဓမ္မဿ အနန္တရပစ္စယေန ပစ္စယော—  ဝိပါကဓမ္မဓမ္မာ ခန္ဓာ ဝုဋ္ဌာနဿ…  မဂ္ဂေါ ဖလဿ…  သေက္ခာနံ အနုလောမံ ဖလသမာပတ္တိယာ…  နိရောဓာ ဝုဋ္ဌဟန္တဿ နေဝသညာနာသညာယတနကုသလံ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

<Paragraph number="2303" book="p1-1">
နေဝဝိပါကနဝိပါကဓမ္မဓမ္မော နေဝဝိပါကနဝိပါကဓမ္မဓမ္မဿ အနန္တရပစ္စယေန ပစ္စယော—  ပုရိမာ ပုရိမာ နေဝဝိပါကနဝိပါကဓမ္မဓမ္မာ ခန္ဓာ ပစ္ဆိမာနံ ပစ္ဆိမာနံ နေဝဝိပါကနဝိပါကဓမ္မဓမ္မာနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="2304" book="p1-1">
နေဝဝိပါကနဝိပါကဓမ္မဓမ္မော ဝိပါကဿ ဓမ္မဿ အနန္တရပစ္စယေန ပစ္စယော—  အာဝဇ္ဇနာ ပဉ္စန္နံ ဝိညာဏာနံ အနန္တရပစ္စယေန ပစ္စယော. နေဝဝိပါကနဝိပါကဓမ္မဓမ္မာ ခန္ဓာ ဝုဋ္ဌာနဿ, အရဟတော အနုလောမံ ဖလသမာပတ္တိယာ…  နိရောဓာ ဝုဋ္ဌဟန္တဿ နေဝသညာနာသညာယတနကိရိယံ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

<Paragraph number="2305" book="p1-1">
နေဝဝိပါကနဝိပါကဓမ္မဓမ္မော ဝိပါကဓမ္မဓမ္မဿ အနန္တရပစ္စယေန ပစ္စယော—  အာဝဇ္ဇနာ ဝိပါကဓမ္မဓမ္မာနံ ခန္ဓာနံ အနန္တရပစ္စယေန ပစ္စယော. (3)
</Paragraph>
</Division>