---
title: "အနန္တရ"
tableOfContents: false
sidebar:
  order: 3
type: "tipitaka"
basket: "ab"
book: "p1-2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="79" book="p1-2" e="ch" v="37" p="50">

<Paragraph number="326" book="p1-2">
သဝိတက္ကသဝိစာရော ဓမ္မော သဝိတက္ကသဝိစာရဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သဝိတက္ကသဝိစာရာ ခန္ဓာ ပစ္ဆိမာနံ ပစ္ဆိမာနံ သဝိတက္ကသဝိစာရာနံ ခန္ဓာနံ အနန္တရပစ္စယေန ပစ္စယော. အနုလောမံ ဂေါတြဘုဿ…  အနုလောမံ ဝေါဒါနဿ…  ဂေါတြဘု သဝိတက္ကသဝိစာရဿ မဂ္ဂဿ…  ဝေါဒါနံ သဝိတက္ကသဝိစာရဿ မဂ္ဂဿ…  သဝိတက္ကသဝိစာရော မဂ္ဂေါ သဝိတက္ကသဝိစာရဿ ဖလဿ…  သဝိတက္ကသဝိစာရံ ဖလံ သဝိတက္ကသဝိစာရဿ ဖလဿ…  အနုလောမံ သဝိတက္ကသဝိစာရာယ ဖလသမာပတ္တိယာ အနန္တရပစ္စယေန ပစ္စယော. (1)
</Paragraph>

<Paragraph number="327" book="p1-2">
သဝိတက္ကသဝိစာရော ဓမ္မော အဝိတက္ကဝိစာရမတ္တဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သဝိတက္ကသဝိစာရာ ခန္ဓာ ပစ္ဆိမဿ ပစ္ဆိမဿ ဝိတက္ကဿ အနန္တရပစ္စယေန ပစ္စယော. သဝိတက္ကသဝိစာရံ စုတိစိတ္တံ အဝိတက္ကဝိစာရမတ္တဿ ဥပပတ္တိစိတ္တဿ …ပေ…  သဝိတက္ကသဝိစာရာ ခန္ဓာ အဝိတက္ကဝိစာရမတ္တဿ ဝုဋ္ဌာနဿ ဝိတက္ကဿ စ …ပေ…  အဝိတက္ကဝိစာရမတ္တဿ ဈာနဿ ပရိကမ္မံ အဝိတက္ကဝိစာရမတ္တဿ ဈာနဿ…  ဂေါတြဘု အဝိတက္ကဝိစာရမတ္တဿ မဂ္ဂဿ…  ဝေါဒါနံ အဝိတက္ကဝိစာရမတ္တဿ မဂ္ဂဿ…  အနုလောမံ အဝိတက္ကဝိစာရမတ္တာယ ဖလသမာပတ္တိယာ ဝိတက္ကဿ စ အနန္တရပစ္စယေန ပစ္စယော. (2)
</Paragraph>

<Paragraph number="328" book="p1-2">
သဝိတက္ကသဝိစာရော ဓမ္မော အဝိတက္ကအဝိစာရဿ ဓမ္မဿ အနန္တရပစ္စယေန ပစ္စယော—  သဝိတက္ကသဝိစာရံ စုတိစိတ္တံ အဝိတက္ကအဝိစာရဿ ဥပပတ္တိစိတ္တဿ ဝိစာရဿ စ အနန္တရပစ္စယေန ပစ္စယော—  အာဝဇ္ဇနာ ပဉ္စန္နံ ဝိညာဏာနံ အနန္တရပစ္စယေန ပစ္စယော. သဝိတက္ကသဝိစာရာ ခန္ဓာ အဝိတက္ကအဝိစာရဿ ဝုဋ္ဌာနဿ ဝိစာရဿ စ …ပေ…  ဒုတိယဿ ဈာနဿ ပရိကမ္မံ ဒုတိယေ ဈာနေ ဝိစာရဿ အနန္တရပစ္စယေန ပစ္စယော. တတိယဿ ဈာနဿ ပရိကမ္မံ …ပေ…  စတုတ္ထဿ ဈာနဿ ပရိကမ္မံ …ပေ…  အာကာသာနဉ္စာယတနဿ ပရိကမ္မံ …ပေ…  ဝိညာဏဉ္စာယတနဿ ပရိကမ္မံ …ပေ…  အာကိဉ္စညာယတနဿ ပရိကမ္မံ …ပေ…  နေဝသညာနာသညာယတနဿ ပရိကမ္မံ …ပေ…  ဒိဗ္ဗဿ စက္ခုဿ ပရိကမ္မံ …ပေ…  ဒိဗ္ဗာယ သောတဓာတုယာ ပရိကမ္မံ …ပေ…  ဣဒ္ဓိဝိဓဉာဏဿ ပရိကမ္မံ …ပေ…  စေတောပရိယဉာဏဿ ပရိကမ္မံ …ပေ…  ပုဗ္ဗေနိဝါသာနုဿတိဉာဏဿ ပရိကမ္မံ …ပေ…  ယထာကမ္မူပဂဉာဏဿ ပရိကမ္မံ …ပေ…  အနာဂတံသဉာဏဿ ပရိကမ္မံ …ပေ…  ဂေါတြဘု အဝိတက္ကအဝိစာရဿ မဂ္ဂဿ ဝိစာရဿ စ…  ဝေါဒါနံ အဝိတက္ကအဝိစာရဿ မဂ္ဂဿ ဝိစာရဿ စ…  အနုလောမံ အဝိတက္ကအဝိစာရာယ ဖလသမာပတ္တိယာ ဝိစာရဿ စ အနန္တရပစ္စယေန ပစ္စယော. (3)
</Paragraph>

<Paragraph number="329" book="p1-2">
သဝိတက္ကသဝိစာရော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အနန္တရပစ္စယေန ပစ္စယော—  သဝိတက္ကသဝိစာရံ စုတိစိတ္တံ အဝိတက္ကဝိစာရမတ္တဿ ဥပပတ္တိစိတ္တဿ ဝိစာရဿ စ အနန္တရပစ္စယေန ပစ္စယော. သဝိတက္ကသဝိစာရာ ခန္ဓာ အဝိတက္ကဝိစာရမတ္တဿ ဝုဋ္ဌာနဿ ဝိစာရဿ စ အနန္တရပစ္စယေန ပစ္စယော. အဝိတက္ကဝိစာရမတ္တဿ ဈာနဿ ပရိကမ္မံ အဝိတက္ကဝိစာရမတ္တဿ ဈာနဿ ဝိစာရဿ စ အနန္တရပစ္စယေန ပစ္စယော. ဂေါတြဘု အဝိတက္ကဝိစာရမတ္တဿ မဂ္ဂဿ ဝိစာရဿ စ…  ဝေါဒါနံ အဝိတက္ကဝိစာရမတ္တဿ မဂ္ဂဿ ဝိစာရဿ စ…  အနုလောမံ အဝိတက္ကဝိစာရမတ္တာယ ဖလသမာပတ္တိယာ ဝိစာရဿ စ အနန္တရပစ္စယေန ပစ္စယော. (4)
</Paragraph>

<Paragraph number="330" book="p1-2">
သဝိတက္ကသဝိစာရော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သဝိတက္ကသဝိစာရာ ခန္ဓာ ပစ္ဆိမာနံ ပစ္ဆိမာနံ သဝိတက္ကသဝိစာရာနံ ခန္ဓာနံ ဝိတက္ကဿ စ အနန္တရပစ္စယေန ပစ္စယော. အနုလောမံ ဂေါတြဘုဿ ဝိတက္ကဿ စ…  အနုလောမံ ဝေါဒါနဿ ဝိတက္ကဿ စ…  ဂေါတြဘု သဝိတက္ကသဝိစာရဿ မဂ္ဂဿ ဝိတက္ကဿ စ…  ဝေါဒါနံ သဝိတက္ကသဝိစာရဿ မဂ္ဂဿ ဝိတက္ကဿ စ…  သဝိတက္ကသဝိစာရော မဂ္ဂေါ သဝိတက္ကသဝိစာရဿ ဖလဿ ဝိတက္ကဿ စ…  သဝိတက္ကသဝိစာရံ ဖလံ သဝိတက္ကသဝိစာရဿ ဖလဿ ဝိတက္ကဿ စ…  အနုလောမံ သဝိတက္ကသဝိစာရာယ ဖလသမာပတ္တိယာ ဝိတက္ကဿ စ အနန္တရပစ္စယေန ပစ္စယော. (5)
</Paragraph>

</Division>
<Division number="80" book="p1-2" e="ch" v="37" p="51">

<Paragraph number="331" book="p1-2">
အဝိတက္ကဝိစာရမတ္တော ဓမ္မော အဝိတက္ကဝိစာရမတ္တဿ ဓမ္မဿ အနန္တရပစ္စယေန ပစ္စယော—  ပုရိမော ပုရိမော ဝိတက္ကော ပစ္ဆိမဿ ပစ္ဆိမဿ ဝိတက္ကဿ အနန္တရပစ္စယေန ပစ္စယော. ပုရိမာ ပုရိမာ အဝိတက္ကဝိစာရမတ္တာ ခန္ဓာ ပစ္ဆိမာနံ ပစ္ဆိမာနံ အဝိတက္ကဝိစာရမတ္တာနံ ခန္ဓာနံ အနန္တရပစ္စယေန ပစ္စယော. အဝိတက္ကဝိစာရမတ္တော မဂ္ဂေါ အဝိတက္ကဝိစာရမတ္တဿ ဖလဿ…  အဝိတက္ကဝိစာရမတ္တံ ဖလံ အဝိတက္ကဝိစာရမတ္တဿ ဖလဿ အနန္တရပစ္စယေန ပစ္စယော. (1)
</Paragraph>

<Paragraph number="332" book="p1-2">
အဝိတက္ကဝိစာရမတ္တော ဓမ္မော သဝိတက္ကသဝိစာရဿ ဓမ္မဿ အနန္တရပစ္စယေန ပစ္စယော—  ပုရိမော ပုရိမော ဝိတက္ကော ပစ္ဆိမာနံ ပစ္ဆိမာနံ သဝိတက္ကသဝိစာရာနံ ခန္ဓာနံ အနန္တရပစ္စယေန ပစ္စယော. အဝိတက္ကဝိစာရမတ္တံ စုတိစိတ္တံ သဝိတက္ကသဝိစာရဿ ဥပပတ္တိစိတ္တဿ အနန္တရပစ္စယေန ပစ္စယော. အဝိတက္ကဝိစာရမတ္တံ ဘဝင်္ဂံ အာဝဇ္ဇနာယ အနန္တရပစ္စယေန ပစ္စယော. အဝိတက္ကဝိစာရမတ္တာ ခန္ဓာ သဝိတက္ကသဝိစာရဿ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

<Paragraph number="333" book="p1-2">
အဝိတက္ကဝိစာရမတ္တော ဓမ္မော အဝိတက္ကအဝိစာရဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အဝိတက္ကဝိစာရမတ္တာ ခန္ဓာ ပစ္ဆိမဿ ပစ္ဆိမဿ ဝိစာရဿ အနန္တရပစ္စယေန ပစ္စယော. အဝိတက္ကဝိစာရမတ္တံ စုတိစိတ္တံ ဝိတက္ကော စ အဝိတက္ကအဝိစာရဿ ဥပပတ္တိစိတ္တဿ ဝိစာရဿ စ အနန္တရပစ္စယေန ပစ္စယော. အဝိတက္ကဝိစာရမတ္တာ ခန္ဓာ ဝိတက္ကော စ အဝိတက္ကအဝိစာရဿ ဝုဋ္ဌာနဿ ဝိစာရဿ စ အနန္တရပစ္စယေန ပစ္စယော. (3)
</Paragraph>

<Paragraph number="334" book="p1-2">
အဝိတက္ကဝိစာရမတ္တော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အဝိတက္ကဝိစာရမတ္တာ ခန္ဓာ ပစ္ဆိမာနံ ပစ္ဆိမာနံ အဝိတက္ကဝိစာရမတ္တာနံ ခန္ဓာနံ ဝိစာရဿ စ အနန္တရပစ္စယေန ပစ္စယော. အဝိတက္ကဝိစာရမတ္တော မဂ္ဂေါ အဝိတက္ကဝိစာရမတ္တဿ ဖလဿ ဝိစာရဿ စ…  အဝိတက္ကဝိစာရမတ္တံ ဖလံ အဝိတက္ကဝိစာရမတ္တဿ ဖလဿ ဝိစာရဿ စ အနန္တရပစ္စယေန ပစ္စယော. (4)
</Paragraph>

<Paragraph number="335" book="p1-2">
အဝိတက္ကဝိစာရမတ္တော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အနန္တရပစ္စယေန ပစ္စယော—  ပုရိမော ပုရိမော ဝိတက္ကော ပစ္ဆိမာနံ ပစ္ဆိမာနံ သဝိတက္ကသဝိစာရာနံ ခန္ဓာနံ ဝိတက္ကဿ စ အနန္တရပစ္စယေန ပစ္စယော. အဝိတက္ကဝိစာရမတ္တံ စုတိစိတ္တံ သဝိတက္ကသဝိစာရဿ ဥပပတ္တိစိတ္တဿ ဝိတက္ကဿ စ အနန္တရပစ္စယေန ပစ္စယော. အဝိတက္ကဝိစာရမတ္တံ ဘဝင်္ဂံ အာဝဇ္ဇနာယ ဝိတက္ကဿ စ အနန္တရပစ္စယေန ပစ္စယော. အဝိတက္ကဝိစာရမတ္တာ ခန္ဓာ သဝိတက္ကသဝိစာရဿ ဝုဋ္ဌာနဿ ဝိတက္ကဿ စ အနန္တရပစ္စယေန ပစ္စယော. (5)
</Paragraph>

</Division>
<Division number="81" book="p1-2" e="ch" v="37" p="52">

<Paragraph number="336" book="p1-2">
အဝိတက္ကအဝိစာရော ဓမ္မော အဝိတက္ကအဝိစာရဿ ဓမ္မဿ အနန္တရပစ္စယေန ပစ္စယော—  ပုရိမော ပုရိမော ဝိစာရော ပစ္ဆိမဿ ပစ္ဆိမဿ ဝိစာရဿ အနန္တရပစ္စယေန ပစ္စယော. ပုရိမာ ပုရိမာ အဝိတက္ကအဝိစာရာ ခန္ဓာ ပစ္ဆိမာနံ ပစ္ဆိမာနံ အဝိတက္ကအဝိစာရာနံ ခန္ဓာနံ အနန္တရပစ္စယေန ပစ္စယော. အဝိတက္ကအဝိစာရော မဂ္ဂေါ အဝိတက္ကအဝိစာရဿ ဖလဿ…  အဝိတက္ကအဝိစာရံ ဖလံ အဝိတက္ကအဝိစာရဿ ဖလဿ အနန္တရပစ္စယေန ပစ္စယော. နိရောဓာ ဝုဋ္ဌဟန္တဿ နေဝသညာနာသညာယတနံ အဝိတက္ကအဝိစာရာယ ဖလသမာပတ္တိယာ ဝိစာရဿ စ အနန္တရပစ္စယေန ပစ္စယော. (1)
</Paragraph>

<Paragraph number="337" book="p1-2">
အဝိတက္ကအဝိစာရော ဓမ္မော သဝိတက္ကသဝိစာရဿ ဓမ္မဿ အနန္တရပစ္စယေန ပစ္စယော—  အဝိတက္ကအဝိစာရံ စုတိစိတ္တံ ဝိစာရော စ သဝိတက္ကသဝိစာရဿ ဥပပတ္တိစိတ္တဿ အနန္တရပစ္စယေန ပစ္စယော. အဝိတက္ကအဝိစာရံ ဘဝင်္ဂံ ဝိစာရော စ အာဝဇ္ဇနာယ အနန္တရပစ္စယေန ပစ္စယော. အဝိတက္ကအဝိစာရာ ခန္ဓာ ဝိစာရော စ သဝိတက္ကသဝိစာရဿ ဝုဋ္ဌာနဿ အနန္တရပစ္စယေန ပစ္စယော. နိရောဓာ ဝုဋ္ဌဟန္တဿ နေဝသညာနာသညာယတနံ သဝိတက္ကသဝိစာရာယ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

<Paragraph number="338" book="p1-2">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ ဓမ္မဿ အနန္တရပစ္စယေန ပစ္စယော—  ပုရိမော ပုရိမော ဝိစာရော ပစ္ဆိမာနံ ပစ္ဆိမာနံ အဝိတက္ကဝိစာရမတ္တာနံ ခန္ဓာနံ အနန္တရပစ္စယေန ပစ္စယော. အဝိတက္ကအဝိစာရံ စုတိစိတ္တံ ဝိစာရော စ အဝိတက္ကဝိစာရမတ္တဿ ဥပပတ္တိစိတ္တဿ ဝိတက္ကဿ စ အနန္တရပစ္စယေန ပစ္စယော. အဝိတက္ကအဝိစာရာ ခန္ဓာ ဝိစာရော စ အဝိတက္ကဝိစာရမတ္တဿ ဝုဋ္ဌာနဿ ဝိတက္ကဿ စ အနန္တရပစ္စယေန ပစ္စယော. နိရောဓာ ဝုဋ္ဌဟန္တဿ နေဝသညာနာသညာယတနံ အဝိတက္ကဝိစာရမတ္တာယ ဖလသမာပတ္တိယာ ဝိတက္ကဿ စ အနန္တရပစ္စယေန ပစ္စယော. (3)
</Paragraph>

<Paragraph number="339" book="p1-2">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အနန္တရပစ္စယေန ပစ္စယော—  ပုရိမော ပုရိမော ဝိစာရော ပစ္ဆိမာနံ ပစ္ဆိမာနံ အဝိတက္ကဝိစာရမတ္တာနံ ခန္ဓာနံ ဝိစာရဿ စ အနန္တရပစ္စယေန ပစ္စယော. အဝိတက္ကအဝိစာရံ စုတိစိတ္တံ အဝိတက္ကဝိစာရမတ္တဿ ဥပပတ္တိစိတ္တဿ ဝိစာရဿ စ အနန္တရပစ္စယေန ပစ္စယော. အဝိတက္ကအဝိစာရာ ခန္ဓာ အဝိတက္ကဝိစာရမတ္တဿ ဝုဋ္ဌာနဿ ဝိစာရဿ စ အနန္တရပစ္စယေန ပစ္စယော. နိရောဓာ ဝုဋ္ဌဟန္တဿ နေဝသညာနာသညာယတနံ အဝိတက္ကဝိစာရမတ္တာယ ဖလသမာပတ္တိယာ ဝိစာရဿ စ အနန္တရပစ္စယေန ပစ္စယော. (4)
</Paragraph>

<Paragraph number="340" book="p1-2">
အဝိတက္ကအဝိစာရော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အနန္တရပစ္စယေန ပစ္စယော—  အဝိတက္ကအဝိစာရံ စုတိစိတ္တံ ဝိစာရော စ သဝိတက္ကသဝိစာရဿ ဥပပတ္တိစိတ္တဿ ဝိတက္ကဿ စ အနန္တရပစ္စယေန ပစ္စယော. အဝိတက္ကအဝိစာရံ ဘဝင်္ဂဉ္စ ဝိစာရော စ အာဝဇ္ဇနာယ ဝိတက္ကဿ စ အနန္တရပစ္စယေန ပစ္စယော. အဝိတက္ကအဝိစာရာ ခန္ဓာ ဝိစာရော စ သဝိတက္ကသဝိစာရဿ ဝုဋ္ဌာနဿ ဝိတက္ကဿ စ အနန္တရပစ္စယေန ပစ္စယော. နိရောဓာ ဝုဋ္ဌဟန္တဿ နေဝသညာနာသညာယတနံ သဝိတက္ကသဝိစာရာယ ဖလသမာပတ္တိယာ ဝိတက္ကဿ စ အနန္တရပစ္စယေန ပစ္စယော. (5)
</Paragraph>

</Division>
<Division number="82" book="p1-2" e="ch" v="37" p="54">

<Paragraph number="341" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ သဝိတက္ကသဝိစာရဿ ဓမ္မဿ အနန္တရပစ္စယေန ပစ္စယော—  အဝိတက္ကဝိစာရမတ္တံ စုတိစိတ္တဉ္စ ဝိစာရော စ သဝိတက္ကသဝိစာရဿ ဥပပတ္တိစိတ္တဿ အနန္တရပစ္စယေန ပစ္စယော. အဝိတက္ကဝိစာရမတ္တံ ဘဝင်္ဂဉ္စ ဝိစာရော စ အာဝဇ္ဇနာယ အနန္တရပစ္စယေန ပစ္စယော. အဝိတက္ကဝိစာရမတ္တာ ခန္ဓာ စ ဝိစာရော စ သဝိတက္ကသဝိစာရဿ ဝုဋ္ဌာနဿ အနန္တရပစ္စယေန ပစ္စယော. (1)
</Paragraph>

<Paragraph number="342" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အဝိတက္ကဝိစာရမတ္တာ ခန္ဓာ စ ဝိစာရော စ ပစ္ဆိမာနံ ပစ္ဆိမာနံ အဝိတက္ကဝိစာရမတ္တာနံ ခန္ဓာနံ အနန္တရပစ္စယေန ပစ္စယော. အဝိတက္ကဝိစာရမတ္တော မဂ္ဂေါ စ ဝိစာရော စ အဝိတက္ကဝိစာရမတ္တဿ ဖလဿ အနန္တရပစ္စယေန ပစ္စယော. အဝိတက္ကဝိစာရမတ္တံ ဖလဉ္စ ဝိစာရော စ အဝိတက္ကဝိစာရမတ္တဿ ဖလဿ အနန္တရပစ္စယေန ပစ္စယော. (2)
</Paragraph>

<Paragraph number="343" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကအဝိစာရဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အဝိတက္ကဝိစာရမတ္တာ ခန္ဓာ စ ဝိစာရော စ ပစ္ဆိမဿ ပစ္ဆိမဿ ဝိစာရဿ အနန္တရပစ္စယေန ပစ္စယော. အဝိတက္ကဝိစာရမတ္တံ စုတိစိတ္တဉ္စ ဝိစာရော စ အဝိတက္ကအဝိစာရဿ ဥပပတ္တိစိတ္တဿ အနန္တရပစ္စယေန ပစ္စယော. အဝိတက္ကဝိစာရမတ္တာ ခန္ဓာ စ ဝိစာရော စ အဝိတက္ကအဝိစာရဿ ဝုဋ္ဌာနဿ အနန္တရပစ္စယေန ပစ္စယော. (3)
</Paragraph>

<Paragraph number="344" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အဝိတက္ကဝိစာရမတ္တာ ခန္ဓာ စ ဝိစာရော စ ပစ္ဆိမာနံ ပစ္ဆိမာနံ အဝိတက္ကဝိစာရမတ္တာနံ ခန္ဓာနံ ဝိစာရဿ စ အနန္တရပစ္စယေန ပစ္စယော. အဝိတက္ကဝိစာရမတ္တော မဂ္ဂေါ စ ဝိစာရော စ အဝိတက္ကဝိစာရမတ္တဿ ဖလဿ ဝိစာရဿ စ အနန္တရပစ္စယေန ပစ္စယော. အဝိတက္ကဝိစာရမတ္တံ ဖလဉ္စ ဝိစာရော စ အဝိတက္ကဝိစာရမတ္တဿ ဖလဿ စ ဝိစာရဿ စ အနန္တရပစ္စယေန ပစ္စယော. (4)
</Paragraph>

<Paragraph number="345" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အနန္တရပစ္စယေန ပစ္စယော—  အဝိတက္ကဝိစာရမတ္တံ စုတိစိတ္တဉ္စ ဝိစာရော စ သဝိတက္ကသဝိစာရဿ ဥပပတ္တိစိတ္တဿ ဝိတက္ကဿ စ အနန္တရပစ္စယေန ပစ္စယော. အဝိတက္ကဝိစာရမတ္တံ ဘဝင်္ဂဉ္စ ဝိစာရော စ အာဝဇ္ဇနာယ ဝိတက္ကဿ စ အနန္တရပစ္စယေန ပစ္စယော. အဝိတက္ကဝိစာရမတ္တာ ခန္ဓာ စ ဝိစာရော စ သဝိတက္ကသဝိစာရဿ ဝုဋ္ဌာနဿ ဝိတက္ကဿ စ အနန္တရပစ္စယေန ပစ္စယော. (5)
</Paragraph>

</Division>
<Division number="83" book="p1-2" e="ch" v="37" p="55">

<Paragraph number="346" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သဝိတက္ကသဝိစာရာ ခန္ဓာ စ ဝိတက္ကော စ ပစ္ဆိမာနံ ပစ္ဆိမာနံ သဝိတက္ကသဝိစာရာနံ ခန္ဓာနံ အနန္တရပစ္စယေန ပစ္စယော. အနုလောမဉ္စ ဝိတက္ကော စ ဂေါတြဘုဿ…  အနုလောမဉ္စ ဝိတက္ကော စ ဝေါဒါနဿ…  ဂေါတြဘု စ ဝိတက္ကော စ သဝိတက္ကသဝိစာရဿ မဂ္ဂဿ…  ဝေါဒါနဉ္စ ဝိတက္ကော စ သဝိတက္ကသဝိစာရဿ မဂ္ဂဿ…  သဝိတက္ကသဝိစာရော မဂ္ဂေါ စ ဝိတက္ကော စ သဝိတက္ကသဝိစာရဿ ဖလဿ…  သဝိတက္ကသဝိစာရံ ဖလဉ္စ ဝိတက္ကော စ သဝိတက္ကသဝိစာရဿ ဖလဿ…  အနုလောမဉ္စ ဝိတက္ကော စ သဝိတက္ကသဝိစာရာယ ဖလသမာပတ္တိယာ အနန္တရပစ္စယေန ပစ္စယော. (1)
</Paragraph>

<Paragraph number="347" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ အဝိတက္ကဝိစာရမတ္တဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သဝိတက္ကသဝိစာရာ ခန္ဓာ စ ဝိတက္ကော စ ပစ္ဆိမဿ ပစ္ဆိမဿ ဝိတက္ကဿ အနန္တရပစ္စယေန ပစ္စယော. သဝိတက္ကသဝိစာရံ စုတိစိတ္တဉ္စ ဝိတက္ကော စ အဝိတက္ကဝိစာရမတ္တဿ ဥပပတ္တိစိတ္တဿ အနန္တရပစ္စယေန ပစ္စယော. သဝိတက္ကသဝိစာရာ ခန္ဓာ စ ဝိတက္ကော စ အဝိတက္ကဝိစာရမတ္တဿ ဝုဋ္ဌာနဿ အနန္တရပစ္စယေန ပစ္စယော. အဝိတက္ကဝိစာရမတ္တဿ ဈာနဿ ပရိကမ္မဉ္စ ဝိတက္ကော စ အဝိတက္ကဝိစာရမတ္တဿ ဈာနဿ အနန္တရပစ္စယေန ပစ္စယော. ဂေါတြဘု စ ဝိတက္ကော စ အဝိတက္ကဝိစာရမတ္တဿ မဂ္ဂဿ…  ဝေါဒါနဉ္စ ဝိတက္ကော စ အဝိတက္ကဝိစာရမတ္တဿ မဂ္ဂဿ…  အနုလောမဉ္စ ဝိတက္ကော စ အဝိတက္ကဝိစာရမတ္တာယ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

<Paragraph number="348" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ အဝိတက္ကအဝိစာရဿ ဓမ္မဿ အနန္တရပစ္စယေန ပစ္စယော—  သဝိတက္ကသဝိစာရံ စုတိစိတ္တဉ္စ ဝိတက္ကော စ အဝိတက္ကအဝိစာရဿ ဥပပတ္တိစိတ္တဿ ဝိစာရဿ စ အနန္တရပစ္စယေန ပစ္စယော. အာဝဇ္ဇနာ စ ဝိတက္ကော စ ပဉ္စန္နံ ဝိညာဏာနံ အနန္တရပစ္စယေန ပစ္စယော. သဝိတက္ကသဝိစာရာ ခန္ဓာ စ ဝိတက္ကော စ အဝိတက္ကအဝိစာရဿ ဝုဋ္ဌာနဿ စ ဝိစာရဿ စ အနန္တရပစ္စယေန ပစ္စယော. ဒုတိယဿ ဈာနဿ ပရိကမ္မဉ္စ ဝိတက္ကော စ ဒုတိယေ ဈာနေ ဝိစာရဿ အနန္တရပစ္စယေန ပစ္စယော. တတိယဿ ဈာနဿ ပရိကမ္မဉ္စ ဝိတက္ကော စ …ပေ…  စတုတ္ထဿ ဈာနဿ ပရိကမ္မဉ္စ ဝိတက္ကော စ …ပေ…  အာကာသာနဉ္စာယတနဿ ပရိကမ္မဉ္စ ဝိတက္ကော စ …ပေ…  ဝိညာဏဉ္စာယတနဿ ပရိကမ္မဉ္စ ဝိတက္ကော စ …ပေ…  အာကိဉ္စညာယတနဿ ပရိကမ္မဉ္စ ဝိတက္ကော စ …ပေ…  နေဝသညာနာသညာယတနဿ ပရိကမ္မဉ္စ ဝိတက္ကော စ …ပေ…  ဒိဗ္ဗဿ စက္ခုဿ ပရိကမ္မဉ္စ ဝိတက္ကော စ …ပေ…  ဒိဗ္ဗာယ သောတဓာတုယာ ပရိကမ္မဉ္စ ဝိတက္ကော စ …ပေ…  ဣဒ္ဓိဝိဓဉာဏဿ ပရိကမ္မဉ္စ ဝိတက္ကော စ …ပေ…  စေတောပရိယဉာဏဿ ပရိကမ္မဉ္စ ဝိတက္ကော စ …ပေ…  ပုဗ္ဗေနိဝါသာနုဿတိဉာဏဿ ပရိကမ္မဉ္စ ဝိတက္ကော စ …ပေ…  ယထာကမ္မူပဂဉာဏဿ ပရိကမ္မဉ္စ ဝိတက္ကော စ …ပေ…  အနာဂတံသဉာဏဿ ပရိကမ္မဉ္စ ဝိတက္ကော စ …ပေ…  ဂေါတြဘု စ ဝိတက္ကော စ အဝိတက္ကအဝိစာရဿ မဂ္ဂဿ ဝိစာရဿ စ…  ဝေါဒါနဉ္စ ဝိတက္ကော စ အဝိတက္ကအဝိစာရဿ မဂ္ဂဿ ဝိစာရဿ စ…  အနုလောမဉ္စ ဝိတက္ကော စ အဝိတက္ကအဝိစာရာယ ဖလသမာပတ္တိယာ ဝိစာရဿ စ အနန္တရပစ္စယေန ပစ္စယော. (3)
</Paragraph>

<Paragraph number="349" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အနန္တရပစ္စယေန ပစ္စယော—  သဝိတက္ကသဝိစာရံ စုတိစိတ္တဉ္စ ဝိတက္ကော စ အဝိတက္ကဝိစာရမတ္တဿ ဥပပတ္တိစိတ္တဿ စ ဝိစာရဿ စ အနန္တရပစ္စယေန ပစ္စယော. သဝိတက္ကသဝိစာရာ ခန္ဓာ စ ဝိတက္ကော စ အဝိတက္ကဝိစာရမတ္တဿ ဝုဋ္ဌာနဿ စ ဝိစာရဿ စ အနန္တရပစ္စယေန ပစ္စယော. အဝိတက္ကဝိစာရမတ္တဿ ဈာနဿ ပရိကမ္မဉ္စ ဝိတက္ကော စ အဝိတက္ကဝိစာရမတ္တဿ ဈာနဿ စ ဝိစာရဿ စ အနန္တရပစ္စယေန ပစ္စယော. ဂေါတြဘု စ ဝိတက္ကော စ အဝိတက္ကဝိစာရမတ္တဿ မဂ္ဂဿ စ ဝိစာရဿ စ အနန္တရပစ္စယေန ပစ္စယော. ဝေါဒါနဉ္စ ဝိတက္ကော စ အဝိတက္ကဝိစာရမတ္တဿ မဂ္ဂဿ စ ဝိစာရဿ စ…  အနုလောမဉ္စ ဝိတက္ကော စ အဝိတက္ကဝိစာရမတ္တာယ ဖလသမာပတ္တိယာ စ ဝိစာရဿ စ အနန္တရပစ္စယေန ပစ္စယော. (4)
</Paragraph>

<Paragraph number="350" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သဝိတက္ကသဝိစာရာ ခန္ဓာ စ ဝိတက္ကော စ ပစ္ဆိမာနံ ပစ္ဆိမာနံ သဝိတက္ကသဝိစာရာနံ ခန္ဓာနံ ဝိတက္ကဿ စ အနန္တရပစ္စယေန ပစ္စယော. အနုလောမဉ္စ ဝိတက္ကော စ ဂေါတြဘုဿ စ ဝိတက္ကဿ စ…  အနုလောမဉ္စ ဝိတက္ကော စ ဝေါဒါနဿ စ ဝိတက္ကဿ စ…  ဂေါတြဘု စ ဝိတက္ကော စ သဝိတက္ကသဝိစာရဿ စ မဂ္ဂဿ စ ဝိတက္ကဿ စ…  ဝေါဒါနဉ္စ ဝိတက္ကော စ သဝိတက္ကသဝိစာရဿ မဂ္ဂဿ စ ဝိတက္ကဿ စ အနန္တရပစ္စယေန ပစ္စယော. သဝိတက္ကသဝိစာရော မဂ္ဂေါ စ ဝိတက္ကော စ သဝိတက္ကသဝိစာရဿ ဖလဿ စ ဝိတက္ကဿ စ…  သဝိတက္ကသဝိစာရံ ဖလဉ္စ ဝိတက္ကော စ သဝိတက္ကသဝိစာရဿ ဖလဿ စ ဝိတက္ကဿ စ…  အနုလောမဉ္စ ဝိတက္ကော စ သဝိတက္ကသဝိစာရာယ ဖလသမာပတ္တိယာ စ ဝိတက္ကဿ စ အနန္တရပစ္စယေန ပစ္စယော. (5)
</Paragraph>
</Division>