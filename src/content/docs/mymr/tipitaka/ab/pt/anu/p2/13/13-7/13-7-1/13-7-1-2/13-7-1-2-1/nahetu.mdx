---
title: "နဟေတု"
tableOfContents: false
sidebar:
  order: 1
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="144" book="p2" e="ch" v="38" p="424">

<Paragraph number="4382" book="p2">
သပ္ပီတိကံ ဓမ္မံ ပဋိစ္စ သပ္ပီတိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ သပ္ပီတိကံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ… . သပ္ပီတိကံ ဓမ္မံ ပဋိစ္စ အပ္ပီတိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ သပ္ပီတိကေ ခန္ဓေ ပဋိစ္စ ပီတိ စ စိတ္တသမုဋ္ဌာနဉ္စ ရူပံ. သပ္ပီတိကံ ဓမ္မံ ပဋိစ္စ သပ္ပီတိကော စ အပ္ပီတိကော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ သပ္ပီတိကံ ဧကံ ခန္ဓံ ပဋိစ္စ တယော ခန္ဓာ ပီတိ စ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ… . (3)
</Paragraph>

<Paragraph number="4383" book="p2">
အပ္ပီတိကံ ဓမ္မံ ပဋိစ္စ အပ္ပီတိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ အပ္ပီတိကံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပီတိံ ပဋိစ္စ စိတ္တသမုဋ္ဌာနံ ရူပံ; အဟေတုကပဋိသန္ဓိက္ခဏေ အပ္ပီတိကံ ဧကံ ခန္ဓံ ပဋိစ္စ တယော ခန္ဓာ ကဋတ္တာ စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ ကဋတ္တာ စ ရူပံ, ခန္ဓေ ပဋိစ္စ ဝတ္ထု, ဝတ္ထုံ ပဋိစ္စ ခန္ဓာ, ဧကံ မဟာဘူတံ …ပေ…  (ယာဝ အသညသတ္တာပိ) ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. အပ္ပီတိကံ ဓမ္မံ ပဋိစ္စ သပ္ပီတိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ ပီတိံ ပဋိစ္စ သပ္ပီတိကာ ခန္ဓာ. (မူလံ ကာတဗ္ဗံ.) ပီတိံ ပဋိစ္စ သပ္ပီတိကာ ခန္ဓာ စိတ္တသမုဋ္ဌာနဉ္စ ရူပံ. (3)
</Paragraph>

</Division>
<Division number="145" book="p2" e="ch" v="38" p="424">

<Paragraph number="4384" book="p2">
သပ္ပီတိကဉ္စ အပ္ပီတိကဉ္စ ဓမ္မံ ပဋိစ္စ သပ္ပီတိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ သပ္ပီတိကံ ဧကံ ခန္ဓဉ္စ ပီတိဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ …ပေ… . သပ္ပီတိကဉ္စ အပ္ပီတိကဉ္စ ဓမ္မံ ပဋိစ္စ အပ္ပီတိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ သပ္ပီတိကေ ခန္ဓေ စ ပီတိဉ္စ ပဋိစ္စ စိတ္တသမုဋ္ဌာနံ ရူပံ, အဟေတုကေ သပ္ပီတိကေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. သပ္ပီတိကဉ္စ အပ္ပီတိကဉ္စ ဓမ္မံ ပဋိစ္စ သပ္ပီတိကော စ အပ္ပီတိကော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ သပ္ပီတိကံ ဧကံ ခန္ဓဉ္စ ပီတိဉ္စ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ စ …ပေ…  အဟေတုကံ သပ္ပီတိကံ ဧကံ ခန္ဓဉ္စ ပီတိဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ …ပေ…  အဟေတုကေ သပ္ပီတိကေ ခန္ဓေ စ ပီတိဉ္စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. (3)
</Paragraph>
</Division>