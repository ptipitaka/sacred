---
title: "ဟေတု"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="95">

<Paragraph number="3758">
ဥပါဒါနဉ္စေဝ ဥပါဒါနိယဉ္စ ဓမ္မံ ပဋိစ္စ ဥပါဒါနော စေဝ ဥပါဒါနိယော စ ဓမ္မော ဥပ္ပဇ္ဇတိ ဟေတုပစ္စယာ—  ဒိဋ္ဌုပါဒါနံ ပဋိစ္စ ကာမုပါဒါနံ, ကာမုပါဒါနံ ပဋိစ္စ ဒိဋ္ဌုပါဒါနံ. (စက္ကံ.) (1)
</Paragraph>

<Paragraph number="3759">
ဥပါဒါနဉ္စေဝ ဥပါဒါနိယဉ္စ ဓမ္မံ ပဋိစ္စ ဥပါဒါနိယော စေဝ နော စ ဥပါဒါနော ဓမ္မော ဥပ္ပဇ္ဇတိ ဟေတုပစ္စယာ—  ဥပါဒါနေ ပဋိစ္စ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ. (1)
</Paragraph>

<Paragraph number="3760">
ဥပါဒါနဉ္စေဝ ဥပါဒါနိယဉ္စ ဓမ္မံ ပဋိစ္စ ဥပါဒါနော စေဝ ဥပါဒါနိယော စ ဥပါဒါနိယော စေဝ နော စ ဥပါဒါနော စ ဓမ္မာ ဥပ္ပဇ္ဇန္တိ ဟေတုပစ္စယာ—  ဒိဋ္ဌုပါဒါနံ ပဋိစ္စ ကာမုပါဒါနံ သမ္ပယုတ္တကာ စ ခန္ဓာ စိတ္တသမုဋ္ဌာနဉ္စ ရူပံ. (စက္ကံ.) (3)
</Paragraph>

</Division>
<Division number="96">

<Paragraph number="3761">
ဥပါဒါနိယဉ္စေဝ နော စ ဥပါဒါနံ ဓမ္မံ ပဋိစ္စ ဥပါဒါနိယော စေဝ နော စ ဥပါဒါနော ဓမ္မော ဥပ္ပဇ္ဇတိ ဟေတုပစ္စယာ—  ဥပါဒါနိယဉ္စေဝ နော စ ဥပါဒါနံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ… . (ယာဝ အဇ္ဈတ္တိကာ မဟာဘူတာ.) (1)
</Paragraph>

<Paragraph number="3762">
ဥပါဒါနိယဉ္စေဝ နော စ ဥပါဒါနံ ဓမ္မံ ပဋိစ္စ ဥပါဒါနော စေဝ ဥပါဒါနိယော စ ဓမ္မော ဥပ္ပဇ္ဇတိ ဟေတုပစ္စယာ—  ဥပါဒါနိယေ စေဝ နော စ ဥပါဒါနေ ခန္ဓေ ပဋိစ္စ ဥပါဒါနာ. (2)
</Paragraph>

<Paragraph number="3763">
ဥပါဒါနိယဉ္စေဝ နော စ ဥပါဒါနံ ဓမ္မံ ပဋိစ္စ ဥပါဒါနော စေဝ ဥပါဒါနိယော စ ဥပါဒါနိယော စေဝ နော စ ဥပါဒါနော စ ဓမ္မာ ဥပ္ပဇ္ဇန္တိ ဟေတုပစ္စယာ—  ဥပါဒါနိယဉ္စေဝ နော စ ဥပါဒါနံ ဧကံ ခန္ဓံ ပဋိစ္စ တယော ခန္ဓာ ဥပါဒါနာ စ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ… . (3)
</Paragraph>

</Division>
<Division number="97">

<Paragraph number="3764">
ဥပါဒါနဉ္စေဝ ဥပါဒါနိယဉ္စ ဥပါဒါနိယဉ္စေဝ နော စ ဥပါဒါနဉ္စ ဓမ္မံ ပဋိစ္စ ဥပါဒါနော စေဝ ဥပါဒါနိယော စ ဓမ္မော ဥပ္ပဇ္ဇတိ ဟေတုပစ္စယာ—  ဒိဋ္ဌုပါဒါနဉ္စ သမ္ပယုတ္တကေ စ ခန္ဓေ ပဋိစ္စ ကာမုပါဒါနံ. (စက္ကံ.) (1)
</Paragraph>

<Paragraph number="3765">
ဥပါဒါနဉ္စေဝ ဥပါဒါနိယဉ္စ ဥပါဒါနိယဉ္စေဝ နော စ ဥပါဒါနဉ္စ ဓမ္မံ ပဋိစ္စ ဥပါဒါနိယော စေဝ နော စ ဥပါဒါနော ဓမ္မော ဥပ္ပဇ္ဇတိ ဟေတုပစ္စယာ—  ဥပါဒါနိယဉ္စေဝ နော စ ဥပါဒါနံ ဧကံ ခန္ဓဉ္စ ဥပါဒါနေ စ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ စ …ပေ…  ဥပါဒါနေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. (2)
</Paragraph>

<Paragraph number="3766">
ဥပါဒါနဉ္စေဝ ဥပါဒါနိယဉ္စ ဥပါဒါနိယဉ္စေဝ နော စ ဥပါဒါနဉ္စ ဓမ္မံ ပဋိစ္စ ဥပါဒါနော စေဝ ဥပါဒါနိယော စ ဥပါဒါနိယော စေဝ နော စ ဥပါဒါနော စ ဓမ္မာ ဥပ္ပဇ္ဇန္တိ ဟေတုပစ္စယာ—  ဥပါဒါနိယဉ္စေဝ နော စ ဥပါဒါနံ ဧကံ ခန္ဓဉ္စ ဒိဋ္ဌုပါဒါနဉ္စ ပဋိစ္စ တယော ခန္ဓာ ကာမုပါဒါနဉ္စ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ စ …ပေ… . (စက္ကံ.) (3)
</Paragraph>
</Division>