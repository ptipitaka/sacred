---
title: "ကမ္မ"
tableOfContents: false
sidebar:
  order: 8
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="83">

<Paragraph number="1523">
သညောဇနသမ္ပယုတ္တော ဓမ္မော သညောဇနသမ္ပယုတ္တဿ ဓမ္မဿ ကမ္မပစ္စယေန ပစ္စယော—  သညောဇနသမ္ပယုတ္တာ စေတနာ သညောဇနသမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="1524">
သညောဇနသမ္ပယုတ္တော ဓမ္မော သညောဇနဝိပ္ပယုတ္တဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  သညောဇနသမ္ပယုတ္တာ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော; ဥဒ္ဓစ္စသဟဂတာ စေတနာ မောဟဿ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  သညောဇနသမ္ပယုတ္တကာ စေတနာ ဝိပါကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (2)
</Paragraph>

<Paragraph number="1525">
သညောဇနသမ္ပယုတ္တော ဓမ္မော သညောဇနသမ္ပယုတ္တဿ စ သညောဇနဝိပ္ပယုတ္တဿ စ ဓမ္မဿ ကမ္မပစ္စယေန ပစ္စယော—  သညောဇနသမ္ပယုတ္တာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော; ဥဒ္ဓစ္စသဟဂတာ စေတနာ သမ္ပယုတ္တကာနံ ခန္ဓာနံ မောဟဿ စ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (3)
</Paragraph>

<Paragraph number="1526">
သညောဇနဝိပ္ပယုတ္တော ဓမ္မော သညောဇနဝိပ္ပယုတ္တဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  သညောဇနဝိပ္ပယုတ္တာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>နာနာက္ခဏိကာ</Emphasis>—  သညောဇနဝိပ္ပယုတ္တာ စေတနာ ဝိပါကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော.
</Paragraph>
</Division>