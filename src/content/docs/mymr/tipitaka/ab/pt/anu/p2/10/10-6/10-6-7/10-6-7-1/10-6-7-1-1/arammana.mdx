---
title: "အာရမ္မဏ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="211">

<Paragraph number="2836">
စိတ္တသမုဋ္ဌာနော ဓမ္မော စိတ္တသမုဋ္ဌာနဿ ဓမ္မဿ အာရမ္မဏပစ္စယေန ပစ္စယော—  စိတ္တသမုဋ္ဌာနေ ခန္ဓေ အာရဗ္ဘ စိတ္တသမုဋ္ဌာနာ ခန္ဓာ ဥပ္ပဇ္ဇန္တိ. (မူလံ ကာတဗ္ဗံ.) စိတ္တသမုဋ္ဌာနေ ခန္ဓေ အာရဗ္ဘ စိတ္တံ ဥပ္ပဇ္ဇတိ. (မူလံ ကာတဗ္ဗံ.) စိတ္တသမုဋ္ဌာနေ ခန္ဓေ အာရဗ္ဘ စိတ္တသမုဋ္ဌာနာ ခန္ဓာ စ စိတ္တဉ္စ ဥပ္ပဇ္ဇန္တိ. (3)
</Paragraph>

</Division>
<Division number="212">

<Paragraph number="2837">
နောစိတ္တသမုဋ္ဌာနော ဓမ္မော နောစိတ္တသမုဋ္ဌာနဿ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, ဖလံ …ပေ…  နိဗ္ဗာနံ ပစ္စဝေက္ခန္တိ. နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ, အာဝဇ္ဇနာယ အာရမ္မဏပစ္စယေန ပစ္စယော; စက္ခုံ …ပေ…  ဝတ္ထုံ နောစိတ္တသမုဋ္ဌာနေ ခန္ဓေ အနိစ္စတော …ပေ…  ဝိပဿတိ, အဿာဒေတိ အဘိနန္ဒတိ, တံ အာရဗ္ဘ စိတ္တံ ဥပ္ပဇ္ဇတိ. ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. စေတောပရိယဉာဏေန နောစိတ္တသမုဋ္ဌာနစိတ္တသမင်္ဂိဿ စိတ္တံ ဇာနာတိ, အာကာသာနဉ္စာယတနံ …ပေ…  အာကိဉ္စညာယတနံ …ပေ…  ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ …ပေ…  နောစိတ္တသမုဋ္ဌာနာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="2838">
နောစိတ္တသမုဋ္ဌာနော ဓမ္မော စိတ္တသမုဋ္ဌာနဿ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ …ပေ…  နိဗ္ဗာနံ ပစ္စဝေက္ခန္တိ (ပဌမဂမနသဒိသံ); စက္ခုံ …ပေ…  ဝတ္ထုံ နောစိတ္တသမုဋ္ဌာနေ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ …ပေ…  ရူပါယတနံ စက္ခုဝိညာဏသဟဂတာနံ ခန္ဓာနံ …ပေ…  ဖောဋ္ဌဗ္ဗာယတနံ …ပေ…  နောစိတ္တသမုဋ္ဌာနာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

<Paragraph number="2839">
နောစိတ္တသမုဋ္ဌာနော ဓမ္မော စိတ္တသမုဋ္ဌာနဿ စ နောစိတ္တသမုဋ္ဌာနဿ စ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ …ပေ…  နိဗ္ဗာနံ ပစ္စဝေက္ခန္တိ (ပဌမဂမနသဒိသံ), နောစိတ္တသမုဋ္ဌာနေ ခန္ဓေ အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ စိတ္တဉ္စ သမ္ပယုတ္တကာ စ ခန္ဓာ ဥပ္ပဇ္ဇန္တိ. ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ရူပါယတနံ စက္ခုဝိညာဏဿ သမ္ပယုတ္တကာနဉ္စ ခန္ဓာနံ …ပေ…  ဖောဋ္ဌဗ္ဗာယတနံ …ပေ…  နောစိတ္တသမုဋ္ဌာနာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (3)
</Paragraph>

<Paragraph number="2840">
စိတ္တသမုဋ္ဌာနော စ နောစိတ္တသမုဋ္ဌာနော စ ဓမ္မာ စိတ္တသမုဋ္ဌာနဿ ဓမ္မဿ အာရမ္မဏပစ္စယေန ပစ္စယော…  တီဏိ. (အာရဗ္ဘ ကာတဗ္ဗာ.)
</Paragraph>
</Division>