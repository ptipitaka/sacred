---
title: "နဟေတု"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="6">

<Paragraph number="2330">
သာရမ္မဏံ ဓမ္မံ ပဋိစ္စ သာရမ္မဏော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ သာရမ္မဏံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ…  အဟေတုကပဋိသန္ဓိက္ခဏေ …ပေ…  ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="2331">
သာရမ္မဏံ ဓမ္မံ ပဋိစ္စ အနာရမ္မဏော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ သာရမ္မဏေ ခန္ဓေ ပဋိစ္စ စိတ္တသမုဋ္ဌာနံ ရူပံ; အဟေတုကပဋိသန္ဓိက္ခဏေ …ပေ… . (2)
</Paragraph>

<Paragraph number="2332">
သာရမ္မဏံ ဓမ္မံ ပဋိစ္စ သာရမ္မဏော စ အနာရမ္မဏော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ သာရမ္မဏံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  အဟေတုကပဋိသန္ဓိက္ခဏေ …ပေ… . (3)
</Paragraph>

</Division>
<Division number="7">

<Paragraph number="2333">
အနာရမ္မဏံ ဓမ္မံ ပဋိစ္စ အနာရမ္မဏော ဓမ္မော ဥပ္ပဇ္ဇတိ နဟေတုပစ္စယာ—  ဧကံ မဟာဘူတံ …ပေ…  အသညသတ္တာနံ ဧကံ မဟာဘူတံ …ပေ… . (1)
</Paragraph>

<Paragraph number="2334">
အနာရမ္မဏံ ဓမ္မံ ပဋိစ္စ သာရမ္မဏော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကပဋိသန္ဓိက္ခဏေ ဝတ္ထုံ ပဋိစ္စ သာရမ္မဏာ ခန္ဓာ. (2)
</Paragraph>

<Paragraph number="2335">
အနာရမ္မဏံ ဓမ္မံ ပဋိစ္စ သာရမ္မဏော စ အနာရမ္မဏော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကပဋိသန္ဓိက္ခဏေ ဝတ္ထုံ ပဋိစ္စ သာရမ္မဏာ ခန္ဓာ, မဟာဘူတေ ပဋိစ္စ ကဋတ္တာရူပံ. (3)
</Paragraph>

</Division>
<Division number="8">

<Paragraph number="2336">
သာရမ္မဏဉ္စ အနာရမ္မဏဉ္စ ဓမ္မံ ပဋိစ္စ သာရမ္မဏော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကပဋိသန္ဓိက္ခဏေ သာရမ္မဏံ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ …ပေ… . (1)
</Paragraph>

<Paragraph number="2337">
သာရမ္မဏဉ္စ အနာရမ္မဏဉ္စ ဓမ္မံ ပဋိစ္စ အနာရမ္မဏော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ သာရမ္မဏေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ; အဟေတုကပဋိသန္ဓိက္ခဏေ …ပေ… . (2)
</Paragraph>

<Paragraph number="2338">
သာရမ္မဏဉ္စ အနာရမ္မဏဉ္စ ဓမ္မံ ပဋိစ္စ သာရမ္မဏော စ အနာရမ္မဏော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကပဋိသန္ဓိက္ခဏေ သာရမ္မဏံ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ …ပေ…  သာရမ္မဏေ ခန္ဓေ စ မဟာဘူတေ စ ပဋိစ္စ ကဋတ္တာရူပံ. (3)
</Paragraph>
</Division>