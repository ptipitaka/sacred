---
title: ဥပနိဿယ
tableOfContents: false
sidebar:
  order: 7
type: tipitaka
basket: ab
book: p2
review:
  current: review
  updated: '2025-10-23T09:21:09.070818'
  updated_by: ''
  notes: ''
  history:
  - state: review
    date: '2025-10-23T09:21:09.070818'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="335" book="p2" e="ch" v="38" p="499">

<Paragraph number="4775" book="p2">
နိယတော ဓမ္မော နိယတဿ ဓမ္မဿ ဥပနိဿယပစ္စယေန ပစ္စယော. <Emphasis>ပကတူပနိဿယော</Emphasis>—  မာတုဃာတိကမ္မံ မာတုဃာတိကမ္မဿ…  ပိတုဃာတိကမ္မဿ…  အရဟန္တဃာတိကမ္မဿ…  ရုဟိရုပ္ပါဒကမ္မဿ…  သံဃဘေဒကမ္မဿ, နိယတမိစ္ဆာဒိဋ္ဌိယာ ဥပနိဿယပစ္စယေန ပစ္စယော (စက္ကံ). ပဌမော မဂ္ဂေါ ဒုတိယဿ မဂ္ဂဿ …ပေ…  တတိယော မဂ္ဂေါ စတုတ္ထဿ မဂ္ဂဿ ဥပနိဿယပစ္စယေန ပစ္စယော. နိယတော ဓမ္မော အနိယတဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  မာတရံ ဇီဝိတာ ဝေါရောပေတွာ …ပေ…  သံဃံ ဘိန္ဒိတွာ တဿ ပဋိဃာတတ္ထာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, အရိယာ မဂ္ဂံ ဥပနိဿာယ အနုပ္ပန္နံ သမာပတ္တိံ ဥပ္ပါဒေန္တိ, ဥပ္ပန္နံ သမာပဇ္ဇန္တိ …ပေ…  ဌာနာဌာနကောသလ္လဿ ဥပနိဿယပစ္စယေန ပစ္စယော; မဂ္ဂေါ ဖလသမာပတ္တိယာ ဥပနိဿယပစ္စယေန ပစ္စယော. (2)
</Paragraph>

</Division>
<Division number="336" book="p2" e="ch" v="38" p="499">

<Paragraph number="4776" book="p2">
အနိယတော ဓမ္မော အနိယတဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အနိယတံ သဒ္ဓံ ဥပနိဿာယ ဒါနံ ဒေတိ, သီလံ …ပေ…  ဥပေါသထကမ္မံ ကရောတိ, ဈာနံ ဥပ္ပါဒေတိ, ဝိပဿနံ …ပေ…  အဘိညံ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ…  ဒိဋ္ဌိံ ဂဏှာတိ; အနိယတံ သီလံ …ပေ…  ပညံ…  ရာဂံ …ပေ…  ပတ္ထနံ…  ကာယိကံ သုခံ…  ကာယိကံ ဒုက္ခံ…  ဥတုံ…  ဘောဇနံ…  သေနာသနံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ, ပါဏံ ဟနတိ …ပေ…  နိဂမဃာတံ ကရောတိ, အနိယတာ သဒ္ဓါ …ပေ…  သေနာသနံ အနိယတာယ သဒ္ဓါယ …ပေ…  ပတ္ထနာယ…  ကာယိကဿ သုခဿ…  ကာယိကဿ ဒုက္ခဿ, ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="4777" book="p2">
အနိယတော ဓမ္မော နိယတဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အနိယတံ ရာဂံ ဥပနိဿာယ မာတရံ ဇီဝိတာ ဝေါရောပေတိ …ပေ…  သံဃံ ဘိန္ဒတိ; အနိယတံ ဒေါသံ …ပေ…  သေနာသနံ ဥပနိဿာယ မာတရံ ဇီဝိတာ ဝေါရောပေတိ …ပေ…  သံဃံ ဘိန္ဒတိ; အနိယတော ရာဂေါ…  ဒေါသံ …ပေ…  သေနာသနံ မာတုဃာတိကမ္မဿ …ပေ…  သံဃဘေဒကမ္မဿ ဥပနိဿယပစ္စယေန ပစ္စယော; ပဌမဿ မဂ္ဂဿ ပရိကမ္မံ ပဌမဿ မဂ္ဂဿ …ပေ…  စတုတ္ထဿ မဂ္ဂဿ ပရိကမ္မံ စတုတ္ထဿ မဂ္ဂဿ ဥပနိဿယပစ္စယေန ပစ္စယော. (2)
</Paragraph>
</Division>