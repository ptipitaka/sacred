---
title: "နိဿယ"
tableOfContents: false
sidebar:
  order: 14
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="98">

<Paragraph number="410">
သဝိတက္ကသဝိစာရော ဓမ္မော သဝိတက္ကသဝိစာရဿ ဓမ္မဿ နိဿယပစ္စယေန ပစ္စယော—  သဝိတက္ကသဝိစာရော ဧကော ခန္ဓော တိဏ္ဏန္နံ ခန္ဓာနံ (သံခိတ္တံ) သတ္တ.
</Paragraph>

<Paragraph number="411">
အဝိတက္ကဝိစာရမတ္တော ဓမ္မော အဝိတက္ကဝိစာရမတ္တဿ ဓမ္မဿ နိဿယပစ္စယေန ပစ္စယော (သံခိတ္တံ) ပဉ္စ.
</Paragraph>

<Paragraph number="412">
အဝိတက္ကအဝိစာရော ဓမ္မော အဝိတက္ကအဝိစာရဿ ဓမ္မဿ နိဿယပစ္စယေန ပစ္စယော—  အဝိတက္ကအဝိစာရော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ နိဿယပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ နိဿယပစ္စယေန ပစ္စယော. ဝိစာရော စိတ္တသမုဋ္ဌာနာနံ ရူပါနံ နိဿယပစ္စယေန ပစ္စယော. ပဋိသန္ဓိက္ခဏေ အဝိတက္ကအဝိစာရော ဧကော ခန္ဓော တိဏ္ဏန္နံ ခန္ဓာနံ ကဋတ္တာ စ ရူပါနံ နိဿယပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ …ပေ…  အသညသတ္တာနံ ဧကံ မဟာဘူတံ …ပေ…  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ …ပေ…  ဝတ္ထု အဝိတက္ကအဝိစာရာနံ ခန္ဓာနံ ဝိစာရဿ စ နိဿယပစ္စယေန ပစ္စယော. (1)
</Paragraph>

<Paragraph number="413">
အဝိတက္ကအဝိစာရော ဓမ္မော သဝိတက္ကသဝိစာရဿ ဓမ္မဿ နိဿယပစ္စယေန ပစ္စယော—  ဝတ္ထု သဝိတက္ကသဝိစာရာနံ ခန္ဓာနံ နိဿယပစ္စယေန ပစ္စယော. ပဋိသန္ဓိက္ခဏေ ဝတ္ထု …ပေ… . (2)
</Paragraph>

<Paragraph number="414">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ ဓမ္မဿ နိဿယပစ္စယေန ပစ္စယော—  ဝိစာရော အဝိတက္ကဝိစာရမတ္တာနံ ခန္ဓာနံ နိဿယပစ္စယေန ပစ္စယော, ဝတ္ထု အဝိတက္ကဝိစာရမတ္တာနံ ခန္ဓာနံ ဝိတက္ကဿ စ နိဿယပစ္စယေန ပစ္စယော. ပဋိသန္ဓိက္ခဏေ ဝိစာရော …ပေ… . (3)
</Paragraph>

<Paragraph number="415">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ နိဿယပစ္စယေန ပစ္စယော—  ဝိစာရော အဝိတက္ကဝိစာရမတ္တာနံ ခန္ဓာနံ စိတ္တသမုဋ္ဌာနာနဉ္စ ရူပါနံ …ပေ…  ဝတ္ထု အဝိတက္ကဝိစာရမတ္တာနံ ခန္ဓာနံ ဝိစာရဿ စ နိဿယပစ္စယေန ပစ္စယော. ပဋိသန္ဓိက္ခဏေ ဝိစာရော …ပေ… . (4)
</Paragraph>

<Paragraph number="416">
အဝိတက္ကအဝိစာရော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ နိဿယပစ္စယေန ပစ္စယော—  ဝတ္ထု သဝိတက္ကသဝိစာရာနံ ခန္ဓာနံ ဝိတက္ကဿ စ နိဿယပစ္စယေန ပစ္စယော. ပဋိသန္ဓိက္ခဏေ ဝတ္ထု …ပေ… . (5)
</Paragraph>

</Division>
<Division number="99">

<Paragraph number="417">
သဝိတက္ကသဝိစာရော စ အဝိတက္ကအဝိစာရော စ ဓမ္မာ သဝိတက္ကသဝိစာရဿ ဓမ္မဿ နိဿယပစ္စယေန ပစ္စယော—  သဝိတက္ကသဝိစာရော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ နိဿယပစ္စယေန ပစ္စယော …ပေ… . (ပဝတ္တိပိ, ပဋိသန္ဓိပိ ဒီပေတဗ္ဗာ.) (1)
</Paragraph>

<Paragraph number="418">
သဝိတက္ကသဝိစာရော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ ဓမ္မဿ နိဿယပစ္စယေန ပစ္စယော—  သဝိတက္ကသဝိစာရာ ခန္ဓာ စ ဝတ္ထု စ ဝိတက္ကဿ …ပေ…  ပဋိသန္ဓိက္ခဏေ …ပေ… . (2)
</Paragraph>

<Paragraph number="419">
သဝိတက္ကသဝိစာရော စ အဝိတက္ကအဝိစာရော စ ဓမ္မာ အဝိတက္ကအဝိစာရဿ ဓမ္မဿ နိဿယပစ္စယေန ပစ္စယော—  သဝိတက္ကသဝိစာရာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ နိဿယပစ္စယေန ပစ္စယော. ပဋိသန္ဓိက္ခဏေ …ပေ… . (3)
</Paragraph>

<Paragraph number="420">
သဝိတက္ကသဝိစာရော စ အဝိတက္ကအဝိစာရော စ ဓမ္မာ သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ နိဿယပစ္စယေန ပစ္စယော—  သဝိတက္ကသဝိစာရော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ ဝိတက္ကဿ စ နိဿယပစ္စယေန ပစ္စယော …ပေ…  ပဋိသန္ဓိက္ခဏေ …ပေ… . (4)
</Paragraph>

</Division>
<Division number="100">

<Paragraph number="421">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ သဝိတက္ကသဝိစာရဿ ဓမ္မဿ နိဿယပစ္စယေန ပစ္စယော—  ဝိတက္ကော စ ဝတ္ထု စ သဝိတက္ကသဝိစာရာနံ ခန္ဓာနံ …ပေ…  ပဋိသန္ဓိက္ခဏေ …ပေ… . (1)
</Paragraph>

<Paragraph number="422">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ ဓမ္မဿ နိဿယပစ္စယေန ပစ္စယော—  အဝိတက္ကဝိစာရမတ္တော ဧကော ခန္ဓော စ ဝိစာရော စ တိဏ္ဏန္နံ ခန္ဓာနံ …ပေ…  အဝိတက္ကဝိစာရမတ္တော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ …ပေ…  ပဋိသန္ဓိက္ခဏေ …ပေ… . (2)
</Paragraph>

<Paragraph number="423">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကအဝိစာရဿ ဓမ္မဿ နိဿယပစ္စယေန ပစ္စယော—  အဝိတက္ကဝိစာရမတ္တာ ခန္ဓာ စ ဝိစာရော စ စိတ္တသမုဋ္ဌာနာနံ ရူပါနံ နိဿယပစ္စယေန ပစ္စယော. အဝိတက္ကဝိစာရမတ္တာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ …ပေ…  ဝိတက္ကော စ မဟာဘူတာ စ စိတ္တသမုဋ္ဌာနာနံ ရူပါနံ …ပေ…  အဝိတက္ကဝိစာရမတ္တာ ခန္ဓာ စ ဝတ္ထု စ ဝိစာရဿ နိဿယပစ္စယေန ပစ္စယော. (ပဋိသန္ဓိကာနိ စတ္တာရိ. သံခိတ္တံ.) (3)
</Paragraph>

<Paragraph number="424">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ နိဿယပစ္စယေန ပစ္စယော—  အဝိတက္ကဝိစာရမတ္တော ဧကော ခန္ဓော စ ဝိစာရော စ တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ နိဿယပစ္စယေန ပစ္စယော …ပေ…  ဒွေ ခန္ဓာ စ ဝိစာရော စ ဒွိန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ နိဿယပစ္စယေန ပစ္စယော. အဝိတက္ကဝိစာရမတ္တော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ ဝိစာရဿ စ …ပေ…  ဒွေ ခန္ဓာ စ ဝတ္ထု စ ဒွိန္နံ ခန္ဓာနံ ဝိစာရဿ စ နိဿယပစ္စယေန ပစ္စယော. ပဋိသန္ဓိက္ခဏေ …ပေ… . (4)
</Paragraph>

</Division>
<Division number="101">

<Paragraph number="425">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ ဓမ္မဿ …ပေ…  အဝိတက္ကအဝိစာရဿ ဓမ္မဿ …ပေ…  သဝိတက္ကသဝိစာရဿ စ အဝိတက္ကအဝိစာရဿ စ ဓမ္မဿ …ပေ…  တီဏိ.
</Paragraph>

<Paragraph number="426">
သဝိတက္ကသဝိစာရော စ အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ သဝိတက္ကသဝိစာရဿ ဓမ္မဿ …ပေ…  အဝိတက္ကအဝိစာရဿ ဓမ္မဿ နိဿယပစ္စယေန ပစ္စယော. (ဒွေ ဝါရာ ဝိတ္ထာရေတဗ္ဗာ.)
</Paragraph>
</Division>