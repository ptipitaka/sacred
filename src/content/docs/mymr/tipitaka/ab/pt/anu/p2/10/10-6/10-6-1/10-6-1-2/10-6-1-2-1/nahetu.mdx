---
title: "နဟေတု"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="193">

<Paragraph number="2787">
စိတ္တသမုဋ္ဌာနံ ဓမ္မံ ပဋိစ္စ စိတ္တသမုဋ္ဌာနော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ စိတ္တသမုဋ္ဌာနံ ဧကံ ခန္ဓံ ပဋိစ္စ ဒွေ ခန္ဓာ စိတ္တသမုဋ္ဌာနဉ္စ ရူပံ, ဒွေ ခန္ဓေ …ပေ…  အဟေတုကပဋိသန္ဓိက္ခဏေ စိတ္တသမုဋ္ဌာနံ ဧကံ ခန္ဓံ ပဋိစ္စ ဒွေ ခန္ဓာ, ဒွေ ခန္ဓေ …ပေ…  စိတ္တသမုဋ္ဌာနံ ဧကံ မဟာဘူတံ …ပေ…  မဟာဘူတေ ပဋိစ္စ စိတ္တသမုဋ္ဌာနံ ရူပံ ဥပါဒါရူပံ, ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="2788">
စိတ္တသမုဋ္ဌာနံ ဓမ္မံ ပဋိစ္စ နောစိတ္တသမုဋ္ဌာနော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ စိတ္တသမုဋ္ဌာနေ ခန္ဓေ ပဋိစ္စ စိတ္တံ; အဟေတုကပဋိသန္ဓိက္ခဏေ စိတ္တသမုဋ္ဌာနေ ခန္ဓေ ပဋိစ္စ စိတ္တံ ကဋတ္တာ စ ရူပံ. (2)
</Paragraph>

<Paragraph number="2789">
စိတ္တသမုဋ္ဌာနံ ဓမ္မံ ပဋိစ္စ စိတ္တသမုဋ္ဌာနော စ နောစိတ္တသမုဋ္ဌာနော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ စိတ္တသမုဋ္ဌာနံ ဧကံ ခန္ဓံ ပဋိစ္စ ဒွေ ခန္ဓာ စိတ္တဉ္စ စိတ္တသမုဋ္ဌာနဉ္စ ရူပံ, ဒွေ ခန္ဓေ …ပေ…  အဟေတုကပဋိသန္ဓိက္ခဏေ …ပေ… . (3)
</Paragraph>

</Division>
<Division number="194">

<Paragraph number="2790">
နောစိတ္တသမုဋ္ဌာနံ ဓမ္မံ ပဋိစ္စ နောစိတ္တသမုဋ္ဌာနော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကပဋိသန္ဓိက္ခဏေ စိတ္တံ ပဋိစ္စ ကဋတ္တာရူပံ, စိတ္တံ ပဋိစ္စ ဝတ္ထု, ဝတ္ထုံ ပဋိစ္စ စိတ္တံ, ဧကံ မဟာဘူတံ …ပေ… . (ယာဝ အသညသတ္တာ ကာတဗ္ဗာ.) (1)
</Paragraph>

<Paragraph number="2791">
နောစိတ္တသမုဋ္ဌာနံ ဓမ္မံ ပဋိစ္စ စိတ္တသမုဋ္ဌာနော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ စိတ္တံ ပဋိစ္စ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ; အဟေတုကပဋိသန္ဓိက္ခဏေ စိတ္တံ …ပေ…  အဟေတုကပဋိသန္ဓိက္ခဏေ ဝတ္ထုံ ပဋိစ္စ စိတ္တသမုဋ္ဌာနာ ခန္ဓာ, ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (2)
</Paragraph>

<Paragraph number="2792">
နောစိတ္တသမုဋ္ဌာနံ ဓမ္မံ ပဋိစ္စ စိတ္တသမုဋ္ဌာနော စ နောစိတ္တသမုဋ္ဌာနော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကပဋိသန္ဓိက္ခဏေ စိတ္တံ ပဋိစ္စ သမ္ပယုတ္တကာ ခန္ဓာ ကဋတ္တာ စ ရူပံ; အဟေတုကပဋိသန္ဓိက္ခဏေ ဝတ္ထုံ ပဋိစ္စ စိတ္တံ သမ္ပယုတ္တကာ ခန္ဓာ စ. (3)
</Paragraph>

</Division>
<Division number="195">

<Paragraph number="2793">
စိတ္တသမုဋ္ဌာနဉ္စ နောစိတ္တသမုဋ္ဌာနဉ္စ ဓမ္မံ ပဋိစ္စ စိတ္တသမုဋ္ဌာနော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ စိတ္တသမုဋ္ဌာနံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ စိတ္တသမုဋ္ဌာနဉ္စ ရူပံ, ဒွေ ခန္ဓေ …ပေ…  အဟေတုကပဋိသန္ဓိက္ခဏေ စိတ္တသမုဋ္ဌာနံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ, ဒွေ ခန္ဓေ …ပေ…  အဟေတုကပဋိသန္ဓိက္ခဏေ စိတ္တသမုဋ္ဌာနံ ဧကံ ခန္ဓဉ္စ ဝတ္ထုဉ္စ ပဋိစ္စ ဒွေ ခန္ဓာ, ဒွေ ခန္ဓေ …ပေ…  ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ စ စိတ္တဉ္စ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="2794">
စိတ္တသမုဋ္ဌာနဉ္စ နောစိတ္တသမုဋ္ဌာနဉ္စ ဓမ္မံ ပဋိစ္စ နောစိတ္တသမုဋ္ဌာနော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကပဋိသန္ဓိက္ခဏေ စိတ္တသမုဋ္ဌာနေ ခန္ဓေ စ စိတ္တဉ္စ ပဋိစ္စ ကဋတ္တာရူပံ; အဟေတုကပဋိသန္ဓိက္ခဏေ စိတ္တသမုဋ္ဌာနေ ခန္ဓေ စ မဟာဘူတေ စ ပဋိစ္စ ကဋတ္တာရူပံ, အဟေတုကပဋိသန္ဓိက္ခဏေ စိတ္တသမုဋ္ဌာနေ ခန္ဓေ စ ဝတ္ထုဉ္စ ပဋိစ္စ စိတ္တံ. (2)
</Paragraph>

<Paragraph number="2795">
စိတ္တသမုဋ္ဌာနဉ္စ နောစိတ္တသမုဋ္ဌာနဉ္စ ဓမ္မံ ပဋိစ္စ စိတ္တသမုဋ္ဌာနော စ နောစိတ္တသမုဋ္ဌာနော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကပဋိသန္ဓိက္ခဏေ စိတ္တသမုဋ္ဌာနံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ ကဋတ္တာ စ ရူပံ, ဒွေ ခန္ဓေ …ပေ…  အဟေတုကပဋိသန္ဓိက္ခဏေ စိတ္တသမုဋ္ဌာနံ ဧကံ ခန္ဓဉ္စ ဝတ္ထုဉ္စ ပဋိစ္စ ဒွေ ခန္ဓာ စိတ္တဉ္စ, ဒွေ ခန္ဓေ …ပေ… . (3)
</Paragraph>
</Division>