---
title: "နဝိပ္ပယုတ္တာဒိ"
tableOfContents: false
sidebar:
  order: 5
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="68" book="p2" e="ch" v="38" p="27">

<Paragraph number="184" book="p2">
သဟေတုကံ ဓမ္မံ ပဋိစ္စ သဟေတုကော ဓမ္မော ဥပ္ပဇ္ဇတိ နဝိပ္ပယုတ္တပစ္စယာ—  အရူပေ သဟေတုကံ ဧကံ ခန္ဓံ …ပေ… . (1)
</Paragraph>

<Paragraph number="185" book="p2">
သဟေတုကံ ဓမ္မံ ပဋိစ္စ အဟေတုကော ဓမ္မော ဥပ္ပဇ္ဇတိ နဝိပ္ပယုတ္တပစ္စယာ—  အရူပေ ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (2)
</Paragraph>

<Paragraph number="186" book="p2">
သဟေတုကံ ဓမ္မံ ပဋိစ္စ သဟေတုကော စ အဟေတုကော စ ဓမ္မာ ဥပ္ပဇ္ဇန္တိ နဝိပ္ပယုတ္တပစ္စယာ—  အရူပေ ဝိစိကိစ္ဆာသဟဂတံ ဥဒ္ဓစ္စသဟဂတံ ဧကံ ခန္ဓံ ပဋိစ္စ တယော ခန္ဓာ မောဟော စ …ပေ…  ဒွေ ခန္ဓေ …ပေ… . (3)
</Paragraph>

<Paragraph number="187" book="p2">
အဟေတုကံ ဓမ္မံ ပဋိစ္စ အဟေတုကော ဓမ္မော ဥပ္ပဇ္ဇတိ နဝိပ္ပယုတ္တပစ္စယာ—  အရူပေ အဟေတုကံ ဧကံ ခန္ဓံ ပဋိစ္စ တယော ခန္ဓာ, ဒွေ ခန္ဓေ …ပေ… . (1)
</Paragraph>

<Paragraph number="188" book="p2">
အဟေတုကံ ဓမ္မံ ပဋိစ္စ သဟေတုကော ဓမ္မော ဥပ္ပဇ္ဇတိ နဝိပ္ပယုတ္တပစ္စယာ—  အရူပေ ဝိစိကိစ္ဆာသဟဂတံ ဥဒ္ဓစ္စသဟဂတံ မောဟံ ပဋိစ္စ သမ္ပယုတ္တကာ ခန္ဓာ. (2)
</Paragraph>

<Paragraph number="189" book="p2">
သဟေတုကဉ္စ အဟေတုကဉ္စ ဓမ္မံ ပဋိစ္စ သဟေတုကော ဓမ္မော ဥပ္ပဇ္ဇတိ နဝိပ္ပယုတ္တပစ္စယာ—  အရူပေ ဝိစိကိစ္ဆာသဟဂတံ ဥဒ္ဓစ္စသဟဂတံ ဧကံ ခန္ဓဉ္စ မောဟဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ…  နောနတ္ထိပစ္စယာ…  နောဝိဂတပစ္စယာ. (1)
</Paragraph>
</Division>