---
title: "အဓိပတိ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="74">

<Paragraph number="303">
သဝိတက္ကသဝိစာရော ဓမ္မော သဝိတက္ကသဝိစာရဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ဂရုံ ကတွာ ပစ္စဝေက္ခတိ; ပုဗ္ဗေ သုစိဏ္ဏာနိ ဂရုံ ကတွာ ပစ္စဝေက္ခတိ. သဝိတက္ကသဝိစာရာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခတိ. သဝိတက္ကသဝိစာရေ ခန္ဓေ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  သဝိတက္ကသဝိစာရာ အဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="304">
သဝိတက္ကသဝိစာရော ဓမ္မော အဝိတက္ကဝိစာရမတ္တဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ဂရုံ ကတွာ ပစ္စဝေက္ခတိ; တံ ဂရုံ ကတွာ ဝိတက္ကော ဥပ္ပဇ္ဇတိ. ပုဗ္ဗေ သုစိဏ္ဏာနိ ဂရုံ ကတွာ ပစ္စဝေက္ခတိ. သဝိတက္ကသဝိစာရာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခန္တိ; တံ ဂရုံ ကတွာ ဝိတက္ကော ဥပ္ပဇ္ဇတိ. သဝိတက္ကသဝိစာရေ ခန္ဓေ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ဝိတက္ကော ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  သဝိတက္ကသဝိစာရာ အဓိပတိ ဝိတက္ကဿ အဓိပတိပစ္စယေန ပစ္စယော. (2)
</Paragraph>

<Paragraph number="305">
သဝိတက္ကသဝိစာရော ဓမ္မော အဝိတက္ကအဝိစာရဿ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  သဝိတက္ကသဝိစာရာ အဓိပတိ စိတ္တသမုဋ္ဌာနာနံ ရူပါနံ အဓိပတိပစ္စယေန ပစ္စယော. (3)
</Paragraph>

<Paragraph number="306">
သဝိတက္ကသဝိစာရော ဓမ္မော သဝိတက္ကသဝိစာရဿ စ အဝိတက္ကအဝိစာရဿ စ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  သဝိတက္ကသဝိစာရာ အဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (4)
</Paragraph>

<Paragraph number="307">
သဝိတက္ကသဝိစာရော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  သဝိတက္ကသဝိစာရာ အဓိပတိ ဝိတက္ကဿ စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (5)
</Paragraph>

<Paragraph number="308">
သဝိတက္ကသဝိစာရော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ သီလံ သမာဒိယိတွာ, ဥပေါသထကမ္မံ ကတွာ တံ ဂရုံ ကတွာ ပစ္စဝေက္ခတိ; တံ ဂရုံ ကတွာ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. ပုဗ္ဗေ သုစိဏ္ဏာနိ ဂရုံ ကတွာ ပစ္စဝေက္ခတိ, သဝိတက္ကသဝိစာရာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခတိ; တံ ဂရုံ ကတွာ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. သဝိတက္ကသဝိစာရေ ခန္ဓေ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  သဝိတက္ကသဝိစာရာ အဓိပတိ သမ္ပယုတ္တကာနံ ခန္ဓာနံ ဝိတက္ကဿ စ အဓိပတိပစ္စယေန ပစ္စယော. (6)
</Paragraph>

<Paragraph number="309">
သဝိတက္ကသဝိစာရော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  သဝိတက္ကသဝိစာရာ အဓိပတိ သမ္ပယုတ္တကာနံ ခန္ဓာနံ ဝိတက္ကဿ စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (7)
</Paragraph>

</Division>
<Division number="75">

<Paragraph number="310">
အဝိတက္ကဝိစာရမတ္တော ဓမ္မော အဝိတက္ကဝိစာရမတ္တဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အဝိတက္ကဝိစာရမတ္တာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခတိ; တံ ဂရုံ ကတွာ ဝိတက္ကော ဥပ္ပဇ္ဇတိ. အဝိတက္ကဝိစာရမတ္တေ ခန္ဓေ စ ဝိတက္ကဉ္စ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ဝိတက္ကော ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  အဝိတက္ကဝိစာရမတ္တာ အဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="311">
အဝိတက္ကဝိစာရမတ္တော ဓမ္မော သဝိတက္ကသဝိစာရဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အဝိတက္ကဝိစာရမတ္တာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခတိ; တံ ဂရုံ ကတွာ သဝိတက္ကသဝိစာရာ ခန္ဓာ ဥပ္ပဇ္ဇန္တိ. အဝိတက္ကဝိစာရမတ္တေ ခန္ဓေ စ ဝိတက္ကဉ္စ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (2)
</Paragraph>

<Paragraph number="312">
အဝိတက္ကဝိစာရမတ္တော ဓမ္မော အဝိတက္ကအဝိစာရဿ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  အဝိတက္ကဝိစာရမတ္တာ အဓိပတိ ဝိစာရဿ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>

<Paragraph number="313">
အဝိတက္ကဝိစာရမတ္တော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  အဝိတက္ကဝိစာရမတ္တာ အဓိပတိ သမ္ပယုတ္တကာနံ ခန္ဓာနံ ဝိစာရဿ စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (4)
</Paragraph>

<Paragraph number="314">
အဝိတက္ကဝိစာရမတ္တော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အဝိတက္ကဝိစာရမတ္တာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခတိ; တံ ဂရုံ ကတွာ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. အဝိတက္ကဝိစာရမတ္တေ ခန္ဓေ စ ဝိတက္ကဉ္စ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. (5)
</Paragraph>

</Division>
<Division number="76">

<Paragraph number="315">
အဝိတက္ကအဝိစာရော ဓမ္မော အဝိတက္ကအဝိစာရဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  နိဗ္ဗာနံ အဝိတက္ကအဝိစာရဿ မဂ္ဂဿ ဖလဿ ဝိစာရဿ စ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  အဝိတက္ကအဝိစာရာ အဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (1)
</Paragraph>

<Paragraph number="316">
အဝိတက္ကအဝိစာရော ဓမ္မော သဝိတက္ကသဝိစာရဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အရိယာ အဝိတက္ကအဝိစာရာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခန္တိ; တံ ဂရုံ ကတွာ သဝိတက္ကသဝိစာရာ ခန္ဓာ ဥပ္ပဇ္ဇန္တိ, အရိယာ နိဗ္ဗာနံ ဂရုံ ကတွာ ပစ္စဝေက္ခန္တိ; နိဗ္ဗာနံ ဂေါတြဘုဿ ဝေါဒါနဿ သဝိတက္ကသဝိစာရဿ မဂ္ဂဿ ဖလဿ အဓိပတိပစ္စယေန ပစ္စယော. စက္ခုံ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. သောတံ…  ဃာနံ…  ဇိဝှံ…  ကာယံ…  ရူပေ…  သဒ္ဒေ…  ဂန္ဓေ…  ရသေ…  ဖောဋ္ဌဗ္ဗေ…  ဝတ္ထုံ…  အဝိတက္ကအဝိစာရေ ခန္ဓေ စ ဝိစာရဉ္စ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (2)
</Paragraph>

<Paragraph number="317">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အရိယာ အဝိတက္ကအဝိစာရာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခန္တိ; တံ ဂရုံ ကတွာ ဝိတက္ကော ဥပ္ပဇ္ဇတိ, အရိယာ နိဗ္ဗာနံ ဂရုံ ကတွာ ပစ္စဝေက္ခန္တိ; နိဗ္ဗာနံ အဝိတက္ကဝိစာရမတ္တဿ မဂ္ဂဿ ဖလဿ ဝိတက္ကဿ စ အဓိပတိပစ္စယေန ပစ္စယော. စက္ခုံ …ပေ…  ဝတ္ထုံ…  အဝိတက္ကအဝိစာရေ ခန္ဓေ စ ဝိစာရဉ္စ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ဝိတက္ကော ဥပ္ပဇ္ဇတိ. (3)
</Paragraph>

<Paragraph number="318">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  နိဗ္ဗာနံ အဝိတက္ကဝိစာရမတ္တဿ မဂ္ဂဿ ဖလဿ ဝိစာရဿ စ အဓိပတိပစ္စယေန ပစ္စယော. (4)
</Paragraph>

<Paragraph number="319">
အဝိတက္ကအဝိစာရော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အရိယာ အဝိတက္ကအဝိစာရာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခန္တိ; တံ ဂရုံ ကတွာ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ, အရိယာ နိဗ္ဗာနံ ဂရုံ ကတွာ ပစ္စဝေက္ခန္တိ; နိဗ္ဗာနံ ဂေါတြဘုဿ ဝိတက္ကဿ စ ဝေါဒါနဿ ဝိတက္ကဿ စ သဝိတက္ကသဝိစာရဿ မဂ္ဂဿ ဝိတက္ကဿ စ သဝိတက္ကသဝိစာရဿ ဖလဿ ဝိတက္ကဿ စ အဓိပတိပစ္စယေန ပစ္စယော. စက္ခုံ ဂရုံ ကတွာ …ပေ…  ဝတ္ထုံ…  အဝိတက္ကအဝိစာရေ ခန္ဓေ စ ဝိစာရဉ္စ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. (5)
</Paragraph>

</Division>
<Division number="77">

<Paragraph number="320">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ သဝိတက္ကသဝိစာရဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အဝိတက္ကဝိစာရမတ္တေ ခန္ဓေ စ ဝိစာရဉ္စ ဂရုံ ကတွာ သဝိတက္ကသဝိစာရာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="321">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အဝိတက္ကဝိစာရမတ္တေ ခန္ဓေ စ ဝိစာရဉ္စ ဂရုံ ကတွာ ဝိတက္ကော ဥပ္ပဇ္ဇတိ. (2)
</Paragraph>

<Paragraph number="322">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အဝိတက္ကဝိစာရမတ္တေ ခန္ဓေ စ ဝိစာရဉ္စ ဂရုံ ကတွာ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. (3)
</Paragraph>

</Division>
<Division number="78">

<Paragraph number="323">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  သဝိတက္ကသဝိစာရေ ခန္ဓေ စ ဝိတက္ကဉ္စ ဂရုံ ကတွာ သဝိတက္ကသဝိစာရာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="324">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ အဝိတက္ကဝိစာရမတ္တဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  သဝိတက္ကသဝိစာရေ ခန္ဓေ စ ဝိတက္ကဉ္စ ဂရုံ ကတွာ ဝိတက္ကော ဥပ္ပဇ္ဇတိ. (2)
</Paragraph>

<Paragraph number="325">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  သဝိတက္ကသဝိစာရေ ခန္ဓေ စ ဝိတက္ကဉ္စ ဂရုံ ကတွာ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. (3)
</Paragraph>
</Division>