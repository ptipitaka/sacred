---
title: "အဓိပတိ"
tableOfContents: false
sidebar:
  order: 1
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="139" book="p2" e="ch" v="38" p="60">

<Paragraph number="388" book="p2">
ဟေတု စေဝ သဟေတုကော စ ဓမ္မော ဟေတုဿ စေဝ သဟေတုကဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဟေတုံ ဂရုံ ကတွာ ဟေတူ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  ဟေတု စေဝ သဟေတုကာဓိပတိ သမ္ပယုတ္တကာနံ ဟေတူနံ အဓိပတိပစ္စယေန ပစ္စယော. (1)
</Paragraph>

<Paragraph number="389" book="p2">
ဟေတု စေဝ သဟေတုကော စ ဓမ္မော သဟေတုကဿ စေဝ န စ ဟေတုဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဟေတုံ ဂရုံ ကတွာ သဟေတုကာ စေဝ န စ ဟေတူ ခန္ဓာ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  ဟေတု စေဝ သဟေတုကာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (2)
</Paragraph>

<Paragraph number="390" book="p2">
ဟေတု စေဝ သဟေတုကော စ ဓမ္မော ဟေတုဿ စေဝ သဟေတုကဿ စ သဟေတုကဿ စေဝ န စ ဟေတုဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဟေတုံ ဂရုံ ကတွာ ဟေတူ စ သမ္ပယုတ္တကာ စ ခန္ဓာ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  ဟေတု စေဝ သဟေတုကာဓိပတိ သမ္ပယုတ္တကာနံ ခန္ဓာနံ ဟေတူနဉ္စ အဓိပတိပစ္စယေန ပစ္စယော. (3)
</Paragraph>

</Division>
<Division number="140" book="p2" e="ch" v="38" p="61">

<Paragraph number="391" book="p2">
သဟေတုကော စေဝ န စ ဟေတု ဓမ္မော သဟေတုကဿ စေဝ န စ ဟေတုဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ သီလံ …ပေ…  ဥပေါသထကမ္မံ ကတွာ တံ ဂရုံ ကတွာ ပစ္စဝေက္ခတိ, ပုဗ္ဗေ သုစိဏ္ဏာနိ …ပေ…  ဈာနာ ဝုဋ္ဌဟိတွာ ဈာနံ ဂရုံ ကတွာ ပစ္စဝေက္ခတိ, အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ, ဖလံ ဂရုံ ကတွာ ပစ္စဝေက္ခန္တိ, သဟေတုကေ စေဝ န စ ဟေတူ ခန္ဓေ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  သဟေတုကော စေဝ န စ ဟေတု အဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="392" book="p2">
သဟေတုကော စေဝ န စ ဟေတု ဓမ္မော ဟေတုဿ စေဝ သဟေတုကဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ…  (ပဌမဂမနံယေဝ). <Emphasis>သဟဇာတာဓိပတိ</Emphasis>—  သဟေတုကော စေဝ န စ ဟေတု အဓိပတိ သမ္ပယုတ္တကာနံ ဟေတူနံ အဓိပတိပစ္စယေန ပစ္စယော. (2)
</Paragraph>

<Paragraph number="393" book="p2">
သဟေတုကော စေဝ န စ ဟေတု ဓမ္မော ဟေတုဿ စေဝ သဟေတုကဿ စ သဟေတုကဿ စေဝ န စ ဟေတုဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ…  (ပဌမဂမနံယေဝ). <Emphasis>သဟဇာတာဓိပတိ</Emphasis>—  သဟေတုကော စေဝ န စ ဟေတု အဓိပတိ သမ္ပယုတ္တကာနံ ခန္ဓာနံ ဟေတူနဉ္စ အဓိပတိပစ္စယေန ပစ္စယော. (3)
</Paragraph>

</Division>
<Division number="141" book="p2" e="ch" v="38" p="61">

<Paragraph number="394" book="p2">
ဟေတု စေဝ သဟေတုကော စ သဟေတုကော စေဝ န စ ဟေတု စ ဓမ္မာ ဟေတုဿ စေဝ သဟေတုကဿ စ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ဟေတူ စ သမ္ပယုတ္တကေ စ ခန္ဓေ ဂရုံ ကတွာ ဟေတူ ဥပ္ပဇ္ဇန္တိ. (1)
</Paragraph>

<Paragraph number="395" book="p2">
ဟေတု စေဝ သဟေတုကော စ သဟေတုကော စေဝ န စ ဟေတု စ ဓမ္မာ သဟေတုကဿ စေဝ န စ ဟေတုဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ဟေတုဉ္စ သမ္ပယုတ္တကေ စ ခန္ဓေ ဂရုံ ကတွာ သဟေတုကာ စေဝ န စ ဟေတူ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="396" book="p2">
ဟေတု စေဝ သဟေတုကော စ သဟေတုကော စေဝ န စ ဟေတု စ ဓမ္မာ ဟေတုဿ စေဝ သဟေတုကဿ စ သဟေတုကဿ စေဝ န စ ဟေတုဿ စ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ဟေတုဉ္စ သမ္ပယုတ္တကေ စ ခန္ဓေ ဂရုံ ကတွာ ဟေတူ စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>
</Division>