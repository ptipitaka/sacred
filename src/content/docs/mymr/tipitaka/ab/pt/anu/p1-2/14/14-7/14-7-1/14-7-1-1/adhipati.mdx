---
title: အဓိပတိ
tableOfContents: false
sidebar:
  order: 1
type: tipitaka
basket: ab
book: p1-2
review:
  current: review
  updated: '2025-10-27T21:47:42.777116'
  updated_by: ''
  notes: ''
  history:
  - state: review
    date: '2025-10-27T21:47:42.777116'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="17" book="p1-2" e="ch" v="37" p="349">

<Paragraph number="2198" book="p1-2">
ပရိတ္တာရမ္မဏော ဓမ္မော ပရိတ္တာရမ္မဏဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ဂရုံ ကတွာ ပစ္စဝေက္ခတိ, ပုဗ္ဗေ သုစိဏ္ဏာနိ ဂရုံ ကတွာ ပစ္စဝေက္ခတိ, ပရိတ္တာရမ္မဏေ ပရိတ္တေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ပရိတ္တာရမ္မဏော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  ပရိတ္တာရမ္မဏာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="2199" book="p1-2">
ပရိတ္တာရမ္မဏော ဓမ္မော မဟဂ္ဂတာရမ္မဏဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ဒိဗ္ဗံ စက္ခုံ ဂရုံ ကတွာ ပစ္စဝေက္ခတိ, ဒိဗ္ဗံ သောတဓာတုံ …ပေ…  ပရိတ္တာရမ္မဏံ ဣဒ္ဓိဝိဓဉာဏံ …ပေ…  စေတောပရိယဉာဏံ …ပေ…  ပုဗ္ဗေနိဝါသာနုဿတိဉာဏံ …ပေ…  ယထာကမ္မူပဂဉာဏံ …ပေ…  အနာဂတံသဉာဏံ ဂရုံ ကတွာ ပစ္စဝေက္ခတိ. ပရိတ္တာရမ္မဏေ မဟဂ္ဂတေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ မဟဂ္ဂတာရမ္မဏော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (2)
</Paragraph>

</Division>
<Division number="18" book="p1-2" e="ch" v="37" p="350">

<Paragraph number="2200" book="p1-2">
မဟဂ္ဂတာရမ္မဏော ဓမ္မော မဟဂ္ဂတာရမ္မဏဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဝိညာဏဉ္စာယတနံ ဂရုံ ကတွာ ပစ္စဝေက္ခတိ, နေဝသညာနာသညာယတနံ …ပေ…  မဟဂ္ဂတာရမ္မဏံ ဣဒ္ဓိဝိဓဉာဏံ …ပေ…  စေတောပရိယဉာဏံ …ပေ…  ပုဗ္ဗေနိဝါသာနုဿတိဉာဏံ …ပေ…  ယထာကမ္မူပဂဉာဏံ …ပေ…  အနာဂတံသဉာဏံ ဂရုံ ကတွာ ပစ္စဝေက္ခတိ. မဟဂ္ဂတာရမ္မဏေ မဟဂ္ဂတေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ မဟဂ္ဂတာရမ္မဏော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  မဟဂ္ဂတာရမ္မဏာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="2201" book="p1-2">
မဟဂ္ဂတာရမ္မဏော ဓမ္မော ပရိတ္တာရမ္မဏဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ပဌမဇ္ဈာနပစ္စဝေက္ခဏံ ဂရုံ ကတွာ ပစ္စဝေက္ခတိ …ပေ…  အနာဂတံသဉာဏပစ္စဝေက္ခဏံ ဂရုံ ကတွာ ပစ္စဝေက္ခတိ. မဟဂ္ဂတာရမ္မဏေ ပရိတ္တေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ပရိတ္တာရမ္မဏော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (2)
</Paragraph>

</Division>
<Division number="19" book="p1-2" e="ch" v="37" p="350">

<Paragraph number="2202" book="p1-2">
အပ္ပမာဏာရမ္မဏော ဓမ္မော အပ္ပမာဏာရမ္မဏဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ, ဖလံ ဂရုံ ကတွာ ပစ္စဝေက္ခန္တိ. <Emphasis>သဟဇာတာဓိပတိ</Emphasis>—  အပ္ပမာဏာရမ္မဏာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="2203" book="p1-2">
အပ္ပမာဏာရမ္မဏော ဓမ္မော ပရိတ္တာရမ္မဏဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  သေက္ခာ ဂေါတြဘုံ ဂရုံ ကတွာ ပစ္စဝေက္ခန္တိ, ဝေါဒါနံ ဂရုံ ကတွာ ပစ္စဝေက္ခန္တိ, မဂ္ဂပစ္စဝေက္ခဏံ ဂရုံ ကတွာ ပစ္စဝေက္ခန္တိ, ဖလပစ္စဝေက္ခဏံ ဂရုံ ကတွာ ပစ္စဝေက္ခန္တိ, နိဗ္ဗာနပစ္စဝေက္ခဏံ ဂရုံ ကတွာ ပစ္စဝေက္ခန္တိ. (2)
</Paragraph>

<Paragraph number="2204" book="p1-2">
အပ္ပမာဏာရမ္မဏော ဓမ္မော မဟဂ္ဂတာရမ္မဏဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  သေက္ခာ အပ္ပမာဏာရမ္မဏံ စေတောပရိယဉာဏံ ဂရုံ ကတွာ ပစ္စဝေက္ခန္တိ. ပုဗ္ဗေနိဝါသာနုဿတိဉာဏံ …ပေ…  အနာဂတံသဉာဏံ ဂရုံ ကတွာ ပစ္စဝေက္ခန္တိ. (3)
</Paragraph>
</Division>