---
title: အနန္တရ
tableOfContents: false
sidebar:
  order: 3
type: tipitaka
basket: ab
book: p2
review:
  current: review
  updated: '2025-10-23T09:21:06.915206'
  updated_by: ''
  notes: ''
  history:
  - state: review
    date: '2025-10-23T09:21:06.915206'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="72" book="p2" e="ch" v="38" p="360">

<Paragraph number="3708" book="p2">
ဥပါဒါနသမ္ပယုတ္တော ဓမ္မော ဥပါဒါနသမ္ပယုတ္တဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ဥပါဒါနသမ္ပယုတ္တာ ခန္ဓာ ပစ္ဆိမာနံ ပစ္ဆိမာနံ ဥပါဒါနသမ္ပယုတ္တကာနံ ခန္ဓာနံ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ ပစ္ဆိမဿ ပစ္ဆိမဿ ဒိဋ္ဌိဂတဝိပ္ပယုတ္တဿ လောဘဿ အနန္တရပစ္စယေန ပစ္စယော; ဥပါဒါနသမ္ပယုတ္တာ ခန္ဓာ ဝုဋ္ဌာနဿ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ ပစ္ဆိမာနံ ပစ္ဆိမာနံ ဒိဋ္ဌိဂတဝိပ္ပယုတ္တလောဘသဟဂတာနံ ခန္ဓာနံ လောဘဿ စ အနန္တရပစ္စယေန ပစ္စယော. (3)
</Paragraph>

</Division>
<Division number="73" book="p2" e="ch" v="38" p="361">

<Paragraph number="3709" book="p2">
ဥပါဒါနဝိပ္ပယုတ္တော ဓမ္မော ဥပါဒါနဝိပ္ပယုတ္တဿ ဓမ္မဿ အနန္တရပစ္စယေန ပစ္စယော—  ပုရိမော ပုရိမော ဒိဋ္ဌိဂတဝိပ္ပယုတ္တော လောဘော ပစ္ဆိမဿ ပစ္ဆိမဿ ဒိဋ္ဌိဂတဝိပ္ပယုတ္တဿ လောဘဿ အနန္တရပစ္စယေန ပစ္စယော; ပုရိမာ ပုရိမာ ဥပါဒါနဝိပ္ပယုတ္တာ ခန္ဓာ ပစ္ဆိမာနံ ပစ္ဆိမာနံ ဥပါဒါနဝိပ္ပယုတ္တာနံ ခန္ဓာနံ အနန္တရပစ္စယေန ပစ္စယော; ဒိဋ္ဌိဂတဝိပ္ပယုတ္တော လောဘော ဝုဋ္ဌာနဿ အနန္တရပစ္စယေန ပစ္စယော; အနုလောမံ ဂေါတြဘုဿ …ပေ…  ဖလသမာပတ္တိယာ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမော ပုရိမော ဒိဋ္ဌိဂတဝိပ္ပယုတ္တော လောဘော ပစ္ဆိမာနံ ပစ္ဆိမာနံ ဒိဋ္ဌိဂတဝိပ္ပယုတ္တလောဘသဟဂတာနံ ခန္ဓာနံ အနန္တရပစ္စယေန ပစ္စယော. အာဝဇ္ဇနာ ဥပါဒါနသမ္ပယုတ္တကာနံ ခန္ဓာနံ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမော ပုရိမော ဒိဋ္ဌိဂတဝိပ္ပယုတ္တော လောဘော ပစ္ဆိမာနံ ပစ္ဆိမာနံ ဒိဋ္ဌိဂတဝိပ္ပယုတ္တလောဘသဟဂတာနံ ခန္ဓာနံ လောဘဿ စ အနန္တရပစ္စယေန ပစ္စယော; အာဝဇ္ဇနာ ဒိဋ္ဌိဂတဝိပ္ပယုတ္တလောဘသဟဂတာနံ ခန္ဓာနံ လောဘဿ စ အနန္တရပစ္စယေန ပစ္စယော. (3)
</Paragraph>

</Division>
<Division number="74" book="p2" e="ch" v="38" p="362">

<Paragraph number="3710" book="p2">
ဥပါဒါနသမ္ပယုတ္တော စ ဥပါဒါနဝိပ္ပယုတ္တော စ ဓမ္မာ ဥပါဒါနသမ္ပယုတ္တဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ပစ္ဆိမာနံ ပစ္ဆိမာနံ ဒိဋ္ဌိဂတဝိပ္ပယုတ္တလောဘသဟဂတာနံ ခန္ဓာနံ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ပစ္ဆိမဿ ပစ္ဆိမဿ ဒိဋ္ဌိဂတဝိပ္ပယုတ္တဿ လောဘဿ အနန္တရပစ္စယေန ပစ္စယော; ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ဝုဋ္ဌာနဿ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ပစ္ဆိမာနံ ပစ္ဆိမာနံ ဒိဋ္ဌိဂတဝိပ္ပယုတ္တလောဘသဟဂတာနံ ခန္ဓာနံ လောဘဿ စ အနန္တရပစ္စယေန ပစ္စယော. (3)
</Paragraph>
</Division>