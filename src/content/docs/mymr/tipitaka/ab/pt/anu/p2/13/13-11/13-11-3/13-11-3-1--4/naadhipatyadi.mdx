---
title: "နအဓိပတျာဒိ"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="204">

<Paragraph number="4532">
ကာမာဝစရံ ဓမ္မံ ပစ္စယာ ကာမာဝစရော ဓမ္မော ဥပ္ပဇ္ဇတိ နအဓိပတိပစ္စယာ…  ဧကံ (ယာဝ အသညသတ္တာ). ကာမာဝစရံ ဓမ္မံ ပစ္စယာ နကာမာဝစရော ဓမ္မော ဥပ္ပဇ္ဇတိ နအဓိပတိပစ္စယာ—  ဝတ္ထုံ ပစ္စယာ နကာမာဝစရာဓိပတိ, ဝတ္ထုံ ပစ္စယာ ဝိပါကာ နကာမာဝစရာ ခန္ဓာ; ပဋိသန္ဓိက္ခဏေ …ပေ… . ကာမာဝစရံ ဓမ္မံ ပစ္စယာ ကာမာဝစရော စ နကာမာဝစရော စ ဓမ္မာ ဥပ္ပဇ္ဇန္တိ နအဓိပတိပစ္စယာ—  ဝတ္ထုံ ပစ္စယာ ဝိပါကာ နကာမာဝစရာ ခန္ဓာ, မဟာဘူတေ ပစ္စယာ စိတ္တသမုဋ္ဌာနံ ရူပံ; ပဋိသန္ဓိက္ခဏေ …ပေ… . (3)
</Paragraph>

<Paragraph number="4533">
နကာမာဝစရံ ဓမ္မံ ပစ္စယာ နကာမာဝစရော ဓမ္မော ဥပ္ပဇ္ဇတိ နအဓိပတိပစ္စယာ…  တီဏိ. (ပဋိစ္စသဒိသာ.)
</Paragraph>

<Paragraph number="4534">
ကာမာဝစရဉ္စ နကာမာဝစရဉ္စ ဓမ္မံ ပစ္စယာ ကာမာဝစရော ဓမ္မော ဥပ္ပဇ္ဇတိ နအဓိပတိပစ္စယာ (ပဋိစ္စသဒိသာ. မူလံ ကာတဗ္ဗံ.) နကာမာဝစရေ ခန္ဓေ စ ဝတ္ထုဉ္စ ပစ္စယာ နကာမာဝစရာဓိပတိ, ဝိပါကံ နကာမာဝစရံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ …ပေ…  ပဋိသန္ဓိက္ခဏေ …ပေ… . (မူလံ ကာတဗ္ဗံ.) ဝိပါကံ နကာမာဝစရံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ …ပေ…  ဝိပါကေ နကာမာဝစရေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ; ပဋိသန္ဓိက္ခဏေ …ပေ… . (3)
</Paragraph>

<Paragraph number="4535">
နော်ပနိဿယပစ္စယာ…  တီဏိ…  နအာသေဝနပစ္စယာ. (သုဒ္ဓကေ အရူပမိဿကေ စ “ဝိပါကန်”တိ နိယာမေတဗ္ဗံ, ရူပမိဿကေ နတ္ထိ. သံခိတ္တံ.)
</Paragraph>
</Division>