---
title: ဝိပ္ပယုတ္တ
tableOfContents: false
sidebar:
  order: 18
type: tipitaka
basket: ab
book: p1-1
review:
  current: review
  updated: '2025-10-27T21:47:39.012615'
  updated_by: ''
  notes: ''
  history:
  - state: review
    date: '2025-10-27T21:47:39.012615'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="132" book="p1-1" e="ch" v="36" p="45">

<Paragraph number="487" book="p1-1">
ကုသလံ ဓမ္မံ ပစ္စယာ ကုသလော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ကုသလံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓေ ပစ္စယာ ဒွေ ခန္ဓာ, ဝတ္ထုံ ဝိပ္ပယုတ္တပစ္စယာ. ကုသလံ ဓမ္မံ ပစ္စယာ အဗျာကတော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ကုသလေ ခန္ဓေ ပစ္စယာ စိတ္တသမုဋ္ဌာနံ ရူပံ, ခန္ဓေ ဝိပ္ပယုတ္တပစ္စယာ, ကုသလံ ဓမ္မံ ပစ္စယာ ကုသလော စ အဗျာကတော စ ဓမ္မာ ဥပ္ပဇ္ဇန္တိ ဝိပ္ပယုတ္တပစ္စယာ—  ကုသလံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ ပစ္စယာ ဒွေ ခန္ဓာ စိတ္တသမုဋ္ဌာနဉ္စ ရူပံ, ခန္ဓာ ဝတ္ထုံ ဝိပ္ပယုတ္တပစ္စယာ, စိတ္တသမုဋ္ဌာနံ ရူပံ ခန္ဓေ ဝိပ္ပယုတ္တပစ္စယာ. (3)
</Paragraph>

<Paragraph number="488" book="p1-1">
အကုသလံ ဓမ္မံ ပစ္စယာ အကုသလော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  အကုသလံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓေ ပစ္စယာ ဒွေ ခန္ဓာ, ဝတ္ထုံ ဝိပ္ပယုတ္တပစ္စယာ. အကုသလံ ဓမ္မံ ပစ္စယာ အဗျာကတော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  အကုသလေ ခန္ဓေ ပစ္စယာ စိတ္တသမုဋ္ဌာနံ ရူပံ, ခန္ဓေ ဝိပ္ပယုတ္တပစ္စယာ. အကုသလံ ဓမ္မံ ပစ္စယာ အကုသလော စ အဗျာကတော စ ဓမ္မာ ဥပ္ပဇ္ဇန္တိ ဝိပ္ပယုတ္တပစ္စယာ—  အကုသလံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ ပစ္စယာ ဒွေ ခန္ဓာ စိတ္တသမုဋ္ဌာနဉ္စ ရူပံ, ခန္ဓာ ဝတ္ထုံ ဝိပ္ပယုတ္တပစ္စယာ, စိတ္တသမုဋ္ဌာနံ ရူပံ ခန္ဓေ ဝိပ္ပယုတ္တပစ္စယာ. (3)
</Paragraph>

<Paragraph number="489" book="p1-1">
အဗျာကတံ ဓမ္မံ ပစ္စယာ အဗျာကတော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ဝိပါကာဗျာကတံ ကိရိယာဗျာကတံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ ပစ္စယာ ဒွေ ခန္ဓာ စိတ္တသမုဋ္ဌာနဉ္စ ရူပံ, ခန္ဓာ ဝတ္ထုံ ဝိပ္ပယုတ္တပစ္စယာ, စိတ္တသမုဋ္ဌာနံ ရူပံ ခန္ဓေ ဝိပ္ပယုတ္တပစ္စယာ, ပဋိသန္ဓိက္ခဏေ ဝိပါကာဗျာကတံ ဧကံ ခန္ဓံ ပစ္စယာ တယော ခန္ဓာ ကဋတ္တာ စ ရူပံ …ပေ…  ဒွေ ခန္ဓေ ပစ္စယာ ဒွေ ခန္ဓာ ကဋတ္တာ စ ရူပံ, ခန္ဓာ ဝတ္ထုံ ဝိပ္ပယုတ္တပစ္စယာ, ကဋတ္တာရူပံ ခန္ဓေ ဝိပ္ပယုတ္တပစ္စယာ, ခန္ဓေ ပစ္စယာ ဝတ္ထု, ဝတ္ထုံ ပစ္စယာ ခန္ဓာ, ခန္ဓာ ဝတ္ထုံ ဝိပ္ပယုတ္တပစ္စယာ, ဝတ္ထု ခန္ဓေ ဝိပ္ပယုတ္တပစ္စယာ; ဧကံ မဟာဘူတံ ပစ္စယာ …ပေ…  မဟာဘူတေ ပစ္စယာ စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ ခန္ဓေ ဝိပ္ပယုတ္တပစ္စယာ; စက္ခာယတနံ ပစ္စယာ စက္ခုဝိညာဏံ …ပေ…  ကာယာယတနံ ပစ္စယာ ကာယဝိညာဏံ; ဝတ္ထုံ ပစ္စယာ ဝိပါကာဗျာကတာ ကိရိယာဗျာကတာ ခန္ဓာ, ဝတ္ထုံ ဝိပ္ပယုတ္တပစ္စယာ. (1)
</Paragraph>

<Paragraph number="490" book="p1-1">
အဗျာကတံ ဓမ္မံ ပစ္စယာ ကုသလော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ဝတ္ထုံ ပစ္စယာ ကုသလာ ခန္ဓာ, ဝတ္ထုံ ဝိပ္ပယုတ္တပစ္စယာ. (2)
</Paragraph>

<Paragraph number="491" book="p1-1">
အဗျာကတံ ဓမ္မံ ပစ္စယာ အကုသလော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ဝတ္ထုံ ပစ္စယာ အကုသလာ ခန္ဓာ, ဝတ္ထုံ ဝိပ္ပယုတ္တပစ္စယာ. (3)
</Paragraph>

<Paragraph number="492" book="p1-1">
အဗျာကတံ ဓမ္မံ ပစ္စယာ ကုသလော စ အဗျာကတော စ ဓမ္မာ ဥပ္ပဇ္ဇန္တိ ဝိပ္ပယုတ္တပစ္စယာ—  ဝတ္ထုံ ပစ္စယာ ကုသလာ ခန္ဓာ, မဟာဘူတေ ပစ္စယာ စိတ္တသမုဋ္ဌာနံ ရူပံ, ခန္ဓာ ဝတ္ထုံ ဝိပ္ပယုတ္တပစ္စယာ, စိတ္တသမုဋ္ဌာနံ ရူပံ ခန္ဓေ ဝိပ္ပယုတ္တပစ္စယာ. (4)
</Paragraph>

<Paragraph number="493" book="p1-1">
အဗျာကတံ ဓမ္မံ ပစ္စယာ အကုသလော စ အဗျာကတော စ ဓမ္မာ ဥပ္ပဇ္ဇန္တိ ဝိပ္ပယုတ္တပစ္စယာ—  ဝတ္ထုံ ပစ္စယာ အကုသလာ ခန္ဓာ, မဟာဘူတေ ပစ္စယာ စိတ္တသမုဋ္ဌာနံ ရူပံ, ခန္ဓာ ဝတ္ထုံ ဝိပ္ပယုတ္တပစ္စယာ. စိတ္တသမုဋ္ဌာနံ ရူပံ ခန္ဓေ ဝိပ္ပယုတ္တပစ္စယာ. (5)
</Paragraph>

<Paragraph number="494" book="p1-1">
ကုသလဉ္စ အဗျာကတဉ္စ ဓမ္မံ ပစ္စယာ ကုသလော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ကုသလံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ, တယော ခန္ဓေ စ ဝတ္ထုဉ္စ ပစ္စယာ ဧကော ခန္ဓော, ဒွေ ခန္ဓေ စ ဝတ္ထုဉ္စ ပစ္စယာ ဒွေ ခန္ဓာ, ဝတ္ထုံ ဝိပ္ပယုတ္တပစ္စယာ. ကုသလဉ္စ အဗျာကတဉ္စ ဓမ္မံ ပစ္စယာ အဗျာကတော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ကုသလေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ, ခန္ဓေ ဝိပ္ပယုတ္တပစ္စယာ. ကုသလဉ္စ အဗျာကတဉ္စ ဓမ္မံ ပစ္စယာ ကုသလော စ အဗျာကတော စ ဓမ္မာ ဥပ္ပဇ္ဇန္တိ ဝိပ္ပယုတ္တပစ္စယာ—  ကုသလံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ, တယော ခန္ဓေ စ ဝတ္ထုဉ္စ ပစ္စယာ ဧကော ခန္ဓော, ဒွေ ခန္ဓေ စ ဝတ္ထုဉ္စ ပစ္စယာ ဒွေ ခန္ဓာ, ကုသလေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ, ခန္ဓာ ဝတ္ထုံ ဝိပ္ပယုတ္တပစ္စယာ, စိတ္တသမုဋ္ဌာနံ ရူပံ ခန္ဓေ ဝိပ္ပယုတ္တပစ္စယာ. (3)
</Paragraph>

<Paragraph number="495" book="p1-1">
အကုသလဉ္စ အဗျာကတဉ္စ ဓမ္မံ ပစ္စယာ အကုသလော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  အကုသလံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ ဝတ္ထုဉ္စ ပစ္စယာ ဒွေ ခန္ဓာ, ဝတ္ထုံ ဝိပ္ပယုတ္တပစ္စယာ. အကုသလဉ္စ အဗျာကတဉ္စ ဓမ္မံ ပစ္စယာ အဗျာကတော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  အကုသလေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ, ခန္ဓေ ဝိပ္ပယုတ္တပစ္စယာ. အကုသလဉ္စ အဗျာကတဉ္စ ဓမ္မံ ပစ္စယာ အကုသလော စ အဗျာကတော စ ဓမ္မာ ဥပ္ပဇ္ဇန္တိ ဝိပ္ပယုတ္တပစ္စယာ—  အကုသလံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓာ, အကုသလေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ, ခန္ဓာ ဝတ္ထုံ ဝိပ္ပယုတ္တပစ္စယာ, စိတ္တသမုဋ္ဌာနံ ရူပံ ခန္ဓေ ဝိပ္ပယုတ္တပစ္စယာ. (3)
</Paragraph>
</Division>