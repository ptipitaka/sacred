---
title: "အနန္တရ"
tableOfContents: false
sidebar:
  order: 3
type: "tipitaka"
basket: "ab"
book: "p1-2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="61" book="p1-2" e="ch" v="37" p="326">

<Paragraph number="2045" book="p1-2">
ပရိတ္တော ဓမ္မော ပရိတ္တဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ပရိတ္တာ ခန္ဓာ ပစ္ဆိမာနံ ပစ္ဆိမာနံ ပရိတ္တာနံ ခန္ဓာနံ အနန္တရပစ္စယေန ပစ္စယော. အနုလောမံ ဂေါတြဘုဿ…  အနုလောမံ ဝေါဒါနဿ…  အာဝဇ္ဇနာ ပရိတ္တာနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="2046" book="p1-2">
ပရိတ္တော ဓမ္မော မဟဂ္ဂတဿ ဓမ္မဿ အနန္တရပစ္စယေန ပစ္စယော—  ပရိတ္တံ စုတိစိတ္တံ မဟဂ္ဂတဿ ဥပပတ္တိစိတ္တဿ အနန္တရပစ္စယေန ပစ္စယော. ပရိတ္တာ ခန္ဓာ မဟဂ္ဂတဿ ဝုဋ္ဌာနဿ အနန္တရပစ္စယေန ပစ္စယော. ပဌမဿ ဈာနဿ ပရိကမ္မံ …ပေ…  နေဝသညာနာသညာယတနဿ ပရိကမ္မံ …ပေ…  ဒိဗ္ဗဿ စက္ခုဿ ပရိကမ္မံ …ပေ…  အနာဂတံသဉာဏဿ ပရိကမ္မံ အနာဂတံသဉာဏဿ အနန္တရပစ္စယေန ပစ္စယော. (2)
</Paragraph>

<Paragraph number="2047" book="p1-2">
ပရိတ္တော ဓမ္မော အပ္ပမာဏဿ ဓမ္မဿ အနန္တရပစ္စယေန ပစ္စယော—  ဂေါတြဘု မဂ္ဂဿ…  ဝေါဒါနံ မဂ္ဂဿ…  အနုလောမံ ဖလသမာပတ္တိယာ အနန္တရပစ္စယေန ပစ္စယော. (3)
</Paragraph>

</Division>
<Division number="62" book="p1-2" e="ch" v="37" p="326">

<Paragraph number="2048" book="p1-2">
မဟဂ္ဂတော ဓမ္မော မဟဂ္ဂတဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ မဟဂ္ဂတာ ခန္ဓာ ပစ္ဆိမာနံ ပစ္ဆိမာနံ မဟဂ္ဂတာနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="2049" book="p1-2">
မဟဂ္ဂတော ဓမ္မော ပရိတ္တဿ ဓမ္မဿ အနန္တရပစ္စယေန ပစ္စယော—  မဟဂ္ဂတံ စုတိစိတ္တံ ပရိတ္တဿ ဥပပတ္တိစိတ္တဿ အနန္တရပစ္စယေန ပစ္စယော. မဟဂ္ဂတံ ဘဝင်္ဂံ အာဝဇ္ဇနာယ အနန္တရပစ္စယေန ပစ္စယော. မဟဂ္ဂတာ ခန္ဓာ ပရိတ္တဿ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

<Paragraph number="2050" book="p1-2">
မဟဂ္ဂတော ဓမ္မော အပ္ပမာဏဿ ဓမ္မဿ အနန္တရပစ္စယေန ပစ္စယော—  နေဝသညာနာသညာယတနံ နိရောဓာ ဝုဋ္ဌဟန္တဿ ဖလသမာပတ္တိယာ အနန္တရပစ္စယေန ပစ္စယော. (3)
</Paragraph>

</Division>
<Division number="63" book="p1-2" e="ch" v="37" p="327">

<Paragraph number="2051" book="p1-2">
အပ္ပမာဏော ဓမ္မော အပ္ပမာဏဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အပ္ပမာဏာ ခန္ဓာ ပစ္ဆိမာနံ ပစ္ဆိမာနံ အပ္ပမာဏာနံ ခန္ဓာနံ အနန္တရပစ္စယေန ပစ္စယော. မဂ္ဂေါ ဖလဿ…  ဖလံ ဖလဿ အနန္တရပစ္စယေန ပစ္စယော. (1)
</Paragraph>

<Paragraph number="2052" book="p1-2">
အပ္ပမာဏော ဓမ္မော ပရိတ္တဿ ဓမ္မဿ အနန္တရပစ္စယေန ပစ္စယော—  ဖလံ ပရိတ္တဿ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

<Paragraph number="2053" book="p1-2">
အပ္ပမာဏော ဓမ္မော မဟဂ္ဂတဿ ဓမ္မဿ အနန္တရပစ္စယေန ပစ္စယော—  ဖလံ မဟဂ္ဂတဿ ဝုဋ္ဌာနဿ အနန္တရပစ္စယေန ပစ္စယော. (3)

</Paragraph>
</Division>

<Paragraph number="2054" type="center" book="p1-2">
(သမနန္တရပစ္စယံ အနန္တရပစ္စယသဒိသံ.)
</Paragraph>