---
title: "အတ္ထျာဒိ"
tableOfContents: false
sidebar:
  order: 5
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="125" book="p2" e="ch" v="38" p="92">

<Paragraph number="829" book="p2">
ရူပီ ဓမ္မော ရူပိဿ ဓမ္မဿ အတ္ထိပစ္စယေန ပစ္စယော—  သဟဇာတံ, အာဟာရံ, ဣန္ဒြိယံ. <Emphasis>သဟဇာတံ</Emphasis>—  ဧကံ မဟာဘူတံ …ပေ…  (ယာဝ အသညသတ္တာ). <Emphasis>ကဗဠီကာရော အာဟာရော</Emphasis>—  ဣမဿ ကာယဿ အတ္ထိပစ္စယေန ပစ္စယော. <Emphasis>ရူပဇီဝိတိန္ဒြိယံ</Emphasis>—  ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="830" book="p2">
ရူပီ ဓမ္မော အရူပိဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတံ</Emphasis>—  ပဋိသန္ဓိက္ခဏေ ဝတ္ထု အရူပီနံ ခန္ဓာနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ကဗဠီကာရံ အာဟာရံ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ …ပေ…  ဝတ္ထု အရူပီနံ ခန္ဓာနံ အတ္ထိပစ္စယေန ပစ္စယော. (2)
</Paragraph>

</Division>
<Division number="126" book="p2" e="ch" v="38" p="93">

<Paragraph number="831" book="p2">
အရူပီ ဓမ္မော အရူပိဿ ဓမ္မဿ အတ္ထိပစ္စယေန ပစ္စယော—  အရူပီ ဧကော ခန္ဓော တိဏ္ဏန္နံ ခန္ဓာနံ …ပေ…  ဒွေ ခန္ဓာ …ပေ…  ပဋိသန္ဓိက္ခဏေ …ပေ… . (1)
</Paragraph>

<Paragraph number="832" book="p2">
အရူပီ ဓမ္မော ရူပိဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  အရူပိနော ခန္ဓာ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>ပစ္ဆာဇာတာ</Emphasis>—  အရူပိနော ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="833" book="p2">
အရူပီ ဓမ္မော ရူပိဿ စ အရူပိဿ စ ဓမ္မဿ အတ္ထိပစ္စယေန ပစ္စယော—  အရူပီ ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ …ပေ…  ပဋိသန္ဓိက္ခဏေ …ပေ… . (3)
</Paragraph>

</Division>
<Division number="127" book="p2" e="ch" v="38" p="93">

<Paragraph number="834" book="p2">
ရူပီ စ အရူပီ စ ဓမ္မာ ရူပိဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတာ</Emphasis>—  အရူပီ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>ပစ္ဆာဇာတာ</Emphasis>—  အရူပိနော ခန္ဓာ စ ကဗဠီကာရော အာဟာရော စ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အရူပိနော ခန္ဓာ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="835" book="p2">
ရူပီ စ အရူပီ စ ဓမ္မာ အရူပိဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  စက္ခုဝိညာဏသဟဂတော ဧကော ခန္ဓော စ စက္ခာယတနဉ္စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ…  ကာယဝိညာဏသဟဂတော …ပေ…  အရူပီ ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ…  ပဋိသန္ဓိက္ခဏေ အရူပီ ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ …ပေ…  ဒွေ ခန္ဓာ စ …ပေ… . (2)
</Paragraph>

<Paragraph number="836" book="p2">
နတ္ထိပစ္စယေန ပစ္စယော…  ဝိဂတပစ္စယေန ပစ္စယော…  အဝိဂတပစ္စယေန ပစ္စယော.
</Paragraph>
</Division>