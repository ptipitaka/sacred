---
title: "ဟေတု"
tableOfContents: false
sidebar:
  order: 1
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="54" book="p2" e="ch" v="38" p="271">

<Paragraph number="2228" book="p2">
ပရာမာသသမ္ပယုတ္တံ ဓမ္မံ ပစ္စယာ ပရာမာသသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ…  တီဏိ. (ပဋိစ္စဝါရသဒိသော.)
</Paragraph>

<Paragraph number="2229" book="p2">
ပရာမာသဝိပ္ပယုတ္တံ ဓမ္မံ ပစ္စယာ ပရာမာသဝိပ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  ပရာမာသဝိပ္ပယုတ္တံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ…  (ယာဝ အဇ္ဈတ္တိကာ မဟာဘူတာ) ဝတ္ထုံ ပစ္စယာ ပရာမာသဝိပ္ပယုတ္တာ ခန္ဓာ. (1)
</Paragraph>

<Paragraph number="2230" book="p2">
ပရာမာသဝိပ္ပယုတ္တံ ဓမ္မံ ပစ္စယာ ပရာမာသသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  ဝတ္ထုံ ပစ္စယာ ပရာမာသသမ္ပယုတ္တကာ ခန္ဓာ. (2)
</Paragraph>

<Paragraph number="2231" book="p2">
ပရာမာသဝိပ္ပယုတ္တံ ဓမ္မံ ပစ္စယာ ပရာမာသသမ္ပယုတ္တော စ ပရာမာသဝိပ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ—  ဝတ္ထုံ ပစ္စယာ ပရာမာသသမ္ပယုတ္တကာ ခန္ဓာ, မဟာဘူတေ ပစ္စယာ စိတ္တသမုဋ္ဌာနံ ရူပံ. (3)
</Paragraph>

</Division>
<Division number="55" book="p2" e="ch" v="38" p="271">

<Paragraph number="2232" book="p2">
ပရာမာသသမ္ပယုတ္တဉ္စ ပရာမာသဝိပ္ပယုတ္တဉ္စ ဓမ္မံ ပစ္စယာ ပရာမာသသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  ပရာမာသသမ္ပယုတ္တံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ… . (1)
</Paragraph>

<Paragraph number="2233" book="p2">
ပရာမာသသမ္ပယုတ္တဉ္စ ပရာမာသဝိပ္ပယုတ္တဉ္စ ဓမ္မံ ပစ္စယာ ပရာမာသဝိပ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  ပရာမာသသမ္ပယုတ္တေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ. (2)
</Paragraph>

<Paragraph number="2234" book="p2">
ပရာမာသသမ္ပယုတ္တဉ္စ ပရာမာသဝိပ္ပယုတ္တဉ္စ ဓမ္မံ ပစ္စယာ ပရာမာသသမ္ပယုတ္တော စ ပရာမာသဝိပ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပရာမာသသမ္ပယုတ္တံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  ပရာမာသသမ္ပယုတ္တေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ. (သံခိတ္တံ.) (3)
</Paragraph>
</Division>