---
title: "သဟဇာတ"
tableOfContents: false
sidebar:
  order: 13
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="64">

<Paragraph number="2055">
ပရိတ္တော ဓမ္မော ပရိတ္တဿ ဓမ္မဿ သဟဇာတပစ္စယေန ပစ္စယော—  ပရိတ္တော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ သဟဇာတပစ္စယေန ပစ္စယော …ပေ…  ဒွေ ခန္ဓာ …ပေ…  ပဋိသန္ဓိက္ခဏေ …ပေ…  ခန္ဓာ ဝတ္ထုဿ, ဝတ္ထု ခန္ဓာနံ သဟဇာတပစ္စယေန ပစ္စယော; ဧကံ မဟာဘူတံ …ပေ…  အသညသတ္တာနံ …ပေ… . (1)
</Paragraph>

<Paragraph number="2056">
ပရိတ္တော ဓမ္မော မဟဂ္ဂတဿ ဓမ္မဿ သဟဇာတပစ္စယေန ပစ္စယော—  ပဋိသန္ဓိက္ခဏေ ဝတ္ထု မဟဂ္ဂတာနံ ခန္ဓာနံ သဟဇာတပစ္စယေန ပစ္စယော. (2)
</Paragraph>

</Division>
<Division number="65">

<Paragraph number="2057">
မဟဂ္ဂတော ဓမ္မော မဟဂ္ဂတဿ ဓမ္မဿ သဟဇာတပစ္စယေန ပစ္စယော—  မဟဂ္ဂတော ဧကော ခန္ဓော တိဏ္ဏန္နံ ခန္ဓာနံ …ပေ…  ဒွေ ခန္ဓာ …ပေ…  ပဋိသန္ဓိက္ခဏေ …ပေ… . (1)
</Paragraph>

<Paragraph number="2058">
မဟဂ္ဂတော ဓမ္မော ပရိတ္တဿ ဓမ္မဿ သဟဇာတပစ္စယေန ပစ္စယော—  မဟဂ္ဂတာ ခန္ဓာ စိတ္တသမုဋ္ဌာနာနံ ရူပါနံ သဟဇာတပစ္စယေန ပစ္စယော. ပဋိသန္ဓိက္ခဏေ မဟဂ္ဂတာ ခန္ဓာ ကဋတ္တာရူပါနံ သဟဇာတပစ္စယေန ပစ္စယော. (2)
</Paragraph>

<Paragraph number="2059">
မဟဂ္ဂတော ဓမ္မော ပရိတ္တဿ စ မဟဂ္ဂတဿ စ ဓမ္မဿ သဟဇာတပစ္စယေန ပစ္စယော—  မဟဂ္ဂတော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ သဟဇာတပစ္စယေန ပစ္စယော …ပေ…  ဒွေ ခန္ဓာ …ပေ…  ပဋိသန္ဓိက္ခဏေ …ပေ… . (3)
</Paragraph>

</Division>
<Division number="66">

<Paragraph number="2060">
အပ္ပမာဏော ဓမ္မော အပ္ပမာဏဿ ဓမ္မဿ သဟဇာတပစ္စယေန ပစ္စယော—  အပ္ပမာဏော ဧကော ခန္ဓော တိဏ္ဏန္နံ ခန္ဓာနံ သဟဇာတပစ္စယေန ပစ္စယော …ပေ… . (1)
</Paragraph>

<Paragraph number="2061">
အပ္ပမာဏော ဓမ္မော ပရိတ္တဿ ဓမ္မဿ သဟဇာတပစ္စယေန ပစ္စယော—  အပ္ပမာဏာ ခန္ဓာ စိတ္တသမုဋ္ဌာနာနံ ရူပါနံ သဟဇာတပစ္စယေန ပစ္စယော. (2)
</Paragraph>

<Paragraph number="2062">
အပ္ပမာဏော ဓမ္မော ပရိတ္တဿ စ အပ္ပမာဏဿ စ ဓမ္မဿ သဟဇာတပစ္စယေန ပစ္စယော—  အပ္ပမာဏော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ သဟဇာတပစ္စယေန ပစ္စယော …ပေ… . (3)
</Paragraph>

</Division>
<Division number="67">

<Paragraph number="2063">
ပရိတ္တော စ အပ္ပမာဏော စ ဓမ္မာ ပရိတ္တဿ ဓမ္မဿ သဟဇာတပစ္စယေန ပစ္စယော—  အပ္ပမာဏာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ သဟဇာတပစ္စယေန ပစ္စယော. (1)
</Paragraph>

<Paragraph number="2064">
ပရိတ္တော စ မဟဂ္ဂတော စ ဓမ္မာ ပရိတ္တဿ ဓမ္မဿ သဟဇာတပစ္စယေန ပစ္စယော—  မဟဂ္ဂတာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ သဟဇာတပစ္စယေန ပစ္စယော. ပဋိသန္ဓိက္ခဏေ မဟဂ္ဂတာ ခန္ဓာ စ မဟာဘူတာ စ ကဋတ္တာရူပါနံ သဟဇာတပစ္စယေန ပစ္စယော. (1)
</Paragraph>

<Paragraph number="2065">
ပရိတ္တော စ မဟဂ္ဂတော စ ဓမ္မာ မဟဂ္ဂတဿ ဓမ္မဿ သဟဇာတပစ္စယေန ပစ္စယော—  ပဋိသန္ဓိက္ခဏေ မဟဂ္ဂတော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ သဟဇာတပစ္စယေန ပစ္စယော …ပေ… . (2)
</Paragraph>
</Division>