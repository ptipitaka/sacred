---
title: "အတ္ထိ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="83">

<Paragraph number="2523">
စိတ္တော ဓမ္မော နောစိတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. (သံခိတ္တံ.) (1)
</Paragraph>

<Paragraph number="2524">
နောစိတ္တော ဓမ္မော နောစိတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. (သံခိတ္တံ.) (1)
</Paragraph>

<Paragraph number="2525">
နောစိတ္တော ဓမ္မော စိတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတာ</Emphasis>—  နောစိတ္တာ ခန္ဓာ စိတ္တဿ အတ္ထိပစ္စယေန ပစ္စယော; ပဋိသန္ဓိက္ခဏေ …ပေ…  ပဋိသန္ဓိက္ခဏေ ဝတ္ထု စိတ္တဿ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အနိစ္စတော …ပေ… . (ပုရေဇာတသဒိသံ, သံခိတ္တံ.) (2)
</Paragraph>

<Paragraph number="2526">
နောစိတ္တော ဓမ္မော စိတ္တဿ စ နောစိတ္တဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  နောစိတ္တော ဧကော ခန္ဓော ဒွိန္နံ ခန္ဓာနံ စိတ္တဿ စ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော; ပဋိသန္ဓိက္ခဏေ နောစိတ္တော ဧကော ခန္ဓော …ပေ…  ပဋိသန္ဓိက္ခဏေ ဝတ္ထု စိတ္တဿ သမ္ပယုတ္တကာနဉ္စ ခန္ဓာနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ …ပေ… . (ပုရေဇာတသဒိသံ, သံခိတ္တံ.) (3)
</Paragraph>

</Division>
<Division number="84">

<Paragraph number="2527">
စိတ္တော စ နောစိတ္တော စ ဓမ္မာ နောစိတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  နောစိတ္တော ဧကော ခန္ဓော စ စိတ္တဉ္စ ဒွိန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော; ဒွေ ခန္ဓာ စ …ပေ… . <Emphasis>သဟဇာတံ</Emphasis>—  စိတ္တဉ္စ ဝတ္ထုဉ္စ နောစိတ္တာနံ ခန္ဓာနံ အတ္ထိပစ္စယေန ပစ္စယော (ပဋိသန္ဓိက္ခဏေပိ ဒွေ). <Emphasis>သဟဇာတံ</Emphasis>—  စိတ္တဉ္စ သမ္ပယုတ္တကာ စ ခန္ဓာ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>သဟဇာတံ</Emphasis>—  စိတ္တဉ္စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော (ပဋိသန္ဓိက္ခဏေပိ ဒွေ). <Emphasis>ပစ္ဆာဇာတံ</Emphasis>—  စိတ္တဉ္စ သမ္ပယုတ္တကာ စ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတံ</Emphasis>—  စိတ္တဉ္စ သမ္ပယုတ္တကာ စ ခန္ဓာ ကဗဠီကာရော အာဟာရော စ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတံ</Emphasis>—  စိတ္တဉ္စ သမ္ပယုတ္တကာ စ ခန္ဓာ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>
</Division>