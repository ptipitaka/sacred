---
title: "နဟေတု"
tableOfContents: false
sidebar:
  order: 1
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="22" book="p2" e="ch" v="38" p="10">

<Paragraph number="588" book="p2">
အနိဒဿနံ ဓမ္မံ ပဋိစ္စ အနိဒဿနော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ အနိဒဿနံ ဧကံ ခန္ဓံ ပဋိစ္စ တယော ခန္ဓာ အနိဒဿနံ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  အဟေတုကပဋိသန္ဓိက္ခဏေ …ပေ…  ခန္ဓေ ပဋိစ္စ ဝတ္ထု, ဝတ္ထုံ ပဋိစ္စ ခန္ဓာ; ဧကံ မဟာဘူတံ …ပေ…  မဟာဘူတေ ပဋိစ္စ အနိဒဿနံ စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ…  ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ…  အသညသတ္တာနံ …ပေ…  ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="589" book="p2">
အနိဒဿနံ ဓမ္မံ ပဋိစ္စ သနိဒဿနော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ အနိဒဿနေ ခန္ဓေ ပဋိစ္စ သနိဒဿနံ စိတ္တသမုဋ္ဌာနံ ရူပံ; ပဋိသန္ဓိက္ခဏေ …ပေ…  မဟာဘူတေ ပဋိစ္စ သနိဒဿနံ စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ…  ဗာဟိရေ…  အာဟာရသမုဋ္ဌာနေ…  ဥတုသမုဋ္ဌာနေ…  အသညသတ္တာနံ မဟာဘူတေ ပဋိစ္စ သနိဒဿနံ ကဋတ္တာရူပံ ဥပါဒါရူပံ. (2)
</Paragraph>

<Paragraph number="590" book="p2">
အနိဒဿနံ ဓမ္မံ ပဋိစ္စ သနိဒဿနော စ အနိဒဿနော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ အနိဒဿနံ ဧကံ ခန္ဓံ ပဋိစ္စ တယော ခန္ဓာ သနိဒဿနဉ္စ အနိဒဿနဉ္စ စိတ္တသမုဋ္ဌာနံ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ…  မဟာဘူတေ ပဋိစ္စ …ပေ…  ဗာဟိရေ…  အာဟာရသမုဋ္ဌာနေ…  ဥတုသမုဋ္ဌာနေ…  အသညသတ္တာနံ မဟာဘူတေ ပဋိစ္စ သနိဒဿနဉ္စ အနိဒဿနဉ္စ ကဋတ္တာရူပံ, ဥပါဒါရူပံ. (3) (ဧဝံ သဗ္ဗေ ကာတဗ္ဗာ.)
</Paragraph>
</Division>