---
title: "အနန္တရ"
tableOfContents: false
sidebar:
  order: 3
type: "tipitaka"
basket: "ab"
book: "p1-2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="26" book="p1-2" e="ch" v="37" p="120">

<Paragraph number="709" book="p1-2">
ပီတိသဟဂတော ဓမ္မော ပီတိသဟဂတဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ပီတိသဟဂတာ ခန္ဓာ ပစ္ဆိမာနံ ပစ္ဆိမာနံ ပီတိသဟဂတာနံ ခန္ဓာနံ အနန္တရပစ္စယေန ပစ္စယော. ပီတိသဟဂတံ အနုလောမံ ဂေါတြဘုဿ အနန္တရပစ္စယေန ပစ္စယော. (ဣမိနာ ကာရဏေန သဗ္ဗေသံ ပဒါနံ ပစ္စယောတိ ဒီပေတဗ္ဗော.) အနုလောမံ ဝေါဒါနဿ…  ဂေါတြဘု မဂ္ဂဿ…  ဝေါဒါနံ မဂ္ဂဿ…  မဂ္ဂေါ ဖလဿ…  ဖလံ ဖလဿ…  အနုလောမံ ပီတိသဟဂတာယ ဖလသမာပတ္တိယာ အနန္တရပစ္စယေန ပစ္စယော. (1)
</Paragraph>

<Paragraph number="710" book="p1-2">
ပီတိသဟဂတော ဓမ္မော သုခသဟဂတဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ပီတိသဟဂတာ ခန္ဓာ ပစ္ဆိမာနံ ပစ္ဆိမာနံ သုခသဟဂတာနံ ခန္ဓာနံ အနန္တရပစ္စယေန ပစ္စယော. ပီတိသဟဂတံ အနုလောမံ သုခသဟဂတဿ ဂေါတြဘုဿ အနန္တရပစ္စယေန ပစ္စယော. ပီတိသဟဂတံ အနုလောမံ သုခသဟဂတဿ ဝေါဒါနဿ အနန္တရပစ္စယေန ပစ္စယော. ပီတိသဟဂတံ အနုလောမံ သုခသဟဂတာယ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

<Paragraph number="711" book="p1-2">
ပီတိသဟဂတော ဓမ္မော ဥပေက္ခာသဟဂတဿ ဓမ္မဿ အနန္တရပစ္စယေန ပစ္စယော—  ပီတိသဟဂတံ စုတိစိတ္တံ ဥပေက္ခာသဟဂတဿ ဥပပတ္တိစိတ္တဿ အနန္တရပစ္စယေန ပစ္စယော. ပီတိသဟဂတံ ဘဝင်္ဂံ အာဝဇ္ဇနာယ အနန္တရပစ္စယေန ပစ္စယော. ပီတိသဟဂတာ ဝိပါကမနောဝိညာဏဓာတု ကိရိယမနောဝိညာဏဓာတုယာ အနန္တရပစ္စယေန ပစ္စယော. ပီတိသဟဂတံ ဘဝင်္ဂံ ဥပေက္ခာသဟဂတဿ ဘဝင်္ဂဿ အနန္တရပစ္စယေန ပစ္စယော. ပီတိသဟဂတံ ကုသလာကုသလံ ဥပေက္ခာသဟဂတဿ ဝုဋ္ဌာနဿ…  ကိရိယံ ဝုဋ္ဌာနဿ…  ဖလံ ဝုဋ္ဌာနဿ အနန္တရပစ္စယေန ပစ္စယော. (3)
</Paragraph>

<Paragraph number="712" book="p1-2">
ပီတိသဟဂတော ဓမ္မော ပီတိသဟဂတဿ စ သုခသဟဂတဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ပီတိသဟဂတာ ခန္ဓာ ပစ္ဆိမာနံ ပစ္ဆိမာနံ ပီတိသဟဂတာနဉ္စ သုခသဟဂတာနဉ္စ ခန္ဓာနံ အနန္တရပစ္စယေန ပစ္စယော. ပီတိသဟဂတံ အနုလောမံ ပီတိသဟဂတဿ စ သုခသဟဂတဿ စ ဂေါတြဘုဿ အနန္တရပစ္စယေန ပစ္စယော …ပေ…  ပီတိသဟဂတံ အနုလောမံ ပီတိသဟဂတာယ စ သုခသဟဂတာယ စ ဖလသမာပတ္တိယာ အနန္တရပစ္စယေန ပစ္စယော. (4)
</Paragraph>

</Division>
<Division number="27" book="p1-2" e="ch" v="37" p="121">

<Paragraph number="713" book="p1-2">
သုခသဟဂတော ဓမ္မော သုခသဟဂတဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သုခသဟဂတာ ခန္ဓာ ပစ္ဆိမာနံ ပစ္ဆိမာနံ သုခသဟဂတာနံ ခန္ဓာနံ အနန္တရပစ္စယေန ပစ္စယော. သုခသဟဂတံ အနုလောမံ သုခသဟဂတဿ ဂေါတြဘုဿ အနန္တရပစ္စယေန ပစ္စယော …ပေ…  သုခသဟဂတံ အနုလောမံ သုခသဟဂတာယ ဖလသမာပတ္တိယာ အနန္တရပစ္စယေန ပစ္စယော. (1)
</Paragraph>

<Paragraph number="714" book="p1-2">
သုခသဟဂတော ဓမ္မော ပီတိသဟဂတဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သုခသဟဂတာ ခန္ဓာ ပစ္ဆိမာနံ ပစ္ဆိမာနံ ပီတိသဟဂတာနံ ခန္ဓာနံ အနန္တရပစ္စယေန ပစ္စယော …ပေ…  သုခသဟဂတံ အနုလောမံ ပီတိသဟဂတာယ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

<Paragraph number="715" book="p1-2">
သုခသဟဂတော ဓမ္မော ဥပေက္ခာသဟဂတဿ ဓမ္မဿ အနန္တရပစ္စယေန ပစ္စယော—  သုခသဟဂတံ စုတိစိတ္တံ ဥပေက္ခာသဟဂတဿ ဥပပတ္တိစိတ္တဿ အနန္တရပစ္စယေန ပစ္စယော. သုခသဟဂတံ ဘဝင်္ဂံ အာဝဇ္ဇနာယ အနန္တရပစ္စယေန ပစ္စယော. သုခသဟဂတံ ကာယဝိညာဏံ ဝိပါကမနောဓာတုယာ အနန္တရပစ္စယေန ပစ္စယော. သုခသဟဂတာ ဝိပါကမနောဝိညာဏဓာတု ကိရိယမနောဝိညာဏဓာတုယာ အနန္တရပစ္စယေန ပစ္စယော သုခသဟဂတံ ဘဝင်္ဂံ ဥပေက္ခာသဟဂတဿ ဘဝင်္ဂဿ အနန္တရပစ္စယေန ပစ္စယော. သုခသဟဂတံ ကုသလာကုသလံ ဥပေက္ခာသဟဂတဿ ဝုဋ္ဌာနဿ…  ကိရိယံ ဝုဋ္ဌာနဿ…  ဖလံ ဝုဋ္ဌာနဿ အနန္တရပစ္စယေန ပစ္စယော. (3)
</Paragraph>

<Paragraph number="716" book="p1-2">
သုခသဟဂတော ဓမ္မော ပီတိသဟဂတဿ စ သုခသဟဂတဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သုခသဟဂတာ ခန္ဓာ ပစ္ဆိမာနံ ပစ္ဆိမာနံ ပီတိသဟဂတာနဉ္စ သုခသဟဂတာနဉ္စ ခန္ဓာနံ အနန္တရပစ္စယေန ပစ္စယော …ပေ…  သုခသဟဂတံ အနုလောမံ ပီတိသဟဂတာယ စ သုခသဟဂတာယ စ ဖလသမာပတ္တိယာ အနန္တရပစ္စယေန ပစ္စယော. (4)
</Paragraph>

</Division>
<Division number="28" book="p1-2" e="ch" v="37" p="122">

<Paragraph number="717" book="p1-2">
ဥပေက္ခာသဟဂတော ဓမ္မော ဥပေက္ခာသဟဂတဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ဥပေက္ခာသဟဂတာ ခန္ဓာ ပစ္ဆိမာနံ ပစ္ဆိမာနံ ဥပေက္ခာသဟဂတာနံ ခန္ဓာနံ …ပေ…  အာဝဇ္ဇနာ ပဉ္စန္နံ ဝိညာဏာနံ အနန္တရပစ္စယေန ပစ္စယော. ဥပေက္ခာသဟဂတံ အနုလောမံ ဥပေက္ခာသဟဂတာယ ဖလသမာပတ္တိယာ…  နိရောဓာ ဝုဋ္ဌဟန္တဿ နေဝသညာနာသညာယတနံ ဥပေက္ခာသဟဂတာယ ဖလသမာပတ္တိယာ အနန္တရပစ္စယေန ပစ္စယော. (1)
</Paragraph>

<Paragraph number="718" book="p1-2">
ဥပေက္ခာသဟဂတော ဓမ္မော ပီတိသဟဂတဿ ဓမ္မဿ အနန္တရပစ္စယေန ပစ္စယော—  ဥပေက္ခာသဟဂတံ စုတိစိတ္တံ ပီတိသဟဂတဿ ဥပပတ္တိစိတ္တဿ …ပေ…  အာဝဇ္ဇနာ ပီတိသဟဂတာနံ ခန္ဓာနံ …ပေ…  ဝိပါကမနောဓာတု ပီတိသဟဂတာယ ဝိပါကမနောဝိညာဏဓာတုယာ …ပေ…  ဥပေက္ခာသဟဂတံ ဘဝင်္ဂံ ပီတိသဟဂတဿ ဘဝင်္ဂဿ …ပေ…  ဥပေက္ခာသဟဂတံ ကုသလာကုသလံ ပီတိသဟဂတဿ ဝုဋ္ဌာနဿ…  ကိရိယံ ဝုဋ္ဌာနဿ…  ဖလံ ဝုဋ္ဌာနဿ…  နိရောဓာ ဝုဋ္ဌဟန္တဿ နေဝသညာနာသညာယတနံ ပီတိသဟဂတာယ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

<Paragraph number="719" book="p1-2">
ဥပေက္ခာသဟဂတော ဓမ္မော သုခသဟဂတဿ ဓမ္မဿ …ပေ…  ပီတိသဟဂတဿ စ သုခသဟဂတဿ စ ဓမ္မဿ အနန္တရပစ္စယေန ပစ္စယော. (4)

</Paragraph>
</Division>

<Paragraph number="720" type="center" book="p1-2">
(တာနိယေဝ စ ဂမနာနိ နိယာမေတဗ္ဗာနိ.)


</Paragraph>

<Division number="29" book="p1-2" e="ch" v="37" p="122">

<Paragraph number="721" book="p1-2">
ပီတိသဟဂတော စ သုခသဟဂတော စ ဓမ္မာ ပီတိသဟဂတဿ ဓမ္မဿ …ပေ…  သုခသဟဂတဿ ဓမ္မဿ …ပေ…  ဥပေက္ခာသဟဂတဿ ဓမ္မဿ အနန္တရပစ္စယေန ပစ္စယော—  ပီတိသဟဂတဉ္စ သုခသဟဂတဉ္စ စုတိစိတ္တံ ဥပေက္ခာသဟဂတဿ ဥပပတ္တိစိတ္တဿ …ပေ…  ပီတိသဟဂတဉ္စ သုခသဟဂတဉ္စ ဘဝင်္ဂံ အာဝဇ္ဇနာယ …ပေ…  ပီတိသဟဂတာ စ သုခသဟဂတာ စ ဝိပါကမနောဝိညာဏဓာတု ကိရိယမနောဝိညာဏဓာတုယာ …ပေ…  ပီတိသဟဂတဉ္စ သုခသဟဂတဉ္စ ဘဝင်္ဂံ ဥပေက္ခာသဟဂတဿ ဘဝင်္ဂဿ …ပေ…  ပီတိသဟဂတဉ္စ သုခသဟဂတဉ္စ ကုသလာကုသလံ ဥပေက္ခာသဟဂတဿ ဝုဋ္ဌာနဿ…  ကိရိယံ ဝုဋ္ဌာနဿ…  ဖလံ ဝုဋ္ဌာနဿ အနန္တရပစ္စယေန ပစ္စယော. (3)
</Paragraph>

<Paragraph number="722" book="p1-2">
ပီတိသဟဂတော စ သုခသဟဂတော စ ဓမ္မာ ပီတိသဟဂတဿ စ သုခသဟဂတဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ပီတိသဟဂတာ စ သုခသဟဂတာ စ ခန္ဓာ ပစ္ဆိမာနံ ပစ္ဆိမာနံ ပီတိသဟဂတာနဉ္စ သုခသဟဂတာနဉ္စ ခန္ဓာနံ …ပေ…  ပီတိသဟဂတဉ္စ သုခသဟဂတဉ္စ အနုလောမံ ပီတိသဟဂတာယ စ သုခသဟဂတာယ စ ဖလသမာပတ္တိယာ အနန္တရပစ္စယေန ပစ္စယော. (4)
</Paragraph>
</Division>