---
title: ကမ္မ
tableOfContents: false
sidebar:
  order: 11
type: tipitaka
basket: ab
book: p1-1
review:
  current: review
  updated: '2025-10-23T09:20:57.184832'
  updated_by: ''
  notes: ''
  history:
  - state: review
    date: '2025-10-23T09:20:57.184832'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="108" book="p1-1" e="ch" v="36" p="375">

<Paragraph number="2359" book="p1-1">
ဝိပါကော ဓမ္မော ဝိပါကဿ ဓမ္မဿ ကမ္မပစ္စယေန ပစ္စယော—  ဝိပါကာ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော; ပဋိသန္ဓိက္ခဏေ ဝိပါကာ စေတနာ …ပေ… . (1)
</Paragraph>

<Paragraph number="2360" book="p1-1">
ဝိပါကော ဓမ္မော နေဝဝိပါကနဝိပါကဓမ္မဓမ္မဿ ကမ္မပစ္စယေန ပစ္စယော—  ဝိပါကာ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော; ပဋိသန္ဓိက္ခဏေ ဝိပါကာ စေတနာ ကဋတ္တာရူပါနံ …ပေ…  စေတနာ ဝတ္ထုဿ ကမ္မပစ္စယေန ပစ္စယော. (2)
</Paragraph>

<Paragraph number="2361" book="p1-1">
ဝိပါကော ဓမ္မော ဝိပါကဿ စ နေဝဝိပါကနဝိပါကဓမ္မဓမ္မဿ စ ဓမ္မဿ ကမ္မပစ္စယေန ပစ္စယော—  ဝိပါကာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော; ပဋိသန္ဓိက္ခဏေ ဝိပါကာ စေတနာ သမ္ပယုတ္တကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (3)
</Paragraph>

<Paragraph number="2362" book="p1-1">
ဝိပါကဓမ္မဓမ္မော ဝိပါကဓမ္မဓမ္မဿ ကမ္မပစ္စယေန ပစ္စယော—  ဝိပါကဓမ္မဓမ္မာ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="2363" book="p1-1">
ဝိပါကဓမ္မဓမ္မော ဝိပါကဿ ဓမ္မဿ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  ဝိပါကဓမ္မဓမ္မာ စေတနာ ဝိပါကာနံ ခန္ဓာနံ ကမ္မပစ္စယေန ပစ္စယော. (2)
</Paragraph>

<Paragraph number="2364" book="p1-1">
ဝိပါကဓမ္မဓမ္မော နေဝဝိပါကနဝိပါကဓမ္မဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  ဝိပါကဓမ္မဓမ္မာ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  ဝိပါကဓမ္မဓမ္မာ စေတနာ ကဋတ္တာရူပါနံ ကမ္မပစ္စယေန ပစ္စယော. (3)
</Paragraph>

<Paragraph number="2365" book="p1-1">
ဝိပါကဓမ္မဓမ္မော ဝိပါကဿ စ နေဝဝိပါကနဝိပါကဓမ္မဓမ္မဿ စ ဓမ္မဿ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  ဝိပါကဓမ္မဓမ္မာ စေတနာ ဝိပါကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (4)
</Paragraph>

<Paragraph number="2366" book="p1-1">
ဝိပါကဓမ္မဓမ္မော ဝိပါကဓမ္မဓမ္မဿ စ နေဝဝိပါကနဝိပါကဓမ္မဓမ္မဿ စ ဓမ္မဿ ကမ္မပစ္စယေန ပစ္စယော—  ဝိပါကဓမ္မဓမ္မာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (5)
</Paragraph>

<Paragraph number="2367" book="p1-1">
နေဝဝိပါကနဝိပါကဓမ္မဓမ္မော နေဝဝိပါကနဝိပါကဓမ္မဓမ္မဿ ကမ္မပစ္စယေန ပစ္စယော—  နေဝဝိပါကနဝိပါကဓမ္မဓမ္မာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (1)
</Paragraph>
</Division>