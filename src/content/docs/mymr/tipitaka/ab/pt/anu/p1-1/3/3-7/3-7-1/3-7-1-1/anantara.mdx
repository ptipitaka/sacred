---
title: "အနန္တရ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="45">

<Paragraph number="1904">
သုခါယ ဝေဒနာယ သမ္ပယုတ္တော ဓမ္မော သုခါယ ဝေဒနာယ သမ္ပယုတ္တဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သုခါယ ဝေဒနာယ သမ္ပယုတ္တာ ခန္ဓာ ပစ္ဆိမာနံ ပစ္ဆိမာနံ သုခါယ ဝေဒနာယ သမ္ပယုတ္တကာနံ ခန္ဓာနံ အနန္တရပစ္စယေန ပစ္စယော. သုခါယ ဝေဒနာယ သမ္ပယုတ္တံ အနုလောမံ သုခါယ ဝေဒနာယ သမ္ပယုတ္တဿ ဂေါတြဘုဿ အနန္တရပစ္စယေန ပစ္စယော, အနုလောမံ ဝေါဒါနဿ…  ဂေါတြဘု မဂ္ဂဿ…  ဝေါဒါနံ မဂ္ဂဿ…  မဂ္ဂေါ ဖလဿ…  ဖလံ ဖလဿ…  အနုလောမံ သုခါယ ဝေဒနာယ သမ္ပယုတ္တာယ ဖလသမာပတ္တိယာ အနန္တရပစ္စယေန ပစ္စယော. သုခါယ ဝေဒနာယ သမ္ပယုတ္တာ ခန္ဓာ သုခါယ ဝေဒနာယ သမ္ပယုတ္တဿ ဝုဋ္ဌာနဿ အနန္တရပစ္စယေန ပစ္စယော. (1)
</Paragraph>

<Paragraph number="1905">
သုခါယ ဝေဒနာယ သမ္ပယုတ္တော ဓမ္မော အဒုက္ခမသုခါယ ဝေဒနာယ သမ္ပယုတ္တဿ ဓမ္မဿ အနန္တရပစ္စယေန ပစ္စယော—  သုခါယ ဝေဒနာယ သမ္ပယုတ္တံ စုတိစိတ္တံ အဒုက္ခမသုခါယ ဝေဒနာယ သမ္ပယုတ္တဿ ဥပပတ္တိစိတ္တဿ အနန္တရပစ္စယေန ပစ္စယော. သုခါယ ဝေဒနာယ သမ္ပယုတ္တံ ဘဝင်္ဂံ အာဝဇ္ဇနာယ အနန္တရပစ္စယေန ပစ္စယော. သုခသဟဂတံ ကာယဝိညာဏံ ဝိပါကမနောဓာတုယာ အနန္တရပစ္စယေန ပစ္စယော. သုခါယ ဝေဒနာယ သမ္ပယုတ္တာ ဝိပါကမနောဝိညာဏဓာတု ကိရိယမနောဝိညာဏဓာတုယာ အနန္တရပစ္စယေန ပစ္စယော. သုခါယ ဝေဒနာယ သမ္ပယုတ္တံ ဘဝင်္ဂံ အဒုက္ခမသုခါယ ဝေဒနာယ သမ္ပယုတ္တဿ ဘဝင်္ဂဿ အနန္တရပစ္စယေန ပစ္စယော. သုခါယ ဝေဒနာယ သမ္ပယုတ္တံ ကုသလာကုသလံ အဒုက္ခမသုခါယ ဝေဒနာယ သမ္ပယုတ္တဿ ဝုဋ္ဌာနဿ…  ကိရိယံ ဝုဋ္ဌာနဿ…  ဖလံ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

</Division>
<Division number="46">

<Paragraph number="1906">
ဒုက္ခာယ ဝေဒနာယ သမ္ပယုတ္တော ဓမ္မော ဒုက္ခာယ ဝေဒနာယ သမ္ပယုတ္တဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ဒုက္ခာယ ဝေဒနာယ သမ္ပယုတ္တာ ခန္ဓာ ပစ္ဆိမာနံ ပစ္ဆိမာနံ ဒုက္ခာယ ဝေဒနာယ သမ္ပယုတ္တကာနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="1907">
ဒုက္ခာယ ဝေဒနာယ သမ္ပယုတ္တော ဓမ္မော အဒုက္ခမသုခါယ ဝေဒနာယ သမ္ပယုတ္တဿ ဓမ္မဿ အနန္တရပစ္စယေန ပစ္စယော—  ဒုက္ခသဟဂတံ ကာယဝိညာဏံ ဝိပါကမနောဓာတုယာ အနန္တရပစ္စယေန ပစ္စယော. ဒုက္ခာယ ဝေဒနာယ သမ္ပယုတ္တာ ခန္ဓာ အဒုက္ခမသုခါယ ဝေဒနာယ သမ္ပယုတ္တဿ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

</Division>
<Division number="47">

<Paragraph number="1908">
အဒုက္ခမသုခါယ ဝေဒနာယ သမ္ပယုတ္တော ဓမ္မော အဒုက္ခမသုခါယ ဝေဒနာယ သမ္ပယုတ္တဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အဒုက္ခမသုခါယ ဝေဒနာယ သမ္ပယုတ္တာ ခန္ဓာ ပစ္ဆိမာနံ ပစ္ဆိမာနံ အဒုက္ခမသုခါယ ဝေဒနာယ သမ္ပယုတ္တကာနံ ခန္ဓာနံ အနန္တရပစ္စယေန ပစ္စယော. အဒုက္ခမသုခါယ ဝေဒနာယ သမ္ပယုတ္တံ အနုလောမံ အဒုက္ခမသုခါယ ဝေဒနာယ သမ္ပယုတ္တဿ ဂေါတြဘုဿ အနန္တရပစ္စယေန ပစ္စယော. အနုလောမံ ဝေါဒါနဿ…  ဂေါတြဘု မဂ္ဂဿ…  ဝေါဒါနံ မဂ္ဂဿ…  မဂ္ဂေါ ဖလဿ…  ဖလံ ဖလဿ…  အနုလောမံ ဖလသမာပတ္တိယာ…  နိရောဓာ ဝုဋ္ဌဟန္တဿ နေဝသညာနာသညာယတနံ အဒုက္ခမသုခါယ ဝေဒနာယ သမ္ပယုတ္တာယ ဖလသမာပတ္တိယာ အနန္တရပစ္စယေန ပစ္စယော. အဒုက္ခမသုခါယ ဝေဒနာယ သမ္ပယုတ္တာ ခန္ဓာ အဒုက္ခမသုခါယ ဝေဒနာယ သမ္ပယုတ္တဿ ဝုဋ္ဌာနဿ အနန္တရပစ္စယေန ပစ္စယော. (1)
</Paragraph>

<Paragraph number="1909">
အဒုက္ခမသုခါယ ဝေဒနာယ သမ္ပယုတ္တော ဓမ္မော သုခါယ ဝေဒနာယ သမ္ပယုတ္တဿ ဓမ္မဿ အနန္တရပစ္စယေန ပစ္စယော—  အဒုက္ခမသုခါယ ဝေဒနာယ သမ္ပယုတ္တံ စုတိစိတ္တံ သုခါယ ဝေဒနာယ သမ္ပယုတ္တဿ ဥပပတ္တိစိတ္တဿ အနန္တရပစ္စယေန ပစ္စယော. အာဝဇ္ဇနာ သုခါယ ဝေဒနာယ သမ္ပယုတ္တကာနံ ခန္ဓာနံ အနန္တရပစ္စယေန ပစ္စယော. ဝိပါကမနောဓာတု သုခါယ ဝေဒနာယ သမ္ပယုတ္တာယ ဝိပါကမနောဝိညာဏဓာတုယာ အနန္တရပစ္စယေန ပစ္စယော. အဒုက္ခမသုခါယ ဝေဒနာယ သမ္ပယုတ္တံ ဘဝင်္ဂံ သုခါယ ဝေဒနာယ သမ္ပယုတ္တဿ ဘဝင်္ဂဿ အနန္တရပစ္စယေန ပစ္စယော. အဒုက္ခမသုခါယ ဝေဒနာယ သမ္ပယုတ္တံ ကုသလာကုသလံ သုခါယ ဝေဒနာယ သမ္ပယုတ္တဿ ဝုဋ္ဌာနဿ…  ကိရိယံ ဝုဋ္ဌာနဿ…  ဖလံ ဝုဋ္ဌာနဿ…  နိရောဓာ ဝုဋ္ဌဟန္တဿ နေဝသညာနာသညာယတနံ သုခါယ ဝေဒနာယ သမ္ပယုတ္တာယ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

<Paragraph number="1910">
အဒုက္ခမသုခါယ ဝေဒနာယ သမ္ပယုတ္တော ဓမ္မော ဒုက္ခာယ ဝေဒနာယ သမ္ပယုတ္တဿ ဓမ္မဿ အနန္တရပစ္စယေန ပစ္စယော—  အာဝဇ္ဇနာ ဒုက္ခာယ ဝေဒနာယ သမ္ပယုတ္တကာနံ ခန္ဓာနံ အနန္တရပစ္စယေန ပစ္စယော. (3)
</Paragraph>
</Division>