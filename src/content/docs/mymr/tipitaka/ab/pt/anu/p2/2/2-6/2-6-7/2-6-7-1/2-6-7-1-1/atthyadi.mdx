---
title: အတ္ထျာဒိ
tableOfContents: false
sidebar:
  order: 6
type: tipitaka
basket: ab
book: p2
review:
  current: review
  updated: '2025-10-23T09:21:10.975410'
  updated_by: ''
  notes: ''
  history:
  - state: review
    date: '2025-10-23T09:21:10.975410'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="167" book="p2" e="ch" v="38" p="111">

<Paragraph number="927" book="p2">
လောကိယော ဓမ္မော လောကိယဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  လောကိယော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ …ပေ…  (ယာဝ အသညသတ္တာ). <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ …ပေ…  (ပုရေဇာတသဒိသံ). ဝတ္ထု လောကိယာနံ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  လောကိယာ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. <Emphasis>ကဗဠီကာရော အာဟာရော</Emphasis>—  ဣမဿ ကာယဿ အတ္ထိပစ္စယေန ပစ္စယော. <Emphasis>ရူပဇီဝိတိန္ဒြိယံ</Emphasis>—  ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="928" book="p2">
လောကိယော ဓမ္မော လောကုတ္တရဿ ဓမ္မဿ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  ဝတ္ထု လောကုတ္တရာနံ ခန္ဓာနံ အတ္ထိပစ္စယေန ပစ္စယော. (2)
</Paragraph>

</Division>
<Division number="168" book="p2" e="ch" v="38" p="112">

<Paragraph number="929" book="p2">
လောကုတ္တရော ဓမ္မော လောကုတ္တရဿ ဓမ္မဿ အတ္ထိပစ္စယေန ပစ္စယော—  လောကုတ္တရော ဧကော ခန္ဓော တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ …ပေ… . (1)
</Paragraph>

<Paragraph number="930" book="p2">
လောကုတ္တရော ဓမ္မော လောကိယဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  လောကုတ္တရာ ခန္ဓာ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  လောကုတ္တရာ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="931" book="p2">
လောကုတ္တရော ဓမ္မော လောကိယဿ စ လောကုတ္တရဿ စ ဓမ္မဿ အတ္ထိပစ္စယေန ပစ္စယော—  လောကုတ္တရော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ …ပေ… . (3)
</Paragraph>

</Division>
<Division number="169" book="p2" e="ch" v="38" p="112">

<Paragraph number="932" book="p2">
လောကိယော စ လောကုတ္တရော စ ဓမ္မာ လောကိယဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတာ</Emphasis>—  လောကုတ္တရာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  လောကုတ္တရာ ခန္ဓာ စ ကဗဠီကာရော အာဟာရော စ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  လောကုတ္တရာ ခန္ဓာ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="933" book="p2">
လောကိယော စ လောကုတ္တရော စ ဓမ္မာ လောကုတ္တရဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  လောကုတ္တရော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ… . (2)
</Paragraph>

<Paragraph number="934" book="p2">
နတ္ထိပစ္စယေန ပစ္စယော…  ဝိဂတပစ္စယေန ပစ္စယော…  အဝိဂတပစ္စယေန ပစ္စယော. (2)
</Paragraph>
</Division>