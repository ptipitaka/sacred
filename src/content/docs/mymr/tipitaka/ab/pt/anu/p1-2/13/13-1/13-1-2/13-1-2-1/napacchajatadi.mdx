---
title: "နပစ္ဆာဇာတာဒိ"
tableOfContents: false
sidebar:
  order: 7
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="18">

<Paragraph number="1923">
ပရိတ္တံ ဓမ္မံ ပဋိစ္စ ပရိတ္တော ဓမ္မော ဥပ္ပဇ္ဇတိ နပစ္ဆာဇာတပစ္စယာ…  နအာသေဝနပစ္စယာ—  ပရိတ္တံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ…  ခန္ဓေ ပဋိစ္စ ဝတ္ထု, ဝတ္ထုံ ပဋိစ္စ ခန္ဓာ; ဧကံ မဟာဘူတံ …ပေ…  အသညသတ္တာနံ ဧကံ မဟာဘူတံ …ပေ… . (1)
</Paragraph>

<Paragraph number="1924">
ပရိတ္တံ ဓမ္မံ ပဋိစ္စ မဟဂ္ဂတော ဓမ္မော ဥပ္ပဇ္ဇတိ နအာသေဝနပစ္စယာ—  ပဋိသန္ဓိက္ခဏေ ဝတ္ထုံ ပဋိစ္စ မဟဂ္ဂတာ ခန္ဓာ. (2)
</Paragraph>

<Paragraph number="1925">
ပရိတ္တံ ဓမ္မံ ပဋိစ္စ ပရိတ္တော စ မဟဂ္ဂတော စ ဓမ္မာ ဥပ္ပဇ္ဇန္တိ နအာသေဝနပစ္စယာ—  ပဋိသန္ဓိက္ခဏေ ဝတ္ထုံ ပဋိစ္စ မဟဂ္ဂတာ ခန္ဓာ, မဟာဘူတေ ပဋိစ္စ ကဋတ္တာရူပံ. (3)
</Paragraph>

</Division>
<Division number="19">

<Paragraph number="1926">
မဟဂ္ဂတံ ဓမ္မံ ပဋိစ္စ မဟဂ္ဂတော ဓမ္မော ဥပ္ပဇ္ဇတိ နအာသေဝနပစ္စယာ—  ဝိပါကံ မဟဂ္ဂတံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ မဟဂ္ဂတံ ဧကံ ခန္ဓံ ပဋိစ္စ တယော ခန္ဓာ …ပေ… . (1)
</Paragraph>

<Paragraph number="1927">
မဟဂ္ဂတံ ဓမ္မံ ပဋိစ္စ ပရိတ္တော ဓမ္မော ဥပ္ပဇ္ဇတိ နအာသေဝနပစ္စယာ—  မဟဂ္ဂတေ ခန္ဓေ ပဋိစ္စ စိတ္တသမုဋ္ဌာနံ ရူပံ. ပဋိသန္ဓိက္ခဏေ …ပေ… . (2)
</Paragraph>

<Paragraph number="1928">
မဟဂ္ဂတံ ဓမ္မံ ပဋိစ္စ ပရိတ္တော စ မဟဂ္ဂတော စ ဓမ္မာ ဥပ္ပဇ္ဇန္တိ နအာသေဝနပစ္စယာ—  ဝိပါကံ မဟဂ္ဂတံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ မဟဂ္ဂတံ ဧကံ ခန္ဓံ …ပေ… . (3)
</Paragraph>

</Division>
<Division number="20">

<Paragraph number="1929">
အပ္ပမာဏံ ဓမ္မံ ပဋိစ္စ အပ္ပမာဏော ဓမ္မော ဥပ္ပဇ္ဇတိ နအာသေဝနပစ္စယာ—  ဝိပါကံ အပ္ပမာဏံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ ပဋိစ္စ ဒွေ ခန္ဓာ. (1)
</Paragraph>

<Paragraph number="1930">
အပ္ပမာဏံ ဓမ္မံ ပဋိစ္စ ပရိတ္တော ဓမ္မော ဥပ္ပဇ္ဇတိ နအာသေဝနပစ္စယာ—  အပ္ပမာဏေ ခန္ဓေ ပဋိစ္စ စိတ္တသမုဋ္ဌာနံ ရူပံ. (2)
</Paragraph>

<Paragraph number="1931">
အပ္ပမာဏံ ဓမ္မံ ပဋိစ္စ ပရိတ္တော စ အပ္ပမာဏော စ ဓမ္မာ ဥပ္ပဇ္ဇန္တိ နအာသေဝနပစ္စယာ—  ဝိပါကံ အပ္ပမာဏံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ… . (3)
</Paragraph>

</Division>
<Division number="21">

<Paragraph number="1932">
ပရိတ္တဉ္စ အပ္ပမာဏဉ္စ ဓမ္မံ ပဋိစ္စ ပရိတ္တော ဓမ္မော ဥပ္ပဇ္ဇတိ နအာသေဝနပစ္စယာ—  အပ္ပမာဏေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. (1)
</Paragraph>

<Paragraph number="1933">
ပရိတ္တဉ္စ မဟဂ္ဂတဉ္စ ဓမ္မံ ပဋိစ္စ ပရိတ္တော ဓမ္မော ဥပ္ပဇ္ဇတိ နအာသေဝနပစ္စယာ—  မဟဂ္ဂတေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. ပဋိသန္ဓိက္ခဏေ မဟဂ္ဂတေ ခန္ဓေ စ မဟာဘူတေ စ ပဋိစ္စ ကဋတ္တာရူပံ. (1)
</Paragraph>

<Paragraph number="1934">
ပရိတ္တဉ္စ မဟဂ္ဂတဉ္စ ဓမ္မံ ပဋိစ္စ မဟဂ္ဂတော ဓမ္မော ဥပ္ပဇ္ဇတိ နအာသေဝနပစ္စယာ—  ပဋိသန္ဓိက္ခဏေ မဟဂ္ဂတံ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ… . (2)
</Paragraph>

<Paragraph number="1935">
ပရိတ္တဉ္စ မဟဂ္ဂတဉ္စ ဓမ္မံ ပဋိစ္စ ပရိတ္တော စ မဟဂ္ဂတော စ ဓမ္မာ ဥပ္ပဇ္ဇန္တိ နအာသေဝနပစ္စယာ—  ပဋိသန္ဓိက္ခဏေ မဟဂ္ဂတံ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ…  မဟဂ္ဂတေ ခန္ဓေ စ မဟာဘူတေ စ ပဋိစ္စ ကဋတ္တာရူပံ. (3)
</Paragraph>
</Division>