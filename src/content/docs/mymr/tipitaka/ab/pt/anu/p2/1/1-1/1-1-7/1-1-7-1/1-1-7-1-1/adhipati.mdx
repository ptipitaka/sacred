---
title: "အဓိပတိ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="21">

<Paragraph number="53">
ဟေတု ဓမ္မော ဟေတုဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဟေတုံ ဂရုံ ကတွာ ဟေတူ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  ဟေတု အဓိပတိ သမ္ပယုတ္တကာနံ ဟေတူနံ အဓိပတိပစ္စယေန ပစ္စယော. (1)
</Paragraph>

<Paragraph number="54">
ဟေတု ဓမ္မော နဟေတုဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဟေတုံ ဂရုံ ကတွာ နဟေတူ ခန္ဓာ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  ဟေတု အဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (2)
</Paragraph>

<Paragraph number="55">
ဟေတု ဓမ္မော ဟေတုဿ စ နဟေတုဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဟေတုံ ဂရုံ ကတွာ ဟေတူ စ သမ္ပယုတ္တကာ စ ခန္ဓာ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  ဟေတု အဓိပတိ သမ္ပယုတ္တကာနံ ခန္ဓာနံ ဟေတူနဉ္စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>

</Division>
<Division number="22">

<Paragraph number="56">
နဟေတု ဓမ္မော နဟေတုဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ (ဝိတ္ထာရေတဗ္ဗံ ယာဝ. နဟေတူ ခန္ဓာ.) <Emphasis>သဟဇာတာဓိပတိ</Emphasis>—  နဟေတု အဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (1)
</Paragraph>

<Paragraph number="57">
နဟေတု ဓမ္မော ဟေတုဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ. (သံခိတ္တံ. ယာဝ ဝတ္ထု နဟေတူ စ ခန္ဓာ တာဝ ကာတဗ္ဗံ.) <Emphasis>သဟဇာတာဓိပတိ</Emphasis> နဟေတု အဓိပတိ သမ္ပယုတ္တကာနံ ဟေတူနံ အဓိပတိပစ္စယေန ပစ္စယော. (2)
</Paragraph>

<Paragraph number="58">
နဟေတု ဓမ္မော ဟေတုဿ စ နဟေတုဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ သီလံ …ပေ…  ဥပေါသထကမ္မံ ကတွာ တံ ဂရုံ ကတွာ ပစ္စဝေက္ခတိ, တံ ဂရုံ ကတွာ နဟေတူ ခန္ဓာ စ ဟေတူ စ ဥပ္ပဇ္ဇန္တိ, ပုဗ္ဗေ သုစိဏ္ဏာနိ. (ယာဝ ဝတ္ထု နဟေတူ ခန္ဓာ, စ တာဝ ကာတဗ္ဗံ.) <Emphasis>သဟဇာတာဓိပတိ</Emphasis>—  နဟေတု အဓိပတိ သမ္ပယုတ္တကာနံ ခန္ဓာနံ ဟေတူနဉ္စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>

</Division>
<Division number="23">

<Paragraph number="59">
ဟေတု စ နဟေတု စ ဓမ္မာ ဟေတုဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ဟေတုဉ္စ သမ္ပယုတ္တကေ စ ခန္ဓေ ဂရုံ ကတွာ ဟေတူ ဥပ္ပဇ္ဇန္တိ. (1)
</Paragraph>

<Paragraph number="60">
ဟေတု စ နဟေတု စ ဓမ္မာ နဟေတုဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ဟေတုဉ္စ သမ္ပယုတ္တကေ စ ခန္ဓေ ဂရုံ ကတွာ နဟေတူ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="61">
ဟေတု စ နဟေတု စ ဓမ္မာ ဟေတုဿ စ နဟေတုဿ စ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ဟေတုဉ္စ သမ္ပယုတ္တကေ စ ခန္ဓေ ဂရုံ ကတွာ ဟေတူ စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>
</Division>