---
title: အာရမ္မဏ
tableOfContents: false
sidebar:
  order: 3
type: tipitaka
basket: ab
book: p2
review:
  current: review
  updated: '2025-10-27T21:47:49.498715'
  updated_by: ''
  notes: ''
  history:
  - state: review
    date: '2025-10-27T21:47:49.498715'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="18" book="p2" e="ch" v="38" p="45">

<Paragraph number="1016" book="p2">
အာသဝေါ ဓမ္မော အာသဝဿ ဓမ္မဿ အာရမ္မဏပစ္စယေန ပစ္စယော—  အာသဝေ အာရဗ္ဘ အာသဝါ ဥပ္ပဇ္ဇန္တိ. (1)
</Paragraph>

<Paragraph number="1017" book="p2">
အာသဝေါ ဓမ္မော နောအာသဝဿ ဓမ္မဿ အာရမ္မဏပစ္စယေန ပစ္စယော—  အာသဝေ အာရဗ္ဘ နောအာသဝါ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="1018" book="p2">
အာသဝေါ ဓမ္မော အာသဝဿ စ နောအာသဝဿ စ ဓမ္မဿ အာရမ္မဏပစ္စယေန ပစ္စယော—  အာသဝေ အာရဗ္ဘ အာသဝါ စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>

</Division>
<Division number="19" book="p2" e="ch" v="38" p="45">

<Paragraph number="1019" book="p2">
နောအာသဝေါ ဓမ္မော နောအာသဝဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ …ပေ…  ပုဗ္ဗေ …ပေ…  ဈာနာ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, ဖလံ ပစ္စဝေက္ခန္တိ, နိဗ္ဗာနံ ပစ္စဝေက္ခန္တိ; နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ, အာဝဇ္ဇနာယ အာရမ္မဏပစ္စယေန ပစ္စယော; အရိယာ နောအာသဝေ ပဟီနေ ကိလေသေ …ပေ…  ဝိက္ခမ္ဘိတေ ကိလေသေ …ပေ…  ပုဗ္ဗေ သမုဒါစိဏ္ဏေ ကိလေသေ ဇာနန္တိ, စက္ခုံ …ပေ…  ဝတ္ထုံ နောအာသဝေ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, စေတောပရိယဉာဏေန နောအာသဝစိတ္တသမင်္ဂိဿ စိတ္တံ ဇာနာတိ, အာကာသာနဉ္စာယတနံ ဝိညာဏဉ္စာယတနဿ …ပေ…  အာကိဉ္စညာယတနံ နေဝသညာနာသညာယတနဿ …ပေ…  ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  နောအာသဝါ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="1020" book="p2">
နောအာသဝေါ ဓမ္မော အာသဝဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ …ပေ…  တံ အဿာဒေတိ အဘိနန္ဒတိ, တံ အာရဗ္ဘ အာသဝါ ဥပ္ပဇ္ဇန္တိ, သီလံ …ပေ…  ဥပေါသထကမ္မံ …ပေ…  ပုဗ္ဗေ …ပေ…  ဈာနာ …ပေ…  စက္ခုံ …ပေ…  ဝတ္ထုံ နောအာသဝေ ခန္ဓေ အဿာဒေတိ အဘိနန္ဒတိ, တံ အာရဗ္ဘ အာသဝါ ဥပ္ပဇ္ဇန္တိ. (2)
</Paragraph>

<Paragraph number="1021" book="p2">
နောအာသဝေါ ဓမ္မော အာသဝဿ စ နောအာသဝဿ စ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ …ပေ…  (ဒုတိယဂမနံ) နောအာသဝေ ခန္ဓေ အဿာဒေတိ အဘိနန္ဒတိ, တံ အာရဗ္ဘ အာသဝါ စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>

</Division>
<Division number="20" book="p2" e="ch" v="38" p="46">

<Paragraph number="1022" book="p2">
အာသဝေါ စ နောအာသဝေါ စ ဓမ္မာ အာသဝဿ ဓမ္မဿ အာရမ္မဏပစ္စယေန ပစ္စယော—  အာသဝေ စ သမ္ပယုတ္တကေ စ ခန္ဓေ အာရဗ္ဘ အာသဝါ ဥပ္ပဇ္ဇန္တိ. (1)
</Paragraph>

<Paragraph number="1023" book="p2">
အာသဝေါ စ နောအာသဝေါ စ ဓမ္မာ နောအာသဝဿ ဓမ္မဿ အာရမ္မဏပစ္စယေန ပစ္စယော—  အာသဝေ စ သမ္ပယုတ္တကေ စ ခန္ဓေ အာရဗ္ဘ နောအာသဝါ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="1024" book="p2">
အာသဝေါ စ နောအာသဝေါ စ ဓမ္မာ အာသဝဿ စ နောအာသဝဿ စ ဓမ္မဿ အာရမ္မဏပစ္စယေန ပစ္စယော—  အာသဝေ စ သမ္ပယုတ္တကေ စ ခန္ဓေ အာရဗ္ဘ အာသဝါ စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>
</Division>