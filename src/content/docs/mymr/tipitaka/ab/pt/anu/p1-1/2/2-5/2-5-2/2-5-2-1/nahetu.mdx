---
title: "နဟေတု"
tableOfContents: false
sidebar:
  order: 2
type: "tipitaka"
basket: "ab"
book: "p1-1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="215" book="p1-1" e="ch" v="36" p="62">

<Paragraph number="714" book="p1-1">
အကုသလံ ဓမ္မံ သံသဋ္ဌော အကုသလော ဓမ္မော ဥပ္ပဇ္ဇတိ နဟေတုပစ္စယာ—  ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ သံသဋ္ဌော ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="715" book="p1-1">
အဗျာကတံ ဓမ္မံ သံသဋ္ဌော အဗျာကတော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ ဝိပါကာဗျာကတံ ကိရိယာဗျာကတံ ဧကံ ခန္ဓံ သံသဋ္ဌာ တယော ခန္ဓာ, တယော ခန္ဓေ သံသဋ္ဌော ဧကော ခန္ဓော, ဒွေ ခန္ဓေ သံသဋ္ဌာ ဒွေ ခန္ဓာ; အဟေတုကပဋိသန္ဓိက္ခဏေ ဝိပါကာဗျာကတံ ဧကံ ခန္ဓံ သံသဋ္ဌာ တယော ခန္ဓာ, တယော ခန္ဓေ သံသဋ္ဌော ဧကော ခန္ဓော, ဒွေ ခန္ဓေ သံသဋ္ဌာ ဒွေ ခန္ဓာ. (1)
</Paragraph>
</Division>