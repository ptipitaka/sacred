---
title: "အာရမ္မဏ"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="113">

<Paragraph number="430">
ကုသလံ ဓမ္မံ ပစ္စယာ ကုသလော ဓမ္မော ဥပ္ပဇ္ဇတိ အာရမ္မဏပစ္စယာ—  ကုသလံ ဧကံ ခန္ဓံ ပစ္စယာ တယော ခန္ဓာ, တယော ခန္ဓေ ပစ္စယာ ဧကော ခန္ဓော, ဒွေ ခန္ဓေ ပစ္စယာ ဒွေ ခန္ဓာ. (1)
</Paragraph>

</Division>
<Division number="114">

<Paragraph number="431">
အကုသလံ ဓမ္မံ ပစ္စယာ အကုသလော ဓမ္မော ဥပ္ပဇ္ဇတိ အာရမ္မဏပစ္စယာ—  အကုသလံ ဧကံ ခန္ဓံ ပစ္စယာ တယော ခန္ဓာ, တယော ခန္ဓေ ပစ္စယာ ဧကော ခန္ဓော, ဒွေ ခန္ဓေ ပစ္စယာ ဒွေ ခန္ဓာ. (1)
</Paragraph>

</Division>
<Division number="115">

<Paragraph number="432">
အဗျာကတံ ဓမ္မံ ပစ္စယာ အဗျာကတော ဓမ္မော ဥပ္ပဇ္ဇတိ အာရမ္မဏပစ္စယာ—  ဝိပါကာဗျာကတံ ကိရိယာဗျာကတံ ဧကံ ခန္ဓံ ပစ္စယာ တယော ခန္ဓာ, တယော ခန္ဓေ ပစ္စယာ ဧကော ခန္ဓော, ဒွေ ခန္ဓေ ပစ္စယာ ဒွေ ခန္ဓာ; ပဋိသန္ဓိက္ခဏေ ဝိပါကာဗျာကတံ ဧကံ ခန္ဓံ ပစ္စယာ တယော ခန္ဓာ, တယော ခန္ဓေ ပစ္စယာ ဧကော ခန္ဓော, ဒွေ ခန္ဓေ ပစ္စယာ ဒွေ ခန္ဓာ; ဝတ္ထုံ ပစ္စယာ ခန္ဓာ; စက္ခာယတနံ ပစ္စယာ စက္ခုဝိညာဏံ, သောတာယတနံ ပစ္စယာ သောတဝိညာဏံ, ဃာနာယတနံ ပစ္စယာ ဃာနဝိညာဏံ, ဇိဝှါယတနံ ပစ္စယာ ဇိဝှါဝိညာဏံ, ကာယာယတနံ ပစ္စယာ ကာယဝိညာဏံ, ဝတ္ထုံ ပစ္စယာ ဝိပါကာဗျာကတာ ကိရိယာဗျာကတာ ခန္ဓာ. (1)
</Paragraph>

<Paragraph number="433">
အဗျာကတံ ဓမ္မံ ပစ္စယာ ကုသလော ဓမ္မော ဥပ္ပဇ္ဇတိ အာရမ္မဏပစ္စယာ—  ဝတ္ထုံ ပစ္စယာ ကုသလာ ခန္ဓာ. (2)
</Paragraph>

<Paragraph number="434">
အဗျာကတံ ဓမ္မံ ပစ္စယာ အကုသလော ဓမ္မော ဥပ္ပဇ္ဇတိ အာရမ္မဏပစ္စယာ—  ဝတ္ထုံ ပစ္စယာ အကုသလာ ခန္ဓာ. (3)
</Paragraph>

</Division>
<Division number="116">

<Paragraph number="435">
ကုသလဉ္စ အဗျာကတဉ္စ ဓမ္မံ ပစ္စယာ ကုသလော ဓမ္မော ဥပ္ပဇ္ဇတိ အာရမ္မဏပစ္စယာ—  ကုသလံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ ဝတ္ထုဉ္စ ပစ္စယာ ဒွေ ခန္ဓာ. (1)
</Paragraph>

</Division>
<Division number="117">

<Paragraph number="436">
အကုသလဉ္စ အဗျာကတဉ္စ ဓမ္မံ ပစ္စယာ အကုသလော ဓမ္မော ဥပ္ပဇ္ဇတိ အာရမ္မဏပစ္စယာ—  အကုသလံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ ဝတ္ထုဉ္စ ပစ္စယာ ဒွေ ခန္ဓာ. (1)
</Paragraph>
</Division>