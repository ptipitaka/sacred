---
title: အဓိပတိ
tableOfContents: false
sidebar:
  order: 1
type: tipitaka
basket: ab
book: p2
review:
  current: review
  updated: '2025-10-23T09:21:09.699794'
  updated_by: ''
  notes: ''
  history:
  - state: review
    date: '2025-10-23T09:21:09.699794'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="120" book="p2" e="ch" v="38" p="414">

<Paragraph number="4331" book="p2">
သဝိတက္ကော ဓမ္မော သဝိတက္ကဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  သဝိတက္ကေ ခန္ဓေ ဂရုံ ကတွာ သဝိတက္ကာ ခန္ဓာ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  သဝိတက္ကာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="4332" book="p2">
သဝိတက္ကော ဓမ္မော အဝိတက္ကဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  သဝိတက္ကေ ခန္ဓေ ဂရုံ ကတွာ ဝိတက္ကော ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  သဝိတက္ကာဓိပတိ ဝိတက္ကဿ စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (2)
</Paragraph>

<Paragraph number="4333" book="p2">
သဝိတက္ကော ဓမ္မော သဝိတက္ကဿ စ အဝိတက္ကဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  သဝိတက္ကေ ခန္ဓေ ဂရုံ ကတွာ သဝိတက္ကာ ခန္ဓာ စ ဝိတက္ကော စ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  သဝိတက္ကာဓိပတိ သမ္ပယုတ္တကာနံ ခန္ဓာနံ ဝိတက္ကဿ စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>

</Division>
<Division number="121" book="p2" e="ch" v="38" p="414">

<Paragraph number="4334" book="p2">
အဝိတက္ကော ဓမ္မော အဝိတက္ကဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အရိယာ အဝိတက္ကာ ဈာနာ ဝုဋ္ဌဟိတွာ …ပေ…  မဂ္ဂါ ဝုဋ္ဌဟိတွာ …ပေ…  ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂရုံ ကတွာ ပစ္စဝေက္ခန္တိ, နိဗ္ဗာနံ အဝိတက္ကဿ မဂ္ဂဿ, ဖလဿ, ဝိတက္ကဿ စ အဓိပတိပစ္စယေန ပစ္စယော; စက္ခုံ …ပေ…  ဝတ္ထုံ အဝိတက္ကေ ခန္ဓေ စ ဝိတက္ကဉ္စ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ဝိတက္ကော ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  အဝိတက္ကာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (1)
</Paragraph>

<Paragraph number="4335" book="p2">
အဝိတက္ကော ဓမ္မော သဝိတက္ကဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အရိယာ အဝိတက္ကာ ဈာနာ ဝုဋ္ဌဟိတွာ …ပေ…  မဂ္ဂါ ဝုဋ္ဌဟိတွာ …ပေ…  ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂေါတြဘုဿ, ဝေါဒါနဿ, သဝိတက္ကဿ မဂ္ဂဿ, ဖလဿ အဓိပတိပစ္စယေန ပစ္စယော; စက္ခုံ …ပေ…  ဝတ္ထုံ အဝိတက္ကေ ခန္ဓေ စ ဝိတက္ကဉ္စ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, အဝိတက္ကေ ခန္ဓေ စ ဝိတက္ကဉ္စ ဂရုံ ကတွာ သဝိတက္ကာ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="4336" book="p2">
အဝိတက္ကော ဓမ္မော သဝိတက္ကဿ စ အဝိတက္ကဿ စ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အရိယာ အဝိတက္ကာ ဈာနာ ဝုဋ္ဌဟိတွာ …ပေ…  မဂ္ဂါ ဝုဋ္ဌဟိတွာ …ပေ…  ဖလာ ဝုဋ္ဌဟိတွာ ဖလံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂေါတြဘုဿ, ဝေါဒါနဿ, သဝိတက္ကဿ မဂ္ဂဿ, ဖလဿ, ဝိတက္ကဿ စ အဓိပတိပစ္စယေန ပစ္စယော; စက္ခုံ …ပေ…  ဝတ္ထုံ အဝိတက္ကေ ခန္ဓေ စ ဝိတက္ကဉ္စ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ; အဝိတက္ကေ ခန္ဓေ စ ဝိတက္ကဉ္စ ဂရုံ ကတွာ သဝိတက္ကာ ခန္ဓာ စ ဝိတက္ကော စ ဥပ္ပဇ္ဇန္တိ. (3)
</Paragraph>

<Paragraph number="4337" book="p2">
သဝိတက္ကော စ အဝိတက္ကော စ ဓမ္မာ သဝိတက္ကဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  သဝိတက္ကေ ခန္ဓေ စ ဝိတက္ကဉ္စ ဂရုံ ကတွာ သဝိတက္ကာ ခန္ဓာ ဥပ္ပဇ္ဇန္တိ. (မူလံ ကာတဗ္ဗံ.) သဝိတက္ကေ ခန္ဓေ စ ဝိတက္ကဉ္စ ဂရုံ ကတွာ ဝိတက္ကော ဥပ္ပဇ္ဇတိ. (မူလံ ကာတဗ္ဗံ.) သဝိတက္ကေ ခန္ဓေ စ ဝိတက္ကဉ္စ ဂရုံ ကတွာ သဝိတက္ကာ ခန္ဓာ စ ဝိတက္ကော စ ဥပ္ပဇ္ဇန္တိ. (3)
</Paragraph>
</Division>