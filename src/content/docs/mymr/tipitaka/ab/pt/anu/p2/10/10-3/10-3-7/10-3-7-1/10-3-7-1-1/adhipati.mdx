---
title: "အဓိပတိ"
tableOfContents: false
sidebar:
  order: 1
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="123" book="p2" e="ch" v="38" p="206">

<Paragraph number="2616" book="p2">
စေတသိကော ဓမ္မော စေတသိကဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  စေတသိကေ ခန္ဓေ ဂရုံ ကတွာ စေတသိကာ ခန္ဓာ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  စေတသိကာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (မူလံ ပုစ္ဆိတဗ္ဗံ.) <Emphasis>အာရမ္မဏာဓိပတိ</Emphasis>—  စေတသိကေ ခန္ဓေ ဂရုံ ကတွာ စိတ္တံ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  စေတသိကာဓိပတိ စိတ္တဿ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (မူလံ ပုစ္ဆိတဗ္ဗံ.) <Emphasis>အာရမ္မဏာဓိပတိ</Emphasis>—  စေတသိကေ ခန္ဓေ ဂရုံ ကတွာ စေတသိကာ ခန္ဓာ စ စိတ္တဉ္စ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  စေတသိကာဓိပတိ သမ္ပယုတ္တကာနံ ခန္ဓာနံ စိတ္တဿ စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>

</Division>
<Division number="124" book="p2" e="ch" v="38" p="206">

<Paragraph number="2617" book="p2">
အစေတသိကော ဓမ္မော အစေတသိကဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အရိယာ မဂ္ဂါ ဝုဋ္ဌဟိတွာ …ပေ…  နိဗ္ဗာနံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂေါတြဘုဿ, ဝေါဒါနဿ. မဂ္ဂဿ, ဖလဿ အဓိပတိပစ္စယေန ပစ္စယော; စက္ခုံ …ပေ…  ဝတ္ထုံ အစေတသိကေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ စိတ္တံ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  အစေတသိကာဓိပတိ စိတ္တသမုဋ္ဌာနာနံ ရူပါနံ အဓိပတိပစ္စယေန ပစ္စယော. (1)
</Paragraph>

<Paragraph number="2618" book="p2">
အစေတသိကော ဓမ္မော စေတသိကဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အရိယာ မဂ္ဂါ ဝုဋ္ဌဟိတွာ …ပေ…  နိဗ္ဗာနံ ဂရုံ ကတွာ …ပေ…  (ပဌမဂမနသဒိသံ); စက္ခုံ …ပေ…  ဝတ္ထုံ အစေတသိကေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  အစေတသိကာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (2)
</Paragraph>

<Paragraph number="2619" book="p2">
အစေတသိကော ဓမ္မော စေတသိကဿ စ အစေတသိကဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အရိယာ မဂ္ဂါ ဝုဋ္ဌဟိတွာ …ပေ…  နိဗ္ဗာနံ …ပေ…  (ပဌမဂမနံ) အစေတသိကေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ စေတသိကာ ခန္ဓာ စ စိတ္တဉ္စ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  အစေတသိကာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>

<Paragraph number="2620" book="p2">
စေတသိကော စ အစေတသိကော စ ဓမ္မာ စေတသိကဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ…  တီဏိ. (အာရမ္မဏာဓိပတိယေဝ.)
</Paragraph>
</Division>