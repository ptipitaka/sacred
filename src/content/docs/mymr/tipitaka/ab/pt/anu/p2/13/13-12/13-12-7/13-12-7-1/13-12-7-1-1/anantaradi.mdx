---
title: "အနန္တရာဒိ"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="250">

<Paragraph number="4624">
ရူပါဝစရော ဓမ္မော ရူပါဝစရဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ရူပါဝစရာ ခန္ဓာ ပစ္ဆိမာနံ ပစ္ဆိမာနံ ရူပါဝစရာနံ ခန္ဓာနံ အနန္တရပစ္စယေန ပစ္စယော. ရူပါဝစရော ဓမ္မော နရူပါဝစရဿ ဓမ္မဿ အနန္တရပစ္စယေန ပစ္စယော—  ရူပါဝစရံ စုတိစိတ္တံ နရူပါဝစရဿ ဥပပတ္တိစိတ္တဿ အနန္တရပစ္စယေန ပစ္စယော; ရူပါဝစရံ ဘဝင်္ဂံ အာဝဇ္ဇနာယ…  ရူပါဝစရာ ခန္ဓာ နရူပါဝစရဿ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

</Division>
<Division number="251">

<Paragraph number="4625">
နရူပါဝစရော ဓမ္မော နရူပါဝစရဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ နရူပါဝစရာ ခန္ဓာ ပစ္ဆိမာနံ ပစ္ဆိမာနံ နရူပါဝစရာနံ ခန္ဓာနံ အနန္တရပစ္စယေန ပစ္စယော; အနုလောမံ ဂေါတြဘုဿ …ပေ…  နေဝသညာနာသညာယတနံ ဖလသမာပတ္တိယာ အနန္တရပစ္စယေန ပစ္စယော. နရူပါဝစရော ဓမ္မော ရူပါဝစရဿ ဓမ္မဿ အနန္တရပစ္စယေန ပစ္စယော—  နရူပါဝစရံ စုတိစိတ္တံ ရူပါဝစရဿ ဥပပတ္တိစိတ္တဿ အနန္တရပစ္စယေန ပစ္စယော; နရူပါဝစရာ ခန္ဓာ ရူပါဝစရဿ ဝုဋ္ဌာနဿ အနန္တရပစ္စယေန ပစ္စယော; ပဌမဿ ဈာနဿ ပရိကမ္မံ ပဌမဿ ဈာနဿ အနန္တရပစ္စယေန ပစ္စယော …ပေ…  စတုတ္ထဿ ဈာနဿ …ပေ…  ဒိဗ္ဗဿ စက္ခုဿ …ပေ…  ဒိဗ္ဗာယ သောတဓာတုယာ …ပေ…  ဣဒ္ဓိဝိဓဉာဏဿ …ပေ…  စေတောပရိယဉာဏဿ …ပေ…  ပုဗ္ဗေနိဝါသာနုဿတိဉာဏဿ …ပေ…  ယထာကမ္မူပဂဉာဏဿ …ပေ…  အနာဂတံသဉာဏဿ, ပရိကမ္မံ အနာဂတံသဉာဏဿ အနန္တရပစ္စယေန ပစ္စယော. (2)
</Paragraph>

<Paragraph number="4626">
သမနန္တရပစ္စယေန ပစ္စယော…  သဟဇာတပစ္စယေန ပစ္စယော…  သတ္တ…  အညမညပစ္စယေန ပစ္စယော…  ဆ…  နိဿယပစ္စယေန ပစ္စယော…  သတ္တ.
</Paragraph>
</Division>