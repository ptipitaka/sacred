---
title: "ကမ္မ"
tableOfContents: false
sidebar:
  order: 10
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="20">

<Paragraph number="2871">
သံကိလိဋ္ဌသံကိလေသိကော ဓမ္မော သံကိလိဋ္ဌသံကိလေသိကဿ ဓမ္မဿ ကမ္မပစ္စယေန ပစ္စယော—  သံကိလိဋ္ဌသံကိလေသိကာ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="2872">
သံကိလိဋ္ဌသံကိလေသိကော ဓမ္မော အသံကိလိဋ္ဌသံကိလေသိကဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  သံကိလိဋ္ဌသံကိလေသိကာ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  သံကိလိဋ္ဌသံကိလေသိကာ စေတနာ ဝိပါကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (2)
</Paragraph>

<Paragraph number="2873">
သံကိလိဋ္ဌသံကိလေသိကော ဓမ္မော သံကိလိဋ္ဌသံကိလေသိကဿ စ အသံကိလိဋ္ဌသံကိလေသိကဿ စ ဓမ္မဿ ကမ္မပစ္စယေန ပစ္စယော—  သံကိလိဋ္ဌသံကိလေသိကာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (3)
</Paragraph>

<Paragraph number="2874">
အသံကိလိဋ္ဌသံကိလေသိကော ဓမ္မော အသံကိလိဋ္ဌသံကိလေသိကဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  အသံကိလိဋ္ဌသံကိလေသိကာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. ပဋိသန္ဓိက္ခဏေ …ပေ… . <Emphasis>နာနာက္ခဏိကာ</Emphasis>—  အသံကိလိဋ္ဌသံကိလေသိကာ စေတနာ ဝိပါကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (1)
</Paragraph>

<Paragraph number="2875">
အသံကိလိဋ္ဌအသံကိလေသိကော ဓမ္မော အသံကိလိဋ္ဌအသံကိလေသိကဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  အသံကိလိဋ္ဌအသံကိလေသိကာ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  အသံကိလိဋ္ဌအသံကိလေသိကာ ကုသလာ စေတနာ ဝိပါကာနံ အသံကိလိဋ္ဌအသံကိလေသိကာနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="2876">
အသံကိလိဋ္ဌအသံကိလေသိကော ဓမ္မော အသံကိလိဋ္ဌသံကိလေသိကဿ ဓမ္မဿ ကမ္မပစ္စယေန ပစ္စယော—  သဟဇာတာ အသံကိလိဋ္ဌအသံကိလေသိကာ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော. (2)
</Paragraph>

<Paragraph number="2877">
အသံကိလိဋ္ဌအသံကိလေသိကော ဓမ္မော အသံကိလိဋ္ဌသံကိလေသိကဿ စ အသံကိလိဋ္ဌအသံကိလေသိကဿ စ ဓမ္မဿ ကမ္မပစ္စယေန ပစ္စယော—  သဟဇာတာ အသံကိလိဋ္ဌအသံကိလေသိကာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (3)
</Paragraph>
</Division>