---
title: "နကမ္မ"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39">

<Paragraph number="172">
သဝိတက္ကသဝိစာရံ ဓမ္မံ ပဋိစ္စ သဝိတက္ကသဝိစာရော ဓမ္မော ဥပ္ပဇ္ဇတိ နကမ္မပစ္စယာ—  သဝိတက္ကသဝိစာရေ ခန္ဓေ ပဋိစ္စ သဝိတက္ကသဝိစာရာ စေတနာ. (1)
</Paragraph>

<Paragraph number="173">
အဝိတက္ကဝိစာရမတ္တံ ဓမ္မံ ပဋိစ္စ အဝိတက္ကဝိစာရမတ္တော ဓမ္မော ဥပ္ပဇ္ဇတိ နကမ္မပစ္စယာ—  အဝိတက္ကဝိစာရမတ္တေ ခန္ဓေ ပဋိစ္စ အဝိတက္ကဝိစာရမတ္တာ စေတနာ. (1)
</Paragraph>

<Paragraph number="174">
အဝိတက္ကဝိစာရမတ္တံ ဓမ္မံ ပဋိစ္စ သဝိတက္ကသဝိစာရော ဓမ္မော ဥပ္ပဇ္ဇတိ နကမ္မပစ္စယာ—  ဝိတက္ကံ ပဋိစ္စ သဝိတက္ကသဝိစာရာ စေတနာ. (2)
</Paragraph>

<Paragraph number="175">
အဝိတက္ကအဝိစာရံ ဓမ္မံ ပဋိစ္စ အဝိတက္ကအဝိစာရော ဓမ္မော ဥပ္ပဇ္ဇတိ နကမ္မပစ္စယာ—  အဝိတက္ကအဝိစာရေ ခန္ဓေ ပဋိစ္စ အဝိတက္ကအဝိစာရာ စေတနာ; ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ ဧကံ မဟာဘူတံ ပဋိစ္စ …ပေ… . (1)
</Paragraph>

<Paragraph number="176">
အဝိတက္ကအဝိစာရံ ဓမ္မံ ပဋိစ္စ အဝိတက္ကဝိစာရမတ္တော ဓမ္မော ဥပ္ပဇ္ဇတိ နကမ္မပစ္စယာ—  ဝိစာရံ ပဋိစ္စ အဝိတက္ကဝိစာရမတ္တာ စေတနာ. (2)
</Paragraph>

<Paragraph number="177">
အဝိတက္ကဝိစာရမတ္တဉ္စ အဝိတက္ကအဝိစာရဉ္စ ဓမ္မံ ပဋိစ္စ အဝိတက္ကဝိစာရမတ္တော ဓမ္မော ဥပ္ပဇ္ဇတိ နကမ္မပစ္စယာ—  အဝိတက္ကဝိစာရမတ္တေ ခန္ဓေ စ ဝိစာရဉ္စ ပဋိစ္စ အဝိတက္ကဝိစာရမတ္တာ စေတနာ. (1)
</Paragraph>

<Paragraph number="178">
သဝိတက္ကသဝိစာရဉ္စ အဝိတက္ကဝိစာရမတ္တဉ္စ ဓမ္မံ ပဋိစ္စ သဝိတက္ကသဝိစာရော ဓမ္မော ဥပ္ပဇ္ဇတိ နကမ္မပစ္စယာ—  သဝိတက္ကသဝိစာရေ ခန္ဓေ စ ဝိတက္ကဉ္စ ပဋိစ္စ သဝိတက္ကသဝိစာရာ စေတနာ. (1)
</Paragraph>
</Division>