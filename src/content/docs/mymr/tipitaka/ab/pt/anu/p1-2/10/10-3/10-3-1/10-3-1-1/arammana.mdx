---
title: အာရမ္မဏ
tableOfContents: false
sidebar:
  order: 3
type: tipitaka
basket: ab
book: p1-2
review:
  current: review
  updated: '2025-10-23T09:20:58.186838'
  updated_by: ''
  notes: ''
  history:
  - state: review
    date: '2025-10-23T09:20:58.186838'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="37" book="p1-2" e="ch" v="37" p="194">

<Paragraph number="1155" book="p1-2">
ဒဿနေန ပဟာတဗ္ဗဟေတုကံ ဓမ္မံ ပစ္စယာ ဒဿနေန ပဟာတဗ္ဗဟေတုကော ဓမ္မော ဥပ္ပဇ္ဇတိ အာရမ္မဏပစ္စယာ…  တီဏိ. (ပဋိစ္စဝါရေ အာရမ္မဏသဒိသာ.)
</Paragraph>

<Paragraph number="1156" book="p1-2">
ဘာဝနာယ ပဟာတဗ္ဗဟေတုကံ ဓမ္မံ ပစ္စယာ…  တီဏိ. (ပဋိစ္စဝါရသဒိသာ.)
</Paragraph>

</Division>
<Division number="38" book="p1-2" e="ch" v="37" p="194">

<Paragraph number="1157" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ အာရမ္မဏပစ္စယာ—  နေဝဒဿနေန နဘာဝနာယ ပဟာတဗ္ဗဟေတုကံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓာ. ပဋိသန္ဓိက္ခဏေ …ပေ…  ဝတ္ထုံ ပစ္စယာ ခန္ဓာ. စက္ခာယတနံ ပစ္စယာ စက္ခုဝိညာဏံ …ပေ…  ကာယာယတနံ ပစ္စယာ ကာယဝိညာဏံ; ဝတ္ထုံ ပစ္စယာ နေဝဒဿနေန နဘာဝနာယ ပဟာတဗ္ဗဟေတုကာ ခန္ဓာ. (1)
</Paragraph>

<Paragraph number="1158" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ ဒဿနေန ပဟာတဗ္ဗဟေတုကော ဓမ္မော ဥပ္ပဇ္ဇတိ အာရမ္မဏပစ္စယာ—  ဝတ္ထုံ ပစ္စယာ ဒဿနေန ပဟာတဗ္ဗဟေတုကာ ခန္ဓာ; ဝိစိကိစ္ဆာသဟဂတံ မောဟံ ပစ္စယာ သမ္ပယုတ္တကာ ခန္ဓာ. (2)
</Paragraph>

<Paragraph number="1159" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ ဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ အာရမ္မဏပစ္စယာ—  ဝတ္ထုံ ပစ္စယာ ဘာဝနာယ ပဟာတဗ္ဗဟေတုကာ ခန္ဓာ; ဥဒ္ဓစ္စသဟဂတံ မောဟံ ပစ္စယာ သမ္ပယုတ္တကာ ခန္ဓာ. (3)
</Paragraph>

<Paragraph number="1160" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ ဒဿနေန ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဥပ္ပဇ္ဇန္တိ အာရမ္မဏပစ္စယာ—  ဝတ္ထုံ ပစ္စယာ ဝိစိကိစ္ဆာသဟဂတာ ခန္ဓာ စ မောဟော စ. (4)
</Paragraph>

<Paragraph number="1161" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ ဘာဝနာယ ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဥပ္ပဇ္ဇန္တိ အာရမ္မဏပစ္စယာ—  ဝတ္ထုံ ပစ္စယာ ဥဒ္ဓစ္စသဟဂတာ ခန္ဓာ စ မောဟော စ. (5)
</Paragraph>

</Division>
<Division number="39" book="p1-2" e="ch" v="37" p="195">

<Paragraph number="1162" book="p1-2">
ဒဿနေန ပဟာတဗ္ဗဟေတုကဉ္စ နေဝဒဿနေန နဘာဝနာယ ပဟာတဗ္ဗဟေတုကဉ္စ ဓမ္မံ ပစ္စယာ ဒဿနေန ပဟာတဗ္ဗဟေတုကော ဓမ္မော ဥပ္ပဇ္ဇတိ အာရမ္မဏပစ္စယာ—  ဒဿနေန ပဟာတဗ္ဗဟေတုကံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓာ; ဝိစိကိစ္ဆာသဟဂတံ ဧကံ ခန္ဓဉ္စ မောဟဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ မောဟဉ္စ ပစ္စယာ ဒွေ ခန္ဓာ. (1)
</Paragraph>

<Paragraph number="1163" book="p1-2">
ဒဿနေန ပဟာတဗ္ဗဟေတုကဉ္စ နေဝဒဿနေန နဘာဝနာယ ပဟာတဗ္ဗဟေတုကဉ္စ ဓမ္မံ ပစ္စယာ နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ အာရမ္မဏပစ္စယာ—  ဝိစိကိစ္ဆာသဟဂတေ ခန္ဓေ စ ဝတ္ထုဉ္စ ပစ္စယာ ဝိစိကိစ္ဆာသဟဂတော မောဟော. (2)
</Paragraph>

<Paragraph number="1164" book="p1-2">
ဒဿနေန ပဟာတဗ္ဗဟေတုကဉ္စ နေဝဒဿနေန နဘာဝနာယ ပဟာတဗ္ဗဟေတုကဉ္စ ဓမ္မံ ပစ္စယာ ဒဿနေန ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဥပ္ပဇ္ဇန္တိ အာရမ္မဏပစ္စယာ—  ဝိစိကိစ္ဆာသဟဂတံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ မောဟော စ …ပေ…  ဒွေ ခန္ဓေ စ ဝတ္ထုဉ္စ …ပေ… . (3)
</Paragraph>

</Division>
<Division number="40" book="p1-2" e="ch" v="37" p="195">

<Paragraph number="1165" book="p1-2">
ဘာဝနာယ ပဟာတဗ္ဗဟေတုကဉ္စ နေဝဒဿနေန နဘာဝနာယ ပဟာတဗ္ဗဟေတုကဉ္စ ဓမ္မံ ပစ္စယာ ဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ အာရမ္မဏပစ္စယာ—  ဘာဝနာယ ပဟာတဗ္ဗဟေတုကံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓာ; ဥဒ္ဓစ္စသဟဂတံ ဧကံ ခန္ဓဉ္စ မောဟဉ္စ ပစ္စယာ တယော ခန္ဓာ …ပေ…  ဒွေ ခန္ဓာ. (1)
</Paragraph>

<Paragraph number="1166" book="p1-2">
ဘာဝနာယ ပဟာတဗ္ဗဟေတုကဉ္စ နေဝဒဿနေန နဘာဝနာယ ပဟာတဗ္ဗဟေတုကဉ္စ ဓမ္မံ ပစ္စယာ နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ အာရမ္မဏပစ္စယာ—  ဥဒ္ဓစ္စသဟဂတေ ခန္ဓေ စ ဝတ္ထုဉ္စ ပစ္စယာ ဥဒ္ဓစ္စသဟဂတော မောဟော. (2)
</Paragraph>

<Paragraph number="1167" book="p1-2">
ဘာဝနာယ ပဟာတဗ္ဗဟေတုကဉ္စ နေဝဒဿနေန နဘာဝနာယ ပဟာတဗ္ဗဟေတုကဉ္စ ဓမ္မံ ပစ္စယာ ဘာဝနာယ ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဥပ္ပဇ္ဇန္တိ အာရမ္မဏပစ္စယာ—  ဥဒ္ဓစ္စသဟဂတံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ မောဟော စ …ပေ…  ဒွေ ခန္ဓေ စ …ပေ… . (3)
</Paragraph>
</Division>