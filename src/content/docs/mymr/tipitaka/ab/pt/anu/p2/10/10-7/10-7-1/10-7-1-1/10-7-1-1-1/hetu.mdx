---
title: ဟေတု
tableOfContents: false
sidebar:
  order: 1
type: tipitaka
basket: ab
book: p2
review:
  current: review
  updated: '2025-10-27T21:47:46.162354'
  updated_by: ''
  notes: ''
  history:
  - state: review
    date: '2025-10-27T21:47:46.162354'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="239" book="p2" e="ch" v="38" p="146">

<Paragraph number="2910" book="p2">
စိတ္တသဟဘုံ ဓမ္မံ ပဋိစ္စ စိတ္တသဟဘူ ဓမ္မော ဥပ္ပဇ္ဇတိ ဟေတုပစ္စယာ—  စိတ္တသဟဘုံ ဧကံ ခန္ဓံ ပဋိစ္စ ဒွေ ခန္ဓာ စိတ္တသဟဘု စိတ္တသမုဋ္ဌာနဉ္စ ရူပံ, ဒွေ ခန္ဓေ …ပေ…  ပဋိသန္ဓိက္ခဏေ စိတ္တသဟဘုံ ဧကံ ခန္ဓံ ပဋိစ္စ ဒွေ ခန္ဓာ, ဒွေ ခန္ဓေ …ပေ… . (1)
</Paragraph>

<Paragraph number="2911" book="p2">
စိတ္တသဟဘုံ ဓမ္မံ ပဋိစ္စ နောစိတ္တသဟဘူ ဓမ္မော ဥပ္ပဇ္ဇတိ ဟေတုပစ္စယာ—  စိတ္တသဟဘူ ခန္ဓေ ပဋိစ္စ စိတ္တံ နောစိတ္တသဟဘု စိတ္တသမုဋ္ဌာနဉ္စ ရူပံ; ပဋိသန္ဓိက္ခဏေ စိတ္တသဟဘူ ခန္ဓေ ပဋိစ္စ စိတ္တံ ကဋတ္တာ စ ရူပံ. (2)
</Paragraph>

<Paragraph number="2912" book="p2">
စိတ္တသဟဘုံ ဓမ္မံ ပဋိစ္စ စိတ္တသဟဘူ စ နောစိတ္တသဟဘူ စ ဓမ္မာ ဥပ္ပဇ္ဇန္တိ ဟေတုပစ္စယာ—  စိတ္တသဟဘုံ ဧကံ ခန္ဓံ ပဋိစ္စ ဒွေ ခန္ဓာ စိတ္တဉ္စ စိတ္တသဟဘု စ နောစိတ္တသဟဘု စ စိတ္တသမုဋ္ဌာနံ ရူပံ, ဒွေ ခန္ဓေ …ပေ…  ပဋိသန္ဓိက္ခဏေ စိတ္တသဟဘုံ ဧကံ ခန္ဓံ ပဋိစ္စ ဒွေ ခန္ဓာ စိတ္တဉ္စ ကဋတ္တာ စ ရူပံ, ဒွေ ခန္ဓေ …ပေ… . (3)
</Paragraph>

</Division>
<Division number="240" book="p2" e="ch" v="38" p="146">

<Paragraph number="2913" book="p2">
နောစိတ္တသဟဘုံ ဓမ္မံ ပဋိစ္စ နောစိတ္တသဟဘူ ဓမ္မော ဥပ္ပဇ္ဇတိ ဟေတုပစ္စယာ—  စိတ္တံ ပဋိစ္စ နောစိတ္တသဟဘု စိတ္တသမုဋ္ဌာနံ ရူပံ; ပဋိသန္ဓိက္ခဏေ စိတ္တံ ပဋိစ္စ ကဋတ္တာရူပံ, စိတ္တံ ပဋိစ္စ ဝတ္ထု, ဝတ္ထုံ ပဋိစ္စ စိတ္တံ, ဧကံ မဟာဘူတံ …ပေ…  မဟာဘူတေ ပဋိစ္စ နောစိတ္တသဟဘု စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ. (1)
</Paragraph>

<Paragraph number="2914" book="p2">
နောစိတ္တသဟဘုံ ဓမ္မံ ပဋိစ္စ စိတ္တသဟဘူ ဓမ္မော ဥပ္ပဇ္ဇတိ ဟေတုပစ္စယာ—  စိတ္တံ ပဋိစ္စ သမ္ပယုတ္တကာ ခန္ဓာ စိတ္တသဟဘု စိတ္တသမုဋ္ဌာနဉ္စ ရူပံ; ပဋိသန္ဓိက္ခဏေ စိတ္တံ ပဋိစ္စ သမ္ပယုတ္တကာ ခန္ဓာ, ပဋိသန္ဓိက္ခဏေ ဝတ္ထုံ ပဋိစ္စ စိတ္တသဟဘူ ခန္ဓာ, မဟာဘူတေ ပဋိစ္စ စိတ္တသဟဘု စိတ္တသမုဋ္ဌာနံ ရူပံ ဥပါဒါရူပံ. (2)
</Paragraph>

<Paragraph number="2915" book="p2">
နောစိတ္တသဟဘုံ ဓမ္မံ ပဋိစ္စ စိတ္တသဟဘူ စ နောစိတ္တသဟဘူ စ ဓမ္မာ ဥပ္ပဇ္ဇန္တိ ဟေတုပစ္စယာ—  စိတ္တံ ပဋိစ္စ သမ္ပယုတ္တကာ ခန္ဓာ စိတ္တသဟဘု စ နောစိတ္တသဟဘု စ စိတ္တသမုဋ္ဌာနံ ရူပံ; ပဋိသန္ဓိက္ခဏေ စိတ္တံ ပဋိစ္စ သမ္ပယုတ္တကာ ခန္ဓာ ကဋတ္တာ စ ရူပံ, ပဋိသန္ဓိက္ခဏေ ဝတ္ထုံ ပဋိစ္စ စိတ္တဉ္စ သမ္ပယုတ္တကာ စ ခန္ဓာ, မဟာဘူတေ ပဋိစ္စ စိတ္တသဟဘု စ နောစိတ္တသဟဘု စ စိတ္တသမုဋ္ဌာနံ ရူပံ ဥပါဒါရူပံ. (3)
</Paragraph>

</Division>
<Division number="241" book="p2" e="ch" v="38" p="146">

<Paragraph number="2916" book="p2">
စိတ္တသဟဘုဉ္စ နောစိတ္တသဟဘုဉ္စ ဓမ္မံ ပဋိစ္စ စိတ္တသဟဘူ ဓမ္မော ဥပ္ပဇ္ဇတိ ဟေတုပစ္စယာ—  စိတ္တသဟဘုံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ စိတ္တသဟဘု စိတ္တသမုဋ္ဌာနဉ္စ ရူပံ, ဒွေ ခန္ဓေ စ …ပေ…  ပဋိသန္ဓိက္ခဏေ စိတ္တသဟဘုံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ, ဒွေ ခန္ဓေ စ …ပေ…  ပဋိသန္ဓိက္ခဏေ စိတ္တသဟဘုံ ဧကံ ခန္ဓဉ္စ ဝတ္ထုဉ္စ ပဋိစ္စ ဒွေ ခန္ဓာ, ဒွေ ခန္ဓေ စ …ပေ…  စိတ္တသဟဘူ ခန္ဓေ စ မဟာဘူတေ စ ပဋိစ္စ စိတ္တသဟဘု စိတ္တသမုဋ္ဌာနံ ရူပံ ဥပါဒါရူပံ. (1)
</Paragraph>

<Paragraph number="2917" book="p2">
စိတ္တသဟဘုဉ္စ နောစိတ္တသဟဘုဉ္စ ဓမ္မံ ပဋိစ္စ နောစိတ္တသဟဘူ ဓမ္မော ဥပ္ပဇ္ဇတိ ဟေတုပစ္စယာ—  စိတ္တသဟဘူ ခန္ဓေ စ စိတ္တဉ္စ ပဋိစ္စ နောစိတ္တသဟဘု စိတ္တသမုဋ္ဌာနံ ရူပံ; ပဋိသန္ဓိက္ခဏေ စိတ္တသဟဘူ ခန္ဓေ စ စိတ္တဉ္စ ပဋိစ္စ ကဋတ္တာရူပံ, ပဋိသန္ဓိက္ခဏေ စိတ္တသဟဘူ ခန္ဓေ စ ဝတ္ထုဉ္စ ပဋိစ္စ စိတ္တံ, စိတ္တသဟဘူ ခန္ဓေ စ မဟာဘူတေ စ ပဋိစ္စ နောစိတ္တသဟဘု စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ. (2)
</Paragraph>

<Paragraph number="2918" book="p2">
စိတ္တသဟဘုဉ္စ နောစိတ္တသဟဘုဉ္စ ဓမ္မံ ပဋိစ္စ စိတ္တသဟဘူ စ နောစိတ္တသဟဘူ စ ဓမ္မာ ဥပ္ပဇ္ဇန္တိ ဟေတုပစ္စယာ—  စိတ္တသဟဘုံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ စိတ္တသဟဘု စ နောစိတ္တသဟဘု စ စိတ္တသမုဋ္ဌာနံ ရူပံ, ဒွေ ခန္ဓေ စ …ပေ…  ပဋိသန္ဓိက္ခဏေ စိတ္တသဟဘုံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ ကဋတ္တာ စ ရူပံ, ဒွေ ခန္ဓေ စ …ပေ…  ပဋိသန္ဓိက္ခဏေ စိတ္တသဟဘုံ ဧကံ ခန္ဓဉ္စ ဝတ္ထုဉ္စ ပဋိစ္စ ဒွေ ခန္ဓာ စိတ္တဉ္စ, ဒွေ ခန္ဓေ စ …ပေ…  စိတ္တသဟဘူ ခန္ဓေ စ မဟာဘူတေ စ ပဋိစ္စ ကဋတ္တာရူပံ ဥပါဒါရူပံ. (သံခိတ္တံ.) (3)
</Paragraph>
</Division>