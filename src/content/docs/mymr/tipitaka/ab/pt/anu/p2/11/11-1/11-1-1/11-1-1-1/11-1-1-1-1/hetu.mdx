---
title: "ဟေတု"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1">

<Paragraph number="3527">
ဥပါဒါနံ ဓမ္မံ ပဋိစ္စ ဥပါဒါနော ဓမ္မော ဥပ္ပဇ္ဇတိ ဟေတုပစ္စယာ—  ဒိဋ္ဌုပါဒါနံ ပဋိစ္စ ကာမုပါဒါနံ, ကာမုပါဒါနံ ပဋိစ္စ ဒိဋ္ဌုပါဒါနံ, သီလဗ္ဗတုပါဒါနံ ပဋိစ္စ ကာမုပါဒါနံ, ကာမုပါဒါနံ ပဋိစ္စ သီလဗ္ဗတုပါဒါနံ, အတ္တဝါဒုပါဒါနံ ပဋိစ္စ ကာမုပါဒါနံ, ကာမုပါဒါနံ ပဋိစ္စ အတ္တဝါဒုပါဒါနံ. (1)
</Paragraph>

<Paragraph number="3528">
ဥပါဒါနံ ဓမ္မံ ပဋိစ္စ နောဥပါဒါနော ဓမ္မော ဥပ္ပဇ္ဇတိ ဟေတုပစ္စယာ—  ဥပါဒါနေ ပဋိစ္စ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ. (2)
</Paragraph>

<Paragraph number="3529">
ဥပါဒါနံ ဓမ္မံ ပဋိစ္စ ဥပါဒါနော စ နောဥပါဒါနော စ ဓမ္မာ ဥပ္ပဇ္ဇန္တိ ဟေတုပစ္စယာ—  ဒိဋ္ဌုပါဒါနံ ပဋိစ္စ ကာမုပါဒါနံ သမ္ပယုတ္တကာ စ ခန္ဓာ စိတ္တသမုဋ္ဌာနဉ္စ ရူပံ, ကာမုပါဒါနံ …ပေ… . (သဗ္ဗံ စက္ကံ ကာတဗ္ဗံ.) (3)
</Paragraph>

</Division>
<Division number="2">

<Paragraph number="3530">
နောဥပါဒါနံ ဓမ္မံ ပဋိစ္စ နောဥပါဒါနော ဓမ္မော ဥပ္ပဇ္ဇတိ ဟေတုပစ္စယာ—  နောဥပါဒါနံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ နောဥပါဒါနံ ဧကံ ခန္ဓံ ပဋိစ္စ တယော ခန္ဓာ ကဋတ္တာ စ ရူပံ …ပေ…  ဒွေ ခန္ဓေ …ပေ…  ခန္ဓေ ပဋိစ္စ ဝတ္ထု, ဝတ္ထုံ ပဋိစ္စ ခန္ဓာ, ဧကံ မဟာဘူတံ …ပေ…  မဟာဘူတေ ပဋိစ္စ စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ. (1)
</Paragraph>

<Paragraph number="3531">
နောဥပါဒါနံ ဓမ္မံ ပဋိစ္စ ဥပါဒါနော ဓမ္မော ဥပ္ပဇ္ဇတိ ဟေတုပစ္စယာ—  နောဥပါဒါနေ ခန္ဓေ ပဋိစ္စ ဥပါဒါနာ. (2)
</Paragraph>

<Paragraph number="3532">
နောဥပါဒါနံ ဓမ္မံ ပဋိစ္စ ဥပါဒါနော စ နောဥပါဒါနော စ ဓမ္မာ ဥပ္ပဇ္ဇန္တိ ဟေတုပစ္စယာ—  နောဥပါဒါနံ ဧကံ ခန္ဓံ ပဋိစ္စ တယော ခန္ဓာ ဥပါဒါနာ စ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ ဥပါဒါနာ စ စိတ္တသမုဋ္ဌာနဉ္စ ရူပံ. (3)
</Paragraph>

</Division>
<Division number="3">

<Paragraph number="3533">
ဥပါဒါနဉ္စ နောဥပါဒါနဉ္စ ဓမ္မံ ပဋိစ္စ ဥပါဒါနော ဓမ္မော ဥပ္ပဇ္ဇတိ ဟေတုပစ္စယာ—  ဒိဋ္ဌုပါဒါနဉ္စ သမ္ပယုတ္တကေ စ ခန္ဓေ ပဋိစ္စ ကာမုပါဒါနံ. (သဗ္ဗေ စက္ကာ ကာတဗ္ဗာ.) (1)
</Paragraph>

<Paragraph number="3534">
ဥပါဒါနဉ္စ နောဥပါဒါနဉ္စ ဓမ္မံ ပဋိစ္စ နောဥပါဒါနော ဓမ္မော ဥပ္ပဇ္ဇတိ ဟေတုပစ္စယာ—  နောဥပါဒါနံ ဧကံ ခန္ဓဉ္စ ဥပါဒါနဉ္စ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ စ …ပေ…  ဥပါဒါနဉ္စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. (2)
</Paragraph>

<Paragraph number="3535">
ဥပါဒါနဉ္စ နောဥပါဒါနဉ္စ ဓမ္မံ ပဋိစ္စ ဥပါဒါနော စ နောဥပါဒါနော စ ဓမ္မာ ဥပ္ပဇ္ဇန္တိ ဟေတုပစ္စယာ—  နောဥပါဒါနံ ဧကံ ခန္ဓဉ္စ ဒိဋ္ဌုပါဒါနဉ္စ ပဋိစ္စ တယော ခန္ဓာ ကာမုပါဒါနဉ္စ စိတ္တသမုဋ္ဌာနံ ရူပံ, ဒွေ ခန္ဓေ စ …ပေ… . (စက္ကံ ကာတဗ္ဗံ.) (3)
</Paragraph>
</Division>