---
title: "ဟေတု"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="18">

<Paragraph number="1471">
အာစယဂါမိံ ဓမ္မံ ပစ္စယာ အာစယဂါမီ ဓမ္မော ဥပ္ပဇ္ဇတိ ဟေတုပစ္စယာ—  အာစယဂါမိံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓေ ပစ္စယာ ဒွေ ခန္ဓာ. (1)
</Paragraph>

<Paragraph number="1472">
အာစယဂါမိံ ဓမ္မံ ပစ္စယာ နေဝါစယဂါမိနာပစယဂါမီ ဓမ္မော ဥပ္ပဇ္ဇတိ ဟေတုပစ္စယာ—  အာစယဂါမီ ခန္ဓေ ပစ္စယာ စိတ္တသမုဋ္ဌာနံ ရူပံ. (2)
</Paragraph>

<Paragraph number="1473">
အာစယဂါမိံ ဓမ္မံ ပစ္စယာ အာစယဂါမီ စ နေဝါစယဂါမိနာပစယဂါမီ စ ဓမ္မာ ဥပ္ပဇ္ဇန္တိ ဟေတုပစ္စယာ—  အာစယဂါမိံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ… . (3)
</Paragraph>

<Paragraph number="1474">
အပစယဂါမိံ ဓမ္မံ ပစ္စယာ အပစယဂါမီ ဓမ္မော…  တီဏိ.
</Paragraph>

</Division>
<Division number="19">

<Paragraph number="1475">
နေဝါစယဂါမိနာပစယဂါမိံ ဓမ္မံ ပစ္စယာ နေဝါစယဂါမိနာပစယဂါမီ ဓမ္မော ဥပ္ပဇ္ဇတိ ဟေတုပစ္စယာ—  နေဝါစယဂါမိနာပစယဂါမိံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ…  ခန္ဓေ ပစ္စယာ ဝတ္ထု, ဝတ္ထုံ ပစ္စယာ ခန္ဓာ; ဧကံ မဟာဘူတံ ပစ္စယာ …ပေ…  ဝတ္ထုံ ပစ္စယာ နေဝါစယဂါမိနာပစယဂါမီ ခန္ဓာ. (1)
</Paragraph>

<Paragraph number="1476">
နေဝါစယဂါမိနာပစယဂါမိံ ဓမ္မံ ပစ္စယာ အာစယဂါမီ ဓမ္မော ဥပ္ပဇ္ဇတိ ဟေတုပစ္စယာ—  ဝတ္ထုံ ပစ္စယာ အာစယဂါမီ ခန္ဓာ. (2)
</Paragraph>

<Paragraph number="1477">
နေဝါစယဂါမိနာပစယဂါမိံ ဓမ္မံ ပစ္စယာ အပစယဂါမီ ဓမ္မော ဥပ္ပဇ္ဇတိ ဟေတုပစ္စယာ—  ဝတ္ထုံ ပစ္စယာ အပစယဂါမီ ခန္ဓာ. (3)
</Paragraph>

<Paragraph number="1478">
နေဝါစယဂါမိနာပစယဂါမိံ ဓမ္မံ ပစ္စယာ အာစယဂါမီ စ နေဝါစယဂါမိနာပစယဂါမီ စ ဓမ္မာ ဥပ္ပဇ္ဇန္တိ ဟေတုပစ္စယာ—  ဝတ္ထုံ ပစ္စယာ အာစယဂါမီ ခန္ဓာ, မဟာဘူတေ ပစ္စယာ စိတ္တသမုဋ္ဌာနံ ရူပံ. (4)
</Paragraph>

<Paragraph number="1479">
နေဝါစယဂါမိနာပစယဂါမိံ ဓမ္မံ ပစ္စယာ အပစယဂါမီ စ နေဝါစယဂါမိနာပစယဂါမီ စ ဓမ္မာ ဥပ္ပဇ္ဇန္တိ ဟေတုပစ္စယာ—  ဝတ္ထုံ ပစ္စယာ အပစယဂါမီ ခန္ဓာ, မဟာဘူတေ ပစ္စယာ စိတ္တသမုဋ္ဌာနံ ရူပံ. (5)
</Paragraph>

</Division>
<Division number="20">

<Paragraph number="1480">
အာစယဂါမိဉ္စ နေဝါစယဂါမိနာပစယဂါမိဉ္စ ဓမ္မံ ပစ္စယာ အာစယဂါမီ ဓမ္မော ဥပ္ပဇ္ဇတိ ဟေတုပစ္စယာ—  အာစယဂါမိံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ… . (1)
</Paragraph>

<Paragraph number="1481">
အာစယဂါမိဉ္စ နေဝါစယဂါမိနာပစယဂါမိဉ္စ ဓမ္မံ ပစ္စယာ နေဝါစယဂါမိနာပစယဂါမီ ဓမ္မော ဥပ္ပဇ္ဇတိ ဟေတုပစ္စယာ—  အာစယဂါမီ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ. (2)
</Paragraph>

<Paragraph number="1482">
အာစယဂါမိဉ္စ နေဝါစယဂါမိနာပစယဂါမိဉ္စ ဓမ္မံ ပစ္စယာ အာစယဂါမီ စ နေဝါစယဂါမိနာပစယဂါမီ စ ဓမ္မာ ဥပ္ပဇ္ဇန္တိ ဟေတုပစ္စယာ—  အာစယဂါမိံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  အာစယဂါမီ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ. (3)
</Paragraph>

<Paragraph number="1483">
အပစယဂါမိဉ္စ နေဝါစယဂါမိနာပစယဂါမိဉ္စ ဓမ္မံ ပစ္စယာ အပစယဂါမီ ဓမ္မော…  တီဏိ.
</Paragraph>
</Division>