---
title: အာရမ္မဏ
tableOfContents: false
sidebar:
  order: 4
type: tipitaka
basket: ab
book: p1-1
review:
  current: review
  updated: '2025-10-23T09:20:57.855536'
  updated_by: ''
  notes: ''
  history:
  - state: review
    date: '2025-10-23T09:20:57.855536'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="9" book="p1-1" e="ch" v="36" p="445">

<Paragraph number="2832" book="p1-1">
သံကိလိဋ္ဌသံကိလေသိကော ဓမ္မော သံကိလိဋ္ဌသံကိလေသိကဿ ဓမ္မဿ အာရမ္မဏပစ္စယေန ပစ္စယော—  ရာဂံ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဝိစိကိစ္ဆာ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ, ဒေါမနဿံ ဥပ္ပဇ္ဇတိ. ဒိဋ္ဌိံ အဿာဒေတိ …ပေ…  ဝိစိကိစ္ဆံ အာရဗ္ဘ …ပေ…  ဥဒ္ဓစ္စံ အာရဗ္ဘ …ပေ…  ဒေါမနဿံ အာရဗ္ဘ …ပေ… . (1)

</Paragraph>
</Division>

<Paragraph number="2833" type="center" book="p1-1">
(ယထာ ကုသလတ္တိကေ ဝိဘတ္တံ, ဧဝံ ဝိဘဇိတဗ္ဗံ.)


</Paragraph>

<Paragraph number="2834" book="p1-1">
သံကိလိဋ္ဌသံကိလေသိကော ဓမ္မော အသံကိလိဋ္ဌသံကိလေသိကဿ ဓမ္မဿ အာရမ္မဏပစ္စယေန ပစ္စယော—  အရိယာ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ, သံကိလိဋ္ဌသံကိလေသိကေ ခန္ဓေ အနိစ္စတော ဒုက္ခတော အနတ္တတော ဝိပဿန္တိ, စေတောပရိယဉာဏေန သံကိလိဋ္ဌသံကိလေသိကစိတ္တသမင်္ဂိဿ စိတ္တံ ဇာနန္တိ; သေက္ခာ ဝါ ပုထုဇ္ဇနာ ဝါ သံကိလိဋ္ဌသံကိလေသိကေ ခန္ဓေ အနိစ္စတော ဒုက္ခတော အနတ္တတော ဝိပဿန္တိ, ကုသလေ နိရုဒ္ဓေ ဝိပါကော တဒါရမ္မဏတာ ဥပ္ပဇ္ဇတိ; သံကိလိဋ္ဌသံကိလေသိကေ ခန္ဓေ အဿာဒေန္တိ အဘိနန္ဒန္တိ …ပေ…  ဒေါမနဿံ ဥပ္ပဇ္ဇတိ, အကုသလေ နိရုဒ္ဓေ ဝိပါကော တဒါရမ္မဏတာ ဥပ္ပဇ္ဇတိ. သံကိလိဋ္ဌသံကိလေသိကာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မုပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

<Division number="10" book="p1-1" e="ch" v="36" p="446">

<Paragraph number="2835" book="p1-1">
အသံကိလိဋ္ဌသံကိလေသိကော ဓမ္မော အသံကိလိဋ္ဌသံကိလေသိကဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ, သီလံ သမာဒိယိတွာ, ဥပေါသထကမ္မံ ကတွာ တံ ပစ္စဝေက္ခတိ, ပုဗ္ဗေ သုစိဏ္ဏာနိ ပစ္စဝေက္ခတိ; ဈာနာ ဝုဋ္ဌဟိတွာ ဈာနံ ပစ္စဝေက္ခတိ, အရိယာ ဂေါတြဘုံ ပစ္စဝေက္ခန္တိ, ဝေါဒါနံ ပစ္စဝေက္ခန္တိ, စက္ခုံ အနိစ္စတော ဒုက္ခတော အနတ္တတော ဝိပဿန္တိ; သောတံ…  ဃာနံ…  ဇိဝှံ…  ကာယံ…  ရူပေ…  သဒ္ဒေ…  ဂန္ဓေ…  ရသေ…  ဖောဋ္ဌဗ္ဗေ…  ဝတ္ထုံ အသံကိလိဋ္ဌသံကိလေသိကေ ခန္ဓေ အနိစ္စတော ဒုက္ခတော အနတ္တတော ဝိပဿန္တိ; ဒိဗ္ဗေန စက္ခုနာ ရူပံ ပဿန္တိ, ဒိဗ္ဗာယ သောတဓာတုယာ သဒ္ဒံ သုဏန္တိ, စေတောပရိယဉာဏေန အသံကိလိဋ္ဌသံကိလေသိကစိတ္တသမင်္ဂိဿ စိတ္တံ ဇာနန္တိ. အာကာသာနဉ္စာယတနံ ဝိညာဏဉ္စာယတနဿ …ပေ…  အာကိဉ္စညာယတနံ နေဝသညာနာသညာယတနဿ အာရမ္မဏပစ္စယေန ပစ္စယော. ရူပါယတနံ စက္ခုဝိညာဏဿ အာရမ္မဏပစ္စယေန ပစ္စယော …ပေ…  ဖောဋ္ဌဗ္ဗာယတနံ ကာယဝိညာဏဿ အာရမ္မဏပစ္စယေန ပစ္စယော. အသံကိလိဋ္ဌသံကိလေသိကာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="2836" book="p1-1">
အသံကိလိဋ္ဌသံကိလေသိကော ဓမ္မော သံကိလိဋ္ဌသံကိလေသိကဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ, သီလံ သမာဒိယိတွာ, ဥပေါသထကမ္မံ ကတွာ တံ အဿာဒေတိ အဘိနန္ဒတိ; တံ အာရဗ္ဘ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ; ပုဗ္ဗေ သုစိဏ္ဏာနိ အဿာဒေတိ …ပေ…  ဈာနာ ဝုဋ္ဌဟိတွာ ဈာနံ အဿာဒေတိ …ပေ…  စက္ခုံ အဿာဒေတိ. ဖောဋ္ဌဗ္ဗေ…  ဝတ္ထုံ…  အသံကိလိဋ္ဌသံကိလေသိကေ ခန္ဓေ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ…  ဒေါမနဿံ ဥပ္ပဇ္ဇတိ. (2)
</Paragraph>

<Paragraph number="2837" book="p1-1">
အသံကိလိဋ္ဌအသံကိလေသိကော ဓမ္မော အသံကိလိဋ္ဌအသံကိလေသိကဿ ဓမ္မဿ အာရမ္မဏပစ္စယေန ပစ္စယော—  နိဗ္ဗာနံ မဂ္ဂဿ, ဖလဿ အာရမ္မဏပစ္စယေန ပစ္စယော. (1)
</Paragraph>

<Paragraph number="2838" book="p1-1">
အသံကိလိဋ္ဌအသံကိလေသိကော ဓမ္မော အသံကိလိဋ္ဌသံကိလေသိကဿ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, ဖလံ ပစ္စဝေက္ခန္တိ, နိဗ္ဗာနံ ပစ္စဝေက္ခန္တိ. နိဗ္ဗာနံ ဂေါတြဘုဿ, ဝေါဒါနဿ, အာဝဇ္ဇနာယ အာရမ္မဏပစ္စယေန ပစ္စယော. အရိယာ စေတောပရိယဉာဏေန အသံကိလိဋ္ဌအသံကိလေသိကစိတ္တသမင်္ဂိဿ စိတ္တံ ဇာနန္တိ. အသံကိလိဋ္ဌအသံကိလေသိကာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>
</Division>