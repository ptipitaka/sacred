---
title: "ဟေတု"
tableOfContents: false
sidebar:
  order: 4
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="102" book="p2" e="ch" v="38" p="408">

<Paragraph number="3781" book="p2">
ဥပါဒါနော စေဝ ဥပါဒါနသမ္ပယုတ္တော စ ဓမ္မော ဥပါဒါနဿ စေဝ ဥပါဒါနသမ္ပယုတ္တဿ စ ဓမ္မဿ ဟေတုပစ္စယေန ပစ္စယော—  ဥပါဒါနာ စေဝ ဥပါဒါနသမ္ပယုတ္တာ စ ဟေတူ သမ္ပယုတ္တကာနံ ဥပါဒါနာနံ ဟေတုပစ္စယေန ပစ္စယော. (မူလံ ပုစ္ဆိတဗ္ဗံ.) ဥပါဒါနာ စေဝ ဥပါဒါနသမ္ပယုတ္တာ စ ဟေတူ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော. (မူလံ ပုစ္ဆိတဗ္ဗံ.) ဥပါဒါနာ စေဝ ဥပါဒါနသမ္ပယုတ္တာ စ ဟေတူ သမ္ပယုတ္တကာနံ ခန္ဓာနံ ဥပါဒါနာနဉ္စ ဟေတုပစ္စယေန ပစ္စယော. (3)
</Paragraph>

</Division>
<Division number="103" book="p2" e="ch" v="38" p="408">

<Paragraph number="3782" book="p2">
ဥပါဒါနသမ္ပယုတ္တော စေဝ နော စ ဥပါဒါနော ဓမ္မော ဥပါဒါနသမ္ပယုတ္တဿ စေဝ နော စ ဥပါဒါနဿ ဓမ္မဿ ဟေတုပစ္စယေန ပစ္စယော—  ဥပါဒါနသမ္ပယုတ္တာ စေဝ နော စ ဥပါဒါနာ ဟေတူ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော. (မူလံ ပုစ္ဆိတဗ္ဗံ.) ဥပါဒါနသမ္ပယုတ္တာ စေဝ နော စ ဥပါဒါနာ ဟေတူ သမ္ပယုတ္တကာနံ ဥပါဒါနာနံ ဟေတုပစ္စယေန ပစ္စယော. (မူလံ ပုစ္ဆိတဗ္ဗံ.) ဥပါဒါနသမ္ပယုတ္တာ စေဝ နော စ ဥပါဒါနာ ဟေတူ သမ္ပယုတ္တကာနံ ခန္ဓာနံ ဥပါဒါနာနဉ္စ ဟေတုပစ္စယေန ပစ္စယော. (3)
</Paragraph>

</Division>
<Division number="104" book="p2" e="ch" v="38" p="408">

<Paragraph number="3783" book="p2">
ဥပါဒါနော စေဝ ဥပါဒါနသမ္ပယုတ္တော စ ဥပါဒါနသမ္ပယုတ္တော စေဝ နော စ ဥပါဒါနော စ ဓမ္မာ ဥပါဒါနဿ စေဝ ဥပါဒါနသမ္ပယုတ္တဿ စ ဓမ္မဿ ဟေတုပစ္စယေန ပစ္စယော—  ဥပါဒါနာ စေဝ ဥပါဒါနသမ္ပယုတ္တာ စ ဥပါဒါနသမ္ပယုတ္တာ စေဝ နော စ ဥပါဒါနာ စ ဟေတူ သမ္ပယုတ္တကာနံ ဥပါဒါနာနံ ဟေတုပစ္စယေန ပစ္စယော. (မူလံ ပုစ္ဆိတဗ္ဗံ.) ဥပါဒါနာ စေဝ ဥပါဒါနသမ္ပယုတ္တာ စ ဥပါဒါနသမ္ပယုတ္တာ စေဝ နော စ ဥပါဒါနာ စ ဟေတူ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော. (မူလံ ပုစ္ဆိတဗ္ဗံ.) ဥပါဒါနာ စေဝ ဥပါဒါနသမ္ပယုတ္တာ စ ဥပါဒါနသမ္ပယုတ္တာ စေဝ နော စ ဥပါဒါနာ စ ဟေတူ သမ္ပယုတ္တကာနံ ခန္ဓာနံ ဥပါဒါနာနဉ္စ ဟေတုပစ္စယေန ပစ္စယော. (3)
</Paragraph>
</Division>