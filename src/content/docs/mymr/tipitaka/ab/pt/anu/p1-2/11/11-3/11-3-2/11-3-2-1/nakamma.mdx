---
title: "နကမ္မ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="32">

<Paragraph number="1527">
အာစယဂါမိံ ဓမ္မံ ပစ္စယာ အာစယဂါမီ ဓမ္မော ဥပ္ပဇ္ဇတိ နကမ္မပစ္စယာ—  အာစယဂါမီ ခန္ဓေ ပစ္စယာ အာစယဂါမီ စေတနာ. (1)
</Paragraph>

<Paragraph number="1528">
အပစယဂါမိံ ဓမ္မံ ပစ္စယာ အပစယဂါမီ ဓမ္မော ဥပ္ပဇ္ဇတိ နကမ္မပစ္စယာ—  အပစယဂါမီ ခန္ဓေ ပစ္စယာ အပစယဂါမီ စေတနာ. (1)
</Paragraph>

<Paragraph number="1529">
နေဝါစယဂါမိနာပစယဂါမိံ ဓမ္မံ ပစ္စယာ နေဝါစယဂါမိနာပစယဂါမီ ဓမ္မော ဥပ္ပဇ္ဇတိ နကမ္မပစ္စယာ—  နေဝါစယဂါမိနာပစယဂါမီ ခန္ဓေ ပစ္စယာ နေဝါစယဂါမိနာပစယဂါမီ စေတနာ; ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ …ပေ…  ဝတ္ထုံ ပစ္စယာ နေဝါစယဂါမိနာပစယဂါမီ စေတနာ. (1)
</Paragraph>

<Paragraph number="1530">
နေဝါစယဂါမိနာပစယဂါမိံ ဓမ္မံ ပစ္စယာ အာစယဂါမီ ဓမ္မော ဥပ္ပဇ္ဇတိ နကမ္မပစ္စယာ—  ဝတ္ထုံ ပစ္စယာ အာစယဂါမီ စေတနာ. (2)
</Paragraph>

<Paragraph number="1531">
နေဝါစယဂါမိနာပစယဂါမိံ ဓမ္မံ ပစ္စယာ အပစယဂါမီ ဓမ္မော ဥပ္ပဇ္ဇတိ နကမ္မပစ္စယာ—  ဝတ္ထုံ ပစ္စယာ အပစယဂါမီ စေတနာ. (3)
</Paragraph>

<Paragraph number="1532">
အာစယဂါမိဉ္စ နေဝါစယဂါမိနာပစယဂါမိဉ္စ ဓမ္မံ ပစ္စယာ အာစယဂါမီ ဓမ္မော ဥပ္ပဇ္ဇတိ နကမ္မပစ္စယာ—  အာစယဂါမီ ခန္ဓေ စ ဝတ္ထုဉ္စ ပစ္စယာ အာစယဂါမီ စေတနာ. (1)
</Paragraph>

<Paragraph number="1533">
အပစယဂါမိဉ္စ နေဝါစယဂါမိနာပစယဂါမိဉ္စ ဓမ္မံ ပစ္စယာ အပစယဂါမီ ဓမ္မော ဥပ္ပဇ္ဇတိ နကမ္မပစ္စယာ—  အပစယဂါမီ ခန္ဓေ စ ဝတ္ထုဉ္စ ပစ္စယာ အပစယဂါမီ စေတနာ. (1)
</Paragraph>
</Division>