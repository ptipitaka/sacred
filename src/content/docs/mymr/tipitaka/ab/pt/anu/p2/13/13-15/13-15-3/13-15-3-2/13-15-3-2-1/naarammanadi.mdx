---
title: "နအာရမ္မဏာဒိ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="310">

<Paragraph number="4731">
နိယျာနိကံ ဓမ္မံ ပစ္စယာ အနိယျာနိကော ဓမ္မော ဥပ္ပဇ္ဇတိ နအာရမ္မဏပစ္စယာ…  တီဏိ.
</Paragraph>

<Paragraph number="4732">
နိယျာနိကံ ဓမ္မံ ပစ္စယာ နိယျာနိကော ဓမ္မော ဥပ္ပဇ္ဇတိ နအဓိပတိပစ္စယာ—  နိယျာနိကေ ခန္ဓေ ပစ္စယာ နိယျာနိကာဓိပတိ. (1)
</Paragraph>

<Paragraph number="4733">
အနိယျာနိကံ ဓမ္မံ ပစ္စယာ အနိယျာနိကော ဓမ္မော ဥပ္ပဇ္ဇတိ နအဓိပတိပစ္စယာ—  အနိယျာနိကံ ဧကံ ခန္ဓံ ပစ္စယာ …ပေ…  (ယာဝ အသညသတ္တာ) စက္ခာယတနံ ပစ္စယာ စက္ခုဝိညာဏံ …ပေ…  ကာယာယတနံ ပစ္စယာ ကာယဝိညာဏံ, ဝတ္ထုံ ပစ္စယာ အနိယျာနိကာ ခန္ဓာ. အနိယျာနိကံ ဓမ္မံ ပစ္စယာ နိယျာနိကော ဓမ္မော ဥပ္ပဇ္ဇတိ နအဓိပတိပစ္စယာ—  ဝတ္ထုံ ပစ္စယာ နိယျာနိကာဓိပတိ. (2)
</Paragraph>

<Paragraph number="4734">
နိယျာနိကဉ္စ အနိယျာနိကဉ္စ ဓမ္မံ ပစ္စယာ နိယျာနိကော ဓမ္မော ဥပ္ပဇ္ဇတိ နအဓိပတိပစ္စယာ—  နိယျာနိကေ ခန္ဓေ စ ဝတ္ထုဉ္စ ပစ္စယာ နိယျာနိကာဓိပတိ. (1)
</Paragraph>
</Division>