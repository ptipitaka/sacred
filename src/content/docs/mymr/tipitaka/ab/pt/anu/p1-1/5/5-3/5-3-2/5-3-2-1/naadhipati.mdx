---
title: "နအဓိပတိ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="38">

<Paragraph number="2559">
ဥပါဒိန္နုပါဒါနိယံ ဓမ္မံ ပစ္စယာ ဥပါဒိန္နုပါဒါနိယော ဓမ္မော ဥပ္ပဇ္ဇတိ နအဓိပတိပစ္စယာ—  ဥပါဒိန္နုပါဒါနိယံ ဧကံ ခန္ဓံ ပစ္စယာ …ပေ… . (1)
</Paragraph>

<Paragraph number="2560">
ဥပါဒိန္နုပါဒါနိယံ ဓမ္မံ ပစ္စယာ အနုပါဒိန္နုပါဒါနိယော ဓမ္မော ဥပ္ပဇ္ဇတိ နအဓိပတိပစ္စယာ—  ဥပါဒိန္နုပါဒါနိယေ ခန္ဓေ ပစ္စယာ စိတ္တသမုဋ္ဌာနံ ရူပံ; ဝတ္ထုံ ပစ္စယာ အနုပါဒိန္နုပါဒါနိယာ ခန္ဓာ. (2)
</Paragraph>

<Paragraph number="2561">
ဥပါဒိန္နုပါဒါနိယံ ဓမ္မံ ပစ္စယာ အနုပါဒိန္နအနုပါဒါနိယော ဓမ္မော ဥပ္ပဇ္ဇတိ နအဓိပတိပစ္စယာ—  ဝတ္ထုံ ပစ္စယာ အနုပါဒိန္နအနုပါဒါနိယာ အဓိပတိ. (3)
</Paragraph>

<Paragraph number="2562">
ဥပါဒိန္နုပါဒါနိယံ ဓမ္မံ ပစ္စယာ ဥပါဒိန္နုပါဒါနိယော စ အနုပါဒိန္နုပါဒါနိယော စ ဓမ္မာ ဥပ္ပဇ္ဇန္တိ နအဓိပတိပစ္စယာ—  ဥပါဒိန္နုပါဒါနိယံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ… . (4)
</Paragraph>

<Paragraph number="2563">
အနုပါဒိန္နုပါဒါနိယံ ဓမ္မံ ပစ္စယာ. (ဧကာ ပဉှာ.)
</Paragraph>

<Paragraph number="2564">
အနုပါဒိန္နအနုပါဒါနိယံ ဓမ္မံ ပစ္စယာ အနုပါဒိန္နအနုပါဒါနိယော ဓမ္မော ဥပ္ပဇ္ဇတိ နအဓိပတိပစ္စယာ—  အနုပါဒိန္နအနုပါဒါနိယေ ခန္ဓေ ပစ္စယာ အနုပါဒိန္နအနုပါဒါနိယာ အဓိပတိ. (1)
</Paragraph>

<Paragraph number="2565">
ဥပါဒိန္နုပါဒါနိယဉ္စ အနုပါဒိန္နအနုပါဒါနိယဉ္စ ဓမ္မံ ပစ္စယာ အနုပါဒိန္နအနုပါဒါနိယော ဓမ္မော ဥပ္ပဇ္ဇတိ န အဓိပတိပစ္စယာ—  အနုပါဒိန္နအနုပါဒါနိယေ ခန္ဓေ စ ဝတ္ထုဉ္စ ပစ္စယာ အနုပါဒိန္နအနုပါဒါနိယာ အဓိပတိ. (1)
</Paragraph>

<Paragraph number="2566">
ဥပါဒိန္နုပါဒါနိယဉ္စ အနုပါဒိန္နုပါဒါနိယဉ္စ ဓမ္မံ ပစ္စယာ အနုပါဒိန္နုပါဒါနိယော ဓမ္မော ဥပ္ပဇ္ဇတိ နအဓိပတိပစ္စယာ—  ဥပါဒိန္နုပါဒါနိယေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ; အနုပါဒိန္နုပါဒါနိယံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ ဝတ္ထုဉ္စ ပစ္စယာ ဒွေ ခန္ဓာ. (1)
</Paragraph>
</Division>