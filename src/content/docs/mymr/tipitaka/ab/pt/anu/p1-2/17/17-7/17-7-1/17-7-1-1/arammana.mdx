---
title: အာရမ္မဏ
tableOfContents: false
sidebar:
  order: 4
type: tipitaka
basket: ab
book: p1-2
review:
  current: review
  updated: '2025-10-27T21:47:43.084127'
  updated_by: ''
  notes: ''
  history:
  - state: review
    date: '2025-10-27T21:47:43.084127'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="28" book="p1-2" e="ch" v="37" p="392">

<Paragraph number="2500" book="p1-2">
မဂ္ဂဟေတုကော ဓမ္မော မဂ္ဂါရမ္မဏဿ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, စေတောပရိယဉာဏေန မဂ္ဂဟေတုကစိတ္တသမင်္ဂိဿ စိတ္တံ ဇာနန္တိ, မဂ္ဂဟေတုကာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="2501" book="p1-2">
မဂ္ဂဟေတုကော ဓမ္မော မဂ္ဂါဓိပတိဿ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ. (2)
</Paragraph>

<Paragraph number="2502" book="p1-2">
မဂ္ဂဟေတုကော ဓမ္မော မဂ္ဂါရမ္မဏဿ စ မဂ္ဂါဓိပတိဿ စ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ. (3)
</Paragraph>

</Division>
<Division number="29" book="p1-2" e="ch" v="37" p="393">

<Paragraph number="2503" book="p1-2">
မဂ္ဂါဓိပတိ ဓမ္မော မဂ္ဂါဓိပတိဿ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ. (1)
</Paragraph>

<Paragraph number="2504" book="p1-2">
မဂ္ဂါဓိပတိ ဓမ္မော မဂ္ဂါရမ္မဏဿ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, စေတောပရိယဉာဏေန မဂ္ဂါဓိပတိစိတ္တသမင်္ဂိဿ စိတ္တံ ဇာနန္တိ, မဂ္ဂါဓိပတီ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

<Paragraph number="2505" book="p1-2">
မဂ္ဂါဓိပတိ ဓမ္မော မဂ္ဂါရမ္မဏဿ စ မဂ္ဂါဓိပတိဿ စ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ. (3)
</Paragraph>

</Division>
<Division number="30" book="p1-2" e="ch" v="37" p="393">

<Paragraph number="2506" book="p1-2">
မဂ္ဂဟေတုကော စ မဂ္ဂါဓိပတိ စ ဓမ္မာ မဂ္ဂါရမ္မဏဿ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, စေတောပရိယဉာဏေန မဂ္ဂဟေတုကမဂ္ဂါဓိပတိစိတ္တသမင်္ဂိဿ စိတ္တံ ဇာနန္တိ, မဂ္ဂဟေတုကာ စ မဂ္ဂါဓိပတီ စ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="2507" book="p1-2">
မဂ္ဂဟေတုကော စ မဂ္ဂါဓိပတိ စ ဓမ္မာ မဂ္ဂါဓိပတိဿ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ. (2)
</Paragraph>

<Paragraph number="2508" book="p1-2">
မဂ္ဂဟေတုကော စ မဂ္ဂါဓိပတိ စ ဓမ္မာ မဂ္ဂါရမ္မဏဿ စ မဂ္ဂါဓိပတိဿ စ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ. (3)
</Paragraph>
</Division>