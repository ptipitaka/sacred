---
title: "ဥပနိဿယ"
tableOfContents: false
sidebar:
  order: 20
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="102">

<Paragraph number="2329">
ဝိပါကော ဓမ္မော ဝိပါကဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="2330">
<Emphasis>ပကတူပနိဿယော</Emphasis>—  ကာယိကံ သုခံ ကာယိကဿ သုခဿ, ကာယိကဿ ဒုက္ခဿ, ဖလသမာပတ္တိယာ ဥပနိဿယပစ္စယေန ပစ္စယော. ကာယိကံ ဒုက္ခံ ကာယိကဿ သုခဿ, ကာယိကဿ ဒုက္ခဿ, ဖလသမာပတ္တိယာ ဥပနိဿယပစ္စယေန ပစ္စယော. ဖလသမာပတ္တိ ကာယိကဿ သုခဿ ဥပနိဿယပစ္စယေန ပစ္စယော. (1)
</Paragraph>

<Paragraph number="2331">
ဝိပါကော ဓမ္မော ဝိပါကဓမ္မဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, ပကတူပနိဿယော …ပေ… .
</Paragraph>

<Paragraph number="2332">
<Emphasis>ပကတူပနိဿယော</Emphasis>—  ကာယိကံ သုခံ ဥပနိဿာယ ဒါနံ ဒေတိ, သီလံ သမာဒိယတိ …ပေ…  သံဃံ ဘိန္ဒတိ. ကာယိကံ ဒုက္ခံ ဥပနိဿာယ ဒါနံ ဒေတိ, သီလံ သမာဒိယတိ …ပေ…  သံဃံ ဘိန္ဒတိ. ကာယိကံ သုခံ ကာယိကံ ဒုက္ခံ သဒ္ဓါယ …ပေ…  ပတ္ထနာယ ဥပနိဿယပစ္စယေန ပစ္စယော. (2)
</Paragraph>

<Paragraph number="2333">
ဝိပါကော ဓမ္မော နေဝဝိပါကနဝိပါကဓမ္မဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="2334">
<Emphasis>ပကတူပနိဿယော</Emphasis>—  အရဟာ ကာယိကံ သုခံ ဥပနိဿာယ အနုပ္ပန္နံ ကိရိယသမာပတ္တိံ ဥပ္ပါဒေတိ, ဥပ္ပန္နံ သမာပဇ္ဇတိ, သင်္ခါရေ အနိစ္စတော ဒုက္ခတော အနတ္တတော ဝိပဿတိ, ကာယိကံ ဒုက္ခံ ဥပနိဿာယ အနုပ္ပန္နံ ကိရိယသမာပတ္တိံ ဥပ္ပါဒေတိ, ဥပ္ပန္နံ သမာပဇ္ဇတိ …ပေ… . (3)
</Paragraph>

</Division>
<Division number="103">

<Paragraph number="2335">
ဝိပါကဓမ္မဓမ္မော ဝိပါကဓမ္မဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="2336">
<Emphasis>ပကတူပနိဿယော</Emphasis>—  သဒ္ဓံ ဥပနိဿာယ ဒါနံ ဒေတိ …ပေ…  မာနံ ဇပ္ပေတိ…  ဒိဋ္ဌိံ ဂဏှာတိ. သီလံ…  သုတံ…  စာဂံ…  ပညံ ဥပနိဿာယ ဒါနံ ဒေတိ …ပေ…  ဒိဋ္ဌိံ ဂဏှာတိ. ရာဂံ…  ဒေါသံ…  မောဟံ…  မာနံ…  ဒိဋ္ဌိံ…  ပတ္ထနံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ, ပါဏံ ဟနတိ …ပေ…  သံဃံ ဘိန္ဒတိ …ပေ…  သဒ္ဓါ …ပေ…  ပတ္ထနာ သဒ္ဓါယ…  သီလဿ …ပေ…  ပတ္ထနာယ ဥပနိဿယပစ္စယေန ပစ္စယော. ပဌမဿ ဈာနဿ ပရိကမ္မံ ပဌမဿ …ပေ…  နေဝသညာနာသညာယတနဿ ပရိကမ္မံ နေဝသညာနာသညာယတနဿ …ပေ…  ပဌမံ ဈာနံ ဒုတိယဿ …ပေ…  အာကိဉ္စညာယတနံ နေဝသညာနာသညာယတနဿ …ပေ…  ပဌမဿ မဂ္ဂဿ ပရိကမ္မံ ပဌမဿ …ပေ…  စတုတ္ထဿ မဂ္ဂဿ ပရိကမ္မံ စတုတ္ထဿ …ပေ…  ပဌမော မဂ္ဂေါ ဒုတိယဿ …ပေ…  တတိယော မဂ္ဂေါ စတုတ္ထဿ မဂ္ဂဿ ဥပနိဿယပစ္စယေန ပစ္စယော. သေက္ခာ မဂ္ဂံ ဥပနိဿာယ အနုပ္ပန္နံ ကုသလသမာပတ္တိံ ဥပ္ပါဒေန္တိ …ပေ…  မဂ္ဂေါ သေက္ခာနံ အတ္ထပ္ပဋိသမ္ဘိဒါယ …ပေ…  ဌာနာဌာနကောသလ္လဿ ဥပနိဿယပစ္စယေန ပစ္စယော. ပါဏာတိပါတော ပါဏာတိပါတဿ …ပေ…  မိစ္ဆာဒိဋ္ဌိယာ ဥပနိဿယပစ္စယေန ပစ္စယော …ပေ…  မိစ္ဆာဒိဋ္ဌိ မိစ္ဆာဒိဋ္ဌိယာ …ပေ…  ဗျာပါဒဿ …ပေ…  မာတုဃာတိကမ္မံ မာတုဃာတိကမ္မဿ …ပေ…  နိယတမိစ္ဆာဒိဋ္ဌိယာ …ပေ…  နိယတမိစ္ဆာဒိဋ္ဌိ နိယတမိစ္ဆာဒိဋ္ဌိယာ …ပေ…  သံဃဘေဒကကမ္မဿ ဥပနိဿယပစ္စယေန ပစ္စယော. (1)
</Paragraph>

<Paragraph number="2337">
ဝိပါကဓမ္မဓမ္မော ဝိပါကဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="2338">
<Emphasis>ပကတူပနိဿယော</Emphasis>—  သဒ္ဓံ ဥပနိဿာယ အတ္တာနံ အာတာပေတိ ပရိတာပေတိ, ပရိယိဋ္ဌိမူလကံ ဒုက္ခံ ပစ္စနုဘောတိ …ပေ…  ပတ္ထနံ ဥပနိဿာယ အတ္တာနံ အာတာပေတိ ပရိတာပေတိ …ပေ…  သဒ္ဓါ …ပေ…  ပတ္ထနာ ကာယိကဿ သုခဿ, ကာယိကဿ ဒုက္ခဿ, ဖလသမာပတ္တိယာ ဥပနိဿယပစ္စယေန ပစ္စယော. ကုသလာကုသလံ ကမ္မံ ဝိပါကဿ ဥပနိဿယပစ္စယေန ပစ္စယော. မဂ္ဂေါ ဖလသမာပတ္တိယာ ဥပနိဿယပစ္စယေန ပစ္စယော. (2)
</Paragraph>

<Paragraph number="2339">
ဝိပါကဓမ္မဓမ္မော နေဝဝိပါကနဝိပါကဓမ္မဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, ပကတူပနိဿယော …ပေ… .
</Paragraph>

<Paragraph number="2340">
<Emphasis>ပကတူပနိဿယော</Emphasis>—  အရဟာ မဂ္ဂံ ဥပနိဿာယ အနုပ္ပန္နံ ကိရိယသမာပတ္တိံ ဥပ္ပါဒေတိ, ဥပ္ပန္နံ သမာပဇ္ဇတိ, သင်္ခါရေ အနိစ္စတော ဒုက္ခတော အနတ္တတော ဝိပဿတိ. မဂ္ဂေါ အရဟတော အတ္ထပ္ပဋိသမ္ဘိဒါယ …ပေ…  ဌာနာဌာနကောသလ္လဿ ဥပနိဿယပစ္စယေန ပစ္စယော. (3)
</Paragraph>

</Division>
<Division number="104">

<Paragraph number="2341">
နေဝဝိပါကနဝိပါကဓမ္မဓမ္မော နေဝဝိပါကနဝိပါကဓမ္မဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="2342">
<Emphasis>ပကတူပနိဿယော</Emphasis>—  အရဟာ ဥတုံ…  ဘောဇနံ…  သေနာသနံ ဥပနိဿာယ အနုပ္ပန္နံ ကိရိယသမာပတ္တိံ ဥပ္ပါဒေတိ …ပေ… . (1)
</Paragraph>

<Paragraph number="2343">
နေဝဝိပါကနဝိပါကဓမ္မဓမ္မော ဝိပါကဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="2344">
<Emphasis>ပကတူပနိဿယော</Emphasis>—  ဥတု…  ဘောဇနံ…  သေနာသနံ, ကာယိကဿ သုခဿ, ကာယိကဿ ဒုက္ခဿ, ဖလသမာပတ္တိယာ ဥပနိဿယပစ္စယေန ပစ္စယော. (2)
</Paragraph>

<Paragraph number="2345">
နေဝဝိပါကနဝိပါကဓမ္မဓမ္မော ဝိပါကဓမ္မဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="2346">
<Emphasis>ပကတူပနိဿယော</Emphasis>—  ဥတုံ ဥပနိဿာယ ဒါနံ ဒေတိ …ပေ…  သံဃံ ဘိန္ဒတိ. ဘောဇနံ…  သေနာသနံ ဥပနိဿာယ ဒါနံ ဒေတိ …ပေ…  သံဃံ ဘိန္ဒတိ. ဥတု…  ဘောဇနံ…  သေနာသနံ သဒ္ဓါယ …ပေ…  ပတ္ထနာယ ဥပနိဿယပစ္စယေန ပစ္စယော. (3)
</Paragraph>
</Division>