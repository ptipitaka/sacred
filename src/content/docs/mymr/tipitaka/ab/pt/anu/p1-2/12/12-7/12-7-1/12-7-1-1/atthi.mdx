---
title: အတ္ထိ
tableOfContents: false
sidebar:
  order: 6
type: tipitaka
basket: ab
book: p1-2
review:
  current: review
  updated: '2025-10-27T21:47:42.456733'
  updated_by: ''
  notes: ''
  history:
  - state: review
    date: '2025-10-27T21:47:42.456733'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="65" book="p1-2" e="ch" v="37" p="299">

<Paragraph number="1833" book="p1-2">
သေက္ခော ဓမ္မော သေက္ခဿ ဓမ္မဿ အတ္ထိပစ္စယေန ပစ္စယော—  သေက္ခော ဧကော ခန္ဓော တိဏ္ဏန္နံ ခန္ဓာနံ …ပေ… . (1)
</Paragraph>

<Paragraph number="1834" book="p1-2">
သေက္ခော ဓမ္မော နေဝသေက္ခနာသေက္ခဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  သေက္ခာ ခန္ဓာ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  သေက္ခာ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="1835" book="p1-2">
သေက္ခော ဓမ္မော သေက္ခဿ စ နေဝသေက္ခနာသေက္ခဿ စ ဓမ္မဿ အတ္ထိပစ္စယေန ပစ္စယော—  သေက္ခော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ …ပေ… . (3)
</Paragraph>

<Paragraph number="1836" book="p1-2">
အသေက္ခော ဓမ္မော အသေက္ခဿ ဓမ္မဿ အတ္ထိပစ္စယေန ပစ္စယော …ပေ…  တီဏိ. (သေက္ခသဒိသံ.)
</Paragraph>

</Division>
<Division number="66" book="p1-2" e="ch" v="37" p="300">

<Paragraph number="1837" book="p1-2">
နေဝသေက္ခနာသေက္ခော ဓမ္မော နေဝသေက္ခနာသေက္ခဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  နေဝသေက္ခနာသေက္ခော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ …ပေ…  ပဋိသန္ဓိက္ခဏေ …ပေ…  ခန္ဓာ ဝတ္ထုဿ အတ္ထိပစ္စယေန ပစ္စယော. ဝတ္ထု ခန္ဓာနံ အတ္ထိပစ္စယေန ပစ္စယော, ဧကံ မဟာဘူတံ …ပေ…  ဗာဟိရံ …ပေ…  အသညသတ္တာနံ …ပေ… . <Emphasis>ပုရေဇာတံ</Emphasis>—  စက္ခုံ အနိစ္စတော ဒုက္ခတော အနတ္တတော ဝိပဿတိ; အဿာဒေတိ အဘိနန္ဒတိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. သောတံ …ပေ…  ဝတ္ထုံ အနိစ္စတော …ပေ…  ဝိပဿတိ, ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ…  ဝတ္ထု နေဝသေက္ခနာသေက္ခာနံ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  နေဝသေက္ခနာသေက္ခာ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. <Emphasis>ကဗဠီကာရော အာဟာရော</Emphasis>—  ဣမဿ ကာယဿ အတ္ထိပစ္စယေန ပစ္စယော. <Emphasis>ရူပဇီဝိတိန္ဒြိယံ</Emphasis>—  ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="1838" book="p1-2">
နေဝသေက္ခနာသေက္ခော ဓမ္မော သေက္ခဿ ဓမ္မဿ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  ဝတ္ထု သေက္ခာနံ ခန္ဓာနံ အတ္ထိပစ္စယေန ပစ္စယော. (2)
</Paragraph>

<Paragraph number="1839" book="p1-2">
နေဝသေက္ခနာသေက္ခော ဓမ္မော အသေက္ခဿ ဓမ္မဿ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  ဝတ္ထု အသေက္ခာနံ ခန္ဓာနံ အတ္ထိပစ္စယေန ပစ္စယော. (3)
</Paragraph>

</Division>
<Division number="67" book="p1-2" e="ch" v="37" p="300">

<Paragraph number="1840" book="p1-2">
သေက္ခော စ နေဝသေက္ခနာသေက္ခော စ ဓမ္မာ သေက္ခဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  သေက္ခော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ …ပေ… . (1)
</Paragraph>

<Paragraph number="1841" book="p1-2">
သေက္ခော စ နေဝသေက္ခနာသေက္ခော စ ဓမ္မာ နေဝသေက္ခနာသေက္ခဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတာ</Emphasis>—  သေက္ခာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  သေက္ခာ ခန္ဓာ စ ကဗဠီကာရော အာဟာရော စ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  သေက္ခာ ခန္ဓာ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>

<Paragraph number="1842" book="p1-2">
အသေက္ခော စ နေဝသေက္ခနာသေက္ခော စ ဓမ္မာ အသေက္ခဿ ဓမ္မဿ အတ္ထိပစ္စယေန ပစ္စယော …ပေ… . (ဒွေ ပဉှာ ကာတဗ္ဗာ, သေက္ခသဒိသာ.)
</Paragraph>
</Division>