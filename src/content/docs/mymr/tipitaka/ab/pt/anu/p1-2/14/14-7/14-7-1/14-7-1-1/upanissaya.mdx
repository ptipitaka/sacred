---
title: "ဥပနိဿယ"
tableOfContents: false
sidebar:
  order: 9
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="25">

<Paragraph number="2216">
ပရိတ္တာရမ္မဏော ဓမ္မော ပရိတ္တာရမ္မဏဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ပရိတ္တာရမ္မဏံ သဒ္ဓံ ဥပနိဿာယ ဒါနံ ဒေတိ, သီလံ …ပေ…  ဥပေါသထကမ္မံ …ပေ…  ပရိတ္တာရမ္မဏံ ဈာနံ ဥပ္ပါဒေတိ, ဝိပဿနံ …ပေ…  အဘိညံ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ. ပရိတ္တာရမ္မဏံ သီလံ …ပေ…  ပညံ…  ရာဂံ ဒေါသံ…  မောဟံ…  မာနံ…  ဒိဋ္ဌိံ…  ပတ္ထနံ…  ကာယိကံ သုခံ…  ကာယိကံ ဒုက္ခံ ဥပနိဿာယ ဒါနံ ဒေတိ, သီလံ …ပေ…  ဥပေါသထကမ္မံ …ပေ…  ပရိတ္တာရမ္မဏံ ဈာနံ ဥပ္ပါဒေတိ, ဝိပဿနံ …ပေ…  အဘိညံ …ပေ…  သမာပတ္တိံ ဥပ္ပါဒေတိ, ပါဏံ ဟနတိ …ပေ…  သံဃံ ဘိန္ဒတိ. ပရိတ္တာရမ္မဏာ သဒ္ဓါ …ပေ…  ပညာ, ရာဂေါ …ပေ…  ပတ္ထနာ, ကာယိကံ သုခံ…  ကာယိကံ ဒုက္ခံ…  ပရိတ္တာရမ္မဏာယ သဒ္ဓါယ …ပေ…  ပညာယ ရာဂဿ …ပေ…  ပတ္ထနာယ, ကာယိကဿ သုခဿ, ကာယိကဿ ဒုက္ခဿ ဥပနိဿယပစ္စယေန ပစ္စယော. (1)
</Paragraph>

<Paragraph number="2217">
ပရိတ္တာရမ္မဏော ဓမ္မော မဟဂ္ဂတာရမ္မဏဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ပရိတ္တာရမ္မဏံ သဒ္ဓံ ဥပနိဿာယ မဟဂ္ဂတာရမ္မဏံ ဈာနံ ဥပ္ပါဒေတိ, ဝိပဿနံ …ပေ…  အဘိညံ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ. ပရိတ္တာရမ္မဏံ သီလံ …ပေ…  ပညံ…  ရာဂံ …ပေ…  ပတ္ထနံ…  ကာယိကံ သုခံ, ကာယိကံ ဒုက္ခံ ဥပနိဿာယ မဟဂ္ဂတာရမ္မဏံ ဈာနံ ဥပ္ပါဒေတိ, ဝိပဿနံ …ပေ…  အဘိညံ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ. ပရိတ္တာရမ္မဏာ သဒ္ဓါ …ပေ…  ကာယိကံ သုခံ, ကာယိကံ ဒုက္ခံ, မဟဂ္ဂတာရမ္မဏာယ သဒ္ဓါယ …ပေ…  ပညာယ ရာဂဿ …ပေ…  ပတ္ထနာယ ဥပနိဿယပစ္စယေန ပစ္စယော. (2)
</Paragraph>

<Paragraph number="2218">
ပရိတ္တာရမ္မဏော ဓမ္မော အပ္ပမာဏာရမ္မဏဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ပရိတ္တာရမ္မဏံ သဒ္ဓံ ဥပနိဿာယ အပ္ပမာဏာရမ္မဏံ ဈာနံ ဥပ္ပါဒေတိ, မဂ္ဂံ …ပေ…  အဘိညံ …ပေ…  သမာပတ္တိံ ဥပ္ပါဒေတိ. ပရိတ္တာရမ္မဏံ သီလံ …ပေ…  ပညံ, ရာဂံ …ပေ…  ကာယိကံ သုခံ, ကာယိကံ ဒုက္ခံ ဥပနိဿာယ အပ္ပမာဏာရမ္မဏံ ဈာနံ ဥပ္ပါဒေတိ, မဂ္ဂံ…  အဘိညံ…  သမာပတ္တိံ ဥပ္ပါဒေတိ. ပရိတ္တာရမ္မဏာ သဒ္ဓါ …ပေ…  ကာယိကံ သုခံ, ကာယိကံ ဒုက္ခံ အပ္ပမာဏာရမ္မဏာယ သဒ္ဓါယ …ပေ…  ပညာယ ဥပနိဿယပစ္စယေန ပစ္စယော. (3)
</Paragraph>

</Division>
<Division number="26">

<Paragraph number="2219">
မဟဂ္ဂတာရမ္မဏော ဓမ္မော မဟဂ္ဂတာရမ္မဏဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  မဟဂ္ဂတာရမ္မဏံ သဒ္ဓံ ဥပနိဿာယ မဟဂ္ဂတာရမ္မဏံ ဈာနံ ဥပ္ပါဒေတိ, ဝိပဿနံ…  အဘိညံ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ. မဟဂ္ဂတာရမ္မဏံ သီလံ …ပေ…  ပညံ, ရာဂံ …ပေ…  ပတ္ထနံ ဥပနိဿာယ မဟဂ္ဂတာရမ္မဏံ ဈာနံ ဥပ္ပါဒေတိ …ပေ…  ဒိဋ္ဌိံ ဂဏှာတိ. မဟဂ္ဂတာရမ္မဏာ သဒ္ဓါ …ပေ…  ပညာ, ရာဂေါ …ပေ…  ပတ္ထနာ မဟဂ္ဂတာရမ္မဏာယ သဒ္ဓါယ …ပေ…  ပတ္ထနာယ ဥပနိဿယပစ္စယေန ပစ္စယော. (1)
</Paragraph>

<Paragraph number="2220">
မဟဂ္ဂတာရမ္မဏော ဓမ္မော ပရိတ္တာရမ္မဏဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  မဟဂ္ဂတာရမ္မဏံ သဒ္ဓံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ပရိတ္တာရမ္မဏံ ဈာနံ ဥပ္ပါဒေတိ, ဝိပဿနံ…  အဘိညံ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ. မဟဂ္ဂတာရမ္မဏံ သီလံ …ပေ…  ပတ္ထနံ ဥပနိဿာယ ဒါနံ ဒေတိ …ပေ…  ဒိဋ္ဌိံ ဂဏှာတိ. မဟဂ္ဂတာရမ္မဏာ သဒ္ဓါ …ပေ…  ပတ္ထနာ ပရိတ္တာရမ္မဏာယ သဒ္ဓါယ …ပေ…  ပတ္ထနာယ ကာယိကဿ သုခဿ, ကာယိကဿ ဒုက္ခဿ ဥပနိဿယပစ္စယေန ပစ္စယော. (2)
</Paragraph>

<Paragraph number="2221">
မဟဂ္ဂတာရမ္မဏော ဓမ္မော အပ္ပမာဏာရမ္မဏဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  မဟဂ္ဂတာရမ္မဏံ သဒ္ဓံ ဥပနိဿာယ အပ္ပမာဏာရမ္မဏံ ဈာနံ ဥပ္ပါဒေတိ, မဂ္ဂံ…  အဘိညံ…  သမာပတ္တိံ ဥပ္ပါဒေတိ. မဟဂ္ဂတာရမ္မဏံ သီလံ …ပေ…  ပတ္ထနံ ဥပနိဿာယ အပ္ပမာဏာရမ္မဏံ ဈာနံ ဥပ္ပါဒေတိ …ပေ…  သမာပတ္တိံ ဥပ္ပါဒေတိ. မဟဂ္ဂတာရမ္မဏာ သဒ္ဓါ …ပေ…  ပတ္ထနာ အပ္ပမာဏာရမ္မဏာယ သဒ္ဓါယ …ပေ…  ပညာယ ဥပနိဿယပစ္စယေန ပစ္စယော (3)
</Paragraph>

</Division>
<Division number="27">

<Paragraph number="2222">
အပ္ပမာဏာရမ္မဏော ဓမ္မော အပ္ပမာဏာရမ္မဏဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အပ္ပမာဏာရမ္မဏံ သဒ္ဓံ ဥပနိဿာယ အပ္ပမာဏာရမ္မဏံ ဈာနံ ဥပ္ပါဒေတိ, မဂ္ဂံ…  အဘိညံ…  သမာပတ္တိံ ဥပ္ပါဒေတိ. အပ္ပမာဏာရမ္မဏံ သီလံ …ပေ…  ပညံ ဥပနိဿာယ အပ္ပမာဏာရမ္မဏံ ဈာနံ ဥပ္ပါဒေတိ. မဂ္ဂံ …ပေ…  အဘိညံ …ပေ…  သမာပတ္တိံ ဥပ္ပါဒေတိ အပ္ပမာဏာရမ္မဏာ သဒ္ဓါ …ပေ…  ပညာ အပ္ပမာဏာရမ္မဏာယ သဒ္ဓါယ …ပေ…  ပညာယ မဂ္ဂဿ ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="2223">
အပ္ပမာဏာရမ္မဏော ဓမ္မော ပရိတ္တာရမ္မဏဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အပ္ပမာဏာရမ္မဏံ သဒ္ဓံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ပရိတ္တာရမ္မဏံ ဈာနံ ဥပ္ပါဒေတိ, ဝိပဿနံ…  အဘိညံ…  သမာပတ္တိံ ဥပ္ပါဒေတိ. အပ္ပမာဏာရမ္မဏံ သီလံ …ပေ…  ပညံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ. အပ္ပမာဏာရမ္မဏာ သဒ္ဓါ …ပေ…  ပညာ ပရိတ္တာရမ္မဏာယ သဒ္ဓါယ …ပေ…  ပညာယ ကာယိကဿ သုခဿ, ကာယိကဿ ဒုက္ခဿ ဥပနိဿယပစ္စယေန ပစ္စယော. (2)
</Paragraph>

<Paragraph number="2224">
အပ္ပမာဏာရမ္မဏော ဓမ္မော မဟဂ္ဂတာရမ္မဏဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အပ္ပမာဏာရမ္မဏံ သဒ္ဓံ ဥပနိဿာယ မဟဂ္ဂတာရမ္မဏံ ဈာနံ ဥပ္ပါဒေတိ, ဝိပဿနံ…  အဘိညံ…  သမာပတ္တိံ ဥပ္ပါဒေတိ. အပ္ပမာဏာရမ္မဏံ သီလံ …ပေ…  ပညံ ဥပနိဿာယ မဟဂ္ဂတာရမ္မဏံ ဈာနံ ဥပ္ပါဒေတိ, ဝိပဿနံ…  အဘိညံ…  သမာပတ္တိံ ဥပ္ပါဒေတိ. အပ္ပမာဏာရမ္မဏာ သဒ္ဓါ …ပေ…  ပညာ မဟဂ္ဂတာရမ္မဏာယ သဒ္ဓါယ …ပေ…  ပညာယ ဥပနိဿယပစ္စယေန ပစ္စယော. (3)
</Paragraph>
</Division>