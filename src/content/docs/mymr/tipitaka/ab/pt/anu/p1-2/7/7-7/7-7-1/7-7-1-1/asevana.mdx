---
title: အာသေဝန
tableOfContents: false
sidebar:
  order: 6
type: tipitaka
basket: ab
book: p1-2
review:
  current: review
  updated: '2025-10-27T21:47:43.866427'
  updated_by: ''
  notes: ''
  history:
  - state: review
    date: '2025-10-27T21:47:43.866427'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="109" book="p1-2" e="ch" v="37" p="78">

<Paragraph number="462" book="p1-2">
သဝိတက္ကသဝိစာရော ဓမ္မော သဝိတက္ကသဝိစာရဿ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ သဝိတက္ကသဝိစာရာ ခန္ဓာ ပစ္ဆိမာနံ ပစ္ဆိမာနံ သဝိတက္ကသဝိစာရာနံ ခန္ဓာနံ အာသေဝနပစ္စယေန ပစ္စယော. အနုလောမံ ဂေါတြဘုဿ…  အနုလောမံ ဝေါဒါနဿ…  ဂေါတြဘု သဝိတက္ကသဝိစာရဿ မဂ္ဂဿ…  ဝေါဒါနံ သဝိတက္ကသဝိစာရဿ မဂ္ဂဿ အာသေဝနပစ္စယေန ပစ္စယော. (1)
</Paragraph>

<Paragraph number="463" book="p1-2">
သဝိတက္ကသဝိစာရော ဓမ္မော အဝိတက္ကဝိစာရမတ္တဿ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ သဝိတက္ကသဝိစာရာ ခန္ဓာ ပစ္ဆိမဿ ပစ္ဆိမဿ ဝိတက္ကဿ အာသေဝနပစ္စယေန ပစ္စယော. အဝိတက္ကဝိစာရမတ္တဿ ဈာနဿ ပရိကမ္မံ အဝိတက္ကဝိစာရမတ္တဿ ဈာနဿ အာသေဝနပစ္စယေန ပစ္စယော. ဂေါတြဘု အဝိတက္ကဝိစာရမတ္တဿ မဂ္ဂဿ အာသေဝနပစ္စယေန ပစ္စယော. ဝေါဒါနံ အဝိတက္ကဝိစာရမတ္တဿ မဂ္ဂဿ အာသေဝနပစ္စယေန ပစ္စယော. (2)
</Paragraph>

<Paragraph number="464" book="p1-2">
သဝိတက္ကသဝိစာရော ဓမ္မော အဝိတက္ကအဝိစာရဿ ဓမ္မဿ အာသေဝနပစ္စယေန ပစ္စယော—  ဒုတိယဿ ဈာနဿ ပရိကမ္မံ ဒုတိယေ ဈာနေ ဝိစာရဿ အာသေဝနပစ္စယေန ပစ္စယော. တတိယဿ ဈာနဿ ပရိကမ္မံ တတိယဿ ဈာနဿ …ပေ…  စတုတ္ထဿ ဈာနဿ ပရိကမ္မံ စတုတ္ထဿ ဈာနဿ …ပေ…  အာကာသာနဉ္စာယတနဿ ပရိကမ္မံ အာကာသာနဉ္စာယတနဿ …ပေ…  ဝိညာဏဉ္စာယတနဿ ပရိကမ္မံ ဝိညာဏဉ္စာယတနဿ …ပေ…  အာကိဉ္စညာယတနဿ ပရိကမ္မံ အာကိဉ္စညာယတနဿ …ပေ…  နေဝသညာနာသညာယတနဿ ပရိကမ္မံ နေဝသညာနာသညာယတနဿ …ပေ…  ဒိဗ္ဗဿ စက္ခုဿ ပရိကမ္မံ ဒိဗ္ဗဿ စက္ခုဿ …ပေ…  ဒိဗ္ဗာယ သောတဓာတုယာ ပရိကမ္မံ ဒိဗ္ဗာယ သောတဓာတုယာ …ပေ…  ဣဒ္ဓိဝိဓဉာဏဿ ပရိကမ္မံ …ပေ…  စေတောပရိယဉာဏဿ ပရိကမ္မံ …ပေ…  ပုဗ္ဗေနိဝါသာနုဿတိဉာဏဿ ပရိကမ္မံ …ပေ…  ယထာကမ္မူပဂဉာဏဿ ပရိကမ္မံ …ပေ…  အနာဂတံသဉာဏဿ ပရိကမ္မံ …ပေ…  ဂေါတြဘု အဝိတက္ကအဝိစာရဿ မဂ္ဂဿ ဝိစာရဿ စ…  ဝေါဒါနံ အဝိတက္ကအဝိစာရဿ မဂ္ဂဿ ဝိစာရဿ စ အာသေဝနပစ္စယေန ပစ္စယော. (3)
</Paragraph>

<Paragraph number="465" book="p1-2">
သဝိတက္ကသဝိစာရော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အာသေဝနပစ္စယေန ပစ္စယော—  အဝိတက္ကဝိစာရမတ္တဿ ဈာနဿ ပရိကမ္မံ အဝိတက္ကဝိစာရမတ္တဿ ဈာနဿ ဝိစာရဿ စ အာသေဝနပစ္စယေန ပစ္စယော. ဂေါတြဘု အဝိတက္ကဝိစာရမတ္တဿ မဂ္ဂဿ ဝိစာရဿ စ…  ဝေါဒါနံ အဝိတက္ကဝိစာရမတ္တဿ မဂ္ဂဿ ဝိစာရဿ စ အာသေဝနပစ္စယေန ပစ္စယော. (4)
</Paragraph>

<Paragraph number="466" book="p1-2">
သဝိတက္ကသဝိစာရော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ သဝိတက္ကသဝိစာရာ ခန္ဓာ ပစ္ဆိမာနံ ပစ္ဆိမာနံ သဝိတက္ကသဝိစာရာနံ ခန္ဓာနံ ဝိတက္ကဿ စ အာသေဝနပစ္စယေန ပစ္စယော. အနုလောမံ ဂေါတြဘုဿ ဝိတက္ကဿ စ…  အနုလောမံ ဝေါဒါနဿ ဝိတက္ကဿ စ…  ဂေါတြဘု သဝိတက္ကသဝိစာရဿ မဂ္ဂဿ ဝိတက္ကဿ စ…  ဝေါဒါနံ သဝိတက္ကသဝိစာရဿ မဂ္ဂဿ ဝိတက္ကဿ စ အာသေဝနပစ္စယေန ပစ္စယော. (5)
</Paragraph>

</Division>
<Division number="110" book="p1-2" e="ch" v="37" p="79">

<Paragraph number="467" book="p1-2">
အဝိတက္ကဝိစာရမတ္တော ဓမ္မော အဝိတက္ကဝိစာရမတ္တဿ ဓမ္မဿ အာသေဝနပစ္စယေန ပစ္စယော—  ပုရိမော ပုရိမော ဝိတက္ကော ပစ္ဆိမဿ ပစ္ဆိမဿ ဝိတက္ကဿ အာသေဝနပစ္စယေန ပစ္စယော. ပုရိမာ ပုရိမာ အဝိတက္ကဝိစာရမတ္တာ ခန္ဓာ ပစ္ဆိမာနံ ပစ္ဆိမာနံ အဝိတက္ကဝိစာရမတ္တာနံ ခန္ဓာနံ အာသေဝနပစ္စယေန ပစ္စယော. (1)
</Paragraph>

<Paragraph number="468" book="p1-2">
အဝိတက္ကဝိစာရမတ္တော ဓမ္မော သဝိတက္ကသဝိစာရဿ ဓမ္မဿ အာသေဝနပစ္စယေန ပစ္စယော—  ပုရိမော ပုရိမော ဝိတက္ကော ပစ္ဆိမာနံ ပစ္ဆိမာနံ သဝိတက္ကသဝိစာရာနံ ခန္ဓာနံ အာသေဝနပစ္စယေန ပစ္စယော. (2)
</Paragraph>

<Paragraph number="469" book="p1-2">
အဝိတက္ကဝိစာရမတ္တော ဓမ္မော အဝိတက္ကအဝိစာရဿ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ အဝိတက္ကဝိစာရမတ္တာ ခန္ဓာ ပစ္ဆိမဿ ပစ္ဆိမဿ ဝိစာရဿ အာသေဝနပစ္စယေန ပစ္စယော. (3)
</Paragraph>

<Paragraph number="470" book="p1-2">
အဝိတက္ကဝိစာရမတ္တော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ အဝိတက္ကဝိစာရမတ္တာ ခန္ဓာ ပစ္ဆိမာနံ ပစ္ဆိမာနံ အဝိတက္ကဝိစာရမတ္တာနံ ခန္ဓာနံ ဝိစာရဿ စ အာသေဝနပစ္စယေန ပစ္စယော. (4)
</Paragraph>

<Paragraph number="471" book="p1-2">
အဝိတက္ကဝိစာရမတ္တော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အာသေဝနပစ္စယေန ပစ္စယော—  ပုရိမော ပုရိမော ဝိတက္ကော ပစ္ဆိမာနံ ပစ္ဆိမာနံ သဝိတက္ကသဝိစာရာနံ ခန္ဓာနံ ဝိတက္ကဿ စ အာသေဝနပစ္စယေန ပစ္စယော. (5)
</Paragraph>

</Division>
<Division number="111" book="p1-2" e="ch" v="37" p="80">

<Paragraph number="472" book="p1-2">
အဝိတက္ကအဝိစာရော ဓမ္မော အဝိတက္ကအဝိစာရဿ ဓမ္မဿ အာသေဝနပစ္စယေန ပစ္စယော—  ပုရိမော ပုရိမော ဝိစာရော ပစ္ဆိမဿ ပစ္ဆိမဿ ဝိစာရဿ အာသေဝနပစ္စယေန ပစ္စယော. ပုရိမာ ပုရိမာ အဝိတက္ကအဝိစာရာ ခန္ဓာ ပစ္ဆိမာနံ ပစ္ဆိမာနံ အဝိတက္ကအဝိစာရာနံ ခန္ဓာနံ အာသေဝနပစ္စယေန ပစ္စယော. (1)
</Paragraph>

<Paragraph number="473" book="p1-2">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ ဓမ္မဿ အာသေဝနပစ္စယေန ပစ္စယော—  ပုရိမော ပုရိမော ဝိစာရော ပစ္ဆိမာနံ ပစ္ဆိမာနံ အဝိတက္ကဝိစာရမတ္တာနံ ခန္ဓာနံ အာသေဝနပစ္စယေန ပစ္စယော. (2)
</Paragraph>

<Paragraph number="474" book="p1-2">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အာသေဝနပစ္စယေန ပစ္စယော—  ပုရိမော ပုရိမော ဝိစာရော ပစ္ဆိမာနံ ပစ္ဆိမာနံ အဝိတက္ကဝိစာရမတ္တာနံ ခန္ဓာနံ ဝိစာရဿ စ အာသေဝနပစ္စယေန ပစ္စယော. (3)
</Paragraph>

</Division>
<Division number="112" book="p1-2" e="ch" v="37" p="81">

<Paragraph number="475" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ အဝိတက္ကဝိစာရမတ္တာ ခန္ဓာ စ ဝိစာရော စ ပစ္ဆိမာနံ ပစ္ဆိမာနံ အဝိတက္ကဝိစာရမတ္တာနံ ခန္ဓာနံ အာသေဝနပစ္စယေန ပစ္စယော. (1)
</Paragraph>

<Paragraph number="476" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကအဝိစာရဿ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ အဝိတက္ကဝိစာရမတ္တာ ခန္ဓာ စ ဝိစာရော စ ပစ္ဆိမဿ ပစ္ဆိမဿ ဝိစာရဿ အာသေဝနပစ္စယေန ပစ္စယော. (2)
</Paragraph>

<Paragraph number="477" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ အဝိတက္ကဝိစာရမတ္တာ ခန္ဓာ စ ဝိစာရော စ ပစ္ဆိမာနံ ပစ္ဆိမာနံ အဝိတက္ကဝိစာရမတ္တာနံ ခန္ဓာနံ ဝိစာရဿ စ အာသေဝနပစ္စယေန ပစ္စယော. (3)
</Paragraph>

</Division>
<Division number="113" book="p1-2" e="ch" v="37" p="81">

<Paragraph number="478" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ သဝိတက္ကသဝိစာရာ ခန္ဓာ စ ဝိတက္ကော စ ပစ္ဆိမာနံ ပစ္ဆိမာနံ သဝိတက္ကသဝိစာရာနံ ခန္ဓာနံ အာသေဝနပစ္စယေန ပစ္စယော. အနုလောမဉ္စ ဝိတက္ကော စ ဂေါတြဘုဿ…  အနုလောမဉ္စ ဝိတက္ကော စ ဝေါဒါနဿ…  ဂေါတြဘု စ ဝိတက္ကော စ သဝိတက္ကသဝိစာရဿ မဂ္ဂဿ…  ဝေါဒါနဉ္စ ဝိတက္ကော စ သဝိတက္ကသဝိစာရဿ မဂ္ဂဿ အာသေဝနပစ္စယေန ပစ္စယော. (1)
</Paragraph>

<Paragraph number="479" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ အဝိတက္ကဝိစာရမတ္တဿ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ သဝိတက္ကသဝိစာရာ ခန္ဓာ စ ဝိတက္ကော စ ပစ္ဆိမဿ ပစ္ဆိမဿ ဝိတက္ကဿ အာသေဝနပစ္စယေန ပစ္စယော. အဝိတက္ကဝိစာရမတ္တဿ ဈာနဿ ပရိကမ္မဉ္စ ဝိတက္ကော စ အဝိတက္ကဝိစာရမတ္တဿ ဈာနဿ အာသေဝနပစ္စယေန ပစ္စယော. ဂေါတြဘု စ ဝိတက္ကော စ အဝိတက္ကဝိစာရမတ္တဿ မဂ္ဂဿ…  ဝေါဒါနဉ္စ ဝိတက္ကော စ အဝိတက္ကဝိစာရမတ္တဿ မဂ္ဂဿ အာသေဝနပစ္စယေန ပစ္စယော. (2)
</Paragraph>

<Paragraph number="480" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ အဝိတက္ကအဝိစာရဿ ဓမ္မဿ အာသေဝနပစ္စယေန ပစ္စယော—  ဒုတိယဿ ဈာနဿ ပရိကမ္မဉ္စ ဝိတက္ကော စ ဒုတိယေ ဈာနေ ဝိစာရဿ အာသေဝနပစ္စယေန ပစ္စယော …ပေ…  နေဝသညာနာသညာယတနဿ ပရိကမ္မဉ္စ ဝိတက္ကော စ …ပေ…  ဒိဗ္ဗဿ စက္ခုဿ ပရိကမ္မဉ္စ ဝိတက္ကော စ …ပေ…  အနာဂတံသဉာဏဿ ပရိကမ္မဉ္စ ဝိတက္ကော စ အနာဂတံသဉာဏဿ အာသေဝနပစ္စယေန ပစ္စယော. ဂေါတြဘု စ ဝိတက္ကော စ အဝိတက္ကအဝိစာရဿ မဂ္ဂဿ ဝိစာရဿ စ အာသေဝနပစ္စယေန ပစ္စယော. ဝေါဒါနဉ္စ ဝိတက္ကော စ အဝိတက္ကအဝိစာရဿ မဂ္ဂဿ ဝိစာရဿ စ အာသေဝနပစ္စယေန ပစ္စယော. (3)
</Paragraph>

<Paragraph number="481" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အာသေဝနပစ္စယေန ပစ္စယော—  အဝိတက္ကဝိစာရမတ္တဿ ဈာနဿ ပရိကမ္မဉ္စ ဝိတက္ကော စ အဝိတက္ကဝိစာရမတ္တဿ ဈာနဿ ဝိစာရဿ စ…  ဂေါတြဘု စ ဝိတက္ကော စ အဝိတက္ကဝိစာရမတ္တဿ မဂ္ဂဿ ဝိစာရဿ စ…  ဝေါဒါနဉ္စ ဝိတက္ကော စ အဝိတက္ကဝိစာရမတ္တဿ မဂ္ဂဿ ဝိစာရဿ စ အာသေဝနပစ္စယေန ပစ္စယော. (4)
</Paragraph>

<Paragraph number="482" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ သဝိတက္ကသဝိစာရာ ခန္ဓာ စ ဝိတက္ကော စ ပစ္ဆိမာနံ ပစ္ဆိမာနံ သဝိတက္ကသဝိစာရာနံ ခန္ဓာနံ ဝိတက္ကဿ စ အာသေဝနပစ္စယေန ပစ္စယော. အနုလောမဉ္စ ဝိတက္ကော စ ဂေါတြဘုဿ ဝိတက္ကဿ စ…  အနုလောမဉ္စ ဝိတက္ကော စ ဝေါဒါနဿ ဝိတက္ကဿ စ…  ဂေါတြဘု စ ဝိတက္ကော စ သဝိတက္ကသဝိစာရဿ မဂ္ဂဿ ဝိတက္ကဿ စ…  ဝေါဒါနဉ္စ ဝိတက္ကော စ သဝိတက္ကသဝိစာရဿ မဂ္ဂဿ ဝိတက္ကဿ စ အာသေဝနပစ္စယေန ပစ္စယော. (5)
</Paragraph>
</Division>