---
title: နဟေတု
tableOfContents: false
sidebar:
  order: 1
type: tipitaka
basket: ab
book: p2
review:
  current: review
  updated: '2025-10-23T09:21:10.674937'
  updated_by: ''
  notes: ''
  history:
  - state: review
    date: '2025-10-23T09:21:10.674937'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="104" book="p2" e="ch" v="38" p="81">

<Paragraph number="782" book="p2">
ရူပိံ ဓမ္မံ ပစ္စယာ ရူပီ ဓမ္မော ဥပ္ပဇ္ဇတိ နဟေတုပစ္စယာ—  ဧကံ မဟာဘူတံ …ပေ…  အသညသတ္တာနံ ဧကံ မဟာဘူတံ …ပေ… . (1)
</Paragraph>

<Paragraph number="783" book="p2">
ရူပိံ ဓမ္မံ ပစ္စယာ အရူပီ ဓမ္မော ဥပ္ပဇ္ဇတိ နဟေတုပစ္စယာ—  စက္ခာယတနံ ပစ္စယာ စက္ခုဝိညာဏံ …ပေ…  ကာယာယတနံ ပစ္စယာ ကာယဝိညာဏံ, ဝတ္ထုံ ပစ္စယာ အဟေတုကာ အရူပိနော ခန္ဓာ; အဟေတုကပဋိသန္ဓိက္ခဏေ …ပေ…  ဝတ္ထုံ ပစ္စယာ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (2)
</Paragraph>

<Paragraph number="784" book="p2">
ရူပိံ ဓမ္မံ ပစ္စယာ ရူပီ စ အရူပီ စ ဓမ္မာ ဥပ္ပဇ္ဇန္တိ နဟေတုပစ္စယာ. (ပဝတ္တိပဋိသန္ဓိ ကာတဗ္ဗာ.) (3)
</Paragraph>

</Division>
<Division number="105" book="p2" e="ch" v="38" p="82">

<Paragraph number="785" book="p2">
အရူပိံ ဓမ္မံ ပစ္စယာ အရူပီ ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ အရူပိံ ဧကံ ခန္ဓံ …ပေ…  ပဋိသန္ဓိက္ခဏေ …ပေ…  ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပစ္စယာ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="786" book="p2">
အရူပိံ ဓမ္မံ ပစ္စယာ ရူပီ ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ အရူပိနော ခန္ဓေ ပစ္စယာ စိတ္တသမုဋ္ဌာနံ ရူပံ; ပဋိသန္ဓိက္ခဏေ …ပေ… . (2)
</Paragraph>

<Paragraph number="787" book="p2">
အရူပိံ ဓမ္မံ ပစ္စယာ ရူပီ စ အရူပီ စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ အရူပိံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ… . (3)
</Paragraph>

</Division>
<Division number="106" book="p2" e="ch" v="38" p="82">

<Paragraph number="788" book="p2">
ရူပိဉ္စ အရူပိဉ္စ ဓမ္မံ ပစ္စယာ ရူပီ ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ အရူပိနော ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ; ပဋိသန္ဓိက္ခဏေ …ပေ… . (1)
</Paragraph>

<Paragraph number="789" book="p2">
ရူပိဉ္စ အရူပိဉ္စ ဓမ္မံ ပစ္စယာ အရူပီ ဓမ္မော ဥပ္ပဇ္ဇတိ နဟေတုပစ္စယာ—  စက္ခုဝိညာဏသဟဂတံ ဧကံ ခန္ဓဉ္စ စက္ခာယတနဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  ကာယဝိညာဏသဟဂတံ …ပေ…  အရူပိံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ…  ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ စ ဝတ္ထုဉ္စ ပစ္စယာ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (2)
</Paragraph>

<Paragraph number="790" book="p2">
ရူပိဉ္စ အရူပိဉ္စ ဓမ္မံ ပစ္စယာ ရူပီ စ အရူပီ စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ အရူပိံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  အရူပိနော ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ; ပဋိသန္ဓိက္ခဏေ …ပေ… . (3)
</Paragraph>
</Division>