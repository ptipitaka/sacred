---
title: "အတ္ထျာဒိ"
tableOfContents: false
sidebar:
  order: 5
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39" book="p2" e="ch" v="38" p="16">

<Paragraph number="104" book="p2">
ဟေတု ဓမ္မော ဟေတုဿ ဓမ္မဿ အတ္ထိပစ္စယေန ပစ္စယော—  အလောဘော အဒေါသဿ အမောဟဿ အတ္ထိပစ္စယေန ပစ္စယော (စက္ကံ). လောဘော မောဟဿ အတ္ထိပစ္စယေန ပစ္စယော (စက္ကံ); ပဋိသန္ဓိက္ခဏေ …ပေ… . (1)
</Paragraph>

<Paragraph number="105" book="p2">
ဟေတု ဓမ္မော နဟေတုဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>ပစ္ဆာဇာတာ</Emphasis>—  ဟေတူ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="106" book="p2">
ဟေတု ဓမ္မော ဟေတုဿ စ နဟေတုဿ စ ဓမ္မဿ အတ္ထိပစ္စယေန ပစ္စယော—  အလောဘော အဒေါသဿ အမောဟဿ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. (စက္ကံ.) လောဘော မောဟဿ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော (စက္ကံ); ပဋိသန္ဓိက္ခဏေ …ပေ… . (3)
</Paragraph>

</Division>
<Division number="40" book="p2" e="ch" v="38" p="17">

<Paragraph number="107" book="p2">
နဟေတု ဓမ္မော နဟေတုဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  နဟေတု ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ …ပေ…  ပဋိသန္ဓိက္ခဏေ နဟေတု ဧကော ခန္ဓော တိဏ္ဏန္နံ ခန္ဓာနံ ကဋတ္တာ စ ရူပါနံ …ပေ…  ခန္ဓာ ဝတ္ထုဿ အတ္ထိပစ္စယေန ပစ္စယော; ဝတ္ထု ခန္ဓာနံ အတ္ထိပစ္စယေန ပစ္စယော; ဧကံ မဟာဘူတံ …ပေ…  ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ…  အသညသတ္တာနံ …ပေ… . <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ …ပေ…  ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ, စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ, ဝတ္ထု နဟေတူနံ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  နဟေတူ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. <Emphasis>ကဗဠီကာရော အာဟာရော</Emphasis>—  ဣမဿ ကာယဿ အတ္ထိပစ္စယေန ပစ္စယော. <Emphasis>ရူပဇီဝိတိန္ဒြိယံ</Emphasis>—  ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="108" book="p2">
နဟေတု ဓမ္မော ဟေတုဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတာ</Emphasis>—  နဟေတူ ခန္ဓာ သမ္ပယုတ္တကာနံ ဟေတူနံ အတ္ထိပစ္စယေန ပစ္စယော. ပဋိသန္ဓိက္ခဏေ …ပေ…  ဝတ္ထု ဟေတူနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ; ဝတ္ထု ဟေတူနံ အတ္ထိပစ္စယေန ပစ္စယော. (2)
</Paragraph>

<Paragraph number="109" book="p2">
နဟေတု ဓမ္မော ဟေတုဿ စ နဟေတုဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  နဟေတု ဧကော ခန္ဓော တိဏ္ဏန္နံ ခန္ဓာနံ ဟေတူနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော; ပဋိသန္ဓိက္ခဏေ …ပေ…  ဝတ္ထု ဟေတူနံ သမ္ပယုတ္တကာနဉ္စ ခန္ဓာနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ; ဝတ္ထု ဟေတူနံ သမ္ပယုတ္တကာနဉ္စ ခန္ဓာနံ အတ္ထိပစ္စယေန ပစ္စယော. (3)
</Paragraph>

</Division>
<Division number="41" book="p2" e="ch" v="38" p="17">

<Paragraph number="110" book="p2">
ဟေတု စ နဟေတု စ ဓမ္မာ ဟေတုဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  အလောဘော စ သမ္ပယုတ္တကာ စ ခန္ဓာ အဒေါသဿ အမောဟဿ အတ္ထိပစ္စယေန ပစ္စယော (စက္ကံ). လောဘော စ သမ္ပယုတ္တကာ စ ခန္ဓာ မောဟဿ အတ္ထိပစ္စယေန ပစ္စယော (စက္ကံ); ပဋိသန္ဓိက္ခဏေ …ပေ…  အလောဘော စ ဝတ္ထု စ အဒေါသဿ အမောဟဿ အတ္ထိပစ္စယေန ပစ္စယော. (စက္ကံ.) (1)
</Paragraph>

<Paragraph number="111" book="p2">
ဟေတု စ နဟေတု စ ဓမ္မာ နဟေတုဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  နဟေတု ဧကော ခန္ဓော စ ဟေတူ စ တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ …ပေ…  ပဋိသန္ဓိက္ခဏေ …ပေ…  ပဋိသန္ဓိက္ခဏေ ဟေတူ စ ဝတ္ထု စ နဟေတူနံ ခန္ဓာနံ အတ္ထိပစ္စယေန ပစ္စယော. <Emphasis>သဟဇာတာ</Emphasis>—  ဟေတူ စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဟေတူ စ ကဗဠီကာရော အာဟာရော စ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဟေတူ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>

<Paragraph number="112" book="p2">
ဟေတု စ နဟေတု စ ဓမ္မာ ဟေတုဿ စ နဟေတုဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  နဟေတု ဧကော ခန္ဓော စ အလောဘော စ တိဏ္ဏန္နံ ခန္ဓာနံ အဒေါသဿ အမောဟဿ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော (စက္ကံ). နဟေတု ဧကော ခန္ဓော စ လောဘော စ တိဏ္ဏန္နံ ခန္ဓာနံ မောဟဿ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော (စက္ကံ); ပဋိသန္ဓိက္ခဏေ နဟေတု ဧကော ခန္ဓော စ အလောဘော စ (စက္ကံ). ပဋိသန္ဓိက္ခဏေ …ပေ…  အလောဘော စ ဝတ္ထု စ အဒေါသဿ အမောဟဿ သမ္ပယုတ္တကာနဉ္စ ခန္ဓာနံ အတ္ထိပစ္စယေန ပစ္စယော, လောဘော စ ဝတ္ထု စ မောဟဿ သမ္ပယုတ္တကာနဉ္စ ခန္ဓာနံ အတ္ထိပစ္စယေန ပစ္စယော… .
</Paragraph>

<Paragraph number="113" book="p2">
နတ္ထိပစ္စယေန ပစ္စယော…  ဝိဂတပစ္စယေန ပစ္စယော…  အဝိဂတပစ္စယေန ပစ္စယော. (3)
</Paragraph>
</Division>