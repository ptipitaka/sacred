---
title: ဟေတု
tableOfContents: false
sidebar:
  order: 1
type: tipitaka
basket: ab
book: p2
review:
  current: review
  updated: '2025-10-23T09:21:08.403952'
  updated_by: ''
  notes: ''
  history:
  - state: review
    date: '2025-10-23T09:21:08.403952'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="226" book="p2" e="ch" v="38" p="456">

<Paragraph number="4582" book="p2">
ရူပါဝစရံ ဓမ္မံ ပဋိစ္စ ရူပါဝစရော ဓမ္မော ဥပ္ပဇ္ဇတိ ဟေတုပစ္စယာ—  ရူပါဝစရံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ… . ရူပါဝစရံ ဓမ္မံ ပဋိစ္စ နရူပါဝစရော ဓမ္မော ဥပ္ပဇ္ဇတိ ဟေတုပစ္စယာ—  ရူပါဝစရေ ခန္ဓေ ပဋိစ္စ စိတ္တသမုဋ္ဌာနံ ရူပံ; ပဋိသန္ဓိက္ခဏေ …ပေ… . ရူပါဝစရံ ဓမ္မံ ပဋိစ္စ ရူပါဝစရော စ နရူပါဝစရော စ ဓမ္မာ ဥပ္ပဇ္ဇန္တိ ဟေတုပစ္စယာ—  ရူပါဝစရံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ… . (3)
</Paragraph>

</Division>
<Division number="227" book="p2" e="ch" v="38" p="457">

<Paragraph number="4583" book="p2">
နရူပါဝစရံ ဓမ္မံ ပဋိစ္စ နရူပါဝစရော ဓမ္မော ဥပ္ပဇ္ဇတိ ဟေတုပစ္စယာ—  နရူပါဝစရံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ…  ဧကံ မဟာဘူတံ …ပေ… . နရူပါဝစရံ ဓမ္မံ ပဋိစ္စ ရူပါဝစရော ဓမ္မော ဥပ္ပဇ္ဇတိ ဟေတုပစ္စယာ—  ပဋိသန္ဓိက္ခဏေ ဝတ္ထုံ ပဋိစ္စ ရူပါဝစရာ ခန္ဓာ. နရူပါဝစရံ ဓမ္မံ ပဋိစ္စ ရူပါဝစရော စ နရူပါဝစရော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပဋိသန္ဓိက္ခဏေ ဝတ္ထုံ ပဋိစ္စ ရူပါဝစရာ ခန္ဓာ, မဟာဘူတေ ပဋိစ္စ ကဋတ္တာရူပံ. (3)
</Paragraph>

</Division>
<Division number="228" book="p2" e="ch" v="38" p="457">

<Paragraph number="4584" book="p2">
ရူပါဝစရဉ္စ နရူပါဝစရဉ္စ ဓမ္မံ ပဋိစ္စ ရူပါဝစရော ဓမ္မော ဥပ္ပဇ္ဇတိ ဟေတုပစ္စယာ—  ပဋိသန္ဓိက္ခဏေ ရူပါဝစရံ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ …ပေ… . ရူပါဝစရဉ္စ နရူပါဝစရဉ္စ ဓမ္မံ ပဋိစ္စ နရူပါဝစရော ဓမ္မော ဥပ္ပဇ္ဇတိ ဟေတုပစ္စယာ—  ရူပါဝစရေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ; ပဋိသန္ဓိက္ခဏေ ရူပါဝစရေ ခန္ဓေ စ မဟာဘူတေ စ ပဋိစ္စ ကဋတ္တာရူပံ. ရူပါဝစရဉ္စ နရူပါဝစရဉ္စ ဓမ္မံ ပဋိစ္စ ရူပါဝစရော စ နရူပါဝစရော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပဋိသန္ဓိက္ခဏေ ရူပါဝစရံ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ …ပေ…  ရူပါဝစရေ ခန္ဓေ စ မဟာဘူတေ စ ပဋိစ္စ ကဋတ္တာရူပံ. (သံခိတ္တံ.) (3)
</Paragraph>
</Division>