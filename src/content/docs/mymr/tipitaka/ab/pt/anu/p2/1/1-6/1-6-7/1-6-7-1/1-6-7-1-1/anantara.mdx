---
title: "အနန္တရ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="179">

<Paragraph number="491">
နဟေတု သဟေတုကော ဓမ္မော နဟေတုသဟေတုကဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ နဟေတူ သဟေတုကာ ခန္ဓာ ပစ္ဆိမာနံ ပစ္ဆိမာနံ နဟေတုသဟေတုကာနံ ခန္ဓာနံ အနန္တရပစ္စယေန ပစ္စယော; အနုလောမံ ဂေါတြဘုဿ …ပေ…  နေဝသညာနာသညာယတနံ ဖလသမာပတ္တိယာ အနန္တရပစ္စယေန ပစ္စယော. (1)
</Paragraph>

<Paragraph number="492">
နဟေတု သဟေတုကော ဓမ္မော နဟေတုအဟေတုကဿ ဓမ္မဿ အနန္တရပစ္စယေန ပစ္စယော—  နဟေတု သဟေတုကံ စုတိစိတ္တံ နဟေတုအဟေတုကဿ ဥပပတ္တိစိတ္တဿ အနန္တရပစ္စယေန ပစ္စယော; နဟေတု သဟေတုကံ ဘဝင်္ဂံ အာဝဇ္ဇနာယ, နဟေတု သဟေတုကံ ဘဝင်္ဂံ နဟေတုအဟေတုကဿ ဘဝင်္ဂဿ, နဟေတူ သဟေတုကာ ခန္ဓာ နဟေတုအဟေတုကဿ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

<Paragraph number="493">
နဟေတု အဟေတုကော ဓမ္မော နဟေတုအဟေတုကဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ နဟေတူ အဟေတုကာ ခန္ဓာ ပစ္ဆိမာနံ ပစ္ဆိမာနံ နဟေတုအဟေတုကာနံ ခန္ဓာနံ အနန္တရပစ္စယေန ပစ္စယော; အာဝဇ္ဇနာ ပဉ္စန္နံ ဝိညာဏာနံ အနန္တရပစ္စယေန ပစ္စယော. (1)
</Paragraph>

<Paragraph number="494">
နဟေတု အဟေတုကော ဓမ္မော နဟေတုသဟေတုကဿ ဓမ္မဿ အနန္တရပစ္စယေန ပစ္စယော—  နဟေတု အဟေတုကံ စုတိစိတ္တံ နဟေတုသဟေတုကဿ ဥပပတ္တိစိတ္တဿ အနန္တရပစ္စယေန ပစ္စယော; အာဝဇ္ဇနာ နဟေတုသဟေတုကာနံ ခန္ဓာနံ အနန္တရပစ္စယေန ပစ္စယော; နဟေတူ အဟေတုကာ ခန္ဓာ နဟေတုသဟေတုကဿ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>
</Division>