---
title: အာရမ္မဏ
tableOfContents: false
sidebar:
  order: 3
type: tipitaka
basket: ab
book: p2
review:
  current: review
  updated: '2025-10-23T09:21:05.002982'
  updated_by: ''
  notes: ''
  history:
  - state: review
    date: '2025-10-23T09:21:05.002982'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="71" book="p2" e="ch" v="38" p="322">

<Paragraph number="2486" book="p2">
စိတ္တော ဓမ္မော စိတ္တဿ ဓမ္မဿ အာရမ္မဏပစ္စယေန ပစ္စယော—  စိတ္တံ အာရဗ္ဘ စိတ္တံ ဥပ္ပဇ္ဇတိ. (မူလံ ကာတဗ္ဗံ.) စိတ္တံ အာရဗ္ဘ နောစိတ္တာ ခန္ဓာ ဥပ္ပဇ္ဇန္တိ. (မူလံ ကာတဗ္ဗံ.) စိတ္တံ အာရဗ္ဘ စိတ္တဉ္စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>

</Division>
<Division number="72" book="p2" e="ch" v="38" p="322">

<Paragraph number="2487" book="p2">
နောစိတ္တော ဓမ္မော နောစိတ္တဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ …ပေ…  ဥပေါသထကမ္မံ ကတွာ တံ ပစ္စဝေက္ခတိ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ, ပုဗ္ဗေ သုစိဏ္ဏာနိ …ပေ…  ဈာနာ ဝုဋ္ဌဟိတွာ ဈာနံ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, ဖလံ ပစ္စဝေက္ခန္တိ, နိဗ္ဗာနံ ပစ္စဝေက္ခန္တိ. နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ, အာဝဇ္ဇနာယ အာရမ္မဏပစ္စယေန ပစ္စယော; အရိယာ နောစိတ္တေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ, စက္ခုံ …ပေ…  ဝတ္ထုံ နောစိတ္တေ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. စေတောပရိယဉာဏေန နောစိတ္တသမင်္ဂိဿ စိတ္တံ ဇာနာတိ, အာကာသာနဉ္စာယတနံ …ပေ…  အာကိဉ္စညာယတနံ …ပေ…  ရူပါယတနံ စက္ခုဝိညာဏသဟဂတာနံ ခန္ဓာနံ …ပေ…  ဖောဋ္ဌဗ္ဗာယတနံ ကာယဝိညာဏသဟဂတာနံ ခန္ဓာနံ …ပေ…  နောစိတ္တာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="2488" book="p2">
နောစိတ္တော ဓမ္မော စိတ္တဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ …ပေ…  (ပဌမဂမနသဒိသံ နိန္နာနာကရဏံ, ဣမံ နာနံ) ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  နောစိတ္တာ ခန္ဓာ ဣဒ္ဓိဝိဓဉာဏဿ …ပေ…  အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

<Paragraph number="2489" book="p2">
နောစိတ္တော ဓမ္မော စိတ္တဿ စ နောစိတ္တဿ စ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ …ပေ…  (ပဌမဂမနသဒိသံ နိန္နာနာကရဏံ, ဣမံ နာနံ), ရူပါယတနံ စက္ခုဝိညာဏဿ သမ္ပယုတ္တကာနဉ္စ ခန္ဓာနံ …ပေ…  ဖောဋ္ဌဗ္ဗာယတနံ ကာယဝိညာဏဿ သမ္ပယုတ္တကာနဉ္စ ခန္ဓာနံ …ပေ…  နောစိတ္တာ ခန္ဓာ ဣဒ္ဓိဝိဓဉာဏဿ …ပေ…  အာဝဇ္ဇနာယ အာရမ္မဏပစ္စယေန ပစ္စယော. (3)
</Paragraph>

<Paragraph number="2490" book="p2">
စိတ္တော စ နောစိတ္တော စ ဓမ္မာ စိတ္တဿ ဓမ္မဿ အာရမ္မဏပစ္စယေန ပစ္စယော—  စိတ္တဉ္စ သမ္ပယုတ္တကေ စ ခန္ဓေ အာရဗ္ဘ စိတ္တံ ဥပ္ပဇ္ဇတိ…  တီဏိ.
</Paragraph>
</Division>