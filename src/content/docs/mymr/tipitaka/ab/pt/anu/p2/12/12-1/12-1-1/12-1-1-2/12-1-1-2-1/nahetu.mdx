---
title: "နဟေတု"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="5">

<Paragraph number="3819">
ကိလေသံ ဓမ္မံ ပဋိစ္စ ကိလေသော ဓမ္မော ဥပ္ပဇ္ဇတိ နဟေတုပစ္စယာ—  ဝိစိကိစ္ဆံ ပဋိစ္စ မောဟော, ဥဒ္ဓစ္စံ ပဋိစ္စ မောဟော. (1)
</Paragraph>

<Paragraph number="3820">
နောကိလေသံ ဓမ္မံ ပဋိစ္စ နောကိလေသော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ နောကိလေသံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  အဟေတုကပဋိသန္ဓိက္ခဏေ …ပေ… . (ယာဝ အသညသတ္တာ.) (1)
</Paragraph>

<Paragraph number="3821">
နောကိလေသံ ဓမ္မံ ပဋိစ္စ ကိလေသော ဓမ္မော ဥပ္ပဇ္ဇတိ နဟေတုပစ္စယာ—  ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (2)
</Paragraph>

<Paragraph number="3822">
ကိလေသဉ္စ နောကိလေသဉ္စ ဓမ္မံ ပဋိစ္စ ကိလေသော ဓမ္မော ဥပ္ပဇ္ဇတိ နဟေတုပစ္စယာ—  ဝိစိကိစ္ဆာသဟဂတေ ခန္ဓေ စ ဝိစိကိစ္ဆဉ္စ ပဋိစ္စ ဝိစိကိစ္ဆာသဟဂတော မောဟော, ဥဒ္ဓစ္စသဟဂတေ ခန္ဓေ စ ဥဒ္ဓစ္စဉ္စ ပဋိစ္စ ဥဒ္ဓစ္စသဟဂတော မောဟော. (1)
</Paragraph>
</Division>