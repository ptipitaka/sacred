---
title: "အနန္တရ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="52">

<Paragraph number="1582">
အာစယဂါမီ ဓမ္မော အာစယဂါမိဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အာစယဂါမီ ခန္ဓာ ပစ္ဆိမာနံ ပစ္ဆိမာနံ အာစယဂါမီနံ ခန္ဓာနံ အနန္တရပစ္စယေန ပစ္စယော. အနုလောမံ ဂေါတြဘုဿ…  အနုလောမံ ဝေါဒါနဿ အနန္တရပစ္စယေန ပစ္စယော. (1)
</Paragraph>

<Paragraph number="1583">
အာစယဂါမီ ဓမ္မော အပစယဂါမိဿ ဓမ္မဿ အနန္တရပစ္စယေန ပစ္စယော—  ဂေါတြဘု မဂ္ဂဿ…  ဝေါဒါနံ မဂ္ဂဿ အနန္တရပစ္စယေန ပစ္စယော. (2)
</Paragraph>

<Paragraph number="1584">
အာစယဂါမီ ဓမ္မော နေဝါစယဂါမိနာပစယဂါမိဿ ဓမ္မဿ အနန္တရပစ္စယေန ပစ္စယော—  အာစယဂါမီ ခန္ဓာ ဝုဋ္ဌာနဿ အနန္တရပစ္စယေန ပစ္စယော. သေက္ခာနံ အနုလောမံ ဖလသမာပတ္တိယာ, နိရောဓာ ဝုဋ္ဌဟန္တဿ နေဝသညာနာသညာယတနကုသလံ ဖလသမာပတ္တိယာ အနန္တရပစ္စယေန ပစ္စယော. (3)
</Paragraph>

<Paragraph number="1585">
အပစယဂါမီ ဓမ္မော နေဝါစယဂါမိနာပစယဂါမိဿ ဓမ္မဿ အနန္တရပစ္စယေန ပစ္စယော—  မဂ္ဂေါ ဖလဿ အနန္တရပစ္စယေန ပစ္စယော. (1)
</Paragraph>

<Paragraph number="1586">
နေဝါစယဂါမိနာပစယဂါမီ ဓမ္မော နေဝါစယဂါမိနာပစယဂါမိဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ နေဝါစယဂါမိနာပစယဂါမီ ခန္ဓာ ပစ္ဆိမာနံ ပစ္ဆိမာနံ နေဝါစယဂါမိနာပစယဂါမီနံ ခန္ဓာနံ အနန္တရပစ္စယေန ပစ္စယော. ဘဝင်္ဂံ အာဝဇ္ဇနာယ…  ကိရိယံ ဝုဋ္ဌာနဿ…  အရဟတော အနုလောမံ ဖလသမာပတ္တိယာ…  နိရောဓာ ဝုဋ္ဌဟန္တဿ နေဝသညာနာသညာယတနကိရိယံ ဖလသမာပတ္တိယာ အနန္တရပစ္စယေန ပစ္စယော. (1)
</Paragraph>

<Paragraph number="1587">
နေဝါစယဂါမိနာပစယဂါမီ ဓမ္မော အာစယဂါမိဿ ဓမ္မဿ အနန္တရပစ္စယေန ပစ္စယော—  အာဝဇ္ဇနာ အာစယဂါမီနံ ခန္ဓာနံ အနန္တရပစ္စယေန ပစ္စယော. (2)
</Paragraph>
</Division>