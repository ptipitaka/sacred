---
title: "ကမ္မ"
tableOfContents: false
sidebar:
  order: 8
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="60">

<Paragraph number="1607">
အာစယဂါမီ ဓမ္မော အာစယဂါမိဿ ဓမ္မဿ ကမ္မပစ္စယေန ပစ္စယော—  အာစယဂါမီ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="1608">
အာစယဂါမီ ဓမ္မော နေဝါစယဂါမိနာပစယဂါမိဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  အာစယဂါမီ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  အာစယဂါမီ စေတနာ ဝိပါကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (2)
</Paragraph>

<Paragraph number="1609">
အာစယဂါမီ ဓမ္မော အာစယဂါမိဿ စ နေဝါစယဂါမိနာပစယဂါမိဿ စ ဓမ္မဿ ကမ္မပစ္စယေန ပစ္စယော—  အာစယဂါမီ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (3)
</Paragraph>

</Division>
<Division number="61">

<Paragraph number="1610">
အပစယဂါမီ ဓမ္မော အပစယဂါမိဿ ဓမ္မဿ ကမ္မပစ္စယေန ပစ္စယော—  အပစယဂါမီ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="1611">
အပစယဂါမီ ဓမ္မော နေဝါစယဂါမိနာပစယဂါမိဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  အပစယဂါမီ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  အပစယဂါမီ စေတနာ ဝိပါကာနံ ခန္ဓာနံ ကမ္မပစ္စယေန ပစ္စယော. (2)
</Paragraph>

<Paragraph number="1612">
အပစယဂါမီ ဓမ္မော အပစယဂါမိဿ စ နေဝါစယဂါမိနာပစယဂါမိဿ စ ဓမ္မဿ ကမ္မပစ္စယေန ပစ္စယော—  အပစယဂါမီ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (3)
</Paragraph>

<Paragraph number="1613">
နေဝါစယဂါမိနာပစယဂါမီ ဓမ္မော နေဝါစယဂါမိနာပစယဂါမိဿ ဓမ္မဿ ကမ္မပစ္စယေန ပစ္စယော—  နေဝါစယဂါမိနာပစယဂါမီ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. ပဋိသန္ဓိက္ခဏေ နေဝါစယဂါမိနာပစယဂါမီ စေတနာ သမ္ပယုတ္တကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (1)
</Paragraph>
</Division>