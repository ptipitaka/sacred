---
title: "အတ္ထိ"
tableOfContents: false
sidebar:
  order: 4
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="34" book="p2" e="ch" v="38" p="167">

<Paragraph number="1692" book="p2">
ဂန္ထော ဓမ္မော ဂန္ထဿ ဓမ္မဿ အတ္ထိပစ္စယေန ပစ္စယော…  ဧကံ. (ပဋိစ္စသဒိသံ.)
</Paragraph>

<Paragraph number="1693" book="p2">
ဂန္ထော ဓမ္မော နောဂန္ထဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  ဂန္ထာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဂန္ထာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="1694" book="p2">
ဂန္ထော ဓမ္မော ဂန္ထဿ စ နောဂန္ထဿ စ ဓမ္မဿ အတ္ထိပစ္စယေန ပစ္စယော…  ဧကံ. (ပဋိစ္စသဒိသံ.) (3)
</Paragraph>

</Division>
<Division number="35" book="p2" e="ch" v="38" p="167">

<Paragraph number="1695" book="p2">
နောဂန္ထော ဓမ္မော နောဂန္ထဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. (သံခိတ္တံ.) (1)
</Paragraph>

<Paragraph number="1696" book="p2">
နောဂန္ထော ဓမ္မော ဂန္ထဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတာ</Emphasis>—  နောဂန္ထာ ခန္ဓာ ဂန္ထာနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဒေါမနဿံ ဥပ္ပဇ္ဇတိ, ဝတ္ထု ဂန္ထာနံ အတ္ထိပစ္စယေန ပစ္စယော. (2)
</Paragraph>

<Paragraph number="1697" book="p2">
နောဂန္ထော ဓမ္မော ဂန္ထဿ စ နောဂန္ထဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  နောဂန္ထော ဧကော ခန္ဓော တိဏ္ဏန္နံ ခန္ဓာနံ ဂန္ထာနဉ္စ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ… . <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အဿာဒေတိ အဘိနန္ဒတိ, တံ အာရဗ္ဘ ဂန္ထာ စ သမ္ပယုတ္တကာ စ ခန္ဓာ ဥပ္ပဇ္ဇန္တိ; ဝတ္ထု ဂန္ထာနံ သမ္ပယုတ္တကာနဉ္စ ခန္ဓာနံ အတ္ထိပစ္စယေန ပစ္စယော. (3)
</Paragraph>

</Division>
<Division number="36" book="p2" e="ch" v="38" p="167">

<Paragraph number="1698" book="p2">
ဂန္ထော စ နောဂန္ထော စ ဓမ္မာ ဂန္ထဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  သီလဗ္ဗတပရာမာသော ကာယဂန္ထော စ သမ္ပယုတ္တကာ စ ခန္ဓာ အဘိဇ္ဈာကာယဂန္ထဿ အတ္ထိပစ္စယေန ပစ္စယော (စက္ကံ). <Emphasis>သဟဇာတော</Emphasis>—  သီလဗ္ဗတပရာမာသော ကာယဂန္ထော စ ဝတ္ထု စ အဘိဇ္ဈာကာယဂန္ထဿ အတ္ထိပစ္စယေန ပစ္စယော. (စက္ကံ.) (1)
</Paragraph>

<Paragraph number="1699" book="p2">
ဂန္ထော စ နောဂန္ထော စ ဓမ္မာ နောဂန္ထဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  နောဂန္ထော ဧကော ခန္ဓော စ ဂန္ထော စ တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ… . <Emphasis>သဟဇာတာ</Emphasis>—  ဂန္ထာ စ ဝတ္ထု စ နောဂန္ထာနံ ခန္ဓာနံ အတ္ထိပစ္စယေန ပစ္စယော. <Emphasis>သဟဇာတာ</Emphasis>—  ဂန္ထာ စ မဟာဘူတာ စ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဂန္ထာ စ သမ္ပယုတ္တကာ စ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဂန္ထာ စ ကဗဠီကာရော အာဟာရော စ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဂန္ထာ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>

<Paragraph number="1700" book="p2">
ဂန္ထော စ နောဂန္ထော စ ဓမ္မာ ဂန္ထဿ စ နောဂန္ထဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  နောဂန္ထော ဧကော ခန္ဓော စ သီလဗ္ဗတပရာမာသော ကာယဂန္ထော စ တိဏ္ဏန္နံ ခန္ဓာနံ အဘိဇ္ဈာကာယဂန္ထဿ စ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ… . <Emphasis>သဟဇာတော</Emphasis>—  သီလဗ္ဗတပရာမာသော ကာယဂန္ထော စ ဝတ္ထု စ အဘိဇ္ဈာကာယဂန္ထဿ စ သမ္ပယုတ္တကာနဉ္စ ခန္ဓာနံ အတ္ထိပစ္စယေန ပစ္စယော. (စက္ကံ.) (3)
</Paragraph>
</Division>