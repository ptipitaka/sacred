---
title: သဟဇာတ
tableOfContents: false
sidebar:
  order: 17
type: tipitaka
basket: ab
book: p1-1
review:
  current: review
  updated: '2025-10-27T21:47:41.586428'
  updated_by: ''
  notes: ''
  history:
  - state: review
    date: '2025-10-27T21:47:41.586428'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="58" book="p1-1" e="ch" v="36" p="412">

<Paragraph number="2632" book="p1-1">
ဥပါဒိန္နုပါဒါနိယော ဓမ္မော ဥပါဒိန္နုပါဒါနိယဿ ဓမ္မဿ သဟဇာတပစ္စယေန ပစ္စယော—  ဥပါဒိန္နုပါဒါနိယော ဧကော ခန္ဓော တိဏ္ဏန္နံ ခန္ဓာနံ သဟဇာတပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ …ပေ…  ပဋိသန္ဓိက္ခဏေ ဥပါဒိန္နုပါဒါနိယော ဧကော ခန္ဓော တိဏ္ဏန္နံ ခန္ဓာနံ ကဋတ္တာ စ ရူပါနံ သဟဇာတပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ ကဋတ္တာ စ ရူပါနံ …ပေ…  ခန္ဓာ ဝတ္ထုဿ …ပေ…  ဝတ္ထု ခန္ဓာနံ …ပေ…  ဧကံ မဟာဘူတံ တိဏ္ဏန္နံ မဟာဘူတာနံ …ပေ…  တယော မဟာဘူတာ ဧကဿ မဟာဘူတဿ …ပေ…  ဒွေ မဟာဘူတာ ဒွိန္နံ မဟာဘူတာနံ …ပေ…  မဟာဘူတာ ကဋတ္တာရူပါနံ ဥပါဒါရူပါနံ သဟဇာတပစ္စယေန ပစ္စယော. အသညသတ္တာနံ ဧကံ မဟာဘူတံ …ပေ… . (1)
</Paragraph>

<Paragraph number="2633" book="p1-1">
ဥပါဒိန္နုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ သဟဇာတပစ္စယေန ပစ္စယော—  ဥပါဒိန္နုပါဒါနိယာ ခန္ဓာ စိတ္တသမုဋ္ဌာနာနံ ရူပါနံ သဟဇာတပစ္စယေန ပစ္စယော. (2)
</Paragraph>

<Paragraph number="2634" book="p1-1">
ဥပါဒိန္နုပါဒါနိယော ဓမ္မော ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ဓမ္မဿ သဟဇာတပစ္စယေန ပစ္စယော—  ဥပါဒိန္နုပါဒါနိယော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ သဟဇာတပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ သဟဇာတပစ္စယေန ပစ္စယော. (3)
</Paragraph>

<Paragraph number="2635" book="p1-1">
အနုပါဒိန္နုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ သဟဇာတပစ္စယေန ပစ္စယော—  အနုပါဒိန္နုပါဒါနိယော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ သဟဇာတပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ သဟဇာတပစ္စယေန ပစ္စယော. အနုပါဒိန္နုပါဒါနိယံ ဧကံ မဟာဘူတံ …ပေ…  မဟာဘူတာ စိတ္တသမုဋ္ဌာနာနံ ရူပါနံ …ပေ…  ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ ဧကံ မဟာဘူတံ …ပေ…  မဟာဘူတာ ဥပါဒါရူပါနံ သဟဇာတပစ္စယေန ပစ္စယော. (1)
</Paragraph>

<Paragraph number="2636" book="p1-1">
အနုပါဒိန္နအနုပါဒါနိယော ဓမ္မော အနုပါဒိန္နအနုပါဒါနိယဿ ဓမ္မဿ သဟဇာတပစ္စယေန ပစ္စယော—  အနုပါဒိန္နအနုပါဒါနိယော ဧကော ခန္ဓော တိဏ္ဏန္နံ ခန္ဓာနံ …ပေ…  ဒွေ ခန္ဓာ ဒွိန္နံ ခန္ဓာနံ သဟဇာတပစ္စယေန ပစ္စယော. (1)
</Paragraph>

<Paragraph number="2637" book="p1-1">
အနုပါဒိန္နအနုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ သဟဇာတပစ္စယေန ပစ္စယော—  အနုပါဒိန္နအနုပါဒါနိယာ ခန္ဓာ စိတ္တသမုဋ္ဌာနာနံ ရူပါနံ သဟဇာတပစ္စယေန ပစ္စယော. (2)
</Paragraph>

<Paragraph number="2638" book="p1-1">
အနုပါဒိန္နအနုပါဒါနိယော ဓမ္မော အနုပါဒိန္နုပါဒါနိယဿ စ အနုပါဒိန္နအနုပါဒါနိယဿ စ ဓမ္မဿ သဟဇာတပစ္စယေန ပစ္စယော; အနုပါဒိန္နအနုပါဒါနိယော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ သဟဇာတပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ သဟဇာတပစ္စယေန ပစ္စယော. (3)
</Paragraph>

<Paragraph number="2639" book="p1-1">
အနုပါဒိန္နုပါဒါနိယော စ အနုပါဒိန္နအနုပါဒါနိယော စ ဓမ္မာ အနုပါဒိန္နုပါဒါနိယဿ ဓမ္မဿ သဟဇာတပစ္စယေန ပစ္စယော—  အနုပါဒိန္နအနုပါဒါနိယာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ သဟဇာတပစ္စယေန ပစ္စယော. (1)
</Paragraph>

<Paragraph number="2640" book="p1-1">
ဥပါဒိန္နုပါဒါနိယော စ အနုပါဒိန္နုပါဒါနိယော စ ဓမ္မာ အနုပါဒိန္နုပါဒါနိယဿ ဓမ္မဿ သဟဇာတပစ္စယေန ပစ္စယော—  ဥပါဒိန္နုပါဒါနိယာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ သဟဇာတပစ္စယေန ပစ္စယော. (1)
</Paragraph>
</Division>