---
title: အာရမ္မဏ
tableOfContents: false
sidebar:
  order: 3
type: tipitaka
basket: ab
book: p2
review:
  current: review
  updated: '2025-10-27T21:47:48.100139'
  updated_by: ''
  notes: ''
  history:
  - state: review
    date: '2025-10-27T21:47:48.100139'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="331" book="p2" e="ch" v="38" p="497">

<Paragraph number="4768" book="p2">
နိယတော ဓမ္မော အနိယတဿ ဓမ္မဿ အာရမ္မဏပစ္စယေန ပစ္စယော—  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, နိယတေ ပဟီနေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ …ပေ…  နိယတေ ခန္ဓေ အနိစ္စတော …ပေ…  ဝိပဿတိ, စေတောပရိယဉာဏေန နိယတစိတ္တသမင်္ဂိဿ စိတ္တံ ဇာနာတိ, နိယတာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="4769" book="p2">
အနိယတော ဓမ္မော အနိယတဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ …ပေ…  ဥပေါသထကမ္မံ …ပေ…  ပုဗ္ဗေ သုစိဏ္ဏာနိ …ပေ…  ဈာနာ ဝုဋ္ဌဟိတွာ ဈာနံ ပစ္စဝေက္ခတိ အဿာဒေတိ အဘိနန္ဒတိ, တံ အာရဗ္ဘ အနိယတော ရာဂေါ ဥပ္ပဇ္ဇတိ, ဒိဋ္ဌိ …ပေ…  ဝိစိကိစ္ဆာ …ပေ…  ဥဒ္ဓစ္စံ …ပေ…  အနိယတံ ဒေါမနဿံ ဥပ္ပဇ္ဇတိ, အရိယာ ဖလံ ပစ္စဝေက္ခန္တိ, နိဗ္ဗာနံ ပစ္စဝေက္ခန္တိ, နိဗ္ဗာနံ ဂေါတြဘုဿ, ဝေါဒါနဿ, ဖလဿ, အာဝဇ္ဇနာယ အာရမ္မဏပစ္စယေန ပစ္စယော; အရိယာ အနိယတေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ …ပေ…  ပုဗ္ဗေ သမုဒါစိဏ္ဏေ …ပေ…  စက္ခုံ …ပေ…  ဝတ္ထုံ အနိယတေ ခန္ဓေ အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ အနိယတော ရာဂေါ …ပေ…  ဒေါမနဿံ ဥပ္ပဇ္ဇတိ, ဒိဗ္ဗေန စက္ခုနာ ရူပံ ပဿတိ …ပေ…  အာဝဇ္ဇနာယ အာရမ္မဏပစ္စယေန ပစ္စယော. အနိယတော ဓမ္မော နိယတဿ ဓမ္မဿ အာရမ္မဏပစ္စယေန ပစ္စယော; နိဗ္ဗာနံ မဂ္ဂဿ အာရမ္မဏပစ္စယေန ပစ္စယော; ရူပဇီဝိတိန္ဒြိယံ မာတုဃာတိကမ္မဿ…  ပိတုဃာတိကမ္မဿ…  အရဟန္တဃာတိကမ္မဿ…  ရုဟိရုပ္ပါဒကမ္မဿ အာရမ္မဏပစ္စယေန ပစ္စယော; ယံ ဝတ္ထုံ အာမသန္တဿ မိစ္ဆတ္တနိယတာ ခန္ဓာ ဥပ္ပဇ္ဇန္တိ, တံ ဝတ္ထု မိစ္ဆတ္တနိယတာနံ ခန္ဓာနံ အာရမ္မဏပစ္စယေန ပစ္စယော. (2)
</Paragraph>
</Division>