---
title: "အတ္ထိ"
tableOfContents: false
sidebar:
  order: 5
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="37">

<Paragraph number="1062">
အာသဝေါ ဓမ္မော အာသဝဿ ဓမ္မဿ အတ္ထိပစ္စယေန ပစ္စယော—  ကာမာသဝေါ ဒိဋ္ဌာသဝဿ အဝိဇ္ဇာသဝဿ အတ္ထိပစ္စယေန ပစ္စယော. (စက္ကံ.) (1)
</Paragraph>

<Paragraph number="1063">
အာသဝေါ ဓမ္မော နောအာသဝဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  အာသဝါ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အာသဝါ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="1064">
အာသဝေါ ဓမ္မော အာသဝဿ စ နောအာသဝဿ စ ဓမ္မဿ အတ္ထိပစ္စယေန ပစ္စယော—  ကာမာသဝေါ ဒိဋ္ဌာသဝဿ အဝိဇ္ဇာသဝဿ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. (စက္ကံ.) (3)
</Paragraph>

</Division>
<Division number="38">

<Paragraph number="1065">
နောအာသဝေါ ဓမ္မော နောအာသဝဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  နောအာသဝေါ ဧကော ခန္ဓော တိဏ္ဏန္နံ ခန္ဓာနံ …ပေ…  (ယာဝ အသညသတ္တာ). <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ …ပေ…  ဝတ္ထု နောအာသဝါနံ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  နောအာသဝါ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. <Emphasis>ကဗဠီကာရော အာဟာရော</Emphasis>—  ဣမဿ ကာယဿ အတ္ထိပစ္စယေန ပစ္စယော. <Emphasis>ရူပဇီဝိတိန္ဒြိယံ</Emphasis>—  ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="1066">
နောအာသဝေါ ဓမ္မော အာသဝဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတာ</Emphasis>—  နောအာသဝါ ခန္ဓာ အာသဝါနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အဿာဒေတိ အဘိနန္ဒတိ, တံ အာရဗ္ဘ အာသဝါ ဥပ္ပဇ္ဇန္တိ, ဝတ္ထု အာသဝါနံ အတ္ထိပစ္စယေန ပစ္စယော. (2)
</Paragraph>

<Paragraph number="1067">
နောအာသဝေါ ဓမ္မော အာသဝဿ စ နောအာသဝဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  နောအာသဝေါ ဧကော ခန္ဓော တိဏ္ဏန္နံ ခန္ဓာနံ အာသဝါနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ …ပေ… . (စက္ကံ.) (3)
</Paragraph>

</Division>
<Division number="39">

<Paragraph number="1068">
အာသဝေါ စ နောအာသဝေါ စ ဓမ္မာ အာသဝဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  ကာမာသဝေါ စ သမ္ပယုတ္တကာ စ ခန္ဓာ ဒိဋ္ဌာသဝဿ အဝိဇ္ဇာသဝဿ အတ္ထိပစ္စယေန ပစ္စယော (စက္ကံ). ကာမာသဝေါ စ ဝတ္ထု စ ဒိဋ္ဌာသဝဿ အဝိဇ္ဇာသဝဿ အတ္ထိပစ္စယေန ပစ္စယော. (စက္ကံ.) (1)
</Paragraph>

<Paragraph number="1069">
အာသဝေါ စ နောအာသဝေါ စ ဓမ္မာ နောအာသဝဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  နောအာသဝေါ ဧကော ခန္ဓော စ အာသဝါ စ တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော. <Emphasis>သဟဇာတာ</Emphasis>—  အာသဝါ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော; အာသဝါ စ ဝတ္ထု စ နောအာသဝါနံ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အာသဝါ စ ကဗဠီကာရော အာဟာရော စ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အာသဝါ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>

<Paragraph number="1070">
အာသဝေါ စ နောအာသဝေါ စ ဓမ္မာ အာသဝဿ စ နောအာသဝဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  နောအာသဝေါ ဧကော ခန္ဓော စ ကာမာသဝေါ စ တိဏ္ဏန္နံ ခန္ဓာနံ ဒိဋ္ဌာသဝဿ အဝိဇ္ဇာသဝဿ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ…  (စက္ကံ). <Emphasis>သဟဇာတော</Emphasis>—  ကာမာသဝေါ စ ဝတ္ထု စ ဒိဋ္ဌာသဝဿ အဝိဇ္ဇာသဝဿ သမ္ပယုတ္တကာနဉ္စ ခန္ဓာနံ အတ္ထိပစ္စယေန ပစ္စယော. (စက္ကံ.) (3)
</Paragraph>
</Division>