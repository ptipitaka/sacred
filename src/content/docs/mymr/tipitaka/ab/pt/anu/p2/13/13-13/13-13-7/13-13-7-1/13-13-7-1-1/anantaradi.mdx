---
title: "အနန္တရာဒိ"
tableOfContents: false
sidebar:
  order: 2
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="283" book="p2" e="ch" v="38" p="478">

<Paragraph number="4685" book="p2">
အရူပါဝစရော ဓမ္မော အရူပါဝစရဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အရူပါဝစရာ ခန္ဓာ ပစ္ဆိမာနံ ပစ္ဆိမာနံ အရူပါဝစရာနံ ခန္ဓာနံ အနန္တရပစ္စယေန ပစ္စယော. အရူပါဝစရော ဓမ္မော နအရူပါဝစရဿ ဓမ္မဿ အနန္တရပစ္စယေန ပစ္စယော—  အရူပါဝစရံ စုတိစိတ္တံ နအရူပါဝစရဿ ဥပပတ္တိစိတ္တဿ, အရူပါဝစရံ ဘဝင်္ဂံ အာဝဇ္ဇနာယ, အရူပါဝစရာ ခန္ဓာ နအရူပါဝစရဿ ဝုဋ္ဌာနဿ, နိရောဓာ ဝုဋ္ဌဟန္တဿ နေဝသညာနာသညာယတနံ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

</Division>
<Division number="284" book="p2" e="ch" v="38" p="479">

<Paragraph number="4686" book="p2">
နအရူပါဝစရော ဓမ္မော နအရူပါဝစရဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ နအရူပါဝစရာ ခန္ဓာ ပစ္ဆိမာနံ ပစ္ဆိမာနံ နအရူပါဝစရာနံ ခန္ဓာနံ အနန္တရပစ္စယေန ပစ္စယော; အနုလောမံ ဂေါတြဘုဿ …ပေ…  အနုလောမံ ဖလသမာပတ္တိယာ အနန္တရပစ္စယေန ပစ္စယော. နအရူပါဝစရော ဓမ္မော အရူပါဝစရဿ ဓမ္မဿ အနန္တရပစ္စယေန ပစ္စယော—  နအရူပါဝစရံ စုတိစိတ္တံ အရူပါဝစရဿ ဥပပတ္တိစိတ္တဿ အနန္တရပစ္စယေန ပစ္စယော; နအရူပါဝစရာ ခန္ဓာ အရူပါဝစရဿ ဝုဋ္ဌာနဿ အနန္တရပစ္စယေန ပစ္စယော; အာကာသာနဉ္စာယတနဿ ပရိကမ္မံ အာကာသာနဉ္စာယတနဿ အနန္တရပစ္စယေန ပစ္စယော; ဝိညာဏဉ္စာယတနဿ …ပေ…  အာကိဉ္စညာယတနဿ …ပေ…  နေဝသညာနာသညာယတနဿ ပရိကမ္မံ နေဝသညာနာသညာယတနဿ အနန္တရပစ္စယေန ပစ္စယော. (2)
</Paragraph>

<Paragraph number="4687" book="p2">
သမနန္တရပစ္စယေန ပစ္စယော…  သဟဇာတပစ္စယေန ပစ္စယော…  ပဉ္စ…  အညမညပစ္စယေန ပစ္စယော…  ဒွေ…  နိဿယပစ္စယေန ပစ္စယော…  သတ္တ.
</Paragraph>
</Division>