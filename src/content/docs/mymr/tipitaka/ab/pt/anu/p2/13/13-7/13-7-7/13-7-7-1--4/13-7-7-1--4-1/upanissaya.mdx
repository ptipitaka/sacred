---
title: ဥပနိဿယ
tableOfContents: false
sidebar:
  order: 7
type: tipitaka
basket: ab
book: p2
review:
  current: review
  updated: '2025-10-27T21:47:48.615426'
  updated_by: ''
  notes: ''
  history:
  - state: review
    date: '2025-10-27T21:47:48.615426'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="159" book="p2" e="ch" v="38" p="430">

<Paragraph number="4422" book="p2">
သပ္ပီတိကော ဓမ္မော သပ္ပီတိကဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သပ္ပီတိကာ ခန္ဓာ သပ္ပီတိကာနံ ခန္ဓာနံ ဥပနိဿယပစ္စယေန ပစ္စယော. (မူလံ ကာတဗ္ဗံ.) သပ္ပီတိကာ ခန္ဓာ အပ္ပီတိကာနံ ခန္ဓာနံ ပီတိယာ စ ဥပနိဿယပစ္စယေန ပစ္စယော. (မူလံ ကာတဗ္ဗံ.) သပ္ပီတိကာ ခန္ဓာ သပ္ပီတိကာနံ ခန္ဓာနံ ပီတိယာ စ ဥပနိဿယပစ္စယေန ပစ္စယော. (3)
</Paragraph>

</Division>
<Division number="160" book="p2" e="ch" v="38" p="430">

<Paragraph number="4423" book="p2">
အပ္ပီတိကော ဓမ္မော အပ္ပီတိကဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အပ္ပီတိကံ သဒ္ဓံ ဥပနိဿာယ အပ္ပီတိကေန စိတ္တေန ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ; အပ္ပီတိကံ ဈာနံ …ပေ…  ဝိပဿနံ…  မဂ္ဂံ…  အဘိညံ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ; အပ္ပီတိကံ သီလံ …ပေ…  ပညံ…  ရာဂံ…  ဒေါသံ…  မောဟံ…  မာနံ…  ဒိဋ္ဌိံ…  ပတ္ထနံ…  ကာယိကံ သုခံ…  ကာယိကံ ဒုက္ခံ…  ဥတုံ…  ဘောဇနံ…  သေနာသနံ…  ပီတိံ ဥပနိဿာယ အပ္ပီတိကေန စိတ္တေန ဒါနံ ဒေတိ …ပေ…  သမာပတ္တိံ ဥပ္ပါဒေတိ, ပါဏံ ဟနတိ …ပေ…  သံဃံ ဘိန္ဒတိ; အပ္ပီတိကာ သဒ္ဓါ …ပေ…  သေနာသနံ ပီတိ စ အပ္ပီတိကာယ သဒ္ဓါယ …ပေ…  ပတ္ထနာယ…  ကာယိကဿ သုခဿ…  ကာယိကဿ ဒုက္ခဿ…  မဂ္ဂဿ ဖလသမာပတ္တိယာ ပီတိယာ စ ဥပနိဿယပစ္စယေန ပစ္စယော. (1)
</Paragraph>

<Paragraph number="4424" book="p2">
အပ္ပီတိကော ဓမ္မော သပ္ပီတိကဿ ဓမ္မဿ ဥပနိဿယပစ္စယေန ပစ္စယော. (တီဏိ ဥပနိဿယာ.) အပ္ပီတိကံ သဒ္ဓံ ဥပနိဿာယ သပ္ပီတိကေန စိတ္တေန ဒါနံ ဒေတိ …ပေ…  အပ္ပီတိကာ ဈာနာ …ပေ…  မာနံ ဇပ္ပေတိ, ဒိဋ္ဌိံ ဂဏှာတိ; အပ္ပီတိကံ သီလံ …ပေ…  သေနာသနံ ပီတိံ ဥပနိဿာယ သပ္ပီတိကေန စိတ္တေန ဒါနံ ဒေတိ …ပေ…  သမာပတ္တိံ ဥပ္ပါဒေတိ; သပ္ပီတိကေန စိတ္တေန အဒိန္နံ အာဒိယတိ, မုသာ …ပေ…  ပိသုဏံ …ပေ…  သမ္ဖံ …ပေ…  သန္ဓိံ …ပေ…  နိလ္လောပံ …ပေ…  ဧကာဂါရိကံ …ပေ…  ပရိပန္ထေ …ပေ…  ပရဒါရံ …ပေ…  ဂါမဃာတံ …ပေ…  နိဂမဃာတံ ကရောတိ; အပ္ပီတိကာ သဒ္ဓါ …ပေ…  သေနာသနံ ပီတိ စ သပ္ပီတိကာယ သဒ္ဓါယ …ပေ…  ပညာယ ရာဂဿ, မောဟဿ…  မာနဿ…  ဒိဋ္ဌိယာ…  ပတ္ထနာယ…  မဂ္ဂဿ, ဖလသမာပတ္တိယာ ဥပနိဿယပစ္စယေန ပစ္စယော. (2)
</Paragraph>

<Paragraph number="4425" book="p2">
အပ္ပီတိကော ဓမ္မော သပ္ပီတိကဿ စ အပ္ပီတိကဿ စ ဓမ္မဿ ဥပနိဿယပစ္စယေန ပစ္စယော (တီဏိ ဥပနိဿယာ). အပ္ပီတိကံ သဒ္ဓံ ဥပနိဿာယ သပ္ပီတိကေန စိတ္တေန ဒါနံ ဒေတိ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ; အပ္ပီတိကံ သီလံ …ပေ…  သေနာသနံ ပီတိံ ဥပနိဿာယ သပ္ပီတိကေန စိတ္တေန ဒါနံ ဒေတိ …ပေ…  သမာပတ္တိံ ဥပ္ပါဒေတိ; သပ္ပီတိကေန စိတ္တေန အဒိန္နံ အာဒိယတိ …ပေ…  (ဒုတိယဝါရသဒိသံ) နိဂမဃာတံ ကရောတိ; အပ္ပီတိကာ သဒ္ဓါ …ပေ…  သေနာသနံ ပီတိ စ သပ္ပီတိကာယ သဒ္ဓါယ …ပေ…  ပညာယ…  ရာဂဿ…  မောဟဿ…  မာနဿ…  ဒိဋ္ဌိယာ…  ပတ္ထနာယ…  မဂ္ဂဿ, ဖလသမာပတ္တိယာ ပီတိယာ စ ဥပနိဿယပစ္စယေန ပစ္စယော. (3)
</Paragraph>

<Paragraph number="4426" book="p2">
သပ္ပီတိကော စ အပ္ပီတိကော စ ဓမ္မာ သပ္ပီတိကဿ ဓမ္မဿ ဥပနိဿယပစ္စယေန ပစ္စယော (တီဏိပိ ဥပနိဿယာ). သပ္ပီတိကာ ခန္ဓာ စ ပီတိ စ သပ္ပီတိကာနံ ခန္ဓာနံ ဥပနိဿယပစ္စယေန ပစ္စယော. (မူလံ ကာတဗ္ဗံ.) သပ္ပီတိကာ ခန္ဓာ စ ပီတိ စ အပ္ပီတိကာနံ ခန္ဓာနံ ပီတိယာ စ ဥပနိဿယပစ္စယေန ပစ္စယော. (မူလံ ကာတဗ္ဗံ.) သပ္ပီတိကာ ခန္ဓာ စ ပီတိ စ သပ္ပီတိကာနံ ခန္ဓာနံ ပီတိယာ စ ဥပနိဿယပစ္စယေန ပစ္စယော. (3)
</Paragraph>
</Division>