---
title: "ဥပနိဿယ"
tableOfContents: false
sidebar:
  order: 5
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="190" book="p2" e="ch" v="38" p="441">

<Paragraph number="4501" book="p2">
ဥပေက္ခာသဟဂတော ဓမ္မော ဥပေက္ခာသဟဂတဿ ဓမ္မဿ ဥပနိဿယပစ္စယေန ပစ္စယော…  တီဏိ.
</Paragraph>

<Paragraph number="4502" book="p2">
နော်ပေက္ခာသဟဂတော ဓမ္မော နော်ပေက္ခာသဟဂတဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  နော်ပေက္ခာသဟဂတံ သဒ္ဓံ ဥပနိဿာယ နော်ပေက္ခာသဟဂတေန စိတ္တေန ဒါနံ ဒေတိ, သီလံ …ပေ…  ဥပေါသထကမ္မံ …ပေ…  နော်ပေက္ခာသဟဂတံ ဈာနံ …ပေ…  ဝိပဿနံ …ပေ…  မဂ္ဂံ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ; နော်ပေက္ခာသဟဂတံ သီလံ …ပေ…  ပညံ…  ရာဂံ…  ဒေါသံ…  မောဟံ…  မာနံ…  ဒိဋ္ဌိံ…  ပတ္ထနံ…  ကာယိကံ သုခံ…  ကာယိကံ ဒုက္ခံ…  ဥတုံ…  ဘောဇနံ…  သေနာသနံ ဥပေက္ခံ ဥပနိဿာယ နော်ပေက္ခာသဟဂတေန စိတ္တေန ဒါနံ ဒေတိ …ပေ…  သမာပတ္တိံ ဥပ္ပါဒေတိ, ပါဏံ ဟနတိ …ပေ…  သံဃံ ဘိန္ဒတိ; နော်ပေက္ခာသဟဂတာ သဒ္ဓါ …ပေ…  သေနာသနံ ဥပေက္ခာ စ နော်ပေက္ခာသဟဂတာယ သဒ္ဓါယ …ပေ…  ပညာယ…  ရာဂဿ …ပေ…  ပတ္ထနာယ…  ကာယိကဿ သုခဿ…  ကာယိကဿ ဒုက္ခဿ…  မဂ္ဂဿ, ဖလသမာပတ္တိယာ ဥပေက္ခာယ စ ဥပနိဿယပစ္စယေန ပစ္စယော. (1)
</Paragraph>

<Paragraph number="4503" book="p2">
နော်ပေက္ခာသဟဂတော ဓမ္မော ဥပေက္ခာသဟဂတဿ ဓမ္မဿ ဥပနိဿယပစ္စယေန ပစ္စယော. (တီဏိပိ ဥပနိဿယာ.) နော်ပေက္ခာသဟဂတံ သဒ္ဓံ ဥပနိဿာယ ဥပေက္ခာသဟဂတေန စိတ္တေန ဒါနံ ဒေတိ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ; နော်ပေက္ခာသဟဂတံ သီလံ …ပေ…  သေနာသနံ ဥပေက္ခံ ဥပနိဿာယ ဥပေက္ခာသဟဂတေန စိတ္တေန ဒါနံ ဒေတိ …ပေ…  သမာပတ္တိံ ဥပ္ပါဒေတိ, ဥပေက္ခာသဟဂတေန စိတ္တေန အဒိန္နံ အာဒိယတိ, မုသာ ဘဏတိ, ပိသုဏံ …ပေ…  သမ္ဖံ …ပေ…  သန္ဓိံ …ပေ…  နိလ္လောပံ …ပေ…  ဧကာဂါရိကံ …ပေ…  ပရိပန္ထေ …ပေ…  ပရဒါရံ …ပေ…  ဂါမဃာတံ …ပေ…  နိဂမဃာတံ ကရောတိ; နော်ပေက္ခာသဟဂတာ သဒ္ဓါ …ပေ…  သေနာသနံ ဥပေက္ခာ စ ဥပေက္ခာသဟဂတာယ သဒ္ဓါယ …ပေ…  ပတ္ထနာယ…  မဂ္ဂဿ, ဖလသမာပတ္တိယာ ဥပနိဿယပစ္စယေန ပစ္စယော.
</Paragraph>

<Paragraph number="4504" book="p2">
နော်ပေက္ခာသဟဂတော ဓမ္မော ဥပေက္ခာသဟဂတဿ စ နော်ပေက္ခာသဟဂတဿ စ ဓမ္မဿ ဥပနိဿယပစ္စယေန ပစ္စယော. (တီဏိ ဥပနိဿယာ ဒုတိယဂမနသဒိသာ.) (3)
</Paragraph>

<Paragraph number="4505" book="p2">
ဥပေက္ခာသဟဂတော စ နော်ပေက္ခာသဟဂတော စ ဓမ္မာ ဥပေက္ခာသဟဂတဿ ဓမ္မဿ ဥပနိဿယပစ္စယေန ပစ္စယော…  တီဏိ.
</Paragraph>
</Division>