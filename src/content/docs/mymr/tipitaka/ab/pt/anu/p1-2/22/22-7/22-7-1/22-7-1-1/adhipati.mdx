---
title: "အဓိပတိ"
tableOfContents: false
sidebar:
  order: 1
type: "tipitaka"
basket: "ab"
book: "p1-2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="p1-2" e="ch" v="37" p="458">

<Paragraph number="2897" book="p1-2">
အဇ္ဈတ္တာရမ္မဏော ဓမ္မော အဇ္ဈတ္တာရမ္မဏဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အဇ္ဈတ္တံ ဝိညာဏဉ္စာယတနံ ဂရုံ ကတွာ ပစ္စဝေက္ခတိ, နေဝသညာနာသညာယတနံ ဂရုံ ကတွာ ပစ္စဝေက္ခတိ. အဇ္ဈတ္တာရမ္မဏံ အဇ္ဈတ္တံ ဒိဗ္ဗံ စက္ခုံ ဂရုံ ကတွာ …ပေ…  ဒိဗ္ဗံ သောတဓာတုံ …ပေ…  ဣဒ္ဓိဝိဓဉာဏံ…  ပုဗ္ဗေနိဝါသာနုဿတိဉာဏံ…  ယထာကမ္မူပဂဉာဏံ…  အနာဂတံသဉာဏံ ဂရုံ ကတွာ …ပေ…  အဇ္ဈတ္တာရမ္မဏေ အဇ္ဈတ္တေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ အဇ္ဈတ္တာရမ္မဏော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  အဇ္ဈတ္တာရမ္မဏာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

</Division>
<Division number="15" book="p1-2" e="ch" v="37" p="458">

<Paragraph number="2898" book="p1-2">
ဗဟိဒ္ဓါရမ္မဏော ဓမ္မော ဗဟိဒ္ဓါရမ္မဏဿ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  ဗဟိဒ္ဓါရမ္မဏာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="2899" book="p1-2">
ဗဟိဒ္ဓါရမ္မဏော ဓမ္မော အဇ္ဈတ္တာရမ္မဏဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ဂရုံ ကတွာ ပစ္စဝေက္ခတိ, ပုဗ္ဗေ သုစိဏ္ဏာနိ ပစ္စဝေက္ခတိ, ဈာနာ ဝုဋ္ဌဟိတွာ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ…  ဖလံ ဂရုံ ကတွာ ပစ္စဝေက္ခန္တိ. ဗဟိဒ္ဓါရမ္မဏံ အဇ္ဈတ္တံ ဒိဗ္ဗံ စက္ခုံ ဂရုံ ကတွာ …ပေ…  ဒိဗ္ဗံ သောတဓာတုံ…  ဣဒ္ဓိဝိဓဉာဏံ…  စေတောပရိယဉာဏံ…  ပုဗ္ဗေနိဝါသာနုဿတိဉာဏံ…  ယထာကမ္မူပဂဉာဏံ…  အနာဂတံသဉာဏံ ဂရုံ ကတွာ ပစ္စဝေက္ခတိ, ဗဟိဒ္ဓါရမ္မဏေ အဇ္ဈတ္တေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ အဇ္ဈတ္တာရမ္မဏော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (2)
</Paragraph>
</Division>