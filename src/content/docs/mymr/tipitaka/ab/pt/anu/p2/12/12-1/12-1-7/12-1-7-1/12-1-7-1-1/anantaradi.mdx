---
title: "အနန္တရာဒိ"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="20">

<Paragraph number="3868">
ကိလေသော ဓမ္မော ကိလေသဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ကိလေသာ ပစ္ဆိမာနံ ပစ္ဆိမာနံ ကိလေသာနံ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ ကိလေသာ ပစ္ဆိမာနံ ပစ္ဆိမာနံ နောကိလေသာနံ ခန္ဓာနံ အနန္တရပစ္စယေန ပစ္စယော; ကိလေသာ ဝုဋ္ဌာနဿ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ ကိလေသာ ပစ္ဆိမာနံ ပစ္ဆိမာနံ ကိလေသာနံ သမ္ပယုတ္တကာနဉ္စ ခန္ဓာနံ အနန္တရပစ္စယေန ပစ္စယော. (3)
</Paragraph>

</Division>
<Division number="21">

<Paragraph number="3869">
နောကိလေသော ဓမ္မော နောကိလေသဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ နောကိလေသာ ခန္ဓာ ပစ္ဆိမာနံ ပစ္ဆိမာနံ နောကိလေသာနံ ခန္ဓာနံ အနန္တရပစ္စယေန ပစ္စယော …ပေ…  ဖလသမာပတ္တိယာ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ နောကိလေသာ ခန္ဓာ ပစ္ဆိမာနံ ပစ္ဆိမာနံ ကိလေသာနံ အနန္တရပစ္စယေန ပစ္စယော; အာဝဇ္ဇနာ ကိလေသာနံ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ နောကိလေသာ ခန္ဓာ ပစ္ဆိမာနံ ပစ္ဆိမာနံ ကိလေသာနံ သမ္ပယုတ္တကာနဉ္စ ခန္ဓာနံ အနန္တရပစ္စယေန ပစ္စယော; အာဝဇ္ဇနာ ကိလေသာနံ သမ္ပယုတ္တကာနဉ္စ ခန္ဓာနံ အနန္တရပစ္စယေန ပစ္စယော. (3)
</Paragraph>

</Division>
<Division number="22">

<Paragraph number="3870">
ကိလေသော စ နောကိလေသော စ ဓမ္မာ ကိလေသဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ကိလေသာ စ သမ္ပယုတ္တကာ စ ခန္ဓာ ပစ္ဆိမာနံ ပစ္ဆိမာနံ ကိလေသာနံ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ ကိလေသာ စ သမ္ပယုတ္တကာ စ ခန္ဓာ ပစ္ဆိမာနံ ပစ္ဆိမာနံ နောကိလေသာနံ ခန္ဓာနံ အနန္တရပစ္စယေန ပစ္စယော; ကိလေသာ စ သမ္ပယုတ္တကာ စ ခန္ဓာ ဝုဋ္ဌာနဿ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ ကိလေသာ စ သမ္ပယုတ္တကာ စ ခန္ဓာ ပစ္ဆိမာနံ ပစ္ဆိမာနံ ကိလေသာနံ သမ္ပယုတ္တကာနဉ္စ ခန္ဓာနံ အနန္တရပစ္စယေန ပစ္စယော. (3)
</Paragraph>

<Paragraph number="3871">
သမနန္တရပစ္စယေန ပစ္စယော, သဟဇာတပစ္စယေန ပစ္စယော, အညမညပစ္စယေန ပစ္စယော, နိဿယပစ္စယေန ပစ္စယော.
</Paragraph>
</Division>