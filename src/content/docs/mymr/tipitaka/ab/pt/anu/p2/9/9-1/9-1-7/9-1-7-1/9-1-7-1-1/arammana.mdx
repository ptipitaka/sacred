---
title: အာရမ္မဏ
tableOfContents: false
sidebar:
  order: 3
type: tipitaka
basket: ab
book: p2
review:
  current: review
  updated: '2025-10-23T09:21:17.869867'
  updated_by: ''
  notes: ''
  history:
  - state: review
    date: '2025-10-23T09:21:17.869867'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="18" book="p2" e="ch" v="38" p="258">

<Paragraph number="2159" book="p2">
ပရာမာသော ဓမ္မော ပရာမာသဿ ဓမ္မဿ အာရမ္မဏပစ္စယေန ပစ္စယော—  ပရာမာသံ အာရဗ္ဘ ပရာမာသော ဥပ္ပဇ္ဇတိ. (မူလံ ကာတဗ္ဗံ.) ပရာမာသံ အာရဗ္ဘ နောပရာမာသာ ခန္ဓာ ဥပ္ပဇ္ဇန္တိ. (မူလံ ကာတဗ္ဗံ.) ပရာမာသံ အာရဗ္ဘ ပရာမာသော စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>

</Division>
<Division number="19" book="p2" e="ch" v="38" p="258">

<Paragraph number="2160" book="p2">
နောပရာမာသော ဓမ္မော နောပရာမာသဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ ကတွာ တံ ပစ္စဝေက္ခတိ, အဿာဒေတိ အဘိနန္ဒတိ, တံ အာရဗ္ဘ ရာဂေါ …ပေ…  ဝိစိကိစ္ဆာ…  ဥဒ္ဓစ္စံ…  ဒေါမနဿံ ဥပ္ပဇ္ဇတိ; ပုဗ္ဗေ သုစိဏ္ဏာနိ …ပေ…  ဈာနာ ဝုဋ္ဌဟိတွာ ဈာနံ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, ဖလံ ပစ္စဝေက္ခန္တိ, နိဗ္ဗာနံ ပစ္စဝေက္ခန္တိ. နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ, အာဝဇ္ဇနာယ အာရမ္မဏပစ္စယေန ပစ္စယော; အရိယာ နောပရာမာသေ ပဟီနေ ကိလေသေ …ပေ…  ဝိက္ခမ္ဘိတေ ကိလေသေ …ပေ…  ပုဗ္ဗေ …ပေ…  စက္ခုံ …ပေ…  ဝတ္ထုံ နောပရာမာသေ ခန္ဓေ အနိစ္စတော …ပေ…  ဝိပဿတိ, အဿာဒေတိ အဘိနန္ဒတိ, တံ အာရဗ္ဘ ရာဂေါ …ပေ…  ဝိစိကိစ္ဆာ…  ဥဒ္ဓစ္စံ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. စေတောပရိယဉာဏေန နောပရာမာသစိတ္တသမင်္ဂိဿ စိတ္တံ ဇာနာတိ, အာကာသာနဉ္စာယတနံ ဝိညာဏဉ္စာယတနဿ …ပေ…  အာကိဉ္စညာယတနံ နေဝသညာနာသညာယတနဿ …ပေ…  ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  နောပရာမာသာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="2161" book="p2">
နောပရာမာသော ဓမ္မော ပရာမာသဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ …ပေ…  တံ အဿာဒေတိ အဘိနန္ဒတိ, တံ အာရဗ္ဘ ဒိဋ္ဌိ ဥပ္ပဇ္ဇတိ, ပုဗ္ဗေ …ပေ…  ဈာနာ …ပေ…  စက္ခုံ …ပေ…  ဝတ္ထုံ နောပရာမာသေ ခန္ဓေ အဿာဒေတိ အဘိနန္ဒတိ, တံ အာရဗ္ဘ ဒိဋ္ဌိ ဥပ္ပဇ္ဇတိ. (2)
</Paragraph>

<Paragraph number="2162" book="p2">
နောပရာမာသော ဓမ္မော ပရာမာသဿ စ နောပရာမာသဿ စ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ …ပေ…  တံ အဿာဒေတိ အဘိနန္ဒတိ, တံ အာရဗ္ဘ ပရာမာသော စ သမ္ပယုတ္တကာ စ ခန္ဓာ ဥပ္ပဇ္ဇန္တိ, ပုဗ္ဗေ …ပေ…  ဈာနာ …ပေ…  စက္ခုံ …ပေ…  ဝတ္ထုံ နောပရာမာသေ ခန္ဓေ အဿာဒေတိ အဘိနန္ဒတိ, တံ အာရဗ္ဘ ပရာမာသော စ သမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>

</Division>
<Division number="20" book="p2" e="ch" v="38" p="258">

<Paragraph number="2163" book="p2">
ပရာမာသော စ နောပရာမာသော စ ဓမ္မာ ပရာမာသဿ ဓမ္မဿ အာရမ္မဏပစ္စယေန ပစ္စယော—  ပရာမာသဉ္စ သမ္ပယုတ္တကေ စ ခန္ဓေ အာရဗ္ဘ ပရာမာသော ဥပ္ပဇ္ဇတိ…  တီဏိ.
</Paragraph>
</Division>