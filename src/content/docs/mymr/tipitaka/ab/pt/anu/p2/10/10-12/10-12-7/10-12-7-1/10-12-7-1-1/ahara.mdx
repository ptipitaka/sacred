---
title: "အာဟာရ"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="350">

<Paragraph number="3185">
အဇ္ဈတ္တိကော ဓမ္မော အဇ္ဈတ္တိကဿ ဓမ္မဿ အာဟာရပစ္စယေန ပစ္စယော—  ပဋိသန္ဓိက္ခဏေ အဇ္ဈတ္တိကာ အာဟာရာ အဇ္ဈတ္တိကာနံ ကဋတ္တာရူပါနံ အာဟာရပစ္စယေန ပစ္စယော. (1)
</Paragraph>

<Paragraph number="3186">
အဇ္ဈတ္တိကော ဓမ္မော ဗာဟိရဿ ဓမ္မဿ အာဟာရပစ္စယေန ပစ္စယော—  အဇ္ဈတ္တိကာ အာဟာရာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အာဟာရပစ္စယေန ပစ္စယော; ပဋိသန္ဓိက္ခဏေ အဇ္ဈတ္တိကာ အာဟာရာ သမ္ပယုတ္တကာနံ ခန္ဓာနံ ဗာဟိရာနဉ္စ ကဋတ္တာရူပါနံ အာဟာရပစ္စယေန ပစ္စယော. (မူလံ ကာတဗ္ဗံ.) ပဋိသန္ဓိက္ခဏေ အဇ္ဈတ္တိကာ အာဟာရာ သမ္ပယုတ္တကာနံ ခန္ဓာနံ အဇ္ဈတ္တိကာနဉ္စ ဗာဟိရာနဉ္စ ကဋတ္တာရူပါနံ အာဟာရပစ္စယေန ပစ္စယော. (3)
</Paragraph>

</Division>
<Division number="351">

<Paragraph number="3187">
ဗာဟိရော ဓမ္မော ဗာဟိရဿ ဓမ္မဿ အာဟာရပစ္စယေန ပစ္စယော—  ဗာဟိရာ အာဟာရာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အာဟာရပစ္စယေန ပစ္စယော; ပဋိသန္ဓိက္ခဏေ …ပေ…  ဗာဟိရော ကဗဠီကာရော အာဟာရော ဗာဟိရဿ ကာယဿ အာဟာရပစ္စယေန ပစ္စယော. (1)
</Paragraph>

<Paragraph number="3188">
ဗာဟိရော ဓမ္မော အဇ္ဈတ္တိကဿ ဓမ္မဿ အာဟာရပစ္စယေန ပစ္စယော—  ဗာဟိရာ အာဟာရာ စိတ္တဿ အာဟာရပစ္စယေန ပစ္စယော; ပဋိသန္ဓိက္ခဏေ ဗာဟိရာ အာဟာရာ စိတ္တဿ အဇ္ဈတ္တိကာနဉ္စ ကဋတ္တာရူပါနံ အာဟာရပစ္စယေန ပစ္စယော; ဗာဟိရော ကဗဠီကာရော အာဟာရော အဇ္ဈတ္တိကဿ ကာယဿ အာဟာရပစ္စယေန ပစ္စယော. (2)
</Paragraph>

<Paragraph number="3189">
ဗာဟိရော ဓမ္မော အဇ္ဈတ္တိကဿ စ ဗာဟိရဿ စ ဓမ္မဿ အာဟာရပစ္စယေန ပစ္စယော—  ဗာဟိရာ အာဟာရာ သမ္ပယုတ္တကာနံ ခန္ဓာနံ စိတ္တဿ စ စိတ္တသမုဋ္ဌာနာနဉ္စ ရူပါနံ အာဟာရပစ္စယေန ပစ္စယော; ပဋိသန္ဓိက္ခဏေ ဗာဟိရာ အာဟာရာ သမ္ပယုတ္တကာနံ ခန္ဓာနံ စိတ္တဿ စ အဇ္ဈတ္တိကာနဉ္စ ဗာဟိရာနဉ္စ ကဋတ္တာရူပါနံ အာဟာရပစ္စယေန ပစ္စယော; ဗာဟိရော ကဗဠီကာရော အာဟာရော အဇ္ဈတ္တိကဿ စ ဗာဟိရဿ စ ကာယဿ အာဟာရပစ္စယေန ပစ္စယော. (3)
</Paragraph>

</Division>
<Division number="352">

<Paragraph number="3190">
အဇ္ဈတ္တိကော စ ဗာဟိရော စ ဓမ္မာ အဇ္ဈတ္တိကဿ ဓမ္မဿ အာဟာရပစ္စယေန ပစ္စယော—  ပဋိသန္ဓိက္ခဏေ အဇ္ဈတ္တိကာ စ ဗာဟိရာ စ အာဟာရာ အဇ္ဈတ္တိကာနံ ကဋတ္တာရူပါနံ အာဟာရပစ္စယေန ပစ္စယော. (1)
</Paragraph>

<Paragraph number="3191">
အဇ္ဈတ္တိကော စ ဗာဟိရော စ ဓမ္မာ ဗာဟိရဿ ဓမ္မဿ အာဟာရပစ္စယေန ပစ္စယော—  အဇ္ဈတ္တိကာ စ ဗာဟိရာ စ အာဟာရာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အာဟာရပစ္စယေန ပစ္စယော; ပဋိသန္ဓိက္ခဏေ အဇ္ဈတ္တိကာ စ ဗာဟိရာ စ အာဟာရာ သမ္ပယုတ္တကာနံ ခန္ဓာနံ ဗာဟိရာနဉ္စ ကဋတ္တာရူပါနံ အာဟာရပစ္စယေန ပစ္စယော. (2)
</Paragraph>

<Paragraph number="3192">
အဇ္ဈတ္တိကော စ ဗာဟိရော စ ဓမ္မာ အဇ္ဈတ္တိကဿ စ ဗာဟိရဿ စ ဓမ္မဿ အာဟာရပစ္စယေန ပစ္စယော—  ပဋိသန္ဓိက္ခဏေ အဇ္ဈတ္တိကာ စ ဗာဟိရာ စ အာဟာရာ သမ္ပယုတ္တကာနံ ခန္ဓာနံ အဇ္ဈတ္တိကာနဉ္စ ဗာဟိရာနဉ္စ ကဋတ္တာရူပါနံ အာဟာရပစ္စယေန ပစ္စယော. (3)
</Paragraph>
</Division>