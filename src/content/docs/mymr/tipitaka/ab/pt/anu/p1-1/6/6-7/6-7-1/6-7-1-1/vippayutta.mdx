---
title: "ဝိပ္ပယုတ္တ"
tableOfContents: false
sidebar:
  order: 16
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="25">

<Paragraph number="2889">
သံကိလိဋ္ဌသံကိလေသိကော ဓမ္မော အသံကိလိဋ္ဌသံကိလေသိကဿ ဓမ္မဿ ဝိပ္ပယုတ္တပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  သံကိလိဋ္ဌသံကိလေသိကာ ခန္ဓာ စိတ္တသမုဋ္ဌာနာနံ ရူပါနံ ဝိပ္ပယုတ္တပစ္စယေန ပစ္စယော. <Emphasis>ပစ္ဆာဇာတာ</Emphasis>—  သံကိလိဋ္ဌသံကိလေသိကာ ခန္ဓာ ပုရေဇာတဿ ဣမဿ ကာယဿ ဝိပ္ပယုတ္တပစ္စယေန ပစ္စယော. (1)
</Paragraph>

<Paragraph number="2890">
အသံကိလိဋ္ဌသံကိလေသိကော ဓမ္မော အသံကိလိဋ္ဌသံကိလေသိကဿ ဓမ္မဿ ဝိပ္ပယုတ္တပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ. <Emphasis>သဟဇာတာ</Emphasis>—  အသံကိလိဋ္ဌသံကိလေသိကာ ခန္ဓာ စိတ္တသမုဋ္ဌာနာနံ ရူပါနံ ဝိပ္ပယုတ္တပစ္စယေန ပစ္စယော; ပဋိသန္ဓိက္ခဏေ အသံကိလိဋ္ဌသံကိလေသိကာ ခန္ဓာ ကဋတ္တာရူပါနံ ဝိပ္ပယုတ္တပစ္စယေန ပစ္စယော. ခန္ဓာ ဝတ္ထုဿ …ပေ…  ဝတ္ထု ခန္ဓာနံ ဝိပ္ပယုတ္တပစ္စယေန ပစ္စယော. <Emphasis>ပုရေဇာတံ</Emphasis>—  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ ဝိပ္ပယုတ္တပစ္စယေန ပစ္စယော. ဝတ္ထု အသံကိလိဋ္ဌသံကိလေသိကာနံ ခန္ဓာနံ ဝိပ္ပယုတ္တပစ္စယေန ပစ္စယော. <Emphasis>ပစ္ဆာဇာတာ</Emphasis>—  အသံကိလိဋ္ဌသံကိလေသိကာ ခန္ဓာ ပုရေဇာတဿ ဣမဿ ကာယဿ ဝိပ္ပယုတ္တပစ္စယေန ပစ္စယော. (1)
</Paragraph>

<Paragraph number="2891">
အသံကိလိဋ္ဌသံကိလေသိကော ဓမ္မော သံကိလိဋ္ဌသံကိလေသိကဿ ဓမ္မဿ ဝိပ္ပယုတ္တပစ္စယေန ပစ္စယော. <Emphasis>ပုရေဇာတံ</Emphasis>—  ဝတ္ထု သံကိလိဋ္ဌသံကိလေသိကာနံ ခန္ဓာနံ ဝိပ္ပယုတ္တပစ္စယေန ပစ္စယော. (2)
</Paragraph>

<Paragraph number="2892">
အသံကိလိဋ္ဌသံကိလေသိကော ဓမ္မော အသံကိလိဋ္ဌအသံကိလေသိကဿ ဓမ္မဿ ဝိပ္ပယုတ္တပစ္စယေန ပစ္စယော. <Emphasis>ပုရေဇာတံ</Emphasis>—  ဝတ္ထု အသံကိလိဋ္ဌအသံကိလေသိကာနံ ခန္ဓာနံ ဝိပ္ပယုတ္တပစ္စယေန ပစ္စယော. (3)
</Paragraph>

<Paragraph number="2893">
အသံကိလိဋ္ဌအသံကိလေသိကော ဓမ္မော အသံကိလိဋ္ဌသံကိလေသိကဿ ဓမ္မဿ ဝိပ္ပယုတ္တပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  အသံကိလိဋ္ဌအသံကိလေသိကာ ခန္ဓာ စိတ္တသမုဋ္ဌာနာနံ ရူပါနံ ဝိပ္ပယုတ္တပစ္စယေန ပစ္စယော. <Emphasis>ပစ္ဆာဇာတာ</Emphasis>—  အသံကိလိဋ္ဌအသံကိလေသိကာ ခန္ဓာ ပုရေဇာတဿ ဣမဿ ကာယဿ ဝိပ္ပယုတ္တပစ္စယေန ပစ္စယော. (1)
</Paragraph>
</Division>