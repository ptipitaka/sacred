---
title: အတ္ထိ
tableOfContents: false
sidebar:
  order: 5
type: tipitaka
basket: ab
book: p2
review:
  current: review
  updated: '2025-10-23T09:21:04.468926'
  updated_by: ''
  notes: ''
  history:
  - state: review
    date: '2025-10-23T09:21:04.468926'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="407" book="p2" e="ch" v="38" p="533">

<Paragraph number="3350" book="p2">
ဥပါဒါ ဓမ္မော ဥပါဒါ ဓမ္မဿ အတ္ထိပစ္စယေန ပစ္စယော—  အာဟာရံ, ဣန္ဒြိယံ. <Emphasis>ကဗဠီကာရော အာဟာရော</Emphasis>—  ဣမဿ ဥပါဒါ ကာယဿ အတ္ထိပစ္စယေန ပစ္စယော. <Emphasis>ရူပဇီဝိတိန္ဒြိယံ</Emphasis>—  ဥပါဒါ ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="3351" book="p2">
ဥပါဒါ ဓမ္မော နောဥပါဒါ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, အာဟာရံ, ဣန္ဒြိယံ. <Emphasis>သဟဇာတံ</Emphasis>—  ပဋိသန္ဓိက္ခဏေ ဝတ္ထု နောဥပါဒါ ခန္ဓာနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ အနိစ္စတော …ပေ… . (သံခိတ္တံ. ပုရေဇာတသဒိသံ နိန္နာနာကရဏံ.) <Emphasis>ကဗဠီကာရော အာဟာရော</Emphasis>—  ဣမဿ နောဥပါဒါ ကာယဿ အတ္ထိပစ္စယေန ပစ္စယော. <Emphasis>ရူပဇီဝိတိန္ဒြိယံ</Emphasis>—  နောဥပါဒါ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>

<Paragraph number="3352" book="p2">
ဥပါဒါ ဓမ္မော ဥပါဒါ ဓမ္မဿ စ နောဥပါဒါ ဓမ္မဿ စ အတ္ထိပစ္စယေန ပစ္စယော—  အာဟာရံ, ဣန္ဒြိယံ. <Emphasis>ကဗဠီကာရော အာဟာရော</Emphasis>—  ဣမဿ ဥပါဒါ ကာယဿ စ နောဥပါဒါ ကာယဿ စ အတ္ထိပစ္စယေန ပစ္စယော. <Emphasis>ရူပဇီဝိတိန္ဒြိယံ</Emphasis>—  ဥပါဒါ စ နောဥပါဒါ စ ကဋတ္တာရူပါနံ အတ္ထိပစ္စယေန ပစ္စယော. (3)
</Paragraph>

</Division>
<Division number="408" book="p2" e="ch" v="38" p="533">

<Paragraph number="3353" book="p2">
နောဥပါဒါ ဓမ္မော နောဥပါဒါ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ. <Emphasis>သဟဇာတော</Emphasis>—  နောဥပါဒါ ဧကော ခန္ဓော တိဏ္ဏန္နံ ခန္ဓာနံ နောဥပါဒါ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ …ပေ…  ပဋိသန္ဓိက္ခဏေ …ပေ…  ဧကံ မဟာဘူတံ တိဏ္ဏန္နံ မဟာဘူတာနံ အတ္ထိပစ္စယေန ပစ္စယော …ပေ…  ဒွေ မဟာဘူတာ ဒွိန္နံ မဟာဘူတာနံ အတ္ထိပစ္စယေန ပစ္စယော (ယာဝ အသညသတ္တာ). <Emphasis>ပုရေဇာတံ</Emphasis>—  ဖောဋ္ဌဗ္ဗေ အနိစ္စတော …ပေ…  ဒေါမနဿံ ဥပ္ပဇ္ဇတိ. ဖောဋ္ဌဗ္ဗာယတနံ ကာယဝိညာဏဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  နောဥပါဒါ ခန္ဓာ ပုရေဇာတဿ ဣမဿ နောဥပါဒါ ကာယဿ အတ္ထိပစ္စယေန ပစ္စယော. (1)
</Paragraph>

<Paragraph number="3354" book="p2">
နောဥပါဒါ ဓမ္မော ဥပါဒါ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  နောဥပါဒါ ခန္ဓာ ဥပါဒါ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>ပစ္ဆာဇာတာ</Emphasis>—  နောဥပါဒါ ခန္ဓာ ပုရေဇာတဿ ဣမဿ ဥပါဒါ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="3355" book="p2">
နောဥပါဒါ ဓမ္မော ဥပါဒါ စ နောဥပါဒါ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတော</Emphasis>—  နောဥပါဒါ ဧကော ခန္ဓော တိဏ္ဏန္နံ ခန္ဓာနံ ဥပါဒါ စ နောဥပါဒါ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော; ဒွေ ခန္ဓာ …ပေ…  ပဋိသန္ဓိက္ခဏေ …ပေ… . <Emphasis>ပစ္ဆာဇာတာ</Emphasis>—  နောဥပါဒါ ခန္ဓာ ပုရေဇာတဿ ဣမဿ ဥပါဒါ ကာယဿ စ နောဥပါဒါ ကာယဿ စ အတ္ထိပစ္စယေန ပစ္စယော. (3)
</Paragraph>

</Division>
<Division number="409" book="p2" e="ch" v="38" p="534">

<Paragraph number="3356" book="p2">
ဥပါဒါ စ နောဥပါဒါ စ ဓမ္မာ ဥပါဒါ ဓမ္မဿ အတ္ထိပစ္စယေန ပစ္စယော—  ပစ္ဆာဇာတံ, အာဟာရံ, ဣန္ဒြိယံ. <Emphasis>ပစ္ဆာဇာတာ</Emphasis>—  နောဥပါဒါ ခန္ဓာ စ ကဗဠီကာရော အာဟာရော စ ဣမဿ ဥပါဒါ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  နောဥပါဒါ ခန္ဓာ စ ရူပဇီဝိတိန္ဒြိယဉ္စ ဥပါဒါ ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="3357" book="p2">
ဥပါဒါ စ နောဥပါဒါ စ ဓမ္မာ နောဥပါဒါ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  စက္ခုဝိညာဏသဟဂတော ဧကော ခန္ဓော စ စက္ခာယတနဉ္စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ…  နောဥပါဒါ ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ…  ပဋိသန္ဓိက္ခဏေ နောဥပါဒါ ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ… . <Emphasis>ပုရေဇာတံ</Emphasis>—  ဖောဋ္ဌဗ္ဗာယတနဉ္စ ကာယာယတနဉ္စ ကာယဝိညာဏဿ အတ္ထိပစ္စယေန ပစ္စယော. ဖောဋ္ဌဗ္ဗာယတနဉ္စ ဝတ္ထု စ နောဥပါဒါ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  နောဥပါဒါ ခန္ဓာ စ ကဗဠီကာရော အာဟာရော စ ဣမဿ နောဥပါဒါ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  နောဥပါဒါ ခန္ဓာ စ ရူပဇီဝိတိန္ဒြိယဉ္စ နောဥပါဒါ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>

<Paragraph number="3358" book="p2">
ဥပါဒါ စ နောဥပါဒါ စ ဓမ္မာ ဥပါဒါ ဓမ္မဿ စ နောဥပါဒါ ဓမ္မဿ စ အတ္ထိပစ္စယေန ပစ္စယော—  ပစ္ဆာဇာတံ, အာဟာရံ, ဣန္ဒြိယံ. <Emphasis>ပစ္ဆာဇာတာ</Emphasis>—  နောဥပါဒါ ခန္ဓာ စ ကဗဠီကာရော အာဟာရော စ ဣမဿ ဥပါဒါ ကာယဿ စ နောဥပါဒါ ကာယဿ စ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  နောဥပါဒါ ခန္ဓာ စ ရူပဇီဝိတိန္ဒြိယဉ္စ ဥပါဒါ စ နောဥပါဒါ စ ကဋတ္တာရူပါနံ အတ္ထိပစ္စယေန ပစ္စယော. (3)
</Paragraph>
</Division>