---
title: "ဟေတု"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="86">

<Paragraph number="2297">
ပရာမာသဉ္စေဝ ပရာမဋ္ဌဉ္စ ဓမ္မံ ပဋိစ္စ ပရာမဋ္ဌော စေဝ နော စ ပရာမာသော ဓမ္မော ဥပ္ပဇ္ဇတိ ဟေတုပစ္စယာ—  ပရာမာသံ ပဋိစ္စ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ. (1)
</Paragraph>

<Paragraph number="2298">
ပရာမဋ္ဌဉ္စေဝ နော စ ပရာမာသံ ဓမ္မံ ပဋိစ္စ ပရာမဋ္ဌော စေဝ နော စ ပရာမာသော ဓမ္မော ဥပ္ပဇ္ဇတိ ဟေတုပစ္စယာ—  ပရာမဋ္ဌဉ္စေဝ နော စ ပရာမာသံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ… . (ယာဝ အဇ္ဈတ္တိကာ မဟာဘူတာ.) (1)
</Paragraph>

<Paragraph number="2299">
ပရာမဋ္ဌဉ္စေဝ နော စ ပရာမာသံ ဓမ္မံ ပဋိစ္စ ပရာမာသော စေဝ ပရာမဋ္ဌော စ ဓမ္မော ဥပ္ပဇ္ဇတိ ဟေတုပစ္စယာ—  ပရာမဋ္ဌေ စေဝ နော စ ပရာမာသေ ခန္ဓေ ပဋိစ္စ ပရာမာသော. (2)
</Paragraph>

<Paragraph number="2300">
ပရာမဋ္ဌဉ္စေဝ နော စ ပရာမာသံ ဓမ္မံ ပဋိစ္စ ပရာမာသော စေဝ ပရာမဋ္ဌော စ ပရာမဋ္ဌော စေဝ နော စ ပရာမာသော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပရာမဋ္ဌဉ္စေဝ နော စ ပရာမာသံ ဧကံ ခန္ဓံ ပဋိစ္စ တယော ခန္ဓာ ပရာမာသော စ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ… . (3)
</Paragraph>

<Paragraph number="2301">
ပရာမာသဉ္စေဝ ပရာမဋ္ဌဉ္စ ပရာမဋ္ဌဉ္စေဝ နော စ ပရာမာသဉ္စ ဓမ္မံ ပဋိစ္စ ပရာမဋ္ဌော စေဝ နော စ ပရာမာသော ဓမ္မော ဥပ္ပဇ္ဇတိ ဟေတုပစ္စယာ—  ပရာမဋ္ဌဉ္စေဝ နော စ ပရာမာသံ ဧကံ ခန္ဓဉ္စ ပရာမာသဉ္စ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ စ …ပေ…  (သံခိတ္တံ.)
</Paragraph>
</Division>