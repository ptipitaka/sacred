---
title: "ကမ္မ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="263">

<Paragraph number="2964">
စိတ္တသဟဘူ ဓမ္မော စိတ္တသဟဘုဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  စိတ္တသဟဘူ စေတနာ သမ္ပယုတ္တကာနံ ခန္ဓာနံ စိတ္တသဟဘူနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>နာနာက္ခဏိကာ</Emphasis>—  စိတ္တသဟဘူ စေတနာ ဝိပါကာနံ စိတ္တသဟဘူနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="2965">
စိတ္တသဟဘူ ဓမ္မော နောစိတ္တသဟဘုဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  စိတ္တသဟဘူ စေတနာ စိတ္တဿ နောစိတ္တသဟဘူနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>နာနာက္ခဏိကာ</Emphasis>—  စိတ္တသဟဘူ စေတနာ ဝိပါကဿ စိတ္တဿ ကဋတ္တာ စ ရူပါနံ ကမ္မပစ္စယေန ပစ္စယော. (2)
</Paragraph>

<Paragraph number="2966">
စိတ္တသဟဘူ ဓမ္မော စိတ္တသဟဘုဿ စ နောစိတ္တသဟဘုဿ စ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  စိတ္တသဟဘူ စေတနာ သမ္ပယုတ္တကာနံ ခန္ဓာနံ စိတ္တဿ စ စိတ္တသဟဘူနဉ္စ နောစိတ္တသဟဘူနဉ္စ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>နာနာက္ခဏိကာ</Emphasis>—  စိတ္တသဟဘူ စေတနာ ဝိပါကာနံ ခန္ဓာနံ စိတ္တဿ ကဋတ္တာ စ ရူပါနံ ကမ္မပစ္စယေန ပစ္စယော. (3)
</Paragraph>
</Division>