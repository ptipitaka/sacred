---
title: "အာရမ္မဏ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="52">

<Paragraph number="3955">
သံကိလိဋ္ဌော ဓမ္မော သံကိလိဋ္ဌဿ ဓမ္မဿ အာရမ္မဏပစ္စယေန ပစ္စယော—  ရာဂံ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ; ဝိစိကိစ္ဆာ …ပေ…  ဥဒ္ဓစ္စံ …ပေ…  ဒေါမနဿံ ဥပ္ပဇ္ဇတိ; ဒိဋ္ဌိံ အဿာဒေတိ …ပေ…  (ကုသလတ္တိကသဒိသံ); ဝိစိကိစ္ဆံ အာရဗ္ဘ …ပေ…  ဥဒ္ဓစ္စံ အာရဗ္ဘ …ပေ…  ဒေါမနဿံ ဥပ္ပဇ္ဇတိ; ဒိဋ္ဌိ …ပေ…  ဝိစိကိစ္ဆာ …ပေ…  ဥဒ္ဓစ္စံ ဥပ္ပဇ္ဇတိ. (1)
</Paragraph>

<Paragraph number="3956">
သံကိလိဋ္ဌော ဓမ္မော အသံကိလိဋ္ဌဿ ဓမ္မဿ အာရမ္မဏပစ္စယေန ပစ္စယော—  အရိယာ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ …ပေ…  ပုဗ္ဗေ သမုဒါစိဏ္ဏေ …ပေ…  သံကိလိဋ္ဌေ ခန္ဓေ အနိစ္စတော …ပေ…  ဝိပဿတိ, စေတောပရိယဉာဏေန သံကိလိဋ္ဌစိတ္တသမင်္ဂိဿ စိတ္တံ ဇာနာတိ; သံကိလိဋ္ဌာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

</Division>
<Division number="53">

<Paragraph number="3957">
အသံကိလိဋ္ဌော ဓမ္မော အသံကိလိဋ္ဌဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ …ပေ…  ပုဗ္ဗေ …ပေ…  ဈာနာ ဝုဋ္ဌဟိတွာ ဈာနံ ပစ္စဝေက္ခတိ, အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ …ပေ…  အာဝဇ္ဇနာယ အာရမ္မဏပစ္စယေန ပစ္စယော; စက္ခုံ …ပေ…  ဝတ္ထုံ အသံကိလိဋ္ဌေ ခန္ဓေ အနိစ္စတော …ပေ…  ဝိပဿတိ, ဒိဗ္ဗေန စက္ခုနာ ရူပံ ပဿတိ …ပေ…  အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="3958">
အသံကိလိဋ္ဌော ဓမ္မော သံကိလိဋ္ဌဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဈာနာ ဝုဋ္ဌဟိတွာ …ပေ…  စက္ခုံ …ပေ…  ဝတ္ထုံ အသံကိလိဋ္ဌေ ခန္ဓေ အဿာဒေတိ အဘိနန္ဒတိ, တံ အာရဗ္ဘ ရာဂေါ …ပေ…  ဒေါမနဿံ ဥပ္ပဇ္ဇတိ. (2)
</Paragraph>
</Division>