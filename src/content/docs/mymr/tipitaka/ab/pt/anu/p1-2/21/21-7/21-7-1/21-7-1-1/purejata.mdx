---
title: ပုရေဇာတ
tableOfContents: false
sidebar:
  order: 12
type: tipitaka
basket: ab
book: p1-2
review:
  current: review
  updated: '2025-10-27T21:47:43.469791'
  updated_by: ''
  notes: ''
  history:
  - state: review
    date: '2025-10-27T21:47:43.469791'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="36" book="p1-2" e="ch" v="37" p="446">

<Paragraph number="2828" book="p1-2">
အဇ္ဈတ္တော ဓမ္မော အဇ္ဈတ္တဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  အဇ္ဈတ္တံ စက္ခုံ …ပေ…  ဝတ္ထုံ အနိစ္စတော ဒုက္ခတော အနတ္တတော ဝိပဿတိ …ပေ…  ဒေါမနဿံ ဥပ္ပဇ္ဇတိ, ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ ပုရေဇာတပစ္စယေန ပစ္စယော. <Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ …ပေ…  ဝတ္ထု အဇ္ဈတ္တာနံ ခန္ဓာနံ ပုရေဇာတပစ္စယေန ပစ္စယော. (1)
</Paragraph>

<Paragraph number="2829" book="p1-2">
အဇ္ဈတ္တော ဓမ္မော ဗဟိဒ္ဓါ ဓမ္မဿ ပုရေဇာတပစ္စယေန ပစ္စယော. <Emphasis>အာရမ္မဏပုရေဇာတံ</Emphasis>—  ပရော အဇ္ဈတ္တံ စက္ခုံ …ပေ…  ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ, ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. အဇ္ဈတ္တံ ရူပါယတနံ ဗဟိဒ္ဓါ စက္ခုဝိညာဏဿ …ပေ…  အဇ္ဈတ္တံ ဖောဋ္ဌဗ္ဗာယတနံ ဗဟိဒ္ဓါ ကာယဝိညာဏဿ ပုရေဇာတပစ္စယေန ပစ္စယော. (2)
</Paragraph>

</Division>
<Division number="37" book="p1-2" e="ch" v="37" p="446">

<Paragraph number="2830" book="p1-2">
ဗဟိဒ္ဓါ ဓမ္မော ဗဟိဒ္ဓါ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  ပရော ဗဟိဒ္ဓါ စက္ခုံ …ပေ…  ဝတ္ထုံ အနိစ္စတော …ပေ…  ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ဗဟိဒ္ဓါ ရူပါယတနံ ဗဟိဒ္ဓါ စက္ခုဝိညာဏဿ …ပေ…  ဗဟိဒ္ဓါ ဖောဋ္ဌဗ္ဗာယတနံ ဗဟိဒ္ဓါ ကာယဝိညာဏဿ …ပေ… . <Emphasis>ဝတ္ထုပုရေဇာတံ</Emphasis>—  ဗဟိဒ္ဓါ စက္ခာယတနံ …ပေ…  ကာယာယတနံ …ပေ…  ဝတ္ထု ဗဟိဒ္ဓါ ခန္ဓာနံ ပုရေဇာတပစ္စယေန ပစ္စယော. (1)
</Paragraph>

<Paragraph number="2831" book="p1-2">
ဗဟိဒ္ဓါ ဓမ္မော အဇ္ဈတ္တဿ ဓမ္မဿ ပုရေဇာတပစ္စယေန ပစ္စယော. <Emphasis>အာရမ္မဏပုရေဇာတံ</Emphasis>—  ဗဟိဒ္ဓါ စက္ခုံ …ပေ…  ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ, ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ဗဟိဒ္ဓါ ရူပါယတနံ အဇ္ဈတ္တဿ စက္ခုဝိညာဏဿ …ပေ…  ဗဟိဒ္ဓါ ဖောဋ္ဌဗ္ဗာယတနံ အဇ္ဈတ္တဿ ကာယဝိညာဏဿ ပုရေဇာတပစ္စယေန ပစ္စယော. (2)
</Paragraph>

</Division>
<Division number="38" book="p1-2" e="ch" v="37" p="447">

<Paragraph number="2832" book="p1-2">
အဇ္ဈတ္တော စ ဗဟိဒ္ဓါ စ ဓမ္မာ အဇ္ဈတ္တဿ ဓမ္မဿ ပုရေဇာတပစ္စယေန ပစ္စယော—  <Emphasis>အာရမ္မဏပုရေဇာတံ, ဝတ္ထုပုရေဇာတံ</Emphasis>. ဗဟိဒ္ဓါ ရူပါယတနဉ္စ အဇ္ဈတ္တံ စက္ခာယတနဉ္စ အဇ္ဈတ္တဿ စက္ခုဝိညာဏဿ ပုရေဇာတပစ္စယေန ပစ္စယော …ပေ…  ဗဟိဒ္ဓါ ဖောဋ္ဌဗ္ဗာယတနဉ္စ အဇ္ဈတ္တံ ကာယာယတနဉ္စ အဇ္ဈတ္တဿ ကာယဝိညာဏဿ …ပေ…  ဗဟိဒ္ဓါ ရူပါယတနဉ္စ အဇ္ဈတ္တံ ဝတ္ထု စ …ပေ…  ဗဟိဒ္ဓါ ဖောဋ္ဌဗ္ဗာယတနဉ္စ အဇ္ဈတ္တံ ဝတ္ထု စ အဇ္ဈတ္တာနံ ခန္ဓာနံ ပုရေဇာတပစ္စယေန ပစ္စယော. (1)
</Paragraph>

<Paragraph number="2833" book="p1-2">
အဇ္ဈတ္တော စ ဗဟိဒ္ဓါ စ ဓမ္မာ ဗဟိဒ္ဓါ ဓမ္မဿ ပုရေဇာတပစ္စယေန ပစ္စယော—  <Emphasis>အာရမ္မဏပုရေဇာတံ, ဝတ္ထုပုရေဇာတံ</Emphasis>. အဇ္ဈတ္တံ ရူပါယတနဉ္စ ဗဟိဒ္ဓါ စက္ခာယတနဉ္စ ဗဟိဒ္ဓါ စက္ခုဝိညာဏဿ ပုရေဇာတပစ္စယေန ပစ္စယော …ပေ…  အဇ္ဈတ္တံ ဖောဋ္ဌဗ္ဗာယတနဉ္စ ဗဟိဒ္ဓါ ကာယာယတနဉ္စ ဗဟိဒ္ဓါ ကာယဝိညာဏဿ ပုရေဇာတပစ္စယေန ပစ္စယော. အဇ္ဈတ္တံ ရူပါယတနဉ္စ ဗဟိဒ္ဓါ ဝတ္ထု စ …ပေ…  အဇ္ဈတ္တံ ဖောဋ္ဌဗ္ဗာယတနဉ္စ ဗဟိဒ္ဓါ ဝတ္ထု စ ဗဟိဒ္ဓါ ခန္ဓာနံ ပုရေဇာတပစ္စယေန ပစ္စယော. (2)
</Paragraph>
</Division>