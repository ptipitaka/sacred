---
title: "ဥပနိဿယ"
tableOfContents: false
sidebar:
  order: 13
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="28" book="p2" e="ch" v="38" p="11">

<Paragraph number="72" book="p2">
ဟေတု ဓမ္မော ဟေတုဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဟေတူ ဟေတူနံ ဥပနိဿယပစ္စယေန ပစ္စယော. (1)
</Paragraph>

<Paragraph number="73" book="p2">
ဟေတု ဓမ္မော နဟေတုဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဟေတူ နဟေတူနံ ခန္ဓာနံ ဥပနိဿယပစ္စယေန ပစ္စယော. (2)
</Paragraph>

<Paragraph number="74" book="p2">
ဟေတု ဓမ္မော ဟေတုဿ စ နဟေတုဿ စ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဟေတူ ဟေတူနံ သမ္ပယုတ္တကာနဉ္စ ခန္ဓာနံ ဥပနိဿယပစ္စယေန ပစ္စယော. (3)
</Paragraph>

</Division>
<Division number="29" book="p2" e="ch" v="38" p="12">

<Paragraph number="75" book="p2">
နဟေတု ဓမ္မော နဟေတုဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ …ပေ…  ဒိဋ္ဌိံ ဂဏှာတိ; သီလံ …ပေ…  သေနာသနံ ဥပနိဿာယ ဒါနံ ဒေတိ …ပေ…  သံဃံ ဘိန္ဒတိ; သဒ္ဓါ …ပေ…  သေနာသနံ သဒ္ဓါယ …ပေ…  ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="76" book="p2">
နဟေတု ဓမ္မော ဟေတုဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ …ပေ…  သေနာသနံ ဥပနိဿာယ ဒါနံ ဒေတိ …ပေ…  သံဃံ ဘိန္ဒတိ; သဒ္ဓါ …ပေ…  သေနာသနံ သဒ္ဓါယ …ပေ…  ပတ္ထနာယ မဂ္ဂဿ ဖလသမာပတ္တိယာ ဥပနိဿယပစ္စယေန ပစ္စယော. (2)
</Paragraph>

<Paragraph number="77" book="p2">
နဟေတု ဓမ္မော ဟေတုဿ စ နဟေတုဿ စ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>. (ဒုတိယော်ပနိဿယသဒိသံ.) (3)
</Paragraph>

</Division>
<Division number="30" book="p2" e="ch" v="38" p="12">

<Paragraph number="78" book="p2">
ဟေတူ စ နဟေတူ စ ဓမ္မာ ဟေတုဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဟေတူ စ သမ္ပယုတ္တကာ စ ခန္ဓာ ဟေတူနံ ဥပနိဿယပစ္စယေန ပစ္စယော. (1)
</Paragraph>

<Paragraph number="79" book="p2">
ဟေတူ စ နဟေတူ စ ဓမ္မာ နဟေတုဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဟေတူ စ သမ္ပယုတ္တကာ စ ခန္ဓာ နဟေတူနံ ခန္ဓာနံ ဥပနိဿယပစ္စယေန ပစ္စယော. (2)
</Paragraph>

<Paragraph number="80" book="p2">
ဟေတူ စ နဟေတူ စ ဓမ္မာ ဟေတုဿ စ နဟေတုဿ စ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဟေတူ စ သမ္ပယုတ္တကာ စ ခန္ဓာ ဟေတူနဉ္စ သမ္ပယုတ္တကာနဉ္စ ခန္ဓာနံ ဥပနိဿယပစ္စယေန ပစ္စယော. (3)
</Paragraph>
</Division>