---
title: "အနန္တရ"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="23">

<Paragraph number="2169">
ပရာမာသော ဓမ္မော ပရာမာသဿ ဓမ္မဿ အနန္တရပစ္စယေန ပစ္စယော—  ပုရိမော ပုရိမော ပရာမာသော ပစ္ဆိမဿ ပစ္ဆိမဿ ပရာမာသဿ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမော ပုရိမော ပရာမာသော ပစ္ဆိမာနံ ပစ္ဆိမာနံ နောပရာမာသာနံ ခန္ဓာနံ အနန္တရပစ္စယေန ပစ္စယော; ပရာမာသော ဝုဋ္ဌာနဿ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမော ပုရိမော ပရာမာသော ပစ္ဆိမဿ ပစ္ဆိမဿ ပရာမာသဿ သမ္ပယုတ္တကာနဉ္စ ခန္ဓာနံ အနန္တရပစ္စယေန ပစ္စယော. (3)
</Paragraph>

</Division>
<Division number="24">

<Paragraph number="2170">
နောပရာမာသော ဓမ္မော နောပရာမာသဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ နောပရာမာသာ ခန္ဓာ ပစ္ဆိမာနံ ပစ္ဆိမာနံ နောပရာမာသာနံ ခန္ဓာနံ အနန္တရပစ္စယေန ပစ္စယော …ပေ…  အနုလောမံ ဖလသမာပတ္တိယာ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ နောပရာမာသာ ခန္ဓာ ပစ္ဆိမဿ ပစ္ဆိမဿ ပရာမာသဿ အနန္တရပစ္စယေန ပစ္စယော; အာဝဇ္ဇနာ ပရာမာသဿ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ နောပရာမာသာ ခန္ဓာ ပစ္ဆိမဿ ပစ္ဆိမဿ ပရာမာသဿ စ သမ္ပယုတ္တကာနဉ္စ ခန္ဓာနံ အနန္တရပစ္စယေန ပစ္စယော; အာဝဇ္ဇနာ ပရာမာသဿ စ သမ္ပယုတ္တကာနဉ္စ ခန္ဓာနံ အနန္တရပစ္စယေန ပစ္စယော. (3)
</Paragraph>

</Division>
<Division number="25">

<Paragraph number="2171">
ပရာမာသော စ နောပရာမာသော စ ဓမ္မာ ပရာမာသဿ ဓမ္မဿ အနန္တရပစ္စယေန ပစ္စယော—  ပုရိမော ပုရိမော ပရာမာသော စ သမ္ပယုတ္တကာ စ ခန္ဓာ ပစ္ဆိမဿ ပစ္ဆိမဿ ပရာမာသဿ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမော ပုရိမော ပရာမာသော စ သမ္ပယုတ္တကာ စ ခန္ဓာ ပစ္ဆိမာနံ ပစ္ဆိမာနံ နောပရာမာသာနံ ခန္ဓာနံ အနန္တရပစ္စယေန ပစ္စယော; ပရာမာသော စ သမ္ပယုတ္တကာ စ ခန္ဓာ ဝုဋ္ဌာနဿ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမော ပုရိမော ပရာမာသော စ သမ္ပယုတ္တကာ စ ခန္ဓာ ပစ္ဆိမဿ ပစ္ဆိမဿ ပရာမာသဿ သမ္ပယုတ္တကာနဉ္စ ခန္ဓာနံ အနန္တရပစ္စယေန ပစ္စယော. (3)
</Paragraph>
</Division>