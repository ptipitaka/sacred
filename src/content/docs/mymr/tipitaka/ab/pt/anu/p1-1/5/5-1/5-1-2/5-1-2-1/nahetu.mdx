---
title: "နဟေတု"
tableOfContents: false
sidebar:
  order: 5
type: "tipitaka"
basket: "ab"
book: "p1-1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="13" book="p1-1" e="ch" v="36" p="449">

<Paragraph number="2475" book="p1-1">
ဥပါဒိန္နုပါဒါနိယံ ဓမ္မံ ပဋိစ္စ ဥပါဒိန္နုပါဒါနိယော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ ဥပါဒိန္နုပါဒါနိယံ ဧကံ ခန္ဓံ ပဋိစ္စ တယော ခန္ဓာ, ဒွေ ခန္ဓေ ပဋိစ္စ ဒွေ ခန္ဓာ, အဟေတုကပဋိသန္ဓိက္ခဏေ ဥပါဒိန္နုပါဒါနိယံ ဧကံ ခန္ဓံ ပဋိစ္စ တယော ခန္ဓာ ကဋတ္တာ စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ ကဋတ္တာ စ ရူပံ; ခန္ဓေ ပဋိစ္စ ဝတ္ထု, ဝတ္ထုံ ပဋိစ္စ ခန္ဓာ; ဧကံ မဟာဘူတံ ပဋိစ္စ တယော မဟာဘူတာ …ပေ…  မဟာဘူတေ ပဋိစ္စ ကဋတ္တာရူပံ ဥပါဒါရူပံ; အသညသတ္တာနံ ဧကံ မဟာဘူတံ ပဋိစ္စ …ပေ…  မဟာဘူတေ ပဋိစ္စ ကဋတ္တာရူပံ ဥပါဒါရူပံ. (1)
</Paragraph>

<Paragraph number="2476" book="p1-1">
ဥပါဒိန္နုပါဒါနိယံ ဓမ္မံ ပဋိစ္စ အနုပါဒိန္နုပါဒါနိယော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ ဥပါဒိန္နုပါဒါနိယေ ခန္ဓေ ပဋိစ္စ စိတ္တသမုဋ္ဌာနံ ရူပံ. (2)
</Paragraph>

<Paragraph number="2477" book="p1-1">
ဥပါဒိန္နုပါဒါနိယံ ဓမ္မံ ပဋိစ္စ ဥပါဒိန္နုပါဒါနိယော စ အနုပါဒိန္နုပါဒါနိယော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ ဥပါဒိန္နုပါဒါနိယံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ စိတ္တသမုဋ္ဌာနဉ္စ ရူပံ. (3)
</Paragraph>

<Paragraph number="2478" book="p1-1">
အနုပါဒိန္နုပါဒါနိယံ ဓမ္မံ ပဋိစ္စ အနုပါဒိန္နုပါဒါနိယော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ အနုပါဒိန္နုပါဒါနိယံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ စိတ္တသမုဋ္ဌာနဉ္စ ရူပံ. အနုပါဒိန္နုပါဒါနိယံ ဧကံ မဟာဘူတံ …ပေ…  မဟာဘူတေ ပဋိစ္စ စိတ္တသမုဋ္ဌာနံ ရူပံ ဥပါဒါရူပံ. ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ ဧကံ မဟာဘူတံ ပဋိစ္စ …ပေ…  မဟာဘူတေ ပဋိစ္စ ဥပါဒါရူပံ. ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="2479" book="p1-1">
ဥပါဒိန္နုပါဒါနိယဉ္စ အနုပါဒိန္နုပါဒါနိယဉ္စ ဓမ္မံ ပဋိစ္စ အနုပါဒိန္နုပါဒါနိယော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ ဥပါဒိန္နုပါဒါနိယေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. (1)
</Paragraph>
</Division>