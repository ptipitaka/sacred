---
title: "အာရမ္မဏ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="280">

<Paragraph number="4681">
အရူပါဝစရော ဓမ္မော အရူပါဝစရဿ ဓမ္မဿ အာရမ္မဏပစ္စယေန ပစ္စယော—  အာကာသာနဉ္စာယတနံ ဝိညာဏဉ္စာယတနဿ အာရမ္မဏပစ္စယေန ပစ္စယော; အာကိဉ္စညာယတနံ နေဝသညာနာသညာယတနဿ အာရမ္မဏပစ္စယေန ပစ္စယော. အရူပါဝစရော ဓမ္မော နအရူပါဝစရဿ ဓမ္မဿ အာရမ္မဏပစ္စယေန ပစ္စယော—  အာကာသာနဉ္စာယတနံ ပစ္စဝေက္ခတိ, ဝိညာဏဉ္စာယတနံ …ပေ…  အာကိဉ္စညာယတနံ …ပေ…  နေဝသညာနာသညာယတနံ ပစ္စဝေက္ခတိ, အရူပါဝစရေ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ; စေတောပရိယဉာဏေန အရူပါဝစရစိတ္တသမင်္ဂိဿ စိတ္တံ ဇာနာတိ, အရူပါဝစရာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

<Paragraph number="4682">
နအရူပါဝစရော ဓမ္မော နအရူပါဝစရဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ ကတွာ တံ ပစ္စဝေက္ခတိ အဿာဒေတိ အဘိနန္ဒတိ, တံ အာရဗ္ဘ ရာဂေါ …ပေ…  ဒေါမနဿံ ဥပ္ပဇ္ဇတိ; ပုဗ္ဗေ သုစိဏ္ဏာနိ …ပေ…  ဈာနာ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, ဖလံ ပစ္စဝေက္ခန္တိ, နိဗ္ဗာနံ ပစ္စဝေက္ခန္တိ, နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ, အာဝဇ္ဇနာယ အာရမ္မဏပစ္စယေန ပစ္စယော; အရိယာ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ …ပေ…  ပုဗ္ဗေ …ပေ…  စက္ခုံ …ပေ…  ဝတ္ထုံ နအရူပါဝစရေ ခန္ဓေ အနိစ္စတော …ပေ…  ဒေါမနဿံ ဥပ္ပဇ္ဇတိ, ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, စေတောပရိယဉာဏေန နအရူပါဝစရစိတ္တသမင်္ဂိဿ စိတ္တံ ဇာနာတိ, ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  နအရူပါဝစရာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>
</Division>