---
title: အဓိပတိ
tableOfContents: false
sidebar:
  order: 1
type: tipitaka
basket: ab
book: p1-1
review:
  current: review
  updated: '2025-10-23T09:20:57.138844'
  updated_by: ''
  notes: ''
  history:
  - state: review
    date: '2025-10-23T09:20:57.138844'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="95" book="p1-1" e="ch" v="36" p="367">

<Paragraph number="2289" book="p1-1">
ဝိပါကော ဓမ္မော ဝိပါကဿ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  ဝိပါကာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="2290" book="p1-1">
ဝိပါကော ဓမ္မော ဝိပါကဓမ္မဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  သေက္ခာ ဖလံ ဂရုံ ကတွာ ပစ္စဝေက္ခန္တိ, ဝိပါကေ ခန္ဓေ ဂရုံ ကတွာ အဿာဒေန္တိ အဘိနန္ဒန္တိ; တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (2)
</Paragraph>

<Paragraph number="2291" book="p1-1">
ဝိပါကော ဓမ္မော နေဝဝိပါကနဝိပါကဓမ္မဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အရဟာ ဖလံ ဂရုံ ကတွာ ပစ္စဝေက္ခတိ. <Emphasis>သဟဇာတာဓိပတိ</Emphasis>—  ဝိပါကာဓိပတိ စိတ္တသမုဋ္ဌာနာနံ ရူပါနံ အဓိပတိပစ္စယေန ပစ္စယော. (3)
</Paragraph>

<Paragraph number="2292" book="p1-1">
ဝိပါကော ဓမ္မော ဝိပါကဿ စ နေဝဝိပါကနဝိပါကဓမ္မဓမ္မဿ စ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  ဝိပါကာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (4)
</Paragraph>

</Division>
<Division number="96" book="p1-1" e="ch" v="36" p="367">

<Paragraph number="2293" book="p1-1">
ဝိပါကဓမ္မဓမ္မော ဝိပါကဓမ္မဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ဂရုံ ကတွာ ပစ္စဝေက္ခတိ, ပုဗ္ဗေ သုစိဏ္ဏာနိ ဂရုံ ကတွာ ပစ္စဝေက္ခတိ, ဈာနာ ဝုဋ္ဌဟိတွာ ဈာနံ ဂရုံ ကတွာ ပစ္စဝေက္ခတိ, သေက္ခာ ဂေါတြဘုံ ဂရုံ ကတွာ ပစ္စဝေက္ခန္တိ, ဝေါဒါနံ ဂရုံ ကတွာ ပစ္စဝေက္ခန္တိ, သေက္ခာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ, ဝိပါကဓမ္မဓမ္မေ ခန္ဓေ ဂရုံ ကတွာ အဿာဒေန္တိ အဘိနန္ဒန္တိ; တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  ဝိပါကဓမ္မဓမ္မာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="2294" book="p1-1">
ဝိပါကဓမ္မဓမ္မော နေဝဝိပါကနဝိပါကဓမ္မဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အရဟာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခတိ. <Emphasis>သဟဇာတာဓိပတိ</Emphasis>—  ဝိပါကဓမ္မဓမ္မာဓိပတိ စိတ္တသမုဋ္ဌာနာနံ ရူပါနံ အဓိပတိပစ္စယေန ပစ္စယော. (2)
</Paragraph>

<Paragraph number="2295" book="p1-1">
ဝိပါကဓမ္မဓမ္မော ဝိပါကဓမ္မဓမ္မဿ စ နေဝဝိပါကနဝိပါကဓမ္မဓမ္မဿ စ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  ဝိပါကဓမ္မဓမ္မာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>

<Paragraph number="2296" book="p1-1">
နေဝဝိပါကနဝိပါကဓမ္မဓမ္မော နေဝဝိပါကနဝိပါကဓမ္မဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အရဟာ နိဗ္ဗာနံ ဂရုံ ကတွာ ပစ္စဝေက္ခတိ. <Emphasis>သဟဇာတာဓိပတိ</Emphasis>—  နေဝဝိပါကနဝိပါကဓမ္မဓမ္မာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (1)
</Paragraph>

<Paragraph number="2297" book="p1-1">
နေဝဝိပါကနဝိပါကဓမ္မဓမ္မော ဝိပါကဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  နိဗ္ဗာနံ ဖလဿ အဓိပတိပစ္စယေန ပစ္စယော. (2)
</Paragraph>

<Paragraph number="2298" book="p1-1">
နေဝဝိပါကနဝိပါကဓမ္မဓမ္မော ဝိပါကဓမ္မဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  သေက္ခာ နိဗ္ဗာနံ ဂရုံ ကတွာ ပစ္စဝေက္ခန္တိ. နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ အဓိပတိပစ္စယေန ပစ္စယော. စက္ခုံ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. သောတံ …ပေ…  နေဝဝိပါကနဝိပါကဓမ္မဓမ္မေ ခန္ဓေ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (3)
</Paragraph>
</Division>