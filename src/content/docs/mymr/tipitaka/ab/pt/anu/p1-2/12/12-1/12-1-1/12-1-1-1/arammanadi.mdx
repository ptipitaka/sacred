---
title: "အာရမ္မဏာဒိ"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="4">

<Paragraph number="1664">
သေက္ခံ ဓမ္မံ ပဋိစ္စ သေက္ခော ဓမ္မော ဥပ္ပဇ္ဇတိ အာရမ္မဏပစ္စယာ…  အဓိပတိပစ္စယာ (ပဋိသန္ဓိ နတ္ထိ)…  အနန္တရပစ္စယာ…  သမနန္တရပစ္စယာ…  သဟဇာတပစ္စယာ (သဗ္ဗေ မဟာဘူတာ ကာတဗ္ဗာ)…  အညမညပစ္စယာ…  နိဿယပစ္စယာ…  ဥပနိဿယပစ္စယာ…  ပုရေဇာတပစ္စယာ…  အာသေဝနပစ္စယာ—  သေက္ခံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ… .
</Paragraph>

<Paragraph number="1665">
နေဝသေက္ခနာသေက္ခံ ဓမ္မံ ပဋိစ္စ နေဝသေက္ခနာသေက္ခော ဓမ္မော ဥပ္ပဇ္ဇတိ အာသေဝနပစ္စယာ—  နေဝသေက္ခနာသေက္ခံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ…  ကမ္မပစ္စယာ, ဝိပါကပစ္စယာ—  ဝိပါကံ သေက္ခံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ… . (တီဏိ, ပရိပုဏ္ဏံ.)
</Paragraph>

<Paragraph number="1666">
အသေက္ခံ ဓမ္မံ ပဋိစ္စ အသေက္ခော ဓမ္မော ဥပ္ပဇ္ဇတိ ဝိပါကပစ္စယာ—  အသေက္ခံ ဧကံ ခန္ဓံ ပဋိစ္စ…  တီဏိ.
</Paragraph>

<Paragraph number="1667">
နေဝသေက္ခနာသေက္ခံ ဓမ္မံ ပဋိစ္စ နေဝသေက္ခနာသေက္ခော ဓမ္မော ဥပ္ပဇ္ဇတိ ဝိပါကပစ္စယာ—  ဝိပါကံ နေဝသေက္ခနာသေက္ခံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ…  ခန္ဓေ ပဋိစ္စ ဝတ္ထု, ဝတ္ထုံ ပဋိစ္စ ခန္ဓာ, ဧကံ မဟာဘူတံ …ပေ… . (1)
</Paragraph>

<Paragraph number="1668">
သေက္ခဉ္စ နေဝသေက္ခနာသေက္ခဉ္စ ဓမ္မံ ပဋိစ္စ နေဝသေက္ခနာသေက္ခော ဓမ္မော ဥပ္ပဇ္ဇတိ ဝိပါကပစ္စယာ—  ဝိပါကေ သေက္ခေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. (1)
</Paragraph>

<Paragraph number="1669">
အသေက္ခဉ္စ နေဝသေက္ခနာသေက္ခဉ္စ ဓမ္မံ ပဋိစ္စ နေဝသေက္ခနာသေက္ခော ဓမ္မော ဥပ္ပဇ္ဇတိ ဝိပါကပစ္စယာ—  အသေက္ခေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. (1)
</Paragraph>
</Division>