---
title: အာရမ္မဏ
tableOfContents: false
sidebar:
  order: 3
type: tipitaka
basket: ab
book: p2
review:
  current: review
  updated: '2025-10-27T21:47:48.351015'
  updated_by: ''
  notes: ''
  history:
  - state: review
    date: '2025-10-27T21:47:48.351015'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="70" book="p2" e="ch" v="38" p="587">

<Paragraph number="4226" book="p2">
ဒဿနေန ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ ဓမ္မဿ အာရမ္မဏပစ္စယေန ပစ္စယော—  ဒဿနေန ပဟာတဗ္ဗဟေတုကေ ခန္ဓေ အာရဗ္ဘ ဒဿနေန ပဟာတဗ္ဗဟေတုကာ ခန္ဓာ ဥပ္ပဇ္ဇန္တိ. (မူလံ ကာတဗ္ဗံ.) ဒဿနေန ပဟာတဗ္ဗဟေတုကေ ခန္ဓေ အာရဗ္ဘ နဒဿနေန ပဟာတဗ္ဗဟေတုကာ ခန္ဓာ စ မောဟော စ ဥပ္ပဇ္ဇန္တိ. (မူလံ ကာတဗ္ဗံ.) ဒဿနေန ပဟာတဗ္ဗဟေတုကေ ခန္ဓေ အာရဗ္ဘ ဝိစိကိစ္ဆာသဟဂတာ ခန္ဓာ စ မောဟော စ ဥပ္ပဇ္ဇန္တိ. (3)
</Paragraph>

</Division>
<Division number="71" book="p2" e="ch" v="38" p="588">

<Paragraph number="4227" book="p2">
နဒဿနေန ပဟာတဗ္ဗဟေတုကော ဓမ္မော နဒဿနေန ပဟာတဗ္ဗဟေတုကဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ ကတွာ တံ ပစ္စဝေက္ခတိ, အဿာဒေတိ အဘိနန္ဒတိ, တံ အာရဗ္ဘ နဒဿနေန ပဟာတဗ္ဗဟေတုကော ရာဂေါ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ, နဒဿနေန ပဟာတဗ္ဗဟေတုကံ ဒေါမနဿံ ဥပ္ပဇ္ဇတိ, ပုဗ္ဗေ သုစိဏ္ဏာနိ …ပေ…  ဈာနာ ဝုဋ္ဌဟိတွာ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ …ပေ…  အရိယာ နဒဿနေန ပဟာတဗ္ဗဟေတုကေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ …ပေ…  ပုဗ္ဗေ သမုဒါစိဏ္ဏေ ကိလေသေ ဇာနန္တိ, စက္ခုံ …ပေ…  ဝတ္ထုံ နဒဿနေန ပဟာတဗ္ဗဟေတုကေ ခန္ဓေ စ မောဟဉ္စ အနိစ္စတော …ပေ…  ဝိပဿတိ, အဿာဒေတိ အဘိနန္ဒတိ, တံ အာရဗ္ဘ နဒဿနေန ပဟာတဗ္ဗဟေတုကော ရာဂေါ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ, နဒဿနေန ပဟာတဗ္ဗဟေတုကံ ဒေါမနဿံ ဥပ္ပဇ္ဇတိ, ဒိဗ္ဗေန စက္ခုနာ ရူပံ ပဿတိ …ပေ…  အနာဂတံသဉာဏဿ, အာဝဇ္ဇနာယ, မောဟဿ စ အာရမ္မဏပစ္စယေန ပစ္စယော.
</Paragraph>

<Paragraph number="4228" book="p2">
နဒဿနေန ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  ဈာနံ …ပေ…  စက္ခုံ …ပေ…  ဝတ္ထုံ နဒဿနေန ပဟာတဗ္ဗဟေတုကေ ခန္ဓေ စ မောဟဉ္စ အဿာဒေတိ အဘိနန္ဒတိ, တံ အာရဗ္ဘ ဒဿနေန ပဟာတဗ္ဗဟေတုကော ရာဂေါ ဥပ္ပဇ္ဇတိ, ဒိဋ္ဌိ …ပေ…  ဝိစိကိစ္ဆာ …ပေ…  ဒဿနေန ပဟာတဗ္ဗဟေတုကံ ဒေါမနဿံ ဥပ္ပဇ္ဇတိ.
</Paragraph>

<Paragraph number="4229" book="p2">
နဒဿနေန ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ စ နဒဿနေန ပဟာတဗ္ဗဟေတုကဿ စ ဓမ္မဿ အာရမ္မဏပစ္စယေန ပစ္စယော—  စက္ခုံ …ပေ…  ဝတ္ထုံ နဒဿနေန ပဟာတဗ္ဗဟေတုကေ ခန္ဓေ စ မောဟဉ္စ အာရဗ္ဘ ဝိစိကိစ္ဆာသဟဂတာ ခန္ဓာ စ မောဟော စ ဥပ္ပဇ္ဇန္တိ. (3)
</Paragraph>

</Division>
<Division number="72" book="p2" e="ch" v="38" p="588">

<Paragraph number="4230" book="p2">
ဒဿနေန ပဟာတဗ္ဗဟေတုကော စ နဒဿနေန ပဟာတဗ္ဗဟေတုကော စ ဓမ္မာ ဒဿနေန ပဟာတဗ္ဗဟေတုကဿ ဓမ္မဿ အာရမ္မဏပစ္စယေန ပစ္စယော—  ဝိစိကိစ္ဆာသဟဂတေ ခန္ဓေ စ မောဟဉ္စ အာရဗ္ဘ ဒဿနေန ပဟာတဗ္ဗဟေတုကာ ခန္ဓာ ဥပ္ပဇ္ဇန္တိ. (မူလံ ကာတဗ္ဗံ.) ဝိစိကိစ္ဆာသဟဂတေ ခန္ဓေ စ မောဟဉ္စ အာရဗ္ဘ နဒဿနေန ပဟာတဗ္ဗဟေတုကာ ခန္ဓာ စ မောဟော စ ဥပ္ပဇ္ဇန္တိ. (မူလံ ကာတဗ္ဗံ.) ဝိစိကိစ္ဆာသဟဂတေ ခန္ဓေ စ မောဟဉ္စ အာရဗ္ဘ ဝိစိကိစ္ဆာသဟဂတာ ခန္ဓာ စ မောဟော စ ဥပ္ပဇ္ဇန္တိ. (3)
</Paragraph>
</Division>