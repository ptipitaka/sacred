---
title: "အနန္တရ"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="26">

<Paragraph number="2711">
အတီတာရမ္မဏော ဓမ္မော အတီတာရမ္မဏဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အတီတာရမ္မဏာ ခန္ဓာ ပစ္ဆိမာနံ ပစ္ဆိမာနံ အတီတာရမ္မဏာနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="2712">
အတီတာရမ္မဏော ဓမ္မော အနာဂတာရမ္မဏဿ ဓမ္မဿ အနန္တရပစ္စယေန ပစ္စယော—  အတီတာရမ္မဏံ ဘဝင်္ဂံ အနာဂတာရမ္မဏာယ အာဝဇ္ဇနာယ အနန္တရပစ္စယေန ပစ္စယော. (2)
</Paragraph>

<Paragraph number="2713">
အတီတာရမ္မဏော ဓမ္မော ပစ္စုပ္ပန္နာရမ္မဏဿ ဓမ္မဿ အနန္တရပစ္စယေန ပစ္စယော—  အတီတာရမ္မဏံ စုတိစိတ္တံ ပစ္စုပ္ပန္နာရမ္မဏဿ ပဋိသန္ဓိစိတ္တဿ အနန္တရပစ္စယေန ပစ္စယော. အတီတာရမ္မဏံ ဘဝင်္ဂံ ပစ္စုပ္ပန္နာရမ္မဏာယ အာဝဇ္ဇနာယ အနန္တရပစ္စယေန ပစ္စယော. (3)
</Paragraph>

</Division>
<Division number="27">

<Paragraph number="2714">
အနာဂတာရမ္မဏော ဓမ္မော အနာဂတာရမ္မဏဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အနာဂတာရမ္မဏာ ခန္ဓာ ပစ္ဆိမာနံ ပစ္ဆိမာနံ အနာဂတာရမ္မဏာနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="2715">
အနာဂတာရမ္မဏော ဓမ္မော အတီတာရမ္မဏဿ ဓမ္မဿ အနန္တရပစ္စယေန ပစ္စယော—  အနာဂတာရမ္မဏံ ဣဒ္ဓိဝိဓဉာဏံ အတီတာရမ္မဏဿ ဝုဋ္ဌာနဿ …ပေ…  စေတောပရိယဉာဏံ အတီတာရမ္မဏဿ ဝုဋ္ဌာနဿ …ပေ…  အနာဂတံသဉာဏံ အတီတာရမ္မဏဿ ဝုဋ္ဌာနဿ …ပေ…  အနာဂတာရမ္မဏာ ခန္ဓာ အတီတာရမ္မဏဿ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

</Division>
<Division number="28">

<Paragraph number="2716">
ပစ္စုပ္ပန္နာရမ္မဏော ဓမ္မော ပစ္စုပ္ပန္နာရမ္မဏဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ပစ္စုပ္ပန္နာရမ္မဏာ ခန္ဓာ ပစ္ဆိမာနံ ပစ္ဆိမာနံ ပစ္စုပ္ပန္နာရမ္မဏာနံ ခန္ဓာနံ အနန္တရပစ္စယေန ပစ္စယော. ပစ္စုပ္ပန္နာရမ္မဏံ ပဋိသန္ဓိစိတ္တံ ပစ္စုပ္ပန္နာရမ္မဏဿ ဘဝင်္ဂဿ …ပေ…  ပစ္စုပ္ပန္နာရမ္မဏံ ဘဝင်္ဂံ ပစ္စုပ္ပန္နာရမ္မဏဿ ဘဝင်္ဂဿ အနန္တရပစ္စယေန ပစ္စယော. (1)
</Paragraph>

<Paragraph number="2717">
ပစ္စုပ္ပန္နာရမ္မဏော ဓမ္မော အတီတာရမ္မဏဿ ဓမ္မဿ အနန္တရပစ္စယေန ပစ္စယော—  ပစ္စုပ္ပန္နာရမ္မဏံ ပဋိသန္ဓိစိတ္တံ အတီတာရမ္မဏဿ ဘဝင်္ဂဿ …ပေ…  ပစ္စုပ္ပန္နာရမ္မဏံ ဘဝင်္ဂံ အတီတာရမ္မဏဿ ဘဝင်္ဂဿ …ပေ…  ပစ္စုပ္ပန္နာရမ္မဏာ ခန္ဓာ အတီတာရမ္မဏဿ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>
</Division>