---
title: "ဟေတု"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="45">

<Paragraph number="1719">
ဂန္ထသမ္ပယုတ္တံ ဓမ္မံ ပဋိစ္စ ဂန္ထသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  ဂန္ထသမ္ပယုတ္တံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ… . (1)
</Paragraph>

<Paragraph number="1720">
ဂန္ထသမ္ပယုတ္တံ ဓမ္မံ ပဋိစ္စ ဂန္ထဝိပ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  ဂန္ထသမ္ပယုတ္တေ ခန္ဓေ ပဋိစ္စ စိတ္တသမုဋ္ဌာနံ ရူပံ, ဒိဋ္ဌိဂတဝိပ္ပယုတ္တလောဘသဟဂတေ ခန္ဓေ ပဋိစ္စ လောဘော စိတ္တသမုဋ္ဌာနဉ္စ ရူပံ, ဒေါမနဿသဟဂတေ ခန္ဓေ ပဋိစ္စ ပဋိဃံ စိတ္တသမုဋ္ဌာနဉ္စ ရူပံ. (2)
</Paragraph>

<Paragraph number="1721">
ဂန္ထသမ္ပယုတ္တံ ဓမ္မံ ပဋိစ္စ ဂန္ထသမ္ပယုတ္တော စ ဂန္ထဝိပ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ—  ဂန္ထသမ္ပယုတ္တံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ဒိဋ္ဌိဂတဝိပ္ပယုတ္တလောဘသဟဂတံ ဧကံ ခန္ဓံ ပဋိစ္စ တယော ခန္ဓာ လောဘော စ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ဒေါမနဿသဟဂတံ ဧကံ ခန္ဓံ ပဋိစ္စ တယော ခန္ဓာ ပဋိဃဉ္စ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ… . (3)
</Paragraph>

</Division>
<Division number="46">

<Paragraph number="1722">
ဂန္ထဝိပ္ပယုတ္တံ ဓမ္မံ ပဋိစ္စ ဂန္ထဝိပ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  ဂန္ထဝိပ္ပယုတ္တံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ဒိဋ္ဌိဂတဝိပ္ပယုတ္တံ လောဘံ ပဋိစ္စ စိတ္တသမုဋ္ဌာနံ ရူပံ, ပဋိဃံ ပဋိစ္စ စိတ္တသမုဋ္ဌာနံ ရူပံ; ပဋိသန္ဓိက္ခဏေ …ပေ…  ခန္ဓေ ပဋိစ္စ. (သံခိတ္တံ.) (1)
</Paragraph>

<Paragraph number="1723">
ဂန္ထဝိပ္ပယုတ္တံ ဓမ္မံ ပဋိစ္စ ဂန္ထသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  ဒိဋ္ဌိဂတဝိပ္ပယုတ္တံ လောဘံ ပဋိစ္စ သမ္ပယုတ္တကာ ခန္ဓာ, ပဋိဃံ ပဋိစ္စ သမ္ပယုတ္တကာ ခန္ဓာ. (2)
</Paragraph>

<Paragraph number="1724">
ဂန္ထဝိပ္ပယုတ္တံ ဓမ္မံ ပဋိစ္စ ဂန္ထသမ္ပယုတ္တော စ ဂန္ထဝိပ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ—  ဒိဋ္ဌိဂတဝိပ္ပယုတ္တံ လောဘံ ပဋိစ္စ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ, ပဋိဃံ ပဋိစ္စ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ. (3)
</Paragraph>

</Division>
<Division number="47">

<Paragraph number="1725">
ဂန္ထသမ္ပယုတ္တဉ္စ ဂန္ထဝိပ္ပယုတ္တဉ္စ ဓမ္မံ ပဋိစ္စ ဂန္ထသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  ဒိဋ္ဌိဂတဝိပ္ပယုတ္တလောဘသဟဂတံ ဧကံ ခန္ဓဉ္စ လောဘဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ…  ဒေါမနဿသဟဂတံ ဧကံ ခန္ဓဉ္စ ပဋိဃဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ… . (1)
</Paragraph>

<Paragraph number="1726">
ဂန္ထသမ္ပယုတ္တဉ္စ ဂန္ထဝိပ္ပယုတ္တဉ္စ ဓမ္မံ ပဋိစ္စ ဂန္ထဝိပ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ—  ဂန္ထသမ္ပယုတ္တေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ, ဒိဋ္ဌိဂတဝိပ္ပယုတ္တလောဘသဟဂတေ ခန္ဓေ စ လောဘဉ္စ ပဋိစ္စ စိတ္တသမုဋ္ဌာနံ ရူပံ, ဒေါမနဿသဟဂတေ ခန္ဓေ စ ပဋိဃဉ္စ ပဋိစ္စ စိတ္တသမုဋ္ဌာနံ ရူပံ. (2)
</Paragraph>

<Paragraph number="1727">
ဂန္ထသမ္ပယုတ္တဉ္စ ဂန္ထဝိပ္ပယုတ္တဉ္စ ဓမ္မံ ပဋိစ္စ ဂန္ထသမ္ပယုတ္တော စ ဂန္ထဝိပ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ—  ဒိဋ္ဌိဂတဝိပ္ပယုတ္တလောဘသဟဂတံ ဧကံ ခန္ဓဉ္စ လောဘဉ္စ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ဒေါမနဿသဟဂတံ ဧကံ ခန္ဓဉ္စ ပဋိဃဉ္စ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ… . (3)
</Paragraph>
</Division>