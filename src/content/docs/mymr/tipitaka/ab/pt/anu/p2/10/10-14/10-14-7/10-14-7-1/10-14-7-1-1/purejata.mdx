---
title: "ပုရေဇာတ"
tableOfContents: false
sidebar:
  order: 10
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="453">

<Paragraph number="3462">
ဥပါဒိန္နော ဓမ္မော ဥပါဒိန္နဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ကာယံ ဥပါဒိန္နေ ရူပေ…  ဂန္ဓေ…  ရသေ…  ဖောဋ္ဌဗ္ဗေ…  ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ; ကုသလာကုသလေ နိရုဒ္ဓေ ဝိပါကော တဒါရမ္မဏတာ ဥပ္ပဇ္ဇတိ, ဥပါဒိန္နံ ရူပါယတနံ စက္ခုဝိညာဏဿ …ပေ…  ဂန္ဓာယတနံ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ… . <Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ …ပေ…  ဝတ္ထု ဥပါဒိန္နာနံ ခန္ဓာနံ ပုရေဇာတပစ္စယေန ပစ္စယော. (1)
</Paragraph>

<Paragraph number="3463">
ဥပါဒိန္နော ဓမ္မော အနုပါဒိန္နဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ကာယံ, ဥပါဒိန္နေ ရူပေ…  ဂန္ဓေ…  ရသေ…  ဖောဋ္ဌဗ္ဗေ ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ဥပါဒိန္နံ ရူပံ ပဿတိ. <Emphasis>ဝတ္ထုပုရေဇာတံ</Emphasis>—  ဝတ္ထု အနုပါဒိန္နာနံ ခန္ဓာနံ ပုရေဇာတပစ္စယေန ပစ္စယော. (2)
</Paragraph>

</Division>
<Division number="454">

<Paragraph number="3464">
အနုပါဒိန္နော ဓမ္မော အနုပါဒိန္နဿ ဓမ္မဿ ပုရေဇာတပစ္စယေန ပစ္စယော. <Emphasis>အာရမ္မဏပုရေဇာတံ</Emphasis>—  အနုပါဒိန္နေ ရူပေ…  သဒ္ဒေ…  ဂန္ဓေ…  ရသေ…  ဖောဋ္ဌဗ္ဗေ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ အနုပါဒိန္နံ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. (1)
</Paragraph>

<Paragraph number="3465">
အနုပါဒိန္နော ဓမ္မော ဥပါဒိန္နဿ ဓမ္မဿ ပုရေဇာတပစ္စယေန ပစ္စယော. <Emphasis>အာရမ္မဏပုရေဇာတံ</Emphasis>—  အနုပါဒိန္နေ ရူပေ…  သဒ္ဒေ…  ဂန္ဓေ…  ရသေ…  ဖောဋ္ဌဗ္ဗေ အနိစ္စတော …ပေ…  ဒေါမနဿံ ဥပ္ပဇ္ဇတိ; ကုသလာကုသလေ နိရုဒ္ဓေ ဝိပါကော တဒါရမ္မဏတာ ဥပ္ပဇ္ဇတိ, အနုပါဒိန္နံ ရူပါယတနံ စက္ခုဝိညာဏဿ …ပေ…  သဒ္ဒါယတနံ …ပေ…  ဖောဋ္ဌဗ္ဗာယတနံ ကာယဝိညာဏဿ ပုရေဇာတပစ္စယေန ပစ္စယော. (2)
</Paragraph>

<Paragraph number="3466">
ဥပါဒိန္နော စ အနုပါဒိန္နော စ ဓမ္မာ ဥပါဒိန္နဿ ဓမ္မဿ ပုရေဇာတပစ္စယေန ပစ္စယော—  <Emphasis>အာရမ္မဏပုရေဇာတံ, ဝတ္ထုပုရေဇာတံ</Emphasis>. အနုပါဒိန္နံ ရူပါယတနဉ္စ စက္ခာယတနဉ္စ စက္ခုဝိညာဏဿ …ပေ…  သဒ္ဒါယတနဉ္စ သောတာယတနဉ္စ …ပေ…  ဖောဋ္ဌဗ္ဗာယတနဉ္စ ကာယာယတနဉ္စ ကာယဝိညာဏဿ ပုရေဇာတပစ္စယေန ပစ္စယော; အနုပါဒိန္နံ ရူပါယတနဉ္စ ဝတ္ထု စ …ပေ…  ဖောဋ္ဌဗ္ဗာယတနဉ္စ ဝတ္ထု စ ဥပါဒိန္နာနံ ခန္ဓာနံ ပုရေဇာတပစ္စယေန ပစ္စယော. (1)
</Paragraph>

<Paragraph number="3467">
ဥပါဒိန္နော စ အနုပါဒိန္နော စ ဓမ္မာ အနုပါဒိန္နဿ ဓမ္မဿ ပုရေဇာတပစ္စယေန ပစ္စယော—  <Emphasis>အာရမ္မဏပုရေဇာတံ, ဝတ္ထုပုရေဇာတံ</Emphasis>. အနုပါဒိန္နံ ရူပါယတနဉ္စ ဝတ္ထု စ …ပေ…  ဖောဋ္ဌဗ္ဗာယတနဉ္စ ဝတ္ထု စ အနုပါဒိန္နာနံ ခန္ဓာနံ ပုရေဇာတပစ္စယေန ပစ္စယော. (2)
</Paragraph>
</Division>