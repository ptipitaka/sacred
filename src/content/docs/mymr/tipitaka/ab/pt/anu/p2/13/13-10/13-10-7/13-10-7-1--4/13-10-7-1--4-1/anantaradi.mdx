---
title: အနန္တရာဒိ
tableOfContents: false
sidebar:
  order: 1
type: tipitaka
basket: ab
book: p2
review:
  current: review
  updated: '2025-10-23T09:21:08.140134'
  updated_by: ''
  notes: ''
  history:
  - state: review
    date: '2025-10-23T09:21:08.140134'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="187" book="p2" e="ch" v="38" p="439">

<Paragraph number="4494" book="p2">
ဥပေက္ခာသဟဂတော ဓမ္မော ဥပေက္ခာသဟဂတဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ဥပေက္ခာသဟဂတာ ခန္ဓာ ပစ္ဆိမာနံ ပစ္ဆိမာနံ ဥပေက္ခာသဟဂတာနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="4495" book="p2">
ဥပေက္ခာသဟဂတော ဓမ္မော နော်ပေက္ခာသဟဂတဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ဥပေက္ခာသဟဂတာ ခန္ဓာ ပစ္ဆိမာယ ပစ္ဆိမာယ ဥပေက္ခာယ အနန္တရပစ္စယေန ပစ္စယော; ဥပေက္ခာသဟဂတံ စုတိစိတ္တံ နော်ပေက္ခာသဟဂတဿ ဥပပတ္တိစိတ္တဿ…  အာဝဇ္ဇနာ နော်ပေက္ခာသဟဂတာနံ ခန္ဓာနံ…  ဝိပါကမနောဓာတု နော်ပေက္ခာသဟဂတာယ ဝိပါကမနောဝိညာဏဓာတုယာ…  ဥပေက္ခာသဟဂတံ ဘဝင်္ဂံ နော်ပေက္ခာသဟဂတဿ ဘဝင်္ဂဿ…  ဥပေက္ခာသဟဂတံ ကုသလာကုသလံ နော်ပေက္ခာသဟဂတဿ ဝုဋ္ဌာနဿ…  ကိရိယံ ဝုဋ္ဌာနဿ…  ဖလံ ဝုဋ္ဌာနဿ…  နိရောဓာ ဝုဋ္ဌဟန္တဿ နေဝသညာနာသညာယတနံ နော်ပေက္ခာသဟဂတာယ ဖလသမာပတ္တိယာ အနန္တရပစ္စယေန ပစ္စယော. (2)
</Paragraph>

<Paragraph number="4496" book="p2">
ဥပေက္ခာသဟဂတော ဓမ္မော ဥပေက္ခာသဟဂတဿ စ နော်ပေက္ခာသဟဂတဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ဥပေက္ခာသဟဂတာ ခန္ဓာ ပစ္ဆိမာနံ ပစ္ဆိမာနံ ဥပေက္ခာသဟဂတာနံ ခန္ဓာနံ ဥပေက္ခာယ စ အနန္တရပစ္စယေန ပစ္စယော. (3)
</Paragraph>

</Division>
<Division number="188" book="p2" e="ch" v="38" p="440">

<Paragraph number="4497" book="p2">
နော်ပေက္ခာသဟဂတော ဓမ္မော နော်ပေက္ခာသဟဂတဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ဥပေက္ခာ ပစ္ဆိမာယ ပစ္ဆိမာယ ဥပေက္ခာယ အနန္တရပစ္စယေန ပစ္စယော; ပုရိမာ ပုရိမာ နော်ပေက္ခာသဟဂတာ ခန္ဓာ ပစ္ဆိမာနံ ပစ္ဆိမာနံ နော်ပေက္ခာသဟဂတာနံ ခန္ဓာနံ အနန္တရပစ္စယေန ပစ္စယော; အနုလောမံ ဂေါတြဘုဿ …ပေ…  အနုလောမံ ဖလသမာပတ္တိယာ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ ဥပေက္ခာ ပစ္ဆိမာနံ ပစ္ဆိမာနံ ဥပေက္ခာသဟဂတာနံ ခန္ဓာနံ အနန္တရပစ္စယေန ပစ္စယော; နော်ပေက္ခာသဟဂတံ စုတိစိတ္တံ ဥပေက္ခာသဟဂတဿ ဥပပတ္တိစိတ္တဿ…  နော်ပေက္ခာသဟဂတံ ဘဝင်္ဂံ အာဝဇ္ဇနာယ…  ကာယဝိညာဏဓာတု ဝိပါကမနောဓာတုယာ…  နော်ပေက္ခာသဟဂတာ ဝိပါကမနောဝိညာဏဓာတု ကိရိယမနောဝိညာဏဓာတုယာ…  နော်ပေက္ခာသဟဂတံ ဘဝင်္ဂံ ဥပေက္ခာသဟဂတဿ ဘဝင်္ဂဿ…  နော်ပေက္ခာသဟဂတံ ကုသလာကုသလံ ဥပေက္ခာသဟဂတဿ ဝုဋ္ဌာနဿ…  ကိရိယံ ဝုဋ္ဌာနဿ…  ဖလံ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

<Paragraph number="4498" book="p2">
နော်ပေက္ခာသဟဂတော ဓမ္မော ဥပေက္ခာသဟဂတဿ စ နော်ပေက္ခာသဟဂတဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ဥပေက္ခာ ပစ္ဆိမာနံ ပစ္ဆိမာနံ ဥပေက္ခာသဟဂတာနံ ခန္ဓာနံ ဥပေက္ခာယ စ အနန္တရပစ္စယေန ပစ္စယော. (3)
</Paragraph>

</Division>
<Division number="189" book="p2" e="ch" v="38" p="440">

<Paragraph number="4499" book="p2">
ဥပေက္ခာသဟဂတော စ နော်ပေက္ခာသဟဂတော စ ဓမ္မာ ဥပေက္ခာသဟဂတဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ ဥပေက္ခာသဟဂတာ ခန္ဓာ စ ဥပေက္ခာ စ ပစ္ဆိမာနံ ပစ္ဆိမာနံ ဥပေက္ခာသဟဂတာနံ ခန္ဓာနံ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ ဥပေက္ခာသဟဂတာ ခန္ဓာ စ ဥပေက္ခာ စ ပစ္ဆိမာယ ပစ္ဆိမာယ ဥပေက္ခာယ အနန္တရပစ္စယေန ပစ္စယော; ဥပေက္ခာသဟဂတံ စုတိစိတ္တဉ္စ ဥပေက္ခာ စ နော်ပေက္ခာသဟဂတဿ ဥပပတ္တိစိတ္တဿ…  အာဝဇ္ဇနာ စ ဥပေက္ခာ စ နော်ပေက္ခာသဟဂတာနံ ခန္ဓာနံ…  ဝိပါကမနောဓာတု စ ဥပေက္ခာ စ နော်ပေက္ခာသဟဂတာယ ဝိပါကမနောဝိညာဏဓာတုယာ…  ဥပေက္ခာသဟဂတံ ဘဝင်္ဂဉ္စ ဥပေက္ခာ စ နော်ပေက္ခာသဟဂတဿ ဘဝင်္ဂဿ…  ဥပေက္ခာသဟဂတံ ကုသလာကုသလဉ္စ ဥပေက္ခာ စ နော်ပေက္ခာသဟဂတဿ ဝုဋ္ဌာနဿ…  ကိရိယဉ္စ ဥပေက္ခာ စ ဝုဋ္ဌာနဿ…  ဖလဉ္စ ဥပေက္ခာ စ ဝုဋ္ဌာနဿ…  နိရောဓာ ဝုဋ္ဌဟန္တဿ နေဝသညာနာသညာယတနဉ္စ ဥပေက္ခာ စ နော်ပေက္ခာသဟဂတာယ ဖလသမာပတ္တိယာ အနန္တရပစ္စယေန ပစ္စယော. (မူလံ ကာတဗ္ဗံ.) ပုရိမာ ပုရိမာ ဥပေက္ခာသဟဂတာ ခန္ဓာ စ ဥပေက္ခာ စ ပစ္ဆိမာနံ ပစ္ဆိမာနံ ဥပေက္ခာသဟဂတာနံ ခန္ဓာနံ ဥပေက္ခာယ စ အနန္တရပစ္စယေန ပစ္စယော. (3)
</Paragraph>

<Paragraph number="4500" book="p2">
သမနန္တရပစ္စယေန ပစ္စယော…  သဟဇာတပစ္စယေန ပစ္စယော…  နဝ…  အညမညပစ္စယေန ပစ္စယော…  နဝ…  နိဿယပစ္စယေန ပစ္စယော…  နဝ.
</Paragraph>
</Division>