---
title: "အတ္ထိ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="134">

<Paragraph number="2646">
စေတသိကော ဓမ္မော စေတသိကဿ ဓမ္မဿ အတ္ထိပစ္စယေန ပစ္စယော…  ဧကံ. (ပဋိစ္စဝါရသဒိသံ.)
</Paragraph>

<Paragraph number="2647">
စေတသိကော ဓမ္မော အစေတသိကဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. (သံခိတ္တံ.) (2)
</Paragraph>

<Paragraph number="2648">
စေတသိကော ဓမ္မော စေတသိကဿ စ အစေတသိကဿ စ ဓမ္မဿ အတ္ထိပစ္စယေန ပစ္စယော…  ဧကံ. (ပဋိစ္စဝါရသဒိသံ.) (3)
</Paragraph>

</Division>
<Division number="135">

<Paragraph number="2649">
အစေတသိကော ဓမ္မော အစေတသိကဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. (သံခိတ္တံ.) (1)
</Paragraph>

<Paragraph number="2650">
အစေတသိကော ဓမ္မော စေတသိကဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတံ</Emphasis>—  စိတ္တံ စေတသိကာနံ ခန္ဓာနံ အတ္ထိပစ္စယေန ပစ္စယော; ပဋိသန္ဓိက္ခဏေ စိတ္တံ …ပေ…  ပဋိသန္ဓိက္ခဏေ ဝတ္ထု စေတသိကာနံ ခန္ဓာနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အနိစ္စတော …ပေ… . (ပုရေဇာတသဒိသံ နိန္နာနာကရဏံ.) (2)
</Paragraph>

<Paragraph number="2651">
အစေတသိကော ဓမ္မော စေတသိကဿ စ အစေတသိကဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတံ</Emphasis>—  စိတ္တံ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော; ပဋိသန္ဓိက္ခဏေ စိတ္တံ …ပေ…  ပဋိသန္ဓိက္ခဏေ ဝတ္ထု စေတသိကာနံ ခန္ဓာနံ စိတ္တဿ စ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ အနိစ္စတော …ပေ… . (ပုရေဇာတသဒိသံ နိန္နာနံ.) (3)
</Paragraph>

</Division>
<Division number="136">

<Paragraph number="2652">
စေတသိကော စ အစေတသိကော စ ဓမ္မာ စေတသိကဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  စက္ခုဝိညာဏသဟဂတော ဧကော ခန္ဓော စ စက္ခာယတနဉ္စ ဒွိန္နံ ခန္ဓာနံ …ပေ…  ကာယဝိညာဏသဟဂတော …ပေ…  စေတသိကော ဧကော ခန္ဓော စ ဝတ္ထု စ ဒွိန္နံ ခန္ဓာနံ အတ္ထိပစ္စယေန ပစ္စယော; ဒွေ ခန္ဓာ စ …ပေ… . <Emphasis>သဟဇာတော</Emphasis>—  စေတသိကော ဧကော ခန္ဓော စ စိတ္တဉ္စ ဒွိန္နံ ခန္ဓာနံ အတ္ထိပစ္စယေန ပစ္စယော; ဒွေ ခန္ဓာ စ …ပေ…  (ပဋိသန္ဓိက္ခဏေ ဒွေပိ ကာတဗ္ဗာ.) (1)
</Paragraph>

<Paragraph number="2653">
စေတသိကော စ အစေတသိကော စ ဓမ္မာ အစေတသိကဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတာ</Emphasis>—  စက္ခုဝိညာဏသဟဂတာ ခန္ဓာ စ စက္ခာယတနဉ္စ စက္ခုဝိညာဏဿ …ပေ…  ကာယဝိညာဏဿ …ပေ…  စေတသိကာ ခန္ဓာ စ စိတ္တဉ္စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော; စေတသိကာ ခန္ဓာ စ စိတ္တဉ္စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>သဟဇာတာ</Emphasis>—  စေတသိကာ ခန္ဓာ စ ဝတ္ထု စ စိတ္တဿ အတ္ထိပစ္စယေန ပစ္စယော (ပဋိသန္ဓိက္ခဏေ တီဏိပိ ကာတဗ္ဗာ). <Emphasis>ပစ္ဆာဇာတာ</Emphasis>—  စေတသိကာ ခန္ဓာ စ စိတ္တဉ္စ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  စေတသိကာ ခန္ဓာ စ စိတ္တဉ္စ ကဗဠီကာရော အာဟာရော စ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  စေတသိကာ ခန္ဓာ စ စိတ္တဉ္စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>

<Paragraph number="2654">
စေတသိကော စ အစေတသိကော စ ဓမ္မာ စေတသိကဿ စ အစေတသိကဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  စက္ခုဝိညာဏသဟဂတော ဧကော ခန္ဓော စ စက္ခာယတနဉ္စ ဒွိန္နံ ခန္ဓာနံ စက္ခုဝိညာဏဿ စ အတ္ထိပစ္စယေန ပစ္စယော …ပေ…  ကာယဝိညာဏသဟဂတော ဧကော ခန္ဓော စ ကာယာယတနဉ္စ ဒွိန္နံ ခန္ဓာနံ ကာယဝိညာဏဿ စ အတ္ထိပစ္စယေန ပစ္စယော; ဒွေ ခန္ဓာ စ …ပေ… . <Emphasis>သဟဇာတော</Emphasis>—  စေတသိကော ဧကော ခန္ဓော စ ဝတ္ထု စ ဒွိန္နံ ခန္ဓာနံ စိတ္တဿ စ အတ္ထိပစ္စယေန ပစ္စယော; ဒွေ ခန္ဓာ စ …ပေ… . (ပဋိသန္ဓိယာ ဒွေ ကာတဗ္ဗာ.) (3)
</Paragraph>
</Division>