---
title: ဥပနိဿယ
tableOfContents: false
sidebar:
  order: 14
type: tipitaka
basket: ab
book: p1-2
review:
  current: review
  updated: '2025-10-23T09:20:59.535763'
  updated_by: ''
  notes: ''
  history:
  - state: review
    date: '2025-10-23T09:20:59.535763'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="72" book="p1-2" e="ch" v="37" p="331">

<Paragraph number="2086" book="p1-2">
ပရိတ္တော ဓမ္မော ပရိတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ပရိတ္တံ သဒ္ဓံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ဝိပဿနံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ, ပရိတ္တံ သီလံ …ပေ…  ပညံ…  ရာဂံ …ပေ…  ပတ္ထနံ…  ကာယိကံ သုခံ …ပေ…  သေနာသနံ ဥပနိဿာယ ဒါနံ ဒေတိ, သီလံ …ပေ…  ဥပေါသထံ …ပေ…  ဝိပဿနံ ဥပ္ပါဒေတိ, ပါဏံ ဟနတိ …ပေ…  သံဃံ ဘိန္ဒတိ. ပရိတ္တာ သဒ္ဓါ …ပေ…  ပညာ, ရာဂေါ …ပေ…  ပတ္ထနာ, ကာယိကံ သုခံ …ပေ…  သေနာသနံ ပရိတ္တာယ သဒ္ဓါယ …ပေ…  ပညာယ, ရာဂဿ …ပေ…  ပတ္ထနာယ, ကာယိကဿ သုခဿ, ကာယိကဿ ဒုက္ခဿ ဥပနိဿယပစ္စယေန ပစ္စယော. ကုသလာကုသလံ ကမ္မံ ဝိပါကဿ ဥပနိဿယပစ္စယေန ပစ္စယော. ပါဏာတိပါတော ပါဏာတိပါတဿ ဥပနိဿယပစ္စယေန ပစ္စယော (စက္ကံ ကာတဗ္ဗံ). မာတုဃာတိကမ္မံ မာတုဃာတိကမ္မဿ ဥပနိဿယပစ္စယေန ပစ္စယော. (စက္ကံ ကာတဗ္ဗံ ကုသလတ္တိကသဒိသံ.) (1)
</Paragraph>

<Paragraph number="2087" book="p1-2">
ပရိတ္တော ဓမ္မော မဟဂ္ဂတဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ပရိတ္တံ သဒ္ဓံ ဥပနိဿာယ မဟဂ္ဂတံ ဈာနံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. ပရိတ္တံ သီလံ …ပေ…  ပညံ…  ရာဂံ …ပေ…  သေနာသနံ ဥပနိဿာယ မဟဂ္ဂတံ ဈာနံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. ပရိတ္တာ သဒ္ဓါ …ပေ…  သေနာသနံ မဟဂ္ဂတာယ သဒ္ဓါယ …ပေ…  ပညာယ ဥပနိဿယပစ္စယေန ပစ္စယော. ပဌမဿ ဈာနဿ ပရိကမ္မံ …ပေ…  နေဝသညာနာသညာယတနဿ ပရိကမ္မံ နေဝသညာနာသညာယတနဿ ဥပနိဿယပစ္စယေန ပစ္စယော. ဒိဗ္ဗဿ စက္ခုဿ ပရိကမ္မံ …ပေ…  အနာဂတံသဉာဏဿ ပရိကမ္မံ …ပေ… . (2)
</Paragraph>

<Paragraph number="2088" book="p1-2">
ပရိတ္တော ဓမ္မော အပ္ပမာဏဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ပရိတ္တံ သဒ္ဓံ ဥပနိဿာယ အပ္ပမာဏံ ဈာနံ ဥပ္ပါဒေတိ, မဂ္ဂံ ဥပ္ပါဒေတိ, ဖလသမာပတ္တိံ ဥပ္ပါဒေတိ. ပရိတ္တံ သီလံ …ပေ…  ပညံ…  ရာဂံ …ပေ…  ပတ္ထနံ…  ကာယိကံ သုခံ …ပေ…  သေနာသနံ ဥပနိဿာယ အပ္ပမာဏံ ဈာနံ ဥပ္ပါဒေတိ, မဂ္ဂံ ဥပ္ပါဒေတိ, ဖလသမာပတ္တိံ ဥပ္ပါဒေတိ. ပရိတ္တာ သဒ္ဓါ …ပေ…  သေနာသနံ အပ္ပမာဏာယ သဒ္ဓါယ …ပေ…  ပညာယ, မဂ္ဂဿ ဖလသမာပတ္တိယာ ဥပနိဿယပစ္စယေန ပစ္စယော. ပဌမဿ မဂ္ဂဿ ပရိကမ္မံ ပဌမဿ မဂ္ဂဿ …ပေ…  စတုတ္ထဿ မဂ္ဂဿ ပရိကမ္မံ စတုတ္ထဿ မဂ္ဂဿ ဥပနိဿယပစ္စယေန ပစ္စယော. (3)
</Paragraph>

</Division>
<Division number="73" book="p1-2" e="ch" v="37" p="332">

<Paragraph number="2089" book="p1-2">
မဟဂ္ဂတော ဓမ္မော မဟဂ္ဂတဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  မဟဂ္ဂတံ သဒ္ဓံ ဥပနိဿာယ မဟဂ္ဂတံ ဈာနံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. မဟဂ္ဂတံ သီလံ …ပေ…  ပညံ ဥပနိဿာယ မဟဂ္ဂတံ ဈာနံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. မဟဂ္ဂတာ သဒ္ဓါ …ပေ…  ပညာ မဟဂ္ဂတာယ သဒ္ဓါယ …ပေ…  ပညာယ ဥပနိဿယပစ္စယေန ပစ္စယော. ပဌမံ ဈာနံ ဒုတိယဿ ဈာနဿ …ပေ…  အာကိဉ္စညာယတနံ နေဝသညာနာသညာယတနဿ ဥပနိဿယပစ္စယေန ပစ္စယော. (1)
</Paragraph>

<Paragraph number="2090" book="p1-2">
မဟဂ္ဂတော ဓမ္မော ပရိတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  မဟဂ္ဂတံ သဒ္ဓံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ဝိပဿနံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ, မဟဂ္ဂတံ သီလံ …ပေ…  ပညံ ဥပနိဿာယ ဒါနံ ဒေတိ …ပေ…  ဝိပဿနံ ဥပ္ပါဒေတိ …ပေ…  မဟဂ္ဂတာ သဒ္ဓါ …ပေ…  ပညာ ပရိတ္တာယ သဒ္ဓါယ …ပေ…  ပညာယ …ပေ…  ကာယိကဿ သုခဿ, ကာယိကဿ ဒုက္ခဿ ဥပနိဿယပစ္စယေန ပစ္စယော. (2)
</Paragraph>

<Paragraph number="2091" book="p1-2">
မဟဂ္ဂတော ဓမ္မော အပ္ပမာဏဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  မဟဂ္ဂတံ သဒ္ဓံ ဥပနိဿာယ အပ္ပမာဏံ ဈာနံ ဥပ္ပါဒေတိ, မဂ္ဂံ ဥပ္ပါဒေတိ, ဖလသမာပတ္တိံ ဥပ္ပါဒေတိ. မဟဂ္ဂတံ သီလံ …ပေ…  ပညံ ဥပနိဿာယ အပ္ပမာဏံ ဈာနံ ဥပ္ပါဒေတိ, မဂ္ဂံ ဥပ္ပါဒေတိ, ဖလသမာပတ္တိံ ဥပ္ပါဒေတိ. မဟဂ္ဂတာ သဒ္ဓါ …ပေ…  ပညာ အပ္ပမာဏာယ သဒ္ဓါယ …ပေ…  ပညာယ မဂ္ဂဿ ဖလသမာပတ္တိယာ ဥပနိဿယပစ္စယေန ပစ္စယော. (3)
</Paragraph>

</Division>
<Division number="74" book="p1-2" e="ch" v="37" p="333">

<Paragraph number="2092" book="p1-2">
အပ္ပမာဏော ဓမ္မော အပ္ပမာဏဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အပ္ပမာဏံ သဒ္ဓံ ဥပနိဿာယ အပ္ပမာဏံ ဈာနံ ဥပ္ပါဒေတိ, မဂ္ဂံ ဥပ္ပါဒေတိ, ဖလသမာပတ္တိံ ဥပ္ပါဒေတိ. အပ္ပမာဏံ သီလံ …ပေ…  ပညံ ဥပနိဿာယ အပ္ပမာဏံ ဈာနံ ဥပ္ပါဒေတိ, မဂ္ဂံ ဥပ္ပါဒေတိ, ဖလသမာပတ္တိံ ဥပ္ပါဒေတိ. အပ္ပမာဏာ သဒ္ဓါ …ပေ…  ပညာ အပ္ပမာဏာယ သဒ္ဓါယ …ပေ…  ပညာယ ဥပနိဿယပစ္စယေန ပစ္စယော. ပဌမော မဂ္ဂေါ ဒုတိယဿ မဂ္ဂဿ …ပေ…  တတိယော မဂ္ဂေါ စတုတ္ထဿ မဂ္ဂဿ…  မဂ္ဂေါ ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="2093" book="p1-2">
အပ္ပမာဏော ဓမ္မော ပရိတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အပ္ပမာဏံ သဒ္ဓံ ဥပနိဿာယ ဒါနံ ဒေတိ, သီလံ …ပေ…  ဥပေါသထကမ္မံ…  ဝိပဿနံ ဥပ္ပါဒေတိ. အပ္ပမာဏံ သီလံ …ပေ…  ပညံ ဥပနိဿာယ ဒါနံ ဒေတိ, သီလံ …ပေ…  ဥပေါသထကမ္မံ…  ဝိပဿနံ…  အပ္ပမာဏာ သဒ္ဓါ …ပေ…  ပညာ ပရိတ္တာယ သဒ္ဓါယ …ပေ…  ပညာယ …ပေ…  ကာယိကဿ သုခဿ, ကာယိကဿ ဒုက္ခဿ ဥပနိဿယပစ္စယေန ပစ္စယော. ဖလသမာပတ္တိ ကာယိကဿ သုခဿ ဥပနိဿယပစ္စယေန ပစ္စယော. အရိယာ မဂ္ဂံ ဥပနိဿာယ သင်္ခါရေ အနိစ္စတော …ပေ…  ဝိပဿန္တိ, မဂ္ဂေါ အရိယာနံ အတ္ထပ္ပဋိသမ္ဘိဒါယ …ပေ…  ပဋိဘာနပ္ပဋိသမ္ဘိဒါယ…  ဌာနာဌာနကောသလ္လဿ ဥပနိဿယပစ္စယေန ပစ္စယော. (2)
</Paragraph>

<Paragraph number="2094" book="p1-2">
အပ္ပမာဏော ဓမ္မော မဟဂ္ဂတဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အပ္ပမာဏံ သဒ္ဓံ ဥပနိဿာယ မဟဂ္ဂတံ ဈာနံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ, အပ္ပမာဏံ သီလံ …ပေ…  ပညံ ဥပနိဿာယ မဟဂ္ဂတံ ဈာနံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. အပ္ပမာဏာ သဒ္ဓါ …ပေ…  ပညာ မဟဂ္ဂတာယ သဒ္ဓါယ …ပေ…  ပညာယ ဥပနိဿယပစ္စယေန ပစ္စယော, အရိယာ မဂ္ဂံ ဥပနိဿာယ အနုပ္ပန္နံ သမာပတ္တိံ ဥပ္ပါဒေန္တိ, ဥပ္ပန္နံ သမာပဇ္ဇန္တိ. (3)
</Paragraph>
</Division>