---
title: "နဟေတွာဒိ"
tableOfContents: false
sidebar:
  order: 1
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="389" book="p2" e="ch" v="38" p="524">

<Paragraph number="3293" book="p2">
ဥပါဒါ ဓမ္မံ ပစ္စယာ နောဥပါဒါ ဓမ္မော ဥပ္ပဇ္ဇတိ နဟေတုပစ္စယာ—  စက္ခာယတနံ ပစ္စယာ စက္ခုဝိညာဏံ …ပေ…  ကာယာယတနံ ပစ္စယာ ကာယဝိညာဏံ, ဝတ္ထုံ ပစ္စယာ အဟေတုကာ နောဥပါဒါ ခန္ဓာ; အဟေတုကပဋိသန္ဓိက္ခဏေ …ပေ…  ဝတ္ထုံ ပစ္စယာ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="3294" book="p2">
နောဥပါဒါ ဓမ္မံ ပစ္စယာ နောဥပါဒါ ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ နောဥပါဒါ ဧကံ ခန္ဓံ ပစ္စယာ တယော ခန္ဓာ နောဥပါဒါ စ စိတ္တသမုဋ္ဌာနံ ရူပံ …ပေ…  ဒွေ ခန္ဓေ …ပေ…  အဟေတုကပဋိသန္ဓိက္ခဏေ …ပေ…  ဧကံ မဟာဘူတံ …ပေ…  (ယာဝ အသညသတ္တာ) ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပစ္စယာ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (တီဏိပိ ပဋိစ္စသဒိသာ, နိန္နာနာကရဏာ.) (3)
</Paragraph>

<Paragraph number="3295" book="p2">
ဥပါဒါ စ နောဥပါဒါ စ ဓမ္မံ ပစ္စယာ နောဥပါဒါ ဓမ္မော ဥပ္ပဇ္ဇတိ နဟေတုပစ္စယာ—  စက္ခုဝိညာဏသဟဂတံ ဧကံ ခန္ဓဉ္စ စက္ခာယတနဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ …ပေ…  ကာယဝိညာဏသဟဂတံ …ပေ…  အဟေတုကံ နောဥပါဒါ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ …ပေ…  ပဋိသန္ဓိက္ခဏေ …ပေ…  ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ စ ဝတ္ထုဉ္စ ပစ္စယာ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)

</Paragraph>
</Division>

<Paragraph number="3296" type="center" book="p2">
နအာရမ္မဏပစ္စယာ တီဏိ, နအာသေဝနပစ္စယာ ပဉ္စ.
</Paragraph>