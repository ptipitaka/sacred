---
title: "13.5.2 အကုသလပဒ"
tableOfContents: false
sidebar:
  order: 2
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="27">

<Paragraph number="2434">
သဝိတက္ကံ အကုသလံ ဓမ္မံ ပဋိစ္စ သဝိတက္ကော အကုသလော ဓမ္မော ဥပ္ပဇ္ဇတိ ဟေတုပစ္စယာ. သဝိတက္ကံ အကုသလံ ဓမ္မံ ပဋိစ္စ အဝိတက္ကော အကုသလော ဓမ္မော ဥပ္ပဇ္ဇတိ ဟေတုပစ္စယာ. သဝိတက္ကံ အကုသလံ ဓမ္မံ ပဋိစ္စ သဝိတက္ကော အကုသလော စ အဝိတက္ကော အကုသလော စ ဓမ္မာ ဥပ္ပဇ္ဇန္တိ ဟေတုပစ္စယာ. (3)
</Paragraph>

<Paragraph number="2435">
အဝိတက္ကံ အကုသလံ ဓမ္မံ ပဋိစ္စ သဝိတက္ကော အကုသလော ဓမ္မော ဥပ္ပဇ္ဇတိ ဟေတုပစ္စယာ. (1)
</Paragraph>

<Paragraph number="2436">
သဝိတက္ကံ အကုသလဉ္စ အဝိတက္ကံ အကုသလဉ္စ ဓမ္မံ ပဋိစ္စ သဝိတက္ကော အကုသလော ဓမ္မော ဥပ္ပဇ္ဇတိ ဟေတုပစ္စယာ. (1) (သံခိတ္တံ.)
</Paragraph>

</Division>
<Division number="28">

<Paragraph number="2437">
ဟေတုယာ ပဉ္စ, အာရမ္မဏေ ပဉ္စ (သဗ္ဗတ္ထ ပဉ္စ) …ပေ…  အဝိဂတေ ပဉ္စ. (သံခိတ္တံ.)
</Paragraph>

</Division>
<Division number="29">

<Paragraph number="2438">
သဝိတက္ကံ အကုသလံ ဓမ္မံ ပဋိစ္စ သဝိတက္ကော အကုသလော ဓမ္မော ဥပ္ပဇ္ဇတိ နဟေတုပစ္စယာ. (1)
</Paragraph>

<Paragraph number="2439">
အဝိတက္ကံ အကုသလံ ဓမ္မံ ပဋိစ္စ သဝိတက္ကော အကုသလော ဓမ္မော ဥပ္ပဇ္ဇတိ နဟေတုပစ္စယာ. (1)
</Paragraph>

<Paragraph number="2440">
သဝိတက္ကံ အကုသလဉ္စ အဝိတက္ကံ အကုသလဉ္စ ဓမ္မံ ပဋိစ္စ သဝိတက္ကော အကုသလော ဓမ္မော ဥပ္ပဇ္ဇတိ နဟေတုပစ္စယာ. (1) (သံခိတ္တံ.)
</Paragraph>

</Division>
<Division number="30">

<Paragraph number="2441">
နဟေတုယာ တီဏိ, နအဓိပတိယာ ပဉ္စ, နကမ္မေ တီဏိ …ပေ…  နဝိပ္ပယုတ္တေ ပဉ္စ. (သံခိတ္တံ. သဟဇာတဝါရာဒိ ဝိတ္ထာရေတဗ္ဗော.)
</Paragraph>

</Division>
<Division number="31">

<Paragraph number="2442">
သဝိတက္ကော အကုသလော ဓမ္မော သဝိတက္ကဿ အကုသလဿ ဓမ္မဿ ဟေတုပစ္စယေန ပစ္စယော. (သံခိတ္တံ.)
</Paragraph>

</Division>
<Division number="32">

<Paragraph number="2443">
ဟေတုယာ တီဏိ, အာရမ္မဏေ နဝ, အဓိပတိယာ နဝ, အနန္တရေ နဝ …ပေ…  သဟဇာတေ ပဉ္စ …ပေ…  ဥပနိဿယေ နဝ, အာသေဝနေ နဝ, ကမ္မေ တီဏိ, အာဟာရေ တီဏိ …ပေ…  ဈာနေ ပဉ္စ, မဂ္ဂေ ပဉ္စ, သမ္ပယုတ္တေ ပဉ္စ, အတ္ထိယာ ပဉ္စ, နတ္ထိယာ နဝ …ပေ…  အဝိဂတေ ပဉ္စ. (သံခိတ္တံ.)
</Paragraph>
</Division>