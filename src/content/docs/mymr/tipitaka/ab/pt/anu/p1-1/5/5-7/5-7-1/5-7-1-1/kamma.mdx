---
title: "ကမ္မ"
tableOfContents: false
sidebar:
  order: 11
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="69">

<Paragraph number="2680">
ဥပါဒိန္နုပါဒါနိယော ဓမ္မော ဥပါဒိန္နုပါဒါနိယဿ ဓမ္မဿ ကမ္မပစ္စယေန ပစ္စယော—  ဥပါဒိန္နုပါဒါနိယာ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော; ပဋိသန္ဓိက္ခဏေ ဥပါဒိန္နုပါဒါနိယာ စေတနာ သမ္ပယုတ္တကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. စေတနာ ဝတ္ထုဿ ကမ္မပစ္စယေန ပစ္စယော. (1)
</Paragraph>

<Paragraph number="2681">
ဥပါဒိန္နုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ ကမ္မပစ္စယေန ပစ္စယော—  ဥပါဒိန္နုပါဒါနိယာ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော. (2)
</Paragraph>

<Paragraph number="2682">
ဥပါဒိန္နုပါဒါနိယော ဓမ္မော ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ဓမ္မဿ ကမ္မပစ္စယေန ပစ္စယော—  ဥပါဒိန္နုပါဒါနိယာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (3)
</Paragraph>

<Paragraph number="2683">
အနုပါဒိန္နုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ ကမ္မပစ္စယေန ပစ္စယော—  အနုပါဒိန္နုပါဒါနိယာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (1)
</Paragraph>

<Paragraph number="2684">
အနုပါဒိန္နုပါဒါနိယော ဓမ္မော ဥပါဒိန္နုပါဒါနိယဿ ဓမ္မဿ ကမ္မပစ္စယေန ပစ္စယော—  နာနာက္ခဏိကာ အနုပါဒိန္နုပါဒါနိယာ စေတနာ ဝိပါကာနံ ဥပါဒိန္နုပါဒါနိယာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (2)
</Paragraph>

</Division>
<Division number="70">

<Paragraph number="2685">
အနုပါဒိန္နအနုပါဒါနိယော ဓမ္မော အနုပါဒိန္နအနုပါဒါနိယဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  အနုပါဒိန္နအနုပါဒါနိယာ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  အနုပါဒိန္နအနုပါဒါနိယာ ကုသလာ စေတနာ ဝိပါကာနံ အနုပါဒိန္နအနုပါဒါနိယာနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="2686">
အနုပါဒိန္နအနုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ ကမ္မပစ္စယေန ပစ္စယော—  အနုပါဒိန္နအနုပါဒါနိယာ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော. (2)
</Paragraph>

<Paragraph number="2687">
အနုပါဒိန္နအနုပါဒါနိယော ဓမ္မော အနုပါဒိန္နုပါဒါနိယဿ စ အနုပါဒိန္နအနုပါဒါနိယဿ စ ဓမ္မဿ ကမ္မပစ္စယေန ပစ္စယော—  အနုပါဒိန္နအနုပါဒါနိယာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (3)
</Paragraph>
</Division>