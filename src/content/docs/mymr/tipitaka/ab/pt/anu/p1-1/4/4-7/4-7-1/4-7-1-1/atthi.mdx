---
title: "အတ္ထိ"
tableOfContents: false
sidebar:
  order: 7
type: "tipitaka"
basket: "ab"
book: "p1-1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="116" book="p1-1" e="ch" v="36" p="379">

<Paragraph number="2387" book="p1-1">
ဝိပါကော ဓမ္မော ဝိပါကဿ ဓမ္မဿ အတ္ထိပစ္စယေန ပစ္စယော—  ဝိပါကော ဧကော ခန္ဓော တိဏ္ဏန္နံ …ပေ…  ပဋိသန္ဓိက္ခဏေ ဝိပါကော ဧကော ခန္ဓော တိဏ္ဏန္နံ …ပေ… . (1)
</Paragraph>

<Paragraph number="2388" book="p1-1">
ဝိပါကော ဓမ္မော နေဝဝိပါကနဝိပါကဓမ္မဓမ္မဿ …ပေ…  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  ဝိပါကာ ခန္ဓာ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော; ပဋိသန္ဓိက္ခဏေ ဝိပါကာ ခန္ဓာ ကဋတ္တာရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဝိပါကာ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="2389" book="p1-1">
ဝိပါကော ဓမ္မော ဝိပါကဿ စ နေဝဝိပါကနဝိပါကဓမ္မဓမ္မဿ စ အတ္ထိပစ္စယေန ပစ္စယော—  ဝိပါကော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော…  ပဋိသန္ဓိက္ခဏေ …ပေ… . (3)
</Paragraph>

</Division>
<Division number="117" book="p1-1" e="ch" v="36" p="380">

<Paragraph number="2390" book="p1-1">
ဝိပါကဓမ္မဓမ္မော ဝိပါကဓမ္မဓမ္မဿ အတ္ထိပစ္စယေန ပစ္စယော…  ဒွေ ခန္ဓာ ဒွိန္နံ ခန္ဓာနံ အတ္ထိပစ္စယေန ပစ္စယော. (1)
</Paragraph>

<Paragraph number="2391" book="p1-1">
ဝိပါကဓမ္မဓမ္မော နေဝဝိပါကနဝိပါကဓမ္မဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  ဝိပါကဓမ္မဓမ္မာ ခန္ဓာ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဝိပါကဓမ္မဓမ္မာ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. (2)
</Paragraph>

<Paragraph number="2392" book="p1-1">
ဝိပါကဓမ္မဓမ္မော ဝိပါကဓမ္မဓမ္မဿ စ နေဝဝိပါကနဝိပါကဓမ္မဓမ္မဿ စ …ပေ…  ဝိပါကဓမ္မဓမ္မော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော… . (3)
</Paragraph>

<Paragraph number="2393" book="p1-1">
နေဝဝိပါကနဝိပါကဓမ္မဓမ္မော နေဝဝိပါကနဝိပါကဓမ္မဓမ္မဿ …ပေ…  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  နေဝဝိပါကနဝိပါကဓမ္မဓမ္မော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော …ပေ…  ဒွေ ခန္ဓာ ဒွိန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော; ဧကံ မဟာဘူတံ …ပေ…  မဟာဘူတာ စိတ္တသမုဋ္ဌာနာနံ ရူပါနံ ကဋတ္တာရူပါနံ ဥပါဒါရူပါနံ အတ္ထိပစ္စယေန ပစ္စယော. ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ…  အသညသတ္တာနံ ဧကံ မဟာဘူတံ …ပေ… .
</Paragraph>

<Paragraph number="2394" book="p1-1">
<Emphasis>ပုရေဇာတံ</Emphasis>—  အရဟာ စက္ခုံ အနိစ္စတော …ပေ…  သောတံ …ပေ…  ဝတ္ထုံ အနိစ္စတော …ပေ…  ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, ဝတ္ထု နေဝဝိပါကနဝိပါကဓမ္မဓမ္မာနံ ခန္ဓာနံ အတ္ထိပစ္စယေန ပစ္စယော.
</Paragraph>

<Paragraph number="2395" book="p1-1">
<Emphasis>ပစ္ဆာဇာတာ</Emphasis>—  နေဝဝိပါကနဝိပါကဓမ္မဓမ္မာ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. <Emphasis>ကဗဠီကာရော အာဟာရော</Emphasis>—  ဣမဿ ကာယဿ အတ္ထိပစ္စယေန ပစ္စယော. <Emphasis>ရူပဇီဝိတိန္ဒြိယံ</Emphasis>—  ကဋတ္တာရူပါနံ အတ္ထိပစ္စယေန ပစ္စယော. (1)
</Paragraph>

<Paragraph number="2396" book="p1-1">
နေဝဝိပါကနဝိပါကဓမ္မဓမ္မော ဝိပါကဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတံ</Emphasis>—  ပဋိသန္ဓိက္ခဏေ ဝတ္ထု ဝိပါကာနံ ခန္ဓာနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  သေက္ခာ ဝါ ပုထုဇ္ဇနာ ဝါ စက္ခုံ အနိစ္စတော …ပေ…  အဿာဒေန္တိ; တံ အာရဗ္ဘ ရာဂေါ …ပေ…  ဒေါမနဿံ …ပေ…  ကုသလာကုသလေ နိရုဒ္ဓေ ဝိပါကော တဒါရမ္မဏတာ …ပေ…  သောတံ …ပေ…  ဝတ္ထုံ …ပေ…  ဝိပါကော တဒါရမ္မဏတာ …ပေ…  ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ …ပေ…  ဝတ္ထု ဝိပါကာနံ ခန္ဓာနံ အတ္ထိပစ္စယေန ပစ္စယော. (2)
</Paragraph>

<Paragraph number="2397" book="p1-1">
နေဝဝိပါကနဝိပါကဓမ္မဓမ္မော ဝိပါကဓမ္မဓမ္မဿ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>—  သေက္ခာ ဝါ ပုထုဇ္ဇနာ ဝါ စက္ခုံ အနိစ္စတော …ပေ…  အဿာဒေန္တိ …ပေ…  ဒေါမနဿံ ဥပ္ပဇ္ဇတိ. သောတံ …ပေ…  ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ. ဒိဗ္ဗေန စက္ခုနာ …ပေ…  ဝတ္ထု ဝိပါကဓမ္မဓမ္မာနံ ခန္ဓာနံ အတ္ထိပစ္စယေန ပစ္စယော. (3)
</Paragraph>

</Division>
<Division number="118" book="p1-1" e="ch" v="36" p="381">

<Paragraph number="2398" book="p1-1">
ဝိပါကော စ နေဝဝိပါကနဝိပါကဓမ္မဓမ္မော စ ဓမ္မာ ဝိပါကဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  စက္ခုဝိညာဏသဟဂတော ဧကော ခန္ဓော စ စက္ခာယတနဉ္စ တိဏ္ဏန္နံ …ပေ…  ကာယဝိညာဏသဟဂတော …ပေ…  ဝိပါကော ဧကော ခန္ဓော စ ဝတ္ထု စ တိဏ္ဏန္နံ ခန္ဓာနံ …ပေ…  ပဋိသန္ဓိက္ခဏေ ဝိပါကော ဧကော ခန္ဓော စ ဝတ္ထု စ တိဏ္ဏန္နံ …ပေ… . (1)
</Paragraph>

<Paragraph number="2399" book="p1-1">
ဝိပါကော စ နေဝဝိပါကနဝိပါကဓမ္မဓမ္မော စ ဓမ္မာ နေဝဝိပါကနဝိပါကဓမ္မဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတာ</Emphasis>—  ဝိပါကာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. ပဋိသန္ဓိက္ခဏေ ဝိပါကာ ခန္ဓာ စ မဟာဘူတာ စ ကဋတ္တာရူပါနံ အတ္ထိပစ္စယေန ပစ္စယော.
</Paragraph>

<Paragraph number="2400" book="p1-1">
<Emphasis>ပစ္ဆာဇာတာ</Emphasis>—  ဝိပါကာ ခန္ဓာ စ ကဗဠီကာရော အာဟာရော စ ဣမဿ ကာယဿ …ပေ…  ပစ္ဆာဇာတာ ဝိပါကာ ခန္ဓာ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>

<Paragraph number="2401" book="p1-1">
ဝိပါကဓမ္မဓမ္မော စ နေဝဝိပါကနဝိပါကဓမ္မဓမ္မော စ ဓမ္မာ ဝိပါကဓမ္မဓမ္မဿ …ပေ…  သဟဇာတံ, ပုရေဇာတံ. <Emphasis>သဟဇာတော</Emphasis>—  ဝိပါကဓမ္မဓမ္မော ဧကော ခန္ဓော စ ဝတ္ထု စ တိဏ္ဏန္နံ …ပေ… . (1)
</Paragraph>

<Paragraph number="2402" book="p1-1">
ဝိပါကဓမ္မဓမ္မော စ နေဝဝိပါကနဝိပါကဓမ္မဓမ္မော စ ဓမ္မာ နေဝဝိပါကနဝိပါကဓမ္မဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတာ</Emphasis>—  ဝိပါကဓမ္မဓမ္မာ ခန္ဓာ စ မဟာဘူတာ စ စိတ္တသမုဋ္ဌာနာနံ ရူပါနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဝိပါကဓမ္မဓမ္မာ ခန္ဓာ စ ကဗဠီကာရော အာဟာရော စ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  ဝိပါကဓမ္မဓမ္မာ ခန္ဓာ စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>
</Division>