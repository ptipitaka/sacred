---
title: "နဟေတု"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="375">

<Paragraph number="3256">
ဥပါဒါ ဓမ္မံ ပဋိစ္စ နောဥပါဒါ ဓမ္မော ဥပ္ပဇ္ဇတိ နဟေတုပစ္စယာ—  အဟေတုကပဋိသန္ဓိက္ခဏေ ဝတ္ထုံ ပဋိစ္စ နောဥပါဒါ ခန္ဓာ. (1)
</Paragraph>

<Paragraph number="3257">
နောဥပါဒါ ဓမ္မံ ပဋိစ္စ နောဥပါဒါ ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ နောဥပါဒါ ဧကံ ခန္ဓံ ပဋိစ္စ တယော ခန္ဓာ နောဥပါဒါ စ စိတ္တသမုဋ္ဌာနံ ရူပံ …ပေ…  ဒွေ ခန္ဓေ …ပေ…  အဟေတုကပဋိသန္ဓိက္ခဏေ …ပေ…  ဧကံ မဟာဘူတံ …ပေ…  အသညသတ္တာနံ ဧကံ မဟာဘူတံ ပဋိစ္စ တယော မဟာဘူတာ …ပေ…  ဒွေ မဟာဘူတေ ပဋိစ္စ ဒွေ မဟာဘူတာ, ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="3258">
နောဥပါဒါ ဓမ္မံ ပဋိစ္စ ဥပါဒါ ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ နောဥပါဒါ ခန္ဓေ ပဋိစ္စ ဥပါဒါ စိတ္တသမုဋ္ဌာနံ ရူပံ; အဟေတုကပဋိသန္ဓိက္ခဏေ …ပေ…  မဟာဘူတေ ပဋိစ္စ ဥပါဒါ စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ …ပေ… . (ယာဝ အသညသတ္တာ.) (2)
</Paragraph>

<Paragraph number="3259">
နောဥပါဒါ ဓမ္မံ ပဋိစ္စ ဥပါဒါ စ နောဥပါဒါ စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ နောဥပါဒါ ဧကံ ခန္ဓံ ပဋိစ္စ တယော ခန္ဓာ ဥပါဒါ စ နောဥပါဒါ စ စိတ္တသမုဋ္ဌာနံ ရူပံ …ပေ…  ဒွေ ခန္ဓေ …ပေ…  အဟေတုကပဋိသန္ဓိက္ခဏေ …ပေ… . (3)
</Paragraph>

<Paragraph number="3260">
ဥပါဒါ စ နောဥပါဒါ စ ဓမ္မံ ပဋိစ္စ နောဥပါဒါ ဓမ္မော ဥပ္ပဇ္ဇတိ နဟေတုပစ္စယာ—  အဟေတုကပဋိသန္ဓိက္ခဏေ နောဥပါဒါ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ …ပေ… . (1)
</Paragraph>
</Division>