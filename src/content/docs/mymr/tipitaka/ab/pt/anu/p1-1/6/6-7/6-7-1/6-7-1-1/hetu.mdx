---
title: "ဟေတု"
tableOfContents: false
sidebar:
  order: 7
type: "tipitaka"
basket: "ab"
book: "p1-1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="8" book="p1-1" e="ch" v="36" p="444">

<Paragraph number="2825" book="p1-1">
သံကိလိဋ္ဌသံကိလေသိကော ဓမ္မော သံကိလိဋ္ဌသံကိလေသိကဿ ဓမ္မဿ ဟေတုပစ္စယေန ပစ္စယော—  သံကိလိဋ္ဌသံကိလေသိကာ ဟေတူ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော. (1)
</Paragraph>

<Paragraph number="2826" book="p1-1">
သံကိလိဋ္ဌသံကိလေသိကော ဓမ္မော အသံကိလိဋ္ဌသံကိလေသိကဿ ဓမ္မဿ ဟေတုပစ္စယေန ပစ္စယော—  သံကိလိဋ္ဌသံကိလေသိကာ ဟေတူ စိတ္တသမုဋ္ဌာနာနံ ရူပါနံ ဟေတုပစ္စယေန ပစ္စယော. (2)
</Paragraph>

<Paragraph number="2827" book="p1-1">
သံကိလိဋ္ဌသံကိလေသိကော ဓမ္မော သံကိလိဋ္ဌသံကိလေသိကဿ စ အသံကိလိဋ္ဌသံကိလေသိကဿ စ ဓမ္မဿ ဟေတုပစ္စယေန ပစ္စယော—  သံကိလိဋ္ဌသံကိလေသိကာ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော. (3)
</Paragraph>

<Paragraph number="2828" book="p1-1">
အသံကိလိဋ္ဌသံကိလေသိကော ဓမ္မော အသံကိလိဋ္ဌသံကိလေသိကဿ ဓမ္မဿ ဟေတုပစ္စယေန ပစ္စယော—  အသံကိလိဋ္ဌသံကိလေသိကာ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော; ပဋိသန္ဓိက္ခဏေ အသံကိလိဋ္ဌသံကိလေသိကာ ဟေတူ သမ္ပယုတ္တကာနံ ခန္ဓာနံ ကဋတ္တာ စ ရူပါနံ ဟေတုပစ္စယေန ပစ္စယော. (1)
</Paragraph>

<Paragraph number="2829" book="p1-1">
အသံကိလိဋ္ဌအသံကိလေသိကော ဓမ္မော အသံကိလိဋ္ဌအသံကိလေသိကဿ ဓမ္မဿ ဟေတုပစ္စယေန ပစ္စယော—  အသံကိလိဋ္ဌအသံကိလေသိကာ ဟေတူ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော. (1)
</Paragraph>

<Paragraph number="2830" book="p1-1">
အသံကိလိဋ္ဌအသံကိလေသိကော ဓမ္မော အသံကိလိဋ္ဌသံကိလေသိကဿ ဓမ္မဿ ဟေတုပစ္စယေန ပစ္စယော—  အသံကိလိဋ္ဌအသံကိလေသိကာ ဟေတူ စိတ္တသမုဋ္ဌာနာနံ ရူပါနံ ဟေတုပစ္စယေန ပစ္စယော. (2)
</Paragraph>

<Paragraph number="2831" book="p1-1">
အသံကိလိဋ္ဌအသံကိလေသိကော ဓမ္မော အသံကိလိဋ္ဌသံကိလေသိကဿ စ အသံကိလိဋ္ဌအသံကိလေသိကဿ စ ဓမ္မဿ ဟေတုပစ္စယေန ပစ္စယော—  အသံကိလိဋ္ဌအသံကိလေသိကာ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော. (3)
</Paragraph>
</Division>