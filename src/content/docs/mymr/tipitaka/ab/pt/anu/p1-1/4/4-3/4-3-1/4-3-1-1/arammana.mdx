---
title: "အာရမ္မဏ"
tableOfContents: false
sidebar:
  order: 5
type: "tipitaka"
basket: "ab"
book: "p1-1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="61" book="p1-1" e="ch" v="36" p="352">

<Paragraph number="2182" book="p1-1">
ဝိပါကံ ဓမ္မံ ပစ္စယာ ဝိပါကော ဓမ္မော ဥပ္ပဇ္ဇတိ အာရမ္မဏပစ္စယာ—  ဝိပါကံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓေ ပစ္စယာ ဒွေ ခန္ဓာ; ပဋိသန္ဓိက္ခဏေ …ပေ… . (1)
</Paragraph>

<Paragraph number="2183" book="p1-1">
ဝိပါကဓမ္မဓမ္မံ ပစ္စယာ ဝိပါကဓမ္မဓမ္မော ဥပ္ပဇ္ဇတိ အာရမ္မဏပစ္စယာ—  ဝိပါကဓမ္မဓမ္မံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓေ ပစ္စယာ ဒွေ ခန္ဓာ. (1)
</Paragraph>

<Paragraph number="2184" book="p1-1">
နေဝဝိပါကနဝိပါကဓမ္မဓမ္မံ ပစ္စယာ နေဝဝိပါကနဝိပါကဓမ္မဓမ္မော ဥပ္ပဇ္ဇတိ အာရမ္မဏပစ္စယာ—  နေဝဝိပါကနဝိပါကဓမ္မဓမ္မံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓေ ပစ္စယာ ဒွေ ခန္ဓာ, ဝတ္ထုံ ပစ္စယာ နေဝဝိပါကနဝိပါကဓမ္မဓမ္မာ ခန္ဓာ. (1)
</Paragraph>

<Paragraph number="2185" book="p1-1">
နေဝဝိပါကနဝိပါကဓမ္မဓမ္မံ ပစ္စယာ ဝိပါကော ဓမ္မော ဥပ္ပဇ္ဇတိ အာရမ္မဏပစ္စယာ—  စက္ခာယတနံ ပစ္စယာ စက္ခုဝိညာဏံ, သောတာယတနံ ပစ္စယာ သောတဝိညာဏံ, ဃာနာယတနံ ပစ္စယာ ဃာနဝိညာဏံ, ဇိဝှါယတနံ ပစ္စယာ ဇိဝှါဝိညာဏံ, ကာယာယတနံ ပစ္စယာ ကာယဝိညာဏံ; ဝတ္ထုံ ပစ္စယာ ဝိပါကာ ခန္ဓာ, ပဋိသန္ဓိက္ခဏေ ဝတ္ထုံ ပစ္စယာ ဝိပါကာ ခန္ဓာ. (2)
</Paragraph>

<Paragraph number="2186" book="p1-1">
နေဝဝိပါကနဝိပါကဓမ္မဓမ္မံ ပစ္စယာ ဝိပါကဓမ္မဓမ္မော ဥပ္ပဇ္ဇတိ အာရမ္မဏပစ္စယာ—  ဝတ္ထုံ ပစ္စယာ ဝိပါကဓမ္မဓမ္မာ ခန္ဓာ. (3)
</Paragraph>

<Paragraph number="2187" book="p1-1">
ဝိပါကဉ္စ နေဝဝိပါကနဝိပါကဓမ္မဓမ္မဉ္စ ဓမ္မံ ပစ္စယာ ဝိပါကော ဓမ္မော ဥပ္ပဇ္ဇတိ အာရမ္မဏပစ္စယာ—  စက္ခုဝိညာဏသဟဂတံ ဧကံ ခန္ဓဉ္စ စက္ခာယတနဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ စက္ခာယတနဉ္စ ပစ္စယာ ဒွေ ခန္ဓာ, သောတ…  ဃာန…  ဇိဝှါ…  ကာယ…  ဝိပါကံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ ဝတ္ထုဉ္စ ပစ္စယာ ဒွေ ခန္ဓာ; ပဋိသန္ဓိက္ခဏေ ဝိပါကံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ ဝတ္ထုဉ္စ ပစ္စယာ ဒွေ ခန္ဓာ. (1)
</Paragraph>

<Paragraph number="2188" book="p1-1">
ဝိပါကဓမ္မဓမ္မဉ္စ နေဝဝိပါကနဝိပါကဓမ္မဓမ္မဉ္စ ဓမ္မံ ပစ္စယာ ဝိပါကဓမ္မဓမ္မော ဥပ္ပဇ္ဇတိ အာရမ္မဏပစ္စယာ—  ဝိပါကဓမ္မဓမ္မံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ ဝတ္ထုဉ္စ ပစ္စယာ ဒွေ ခန္ဓာ. (1)
</Paragraph>
</Division>