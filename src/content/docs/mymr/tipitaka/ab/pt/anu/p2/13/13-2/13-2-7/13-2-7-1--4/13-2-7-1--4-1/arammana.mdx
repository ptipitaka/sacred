---
title: အာရမ္မဏ
tableOfContents: false
sidebar:
  order: 3
type: tipitaka
basket: ab
book: p2
review:
  current: review
  updated: '2025-10-23T09:21:09.249972'
  updated_by: ''
  notes: ''
  history:
  - state: review
    date: '2025-10-23T09:21:09.249972'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="37" book="p2" e="ch" v="38" p="574">

<Paragraph number="4146" book="p2">
ဘာဝနာယ ပဟာတဗ္ဗော ဓမ္မော ဘာဝနာယ ပဟာတဗ္ဗဿ ဓမ္မဿ အာရမ္မဏပစ္စယေန ပစ္စယော—  ဘာဝနာယ ပဟာတဗ္ဗံ ရာဂံ အဿာဒေတိ အဘိနန္ဒတိ, တံ အာရဗ္ဘ ဘာဝနာယ ပဟာတဗ္ဗော ရာဂေါ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ; ဘာဝနာယ ပဟာတဗ္ဗံ ဒေါမနဿံ ဥပ္ပဇ္ဇတိ; ဥဒ္ဓစ္စံ အာရဗ္ဘ ဥဒ္ဓစ္စံ ဥပ္ပဇ္ဇတိ, ဘာဝနာယ ပဟာတဗ္ဗံ ဒေါမနဿံ ဥပ္ပဇ္ဇတိ; ဘာဝနာယ ပဟာတဗ္ဗံ ဒေါမနဿံ အာရဗ္ဘ ဘာဝနာယ ပဟာတဗ္ဗံ ဒေါမနဿံ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ. (1)
</Paragraph>

<Paragraph number="4147" book="p2">
ဘာဝနာယ ပဟာတဗ္ဗော ဓမ္မော နဘာဝနာယ ပဟာတဗ္ဗဿ ဓမ္မဿ အာရမ္မဏပစ္စယေန ပစ္စယော—  အရိယာ ဘာဝနာယ ပဟာတဗ္ဗေ ပဟီနေ ကိလေသေ …ပေ…  ဝိက္ခမ္ဘိတေ ကိလေသေ …ပေ…  ပုဗ္ဗေ သမုဒါစိဏ္ဏေ …ပေ…  ဘာဝနာယ ပဟာတဗ္ဗေ ခန္ဓေ အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ နဘာဝနာယ ပဟာတဗ္ဗော ရာဂေါ ဥပ္ပဇ္ဇတိ, ဒိဋ္ဌိ …ပေ…  ဝိစိကိစ္ဆာ …ပေ…  နဘာဝနာယ ပဟာတဗ္ဗံ ဒေါမနဿံ ဥပ္ပဇ္ဇတိ; စေတောပရိယဉာဏေန ဘာဝနာယ ပဟာတဗ္ဗစိတ္တသမင်္ဂိဿ စိတ္တံ ဇာနာတိ, ဘာဝနာယ ပဟာတဗ္ဗာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

</Division>
<Division number="38" book="p2" e="ch" v="38" p="574">

<Paragraph number="4148" book="p2">
နဘာဝနာယ ပဟာတဗ္ဗော ဓမ္မော နဘာဝနာယ ပဟာတဗ္ဗဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ ကတွာ တံ ပစ္စဝေက္ခတိ အဿာဒေတိ အဘိနန္ဒတိ, တံ အာရဗ္ဘ နဘာဝနာယ ပဟာတဗ္ဗော ရာဂေါ ဥပ္ပဇ္ဇတိ, ဒိဋ္ဌိ …ပေ…  ဝိစိကိစ္ဆာ …ပေ…  နဘာဝနာယ ပဟာတဗ္ဗံ ဒေါမနဿံ ဥပ္ပဇ္ဇတိ, ပုဗ္ဗေ …ပေ…  ဈာနာ …ပေ…  အရိယာ မဂ္ဂါ ဝုဋ္ဌဟိတွာ …ပေ…  ဖလဿ, အာဝဇ္ဇနာယ အာရမ္မဏပစ္စယေန ပစ္စယော; အရိယာ နဘာဝနာယ ပဟာတဗ္ဗေ ပဟီနေ ကိလေသေ …ပေ…  စက္ခုံ …ပေ…  ဝတ္ထုံ နဘာဝနာယ ပဟာတဗ္ဗေ ခန္ဓေ အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ နဘာဝနာယ ပဟာတဗ္ဗော ရာဂေါ ဥပ္ပဇ္ဇတိ, ဒိဋ္ဌိ …ပေ…  ဝိစိကိစ္ဆာ …ပေ…  နဘာဝနာယ ပဟာတဗ္ဗံ ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ …ပေ…  ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="4149" book="p2">
နဘာဝနာယ ပဟာတဗ္ဗော ဓမ္မော ဘာဝနာယ ပဟာတဗ္ဗဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဈာနံ …ပေ…  စက္ခုံ …ပေ…  ဝတ္ထုံ နဘာဝနာယ ပဟာတဗ္ဗေ ခန္ဓေ အဿာဒေတိ အဘိနန္ဒတိ, တံ အာရဗ္ဘ ဘာဝနာယ ပဟာတဗ္ဗော ရာဂေါ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ, ဘာဝနာယ ပဟာတဗ္ဗံ ဒေါမနဿံ ဥပ္ပဇ္ဇတိ. (2)
</Paragraph>
</Division>