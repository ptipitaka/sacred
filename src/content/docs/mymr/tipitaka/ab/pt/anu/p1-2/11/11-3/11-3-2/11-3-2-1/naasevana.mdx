---
title: နအာသေဝန
tableOfContents: false
sidebar:
  order: 4
type: tipitaka
basket: ab
book: p1-2
review:
  current: review
  updated: '2025-10-23T09:20:58.638492'
  updated_by: ''
  notes: ''
  history:
  - state: review
    date: '2025-10-23T09:20:58.638492'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="31" book="p1-2" e="ch" v="37" p="252">

<Paragraph number="1518" book="p1-2">
အာစယဂါမိံ ဓမ္မံ ပစ္စယာ အာစယဂါမီ ဓမ္မော ဥပ္ပဇ္ဇတိ နအာသေဝနပစ္စယာ…  တီဏိ.
</Paragraph>

<Paragraph number="1519" book="p1-2">
အပစယဂါမိံ ဓမ္မံ ပစ္စယာ နေဝါစယဂါမိနာပစယဂါမီ ဓမ္မော ဥပ္ပဇ္ဇတိ နအာသေဝနပစ္စယာ—  အပစယဂါမီ ခန္ဓေ ပစ္စယာ စိတ္တသမုဋ္ဌာနံ ရူပံ. (1)
</Paragraph>

<Paragraph number="1520" book="p1-2">
နေဝါစယဂါမိနာပစယဂါမိံ ဓမ္မံ ပစ္စယာ နေဝါစယဂါမိနာပစယဂါမီ ဓမ္မော ဥပ္ပဇ္ဇတိ နအာသေဝနပစ္စယာ—  အသညသတ္တာနံ …ပေ…  စက္ခာယတနံ ပစ္စယာ စက္ခုဝိညာဏံ …ပေ…  ကာယာယတနံ ပစ္စယာ ကာယဝိညာဏံ. ဝတ္ထုံ ပစ္စယာ နေဝါစယဂါမိနာပစယဂါမီ ခန္ဓာ. (1)
</Paragraph>

<Paragraph number="1521" book="p1-2">
နေဝါစယဂါမိနာပစယဂါမိံ ဓမ္မံ ပစ္စယာ အာစယဂါမီ ဓမ္မော ဥပ္ပဇ္ဇတိ နအာသေဝနပစ္စယာ—  ဝတ္ထုံ ပစ္စယာ အာစယဂါမီ ခန္ဓာ. (2)
</Paragraph>

<Paragraph number="1522" book="p1-2">
နေဝါစယဂါမိနာပစယဂါမိံ ဓမ္မံ ပစ္စယာ အာစယဂါမီ စ နေဝါစယဂါမိနာပစယဂါမီ စ ဓမ္မာ ဥပ္ပဇ္ဇန္တိ နအာသေဝနပစ္စယာ—  ဝတ္ထုံ ပစ္စယာ အာစယဂါမီ ခန္ဓာ, မဟာဘူတေ ပစ္စယာ စိတ္တသမုဋ္ဌာနံ ရူပံ. (3)
</Paragraph>

<Paragraph number="1523" book="p1-2">
အာစယဂါမိဉ္စ နေဝါစယဂါမိနာပစယဂါမိဉ္စ ဓမ္မံ ပစ္စယာ အာစယဂါမီ ဓမ္မော ဥပ္ပဇ္ဇတိ နအာသေဝနပစ္စယာ—  အာစယဂါမိံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ… . (1)
</Paragraph>

<Paragraph number="1524" book="p1-2">
အာစယဂါမိဉ္စ နေဝါစယဂါမိနာပစယဂါမိဉ္စ ဓမ္မံ ပစ္စယာ နေဝါစယဂါမိနာပစယဂါမီ ဓမ္မော ဥပ္ပဇ္ဇတိ နအာသေဝနပစ္စယာ—  အာစယဂါမီ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ. (2)
</Paragraph>

<Paragraph number="1525" book="p1-2">
အာစယဂါမိဉ္စ နေဝါစယဂါမိနာပစယဂါမိဉ္စ ဓမ္မံ ပစ္စယာ အာစယဂါမီ စ နေဝါစယဂါမိနာပစယဂါမီ စ ဓမ္မာ ဥပ္ပဇ္ဇန္တိ နအာသေဝနပစ္စယာ—  အာစယဂါမိံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  အာစယဂါမီ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ. (3)
</Paragraph>

<Paragraph number="1526" book="p1-2">
အပစယဂါမိဉ္စ နေဝါစယဂါမိနာပစယဂါမိဉ္စ ဓမ္မံ ပစ္စယာ နေဝါစယဂါမိနာပစယဂါမီ ဓမ္မော ဥပ္ပဇ္ဇတိ နအာသေဝနပစ္စယာ—  အပစယဂါမီ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ. (1)
</Paragraph>
</Division>