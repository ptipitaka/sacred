---
title: "အာရမ္မဏ"
tableOfContents: false
sidebar:
  order: 3
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="150" book="p2" e="ch" v="38" p="426">

<Paragraph number="4402" book="p2">
သပ္ပီတိကော ဓမ္မော သပ္ပီတိကဿ ဓမ္မဿ အာရမ္မဏပစ္စယေန ပစ္စယော—  သပ္ပီတိကေ ခန္ဓေ အာရဗ္ဘ သပ္ပီတိကာ ခန္ဓာ ဥပ္ပဇ္ဇန္တိ. (မူလံ ကာတဗ္ဗံ.) သပ္ပီတိကေ ခန္ဓေ အာရဗ္ဘ အပ္ပီတိကာ ခန္ဓာ စ ပီတိ စ ဥပ္ပဇ္ဇန္တိ. (မူလံ ကာတဗ္ဗံ.) သပ္ပီတိကေ ခန္ဓေ အာရဗ္ဘ သပ္ပီတိကာ ခန္ဓာ စ ပီတိ စ ဥပ္ပဇ္ဇန္တိ. (3)
</Paragraph>

</Division>
<Division number="151" book="p2" e="ch" v="38" p="427">

<Paragraph number="4403" book="p2">
အပ္ပီတိကော ဓမ္မော အပ္ပီတိကဿ ဓမ္မဿ အာရမ္မဏပစ္စယေန ပစ္စယော—  အပ္ပီတိကေန စိတ္တေန ဒါနံ ဒတွာ သီလံ …ပေ…  ဥပေါသထကမ္မံ ကတွာ အပ္ပီတိကေန စိတ္တေန ပစ္စဝေက္ခတိ, အဿာဒေတိ အဘိနန္ဒတိ, တံ အာရဗ္ဘ အပ္ပီတိကော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဝိစိကိစ္ဆာ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ, ဒေါမနဿံ ဥပ္ပဇ္ဇတိ; အပ္ပီတိကာ ဈာနာ ဝုဋ္ဌဟိတွာ …ပေ…  မဂ္ဂါ ဝုဋ္ဌဟိတွာ …ပေ…  ဖလာ ဝုဋ္ဌဟိတွာ အပ္ပီတိကေန စိတ္တေန ဖလံ ပစ္စဝေက္ခတိ, အရိယာ အပ္ပီတိကေန စိတ္တေန နိဗ္ဗာနံ ပစ္စဝေက္ခန္တိ, နိဗ္ဗာနံ အပ္ပီတိကဿ ဂေါတြဘုဿ, ဝေါဒါနဿ, မဂ္ဂဿ, ဖလဿ, အာဝဇ္ဇနာယ ပီတိယာ စ အာရမ္မဏပစ္စယေန ပစ္စယော; အရိယာ အပ္ပီတိကေန စိတ္တေန အပ္ပီတိကေ ပဟီနေ ကိလေသေ …ပေ…  ဝိက္ခမ္ဘိတေ ကိလေသေ …ပေ…  ပုဗ္ဗေ …ပေ…  စက္ခုံ …ပေ…  ဝတ္ထုံ အပ္ပီတိကေ ခန္ဓေ စ ပီတိဉ္စ အပ္ပီတိကေန စိတ္တေန အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ အပ္ပီတိကော ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ …ပေ…  ဖောဋ္ဌဗ္ဗာယတနံ ကာယဝိညာဏဿ အာရမ္မဏပစ္စယေန ပစ္စယော; အပ္ပီတိကာ ခန္ဓာ ဣဒ္ဓိဝိဓဉာဏဿ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ ပီတိယာ စ အာရမ္မဏပစ္စယေန ပစ္စယော; အပ္ပီတိကေ ခန္ဓေ စ ပီတိဉ္စ အာရဗ္ဘ အပ္ပီတိကာ ခန္ဓာ စ ပီတိ စ ဥပ္ပဇ္ဇန္တိ. (1)
</Paragraph>

<Paragraph number="4404" book="p2">
အပ္ပီတိကော ဓမ္မော သပ္ပီတိကဿ ဓမ္မဿ အာရမ္မဏပစ္စယေန ပစ္စယော—  အပ္ပီတိကေန စိတ္တေန ဒါနံ ဒတွာ သီလံ …ပေ…  ဥပေါသထကမ္မံ …ပေ…  သပ္ပီတိကေန စိတ္တေန ပစ္စဝေက္ခတိ အဿာဒေတိ အဘိနန္ဒတိ, တံ အာရဗ္ဘ သပ္ပီတိကော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ; အပ္ပီတိကာ ဈာနာ ဝုဋ္ဌဟိတွာ …ပေ…  မဂ္ဂါ ဝုဋ္ဌဟိတွာ …ပေ…  ဖလာ ဝုဋ္ဌဟိတွာ သပ္ပီတိကေန စိတ္တေန ဖလံ ပစ္စဝေက္ခတိ, အရိယာ သပ္ပီတိကေန စိတ္တေန နိဗ္ဗာနံ ပစ္စဝေက္ခန္တိ, နိဗ္ဗာနံ သပ္ပီတိကဿ ဂေါတြဘုဿ, ဝေါဒါနဿ, မဂ္ဂဿ, ဖလဿ အာရမ္မဏပစ္စယေန ပစ္စယော; အရိယာ သပ္ပီတိကေန စိတ္တေန အပ္ပီတိကေ ပဟီနေ ကိလေသေ …ပေ…  ဝိက္ခမ္ဘိတေ ကိလေသေ …ပေ…  ပုဗ္ဗေ …ပေ…  စက္ခုံ …ပေ…  ဝတ္ထုံ အပ္ပီတိကေ ခန္ဓေ စ ပီတိဉ္စ သပ္ပီတိကေန စိတ္တေန အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ သပ္ပီတိကော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ; အပ္ပီတိကေ ခန္ဓေ စ ပီတိဉ္စ အာရဗ္ဘ သပ္ပီတိကာ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="4405" book="p2">
အပ္ပီတိကော ဓမ္မော သပ္ပီတိကဿ စ အပ္ပီတိကဿ စ ဓမ္မဿ အာရမ္မဏပစ္စယေန ပစ္စယော—  အပ္ပီတိကေန စိတ္တေန ဒါနံ ဒတွာ သီလံ …ပေ…  ဥပေါသထကမ္မံ …ပေ…  သပ္ပီတိကေန စိတ္တေန ပစ္စဝေက္ခတိ အဿာဒေတိ အဘိနန္ဒတိ, တံ အာရဗ္ဘ သပ္ပီတိကာ ခန္ဓာ စ ပီတိ စ ဥပ္ပဇ္ဇန္တိ, အပ္ပီတိကာ ဈာနာ …ပေ…  မဂ္ဂါ …ပေ…  ဖလာ ဝုဋ္ဌဟိတွာ သပ္ပီတိကေန စိတ္တေန ဖလံ ပစ္စဝေက္ခတိ, အရိယာ သပ္ပီတိကေန စိတ္တေန နိဗ္ဗာနံ ပစ္စဝေက္ခန္တိ, နိဗ္ဗာနံ သပ္ပီတိကဿ ဂေါတြဘုဿ, ဝေါဒါနဿ, မဂ္ဂဿ, ဖလဿ, ပီတိယာ စ အာရမ္မဏပစ္စယေန ပစ္စယော; အရိယာ သပ္ပီတိကေန စိတ္တေန အပ္ပီတိကေ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ …ပေ…  ပုဗ္ဗေ …ပေ…  စက္ခုံ …ပေ…  ဝတ္ထုံ အပ္ပီတိကေ ခန္ဓေ စ ပီတိဉ္စ သပ္ပီတိကေန စိတ္တေန အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ သပ္ပီတိကာ ခန္ဓာ စ ပီတိ စ ဥပ္ပဇ္ဇန္တိ, အပ္ပီတိကေ ခန္ဓေ စ ပီတိဉ္စ အာရဗ္ဘ သပ္ပီတိကာ ခန္ဓာ စ ပီတိ စ ဥပ္ပဇ္ဇန္တိ. (3)
</Paragraph>

</Division>
<Division number="152" book="p2" e="ch" v="38" p="427">

<Paragraph number="4406" book="p2">
သပ္ပီတိကော စ အပ္ပီတိကော စ ဓမ္မာ သပ္ပီတိကဿ ဓမ္မဿ အာရမ္မဏပစ္စယေန ပစ္စယော—  သပ္ပီတိကေ ခန္ဓေ စ ပီတိဉ္စ အာရဗ္ဘ သပ္ပီတိကာ ခန္ဓာ ဥပ္ပဇ္ဇန္တိ. (မူလံ ကာတဗ္ဗံ.) သပ္ပီတိကေ ခန္ဓေ စ ပီတိဉ္စ အာရဗ္ဘ အပ္ပီတိကာ ခန္ဓာ စ ပီတိ စ ဥပ္ပဇ္ဇန္တိ.
</Paragraph>

<Paragraph number="4407" book="p2">
(မူလံ ကာတဗ္ဗံ.) သပ္ပီတိကေ ခန္ဓေ စ ပီတိဉ္စ အာရဗ္ဘ သပ္ပီတိကာ ခန္ဓာ စ ပီတိ စ ဥပ္ပဇ္ဇန္တိ. (3)
</Paragraph>
</Division>