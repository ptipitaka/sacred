---
title: "ကမ္မာဒိ"
tableOfContents: false
sidebar:
  order: 6
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="83" book="p2" e="ch" v="38" p="592">

<Paragraph number="4249" book="p2">
ဒဿနေန ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ ဓမ္မဿ ကမ္မပစ္စယေန ပစ္စယော—  ဒဿနေန ပဟာတဗ္ဗဟေတုကာ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. (မူလံ ကာတဗ္ဗံ.) သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  ဒဿနေန ပဟာတဗ္ဗဟေတုကာ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  ဒဿနေန ပဟာတဗ္ဗဟေတုကာ စေတနာ ဝိပါကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. ဒဿနေန ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ စ နဒဿနေန ပဟာတဗ္ဗဟေတုကဿ စ ဓမ္မဿ ကမ္မပစ္စယေန ပစ္စယော—  ဒဿနေန ပဟာတဗ္ဗဟေတုကာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (3)
</Paragraph>

<Paragraph number="4250" book="p2">
နဒဿနေန ပဟာတဗ္ဗဟေတုကော ဓမ္မော နဒဿနေန ပဟာတဗ္ဗဟေတုကဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  နဒဿနေန ပဟာတဗ္ဗဟေတုကာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>နာနာက္ခဏိကာ</Emphasis>—  နဒဿနေန ပဟာတဗ္ဗဟေတုကာ စေတနာ ဝိပါကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (1)
</Paragraph>

<Paragraph number="4251" book="p2">
ဝိပါကပစ္စယေန ပစ္စယော…  အာဟာရပစ္စယေန ပစ္စယော…  ဣန္ဒြိယပစ္စယေန ပစ္စယော…  ဈာနပစ္စယေန ပစ္စယော…  မဂ္ဂပစ္စယေန ပစ္စယော…  သမ္ပယုတ္တပစ္စယေန ပစ္စယော…  ဆ…  ဝိပ္ပယုတ္တပစ္စယေန ပစ္စယော…  ပဉ္စ.
</Paragraph>
</Division>