---
title: "အညမည"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="12">

<Paragraph number="2965">
အနိဒဿနသပ္ပဋိဃံ ဓမ္မံ ပဋိစ္စ အနိဒဿနသပ္ပဋိဃော ဓမ္မော ဥပ္ပဇ္ဇတိ အညမညပစ္စယာ—  အနိဒဿနသပ္ပဋိဃံ ဧကံ မဟာဘူတံ ပဋိစ္စ ဒွေ မဟာဘူတာ, ဒွေ မဟာဘူတေ ပဋိစ္စ ဧကံ မဟာဘူတံ. (1)
</Paragraph>

<Paragraph number="2966">
အနိဒဿနသပ္ပဋိဃံ ဓမ္မံ ပဋိစ္စ အနိဒဿနအပ္ပဋိဃော ဓမ္မော ဥပ္ပဇ္ဇတိ အညမညပစ္စယာ—  အနိဒဿနသပ္ပဋိဃေ မဟာဘူတေ ပဋိစ္စ အာပေါဓာတု. (2)
</Paragraph>

<Paragraph number="2967">
အနိဒဿနသပ္ပဋိဃံ ဓမ္မံ ပဋိစ္စ အနိဒဿနသပ္ပဋိဃော စ အနိဒဿနအပ္ပဋိဃော စ ဓမ္မာ ဥပ္ပဇ္ဇန္တိ အညမညပစ္စယာ—  အနိဒဿနသပ္ပဋိဃံ ဧကံ မဟာဘူတံ ပဋိစ္စ ဒွေ မဟာဘူတာ အာပေါဓာတု စ, ဒွေ မဟာဘူတေ ပဋိစ္စ ဧကံ မဟာဘူတံ အာပေါဓာတု စ. ဗာဟိရံ …ပေ… . (3)
</Paragraph>

</Division>
<Division number="13">

<Paragraph number="2968">
အနိဒဿနအပ္ပဋိဃံ ဓမ္မံ ပဋိစ္စ အနိဒဿနအပ္ပဋိဃော ဓမ္မော ဥပ္ပဇ္ဇတိ အညမညပစ္စယာ—  အနိဒဿနအပ္ပဋိဃံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ အနိဒဿနအပ္ပဋိဃံ ဧကံ ခန္ဓံ ပဋိစ္စ တယော ခန္ဓာ ဝတ္ထု စ …ပေ…  ဒွေ ခန္ဓေ …ပေ…  ခန္ဓေ ပဋိစ္စ ဝတ္ထု, ဝတ္ထုံ ပဋိစ္စ ခန္ဓာ. (1)
</Paragraph>

<Paragraph number="2969">
အနိဒဿနအပ္ပဋိဃံ ဓမ္မံ ပဋိစ္စ အနိဒဿနသပ္ပဋိဃော ဓမ္မော ဥပ္ပဇ္ဇတိ အညမညပစ္စယာ—  အာပေါဓာတုံ ပဋိစ္စ အနိဒဿနသပ္ပဋိဃာ မဟာဘူတာ. ဗာဟိရံ …ပေ… . (2)
</Paragraph>

</Division>
<Division number="14">

<Paragraph number="2970">
အနိဒဿနသပ္ပဋိဃဉ္စ အနိဒဿနအပ္ပဋိဃဉ္စ ဓမ္မံ ပဋိစ္စ အနိဒဿနသပ္ပဋိဃော ဓမ္မော ဥပ္ပဇ္ဇတိ အညမညပစ္စယာ—  အနိဒဿနသပ္ပဋိဃံ ဧကံ မဟာဘူတဉ္စ အာပေါဓာတုဉ္စ ပဋိစ္စ ဒွေ မဟာဘူတာ, ဒွေ မဟာဘူတေ စ အာပေါဓာတုဉ္စ ပဋိစ္စ ဧကံ မဟာဘူတံ. ဗာဟိရံ …ပေ… . (1)
</Paragraph>
</Division>