---
title: "ဟေတု"
tableOfContents: false
sidebar:
  order: 8
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="90">

<Paragraph number="2273">
ဝိပါကော ဓမ္မော ဝိပါကဿ ဓမ္မဿ ဟေတုပစ္စယေန ပစ္စယော—  ဝိပါကာ ဟေတူ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော; ပဋိသန္ဓိက္ခဏေ ဝိပါကာ ဟေတူ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော. (1)
</Paragraph>

<Paragraph number="2274">
ဝိပါကော ဓမ္မော နေဝဝိပါကနဝိပါကဓမ္မဓမ္မဿ ဟေတုပစ္စယေန ပစ္စယော—  ဝိပါကာ ဟေတူ စိတ္တသမုဋ္ဌာနာနံ ရူပါနံ ဟေတုပစ္စယေန ပစ္စယော; ပဋိသန္ဓိက္ခဏေ ဝိပါကာ ဟေတူ ကဋတ္တာရူပါနံ ဟေတုပစ္စယေန ပစ္စယော. (2)
</Paragraph>

<Paragraph number="2275">
ဝိပါကော ဓမ္မော ဝိပါကဿ စ နေဝဝိပါကနဝိပါကဓမ္မဓမ္မဿ စ ဟေတုပစ္စယေန ပစ္စယော—  ဝိပါကာ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော; ပဋိသန္ဓိက္ခဏေ ဝိပါကာ ဟေတူ သမ္ပယုတ္တကာနံ ခန္ဓာနံ ကဋတ္တာ စ ရူပါနံ ဟေတုပစ္စယေန ပစ္စယော. (3)
</Paragraph>

</Division>
<Division number="91">

<Paragraph number="2276">
ဝိပါကဓမ္မဓမ္မော ဝိပါကဓမ္မဓမ္မဿ ဟေတုပစ္စယေန ပစ္စယော—  ဝိပါကဓမ္မဓမ္မာ ဟေတူ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော. (1)
</Paragraph>

<Paragraph number="2277">
ဝိပါကဓမ္မဓမ္မော နေဝဝိပါကနဝိပါကဓမ္မဓမ္မဿ ဟေတုပစ္စယေန ပစ္စယော—  ဝိပါကဓမ္မဓမ္မာ ဟေတူ စိတ္တသမုဋ္ဌာနာနံ ရူပါနံ ဟေတုပစ္စယေန ပစ္စယော. (2)
</Paragraph>

<Paragraph number="2278">
ဝိပါကဓမ္မဓမ္မော ဝိပါကဓမ္မဓမ္မဿ စ နေဝဝိပါကနဝိပါကဓမ္မဓမ္မဿ စ ဟေတုပစ္စယေန ပစ္စယော—  ဝိပါကဓမ္မဓမ္မာ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော. (3)
</Paragraph>

<Paragraph number="2279">
နေဝဝိပါကနဝိပါကဓမ္မဓမ္မော နေဝဝိပါကနဝိပါကဓမ္မဓမ္မဿ ဟေတုပစ္စယေန ပစ္စယော—  နေဝဝိပါကနဝိပါကဓမ္မဓမ္မာ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော.
</Paragraph>
</Division>