---
title: "ဥပနိဿယ"
tableOfContents: false
sidebar:
  order: 13
type: "tipitaka"
basket: "ab"
book: "p1-2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="88" book="p1-2" e="ch" v="37" p="220">

<Paragraph number="1315" book="p1-2">
ဒဿနေန ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဒဿနေန ပဟာတဗ္ဗဟေတုကံ ရာဂံ ဥပနိဿာယ ပါဏံ ဟနတိ …ပေ…  သံဃံ ဘိန္ဒတိ. ဒဿနေန ပဟာတဗ္ဗဟေတုကံ ဒေါသံ…  မောဟံ…  ဒိဋ္ဌိံ…  ပတ္ထနံ ဥပနိဿာယ ပါဏံ ဟနတိ …ပေ…  သံဃံ ဘိန္ဒတိ. ဒဿနေန ပဟာတဗ္ဗဟေတုကော ရာဂေါ…  ဒေါသော…  မောဟော…  ဒိဋ္ဌိ…  ပတ္ထနာ ဒဿနေန ပဟာတဗ္ဗဟေတုကဿ ရာဂဿ …ပေ…  ပတ္ထနာယ ဥပနိဿယပစ္စယေန ပစ္စယော. (1)
</Paragraph>

<Paragraph number="1316" book="p1-2">
ဒဿနေန ပဟာတဗ္ဗဟေတုကော ဓမ္မော နေဝဒဿနေန နဘာဝနာယ ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဒဿနေန ပဟာတဗ္ဗဟေတုကံ ရာဂံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ. ဒဿနေန ပဟာတဗ္ဗဟေတုကံ ဒေါသံ…  မောဟံ…  ဒိဋ္ဌိံ…  ပတ္ထနံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ. ဒဿနေန ပဟာတဗ္ဗဟေတုကော ရာဂေါ …ပေ…  ပတ္ထနာ…  သဒ္ဓါယ …ပေ…  ပညာယ…  ကာယိကဿ သုခဿ, ကာယိကဿ ဒုက္ခဿ ဖလသမာပတ္တိယာ မောဟဿ စ ဥပနိဿယပစ္စယေန ပစ္စယော. (2)
</Paragraph>

<Paragraph number="1317" book="p1-2">
ဒဿနေန ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ စ နေဝဒဿနေန နဘာဝနာယ ပဟာတဗ္ဗဟေတုကဿ စ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဒဿနေန ပဟာတဗ္ဗဟေတုကော ရာဂေါ…  ဒေါသော…  မောဟော…  ဒိဋ္ဌိ…  ပတ္ထနာ ဝိစိကိစ္ဆာသဟဂတာနံ ခန္ဓာနံ မောဟဿ စ ဥပနိဿယပစ္စယေန ပစ္စယော. (3)
</Paragraph>

</Division>
<Division number="89" book="p1-2" e="ch" v="37" p="221">

<Paragraph number="1318" book="p1-2">
ဘာဝနာယ ပဟာတဗ္ဗဟေတုကော ဓမ္မော ဘာဝနာယ ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဘာဝနာယ ပဟာတဗ္ဗဟေတုကော ရာဂေါ…  ဒေါသော…  မောဟော…  မာနော…  ပတ္ထနာ ဘာဝနာယ ပဟာတဗ္ဗဟေတုကဿ ရာဂဿ…  ဒေါသဿ…  မောဟဿ…  မာနဿ…  ပတ္ထနာယ ဥပနိဿယပစ္စယေန ပစ္စယော. (1)
</Paragraph>

<Paragraph number="1319" book="p1-2">
ဘာဝနာယ ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဘာဝနာယ ပဟာတဗ္ဗဟေတုကံ ရာဂံ ဥပနိဿာယ ပါဏံ ဟနတိ …ပေ…  သံဃံ ဘိန္ဒတိ. ဘာဝနာယ ပဟာတဗ္ဗဟေတုကံ ဒေါသံ…  မောဟံ…  မာနံ…  ပတ္ထနံ ဥပနိဿာယ ပါဏံ ဟနတိ …ပေ…  သံဃံ ဘိန္ဒတိ. ဘာဝနာယ ပဟာတဗ္ဗဟေတုကော ရာဂေါ …ပေ…  ပတ္ထနာ ဒဿနေန ပဟာတဗ္ဗဟေတုကဿ ရာဂဿ…  ဒေါသဿ…  မောဟဿ…  ဒိဋ္ဌိယာ…  ပတ္ထနာယ ဥပနိဿယပစ္စယေန ပစ္စယော. သကဘဏ္ဍေ ဆန္ဒရာဂေါ ပရဘဏ္ဍေ ဆန္ဒရာဂဿ ဥပနိဿယပစ္စယေန ပစ္စယော. သကပရိဂ္ဂဟေ ဆန္ဒရာဂေါ ပရပရိဂ္ဂဟေ ဆန္ဒရာဂဿ ဥပနိဿယပစ္စယေန ပစ္စယော. (2)
</Paragraph>

<Paragraph number="1320" book="p1-2">
ဘာဝနာယ ပဟာတဗ္ဗဟေတုကော ဓမ္မော နေဝဒဿနေန နဘာဝနာယ ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဘာဝနာယ ပဟာတဗ္ဗဟေတုကံ ရာဂံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ. ဘာဝနာယ ပဟာတဗ္ဗဟေတုကံ ဒေါသံ…  မောဟံ…  မာနံ…  ပတ္ထနံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ. ဘာဝနာယ ပဟာတဗ္ဗဟေတုကော ရာဂေါ …ပေ…  ပတ္ထနာ သဒ္ဓါယ …ပေ…  ပညာယ…  ကာယိကဿ သုခဿ, ကာယိကဿ ဒုက္ခဿ ဖလသမာပတ္တိယာ မောဟဿ စ ဥပနိဿယပစ္စယေန ပစ္စယော. (3)
</Paragraph>

<Paragraph number="1321" book="p1-2">
ဘာဝနာယ ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ စ နေဝဒဿနေန နဘာဝနာယ ပဟာတဗ္ဗဟေတုကဿ စ ဓမ္မဿ ဥပနိဿယပစ္စယေန ပစ္စယော… . <Emphasis>ပကတူပနိဿယော</Emphasis>—  ဘာဝနာယ ပဟာတဗ္ဗဟေတုကော ရာဂေါ …ပေ…  ပတ္ထနာ ဝိစိကိစ္ဆာသဟဂတာနံ ခန္ဓာနံ မောဟဿ စ ဥပနိဿယပစ္စယေန ပစ္စယော. (4)
</Paragraph>

<Paragraph number="1322" book="p1-2">
ဘာဝနာယ ပဟာတဗ္ဗဟေတုကော ဓမ္မော ဘာဝနာယ ပဟာတဗ္ဗဟေတုကဿ စ နေဝဒဿနေန နဘာဝနာယ ပဟာတဗ္ဗဟေတုကဿ စ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဘာဝနာယ ပဟာတဗ္ဗဟေတုကော ရာဂေါ …ပေ…  ပတ္ထနာ ဥဒ္ဓစ္စသဟဂတာနံ ခန္ဓာနံ မောဟဿ စ ဥပနိဿယပစ္စယေန ပစ္စယော. (5)
</Paragraph>

</Division>
<Division number="90" book="p1-2" e="ch" v="37" p="222">

<Paragraph number="1323" book="p1-2">
နေဝဒဿနေန နဘာဝနာယ ပဟာတဗ္ဗဟေတုကော ဓမ္မော နေဝဒဿနေန နဘာဝနာယ ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ. သီလံ …ပေ…  ပညံ…  ကာယိကံ သုခံ…  ကာယိကံ ဒုက္ခံ…  ဥတုံ…  ဘောဇနံ…  သေနာသနံ…  မောဟံ ဥပနိဿာယ ဒါနံ ဒေတိ …ပေ…  သဒ္ဓါ …ပေ…  မောဟော သဒ္ဓါယ …ပေ…  ဖလသမာပတ္တိယာ မောဟဿ စ ဥပနိဿယပစ္စယေန ပစ္စယော. (1)
</Paragraph>

<Paragraph number="1324" book="p1-2">
နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ ဥပနိဿာယ ဒိဋ္ဌိံ ဂဏှာတိ. သီလံ …ပေ…  ပညံ…  ကာယိကံ သုခံ…  ကာယိကံ ဒုက္ခံ …ပေ…  သေနာသနံ…  မောဟံ ဥပနိဿာယ ပါဏံ ဟနတိ …ပေ…  သံဃံ ဘိန္ဒတိ. သဒ္ဓါ …ပေ…  သေနာသနံ မောဟော စ ဒဿနေန ပဟာတဗ္ဗဟေတုကဿ ရာဂဿ …ပေ…  ပတ္ထနာယ ဥပနိဿယပစ္စယေန ပစ္စယော. (2)
</Paragraph>

<Paragraph number="1325" book="p1-2">
နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဘာဝနာယ ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ ဥပနိဿာယ မာနံ ဇပ္ပေတိ …ပေ…  မောဟံ ဥပနိဿာယ မာနံ ဇပ္ပေတိ. သဒ္ဓါ …ပေ…  သေနာသနံ မောဟော စ ဘာဝနာယ ပဟာတဗ္ဗဟေတုကဿ ရာဂဿ …ပေ…  ပတ္ထနာယ ဥပနိဿယပစ္စယေန ပစ္စယော. (3)
</Paragraph>

<Paragraph number="1326" book="p1-2">
နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ စ နေဝဒဿနေန နဘာဝနာယ ပဟာတဗ္ဗဟေတုကဿ စ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓါ …ပေ…  ပညာ…  ကာယိကံ သုခံ…  ကာယိကံ ဒုက္ခံ …ပေ…  သေနာသနံ မောဟော စ ဝိစိကိစ္ဆာသဟဂတာနံ ခန္ဓာနံ မောဟဿ စ ဥပနိဿယပစ္စယေန ပစ္စယော. (4)
</Paragraph>

<Paragraph number="1327" book="p1-2">
နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဘာဝနာယ ပဟာတဗ္ဗဟေတုကဿ စ နေဝဒဿနေန နဘာဝနာယ ပဟာတဗ္ဗဟေတုကဿ စ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓါ …ပေ…  သေနာသနံ မောဟော စ ဥဒ္ဓစ္စသဟဂတာနံ ခန္ဓာနံ မောဟဿ စ ဥပနိဿယပစ္စယေန ပစ္စယော. (5)
</Paragraph>

</Division>
<Division number="91" book="p1-2" e="ch" v="37" p="223">

<Paragraph number="1328" book="p1-2">
ဒဿနေန ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဒဿနေန ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဝိစိကိစ္ဆာသဟဂတာ ခန္ဓာ စ မောဟော စ ဒဿနေန ပဟာတဗ္ဗဟေတုကဿ ရာဂဿ …ပေ…  ပတ္ထနာယ ဥပနိဿယပစ္စယေန ပစ္စယော. (1)
</Paragraph>

<Paragraph number="1329" book="p1-2">
ဒဿနေန ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ နေဝဒဿနေန နဘာဝနာယ ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဝိစိကိစ္ဆာသဟဂတာ ခန္ဓာ စ မောဟော စ သဒ္ဓါယ …ပေ…  ပညာယ…  ကာယိကဿ သုခဿ, ကာယိကဿ ဒုက္ခဿ ဖလသမာပတ္တိယာ မောဟဿ စ ဥပနိဿယပစ္စယေန ပစ္စယော. (2)
</Paragraph>

<Paragraph number="1330" book="p1-2">
ဒဿနေန ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဒဿနေန ပဟာတဗ္ဗဟေတုကဿ စ နေဝဒဿနေန နဘာဝနာယ ပဟာတဗ္ဗဟေတုကဿ စ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဝိစိကိစ္ဆာသဟဂတာ ခန္ဓာ စ မောဟော စ ဝိစိကိစ္ဆာသဟဂတာနံ ခန္ဓာနံ မောဟဿ စ ဥပနိဿယပစ္စယေန ပစ္စယော. (3)
</Paragraph>

</Division>
<Division number="92" book="p1-2" e="ch" v="37" p="224">

<Paragraph number="1331" book="p1-2">
ဘာဝနာယ ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဒဿနေန ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော. <Emphasis>ပကတူပနိဿယော</Emphasis>—  ဥဒ္ဓစ္စသဟဂတာ ခန္ဓာ စ မောဟော စ ဒဿနေန ပဟာတဗ္ဗဟေတုကဿ ရာဂဿ …ပေ…  ပတ္ထနာယ ဥပနိဿယပစ္စယေန ပစ္စယော. (1)
</Paragraph>

<Paragraph number="1332" book="p1-2">
ဘာဝနာယ ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဘာဝနာယ ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဥဒ္ဓစ္စသဟဂတာ ခန္ဓာ စ မောဟော စ ဘာဝနာယ ပဟာတဗ္ဗဟေတုကဿ ရာဂဿ …ပေ…  ပတ္ထနာယ ဥပနိဿယပစ္စယေန ပစ္စယော. (2)
</Paragraph>

<Paragraph number="1333" book="p1-2">
ဘာဝနာယ ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ နေဝဒဿနေန နဘာဝနာယ ပဟာတဗ္ဗဟေတုကဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဥဒ္ဓစ္စသဟဂတာ ခန္ဓာ စ မောဟော စ သဒ္ဓါယ …ပေ…  ဖလသမာပတ္တိယာ မောဟဿ စ ဥပနိဿယပစ္စယေန ပစ္စယော. (3)
</Paragraph>

<Paragraph number="1334" book="p1-2">
ဘာဝနာယ ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဒဿနေန ပဟာတဗ္ဗဟေတုကဿ စ နေဝဒဿနေန နဘာဝနာယ ပဟာတဗ္ဗဟေတုကဿ စ ဓမ္မဿ ဥပနိဿယပစ္စယေန ပစ္စယော. <Emphasis>ပကတူပနိဿယော</Emphasis>—  ဥဒ္ဓစ္စသဟဂတာ ခန္ဓာ စ မောဟော စ ဝိစိကိစ္ဆာသဟဂတာနံ ခန္ဓာနံ မောဟဿ စ ဥပနိဿယပစ္စယေန ပစ္စယော. (4)
</Paragraph>

<Paragraph number="1335" book="p1-2">
ဘာဝနာယ ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဘာဝနာယ ပဟာတဗ္ဗဟေတုကဿ စ နေဝဒဿနေန နဘာဝနာယ ပဟာတဗ္ဗဟေတုကဿ စ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဥဒ္ဓစ္စသဟဂတာ ခန္ဓာ စ မောဟော စ ဥဒ္ဓစ္စသဟဂတာနံ ခန္ဓာနံ မောဟဿ စ ဥပနိဿယပစ္စယေန ပစ္စယော. (5)
</Paragraph>
</Division>