---
title: "အဓိပတိ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="22">

<Paragraph number="693">
ပီတိသဟဂတော ဓမ္မော ပီတိသဟဂတဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ပီတိသဟဂတေန စိတ္တေန ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ ပီတိသဟဂတေန စိတ္တေန တံ ဂရုံ ကတွာ ပစ္စဝေက္ခတိ, ပီတိသဟဂတာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ပီတိသဟဂတေန စိတ္တေန တံ ဂရုံ ကတွာ ပစ္စဝေက္ခတိ. ပီတိသဟဂတေ ခန္ဓေ ပီတိသဟဂတေန စိတ္တေန ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ပီတိသဟဂတော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  ပီတိသဟဂတာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="694">
ပီတိသဟဂတော ဓမ္မော သုခသဟဂတဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ပီတိသဟဂတေန စိတ္တေန ဒါနံ ဒတွာ …ပေ… . <Emphasis>သဟဇာတာဓိပတိ</Emphasis>—  ပီတိသဟဂတာဓိပတိ သမ္ပယုတ္တကာနံ သုခသဟဂတာနံ ခန္ဓာနံ အဓိပတိပစ္စယေန ပစ္စယော. (2)
</Paragraph>

<Paragraph number="695">
ပီတိသဟဂတော ဓမ္မော ဥပေက္ခာသဟဂတဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ပီတိသဟဂတေန စိတ္တေန ဒါနံ ဒတွာ …ပေ…  ဥပေက္ခာသဟဂတေန စိတ္တေန. (သံခိတ္တံ.) (3)
</Paragraph>

<Paragraph number="696">
ပီတိသဟဂတော ဓမ္မော ပီတိသဟဂတဿ စ သုခသဟဂတဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ပီတိသဟဂတေန စိတ္တေန ဒါနံ ဒတွာ …ပေ… . <Emphasis>သဟဇာတာဓိပတိ</Emphasis>—  ပီတိသဟဂတာဓိပတိ သမ္ပယုတ္တကာနံ ပီတိသဟဂတာနဉ္စ သုခသဟဂတာနဉ္စ ခန္ဓာနံ အဓိပတိပစ္စယေန ပစ္စယော. (4)
</Paragraph>

</Division>
<Division number="23">

<Paragraph number="697">
သုခသဟဂတော ဓမ္မော သုခသဟဂတဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  သုခသဟဂတေန စိတ္တေန ဒါနံ ဒတွာ …ပေ… . <Emphasis>သဟဇာတာဓိပတိ</Emphasis>—  သုခသဟဂတာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="698">
သုခသဟဂတော ဓမ္မော ပီတိသဟဂတဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ …ပေ… . <Emphasis>သဟဇာတာဓိပတိ</Emphasis>—  သုခသဟဂတာဓိပတိ သမ္ပယုတ္တကာနံ ပီတိသဟဂတာနံ ခန္ဓာနံ အဓိပတိပစ္စယေန ပစ္စယော. (2)
</Paragraph>

<Paragraph number="699">
သုခသဟဂတော ဓမ္မော ဥပေက္ခာသဟဂတဿ ဓမ္မဿ အဓိပတိပစ္စယေန ပစ္စယော—  <Emphasis>အာရမ္မဏာဓိပတိ</Emphasis> (သံခိတ္တံ.) (3)
</Paragraph>

<Paragraph number="700">
သုခသဟဂတော ဓမ္မော ပီတိသဟဂတဿ စ သုခသဟဂတဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ …ပေ… . <Emphasis>သဟဇာတာဓိပတိ</Emphasis>—  သုခသဟဂတာဓိပတိ သမ္ပယုတ္တကာနံ ပီတိသဟဂတာနဉ္စ သုခသဟဂတာနဉ္စ ခန္ဓာနံ အဓိပတိပစ္စယေန ပစ္စယော. (4)
</Paragraph>

</Division>
<Division number="24">

<Paragraph number="701">
ဥပေက္ခာသဟဂတော ဓမ္မော ဥပေက္ခာသဟဂတဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ …ပေ… . <Emphasis>သဟဇာတာဓိပတိ</Emphasis>—  ဥပေက္ခာသဟဂတာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="702">
ဥပေက္ခာသဟဂတော ဓမ္မော ပီတိသဟဂတဿ ဓမ္မဿ အဓိပတိပစ္စယေန ပစ္စယော—  <Emphasis>အာရမ္မဏာဓိပတိ</Emphasis> (သံခိတ္တံ.) (2)
</Paragraph>

<Paragraph number="703">
ဥပေက္ခာသဟဂတော ဓမ္မော သုခသဟဂတဿ ဓမ္မဿ အဓိပတိပစ္စယေန ပစ္စယော—  <Emphasis>အာရမ္မဏာဓိပတိ</Emphasis> (သံခိတ္တံ.) (3)
</Paragraph>

<Paragraph number="704">
ဥပေက္ခာသဟဂတော ဓမ္မော ပီတိသဟဂတဿ စ သုခသဟဂတဿ စ ဓမ္မဿ အဓိပတိပစ္စယေန ပစ္စယော—  <Emphasis>အာရမ္မဏာဓိပတိ</Emphasis> (သံခိတ္တံ.) (4)
</Paragraph>

</Division>
<Division number="25">

<Paragraph number="705">
ပီတိသဟဂတော စ သုခသဟဂတော စ ဓမ္မာ ပီတိသဟဂတဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ …ပေ… . <Emphasis>သဟဇာတာဓိပတိ</Emphasis>—  ပီတိသဟဂတာ စ သုခသဟဂတာ စ အဓိပတိ သမ္ပယုတ္တကာနံ ပီတိသဟဂတာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="706">
ပီတိသဟဂတော စ သုခသဟဂတော စ ဓမ္မာ သုခသဟဂတဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ …ပေ… . <Emphasis>သဟဇာတာဓိပတိ</Emphasis>—  ပီတိသဟဂတာ စ သုခသဟဂတာ စ အဓိပတိ သမ္ပယုတ္တကာနံ သုခသဟဂတာနံ ခန္ဓာနံ အဓိပတိပစ္စယေန ပစ္စယော. (2)
</Paragraph>

<Paragraph number="707">
ပီတိသဟဂတော စ သုခသဟဂတော စ ဓမ္မာ ဥပေက္ခာသဟဂတဿ ဓမ္မဿ အဓိပတိပစ္စယေန ပစ္စယော—  <Emphasis>အာရမ္မဏာဓိပတိ</Emphasis> (သံခိတ္တံ.) (3)
</Paragraph>

<Paragraph number="708">
ပီတိသဟဂတော စ သုခသဟဂတော စ ဓမ္မာ ပီတိသဟဂတဿ စ သုခသဟဂတဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ …ပေ… . <Emphasis>သဟဇာတာဓိပတိ</Emphasis>—  ပီတိသဟဂတာ စ သုခသဟဂတာ စ အဓိပတိ သမ္ပယုတ္တကာနံ ပီတိသဟဂတာနဉ္စ သုခသဟဂတာနဉ္စ ခန္ဓာနံ အဓိပတိပစ္စယေန ပစ္စယော. (4)
</Paragraph>
</Division>