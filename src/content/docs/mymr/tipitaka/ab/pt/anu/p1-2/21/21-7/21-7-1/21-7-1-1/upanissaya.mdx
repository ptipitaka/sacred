---
title: ဥပနိဿယ
tableOfContents: false
sidebar:
  order: 14
type: tipitaka
basket: ab
book: p1-2
review:
  current: review
  updated: '2025-10-23T09:21:01.023405'
  updated_by: ''
  notes: ''
  history:
  - state: review
    date: '2025-10-23T09:21:01.023405'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="34" book="p1-2" e="ch" v="37" p="445">

<Paragraph number="2824" book="p1-2">
အဇ္ဈတ္တော ဓမ္မော အဇ္ဈတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အဇ္ဈတ္တံ သဒ္ဓံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ …ပေ…  ဈာနံ …ပေ…  ဝိပဿနံ …ပေ…  မဂ္ဂံ …ပေ…  အဘိညံ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ. အဇ္ဈတ္တံ သီလံ …ပေ…  ပညံ…  ရာဂံ …ပေ…  ပတ္ထနံ…  ကာယိကံ သုခံ…  ကာယိကံ ဒုက္ခံ…  ဥတုံ…  ဘောဇနံ…  သေနာသနံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ, ပါဏံ ဟနတိ …ပေ…  သံဃံ ဘိန္ဒတိ. အဇ္ဈတ္တာ သဒ္ဓါ …ပေ…  ပညာ, ရာဂေါ …ပေ…  ပတ္ထနာ, ကာယိကံ သုခံ…  ကာယိကံ ဒုက္ခံ…  သေနာသနံ အဇ္ဈတ္တာယ သဒ္ဓါယ …ပေ…  ပညာယ, ရာဂဿ …ပေ…  ပတ္ထနာယ, ကာယိကဿ သုခဿ, ကာယိကဿ ဒုက္ခဿ, မဂ္ဂဿ ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="2825" book="p1-2">
အဇ္ဈတ္တော ဓမ္မော ဗဟိဒ္ဓါ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ပရော အဇ္ဈတ္တံ သဒ္ဓံ ဥပနိဿာယ ဒါနံ ဒေတိ …ပေ…  မာနံ ဇပ္ပေတိ, ဒိဋ္ဌိံ ဂဏှာတိ. ပရော အဇ္ဈတ္တံ သီလံ …ပေ…  သေနာသနံ ဥပနိဿာယ ဒါနံ ဒေတိ, ပါဏံ ဟနတိ …ပေ…  သံဃံ ဘိန္ဒတိ. အဇ္ဈတ္တာ သဒ္ဓါ …ပေ…  သေနာသနံ ဗဟိဒ္ဓါ သဒ္ဓါယ …ပေ…  မဂ္ဂဿ ဖလသမာပတ္တိယာ ဥပနိဿယပစ္စယေန ပစ္စယော. (2)
</Paragraph>

</Division>
<Division number="35" book="p1-2" e="ch" v="37" p="445">

<Paragraph number="2826" book="p1-2">
ဗဟိဒ္ဓါ ဓမ္မော ဗဟိဒ္ဓါ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ပရော ဗဟိဒ္ဓါ သဒ္ဓံ …ပေ…  ပတ္ထနံ, ကာယိကံ သုခံ …ပေ…  သေနာသနံ ဥပနိဿာယ ဒါနံ ဒေတိ …ပေ…  သံဃံ ဘိန္ဒတိ ဗဟိဒ္ဓါ သဒ္ဓါ …ပေ…  သေနာသနံ ဗဟိဒ္ဓါ သဒ္ဓါယ …ပေ…  ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="2827" book="p1-2">
ဗဟိဒ္ဓါ ဓမ္မော အဇ္ဈတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဗဟိဒ္ဓါ သဒ္ဓံ …ပေ…  သေနာသနံ ဥပနိဿာယ ဒါနံ ဒေတိ …ပေ…  သံဃံ ဘိန္ဒတိ. ဗဟိဒ္ဓါ သဒ္ဓါ …ပေ…  သေနာသနံ အဇ္ဈတ္တာယ သဒ္ဓါယ …ပေ…  ဖလသမာပတ္တိယာ ဥပနိဿယပစ္စယေန ပစ္စယော. (2)
</Paragraph>
</Division>