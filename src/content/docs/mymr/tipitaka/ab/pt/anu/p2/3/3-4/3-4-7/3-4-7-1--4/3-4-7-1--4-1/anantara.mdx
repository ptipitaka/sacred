---
title: "အနန္တရ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="112">

<Paragraph number="1268">
အာသဝေါ စေဝ သာသဝေါ စ ဓမ္မော အာသဝဿ စေဝ သာသဝဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အာသဝါ ပစ္ဆိမာနံ ပစ္ဆိမာနံ အာသဝါနံ အနန္တရပစ္စယေန ပစ္စယော. (1)
</Paragraph>

<Paragraph number="1269">
အာသဝေါ စေဝ သာသဝေါ စ ဓမ္မော သာသဝဿ စေဝ နော စ အာသဝဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အာသဝါ ပစ္ဆိမာနံ ပစ္ဆိမာနံ သာသဝါနဉ္စေဝ နော စ အာသဝါနံ ခန္ဓာနံ အနန္တရပစ္စယေန ပစ္စယော; အာသဝါ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

<Paragraph number="1270">
အာသဝေါ စေဝ သာသဝေါ စ ဓမ္မော အာသဝဿ စေဝ သာသဝဿ စ သာသဝဿ စေဝ နော စ အာသဝဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အာသဝါ ပစ္ဆိမာနံ ပစ္ဆိမာနံ အာသဝါနံ သမ္ပယုတ္တကာနဉ္စ ခန္ဓာနံ အနန္တရပစ္စယေန ပစ္စယော. (3)
</Paragraph>

</Division>
<Division number="113">

<Paragraph number="1271">
သာသဝေါ စေဝ နော စ အာသဝေါ ဓမ္မော သာသဝဿ စေဝ နော စ အာသဝဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သာသဝါ စေဝ နော စ အာသဝါ ခန္ဓာ ပစ္ဆိမာနံ ပစ္ဆိမာနံ သာသဝါနဉ္စေဝ နော စ အာသဝါနံ ခန္ဓာနံ အနန္တရပစ္စယေန ပစ္စယော; အနုလောမံ ဂေါတြဘုဿ, အနုလောမံ ဝေါဒါနဿ, အာဝဇ္ဇနာ သာသဝါနဉ္စေဝ နော စ အာသဝါနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="1272">
သာသဝေါ စေဝ နော စ အာသဝေါ ဓမ္မော အာသဝဿ စေဝ သာသဝဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သာသဝါ စေဝ နော စ အာသဝါ ခန္ဓာ ပစ္ဆိမာနံ ပစ္ဆိမာနံ အာသဝါနံ အနန္တရပစ္စယေန ပစ္စယော; အာဝဇ္ဇနာ အာသဝါနံ အနန္တရပစ္စယေန ပစ္စယော. (2)
</Paragraph>

<Paragraph number="1273">
သာသဝေါ စေဝ နော စ အာသဝေါ ဓမ္မော အာသဝဿ စေဝ သာသဝဿ စ သာသဝဿ စေဝ နော စ အာသဝဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ သာသဝါ စေဝ နော စ အာသဝါ ခန္ဓာ ပစ္ဆိမာနံ ပစ္ဆိမာနံ အာသဝါနံ သမ္ပယုတ္တကာနဉ္စ ခန္ဓာနံ အနန္တရပစ္စယေန ပစ္စယော; အာဝဇ္ဇနာ အာသဝါနံ သမ္ပယုတ္တကာနဉ္စ ခန္ဓာနံ အနန္တရပစ္စယေန ပစ္စယော. (3)
</Paragraph>

</Division>
<Division number="114">

<Paragraph number="1274">
အာသဝေါ စေဝ သာသဝေါ စ သာသဝေါ စေဝ နော စ အာသဝေါ စ ဓမ္မာ အာသဝဿ စေဝ သာသဝဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အာသဝါ စ သမ္ပယုတ္တကာ စ ခန္ဓာ ပစ္ဆိမာနံ ပစ္ဆိမာနံ အာသဝါနံ အနန္တရပစ္စယေန ပစ္စယော. (1)
</Paragraph>

<Paragraph number="1275">
အာသဝေါ စေဝ သာသဝေါ စ သာသဝေါ စေဝ နော စ အာသဝေါ စ ဓမ္မာ သာသဝဿ စေဝ နော စ အာသဝဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အာသဝါ စ သမ္ပယုတ္တကာ စ ခန္ဓာ ပစ္ဆိမာနံ ပစ္ဆိမာနံ သာသဝါနဉ္စေဝ နော စ အာသဝါနံ ခန္ဓာနံ အနန္တရပစ္စယေန ပစ္စယော; အာသဝါ စ သမ္ပယုတ္တကာ စ ခန္ဓာ ဝုဋ္ဌာနဿ အနန္တရပစ္စယေန ပစ္စယော. (2)
</Paragraph>

<Paragraph number="1276">
အာသဝေါ စေဝ သာသဝေါ စ သာသဝေါ စေဝ နော စ အာသဝေါ စ ဓမ္မာ အာသဝဿ စေဝ သာသဝဿ စ သာသဝဿ စေဝ နော စ အာသဝဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ အာသဝါ စ သမ္ပယုတ္တကာ စ ခန္ဓာ ပစ္ဆိမာနံ ပစ္ဆိမာနံ အာသဝါနံ သမ္ပယုတ္တကာနဉ္စ ခန္ဓာနံ အနန္တရပစ္စယေန ပစ္စယော. (ဧဝံ သဗ္ဗံ ဝိတ္ထာရေတဗ္ဗံ.) (3)
</Paragraph>

<Paragraph number="1277">
(အာသဝဒုကေပိ အနန္တရံ ဣမိနာ သဒိသံ ကာတဗ္ဗံ. အာဝဇ္ဇနာပိ ဝုဋ္ဌာနမ္ပိ ဧဝံ သမုဒ္ဒိဋ္ဌံ သံခိတ္တံ. သဗ္ဗံ ပရိပုဏ္ဏံ. အာသဝဒုကသဒိသံ ကာတဗ္ဗံ, နိန္နာနံ.)

</Paragraph>
</Division>

<Paragraph number="1278" type="center">
အာသဝသာသဝဒုကံ နိဋ္ဌိတံ.
</Paragraph>