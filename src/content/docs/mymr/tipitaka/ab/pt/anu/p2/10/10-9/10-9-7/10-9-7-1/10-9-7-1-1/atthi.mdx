---
title: အတ္ထိ
tableOfContents: false
sidebar:
  order: 4
type: tipitaka
basket: ab
book: p2
review:
  current: review
  updated: '2025-10-27T21:47:46.414375'
  updated_by: ''
  notes: ''
  history:
  - state: review
    date: '2025-10-27T21:47:46.414375'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="307" book="p2" e="ch" v="38" p="172">

<Paragraph number="3071" book="p2">
စိတ္တသံသဋ္ဌသမုဋ္ဌာနော ဓမ္မော စိတ္တသံသဋ္ဌသမုဋ္ဌာနဿ ဓမ္မဿ အတ္ထိပစ္စယေန ပစ္စယော (ပဋိစ္စသဒိသာ). စိတ္တသံသဋ္ဌသမုဋ္ဌာနော ဓမ္မော နောစိတ္တသံသဋ္ဌသမုဋ္ဌာနဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပစ္ဆာဇာတံ. (သံခိတ္တံ.) စိတ္တသံသဋ္ဌသမုဋ္ဌာနော ဓမ္မော စိတ္တသံသဋ္ဌသမုဋ္ဌာနဿ စ နောစိတ္တသံသဋ္ဌသမုဋ္ဌာနဿ စ ဓမ္မဿ အတ္ထိပစ္စယေန ပစ္စယော. (ပဋိစ္စသဒိသာ.) (3)
</Paragraph>

<Paragraph number="3072" book="p2">
နောစိတ္တသံသဋ္ဌသမုဋ္ဌာနော ဓမ္မော နောစိတ္တသံသဋ္ဌသမုဋ္ဌာနဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. (ပုရေဇာတသဒိသံ ပုရေဇာတံ ကာတဗ္ဗံ. သဗ္ဗံ သံခိတ္တံ. ဝိတ္ထာရေတဗ္ဗံ.) (1)
</Paragraph>

<Paragraph number="3073" book="p2">
နောစိတ္တသံသဋ္ဌသမုဋ္ဌာနော ဓမ္မော စိတ္တသံသဋ္ဌသမုဋ္ဌာနဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတံ</Emphasis>—  စိတ္တံ သမ္ပယုတ္တကာနံ ခန္ဓာနံ အတ္ထိပစ္စယေန ပစ္စယော; ပဋိသန္ဓိက္ခဏေ စိတ္တံ သမ္ပယုတ္တကာနံ ခန္ဓာနံ အတ္ထိပစ္စယေန ပစ္စယော, ပဋိသန္ဓိက္ခဏေ ဝတ္ထု စိတ္တသံသဋ္ဌသမုဋ္ဌာနာနံ ခန္ဓာနံ အတ္ထိပစ္စယေန ပစ္စယော. (<Emphasis>ပုရေဇာတံ</Emphasis>—  ပုရေဇာတသဒိသံ, နိန္နာနာကရဏံ.) (2)
</Paragraph>

<Paragraph number="3074" book="p2">
နောစိတ္တသံသဋ္ဌသမုဋ္ဌာနော ဓမ္မော စိတ္တသံသဋ္ဌသမုဋ္ဌာနဿ စ နောစိတ္တသံသဋ္ဌသမုဋ္ဌာနဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတံ</Emphasis>—  စိတ္တံ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော; ပဋိသန္ဓိက္ခဏေ စိတ္တံ သမ္ပယုတ္တကာနံ ခန္ဓာနံ ကဋတ္တာ စ ရူပါနံ အတ္ထိပစ္စယေန ပစ္စယော, ပဋိသန္ဓိက္ခဏေ ဝတ္ထု စိတ္တဿ သမ္ပယုတ္တကာနဉ္စ ခန္ဓာနံ အတ္ထိပစ္စယေန ပစ္စယော. <Emphasis>ပုရေဇာတံ</Emphasis>. (ပုရေဇာတသဒိသံ.) (3)
</Paragraph>

</Division>
<Division number="308" book="p2" e="ch" v="38" p="172">

<Paragraph number="3075" book="p2">
စိတ္တသံသဋ္ဌသမုဋ္ဌာနော စ နောစိတ္တသံသဋ္ဌသမုဋ္ဌာနော စ ဓမ္မာ စိတ္တသံသဋ္ဌသမုဋ္ဌာနဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  စက္ခုဝိညာဏသဟဂတော ဧကော ခန္ဓော စ စက္ခုဝိညာဏဉ္စ ဒွိန္နံ ခန္ဓာနံ …ပေ…  ဒွေ ခန္ဓာ စ …ပေ…  စက္ခုဝိညာဏသဟဂတော ဧကော ခန္ဓော စ စက္ခာယတနဉ္စ ဒွိန္နံ ခန္ဓာနံ …ပေ…  ဒွေ ခန္ဓာ စ …ပေ…  ကာယဝိညာဏသဟဂတော …ပေ…  စိတ္တသံသဋ္ဌသမုဋ္ဌာနော ဧကော ခန္ဓော စ စိတ္တဉ္စ ဒွိန္နံ ခန္ဓာနံ အတ္ထိပစ္စယေန ပစ္စယော, ဒွေ ခန္ဓာ စ …ပေ…  စိတ္တသံသဋ္ဌသမုဋ္ဌာနော ဧကော ခန္ဓော စ ဝတ္ထု စ ဒွိန္နံ ခန္ဓာနံ အတ္ထိပစ္စယေန ပစ္စယော …ပေ…  ဒွေ ခန္ဓာ စ …ပေ… . (ပဋိသန္ဓိက္ခဏေ ဒွေပိ ကာတဗ္ဗာ.) (1)
</Paragraph>

<Paragraph number="3076" book="p2">
စိတ္တသံသဋ္ဌသမုဋ္ဌာနော စ နောစိတ္တသံသဋ္ဌသမုဋ္ဌာနော စ ဓမ္မာ နောစိတ္တသံသဋ္ဌသမုဋ္ဌာနဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတာ</Emphasis>—  စက္ခုဝိညာဏသဟဂတာ ခန္ဓာ စ စက္ခာယတနဉ္စ စက္ခုဝိညာဏဿ အတ္ထိပစ္စယေန ပစ္စယော …ပေ…  ကာယဝိညာဏသဟဂတာ …ပေ…  စိတ္တသံသဋ္ဌသမုဋ္ဌာနာ ခန္ဓာ စ စိတ္တဉ္စ စိတ္တသံသဋ္ဌသမုဋ္ဌာနာနံ ရူပါနံ အတ္ထိပစ္စယေန ပစ္စယော, စိတ္တသံသဋ္ဌသမုဋ္ဌာနာ ခန္ဓာ စ မဟာဘူတာ စ စိတ္တသံသဋ္ဌသမုဋ္ဌာနာနံ ရူပါနံ အတ္ထိပစ္စယေန ပစ္စယော, စိတ္တသံသဋ္ဌသမုဋ္ဌာနာ ခန္ဓာ စ ဝတ္ထု စ စိတ္တဿ အတ္ထိပစ္စယေန ပစ္စယော (ပဋိသန္ဓိက္ခဏေ တီဏိ ကာတဗ္ဗာ). <Emphasis>ပစ္ဆာဇာတာ</Emphasis>—  စိတ္တသံသဋ္ဌသမုဋ္ဌာနာ ခန္ဓာ စ စိတ္တဉ္စ ပုရေဇာတဿ ဣမဿ နောစိတ္တသံသဋ္ဌသမုဋ္ဌာနဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  စိတ္တသံသဋ္ဌသမုဋ္ဌာနာ ခန္ဓာ စ စိတ္တဉ္စ ကဗဠီကာရော အာဟာရော စ ဣမဿ နောစိတ္တသံသဋ္ဌသမုဋ္ဌာနဿ ကာယဿ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  စိတ္တသံသဋ္ဌသမုဋ္ဌာနာ ခန္ဓာ စ စိတ္တဉ္စ ရူပဇီဝိတိန္ဒြိယဉ္စ ကဋတ္တာရူပါနံ အတ္ထိပစ္စယေန ပစ္စယော. (2)
</Paragraph>

<Paragraph number="3077" book="p2">
စိတ္တသံသဋ္ဌသမုဋ္ဌာနော စ နောစိတ္တသံသဋ္ဌသမုဋ္ဌာနော စ ဓမ္မာ စိတ္တသံသဋ္ဌသမုဋ္ဌာနဿ စ နောစိတ္တသံသဋ္ဌသမုဋ္ဌာနဿ စ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ. <Emphasis>သဟဇာတော</Emphasis>—  စက္ခုဝိညာဏသဟဂတော ဧကော ခန္ဓော စ စက္ခာယတနဉ္စ ဒွိန္နံ ခန္ဓာနံ စက္ခုဝိညာဏဿ စ အတ္ထိပစ္စယေန ပစ္စယော, ဒွေ ခန္ဓာ စ …ပေ…  ကာယဝိညာဏသဟဂတော …ပေ… . <Emphasis>သဟဇာတော</Emphasis>—  စိတ္တသံသဋ္ဌသမုဋ္ဌာနော ဧကော ခန္ဓော စ စိတ္တဉ္စ ဒွိန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ အတ္ထိပစ္စယေန ပစ္စယော, ဒွေ ခန္ဓာ စ …ပေ…  စိတ္တသံသဋ္ဌသမုဋ္ဌာနော ဧကော ခန္ဓော စ ဝတ္ထု စ ဒွိန္နံ ခန္ဓာနံ စိတ္တဿ စ အတ္ထိပစ္စယေန ပစ္စယော, ဒွေ ခန္ဓာ စ …ပေ… . (ပဋိသန္ဓိက္ခဏေ ဒွေပိ ကာတဗ္ဗာ.) (3)
</Paragraph>
</Division>