---
title: ဥပနိဿယ
tableOfContents: false
sidebar:
  order: 11
type: tipitaka
basket: ab
book: p1-1
review:
  current: review
  updated: '2025-10-27T21:47:40.828869'
  updated_by: ''
  notes: ''
  history:
  - state: review
    date: '2025-10-27T21:47:40.828869'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="53" book="p1-1" e="ch" v="36" p="349">

<Paragraph number="1916" book="p1-1">
သုခါယ ဝေဒနာယ သမ္ပယုတ္တော ဓမ္မော သုခါယ ဝေဒနာယ သမ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="1917" book="p1-1">
<Emphasis>ပကတူပနိဿယော</Emphasis>—  သုခါယ ဝေဒနာယ သမ္ပယုတ္တံ သဒ္ဓံ ဥပနိဿာယ သုခါယ ဝေဒနာယ သမ္ပယုတ္တေန စိတ္တေန ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, သုခါယ ဝေဒနာယ သမ္ပယုတ္တံ ဈာနံ ဥပ္ပါဒေတိ, ဝိပဿနံ ဥပ္ပါဒေတိ, မဂ္ဂံ ဥပ္ပါဒေတိ, သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ. သုခါယ ဝေဒနာယ သမ္ပယုတ္တံ သီလံ…  သုတံ…  စာဂံ…  ပညံ…  ရာဂံ…  မောဟံ…  မာနံ…  ဒိဋ္ဌိံ…  ပတ္ထနံ…  သုခသဟဂတံ ကာယဝိညာဏံ ဥပနိဿာယ သုခါယ ဝေဒနာယ သမ္ပယုတ္တေန စိတ္တေန ဒါနံ ဒေတိ …ပေ…  သမာပတ္တိံ ဥပ္ပါဒေတိ (သဒ္ဓါပဉ္စမကေသု “မာနံ ဇပ္ပေတိ, ဒိဋ္ဌိံ ဂဏှာတီ”တိ ကာတဗ္ဗံ, အဝသေသေသု န ကာတဗ္ဗံ). သုခါယ ဝေဒနာယ သမ္ပယုတ္တေန စိတ္တေန အဒိန္နံ အာဒိယတိ, မုသာ ဘဏတိ, ပိသုဏံ ဘဏတိ, သမ္ဖံ ပလပတိ, သန္ဓိံ ဆိန္ဒတိ, နိလ္လောပံ ဟရတိ, ဧကာဂါရိကံ ကရောတိ, ပရိပန္ထေ တိဋ္ဌတိ, ပရဒါရံ ဂစ္ဆတိ, ဂါမဃာတံ ကရောတိ, နိဂမဃာတံ ကရောတိ. သုခါယ ဝေဒနာယ သမ္ပယုတ္တာ သဒ္ဓါ…  သီလံ…  သုတံ…  စာဂေါ…  ပညာ…  ရာဂေါ…  မောဟော…  မာနော…  ဒိဋ္ဌိ…  ပတ္ထနာ…  သုခသဟဂတံ ကာယဝိညာဏံ သုခါယ ဝေဒနာယ သမ္ပယုတ္တာယ သဒ္ဓါယ…  သီလဿ…  သုတဿ…  စာဂဿ…  ပညာယ…  ရာဂဿ…  မောဟဿ…  မာနဿ…  ဒိဋ္ဌိယာ…  ပတ္ထနာယ…  သုခသဟဂတဿ ကာယဝိညာဏဿ…  သုခါယ ဝေဒနာယ သမ္ပယုတ္တကာနံ ခန္ဓာနံ ဥပနိဿယပစ္စယေန ပစ္စယော. (1)
</Paragraph>

<Paragraph number="1918" book="p1-1">
သုခါယ ဝေဒနာယ သမ္ပယုတ္တော ဓမ္မော ဒုက္ခာယ ဝေဒနာယ သမ္ပယုတ္တဿ ဓမ္မဿ ဥပနိဿယပစ္စယေန ပစ္စယော.
</Paragraph>

<Paragraph number="1919" book="p1-1">
<Emphasis>ပကတူပနိဿယော</Emphasis>—  သုခါယ ဝေဒနာယ သမ္ပယုတ္တံ သဒ္ဓံ ဥပနိဿာယ အတ္တာနံ အာတာပေတိ ပရိတာပေတိ, ပရိယိဋ္ဌိမူလကံ ဒုက္ခံ ပစ္စနုဘောတိ. သုခါယ ဝေဒနာယ သမ္ပယုတ္တံ သီလံ…  သုတံ…  စာဂံ…  ပညံ ဥပနိဿာယ အတ္တာနံ အာတာပေတိ ပရိတာပေတိ, ပရိယိဋ္ဌိမူလကံ ဒုက္ခံ ပစ္စနုဘောတိ. သုခါယ ဝေဒနာယ သမ္ပယုတ္တံ ရာဂံ…  မောဟံ…  မာနံ…  ဒိဋ္ဌိံ…  ပတ္ထနံ…  သုခသဟဂတံ ကာယဝိညာဏံ ဥပနိဿာယ ပါဏံ ဟနတိ. ဒုက္ခာယ ဝေဒနာယ သမ္ပယုတ္တေန စိတ္တေန အဒိန္နံ အာဒိယတိ, မုသာ ဘဏတိ, ပိသုဏံ ဘဏတိ, ဖရုသံ ဘဏတိ, သမ္ဖံ ပလပတိ, သန္ဓိံ ဆိန္ဒတိ, နိလ္လောပံ ဟရတိ, ဧကာဂါရိကံ ကရောတိ, ပရိပန္ထေ တိဋ္ဌတိ, ပရဒါရံ ဂစ္ဆတိ, ဂါမဃာတံ ကရောတိ, နိဂမဃာတံ ကရောတိ, မာတရံ ဇီဝိတာ ဝေါရောပေတိ, ပိတရံ ဇီဝိတာ ဝေါရောပေတိ, အရဟန္တံ ဇီဝိတာ ဝေါရောပေတိ, ဒုဋ္ဌေန စိတ္တေန တထာဂတဿ လောဟိတံ ဥပ္ပါဒေတိ, သံဃံ ဘိန္ဒတိ. သုခါယ ဝေဒနာယ သမ္ပယုတ္တာ သဒ္ဓါ…  သီလံ…  သုတံ…  စာဂေါ…  ပညာ…  ရာဂေါ…  မောဟော…  မာနော…  ဒိဋ္ဌိ…  ပတ္ထနာ…  သုခသဟဂတံ ကာယဝိညာဏံ ဒေါသဿ…  မောဟဿ…  ဒုက္ခသဟဂတဿ ကာယဝိညာဏဿ…  ဒုက္ခာယ ဝေဒနာယ သမ္ပယုတ္တကာနံ ခန္ဓာနံ ဥပနိဿယပစ္စယေန ပစ္စယော. (2)
</Paragraph>

<Paragraph number="1920" book="p1-1">
သုခါယ ဝေဒနာယ သမ္ပယုတ္တော ဓမ္မော အဒုက္ခမသုခါယ ဝေဒနာယ သမ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="1921" book="p1-1">
<Emphasis>ပကတူပနိဿယော</Emphasis>—  သုခါယ ဝေဒနာယ သမ္ပယုတ္တံ သဒ္ဓံ ဥပနိဿာယ အဒုက္ခမသုခါယ ဝေဒနာယ သမ္ပယုတ္တေန စိတ္တေန ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, အဒုက္ခမသုခါယ ဝေဒနာယ သမ္ပယုတ္တံ ဈာနံ ဥပ္ပါဒေတိ, ဝိပဿနံ ဥပ္ပါဒေတိ, မဂ္ဂံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ. သုခါယ ဝေဒနာယ သမ္ပယုတ္တံ သီလံ…  သုတံ…  စာဂံ…  ပညံ…  ရာဂံ…  မောဟံ…  မာနံ…  ဒိဋ္ဌိံ…  ပတ္ထနံ…  သုခသဟဂတံ ကာယဝိညာဏံ ဥပနိဿာယ အဒုက္ခမသုခါယ ဝေဒနာယ သမ္ပယုတ္တေန စိတ္တေန ဒါနံ ဒေတိ …ပေ…  သမာပတ္တိံ ဥပ္ပါဒေတိ. အဒုက္ခမသုခါယ ဝေဒနာယ သမ္ပယုတ္တေန စိတ္တေန အဒိန္နံ အာဒိယတိ, မုသာ ဘဏတိ, ပိသုဏံ ဘဏတိ, သမ္ဖံ ပလပတိ, သန္ဓိံ ဆိန္ဒတိ, နိလ္လောပံ ဟရတိ, ဧကာဂါရိကံ ကရောတိ, ပရိပန္ထေ တိဋ္ဌတိ, ပရဒါရံ ဂစ္ဆတိ, ဂါမဃာတံ ကရောတိ, နိဂမဃာတံ ကရောတိ. သုခါယ ဝေဒနာယ သမ္ပယုတ္တာ သဒ္ဓါ…  သီလံ…  သုတံ…  စာဂေါ…  ပညာ…  ရာဂေါ…  မောဟော…  မာနော…  ဒိဋ္ဌိ…  ပတ္ထနာ…  သုခသဟဂတံ ကာယဝိညာဏံ အဒုက္ခမသုခါယ ဝေဒနာယ သမ္ပယုတ္တာယ သဒ္ဓါယ…  သီလဿ…  သုတဿ…  စာဂဿ…  ပညာယ…  ရာဂဿ…  မောဟဿ…  မာနဿ…  ဒိဋ္ဌိယာ…  ပတ္ထနာယ…  အဒုက္ခမသုခါယ ဝေဒနာယ သမ္ပယုတ္တကာနံ ခန္ဓာနံ ဥပနိဿယပစ္စယေန ပစ္စယော. (3)
</Paragraph>

</Division>
<Division number="54" book="p1-1" e="ch" v="36" p="316">

<Paragraph number="1922" book="p1-1">
ဒုက္ခာယ ဝေဒနာယ သမ္ပယုတ္တော ဓမ္မော ဒုက္ခာယ ဝေဒနာယ သမ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="1923" book="p1-1">
<Emphasis>ပကတူပနိဿယော</Emphasis>—  ဒေါသံ ဥပနိဿာယ ပါဏံ ဟနတိ, ဒုက္ခာယ ဝေဒနာယ သမ္ပယုတ္တေန စိတ္တေန အဒိန္နံ အာဒိယတိ …ပေ…  သံဃံ ဘိန္ဒတိ. မောဟံ, ဒုက္ခသဟဂတံ ကာယဝိညာဏံ ဥပနိဿာယ ပါဏံ ဟနတိ, ဒုက္ခာယ ဝေဒနာယ သမ္ပယုတ္တေန စိတ္တေန အဒိန္နံ အာဒိယတိ …ပေ…  သံဃံ ဘိန္ဒတိ. ဒေါသော…  မောဟော…  ဒုက္ခသဟဂတံ ကာယဝိညာဏံ ဒေါသဿ…  မောဟဿ…  ဒုက္ခသဟဂတဿ ကာယဝိညာဏဿ…  ဒုက္ခာယ ဝေဒနာယ သမ္ပယုတ္တကာနံ ခန္ဓာနံ ဥပနိဿယပစ္စယေန ပစ္စယော. (1)
</Paragraph>

<Paragraph number="1924" book="p1-1">
ဒုက္ခာယ ဝေဒနာယ သမ္ပယုတ္တော ဓမ္မော သုခါယ ဝေဒနာယ သမ္ပယုတ္တဿ ဓမ္မဿ ဥပနိဿယပစ္စယေန ပစ္စယော.
</Paragraph>

<Paragraph number="1925" book="p1-1">
<Emphasis>ပကတူပနိဿယော</Emphasis>—  ဒေါသံ ဥပနိဿာယ သုခါယ ဝေဒနာယ သမ္ပယုတ္တေန စိတ္တေန ဒါနံ ဒေတိ …ပေ…  သမာပတ္တိံ ဥပ္ပါဒေတိ. သုခါယ ဝေဒနာယ သမ္ပယုတ္တေန စိတ္တေန အဒိန္နံ အာဒိယတိ …ပေ…  နိဂမဃာတံ ကရောတိ. မောဟံ, ဒုက္ခသဟဂတံ ကာယဝိညာဏံ ဥပနိဿာယ သုခါယ ဝေဒနာယ သမ္ပယုတ္တေန စိတ္တေန ဒါနံ ဒေတိ …ပေ…  နိဂမဃာတံ ကရောတိ. ဒေါသော…  မောဟော…  ဒုက္ခသဟဂတံ ကာယဝိညာဏံ သုခါယ ဝေဒနာယ သမ္ပယုတ္တာယ သဒ္ဓါယ …ပေ…  သုခသဟဂတဿ ကာယဝိညာဏဿ သုခါယ ဝေဒနာယ သမ္ပယုတ္တကာနံ ခန္ဓာနံ ဥပနိဿယပစ္စယေန ပစ္စယော. (2)
</Paragraph>

<Paragraph number="1926" book="p1-1">
ဒုက္ခာယ ဝေဒနာယ သမ္ပယုတ္တော ဓမ္မော အဒုက္ခမသုခါယ ဝေဒနာယ သမ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="1927" book="p1-1">
<Emphasis>ပကတူပနိဿယော</Emphasis>—  ဒေါသံ ဥပနိဿာယ အဒုက္ခမသုခါယ ဝေဒနာယ သမ္ပယုတ္တေန စိတ္တေန ဒါနံ ဒေတိ …ပေ…  နိဂမဃာတံ ကရောတိ. မောဟံ, ဒုက္ခသဟဂတံ ကာယဝိညာဏံ ဥပနိဿာယ အဒုက္ခမသုခါယ ဝေဒနာယ သမ္ပယုတ္တေန စိတ္တေန ဒါနံ ဒေတိ …ပေ…  နိဂမဃာတံ ကရောတိ. ဒေါသော…  မောဟော…  ဒုက္ခသဟဂတံ ကာယဝိညာဏံ အဒုက္ခမသုခါယ ဝေဒနာယ သမ္ပယုတ္တာယ သဒ္ဓါယ …ပေ…  ပတ္ထနာယ…  အဒုက္ခမသုခါယ ဝေဒနာယ သမ္ပယုတ္တကာနံ ခန္ဓာနံ ဥပနိဿယပစ္စယေန ပစ္စယော. (3)
</Paragraph>

</Division>
<Division number="55" book="p1-1" e="ch" v="36" p="317">

<Paragraph number="1928" book="p1-1">
အဒုက္ခမသုခါယ ဝေဒနာယ သမ္ပယုတ္တော ဓမ္မော အဒုက္ခမသုခါယ ဝေဒနာယ သမ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="1929" book="p1-1">
<Emphasis>ပကတူပနိဿယော</Emphasis>—  အဒုက္ခမသုခါယ ဝေဒနာယ သမ္ပယုတ္တံ သဒ္ဓံ ဥပနိဿာယ အဒုက္ခမသုခါယ ဝေဒနာယ သမ္ပယုတ္တေန စိတ္တေန ဒါနံ ဒေတိ …ပေ…  ဒိဋ္ဌိံ ဂဏှာတိ. အဒုက္ခမသုခါယ ဝေဒနာယ သမ္ပယုတ္တံ သီလံ…  သုတံ…  စာဂံ…  ပညံ…  ရာဂံ…  မောဟံ…  မာနံ…  ဒိဋ္ဌိံ…  ပတ္ထနံ ဥပနိဿာယ အဒုက္ခမသုခါယ ဝေဒနာယ သမ္ပယုတ္တေန စိတ္တေန ဒါနံ ဒေတိ …ပေ…  သမာပတ္တိံ ဥပ္ပါဒေတိ. အဒုက္ခမသုခါယ ဝေဒနာယ သမ္ပယုတ္တေန စိတ္တေန အဒိန္နံ အာဒိယတိ …ပေ…  နိဂမဃာတံ ကရောတိ. အဒုက္ခမသုခါယ ဝေဒနာယ သမ္ပယုတ္တာ သဒ္ဓါ…  သီလံ…  သုတံ…  စာဂေါ…  ပညာ…  ရာဂေါ…  မောဟော…  မာနော…  ဒိဋ္ဌိ…  ပတ္ထနာ…  အဒုက္ခမသုခါယ ဝေဒနာယ သမ္ပယုတ္တာယ သဒ္ဓါယ …ပေ…  ပတ္ထနာယ အဒုက္ခမသုခါယ ဝေဒနာယ သမ္ပယုတ္တကာနံ ခန္ဓာနံ ဥပနိဿယပစ္စယေန ပစ္စယော. (1)
</Paragraph>

<Paragraph number="1930" book="p1-1">
အဒုက္ခမသုခါယ ဝေဒနာယ သမ္ပယုတ္တော ဓမ္မော သုခါယ ဝေဒနာယ သမ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="1931" book="p1-1">
<Emphasis>ပကတူပနိဿယော</Emphasis>—  အဒုက္ခမသုခါယ ဝေဒနာယ သမ္ပယုတ္တံ သဒ္ဓံ ဥပနိဿာယ သုခါယ ဝေဒနာယ သမ္ပယုတ္တေန စိတ္တေန ဒါနံ ဒေတိ …ပေ…  ဒိဋ္ဌိံ ဂဏှာတိ. အဒုက္ခမသုခါယ ဝေဒနာယ သမ္ပယုတ္တံ သီလံ …ပေ…  ပတ္ထနံ ဥပနိဿာယ သုခါယ ဝေဒနာယ သမ္ပယုတ္တေန စိတ္တေန ဒါနံ ဒေတိ …ပေ…  သမာပတ္တိံ ဥပ္ပါဒေတိ. သုခါယ ဝေဒနာယ သမ္ပယုတ္တေန စိတ္တေန အဒိန္နံ အာဒိယတိ …ပေ…  နိဂမဃာတံ ကရောတိ. အဒုက္ခမသုခါယ ဝေဒနာယ သမ္ပယုတ္တာ သဒ္ဓါ …ပေ…  ပတ္ထနာ သုခါယ ဝေဒနာယ သမ္ပယုတ္တာယ သဒ္ဓါယ …ပေ…  ပတ္ထနာယ…  သုခသဟဂတဿ ကာယဝိညာဏဿ သုခါယ ဝေဒနာယ သမ္ပယုတ္တကာနံ ခန္ဓာနံ ဥပနိဿယပစ္စယေန ပစ္စယော. (2)
</Paragraph>

<Paragraph number="1932" book="p1-1">
အဒုက္ခမသုခါယ ဝေဒနာယ သမ္ပယုတ္တော ဓမ္မော ဒုက္ခာယ ဝေဒနာယ သမ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… .
</Paragraph>

<Paragraph number="1933" book="p1-1">
<Emphasis>ပကတူပနိဿယော</Emphasis>—  အဒုက္ခမသုခါယ ဝေဒနာယ သမ္ပယုတ္တံ သဒ္ဓံ ဥပနိဿာယ အတ္တာနံ အာတာပေတိ ပရိတာပေတိ, ပရိယိဋ္ဌိမူလကံ ဒုက္ခံ ပစ္စနုဘောတိ. အဒုက္ခမသုခါယ ဝေဒနာယ သမ္ပယုတ္တံ သီလံ …ပေ…  ပတ္ထနံ ဥပနိဿာယ ပါဏံ ဟနတိ. ဒုက္ခာယ ဝေဒနာယ သမ္ပယုတ္တေန စိတ္တေန အဒိန္နံ အာဒိယတိ …ပေ…  သံဃံ ဘိန္ဒတိ. အဒုက္ခမသုခါယ ဝေဒနာယ သမ္ပယုတ္တာ သဒ္ဓါ …ပေ…  ပတ္ထနာ…  ဒေါသဿ…  မောဟဿ…  ဒုက္ခသဟဂတဿ ကာယဝိညာဏဿ…  ဒုက္ခာယ ဝေဒနာယ သမ္ပယုတ္တကာနံ ခန္ဓာနံ ဥပနိဿယပစ္စယေန ပစ္စယော. (3)
</Paragraph>
</Division>