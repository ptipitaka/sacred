---
title: "အဓိပတိ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="23">

<Paragraph number="2704">
အတီတာရမ္မဏော ဓမ္မော အတီတာရမ္မဏဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အတီတံ ဝိညာဏဉ္စာယတနံ ဂရုံ ကတွာ ပစ္စဝေက္ခတိ, နေဝသညာနာသညာယတနံ ဂရုံ ကတွာ ပစ္စဝေက္ခတိ. အတီတာရမ္မဏံ အတီတံ ဣဒ္ဓိဝိဓဉာဏံ ဂရုံ ကတွာ ပစ္စဝေက္ခတိ, စေတောပရိယဉာဏံ …ပေ…  ပုဗ္ဗေနိဝါသာနုဿတိဉာဏံ …ပေ…  ယထာကမ္မူပဂဉာဏံ ဂရုံ ကတွာ ပစ္စဝေက္ခတိ. အတီတာရမ္မဏေ အတီတေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ အတီတာရမ္မဏော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  အတီတာရမ္မဏာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="2705">
အတီတာရမ္မဏော ဓမ္မော အနာဂတာရမ္မဏဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အနာဂတံ ဝိညာဏဉ္စာယတနံ ဂရုံ ကတွာ …ပေ…  နေဝသညာနာသညာယတနံ …ပေ…  အတီတာရမ္မဏံ အနာဂတံ ဣဒ္ဓိဝိဓဉာဏံ ဂရုံ ကတွာ …ပေ…  စေတောပရိယဉာဏံ …ပေ…  ပုဗ္ဗေနိဝါသာနုဿတိဉာဏံ …ပေ…  ယထာကမ္မူပဂဉာဏံ …ပေ…  အတီတာရမ္မဏေ အနာဂတေ ခန္ဓေ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ အနာဂတာရမ္မဏော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (2)
</Paragraph>

</Division>
<Division number="24">

<Paragraph number="2706">
အနာဂတာရမ္မဏော ဓမ္မော အနာဂတာရမ္မဏဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အနာဂတာရမ္မဏံ အနာဂတံ ဣဒ္ဓိဝိဓဉာဏံ ဂရုံ ကတွာ …ပေ…  စေတောပရိယဉာဏံ …ပေ…  အနာဂတံသဉာဏံ ဂရုံ ကတွာ ပစ္စဝေက္ခတိ. အနာဂတာရမ္မဏေ အနာဂတေ ခန္ဓေ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ အနာဂတာရမ္မဏော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  အနာဂတာရမ္မဏာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="2707">
အနာဂတာရမ္မဏော ဓမ္မော အတီတာရမ္မဏဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အနာဂတာရမ္မဏံ အတီတံ ဣဒ္ဓိဝိဓဉာဏံ ဂရုံ ကတွာ …ပေ…  စေတောပရိယဉာဏံ …ပေ…  အနာဂတံသဉာဏံ ဂရုံ ကတွာ …ပေ…  အနာဂတာရမ္မဏေ အတီတေ ခန္ဓေ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ အတီတာရမ္မဏော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (2)
</Paragraph>

</Division>
<Division number="25">

<Paragraph number="2708">
ပစ္စုပ္ပန္နာရမ္မဏော ဓမ္မော ပစ္စုပ္ပန္နာရမ္မဏဿ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  ပစ္စုပ္ပန္နာရမ္မဏာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="2709">
ပစ္စုပ္ပန္နာရမ္မဏော ဓမ္မော အတီတာရမ္မဏဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အတီတံ ဒိဗ္ဗံ စက္ခုံ ဂရုံ ကတွာ ပစ္စဝေက္ခတိ, ဒိဗ္ဗံ သောတဓာတုံ ဂရုံ ကတွာ ပစ္စဝေက္ခတိ, ပစ္စုပ္ပန္နာရမ္မဏံ အတီတံ ဣဒ္ဓိဝိဓဉာဏံ ဂရုံ ကတွာ …ပေ…  စေတောပရိယဉာဏံ ဂရုံ ကတွာ …ပေ…  ပစ္စုပ္ပန္နာရမ္မဏေ အတီတေ ခန္ဓေ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ အတီတာရမ္မဏော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (2)
</Paragraph>

<Paragraph number="2710">
ပစ္စုပ္ပန္နာရမ္မဏော ဓမ္မော အနာဂတာရမ္မဏဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  အနာဂတံ ဒိဗ္ဗံ စက္ခုံ ဂရုံ ကတွာ ပစ္စဝေက္ခတိ, ဒိဗ္ဗံ သောတဓာတုံ ဂရုံ ကတွာ …ပေ…  ပစ္စုပ္ပန္နာရမ္မဏံ အနာဂတံ ဣဒ္ဓိဝိဓဉာဏံ ဂရုံ ကတွာ …ပေ…  စေတောပရိယဉာဏံ ဂရုံ ကတွာ …ပေ…  ပစ္စုပ္ပန္နာရမ္မဏေ အနာဂတေ ခန္ဓေ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ အနာဂတာရမ္မဏော ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (3)
</Paragraph>
</Division>