---
title: "ဥပနိဿယ"
tableOfContents: false
sidebar:
  order: 9
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="146" book="p2" e="ch" v="38" p="63">

<Paragraph number="408" book="p2">
ဟေတု စေဝ သဟေတုကော စ ဓမ္မော ဟေတုဿ စေဝ သဟေတုကဿ စ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဟေတူ ဟေတူနံ ဥပနိဿယပစ္စယေန ပစ္စယော. (မူလံ ကာတဗ္ဗံ.) ဟေတူ သဟေတုကာနဉ္စေဝ န စ ဟေတူနံ ခန္ဓာနံ ဥပနိဿယပစ္စယေန ပစ္စယော. (မူလံ ကာတဗ္ဗံ.) ဟေတူ ဟေတူနံ သမ္ပယုတ္တကာနဉ္စ ခန္ဓာနံ ဥပနိဿယပစ္စယေန ပစ္စယော. (ဣမေသံ ဒွိန္နမ္ပိ ပဉှာနံ မူလာနိ ပုစ္ဆိတဗ္ဗာနိ.)
</Paragraph>

<Paragraph number="409" book="p2">
သဟေတုကော စေဝ န စ ဟေတု ဓမ္မော သဟေတုကဿ စေဝ န စ ဟေတုဿ စ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ, သီလံ …ပေ…  ပတ္ထနံ ဥပနိဿာယ ဒါနံ ဒေတိ …ပေ…  သံဃံ ဘိန္ဒတိ; သဒ္ဓါ …ပေ…  ပတ္ထနာ သဒ္ဓါယ …ပေ…  ပတ္ထနာယ မဂ္ဂဿ ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="410" book="p2">
(သဟေတုကော စေဝ န စ ဟေတုမူလကေ ဣမိနာကာရေန ဝိတ္ထာရေတဗ္ဗာ အဝသေသာ ဒွေ ပဉှာ.)
</Paragraph>

<Paragraph number="411" book="p2">
ဟေတု စေဝ သဟေတုကော စ သဟေတုကော စေဝ န စ ဟေတု စ ဓမ္မာ ဟေတုဿ စေဝ သဟေတုကဿ စ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဟေတူ စ သမ္ပယုတ္တကာ စ ခန္ဓာ ဟေတူနံ ဥပနိဿယပစ္စယေန ပစ္စယော. (ဒွေ မူလာနိ ပုစ္ဆိတဗ္ဗာနိ) ဟေတူ စ သမ္ပယုတ္တကာ စ ခန္ဓာ သဟေတုကာနဉ္စေဝ န စ ဟေတူနံ ခန္ဓာနံ ဥပနိဿယပစ္စယေန ပစ္စယော. (မူလံ ပုစ္ဆိတဗ္ဗံ.) ဟေတူ စ သမ္ပယုတ္တကာ စ ခန္ဓာ ဟေတူနံ သမ္ပယုတ္တကာနဉ္စ ခန္ဓာနံ ဥပနိဿယပစ္စယေန ပစ္စယော. (1)
</Paragraph>
</Division>