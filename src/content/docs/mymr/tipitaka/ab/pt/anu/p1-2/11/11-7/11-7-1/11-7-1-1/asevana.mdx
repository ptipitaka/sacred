---
title: အာသေဝန
tableOfContents: false
sidebar:
  order: 5
type: tipitaka
basket: ab
book: p1-2
review:
  current: review
  updated: '2025-10-27T21:47:42.261307'
  updated_by: ''
  notes: ''
  history:
  - state: review
    date: '2025-10-27T21:47:42.261307'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="59" book="p1-2" e="ch" v="37" p="267">

<Paragraph number="1604" book="p1-2">
အာစယဂါမီ ဓမ္မော အာစယဂါမိဿ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ အာစယဂါမီ ခန္ဓာ ပစ္ဆိမာနံ ပစ္ဆိမာနံ အာစယဂါမီနံ ခန္ဓာနံ အာသေဝနပစ္စယေန ပစ္စယော. အနုလောမံ ဂေါတြဘုဿ…  အနုလောမံ ဝေါဒါနဿ အာသေဝနပစ္စယေန ပစ္စယော. (1)
</Paragraph>

<Paragraph number="1605" book="p1-2">
အာစယဂါမီ ဓမ္မော အပစယဂါမိဿ ဓမ္မဿ အာသေဝနပစ္စယေန ပစ္စယော—  ဂေါတြဘု မဂ္ဂဿ…  ဝေါဒါနံ မဂ္ဂဿ အာသေဝနပစ္စယေန ပစ္စယော. (2)
</Paragraph>

<Paragraph number="1606" book="p1-2">
နေဝါစယဂါမိနာပစယဂါမီ ဓမ္မော နေဝါစယဂါမိနာပစယဂါမိဿ ဓမ္မဿ အာသေဝနပစ္စယေန ပစ္စယော—  ပုရိမာ ပုရိမာ နေဝါစယဂါမိနာပစယဂါမီ ခန္ဓာ ပစ္ဆိမာနံ ပစ္ဆိမာနံ နေဝါစယဂါမိနာပစယဂါမီနံ ခန္ဓာနံ အာသေဝနပစ္စယေန ပစ္စယော. (1)
</Paragraph>
</Division>