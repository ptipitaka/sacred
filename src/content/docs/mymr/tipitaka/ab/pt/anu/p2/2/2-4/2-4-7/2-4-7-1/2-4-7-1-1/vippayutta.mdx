---
title: "ဝိပ္ပယုတ္တ"
tableOfContents: false
sidebar:
  order: 16
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="82">

<Paragraph number="724">
သပ္ပဋိဃော ဓမ္မော အပ္ပဋိဃဿ ဓမ္မဿ ဝိပ္ပယုတ္တပစ္စယေန ပစ္စယော. <Emphasis>ပုရေဇာတံ</Emphasis>—  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ ဝိပ္ပယုတ္တပစ္စယေန ပစ္စယော. (1)
</Paragraph>

<Paragraph number="725">
အပ္ပဋိဃော ဓမ္မော အပ္ပဋိဃဿ ဓမ္မဿ ဝိပ္ပယုတ္တပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ. <Emphasis>သဟဇာတာ</Emphasis>—  အပ္ပဋိဃာ ခန္ဓာ အပ္ပဋိဃာနံ စိတ္တသမုဋ္ဌာနာနံ ရူပါနံ ဝိပ္ပယုတ္တပစ္စယေန ပစ္စယော; ပဋိသန္ဓိက္ခဏေ …ပေ…  ခန္ဓာ ဝတ္ထုဿ ဝိပ္ပယုတ္တပစ္စယေန ပစ္စယော, ဝတ္ထု ခန္ဓာနံ ဝိပ္ပယုတ္တပစ္စယေန ပစ္စယော. <Emphasis>ပုရေဇာတံ</Emphasis>—  ဝတ္ထု အပ္ပဋိဃာနံ ခန္ဓာနံ ဝိပ္ပယုတ္တပစ္စယေန ပစ္စယော. <Emphasis>ပစ္ဆာဇာတာ</Emphasis>—  အပ္ပဋိဃာ ခန္ဓာ ပုရေဇာတဿ ဣမဿ အပ္ပဋိဃဿ ကာယဿ ဝိပ္ပယုတ္တပစ္စယေန ပစ္စယော. (1)
</Paragraph>

<Paragraph number="726">
အပ္ပဋိဃော ဓမ္မော သပ္ပဋိဃဿ ဓမ္မဿ ဝိပ္ပယုတ္တပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  အပ္ပဋိဃာ ခန္ဓာ သပ္ပဋိဃာနံ စိတ္တသမုဋ္ဌာနာနံ ရူပါနံ ဝိပ္ပယုတ္တပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>ပစ္ဆာဇာတာ</Emphasis>—  အပ္ပဋိဃာ ခန္ဓာ ပုရေဇာတဿ ဣမဿ သပ္ပဋိဃဿ ကာယဿ ဝိပ္ပယုတ္တပစ္စယေန ပစ္စယော. (2)
</Paragraph>

<Paragraph number="727">
အပ္ပဋိဃော ဓမ္မော သပ္ပဋိဃဿ စ အပ္ပဋိဃဿ စ ဓမ္မဿ ဝိပ္ပယုတ္တပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  အပ္ပဋိဃာ ခန္ဓာ သပ္ပဋိဃာနဉ္စ အပ္ပဋိဃာနဉ္စ စိတ္တသမုဋ္ဌာနာနံ ရူပါနံ ဝိပ္ပယုတ္တပစ္စယေန ပစ္စယော; ပဋိသန္ဓိက္ခဏေ …ပေ… . <Emphasis>ပစ္ဆာဇာတာ</Emphasis>—  အပ္ပဋိဃာ ခန္ဓာ ပုရေဇာတဿ ဣမဿ သပ္ပဋိဃဿ စ အပ္ပဋိဃဿ စ ကာယဿ ဝိပ္ပယုတ္တပစ္စယေန ပစ္စယော. (3)
</Paragraph>
</Division>