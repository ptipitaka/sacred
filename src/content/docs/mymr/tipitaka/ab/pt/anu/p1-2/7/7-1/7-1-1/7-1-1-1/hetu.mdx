---
title: "ဟေတု"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1">

<Paragraph number="2">
သဝိတက္ကသဝိစာရံ ဓမ္မံ ပဋိစ္စ သဝိတက္ကသဝိစာရော ဓမ္မော ဥပ္ပဇ္ဇတိ ဟေတုပစ္စယာ—  သဝိတက္ကသဝိစာရံ ဧကံ ခန္ဓံ ပဋိစ္စ တယော ခန္ဓာ, တယော ခန္ဓေ ပဋိစ္စ ဧကော ခန္ဓော, ဒွေ ခန္ဓေ ပဋိစ္စ ဒွေ ခန္ဓာ. ပဋိသန္ဓိက္ခဏေ သဝိတက္ကသဝိစာရံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ ပဋိစ္စ ဒွေ ခန္ဓာ. (1)
</Paragraph>

<Paragraph number="3">
သဝိတက္ကသဝိစာရံ ဓမ္မံ ပဋိစ္စ အဝိတက္ကဝိစာရမတ္တော ဓမ္မော ဥပ္ပဇ္ဇတိ ဟေတုပစ္စယာ—  သဝိတက္ကသဝိစာရေ ခန္ဓေ ပဋိစ္စ ဝိတက္ကော. ပဋိသန္ဓိက္ခဏေ သဝိတက္ကသဝိစာရေ ခန္ဓေ ပဋိစ္စ ဝိတက္ကော. (2)
</Paragraph>

<Paragraph number="4">
သဝိတက္ကသဝိစာရံ ဓမ္မံ ပဋိစ္စ အဝိတက္ကအဝိစာရော ဓမ္မော ဥပ္ပဇ္ဇတိ ဟေတုပစ္စယာ—  သဝိတက္ကသဝိစာရေ ခန္ဓေ ပဋိစ္စ စိတ္တသမုဋ္ဌာနံ ရူပံ. ပဋိသန္ဓိက္ခဏေ သဝိတက္ကသဝိစာရေ ခန္ဓေ ပဋိစ္စ ကဋတ္တာရူပံ. (3)
</Paragraph>

<Paragraph number="5">
သဝိတက္ကသဝိစာရံ ဓမ္မံ ပဋိစ္စ သဝိတက္ကသဝိစာရော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  သဝိတက္ကသဝိစာရံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ စိတ္တသမုဋ္ဌာနဉ္စ ရူပံ. ပဋိသန္ဓိက္ခဏေ သဝိတက္ကသဝိစာရံ ဧကံ ခန္ဓံ ပဋိစ္စ တယော ခန္ဓာ ကဋတ္တာ စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ ကဋတ္တာ စ ရူပံ. (4)
</Paragraph>

<Paragraph number="6">
သဝိတက္ကသဝိစာရံ ဓမ္မံ ပဋိစ္စ အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  သဝိတက္ကသဝိစာရေ ခန္ဓေ ပဋိစ္စ ဝိတက္ကော စိတ္တသမုဋ္ဌာနဉ္စ ရူပံ. ပဋိသန္ဓိက္ခဏေ သဝိတက္ကသဝိစာရေ ခန္ဓေ ပဋိစ္စ ဝိတက္ကော ကဋတ္တာ စ ရူပံ. (5)
</Paragraph>

<Paragraph number="7">
သဝိတက္ကသဝိစာရံ ဓမ္မံ ပဋိစ္စ သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ—  သဝိတက္ကသဝိစာရံ ဧကံ ခန္ဓံ ပဋိစ္စ တယော ခန္ဓာ ဝိတက္ကော စ …ပေ…  ဒွေ ခန္ဓေ ပဋိစ္စ ဒွေ ခန္ဓာ ဝိတက္ကော စ. ပဋိသန္ဓိက္ခဏေ သဝိတက္ကသဝိစာရံ ဧကံ ခန္ဓံ ပဋိစ္စ တယော ခန္ဓာ ဝိတက္ကော စ …ပေ…  ဒွေ ခန္ဓေ ပဋိစ္စ ဒွေ ခန္ဓာ ဝိတက္ကော စ. (6)
</Paragraph>

<Paragraph number="8">
သဝိတက္ကသဝိစာရံ ဓမ္မံ ပဋိစ္စ သဝိတက္ကသဝိစာရော စ အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  သဝိတက္ကသဝိစာရံ ဧကံ ခန္ဓံ ပဋိစ္စ တယော ခန္ဓာ ဝိတက္ကော စ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ ဝိတက္ကော စ စိတ္တသမုဋ္ဌာနဉ္စ ရူပံ. ပဋိသန္ဓိက္ခဏေ သဝိတက္ကသဝိစာရံ ဧကံ ခန္ဓံ ပဋိစ္စ တယော ခန္ဓာ ဝိတက္ကော စ ကဋတ္တာ စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ ဝိတက္ကော စ ကဋတ္တာ စ ရူပံ. (7)
</Paragraph>

</Division>
<Division number="2">

<Paragraph number="9">
အဝိတက္ကဝိစာရမတ္တံ ဓမ္မံ ပဋိစ္စ အဝိတက္ကဝိစာရမတ္တော ဓမ္မော ဥပ္ပဇ္ဇတိ ဟေတုပစ္စယာ—  အဝိတက္ကဝိစာရမတ္တံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ ပဋိစ္စ ဒွေ ခန္ဓာ. ပဋိသန္ဓိက္ခဏေ အဝိတက္ကဝိစာရမတ္တံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ ပဋိစ္စ ဒွေ ခန္ဓာ. (1)
</Paragraph>

<Paragraph number="10">
အဝိတက္ကဝိစာရမတ္တံ ဓမ္မံ ပဋိစ္စ သဝိတက္ကသဝိစာရော ဓမ္မော ဥပ္ပဇ္ဇတိ ဟေတုပစ္စယာ—  ဝိတက္ကံ ပဋိစ္စ သဝိတက္ကသဝိစာရာ ခန္ဓာ. ပဋိသန္ဓိက္ခဏေ ဝိတက္ကံ ပဋိစ္စ သဝိတက္ကသဝိစာရာ ခန္ဓာ. (2)
</Paragraph>

<Paragraph number="11">
အဝိတက္ကဝိစာရမတ္တံ ဓမ္မံ ပဋိစ္စ အဝိတက္ကအဝိစာရော ဓမ္မော ဥပ္ပဇ္ဇတိ ဟေတုပစ္စယာ—  အဝိတက္ကဝိစာရမတ္တေ ခန္ဓေ ပဋိစ္စ ဝိစာရော စိတ္တသမုဋ္ဌာနဉ္စ ရူပံ; ဝိတက္ကံ ပဋိစ္စ စိတ္တသမုဋ္ဌာနံ ရူပံ. ပဋိသန္ဓိက္ခဏေ အဝိတက္ကဝိစာရမတ္တေ ခန္ဓေ ပဋိစ္စ ဝိစာရော ကဋတ္တာ စ ရူပံ. ပဋိသန္ဓိက္ခဏေ ဝိတက္ကံ ပဋိစ္စ ကဋတ္တာရူပံ. (3)
</Paragraph>

<Paragraph number="12">
အဝိတက္ကဝိစာရမတ္တံ ဓမ္မံ ပဋိစ္စ သဝိတက္ကသဝိစာရော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  ဝိတက္ကံ ပဋိစ္စ သဝိတက္ကသဝိစာရာ ခန္ဓာ စိတ္တသမုဋ္ဌာနဉ္စ ရူပံ. ပဋိသန္ဓိက္ခဏေ ဝိတက္ကံ ပဋိစ္စ သဝိတက္ကသဝိစာရာ ခန္ဓာ ကဋတ္တာ စ ရူပံ. (4)
</Paragraph>

<Paragraph number="13">
အဝိတက္ကဝိစာရမတ္တံ ဓမ္မံ ပဋိစ္စ အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  အဝိတက္ကဝိစာရမတ္တံ ဧကံ ခန္ဓံ ပဋိစ္စ တယော ခန္ဓာ ဝိစာရော စ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ ဝိစာရော စ စိတ္တသမုဋ္ဌာနဉ္စ ရူပံ. ပဋိသန္ဓိက္ခဏေ အဝိတက္ကဝိစာရမတ္တံ ဧကံ ခန္ဓံ ပဋိစ္စ တယော ခန္ဓာ ဝိစာရော စ ကဋတ္တာ စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ ဝိစာရော စ ကဋတ္တာ စ ရူပံ. (5)
</Paragraph>

</Division>
<Division number="3">

<Paragraph number="14">
အဝိတက္ကအဝိစာရံ ဓမ္မံ ပဋိစ္စ အဝိတက္ကအဝိစာရော ဓမ္မော ဥပ္ပဇ္ဇတိ ဟေတုပစ္စယာ—  အဝိတက္ကအဝိစာရံ ဧကံ ခန္ဓံ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ စိတ္တသမုဋ္ဌာနဉ္စ ရူပံ; ဝိစာရံ ပဋိစ္စ စိတ္တသမုဋ္ဌာနံ ရူပံ. ပဋိသန္ဓိက္ခဏေ အဝိတက္ကအဝိစာရံ ဧကံ ခန္ဓံ ပဋိစ္စ တယော ခန္ဓာ ကဋတ္တာ စ ရူပံ …ပေ…  ဒွေ ခန္ဓေ ပဋိစ္စ ဒွေ ခန္ဓာ ကဋတ္တာ စ ရူပံ. ပဋိသန္ဓိက္ခဏေ ဝိစာရံ ပဋိစ္စ ကဋတ္တာရူပံ, ခန္ဓေ ပဋိစ္စ ဝတ္ထု, ဝတ္ထုံ ပဋိစ္စ ခန္ဓာ, ဝိစာရံ ပဋိစ္စ ဝတ္ထု, ဝတ္ထုံ ပဋိစ္စ ဝိစာရော. ဧကံ မဟာဘူတံ ပဋိစ္စ တယော မဟာဘူတာ …ပေ…  မဟာဘူတေ ပဋိစ္စ စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ. (1)
</Paragraph>

<Paragraph number="15">
အဝိတက္ကအဝိစာရံ ဓမ္မံ ပဋိစ္စ သဝိတက္ကသဝိစာရော ဓမ္မော ဥပ္ပဇ္ဇတိ ဟေတုပစ္စယာ—  ပဋိသန္ဓိက္ခဏေ ဝတ္ထုံ ပဋိစ္စ သဝိတက္ကသဝိစာရာ ခန္ဓာ. (2)
</Paragraph>

<Paragraph number="16">
အဝိတက္ကအဝိစာရံ ဓမ္မံ ပဋိစ္စ အဝိတက္ကဝိစာရမတ္တော ဓမ္မော ဥပ္ပဇ္ဇတိ ဟေတုပစ္စယာ—  ဝိစာရံ ပဋိစ္စ အဝိတက္ကဝိစာရမတ္တာ ခန္ဓာ. ပဋိသန္ဓိက္ခဏေ ဝိစာရံ ပဋိစ္စ အဝိတက္ကဝိစာရမတ္တာ ခန္ဓာ. ပဋိသန္ဓိက္ခဏေ ဝတ္ထုံ ပဋိစ္စ အဝိတက္ကဝိစာရမတ္တာ ခန္ဓာ. ပဋိသန္ဓိက္ခဏေ ဝတ္ထုံ ပဋိစ္စ ဝိတက္ကော. (3)
</Paragraph>

<Paragraph number="17">
အဝိတက္ကအဝိစာရံ ဓမ္မံ ပဋိစ္စ သဝိတက္ကသဝိစာရော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပဋိသန္ဓိက္ခဏေ ဝတ္ထုံ ပဋိစ္စ သဝိတက္ကသဝိစာရာ ခန္ဓာ; မဟာဘူတေ ပဋိစ္စ ကဋတ္တာရူပံ. (4)
</Paragraph>

<Paragraph number="18">
အဝိတက္ကအဝိစာရံ ဓမ္မံ ပဋိစ္စ အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  ဝိစာရံ ပဋိစ္စ အဝိတက္ကဝိစာရမတ္တာ ခန္ဓာ စိတ္တသမုဋ္ဌာနဉ္စ ရူပံ. ပဋိသန္ဓိက္ခဏေ ဝိစာရံ ပဋိစ္စ အဝိတက္ကဝိစာရမတ္တာ ခန္ဓာ ကဋတ္တာ စ ရူပံ. ပဋိသန္ဓိက္ခဏေ ဝတ္ထုံ ပဋိစ္စ အဝိတက္ကဝိစာရမတ္တာ ခန္ဓာ; မဟာဘူတေ ပဋိစ္စ ကဋတ္တာရူပံ. ပဋိသန္ဓိက္ခဏေ ဝတ္ထုံ ပဋိစ္စ ဝိတက္ကော; မဟာဘူတေ ပဋိစ္စ ကဋတ္တာရူပံ. ပဋိသန္ဓိက္ခဏေ ဝတ္ထုံ ပဋိစ္စ အဝိတက္ကဝိစာရမတ္တာ ခန္ဓာ စ ဝိစာရော စ. (5)
</Paragraph>

<Paragraph number="19">
အဝိတက္ကအဝိစာရံ ဓမ္မံ ပဋိစ္စ သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပဋိသန္ဓိက္ခဏေ ဝတ္ထုံ ပဋိစ္စ သဝိတက္ကသဝိစာရာ ခန္ဓာ စ ဝိတက္ကော စ. (6)
</Paragraph>

<Paragraph number="20">
အဝိတက္ကအဝိစာရံ ဓမ္မံ ပဋိစ္စ သဝိတက္ကသဝိစာရော စ အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပဋိသန္ဓိက္ခဏေ ဝတ္ထုံ ပဋိစ္စ သဝိတက္ကသဝိစာရာ ခန္ဓာ စ ဝိတက္ကော စ; မဟာဘူတေ ပဋိစ္စ ကဋတ္တာရူပံ. (7)
</Paragraph>

</Division>
<Division number="4">

<Paragraph number="21">
သဝိတက္ကသဝိစာရဉ္စ အဝိတက္ကအဝိစာရဉ္စ ဓမ္မံ ပဋိစ္စ သဝိတက္ကသဝိစာရော ဓမ္မော ဥပ္ပဇ္ဇတိ ဟေတုပစ္စယာ—  ပဋိသန္ဓိက္ခဏေ သဝိတက္ကသဝိစာရံ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ ဝတ္ထုဉ္စ ပဋိစ္စ ဒွေ ခန္ဓာ. (1)
</Paragraph>

<Paragraph number="22">
သဝိတက္ကသဝိစာရဉ္စ အဝိတက္ကအဝိစာရဉ္စ ဓမ္မံ ပဋိစ္စ အဝိတက္ကဝိစာရမတ္တော ဓမ္မော ဥပ္ပဇ္ဇတိ ဟေတုပစ္စယာ—  ပဋိသန္ဓိက္ခဏေ သဝိတက္ကသဝိစာရေ ခန္ဓေ စ ဝတ္ထုဉ္စ ပဋိစ္စ ဝိတက္ကော. (2)
</Paragraph>

<Paragraph number="23">
သဝိတက္ကသဝိစာရဉ္စ အဝိတက္ကအဝိစာရဉ္စ ဓမ္မံ ပဋိစ္စ အဝိတက္ကအဝိစာရော ဓမ္မော ဥပ္ပဇ္ဇတိ ဟေတုပစ္စယာ—  သဝိတက္ကသဝိစာရေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. ပဋိသန္ဓိက္ခဏေ သဝိတက္ကသဝိစာရေ ခန္ဓေ စ မဟာဘူတေ စ ပဋိစ္စ ကဋတ္တာရူပံ. (3)
</Paragraph>

<Paragraph number="24">
သဝိတက္ကသဝိစာရဉ္စ အဝိတက္ကအဝိစာရဉ္စ ဓမ္မံ ပဋိစ္စ သဝိတက္ကသဝိစာရော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပဋိသန္ဓိက္ခဏေ သဝိတက္ကသဝိစာရံ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ ဝတ္ထုဉ္စ ပဋိစ္စ ဒွေ ခန္ဓာ; သဝိတက္ကသဝိစာရေ ခန္ဓေ စ မဟာဘူတေ စ ပဋိစ္စ ကဋတ္တာရူပံ. (4)
</Paragraph>

<Paragraph number="25">
သဝိတက္ကသဝိစာရဉ္စ အဝိတက္ကအဝိစာရဉ္စ ဓမ္မံ ပဋိစ္စ အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပဋိသန္ဓိက္ခဏေ သဝိတက္ကသဝိစာရေ ခန္ဓေ စ ဝတ္ထုဉ္စ ပဋိစ္စ ဝိတက္ကော; သဝိတက္ကသဝိစာရေ ခန္ဓေ စ မဟာဘူတေ စ ပဋိစ္စ ကဋတ္တာရူပံ. (5)
</Paragraph>

<Paragraph number="26">
သဝိတက္ကသဝိစာရဉ္စ အဝိတက္ကအဝိစာရဉ္စ ဓမ္မံ ပဋိစ္စ သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပဋိသန္ဓိက္ခဏေ သဝိတက္ကသဝိစာရံ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ ဝိတက္ကော စ …ပေ…  ဒွေ ခန္ဓေ စ ဝတ္ထုဉ္စ ပဋိစ္စ ဒွေ ခန္ဓာ ဝိတက္ကော စ. (6)
</Paragraph>

<Paragraph number="27">
သဝိတက္ကသဝိစာရဉ္စ အဝိတက္ကအဝိစာရဉ္စ ဓမ္မံ ပဋိစ္စ သဝိတက္ကသဝိစာရော စ အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပဋိသန္ဓိက္ခဏေ သဝိတက္ကသဝိစာရံ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ ဝိတက္ကော စ …ပေ…  ဒွေ ခန္ဓေ စ ဝတ္ထုဉ္စ ပဋိစ္စ ဒွေ ခန္ဓာ ဝိတက္ကော စ; သဝိတက္ကသဝိစာရေ ခန္ဓေ စ မဟာဘူတေ စ ပဋိစ္စ ကဋတ္တာရူပံ. (7)
</Paragraph>

</Division>
<Division number="5">

<Paragraph number="28">
အဝိတက္ကဝိစာရမတ္တဉ္စ အဝိတက္ကအဝိစာရဉ္စ ဓမ္မံ ပဋိစ္စ သဝိတက္ကသဝိစာရော ဓမ္မော ဥပ္ပဇ္ဇတိ ဟေတုပစ္စယာ—  ပဋိသန္ဓိက္ခဏေ ဝိတက္ကဉ္စ ဝတ္ထုဉ္စ ပဋိစ္စ သဝိတက္ကသဝိစာရာ ခန္ဓာ. (1)
</Paragraph>

<Paragraph number="29">
အဝိတက္ကဝိစာရမတ္တဉ္စ အဝိတက္ကအဝိစာရဉ္စ ဓမ္မံ ပဋိစ္စ အဝိတက္ကဝိစာရမတ္တော ဓမ္မော ဥပ္ပဇ္ဇတိ ဟေတုပစ္စယာ—  အဝိတက္ကဝိစာရမတ္တံ ဧကံ ခန္ဓဉ္စ ဝိစာရဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ ဝိစာရဉ္စ ပဋိစ္စ ဒွေ ခန္ဓာ. ပဋိသန္ဓိက္ခဏေ အဝိတက္ကဝိစာရမတ္တံ ဧကံ ခန္ဓဉ္စ ဝိစာရဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ ဝိစာရဉ္စ ပဋိစ္စ ဒွေ ခန္ဓာ. ပဋိသန္ဓိက္ခဏေ အဝိတက္ကဝိစာရမတ္တံ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ ဝတ္ထုဉ္စ ပဋိစ္စ ဒွေ ခန္ဓာ. (2)
</Paragraph>

<Paragraph number="30">
အဝိတက္ကဝိစာရမတ္တဉ္စ အဝိတက္ကအဝိစာရဉ္စ ဓမ္မံ ပဋိစ္စ အဝိတက္ကအဝိစာရော ဓမ္မော ဥပ္ပဇ္ဇတိ ဟေတုပစ္စယာ—  အဝိတက္ကဝိစာရမတ္တေ ခန္ဓေ စ ဝိစာရဉ္စ ပဋိစ္စ စိတ္တသမုဋ္ဌာနံ ရူပံ; အဝိတက္ကဝိစာရမတ္တေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ; ဝိတက္ကဉ္စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. ပဋိသန္ဓိက္ခဏေ အဝိတက္ကဝိစာရမတ္တေ ခန္ဓေ စ ဝိစာရဉ္စ ပဋိစ္စ ကဋတ္တာရူပံ. ပဋိသန္ဓိက္ခဏေ အဝိတက္ကဝိစာရမတ္တေ ခန္ဓေ စ မဟာဘူတေ စ ပဋိစ္စ ကဋတ္တာရူပံ. ပဋိသန္ဓိက္ခဏေ ဝိတက္ကဉ္စ မဟာဘူတေ စ ပဋိစ္စ ကဋတ္တာရူပံ. ပဋိသန္ဓိက္ခဏေ အဝိတက္ကဝိစာရမတ္တေ ခန္ဓေ စ ဝတ္ထုဉ္စ ပဋိစ္စ ဝိစာရော. (3)
</Paragraph>

<Paragraph number="31">
အဝိတက္ကဝိစာရမတ္တဉ္စ အဝိတက္ကအဝိစာရဉ္စ ဓမ္မံ ပဋိစ္စ သဝိတက္ကသဝိစာရော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပဋိသန္ဓိက္ခဏေ ဝိတက္ကဉ္စ ဝတ္ထုဉ္စ ပဋိစ္စ သဝိတက္ကသဝိစာရာ ခန္ဓာ; ဝိတက္ကဉ္စ မဟာဘူတေ စ ပဋိစ္စ ကဋတ္တာရူပံ. (4)
</Paragraph>

<Paragraph number="32">
အဝိတက္ကဝိစာရမတ္တဉ္စ အဝိတက္ကအဝိစာရဉ္စ ဓမ္မံ ပဋိစ္စ အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  အဝိတက္ကဝိစာရမတ္တံ ဧကံ ခန္ဓဉ္စ ဝိစာရဉ္စ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ စ ဝိစာရဉ္စ ပဋိစ္စ ဒွေ ခန္ဓာ စိတ္တသမုဋ္ဌာနဉ္စ ရူပံ. ပဋိသန္ဓိက္ခဏေ အဝိတက္ကဝိစာရမတ္တံ ဧကံ ခန္ဓဉ္စ ဝိစာရဉ္စ ပဋိစ္စ တယော ခန္ဓာ ကဋတ္တာ စ ရူပံ …ပေ…  ဒွေ ခန္ဓေ စ ဝိစာရဉ္စ ပဋိစ္စ ဒွေ ခန္ဓာ ကဋတ္တာ စ ရူပံ. ပဋိသန္ဓိက္ခဏေ အဝိတက္ကဝိစာရမတ္တံ ဧကံ ခန္ဓဉ္စ ဝတ္ထုဉ္စ ပဋိစ္စ တယော ခန္ဓာ ဝိစာရော စ …ပေ…  ဒွေ ခန္ဓေ စ ဝတ္ထုဉ္စ ပဋိစ္စ ဒွေ ခန္ဓာ ဝိစာရော စ. (5)
</Paragraph>

</Division>
<Division number="6">

<Paragraph number="33">
သဝိတက္ကသဝိစာရဉ္စ အဝိတက္ကဝိစာရမတ္တဉ္စ ဓမ္မံ ပဋိစ္စ သဝိတက္ကသဝိစာရော ဓမ္မော ဥပ္ပဇ္ဇတိ ဟေတုပစ္စယာ—  သဝိတက္ကသဝိစာရံ ဧကံ ခန္ဓဉ္စ ဝိတက္ကဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ ဝိတက္ကဉ္စ ပဋိစ္စ ဒွေ ခန္ဓာ. ပဋိသန္ဓိက္ခဏေ သဝိတက္ကသဝိစာရံ ဧကံ ခန္ဓဉ္စ ဝိတက္ကဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ ဝိတက္ကဉ္စ ပဋိစ္စ ဒွေ ခန္ဓာ. (1)
</Paragraph>

<Paragraph number="34">
သဝိတက္ကသဝိစာရဉ္စ အဝိတက္ကဝိစာရမတ္တဉ္စ ဓမ္မံ ပဋိစ္စ အဝိတက္ကအဝိစာရော ဓမ္မော ဥပ္ပဇ္ဇတိ ဟေတုပစ္စယာ—  သဝိတက္ကသဝိစာရေ ခန္ဓေ စ ဝိတက္ကဉ္စ ပဋိစ္စ စိတ္တသမုဋ္ဌာနံ ရူပံ. ပဋိသန္ဓိက္ခဏေ သဝိတက္ကသဝိစာရေ ခန္ဓေ စ ဝိတက္ကဉ္စ ပဋိစ္စ ကဋတ္တာရူပံ. (2)
</Paragraph>

<Paragraph number="35">
သဝိတက္ကသဝိစာရဉ္စ အဝိတက္ကဝိစာရမတ္တဉ္စ ဓမ္မံ ပဋိစ္စ သဝိတက္ကသဝိစာရော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  သဝိတက္ကသဝိစာရံ ဧကံ ခန္ဓဉ္စ ဝိတက္ကဉ္စ ပဋိစ္စ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ စ ဝိတက္ကဉ္စ ပဋိစ္စ ဒွေ ခန္ဓာ စိတ္တသမုဋ္ဌာနဉ္စ ရူပံ. ပဋိသန္ဓိက္ခဏေ သဝိတက္ကသဝိစာရံ ဧကံ ခန္ဓဉ္စ ဝိတက္ကဉ္စ ပဋိစ္စ တယော ခန္ဓာ ကဋတ္တာ စ ရူပံ …ပေ…  ဒွေ ခန္ဓေ စ ဝိတက္ကဉ္စ ပဋိစ္စ ဒွေ ခန္ဓာ ကဋတ္တာ စ ရူပံ. (3)
</Paragraph>

</Division>
<Division number="7">

<Paragraph number="36">
သဝိတက္ကသဝိစာရဉ္စ အဝိတက္ကဝိစာရမတ္တဉ္စ အဝိတက္ကအဝိစာရဉ္စ ဓမ္မံ ပဋိစ္စ သဝိတက္ကသဝိစာရော ဓမ္မော ဥပ္ပဇ္ဇတိ ဟေတုပစ္စယာ—  ပဋိသန္ဓိက္ခဏေ သဝိတက္ကသဝိစာရံ ဧကံ ခန္ဓဉ္စ ဝိတက္ကဉ္စ ဝတ္ထုဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ ဝိတက္ကဉ္စ ဝတ္ထုဉ္စ ပဋိစ္စ ဒွေ ခန္ဓာ. (1)
</Paragraph>

<Paragraph number="37">
သဝိတက္ကသဝိစာရဉ္စ အဝိတက္ကဝိစာရမတ္တဉ္စ အဝိတက္ကအဝိစာရဉ္စ ဓမ္မံ ပဋိစ္စ အဝိတက္ကအဝိစာရော ဓမ္မော ဥပ္ပဇ္ဇတိ ဟေတုပစ္စယာ—  သဝိတက္ကသဝိစာရေ ခန္ဓေ စ ဝိတက္ကဉ္စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ. ပဋိသန္ဓိက္ခဏေ သဝိတက္ကသဝိစာရေ ခန္ဓေ စ ဝိတက္ကဉ္စ မဟာဘူတေ စ ပဋိစ္စ ကဋတ္တာရူပံ. (2)
</Paragraph>

<Paragraph number="38">
သဝိတက္ကသဝိစာရဉ္စ အဝိတက္ကဝိစာရမတ္တဉ္စ အဝိတက္ကအဝိစာရဉ္စ ဓမ္မံ ပဋိစ္စ သဝိတက္ကသဝိစာရော စ အဝိတက္ကအဝိစာရော စ ဓမ္မာ ဥပ္ပဇ္ဇန္တိ ဟေတုပစ္စယာ—  ပဋိသန္ဓိက္ခဏေ သဝိတက္ကသဝိစာရံ ဧကံ ခန္ဓဉ္စ ဝိတက္ကဉ္စ ဝတ္ထုဉ္စ ပဋိစ္စ တယော ခန္ဓာ, တယော ခန္ဓေ စ ဝိတက္ကဉ္စ ဝတ္ထုဉ္စ ပဋိစ္စ ဧကော ခန္ဓော, ဒွေ ခန္ဓေ စ ဝိတက္ကဉ္စ ဝတ္ထုဉ္စ ပဋိစ္စ ဒွေ ခန္ဓာ; သဝိတက္ကသဝိစာရေ ခန္ဓေ စ ဝိတက္ကဉ္စ မဟာဘူတေ စ ပဋိစ္စ ကဋတ္တာရူပံ. (3)
</Paragraph>
</Division>