---
title: "ဈာန"
tableOfContents: false
sidebar:
  order: 10
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="121">

<Paragraph number="522">
သဝိတက္ကသဝိစာရော ဓမ္မော သဝိတက္ကသဝိစာရဿ ဓမ္မဿ ဈာနပစ္စယေန ပစ္စယော—  သဝိတက္ကသဝိစာရာနိ ဈာနင်္ဂါနိ သမ္ပယုတ္တကာနံ ခန္ဓာနံ ဈာနပစ္စယေန ပစ္စယော. ပဋိသန္ဓိက္ခဏေ …ပေ… . (7)
</Paragraph>

<Paragraph number="523">
(သဝိတက္ကသဝိစာရမူလကာ သတ္တ ပဉှာ ဣမိနာ ကာရဏေန ဝိဘဇိတဗ္ဗာ.)
</Paragraph>

<Paragraph number="524">
အဝိတက္ကဝိစာရမတ္တော ဓမ္မော အဝိတက္ကဝိစာရမတ္တဿ ဓမ္မဿ ဈာနပစ္စယေန ပစ္စယော—  အဝိတက္ကဝိစာရမတ္တာနိ ဈာနင်္ဂါနိ သမ္ပယုတ္တကာနံ ခန္ဓာနံ ဈာနပစ္စယေန ပစ္စယော. ပဋိသန္ဓိက္ခဏေ …ပေ… . (5)
</Paragraph>

<Paragraph number="525">
(အဝိတက္ကဝိစာရမတ္တမူလကာ ပဉ္စ ပဉှာ ဣမိနာ ကာရဏေန ဝိဘဇိတဗ္ဗာ.)
</Paragraph>

<Paragraph number="526">
အဝိတက္ကအဝိစာရော ဓမ္မော အဝိတက္ကအဝိစာရဿ ဓမ္မဿ ဈာနပစ္စယေန ပစ္စယော—  အဝိတက္ကအဝိစာရာနိ ဈာနင်္ဂါနိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဈာနပစ္စယေန ပစ္စယော. ဝိစာရော စိတ္တသမုဋ္ဌာနာနံ ရူပါနံ ဈာနပစ္စယေန ပစ္စယော. ပဋိသန္ဓိက္ခဏေ ဝိစာရော ကဋတ္တာရူပါနံ ဈာနပစ္စယေန ပစ္စယော. ဝိစာရော ဝတ္ထုဿ ဈာနပစ္စယေန ပစ္စယော. (1)
</Paragraph>

<Paragraph number="527">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ ဓမ္မဿ ဈာနပစ္စယေန ပစ္စယော—  ဝိစာရော အဝိတက္ကဝိစာရမတ္တာနံ ခန္ဓာနံ ဈာနပစ္စယေန ပစ္စယော. ပဋိသန္ဓိက္ခဏေ ဝိစာရော အဝိတက္ကဝိစာရမတ္တာနံ ခန္ဓာနံ ဈာနပစ္စယေန ပစ္စယော. (2)
</Paragraph>

<Paragraph number="528">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ ဈာနပစ္စယေန ပစ္စယော—  ဝိစာရော အဝိတက္ကဝိစာရမတ္တာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဈာနပစ္စယေန ပစ္စယော. ပဋိသန္ဓိက္ခဏေ ဝိစာရော အဝိတက္ကဝိစာရမတ္တာနံ ခန္ဓာနံ ကဋတ္တာ စ ရူပါနံ ဈာနပစ္စယေန ပစ္စယော. (3)
</Paragraph>

</Division>
<Division number="122">

<Paragraph number="529">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ ဓမ္မဿ ဈာနပစ္စယေန ပစ္စယော—  အဝိတက္ကဝိစာရမတ္တာနိ ဈာနင်္ဂါနိ ဝိစာရော စ သမ္ပယုတ္တကာနံ ခန္ဓာနံ ဈာနပစ္စယေန ပစ္စယော. ပဋိသန္ဓိက္ခဏေ …ပေ… . (1)
</Paragraph>

<Paragraph number="530">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကအဝိစာရဿ ဓမ္မဿ ဈာနပစ္စယေန ပစ္စယော—  အဝိတက္ကဝိစာရမတ္တာနိ ဈာနင်္ဂါနိ ဝိစာရော စ စိတ္တသမုဋ္ဌာနာနံ ရူပါနံ ဈာနပစ္စယေန ပစ္စယော. ပဋိသန္ဓိက္ခဏေ …ပေ… . (2)
</Paragraph>

<Paragraph number="531">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ ဈာနပစ္စယေန ပစ္စယော—  အဝိတက္ကဝိစာရမတ္တာနိ ဈာနင်္ဂါနိ ဝိစာရော စ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဈာနပစ္စယေန ပစ္စယော. ပဋိသန္ဓိက္ခဏေ အဝိတက္ကဝိစာရမတ္တာနိ ဈာနင်္ဂါနိ ဝိစာရော စ သမ္ပယုတ္တကာနံ ခန္ဓာနံ ကဋတ္တာ စ ရူပါနံ ဈာနပစ္စယေန ပစ္စယော. (3)
</Paragraph>

<Paragraph number="532">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ ဓမ္မဿ ဈာနပစ္စယေန ပစ္စယော—  သဝိတက္ကသဝိစာရာနိ ဈာနင်္ဂါနိ ဝိတက္ကော စ သမ္ပယုတ္တကာနံ ခန္ဓာနံ ဈာနပစ္စယေန ပစ္စယော. ပဋိသန္ဓိက္ခဏေ …ပေ… . (1)
</Paragraph>

<Paragraph number="533">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ အဝိတက္ကအဝိစာရဿ ဓမ္မဿ ဈာနပစ္စယေန ပစ္စယော—  သဝိတက္ကသဝိစာရာနိ ဈာနင်္ဂါနိ ဝိတက္ကော စ စိတ္တသမုဋ္ဌာနာနံ ရူပါနံ ဈာနပစ္စယေန ပစ္စယော. ပဋိသန္ဓိက္ခဏေ …ပေ… . (2)
</Paragraph>

<Paragraph number="534">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ စ အဝိတက္ကအဝိစာရဿ စ ဓမ္မဿ ဈာနပစ္စယေန ပစ္စယော—  သဝိတက္ကသဝိစာရာနိ ဈာနင်္ဂါနိ ဝိတက္ကော စ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဈာနပစ္စယေန ပစ္စယော. ပဋိသန္ဓိက္ခဏေ …ပေ… . (3)
</Paragraph>
</Division>