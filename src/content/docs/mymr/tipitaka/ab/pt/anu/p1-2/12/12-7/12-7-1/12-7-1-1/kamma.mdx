---
title: "ကမ္မ"
tableOfContents: false
sidebar:
  order: 8
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="59">

<Paragraph number="1816">
သေက္ခော ဓမ္မော သေက္ခဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  သေက္ခာ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  သေက္ခာ စေတနာ ဝိပါကာနံ သေက္ခာနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="1817">
သေက္ခော ဓမ္မော အသေက္ခဿ ဓမ္မဿ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  သေက္ခာ စေတနာ အသေက္ခာနံ ခန္ဓာနံ ကမ္မပစ္စယေန ပစ္စယော. (2)
</Paragraph>

<Paragraph number="1818">
သေက္ခော ဓမ္မော နေဝသေက္ခနာသေက္ခဿ ဓမ္မဿ ကမ္မပစ္စယေန ပစ္စယော. <Emphasis>သဟဇာတာ</Emphasis>—  သေက္ခာ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော. (3)
</Paragraph>

<Paragraph number="1819">
သေက္ခော ဓမ္မော သေက္ခဿ စ နေဝသေက္ခနာသေက္ခဿ စ ဓမ္မဿ ကမ္မပစ္စယေန ပစ္စယော—  သေက္ခာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (4)
</Paragraph>

</Division>
<Division number="60">

<Paragraph number="1820">
အသေက္ခော ဓမ္မော အသေက္ခဿ ဓမ္မဿ ကမ္မပစ္စယေန ပစ္စယော—  အသေက္ခာ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="1821">
အသေက္ခော ဓမ္မော နေဝသေက္ခနာသေက္ခဿ ဓမ္မဿ ကမ္မပစ္စယေန ပစ္စယော—  အသေက္ခာ စေတနာ စိတ္တသမုဋ္ဌာနာနံ ရူပါနံ ကမ္မပစ္စယေန ပစ္စယော. (2)
</Paragraph>

<Paragraph number="1822">
အသေက္ခော ဓမ္မော အသေက္ခဿ စ နေဝသေက္ခနာသေက္ခဿ စ ဓမ္မဿ ကမ္မပစ္စယေန ပစ္စယော—  အသေက္ခာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (3)
</Paragraph>

</Division>
<Division number="61">

<Paragraph number="1823">
နေဝသေက္ခနာသေက္ခော ဓမ္မော နေဝသေက္ခနာသေက္ခဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  နေဝသေက္ခနာသေက္ခာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. ပဋိသန္ဓိက္ခဏေ …ပေ… . <Emphasis>နာနာက္ခဏိကာ</Emphasis>—  နေဝသေက္ခနာသေက္ခာ စေတနာ ဝိပါကာနံ နေဝသေက္ခနာသေက္ခာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (1)
</Paragraph>
</Division>