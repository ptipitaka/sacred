---
title: ဥပနိဿယ
tableOfContents: false
sidebar:
  order: 15
type: tipitaka
basket: ab
book: p1-2
review:
  current: review
  updated: '2025-10-23T09:21:01.385320'
  updated_by: ''
  notes: ''
  history:
  - state: review
    date: '2025-10-23T09:21:01.385320'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="37" book="p1-2" e="ch" v="37" p="480">

<Paragraph number="3015" book="p1-2">
သနိဒဿနသပ္ပဋိဃော ဓမ္မော အနိဒဿနအပ္ပဋိဃဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဝဏ္ဏသမ္ပဒံ ပတ္ထယမာနော ဒါနံ ဒေတိ, သီလံ သမာဒိယတိ, ဥပေါသထကမ္မံ …ပေ…  ဝဏ္ဏသမ္ပဒါ သဒ္ဓါယ …ပေ…  ပညာယ, ရာဂဿ …ပေ…  ပတ္ထနာယ, ကာယိကဿ သုခဿ, ကာယိကဿ ဒုက္ခဿ, မဂ္ဂဿ, ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="3016" book="p1-2">
အနိဒဿနသပ္ပဋိဃော ဓမ္မော အနိဒဿနအပ္ပဋိဃဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  စက္ခုသမ္ပဒံ ပတ္ထယမာနော …ပေ…  ကာယသမ္ပဒံ…  သဒ္ဒသမ္ပဒံ …ပေ…  ဖောဋ္ဌဗ္ဗသမ္ပဒံ ပတ္ထယမာနော ဒါနံ ဒေတိ, သီလံ သမာဒိယတိ, ဥပေါသထကမ္မံ…  ဥတုံ…  သေနာသနံ ဥပနိဿာယ ဒါနံ ဒေတိ သီလံ သမာဒိယတိ. ဥပေါသထကမ္မံ, ဈာနံ…  ဝိပဿနံ…  မဂ္ဂံ…  အဘိညံ…  သမာပတ္တိံ ဥပ္ပါဒေတိ ပါဏံ ဟနတိ …ပေ…  သံဃံ ဘိန္ဒတိ. စက္ခုသမ္ပဒါ …ပေ…  ဖောဋ္ဌဗ္ဗသမ္ပဒါ, ဥတု, သေနာသနံ သဒ္ဓါယ …ပေ…  ပညာယ, ရာဂဿ …ပေ…  ပတ္ထနာယ, ကာယိကဿ သုခဿ, ကာယိကဿ ဒုက္ခဿ, မဂ္ဂဿ, ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

</Division>
<Division number="38" book="p1-2" e="ch" v="37" p="480">

<Paragraph number="3017" book="p1-2">
အနိဒဿနအပ္ပဋိဃော ဓမ္မော အနိဒဿနအပ္ပဋိဃဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ…  ဈာနံ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ. သီလံ …ပေ…  ပညံ…  ရာဂံ …ပေ…  ပတ္ထနံ, ကာယိကံ သုခံ…  ကာယိကံ ဒုက္ခံ…  ဘောဇနံ ဥပနိဿာယ ဒါနံ ဒေတိ …ပေ…  သံဃံ ဘိန္ဒတိ. သဒ္ဓါ …ပေ…  ပညာ, ရာဂေါ …ပေ…  ပတ္ထနာ, ကာယိကံ သုခံ…  ကာယိကံ ဒုက္ခံ…  ဘောဇနံ သဒ္ဓါယ …ပေ…  ပညာယ, မဂ္ဂဿ, ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>
</Division>