---
title: "ဟေတု"
tableOfContents: false
sidebar:
  order: 2
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="106" book="p2" e="ch" v="38" p="335">

<Paragraph number="2578" book="p2">
စေတသိကံ ဓမ္မံ ပစ္စယာ စေတသိကော ဓမ္မော ဥပ္ပဇ္ဇတိ ဟေတုပစ္စယာ…  တီဏိ. (ပဋိစ္စသဒိသာ.)
</Paragraph>

<Paragraph number="2579" book="p2">
အစေတသိကံ ဓမ္မံ ပစ္စယာ အစေတသိကော ဓမ္မော ဥပ္ပဇ္ဇတိ ဟေတုပစ္စယာ—  စိတ္တံ ပစ္စယာ စိတ္တသမုဋ္ဌာနံ ရူပံ, ဝတ္ထုံ ပစ္စယာ စိတ္တံ; ပဋိသန္ဓိက္ခဏေ စိတ္တံ ပစ္စယာ ကဋတ္တာရူပံ, စိတ္တံ ပစ္စယာ ဝတ္ထု, ဝတ္ထုံ ပစ္စယာ စိတ္တံ, ဧကံ မဟာဘူတံ …ပေ… . (1)
</Paragraph>

<Paragraph number="2580" book="p2">
အစေတသိကံ ဓမ္မံ ပစ္စယာ စေတသိကော ဓမ္မော ဥပ္ပဇ္ဇတိ ဟေတုပစ္စယာ—  စိတ္တံ ပစ္စယာ သမ္ပယုတ္တကာ ခန္ဓာ, ဝတ္ထုံ ပစ္စယာ စေတသိကာ ခန္ဓာ. (ပဋိသန္ဓိက္ခဏေ ဒွေပိ ကာတဗ္ဗာ.) (2)
</Paragraph>

<Paragraph number="2581" book="p2">
အစေတသိကံ ဓမ္မံ ပစ္စယာ စေတသိကော စ အစေတသိကော စ ဓမ္မာ ဥပ္ပဇ္ဇန္တိ ဟေတုပစ္စယာ—  စိတ္တံ ပစ္စယာ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ, ဝတ္ထုံ ပစ္စယာ စိတ္တဉ္စ သမ္ပယုတ္တကာ စ ခန္ဓာ. (ပဋိသန္ဓိက္ခဏေ ဒွေပိ ကာတဗ္ဗာ.) (3)
</Paragraph>

</Division>
<Division number="107" book="p2" e="ch" v="38" p="335">

<Paragraph number="2582" book="p2">
စေတသိကဉ္စ အစေတသိကဉ္စ ဓမ္မံ ပစ္စယာ စေတသိကော ဓမ္မော ဥပ္ပဇ္ဇတိ ဟေတုပစ္စယာ—  စေတသိကံ ဧကံ ခန္ဓဉ္စ စိတ္တဉ္စ ပစ္စယာ ဒွေ ခန္ဓာ, ဒွေ ခန္ဓေ စ …ပေ…  စေတသိကံ ဧကံ ခန္ဓဉ္စ ဝတ္ထုဉ္စ ပစ္စယာ ဒွေ ခန္ဓာ, ဒွေ ခန္ဓေ စ …ပေ… . (ပဋိသန္ဓိက္ခဏေ ဒွေပိ ကာတဗ္ဗာ.) (1)
</Paragraph>

<Paragraph number="2583" book="p2">
စေတသိကဉ္စ အစေတသိကဉ္စ ဓမ္မံ ပစ္စယာ အစေတသိကော ဓမ္မော ဥပ္ပဇ္ဇတိ ဟေတုပစ္စယာ—  စေတသိကေ ခန္ဓေ စ စိတ္တဉ္စ ပစ္စယာ စိတ္တသမုဋ္ဌာနံ ရူပံ, စေတသိကေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ, စေတသိကေ ခန္ဓေ စ ဝတ္ထုဉ္စ ပစ္စယာ စိတ္တံ. (ပဋိသန္ဓိက္ခဏေ တီဏိပိ ကာတဗ္ဗာ.) (2)
</Paragraph>

<Paragraph number="2584" book="p2">
စေတသိကဉ္စ အစေတသိကဉ္စ ဓမ္မံ ပစ္စယာ စေတသိကော စ အစေတသိကော စ ဓမ္မာ ဥပ္ပဇ္ဇန္တိ ဟေတုပစ္စယာ—  စေတသိကံ ဧကံ ခန္ဓဉ္စ စိတ္တဉ္စ ပစ္စယာ ဒွေ ခန္ဓာ စိတ္တသမုဋ္ဌာနဉ္စ ရူပံ, ဒွေ ခန္ဓေ စ …ပေ…  စေတသိကံ ဧကံ ခန္ဓဉ္စ ဝတ္ထုဉ္စ ပစ္စယာ ဒွေ ခန္ဓာ စိတ္တဉ္စ, ဒွေ ခန္ဓေ စ …ပေ… . (ပဋိသန္ဓိက္ခဏေ ဒွေပိ ကာတဗ္ဗာ.) (3)
</Paragraph>
</Division>