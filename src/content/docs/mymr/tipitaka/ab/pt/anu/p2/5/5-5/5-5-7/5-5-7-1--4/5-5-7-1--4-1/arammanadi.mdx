---
title: "အာရမ္မဏာဒိ"
tableOfContents: false
sidebar:
  order: 1
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="115" book="p2" e="ch" v="38" p="252">

<Paragraph number="1877" book="p2">
ဂန္ထော စေဝ ဂန္ထသမ္ပယုတ္တော စ ဓမ္မော ဂန္ထဿ စေဝ ဂန္ထသမ္ပယုတ္တဿ စ ဓမ္မဿ အာရမ္မဏပစ္စယေန ပစ္စယော—  ဂန္ထေ အာရဗ္ဘ ဂန္ထာ ဥပ္ပဇ္ဇန္တိ. (မူလံ ကာတဗ္ဗံ.) ဂန္ထေ အာရဗ္ဘ ဂန္ထသမ္ပယုတ္တာ စေဝ နော စ ဂန္ထာ ခန္ဓာ ဥပ္ပဇ္ဇန္တိ. (မူလံ ကာတဗ္ဗံ.) ဂန္ထေ အာရဗ္ဘ ဂန္ထာ စ ဂန္ထသမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>

<Paragraph number="1878" book="p2">
ဂန္ထသမ္ပယုတ္တော စေဝ နော စ ဂန္ထော ဓမ္မော ဂန္ထသမ္ပယုတ္တဿ စေဝ နော စ ဂန္ထဿ ဓမ္မဿ အာရမ္မဏပစ္စယေန ပစ္စယော—  ဂန္ထသမ္ပယုတ္တေ စေဝ နော စ ဂန္ထေ ခန္ဓေ အာရဗ္ဘ ဂန္ထသမ္ပယုတ္တာ စေဝ နော စ ဂန္ထာ ခန္ဓာ ဥပ္ပဇ္ဇန္တိ. (မူလံ ကာတဗ္ဗံ.) ဂန္ထသမ္ပယုတ္တေ စေဝ နော စ ဂန္ထေ ခန္ဓေ အာရဗ္ဘ ဂန္ထာ ဥပ္ပဇ္ဇန္တိ. (မူလံ ကာတဗ္ဗံ.) ဂန္ထသမ္ပယုတ္တေ စေဝ နော စ ဂန္ထေ ခန္ဓေ အာရဗ္ဘ ဂန္ထာ စ ဂန္ထသမ္ပယုတ္တကာ စ ခန္ဓာ ဥပ္ပဇ္ဇန္တိ. (3)
</Paragraph>

<Paragraph number="1879" book="p2">
(ဧဝံ ဣတရေပိ တီဏိ ပဉှာ ကာတဗ္ဗာ အာရမ္မဏသဒိသံယေဝ. အဓိပတိယာပိ အနန္တရေပိ ဥပနိဿယေပိ ဝိဘာဂေါ နတ္ထိ.)
</Paragraph>
</Division>