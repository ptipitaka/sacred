---
title: "ပုရေဇာတ"
tableOfContents: false
sidebar:
  order: 9
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="85">

<Paragraph number="1800">
ဂန္ထဝိပ္ပယုတ္တော ဓမ္မော ဂန္ထဝိပ္ပယုတ္တဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ဝတ္ထုံ အနိစ္စတော ဝိပဿတိ, အဿာဒေတိ အဘိနန္ဒတိ, တံ အာရဗ္ဘ ဂန္ထဝိပ္ပယုတ္တော ရာဂေါ ဥပ္ပဇ္ဇတိ, ဝိစိကိစ္ဆာ …ပေ…  ဥဒ္ဓစ္စံ …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ… . <Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ …ပေ…  ဝတ္ထု ဂန္ထဝိပ္ပယုတ္တာနံ ခန္ဓာနံ ဒိဋ္ဌိဂတဝိပ္ပယုတ္တဿ လောဘဿ စ ပဋိဃဿ စ ပုရေဇာတပစ္စယေန ပစ္စယော. (1)
</Paragraph>

<Paragraph number="1801">
ဂန္ထဝိပ္ပယုတ္တော ဓမ္မော ဂန္ထသမ္ပယုတ္တဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ဝတ္ထုံ အဿာဒေတိ အဘိနန္ဒတိ, တံ အာရဗ္ဘ ဂန္ထသမ္ပယုတ္တော ရာဂေါ ဥပ္ပဇ္ဇတိ, ဒိဋ္ဌိ …ပေ…  ဒေါမနဿံ ဥပ္ပဇ္ဇတိ. <Emphasis>ဝတ္ထုပုရေဇာတံ</Emphasis>—  ဝတ္ထု ဂန္ထသမ္ပယုတ္တကာနံ ခန္ဓာနံ ပုရေဇာတပစ္စယေန ပစ္စယော. (2)
</Paragraph>

<Paragraph number="1802">
ဂန္ထဝိပ္ပယုတ္တော ဓမ္မော ဂန္ထသမ္ပယုတ္တဿ စ ဂန္ထဝိပ္ပယုတ္တဿ စ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ဝတ္ထုံ အာရဗ္ဘ ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ဒေါမနဿသဟဂတာ ခန္ဓာ စ ပဋိဃဉ္စ ဥပ္ပဇ္ဇန္တိ. <Emphasis>ဝတ္ထုပုရေဇာတံ</Emphasis>—  ဝတ္ထု ဒိဋ္ဌိဂတဝိပ္ပယုတ္တလောဘသဟဂတာနံ ခန္ဓာနံ လောဘဿ စ ဒေါမနဿသဟဂတာနံ ခန္ဓာနံ ပဋိဃဿ စ ပုရေဇာတပစ္စယေန ပစ္စယော. (3)
</Paragraph>
</Division>