---
title: ဥပနိဿယ
tableOfContents: false
sidebar:
  order: 21
type: tipitaka
basket: ab
book: p1-1
review:
  current: review
  updated: '2025-10-23T09:20:54.445711'
  updated_by: ''
  notes: ''
  history:
  - state: review
    date: '2025-10-23T09:20:54.445711'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="287" book="p1-1" e="ch" v="36" p="86">

<Paragraph number="893" book="p1-1">
ကုသလော ဓမ္မော ကုသလဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော.
</Paragraph>

<Paragraph number="894" book="p1-1">
<Emphasis>အာရမ္မဏူပနိဿယော</Emphasis>—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ, တံ ဂရုံ ကတွာ ပစ္စဝေက္ခတိ, ပုဗ္ဗေ သုစိဏ္ဏာနိ ဂရုံ ကတွာ ပစ္စဝေက္ခတိ, ဈာနာ ဝုဋ္ဌဟိတွာ ဈာနံ ဂရုံ ကတွာ ပစ္စဝေက္ခတိ, သေက္ခာ ဂေါတြဘုံ ဂရုံ ကတွာ ပစ္စဝေက္ခန္တိ, ဝေါဒါနံ ဂရုံ ကတွာ ပစ္စဝေက္ခန္တိ, သေက္ခာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ.
</Paragraph>

<Paragraph number="895" book="p1-1">
<Emphasis>အနန္တရူပနိဿယော</Emphasis>—  ပုရိမာ ပုရိမာ ကုသလာ ခန္ဓာ ပစ္ဆိမာနံ ပစ္ဆိမာနံ ကုသလာနံ ခန္ဓာနံ ဥပနိဿယပစ္စယေန ပစ္စယော. အနုလောမံ ဂေါတြဘုဿ…  အနုလောမံ ဝေါဒါနဿ…  ဂေါတြဘု မဂ္ဂဿ…  ဝေါဒါနံ မဂ္ဂဿ ဥပနိဿယပစ္စယေန ပစ္စယော.
</Paragraph>

<Paragraph number="896" book="p1-1">
<Emphasis>ပကတူပနိဿယော</Emphasis>—  သဒ္ဓံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ဈာနံ ဥပ္ပါဒေတိ, ဝိပဿနံ ဥပ္ပါဒေတိ, မဂ္ဂံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. သီလံ …ပေ…  သုတံ …ပေ…  စာဂံ …ပေ…  ပညံ ဥပနိဿယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ဈာနံ ဥပ္ပါဒေတိ, ဝိပဿနံ ဥပ္ပါဒေတိ, မဂ္ဂံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. သဒ္ဓါ…  သီလံ…  သုတံ…  စာဂေါ…  ပညာ…  သဒ္ဓါယ…  သီလဿ…  သုတဿ…  စာဂဿ…  ပညာယ ဥပနိဿယပစ္စယေန ပစ္စယော.
</Paragraph>

<Paragraph number="897" book="p1-1">
ပဌမဿ ဈာနဿ ပရိကမ္မံ ပဌမဿ ဈာနဿ ဥပနိဿယပစ္စယေန ပစ္စယော. ဒုတိယဿ ဈာနဿ ပရိကမ္မံ ဒုတိယဿ ဈာနဿ ဥပနိဿယပစ္စယေန ပစ္စယော. တတိယဿ ဈာနဿ ပရိကမ္မံ တတိယဿ ဈာနဿ ဥပနိဿယပစ္စယေန ပစ္စယော. စတုတ္ထဿ ဈာနဿ ပရိကမ္မံ စတုတ္ထဿ ဈာနဿ ဥပနိဿယပစ္စယေန ပစ္စယော. အာကာသာနဉ္စာယတနဿ ပရိကမ္မံ အာကာသာနဉ္စာယတနဿ ဥပနိဿယပစ္စယေန ပစ္စယော. ဝိညာဏဉ္စာယတနဿ ပရိကမ္မံ ဝိညာဏဉ္စာယတနဿ ဥပနိဿယပစ္စယေန ပစ္စယော. အာကိဉ္စညာယတနဿ ပရိကမ္မံ အာကိဉ္စညာယတနဿ ဥပနိဿယပစ္စယေန ပစ္စယော. နေဝသညာနာသညာယတနဿ ပရိကမ္မံ နေဝသညာနာသညာယတနဿ ဥပနိဿယပစ္စယေန ပစ္စယော. ပဌမံ ဈာနံ ဒုတိယဿ ဈာနဿ ဥပနိဿယပစ္စယေန ပစ္စယော. ဒုတိယံ ဈာနံ တတိယဿ ဈာနဿ ဥပနိဿယပစ္စယေန ပစ္စယော. တတိယံ ဈာနံ စတုတ္ထဿ ဈာနဿ ဥပနိဿယပစ္စယေန ပစ္စယော. စတုတ္ထံ ဈာနံ အာကာသာနဉ္စာယတနဿ ဥပနိဿယပစ္စယေန ပစ္စယော. အာကာသာနဉ္စာယတနံ ဝိညာဏဉ္စာယတနဿ ဥပနိဿယပစ္စယေန ပစ္စယော. ဝိညာဏဉ္စာယတနံ အာကိဉ္စညာယတနဿ ဥပနိဿယပစ္စယေန ပစ္စယော. အာကိဉ္စညာယတနံ နေဝသညာနာသညာယတနဿ ဥပနိဿယပစ္စယေန ပစ္စယော. ဒိဗ္ဗဿ စက္ခုဿ ပရိကမ္မံ ဒိဗ္ဗဿ စက္ခုဿ ဥပနိဿယပစ္စယေန ပစ္စယော. ဒိဗ္ဗာယ သောတဓာတုယာ ပရိကမ္မံ ဒိဗ္ဗာယ သောတဓာတုယာ ဥပနိဿယပစ္စယေန ပစ္စယော. ဣဒ္ဓိဝိဓဉာဏဿ ပရိကမ္မံ ဣဒ္ဓိဝိဓဉာဏဿ ဥပနိဿယပစ္စယေန ပစ္စယော. စေတောပရိယဉာဏဿ ပရိကမ္မံ စေတောပရိယဉာဏဿ ဥပနိဿယပစ္စယေန ပစ္စယော. ပုဗ္ဗေနိဝါသာနုဿတိဉာဏဿ ပရိကမ္မံ ပုဗ္ဗေနိဝါသာနုဿတိဉာဏဿ ဥပနိဿယပစ္စယေန ပစ္စယော. ယထာကမ္မုပဂဉာဏဿ ပရိကမ္မံ ယထာကမ္မုပဂဉာဏဿ ဥပနိဿယပစ္စယေန ပစ္စယော. အနာဂတံသဉာဏဿ ပရိကမ္မံ အနာဂတံသဉာဏဿ ဥပနိဿယပစ္စယေန ပစ္စယော. ဒိဗ္ဗစက္ခု ဒိဗ္ဗာယ သောတဓာတုယာ ဥပနိဿယပစ္စယေန ပစ္စယော. ဒိဗ္ဗသောတဓာတု ဣဒ္ဓိဝိဓဉာဏဿ ဥပနိဿယပစ္စယေန ပစ္စယော. ဣဒ္ဓိဝိဓဉာဏံ စေတောပရိယဉာဏဿ ဥပနိဿယပစ္စယေန ပစ္စယော. စေတောပရိယဉာဏံ ပုဗ္ဗေနိဝါသာနုဿတိဉာဏဿ ဥပနိဿယပစ္စယေန ပစ္စယော. ပုဗ္ဗေနိဝါသာနုဿတိဉာဏံ ယထာကမ္မုပဂဉာဏဿ ဥပနိဿယပစ္စယေန ပစ္စယော. ယထာကမ္မူပဂဉာဏံ အနာဂတံသဉာဏဿ ဥပနိဿယပစ္စယေန ပစ္စယော. ပဌမဿ မဂ္ဂဿ ပရိကမ္မံ ပဌမဿ မဂ္ဂဿ ဥပနိဿယပစ္စယေန ပစ္စယော. ဒုတိယဿ မဂ္ဂဿ ပရိကမ္မံ ဒုတိယဿ မဂ္ဂဿ ဥပနိဿယပစ္စယေန ပစ္စယော. တတိယဿ မဂ္ဂဿ ပရိကမ္မံ တတိယဿ မဂ္ဂဿ ဥပနိဿယပစ္စယေန ပစ္စယော. စတုတ္ထဿ မဂ္ဂဿ ပရိကမ္မံ စတုတ္ထဿ မဂ္ဂဿ ဥပနိဿယပစ္စယေန ပစ္စယော. ပဌမော မဂ္ဂေါ ဒုတိယဿ မဂ္ဂဿ ဥပနိဿယပစ္စယေန ပစ္စယော. ဒုတိယော မဂ္ဂေါ တတိယဿ မဂ္ဂဿ ဥပနိဿယပစ္စယေန ပစ္စယော. တတိယော မဂ္ဂေါ စတုတ္ထဿ မဂ္ဂဿ ဥပနိဿယပစ္စယေန ပစ္စယော. သေက္ခာ မဂ္ဂံ ဥပနိဿာယ အနုပ္ပန္နံ သမာပတ္တိံ ဥပ္ပါဒေန္တိ, ဥပ္ပန္နံ သမာပဇ္ဇန္တိ, သင်္ခါရေ အနိစ္စတော ဒုက္ခတော အနတ္တတော ဝိပဿန္တိ. မဂ္ဂေါ သေက္ခာနံ အတ္ထပ္ပဋိသမ္ဘိဒါယ, ဓမ္မပ္ပဋိသမ္ဘိဒါယ, နိရုတ္တိပ္ပဋိသမ္ဘိဒါယ, ပဋိဘာနပ္ပဋိသမ္ဘိဒါယ, ဌာနာဌာနကောသလ္လဿ ဥပနိဿယပစ္စယေန ပစ္စယော. (1)
</Paragraph>

<Paragraph number="898" book="p1-1">
ကုသလော ဓမ္မော အကုသလဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, ပကတူပနိဿယော.
</Paragraph>

<Paragraph number="899" book="p1-1">
<Emphasis>အာရမ္မဏူပနိဿယော</Emphasis>—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. ပုဗ္ဗေ သုစိဏ္ဏာနိ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. ဈာနာ ဝုဋ္ဌဟိတွာ ဈာနံ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ.
</Paragraph>

<Paragraph number="900" book="p1-1">
<Emphasis>ပကတူပနိဿယော</Emphasis>—  သဒ္ဓံ ဥပနိဿာယ မာနံ ဇပ္ပေတိ, ဒိဋ္ဌိံ ဂဏှာတိ. သီလံ …ပေ…  သုတံ …ပေ…  စာဂံ …ပေ…  ပညံ ဥပနိဿာယ မာနံ ဇပ္ပေတိ, ဒိဋ္ဌိံ ဂဏှာတိ. သဒ္ဓါ…  သီလံ…  သုတံ…  စာဂေါ…  ပညာ ရာဂဿ…  ဒေါသဿ…  မောဟဿ…  မာနဿ…  ဒိဋ္ဌိယာ…  ပတ္ထနာယ ဥပနိဿယပစ္စယေန ပစ္စယော. (2)
</Paragraph>

<Paragraph number="901" book="p1-1">
ကုသလော ဓမ္မော အဗျာကတဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော.
</Paragraph>

<Paragraph number="902" book="p1-1">
<Emphasis>အာရမ္မဏူပနိဿယော</Emphasis>—  အရဟာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခတိ.
</Paragraph>

<Paragraph number="903" book="p1-1">
<Emphasis>အနန္တရူပနိဿယော</Emphasis>—  ကုသလံ ဝုဋ္ဌာနဿ…  မဂ္ဂေါ ဖလဿ…  အနုလောမံ သေက္ခာယ ဖလသမာပတ္တိယာ…  နိရောဓာ ဝုဋ္ဌဟန္တဿ နေဝသညာနာသညာယတနကုသလံ ဖလသမာပတ္တိယာ ဥပနိဿယပစ္စယေန ပစ္စယော.
</Paragraph>

<Paragraph number="904" book="p1-1">
<Emphasis>ပကတူပနိဿယော</Emphasis>—  သဒ္ဓံ ဥပနိဿာယ အတ္တာနံ အာတာပေတိ ပရိတာပေတိ, ပရိယိဋ္ဌိမူလကံ ဒုက္ခံ ပစ္စနုဘောတိ. သီလံ …ပေ…  သုတံ …ပေ…  စာဂံ …ပေ…  ပညံ ဥပနိဿာယ အတ္တာနံ အာတာပေတိ ပရိတာပေတိ, ပရိယိဋ္ဌိမူလကံ ဒုက္ခံ ပစ္စနုဘောတိ. သဒ္ဓါ…  သီလံ…  သုတံ…  စာဂေါ…  ပညာ ကာယိကဿ သုခဿ…  ကာယိကဿ ဒုက္ခဿ…  ဖလသမာပတ္တိယာ ဥပနိဿယပစ္စယေန ပစ္စယော. ကုသလံ ကမ္မံ ဝိပါကဿ ဥပနိဿယပစ္စယေန ပစ္စယော. အရဟာ မဂ္ဂံ ဥပနိဿာယ အနုပ္ပန္နံ ကိရိယသမာပတ္တိံ ဥပ္ပါဒေတိ, ဥပ္ပန္နံ သမာပဇ္ဇတိ, သင်္ခါရေ အနိစ္စတော ဒုက္ခတော အနတ္တတော ဝိပဿတိ. မဂ္ဂေါ အရဟတော အတ္ထပ္ပဋိသမ္ဘိဒါယ, ဓမ္မပ္ပဋိသမ္ဘိဒါယ, နိရုတ္တိပ္ပဋိသမ္ဘိဒါယ, ပဋိဘာနပ္ပဋိသမ္ဘိဒါယ, ဌာနာဌာနကောသလ္လဿ ဥပနိဿယပစ္စယေန ပစ္စယော. မဂ္ဂေါ ဖလသမာပတ္တိယာ ဥပနိဿယပစ္စယေန ပစ္စယော. (3)
</Paragraph>

<Paragraph number="905" book="p1-1">
အကုသလော ဓမ္မော အကုသလဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော.
</Paragraph>

<Paragraph number="906" book="p1-1">
<Emphasis>အာရမ္မဏူပနိဿယော</Emphasis>—  ရာဂံ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. ဒိဋ္ဌိံ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ.
</Paragraph>

<Paragraph number="907" book="p1-1">
<Emphasis>အနန္တရူပနိဿယော</Emphasis>—  ပုရိမာ ပုရိမာ အကုသလာ ခန္ဓာ ပစ္ဆိမာနံ ပစ္ဆိမာနံ အကုသလာနံ ခန္ဓာနံ ဥပနိဿယပစ္စယေန ပစ္စယော.
</Paragraph>

<Paragraph number="908" book="p1-1">
<Emphasis>ပကတူပနိဿယော</Emphasis>—  ရာဂံ ဥပနိဿာယ ပါဏံ ဟနတိ, အဒိန္နံ အာဒိယတိ, မုသာ ဘဏတိ, ပိသုဏံ ဘဏတိ, ဖရုသံ ဘဏတိ, သမ္ဖံ ပလပတိ, သန္ဓိံ ဆိန္ဒတိ, နိလ္လောပံ ဟရတိ, ဧကာဂါရိကံ ကရောတိ, ပရိပန္ထေ တိဋ္ဌတိ, ပရဒါရံ ဂစ္ဆတိ, ဂါမဃာတံ ကရောတိ, နိဂမဃာတံ ကရောတိ, မာတရံ ဇီဝိတာ ဝေါရောပေတိ, ပိတရံ ဇီဝိတာ ဝေါရောပေတိ, အရဟန္တံ ဇီဝိတာ ဝေါရောပေတိ, ဒုဋ္ဌေန စိတ္တေန တထာဂတဿ လောဟိတံ ဥပ္ပါဒေတိ, သံဃံ ဘိန္ဒတိ. ဒေါသံ ဥပနိဿာယ …ပေ…  မောဟံ ဥပနိဿာယ …ပေ…  မာနံ ဥပနိဿာယ …ပေ…  ဒိဋ္ဌိံ ဥပနိဿာယ …ပေ…  ပတ္ထနံ ဥပနိဿာယ ပါဏံ ဟနတိ …ပေ…  သံဃံ ဘိန္ဒတိ. ရာဂေါ…  ဒေါသော…  မောဟော…  မာနော…  ဒိဋ္ဌိ…  ပတ္ထနာ ရာဂဿ…  ဒေါသဿ…  မောဟဿ…  မာနဿ…  ဒိဋ္ဌိယာ…  ပတ္ထနာယ ဥပနိဿယပစ္စယေန ပစ္စယော. ပါဏာတိပါတော ပါဏာတိပါတဿ ဥပနိဿယပစ္စယေန ပစ္စယော. ပါဏာတိပါတော အဒိန္နာဒါနဿ …ပေ…  ကာမေသုမိစ္ဆာစာရဿ …ပေ…  မုသာဝါဒဿ …ပေ…  ပိသုဏာယ ဝါစာယ …ပေ…  ဖရုသာယ ဝါစာယ …ပေ…  သမ္ဖပ္ပလာပဿ …ပေ…  အဘိဇ္ဈာယ …ပေ…  ဗျာပါဒဿ …ပေ…  မိစ္ဆာဒိဋ္ဌိယာ ဥပနိဿယပစ္စယေန ပစ္စယော. အဒိန္နာဒါနံ အဒိန္နာဒါနဿ…  ကာမေသုမိစ္ဆာစာရဿ…  မုသာဝါဒဿ…  (သံခိတ္တံ) မိစ္ဆာဒိဋ္ဌိယာ…  ပါဏာတိပါတဿ ဥပနိဿယပစ္စယေန ပစ္စယော. (စက္ကံ ဗန္ဓိတဗ္ဗံ.) ကာမေသုမိစ္ဆာစာရော …ပေ…  မုသာဝါဒေါ …ပေ…  ပိသုဏဝါစာ …ပေ…  ဖရုသဝါစာ …ပေ…  သမ္ဖပ္ပလာပေါ …ပေ…  အဘိဇ္ဈာ …ပေ…  ဗျာပါဒေါ …ပေ…  မိစ္ဆာဒိဋ္ဌိ မိစ္ဆာဒိဋ္ဌိယာ ဥပနိဿယပစ္စယေန ပစ္စယော. မိစ္ဆာဒိဋ္ဌိ ပါဏာတိပါတဿ…  အဒိန္နာဒါနဿ…  ကာမေသုမိစ္ဆာစာရဿ…  မုသာဝါဒဿ…  ပိသုဏာယ ဝါစာယ…  ဖရုသာယ ဝါစာယ…  သမ္ဖပ္ပလာပဿ…  အဘိဇ္ဈာယ…  ဗျာပါဒဿ ဥပနိဿယပစ္စယေန ပစ္စယော. မာတုဃာတိကမ္မံ မာတုဃာတိကမ္မဿ ဥပနိဿယပစ္စယေန ပစ္စယော. မာတုဃာတိကမ္မံ ပိတုဃာတိကမ္မဿ ဥပနိဿယ …ပေ…  အရဟန္တဃာတိကမ္မဿ…  ရုဟိရုပ္ပါဒကမ္မဿ…  သံဃဘေဒကမ္မဿ…  နိယတမိစ္ဆာဒိဋ္ဌိယာ ဥပနိဿယပစ္စယေန ပစ္စယော. ပိတုဃာတိကမ္မံ ပိတုဃာတိကမ္မဿ…  အရဟန္တဃာတိကမ္မဿ…  ရုဟိရုပ္ပါဒကမ္မဿ…  သံဃဘေဒကမ္မဿ…  နိယတမိစ္ဆာဒိဋ္ဌိယာ…  မာတုဃာတိကမ္မဿ ဥပနိဿယပစ္စယေန ပစ္စယော. အရဟန္တဃာတိကမ္မံ အရဟန္တဃာတိကမ္မဿ…  ရုဟိရုပ္ပါဒကမ္မဿ …ပေ…  ရုဟိရုပ္ပါဒကမ္မံ ရုဟိရုပ္ပါဒကမ္မဿ …ပေ…  သံဃဘေဒကမ္မံ သံဃဘေဒကမ္မဿ …ပေ…  နိယတမိစ္ဆာဒိဋ္ဌိ နိယတမိစ္ဆာဒိဋ္ဌိယာ ဥပနိဿယပစ္စယေန ပစ္စယော. နိယတမိစ္ဆာဒိဋ္ဌိ မာတုဃာတိကမ္မဿ ဥပနိဿယ …ပေ…  အရဟန္တဃာတိကမ္မဿ…  ရုဟိရုပ္ပါဒကမ္မဿ…  သံဃဘေဒကမ္မဿ ဥပနိဿယပစ္စယေန ပစ္စယော. (စက္ကံ ကာတဗ္ဗံ.) (1)
</Paragraph>

<Paragraph number="909" book="p1-1">
အကုသလော ဓမ္မော ကုသလဿ ဓမ္မဿ ဥပနိဿယပစ္စယေန ပစ္စယော. <Emphasis>ပကတူပနိဿယော</Emphasis>—  ရာဂံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ဈာနံ ဥပ္ပါဒေတိ, ဝိပဿနံ ဥပ္ပါဒေတိ, မဂ္ဂံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. ဒေါသံ …ပေ…  မောဟံ …ပေ…  မာနံ …ပေ…  ဒိဋ္ဌိံ …ပေ…  ပတ္ထနံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ဈာနံ ဥပ္ပါဒေတိ, ဝိပဿနံ ဥပ္ပါဒေတိ, မဂ္ဂံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. ရာဂေါ…  ဒေါသော…  မောဟော…  မာနော…  ဒိဋ္ဌိ…  ပတ္ထနာ သဒ္ဓါယ…  သီလဿ…  သုတဿ…  စာဂဿ…  ပညာယ ဥပနိဿယပစ္စယေန ပစ္စယော. ပါဏံ ဟန္တွာ တဿ ပဋိဃာတတ္ထာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ဈာနံ ဥပ္ပါဒေတိ, ဝိပဿနံ ဥပ္ပါဒေတိ, မဂ္ဂံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. အဒိန္နံ အာဒိယိတွာ …ပေ…  မုသာ ဘဏိတွာ …ပေ…  ပိသုဏံ ဘဏိတွာ …ပေ…  ဖရုသံ ဘဏိတွာ …ပေ…  သမ္ဖံ ပလပိတွာ …ပေ…  သန္ဓိံ ဆိန္ဒိတွာ …ပေ…  နိလ္လောပံ ဟရိတွာ …ပေ…  ဧကာဂါရိကံ ကရိတွာ …ပေ…  ပရိပန္ထေ ဌတွာ …ပေ…  ပရဒါရံ ဂန္တွာ …ပေ…  ဂါမဃာတံ ကရိတွာ …ပေ…  နိဂမဃာတံ ကရိတွာ တဿ ပဋိဃာတတ္ထာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ဈာနံ ဥပ္ပါဒေတိ, ဝိပဿနံ ဥပ္ပါဒေတိ, မဂ္ဂံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. မာတရံ ဇီဝိတာ ဝေါရောပေတွာ တဿ ပဋိဃာတတ္ထာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ. ပိတရံ ဇီဝိတာ ဝေါရောပေတွာ …ပေ…  အရဟန္တံ ဇီဝိတာ ဝေါရောပေတွာ …ပေ…  ဒုဋ္ဌေန စိတ္တေန တထာဂတဿ လောဟိတံ ဥပ္ပါဒေတွာ …ပေ…  သံဃံ ဘိန္ဒိတွာ တဿ ပဋိဃာတတ္ထာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ. (2)
</Paragraph>

<Paragraph number="910" book="p1-1">
အကုသလော ဓမ္မော အဗျာကတဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော.
</Paragraph>

<Paragraph number="911" book="p1-1">
<Emphasis>အနန္တရူပနိဿယော</Emphasis>—  အကုသလံ ဝုဋ္ဌာနဿ ဥပနိဿယပစ္စယေန ပစ္စယော.
</Paragraph>

<Paragraph number="912" book="p1-1">
<Emphasis>ပကတူပနိဿယော</Emphasis>—  ရာဂံ ဥပနိဿာယ အတ္တာနံ အာတာပေတိ ပရိတာပေတိ, ပရိယိဋ္ဌိမူလကံ ဒုက္ခံ ပစ္စနုဘောတိ. ဒေါသံ …ပေ…  မောဟံ …ပေ…  မာနံ …ပေ…  ဒိဋ္ဌိံ …ပေ…  ပတ္ထနံ ဥပနိဿာယ အတ္တာနံ အာတာပေတိ ပရိတာပေတိ, ပရိယိဋ္ဌိမူလကံ ဒုက္ခံ ပစ္စနုဘောတိ. ရာဂေါ…  ဒေါသော…  မောဟော…  မာနော…  ဒိဋ္ဌိ…  ပတ္ထနာ ကာယိကဿ သုခဿ…  ကာယိကဿ ဒုက္ခဿ…  ဖလသမာပတ္တိယာ ဥပနိဿယပစ္စယေန ပစ္စယော. အကုသလံ ကမ္မံ ဝိပါကဿ ဥပနိဿယပစ္စယေန ပစ္စယော. (3)
</Paragraph>

<Paragraph number="913" book="p1-1">
အဗျာကတော ဓမ္မော အဗျာကတဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော.
</Paragraph>

<Paragraph number="914" book="p1-1">
<Emphasis>အာရမ္မဏူပနိဿယော</Emphasis>—  အရဟာ ဖလံ ဂရုံ ကတွာ ပစ္စဝေက္ခတိ, နိဗ္ဗာနံ ဂရုံ ကတွာ ပစ္စဝေက္ခတိ, နိဗ္ဗာနံ ဖလဿ ဥပနိဿယပစ္စယေန ပစ္စယော.
</Paragraph>

<Paragraph number="915" book="p1-1">
<Emphasis>အနန္တရူပနိဿယော</Emphasis>—  ပုရိမာ ပုရိမာ ဝိပါကာဗျာကတာ, ကိရိယာဗျာကတာ ခန္ဓာ ပစ္ဆိမာနံ ပစ္ဆိမာနံ ဝိပါကာဗျာကတာနံ ကိရိယာဗျာကတာနံ ခန္ဓာနံ ဥပနိဿယပစ္စယေန ပစ္စယော. ဘဝင်္ဂံ အာဝဇ္ဇနာယ…  ကိရိယံ ဝုဋ္ဌာနဿ…  အရဟတော အနုလောမံ ဖလသမာပတ္တိယာ…  နိရောဓာ ဝုဋ္ဌဟန္တဿ နေဝသညာနာသညာယတနကိရိယံ ဖလသမာပတ္တိယာ ဥပနိဿယပစ္စယေန ပစ္စယော.
</Paragraph>

<Paragraph number="916" book="p1-1">
<Emphasis>ပကတူပနိဿယော</Emphasis>—  ကာယိကံ သုခံ ကာယိကဿ သုခဿ, ကာယိကဿ ဒုက္ခဿ, ဖလသမာပတ္တိယာ ဥပနိဿယပစ္စယေန ပစ္စယော. ကာယိကံ ဒုက္ခံ ကာယိကဿ သုခဿ, ကာယိကဿ ဒုက္ခဿ, ဖလသမာပတ္တိယာ ဥပနိဿယပစ္စယေန ပစ္စယော. ဥတု ကာယိကဿ သုခဿ, ကာယိကဿ ဒုက္ခဿ, ဖလသမာပတ္တိယာ ဥပနိဿယပစ္စယေန ပစ္စယော. ဘောဇနံ ကာယိကဿ သုခဿ, ကာယိကဿ ဒုက္ခဿ, ဖလသမာပတ္တိယာ ဥပနိဿယပစ္စယေန ပစ္စယော. သေနာသနံ ကာယိကဿ သုခဿ, ကာယိကဿ ဒုက္ခဿ, ဖလသမာပတ္တိယာ ဥပနိဿယပစ္စယေန ပစ္စယော. ကာယိကံ သုခံ…  ကာယိကံ ဒုက္ခံ…  ဥတု…  ဘောဇနံ…  သေနာသနံ ကာယိကဿ သုခဿ, ကာယိကဿ ဒုက္ခဿ, ဖလသမာပတ္တိယာ ဥပနိဿယပစ္စယေန ပစ္စယော. ဖလသမာပတ္တိ ကာယိကဿ သုခဿ ဥပနိဿယပစ္စယေန ပစ္စယော.
</Paragraph>

<Paragraph number="917" book="p1-1">
အရဟာ ကာယိကံ သုခံ ဥပနိဿာယ အနုပ္ပန္နံ ကိရိယသမာပတ္တိံ ဥပ္ပါဒေတိ, ဥပ္ပန္နံ သမာပဇ္ဇတိ, သင်္ခါရေ အနိစ္စတော ဒုက္ခတော အနတ္တတော ဝိပဿတိ. ကာယိကံ ဒုက္ခံ…  ဥတုံ…  ဘောဇနံ…  သေနာသနံ ဥပနိဿာယ အနုပ္ပန္နံ ကိရိယသမာပတ္တိံ ဥပ္ပါဒေတိ, ဥပ္ပန္နံ သမာပဇ္ဇတိ, သင်္ခါရေ အနိစ္စတော ဒုက္ခတော အနတ္တတော ဝိပဿတိ. (1)
</Paragraph>

<Paragraph number="918" book="p1-1">
အဗျာကတော ဓမ္မော ကုသလဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော.
</Paragraph>

<Paragraph number="919" book="p1-1">
<Emphasis>အာရမ္မဏူပနိဿယော</Emphasis>—  သေက္ခာ ဖလံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂရုံ ကတွာ ပစ္စဝေက္ခန္တိ. နိဗ္ဗာနံ ဂေါတြဘုဿ…  ဝေါဒါနဿ…  မဂ္ဂဿ ဥပနိဿယပစ္စယေန ပစ္စယော.
</Paragraph>

<Paragraph number="920" book="p1-1">
<Emphasis>အနန္တရူပနိဿယော</Emphasis>—  အာဝဇ္ဇနာ ကုသလာနံ ခန္ဓာနံ ဥပနိဿယပစ္စယေန ပစ္စယော.
</Paragraph>

<Paragraph number="921" book="p1-1">
<Emphasis>ပကတူပနိဿယော</Emphasis>—  ကာယိကံ သုခံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ဈာနံ ဥပ္ပါဒေတိ, ဝိပဿနံ ဥပ္ပါဒေတိ, မဂ္ဂံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. ကာယိကံ ဒုက္ခံ…  ဥတုံ…  ဘောဇနံ…  သေနာသနံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ဈာနံ ဥပ္ပါဒေတိ, ဝိပဿနံ ဥပ္ပါဒေတိ, မဂ္ဂံ ဥပ္ပါဒေတိ, အဘိညံ ဥပ္ပါဒေတိ, သမာပတ္တိံ ဥပ္ပါဒေတိ. ကာယိကံ သုခံ…  ကာယိကံ ဒုက္ခံ…  ဥတု…  ဘောဇနံ…  သေနာသနံ သဒ္ဓါယ…  သီလဿ…  သုတဿ…  စာဂဿ…  ပညာယ ဥပနိဿယပစ္စယေန ပစ္စယော. (2)
</Paragraph>

<Paragraph number="922" book="p1-1">
အဗျာကတော ဓမ္မော အကုသလဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော.
</Paragraph>

<Paragraph number="923" book="p1-1">
<Emphasis>အာရမ္မဏူပနိဿယော</Emphasis>—  စက္ခုံ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. သောတံ …ပေ…  ဃာနံ …ပေ…  ဇိဝှံ …ပေ…  ကာယံ …ပေ…  ရူပေ …ပေ…  သဒ္ဒေ …ပေ…  ဂန္ဓေ …ပေ…  ရသေ …ပေ…  ဖောဋ္ဌဗ္ဗေ …ပေ…  ဝတ္ထုံ …ပေ…  ဝိပါကာဗျာကတေ ကိရိယာဗျာကတေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ.
</Paragraph>

<Paragraph number="924" book="p1-1">
<Emphasis>အနန္တရူပနိဿယော</Emphasis>—  အာဝဇ္ဇနာ အကုသလာနံ ခန္ဓာနံ ဥပနိဿယပစ္စယေန ပစ္စယော.
</Paragraph>

<Paragraph number="925" book="p1-1">
<Emphasis>ပကတူပနိဿယော</Emphasis>—  ကာယိကံ သုခံ ဥပနိဿာယ ပါဏံ ဟနတိ, အဒိန္နံ အာဒိယတိ, မုသာ ဘဏတိ, ပိသုဏံ ဘဏတိ, ဖရုသံ ဘဏတိ, သမ္ဖံ ပလပတိ, သန္ဓိံ ဆိန္ဒတိ, နိလ္လောပံ ဟရတိ, ဧကာဂါရိကံ ကရောတိ, ပရိပန္ထေ တိဋ္ဌတိ, ပရဒါရံ ဂစ္ဆတိ, ဂါမဃာတံ ကရောတိ, နိဂမဃာတံ ကရောတိ, မာတရံ ဇီဝိတာ ဝေါရောပေတိ, ပိတရံ ဇီဝိတာ ဝေါရောပေတိ, အရဟန္တံ ဇီဝိတာ ဝေါရောပေတိ, ဒုဋ္ဌေန စိတ္တေန တထာဂတဿ လောဟိတံ ဥပ္ပါဒေတိ, သံဃံ ဘိန္ဒတိ.
</Paragraph>

<Paragraph number="926" book="p1-1">
ကာယိကံ ဒုက္ခံ …ပေ…  ဥတုံ …ပေ…  ဘောဇနံ …ပေ…  သေနာသနံ ဥပနိဿာယ ပါဏံ ဟနတိ…  (သံခိတ္တံ.) သံဃံ ဘိန္ဒတိ.
</Paragraph>

<Paragraph number="927" book="p1-1">
ကာယိကံ သုခံ…  ကာယိကံ ဒုက္ခံ…  ဥတု…  ဘောဇနံ…  သေနာသနံ ရာဂဿ…  ဒေါသဿ…  မောဟဿ…  မာနဿ…  ဒိဋ္ဌိယာ…  ပတ္ထနာယ ဥပနိဿယပစ္စယေန ပစ္စယော. (3)
</Paragraph>
</Division>