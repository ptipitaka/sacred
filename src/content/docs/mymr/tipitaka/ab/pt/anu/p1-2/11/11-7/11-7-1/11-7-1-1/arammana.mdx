---
title: အာရမ္မဏ
tableOfContents: false
sidebar:
  order: 4
type: tipitaka
basket: ab
book: p1-2
review:
  current: review
  updated: '2025-10-23T09:20:58.763178'
  updated_by: ''
  notes: ''
  history:
  - state: review
    date: '2025-10-23T09:20:58.763178'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="46" book="p1-2" e="ch" v="37" p="259">

<Paragraph number="1565" book="p1-2">
အာစယဂါမီ ဓမ္မော အာစယဂါမိဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ပစ္စဝေက္ခတိ, ပုဗ္ဗေ သုစိဏ္ဏာနိ ပစ္စဝေက္ခတိ, ဈာနာ ဝုဋ္ဌဟိတွာ ဈာနံ ပစ္စဝေက္ခတိ. သေက္ခာ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. သေက္ခာ ဝါ ပုထုဇ္ဇနာ ဝါ အာစယဂါမီ ခန္ဓေ အနိစ္စတော ဒုက္ခတော အနတ္တတော ဝိပဿန္တိ, အဿာဒေန္တိ အဘိနန္ဒန္တိ, တံ အာရဗ္ဘ ရာဂေါ ဥပ္ပဇ္ဇတိ, ဒိဋ္ဌိ …ပေ…  ဝိစိကိစ္ဆာ …ပေ…  ဥဒ္ဓစ္စံ …ပေ…  ဒေါမနဿံ ဥပ္ပဇ္ဇတိ, စေတောပရိယဉာဏေန အာစယဂါမိစိတ္တသမင်္ဂိဿ စိတ္တံ ဇာနန္တိ, အာကာသာနဉ္စာယတနကုသလံ ဝိညာဏဉ္စာယတနကုသလဿ အာရမ္မဏပစ္စယေန ပစ္စယော. အာကိဉ္စညာယတနကုသလံ နေဝသညာနာသညာယတနကုသလဿ …ပေ…  အာစယဂါမီ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ အာရမ္မဏပစ္စယေန ပစ္စယော. (1)
</Paragraph>

<Paragraph number="1566" book="p1-2">
အာစယဂါမီ ဓမ္မော နေဝါစယဂါမိနာပစယဂါမိဿ ဓမ္မဿ အာရမ္မဏပစ္စယေန ပစ္စယော—  အရဟာ ပဟီနေ ကိလေသေ ပစ္စဝေက္ခတိ, ပုဗ္ဗေ သမုဒါစိဏ္ဏေ ကိလေသေ ဇာနာတိ, အာစယဂါမီ ခန္ဓေ အနိစ္စတော ဒုက္ခတော အနတ္တတော ဝိပဿတိ; စေတောပရိယဉာဏေန အာစယဂါမိစိတ္တသမင်္ဂိဿ စိတ္တံ ဇာနာတိ. သေက္ခာ ဝါ ပုထုဇ္ဇနာ ဝါ အာစယဂါမီ ခန္ဓေ အနိစ္စတော ဒုက္ခတော အနတ္တတော ဝိပဿန္တိ, ကုသလေ နိရုဒ္ဓေ ဝိပါကော တဒါရမ္မဏတာ ဥပ္ပဇ္ဇတိ, အာစယဂါမီ ခန္ဓေ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ, အကုသလေ နိရုဒ္ဓေ ဝိပါကော တဒါရမ္မဏတာ ဥပ္ပဇ္ဇတိ, အာကာသာနဉ္စာယတနကုသလံ ဝိညာဏဉ္စာယတနဝိပါကဿ စ ကိရိယဿ စ အာရမ္မဏပစ္စယေန ပစ္စယော. အာကိဉ္စညာယတနကုသလံ နေဝသညာနာသညာယတနဝိပါကဿ စ ကိရိယဿ စ အာရမ္မဏပစ္စယေန ပစ္စယော. အာစယဂါမီ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

</Division>
<Division number="47" book="p1-2" e="ch" v="37" p="259">

<Paragraph number="1567" book="p1-2">
အပစယဂါမီ ဓမ္မော အာစယဂါမိဿ ဓမ္မဿ အာရမ္မဏပစ္စယေန ပစ္စယော—  သေက္ခာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, စေတောပရိယဉာဏေန အပစယဂါမိစိတ္တသမင်္ဂိဿ စိတ္တံ ဇာနန္တိ, အပစယဂါမီ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာရမ္မဏပစ္စယေန ပစ္စယော. (1)
</Paragraph>

<Paragraph number="1568" book="p1-2">
အပစယဂါမီ ဓမ္မော နေဝါစယဂါမိနာပစယဂါမိဿ ဓမ္မဿ အာရမ္မဏပစ္စယေန ပစ္စယော—  အရဟာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခတိ, စေတောပရိယဉာဏေန အပစယဂါမိစိတ္တသမင်္ဂိဿ စိတ္တံ ဇာနာတိ, အပစယဂါမီ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

</Division>
<Division number="48" book="p1-2" e="ch" v="37" p="260">

<Paragraph number="1569" book="p1-2">
နေဝါစယဂါမိနာပစယဂါမီ ဓမ္မော နေဝါစယဂါမိနာပစယဂါမိဿ ဓမ္မဿ အာရမ္မဏပစ္စယေန ပစ္စယော—  အရဟာ ဖလံ ပစ္စဝေက္ခတိ, နိဗ္ဗာနံ ပစ္စဝေက္ခတိ, နိဗ္ဗာနံ ဖလဿ အာဝဇ္ဇနာယ အာရမ္မဏပစ္စယေန ပစ္စယော. အရဟာ စက္ခုံ အနိစ္စတော ဒုက္ခတော အနတ္တတော ဝိပဿတိ, သောတံ …ပေ…  ဝတ္ထုံ…  နေဝါစယဂါမိနာပစယဂါမီ ခန္ဓေ အနိစ္စတော ဒုက္ခတော အနတ္တတော ဝိပဿတိ, ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, စေတောပရိယဉာဏေန နေဝါစယဂါမိနာပစယဂါမိစိတ္တသမင်္ဂိဿ စိတ္တံ ဇာနာတိ, အာကာသာနဉ္စာယတနကိရိယံ ဝိညာဏဉ္စာယတနကိရိယဿ အာရမ္မဏပစ္စယေန ပစ္စယော. အာကိဉ္စညာယတနကိရိယံ နေဝသညာနာသညာယတနကိရိယဿ …ပေ…  ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ …ပေ…  နေဝါစယဂါမိနာပစယဂါမီ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ အာဝဇ္ဇနာယ အာရမ္မဏပစ္စယေန ပစ္စယော. (1)
</Paragraph>

<Paragraph number="1570" book="p1-2">
နေဝါစယဂါမိနာပစယဂါမီ ဓမ္မော အာစယဂါမိဿ ဓမ္မဿ အာရမ္မဏပစ္စယေန ပစ္စယော—  သေက္ခာ ဖလံ ပစ္စဝေက္ခန္တိ, နိဗ္ဗာနံ ပစ္စဝေက္ခန္တိ, နိဗ္ဗာနံ ဂေါတြဘုဿ, ဝေါဒါနဿ အာရမ္မဏပစ္စယေန ပစ္စယော. သေက္ခာ ဝါ ပုထုဇ္ဇနာ ဝါ စက္ခုံ အနိစ္စတော ဒုက္ခတော အနတ္တတော ဝိပဿန္တိ, အဿာဒေန္တိ အဘိနန္ဒန္တိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. သောတံ …ပေ…  ဝတ္ထုံ…  နေဝါစယဂါမိနာပစယဂါမီ ခန္ဓေ အနိစ္စတော ဒုက္ခတော အနတ္တတော ဝိပဿန္တိ, အဿာဒေန္တိ အဘိနန္ဒန္တိ; တံ အာရဗ္ဘ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဝိစိကိစ္ဆာ …ပေ…  ဥဒ္ဓစ္စံ …ပေ…  ဒေါမနဿံ …ပေ…  ဒိဗ္ဗေန စက္ခုနာ ရူပံ ပဿန္တိ, ဒိဗ္ဗာယ သောတဓာတုယာ သဒ္ဒံ သုဏန္တိ, စေတောပရိယဉာဏေန နေဝါစယဂါမိနာပစယဂါမိစိတ္တသမင်္ဂိဿ စိတ္တံ ဇာနန္တိ, နေဝါစယဂါမိနာပစယဂါမီ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, အနာဂတံသဉာဏဿ အာရမ္မဏပစ္စယေန ပစ္စယော. (2)
</Paragraph>

<Paragraph number="1571" book="p1-2">
နေဝါစယဂါမိနာပစယဂါမီ ဓမ္မော အပစယဂါမိဿ ဓမ္မဿ အာရမ္မဏပစ္စယေန ပစ္စယော—  နိဗ္ဗာနံ မဂ္ဂဿ အာရမ္မဏပစ္စယေန ပစ္စယော. (3)
</Paragraph>
</Division>