---
title: ဥပနိဿယ
tableOfContents: false
sidebar:
  order: 11
type: tipitaka
basket: ab
book: p2
review:
  current: review
  updated: '2025-10-27T21:47:51.750798'
  updated_by: ''
  notes: ''
  history:
  - state: review
    date: '2025-10-27T21:47:51.750798'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="73" book="p2" e="ch" v="38" p="234">

<Paragraph number="2044" book="p2">
နီဝရဏသမ္ပယုတ္တော ဓမ္မော နီဝရဏသမ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ရာဂံ ဥပနိဿာယ ပါဏံ ဟနတိ …ပေ…  သံဃံ ဘိန္ဒတိ; ဒေါသံ…  မောဟံ…  မာနံ…  ဒိဋ္ဌိံ…  ပတ္ထနံ ဥပနိဿာယ ပါဏံ ဟနတိ …ပေ…  သံဃံ ဘိန္ဒတိ; ရာဂေါ …ပေ…  ပတ္ထနာ ရာဂဿ …ပေ…  ပတ္ထနာယ ဥပနိဿယပစ္စယေန ပစ္စယော. (1)
</Paragraph>

<Paragraph number="2045" book="p2">
နီဝရဏသမ္ပယုတ္တော ဓမ္မော နီဝရဏဝိပ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ရာဂံ ဥပနိဿာယ ဒါနံ ဒေတိ …ပေ…  သီလံ …ပေ…  ဥပေါသထကမ္မံ …ပေ…  ဈာနံ …ပေ…  ဝိပဿနံ…  မဂ္ဂံ…  အဘိညံ…  သမာပတ္တိံ ဥပ္ပါဒေတိ; ဒေါသံ …ပေ…  ပတ္ထနံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ; ရာဂေါ …ပေ…  ပတ္ထနာ သဒ္ဓါယ …ပေ…  ပညာယ…  ကာယိကဿ သုခဿ, ကာယိကဿ ဒုက္ခဿ, မဂ္ဂဿ, ဖလသမာပတ္တိယာ ဥပနိဿယပစ္စယေန ပစ္စယော. (2)
</Paragraph>

</Division>
<Division number="74" book="p2" e="ch" v="38" p="235">

<Paragraph number="2046" book="p2">
နီဝရဏဝိပ္ပယုတ္တော ဓမ္မော နီဝရဏဝိပ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ ဥပနိဿာယ ဒါနံ ဒေတိ, သီလံ …ပေ…  မဂ္ဂံ …ပေ…  အဘိညံ …ပေ…  သမာပတ္တိံ ဥပ္ပါဒေတိ, သီလံ …ပေ…  ပညံ …ပေ…  သေနာသနံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ; သဒ္ဓါ …ပေ…  သေနာသနံ သဒ္ဓါယ …ပေ…  ပညာယ …ပေ…  မဂ္ဂဿ ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="2047" book="p2">
နီဝရဏဝိပ္ပယုတ္တော ဓမ္မော နီဝရဏသမ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ ဥပနိဿာယ မာနံ ဇပ္ပေတိ, ဒိဋ္ဌိံ ဂဏှာတိ; သီလံ …ပေ…  ပညံ, ကာယိကံ သုခံ …ပေ…  သေနာသနံ ဥပနိဿာယ ပါဏံ ဟနတိ …ပေ…  သံဃံ ဘိန္ဒတိ; သဒ္ဓါ …ပေ…  သေနာသနံ ရာဂဿ…  ဒေါသဿ…  မောဟဿ…  မာနဿ…  ဒိဋ္ဌိယာ…  ပတ္ထနာယ ဥပနိဿယပစ္စယေန ပစ္စယော. (2)
</Paragraph>
</Division>