---
title: "အဓိပတိ"
tableOfContents: false
sidebar:
  order: 1
type: "tipitaka"
basket: "ab"
book: "p1-1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="55" book="p1-1" e="ch" v="36" p="410">

<Paragraph number="2619" book="p1-1">
ဥပါဒိန္နုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  စက္ခုံ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. သောတံ…  ဃာနံ…  ဇိဝှံ…  ကာယံ…  ဥပါဒိန္နုပါဒါနိယေ ရူပေ…  ဂန္ဓေ…  ရသေ…  ဖောဋ္ဌဗ္ဗေ…  ဝတ္ထုံ…  ဥပါဒိန္နုပါဒါနိယေ ခန္ဓေ ဂရုံ ကတွာ အဿာဒေတိ အဘိနန္ဒတိ; တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. (1)
</Paragraph>

<Paragraph number="2620" book="p1-1">
အနုပါဒိန္နုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ, သီလံ သမာဒိယိတွာ, ဥပေါသထကမ္မံ ကတွာ တံ ဂရုံ ကတွာ ပစ္စဝေက္ခတိ, ပုဗ္ဗေ သုစိဏ္ဏာနိ ဂရုံ ကတွာ ပစ္စဝေက္ခတိ; ဈာနာ ဝုဋ္ဌဟိတွာ ဈာနံ ဂရုံ ကတွာ ပစ္စဝေက္ခတိ; သေက္ခာ ဂေါတြဘုံ ဂရုံ ကတွာ ပစ္စဝေက္ခန္တိ, ဝေါဒါနံ ဂရုံ ကတွာ ပစ္စဝေက္ခန္တိ. အနုပါဒိန္နုပါဒါနိယေ ရူပေ…  သဒ္ဒေ…  ဂန္ဓေ…  ရသေ…  ဖောဋ္ဌဗ္ဗေ…  အနုပါဒိန္နုပါဒါနိယေ ခန္ဓေ ဂရုံ ကတွာ အဿာဒေန္တိ အဘိနန္ဒန္တိ; တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  အနုပါဒိန္နုပါဒါနိယာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (1)
</Paragraph>

<Paragraph number="2621" book="p1-1">
အနုပါဒိန္နအနုပါဒါနိယော ဓမ္မော အနုပါဒိန္နအနုပါဒါနိယဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  နိဗ္ဗာနံ မဂ္ဂဿ ဖလဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  အနုပါဒိန္နအနုပါဒါနိယာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="2622" book="p1-1">
အနုပါဒိန္နအနုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ, ဖလံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂရုံ ကတွာ ပစ္စဝေက္ခန္တိ. နိဗ္ဗာနံ ဂေါတြဘုဿ, ဝေါဒါနဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  အနုပါဒိန္နအနုပါဒါနိယာဓိပတိ စိတ္တသမုဋ္ဌာနာနံ ရူပါနံ အဓိပတိပစ္စယေန ပစ္စယော. (2)
</Paragraph>

<Paragraph number="2623" book="p1-1">
အနုပါဒိန္နအနုပါဒါနိယော ဓမ္မော အနုပါဒိန္နုပါဒါနိယဿ စ အနုပါဒိန္နအနုပါဒါနိယဿ စ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  အနုပါဒိန္နအနုပါဒါနိယာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>
</Division>