---
title: "သမနန္တရ"
tableOfContents: false
sidebar:
  order: 19
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="282">

<Paragraph number="861">
ကုသလော ဓမ္မော ကုသလဿ ဓမ္မဿ သမနန္တရပစ္စယေန ပစ္စယော—  ပုရိမာ ပုရိမာ ကုသလာ ခန္ဓာ ပစ္ဆိမာနံ ပစ္ဆိမာနံ ကုသလာနံ ခန္ဓာနံ သမနန္တရပစ္စယေန ပစ္စယော. အနုလောမံ ဂေါတြဘုဿ…  အနုလောမံ ဝေါဒါနဿ…  ဂေါတြဘု မဂ္ဂဿ…  ဝေါဒါနံ မဂ္ဂဿ သမနန္တရပစ္စယေန ပစ္စယော. (1)
</Paragraph>

<Paragraph number="862">
ကုသလော ဓမ္မော အဗျာကတဿ ဓမ္မဿ သမနန္တရပစ္စယေန ပစ္စယော—  ကုသလံ ဝုဋ္ဌာနဿ…  မဂ္ဂေါ ဖလဿ…  အနုလောမံ သေက္ခာယ ဖလသမာပတ္တိယာ…  နိရောဓာ ဝုဋ္ဌဟန္တဿ နေဝသညာနာသညာယတနကုသလံ ဖလသမာပတ္တိယာ သမနန္တရပစ္စယေန ပစ္စယော. (2)
</Paragraph>

<Paragraph number="863">
အကုသလော ဓမ္မော အကုသလဿ ဓမ္မဿ သမနန္တရပစ္စယေန ပစ္စယော—  ပုရိမာ ပုရိမာ အကုသလာ ခန္ဓာ ပစ္ဆိမာနံ ပစ္ဆိမာနံ အကုသလာနံ ခန္ဓာနံ သမနန္တရပစ္စယေန ပစ္စယော. (1)
</Paragraph>

<Paragraph number="864">
အကုသလော ဓမ္မော အဗျာကတဿ ဓမ္မဿ သမနန္တရပစ္စယေန ပစ္စယော—  အကုသလံ ဝုဋ္ဌာနဿ သမနန္တရပစ္စယေန ပစ္စယော. (2)
</Paragraph>

<Paragraph number="865">
အဗျာကတော ဓမ္မော အဗျာကတဿ ဓမ္မဿ သမနန္တရပစ္စယေန ပစ္စယော—  ပုရိမာ ပုရိမာ ဝိပါကာဗျာကတာ ကိရိယာဗျာကတာ ခန္ဓာ ပစ္ဆိမာနံ ပစ္ဆိမာနံ ဝိပါကာဗျာကတာနံ ကိရိယာဗျာကတာနံ ခန္ဓာနံ သမနန္တရပစ္စယေန ပစ္စယော. ဘဝင်္ဂံ အာဝဇ္ဇနာယ…  ကိရိယံ ဝုဋ္ဌာနဿ…  အရဟတော အနုလောမံ ဖလသမာပတ္တိယာ…  နိရောဓာ ဝုဋ္ဌဟန္တဿ နေဝသညာနာသညာယတနကိရိယံ ဖလသမာပတ္တိယာ သမနန္တရပစ္စယေန ပစ္စယော. (1)
</Paragraph>

<Paragraph number="866">
အဗျာကတော ဓမ္မော ကုသလဿ ဓမ္မဿ သမနန္တရပစ္စယေန ပစ္စယော—  အာဝဇ္ဇနာ ကုသလာနံ ခန္ဓာနံ သမနန္တရပစ္စယေန ပစ္စယော. (2)
</Paragraph>

<Paragraph number="867">
အဗျာကတော ဓမ္မော အကုသလဿ ဓမ္မဿ သမနန္တရပစ္စယေန ပစ္စယော—  အာဝဇ္ဇနာ အကုသလာနံ ခန္ဓာနံ သမနန္တရပစ္စယေန ပစ္စယော. (3)
</Paragraph>
</Division>