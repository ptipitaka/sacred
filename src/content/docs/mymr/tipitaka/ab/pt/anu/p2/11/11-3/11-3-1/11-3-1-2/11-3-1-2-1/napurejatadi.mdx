---
title: "နပုရေဇာတာဒိ"
tableOfContents: false
sidebar:
  order: 4
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="53">

<Paragraph number="3658">
ဥပါဒါနသမ္ပယုတ္တံ ဓမ္မံ ပဋိစ္စ ဥပါဒါနသမ္ပယုတ္တော ဓမ္မော ဥပ္ပဇ္ဇတိ နပုရေဇာတပစ္စယာ—  အရူပေ ဥပါဒါနသမ္ပယုတ္တံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ… . (1)
</Paragraph>

<Paragraph number="3659">
ဥပါဒါနသမ္ပယုတ္တံ ဓမ္မံ ပဋိစ္စ ဥပါဒါနဝိပ္ပယုတ္တော ဓမ္မော ဥပ္ပဇ္ဇတိ နပုရေဇာတပစ္စယာ—  အရူပေ ဒိဋ္ဌိဂတဝိပ္ပယုတ္တလောဘသဟဂတေ ခန္ဓေ ပဋိစ္စ လောဘော, ဥပါဒါနသမ္ပယုတ္တေ ခန္ဓေ ပဋိစ္စ စိတ္တသမုဋ္ဌာနံ ရူပံ. (2)
</Paragraph>

<Paragraph number="3660">
ဥပါဒါနသမ္ပယုတ္တံ ဓမ္မံ ပဋိစ္စ ဥပါဒါနသမ္ပယုတ္တော စ ဥပါဒါနဝိပ္ပယုတ္တော စ ဓမ္မာ ဥပ္ပဇ္ဇန္တိ နပုရေဇာတပစ္စယာ—  အရူပေ ဒိဋ္ဌိဂတဝိပ္ပယုတ္တလောဘသဟဂတံ ဧကံ ခန္ဓံ ပဋိစ္စ တယော ခန္ဓာ လောဘော စ …ပေ…  ဒွေ ခန္ဓေ …ပေ… . (3)
</Paragraph>

</Division>
<Division number="54">

<Paragraph number="3661">
ဥပါဒါနဝိပ္ပယုတ္တံ ဓမ္မံ ပဋိစ္စ ဥပါဒါနဝိပ္ပယုတ္တော ဓမ္မော ဥပ္ပဇ္ဇတိ နပုရေဇာတပစ္စယာ—  အရူပေ ဥပါဒါနဝိပ္ပယုတ္တံ ဧကံ ခန္ဓံ ပဋိစ္စ တယော ခန္ဓာ …ပေ…  ဒွေ ခန္ဓေ …ပေ…  ဥပါဒါနဝိပ္ပယုတ္တေ ခန္ဓေ ပဋိစ္စ စိတ္တသမုဋ္ဌာနံ ရူပံ, ဒိဋ္ဌိဂတဝိပ္ပယုတ္တံ လောဘံ ပဋိစ္စ စိတ္တသမုဋ္ဌာနံ ရူပံ; ပဋိသန္ဓိက္ခဏေ …ပေ… . (ယာဝ အသညသတ္တာ.) (1)
</Paragraph>

<Paragraph number="3662">
ဥပါဒါနဝိပ္ပယုတ္တံ ဓမ္မံ ပဋိစ္စ ဥပါဒါနသမ္ပယုတ္တော ဓမ္မော ဥပ္ပဇ္ဇတိ နပုရေဇာတပစ္စယာ—  အရူပေ ဒိဋ္ဌိဂတဝိပ္ပယုတ္တံ လောဘံ ပဋိစ္စ သမ္ပယုတ္တကာ ခန္ဓာ. (2)
</Paragraph>

<Paragraph number="3663">
ဥပါဒါနသမ္ပယုတ္တဉ္စ ဥပါဒါနဝိပ္ပယုတ္တဉ္စ ဓမ္မံ ပဋိစ္စ ဥပါဒါနသမ္ပယုတ္တော ဓမ္မော ဥပ္ပဇ္ဇတိ နပုရေဇာတပစ္စယာ—  အရူပေ ဒိဋ္ဌိဂတဝိပ္ပယုတ္တလောဘသဟဂတံ ဧကံ ခန္ဓဉ္စ လောဘဉ္စ ပဋိစ္စ တယော ခန္ဓာ …ပေ…  ဒွေ ခန္ဓေ စ …ပေ… . (1)
</Paragraph>

<Paragraph number="3664">
ဥပါဒါနသမ္ပယုတ္တဉ္စ ဥပါဒါနဝိပ္ပယုတ္တဉ္စ ဓမ္မံ ပဋိစ္စ ဥပါဒါနဝိပ္ပယုတ္တော ဓမ္မော ဥပ္ပဇ္ဇတိ နပုရေဇာတပစ္စယာ—  ဥပါဒါနသမ္ပယုတ္တေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ, ဒိဋ္ဌိဂတဝိပ္ပယုတ္တလောဘသဟဂတေ ခန္ဓေ စ လောဘဉ္စ ပဋိစ္စ စိတ္တသမုဋ္ဌာနံ ရူပံ. (2)
</Paragraph>

<Paragraph number="3665">
နပစ္ဆာဇာတပစ္စယာ…  နအာသေဝနပစ္စယာ.
</Paragraph>
</Division>