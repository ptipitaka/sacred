---
title: "အဓိပတိ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="45">

<Paragraph number="1781">
သေက္ခော ဓမ္မော သေက္ခဿ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  သေက္ခာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="1782">
သေက္ခော ဓမ္မော နေဝသေက္ခနာသေက္ခဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ ပစ္စဝေက္ခန္တိ, သေက္ခံ ဖလံ ဂရုံ ကတွာ ပစ္စဝေက္ခန္တိ. <Emphasis>သဟဇာတာဓိပတိ</Emphasis>—  သေက္ခာဓိပတိ စိတ္တသမုဋ္ဌာနာနံ ရူပါနံ အဓိပတိပစ္စယေန ပစ္စယော. (2)
</Paragraph>

<Paragraph number="1783">
သေက္ခော ဓမ္မော သေက္ခဿ စ နေဝသေက္ခနာသေက္ခဿ စ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  သေက္ခာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>

</Division>
<Division number="46">

<Paragraph number="1784">
အသေက္ခော ဓမ္မော အသေက္ခဿ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  အသေက္ခာဓိပတိ သမ္ပယုတ္တကာနံ ခန္ဓာနံ အဓိပတိပစ္စယေန ပစ္စယော. (1)
</Paragraph>

<Paragraph number="1785">
အသေက္ခော ဓမ္မော နေဝသေက္ခနာသေက္ခဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  အရဟာ အသေက္ခံ ဖလံ ဂရုံ ကတွာ ပစ္စဝေက္ခတိ. <Emphasis>သဟဇာတာဓိပတိ</Emphasis>—  အသေက္ခာဓိပတိ စိတ္တသမုဋ္ဌာနာနံ ရူပါနံ အဓိပတိပစ္စယေန ပစ္စယော. (2)
</Paragraph>

<Paragraph number="1786">
အသေက္ခော ဓမ္မော အသေက္ခဿ စ နေဝသေက္ခနာသေက္ခဿ စ ဓမ္မဿ အဓိပတိပစ္စယေန ပစ္စယော. <Emphasis>သဟဇာတာဓိပတိ</Emphasis>—  အသေက္ခာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>

</Division>
<Division number="47">

<Paragraph number="1787">
နေဝသေက္ခနာသေက္ခော ဓမ္မော နေဝသေက္ခနာသေက္ခဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ဂရုံ ကတွာ ပစ္စဝေက္ခတိ, ပုဗ္ဗေ သုစိဏ္ဏာနိ ဂရုံ ကတွာ ပစ္စဝေက္ခတိ, ဈာနာ ဝုဋ္ဌဟိတွာ ဈာနံ ဂရုံ ကတွာ ပစ္စဝေက္ခတိ, အရိယာ နိဗ္ဗာနံ ဂရုံ ကတွာ ပစ္စဝေက္ခန္တိ, နိဗ္ဗာနံ ဂေါတြဘုဿ, ဝေါဒါနဿ အဓိပတိပစ္စယေန ပစ္စယော. စက္ခုံ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. သောတံ …ပေ…  ဝတ္ထုံ နေဝသေက္ခနာသေက္ခေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  နေဝသေက္ခနာသေက္ခာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (1)
</Paragraph>

<Paragraph number="1788">
နေဝသေက္ခနာသေက္ခော ဓမ္မော သေက္ခဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  နိဗ္ဗာနံ မဂ္ဂဿ, သေက္ခဿ ဖလဿ အဓိပတိပစ္စယေန ပစ္စယော. (2)
</Paragraph>

<Paragraph number="1789">
နေဝသေက္ခနာသေက္ခော ဓမ္မော အသေက္ခဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  နိဗ္ဗာနံ အသေက္ခဿ ဖလဿ အဓိပတိပစ္စယေန ပစ္စယော. (3)
</Paragraph>
</Division>