---
title: "အဓိပတိ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="21">

<Paragraph number="2164">
ပရာမာသော ဓမ္မော ပရာမာသဿ ဓမ္မဿ အဓိပတိပစ္စယေန ပစ္စယော—  ပရာမာသံ ဂရုံ ကတွာ ပရာမာသော ဥပ္ပဇ္ဇတိ…  တီဏိ. (အာရမ္မဏာဓိပတိယေဝ ကာတဗ္ဗာ.)
</Paragraph>

</Division>
<Division number="22">

<Paragraph number="2165">
နောပရာမာသော ဓမ္မော နောပရာမာသဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ …ပေ…  သီလံ …ပေ…  ဥပေါသထကမ္မံ …ပေ…  တံ ဂရုံ ကတွာ ပစ္စဝေက္ခတိ, အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ, ပုဗ္ဗေ …ပေ…  ဈာနာ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ဂရုံ ကတွာ …ပေ…  ဖလံ ဂရုံ ကတွာ …ပေ…  နိဗ္ဗာနံ ဂရုံ ကတွာ …ပေ…  နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ အဓိပတိပစ္စယေန ပစ္စယော; စက္ခုံ …ပေ…  ဝတ္ထုံ နောပရာမာသေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ရာဂေါ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  နောပရာမာသာဓိပတိ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (1)
</Paragraph>

<Paragraph number="2166">
နောပရာမာသော ဓမ္မော ပရာမာသဿ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ …ပေ…  သီလံ …ပေ…  ဥပေါသထကမ္မံ …ပေ…  ပုဗ္ဗေ …ပေ…  ဈာနာ …ပေ…  စက္ခုံ …ပေ…  ဝတ္ထုံ နောပရာမာသေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ဒိဋ္ဌိ ဥပ္ပဇ္ဇတိ. <Emphasis>သဟဇာတာဓိပတိ</Emphasis>—  နောပရာမာသာဓိပတိ ပရာမာသဿ အဓိပတိပစ္စယေန ပစ္စယော. (2)
</Paragraph>

<Paragraph number="2167">
နောပရာမာသော ဓမ္မော ပရာမာသဿ စ နောပရာမာသဿ စ ဓမ္မဿ အဓိပတိပစ္စယေန ပစ္စယော—  အာရမ္မဏာဓိပတိ, သဟဇာတာဓိပတိ. <Emphasis>အာရမ္မဏာဓိပတိ</Emphasis>—  ဒါနံ …ပေ…  သီလံ …ပေ…  ဥပေါသထကမ္မံ …ပေ…  ပုဗ္ဗေ …ပေ…  ဈာနာ …ပေ…  စက္ခုံ …ပေ…  ဝတ္ထုံ နောပရာမာသေ ခန္ဓေ ဂရုံ ကတွာ အဿာဒေတိ အဘိနန္ဒတိ, တံ ဂရုံ ကတွာ ပရာမာသော စ သမ္ပယုတ္တကာ စ ခန္ဓာ ဥပ္ပဇ္ဇန္တိ. <Emphasis>သဟဇာတာဓိပတိ</Emphasis>—  နောပရာမာသာဓိပတိ သမ္ပယုတ္တကာနံ ခန္ဓာနံ ပရာမာသဿ စ စိတ္တသမုဋ္ဌာနာနဉ္စ ရူပါနံ အဓိပတိပစ္စယေန ပစ္စယော. (3)
</Paragraph>

<Paragraph number="2168">
ပရာမာသော စ နောပရာမာသော စ ဓမ္မာ ပရာမာသဿ ဓမ္မဿ အဓိပတိပစ္စယေန ပစ္စယော. <Emphasis>အာရမ္မဏာဓိပတိ</Emphasis>—  ပရာမာသဉ္စ သမ္ပယုတ္တကေ စ ခန္ဓေ ဂရုံ ကတွာ ပရာမာသော…  တီဏိ.
</Paragraph>
</Division>