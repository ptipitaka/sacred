---
title: "အာရမ္မဏ"
tableOfContents: false
sidebar:
  order: 3
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="117" book="p2" e="ch" v="38" p="413">

<Paragraph number="4326" book="p2">
သဝိတက္ကော ဓမ္မော သဝိတက္ကဿ ဓမ္မဿ အာရမ္မဏပစ္စယေန ပစ္စယော—  သဝိတက္ကေ ခန္ဓေ အာရဗ္ဘ သဝိတက္ကာ ခန္ဓာ ဥပ္ပဇ္ဇန္တိ. (မူလံ ကာတဗ္ဗံ.) သဝိတက္ကေ ခန္ဓေ အာရဗ္ဘ အဝိတက္ကာ ခန္ဓာ စ ဝိတက္ကော စ ဥပ္ပဇ္ဇန္တိ. (မူလံ ကာတဗ္ဗံ.) သဝိတက္ကေ ခန္ဓေ အာရဗ္ဘ သဝိတက္ကာ ခန္ဓာ စ ဝိတက္ကော စ ဥပ္ပဇ္ဇန္တိ. (3)
</Paragraph>

</Division>
<Division number="118" book="p2" e="ch" v="38" p="413">

<Paragraph number="4327" book="p2">
အဝိတက္ကော ဓမ္မော အဝိတက္ကဿ ဓမ္မဿ အာရမ္မဏပစ္စယေန ပစ္စယော—  အရိယာ အဝိတက္ကာ ဈာနာ ဝုဋ္ဌဟိတွာ အဝိတက္ကံ ဈာနံ ပစ္စဝေက္ခန္တိ, မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, ဖလာ ဝုဋ္ဌဟိတွာ ဖလံ ပစ္စဝေက္ခန္တိ, နိဗ္ဗာနံ ပစ္စဝေက္ခန္တိ, နိဗ္ဗာနံ အဝိတက္ကဿ မဂ္ဂဿ, ဖလဿ, ဝိတက္ကဿ စ အာရမ္မဏပစ္စယေန ပစ္စယော; စက္ခုံ …ပေ…  ဝတ္ထုံ အဝိတက္ကေ ခန္ဓေ စ ဝိတက္ကဉ္စ အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ ဝိတက္ကော ဥပ္ပဇ္ဇတိ, ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, စေတောပရိယဉာဏေန အဝိတက္ကစိတ္တသမင်္ဂိဿ စိတ္တံ ဇာနာတိ, အာကာသာနဉ္စာယတနံ …ပေ…  အာကိဉ္စညာယတနံ …ပေ…  ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ …ပေ…  အဝိတက္ကာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ ယထာကမ္မူပဂဉာဏဿ, အနာဂတံသဉာဏဿ, ဝိတက္ကဿ စ အာရမ္မဏပစ္စယေန ပစ္စယော; အဝိတက္ကေ ခန္ဓေ စ ဝိတက္ကဉ္စ အာရဗ္ဘ အဝိတက္ကာ ခန္ဓာ စ ဝိတက္ကော စ ဥပ္ပဇ္ဇန္တိ. (1)
</Paragraph>

<Paragraph number="4328" book="p2">
အဝိတက္ကော ဓမ္မော သဝိတက္ကဿ ဓမ္မဿ အာရမ္မဏပစ္စယေန ပစ္စယော—  အရိယာ အဝိတက္ကာ ဈာနာ ဝုဋ္ဌဟိတွာ …ပေ…  မဂ္ဂါ ဝုဋ္ဌဟိတွာ …ပေ…  ဖလာ ဝုဋ္ဌဟိတွာ ဖလံ ပစ္စဝေက္ခန္တိ, နိဗ္ဗာနံ ပစ္စဝေက္ခန္တိ, နိဗ္ဗာနံ ဂေါတြဘုဿ, ဝေါဒါနဿ, သဝိတက္ကဿ မဂ္ဂဿ, ဖလဿ, အာဝဇ္ဇနာယ အာရမ္မဏပစ္စယေန ပစ္စယော; စက္ခုံ …ပေ…  ဝတ္ထုံ အဝိတက္ကေ ခန္ဓေ စ ဝိတက္ကဉ္စ အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ; အဝိတက္ကေ ခန္ဓေ စ ဝိတက္ကဉ္စ အာရဗ္ဘ သဝိတက္ကာ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="4329" book="p2">
အဝိတက္ကော ဓမ္မော သဝိတက္ကဿ စ အဝိတက္ကဿ စ ဓမ္မဿ အာရမ္မဏပစ္စယေန ပစ္စယော—  အရိယာ အဝိတက္ကာ ဈာနာ ဝုဋ္ဌဟိတွာ …ပေ…  မဂ္ဂါ ဝုဋ္ဌဟိတွာ …ပေ…  ဖလာ ဝုဋ္ဌဟိတွာ ဖလံ ပစ္စဝေက္ခန္တိ, နိဗ္ဗာနံ ပစ္စဝေက္ခန္တိ, နိဗ္ဗာနံ ဂေါတြဘုဿ, ဝေါဒါနဿ, သဝိတက္ကဿ မဂ္ဂဿ, ဖလဿ, အာဝဇ္ဇနာယ, ဝိတက္ကဿ စ အာရမ္မဏပစ္စယေန ပစ္စယော; စက္ခုံ …ပေ…  ဝတ္ထုံ အဝိတက္ကေ ခန္ဓေ စ ဝိတက္ကဉ္စ အနိစ္စတော …ပေ…  ဝိပဿတိ အဿာဒေတိ အဘိနန္ဒတိ, တံ အာရဗ္ဘ သဝိတက္ကာ ခန္ဓာ စ ဝိတက္ကော စ ဥပ္ပဇ္ဇန္တိ, အဝိတက္ကေ ခန္ဓေ စ ဝိတက္ကဉ္စ အာရဗ္ဘ သဝိတက္ကာ ခန္ဓာ စ ဝိတက္ကော စ ဥပ္ပဇ္ဇန္တိ. (3)
</Paragraph>

</Division>
<Division number="119" book="p2" e="ch" v="38" p="413">

<Paragraph number="4330" book="p2">
သဝိတက္ကော စ အဝိတက္ကော စ ဓမ္မာ သဝိတက္ကဿ ဓမ္မဿ အာရမ္မဏပစ္စယေန ပစ္စယော—  သဝိတက္ကေ ခန္ဓေ စ ဝိတက္ကဉ္စ အာရဗ္ဘ သဝိတက္ကာ ခန္ဓာ ဥပ္ပဇ္ဇန္တိ. (မူလံ ကာတဗ္ဗံ.) သဝိတက္ကေ ခန္ဓေ စ ဝိတက္ကဉ္စ အာရဗ္ဘ အဝိတက္ကာ ခန္ဓာ စ ဝိတက္ကော စ ဥပ္ပဇ္ဇန္တိ. (မူလံ ကာတဗ္ဗံ.) သဝိတက္ကေ ခန္ဓေ စ ဝိတက္ကဉ္စ အာရဗ္ဘ သဝိတက္ကာ ခန္ဓာ စ ဝိတက္ကော စ ဥပ္ပဇ္ဇန္တိ. (3)
</Paragraph>
</Division>