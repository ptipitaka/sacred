---
title: "အာရမ္မဏ"
tableOfContents: false
sidebar:
  order: 3
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="350" book="p2" e="ch" v="38" p="507">

<Paragraph number="4814" book="p2">
သရဏော ဓမ္မော သရဏဿ ဓမ္မဿ အာရမ္မဏပစ္စယေန ပစ္စယော—  ရာဂံ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ, ဒိဋ္ဌိ …ပေ…  ဝိစိကိစ္ဆာ …ပေ…  ဥဒ္ဓစ္စံ …ပေ…  ဒေါမနဿံ ဥပ္ပဇ္ဇတိ, ဒိဋ္ဌိံ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ, ဝိစိကိစ္ဆံ အာရဗ္ဘ …ပေ…  ဥဒ္ဓစ္စံ အာရဗ္ဘ …ပေ…  ဒေါမနဿံ အာရဗ္ဘ ဒေါမနဿံ ဥပ္ပဇ္ဇတိ, ဒိဋ္ဌိ …ပေ…  ဝိစိကိစ္ဆာ …ပေ…  ဥဒ္ဓစ္စံ ဥပ္ပဇ္ဇတိ. သရဏော ဓမ္မော အရဏဿ ဓမ္မဿ အာရမ္မဏပစ္စယေန ပစ္စယော—  အရိယာ ပဟီနေ ကိလေသေ …ပေ…  ဝိက္ခမ္ဘိတေ ကိလေသေ …ပေ…  ပုဗ္ဗေ သမုဒါစိဏ္ဏေ …ပေ…  သရဏေ ခန္ဓေ အနိစ္စတော …ပေ…  ဝိပဿတိ, စေတောပရိယဉာဏေန သရဏစိတ္တသမင်္ဂိဿ စိတ္တံ ဇာနာတိ. သရဏာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. (2)
</Paragraph>

</Division>
<Division number="351" book="p2" e="ch" v="38" p="508">

<Paragraph number="4815" book="p2">
အရဏော ဓမ္မော အရဏဿ ဓမ္မဿ အာရမ္မဏပစ္စယေန ပစ္စယော; ဒါနံ …ပေ…  သီလံ …ပေ…  ဥပေါသထကမ္မံ ကတွာ တံ ပစ္စဝေက္ခတိ, ပုဗ္ဗေ …ပေ…  ဈာနာ …ပေ…  အရိယာ မဂ္ဂါ ဝုဋ္ဌဟိတွာ မဂ္ဂံ ပစ္စဝေက္ခန္တိ, ဖလံ …ပေ…  နိဗ္ဗာနံ ပစ္စဝေက္ခန္တိ; နိဗ္ဗာနံ ဂေါတြဘုဿ, ဝေါဒါနဿ, မဂ္ဂဿ, ဖလဿ, အာဝဇ္ဇနာယ အာရမ္မဏပစ္စယေန ပစ္စယော. စက္ခုံ …ပေ…  ဝတ္ထုံ အရဏေ ခန္ဓေ အနိစ္စတော …ပေ…  ဝိပဿတိ, ဒိဗ္ဗေန စက္ခုနာ ရူပံ ပဿတိ …ပေ…  အနာဂတံသဉာဏဿ, အာဝဇ္ဇနာယ အာရမ္မဏပစ္စယေန ပစ္စယော. အရဏော ဓမ္မော သရဏဿ ဓမ္မဿ အာရမ္မဏပစ္စယေန ပစ္စယော—  ဒါနံ …ပေ…  သီလံ …ပေ…  ဥပေါသထကမ္မံ ကတွာ တံ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ …ပေ…  ပုဗ္ဗေ …ပေ…  ဈာနာ …ပေ…  စက္ခုံ …ပေ…  ဝတ္ထုံ, အရဏေ ခန္ဓေ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. (2)
</Paragraph>
</Division>