---
title: ကမ္မ
tableOfContents: false
sidebar:
  order: 9
type: tipitaka
basket: ab
book: p1-2
review:
  current: review
  updated: '2025-10-23T09:20:58.390900'
  updated_by: ''
  notes: ''
  history:
  - state: review
    date: '2025-10-23T09:20:58.390900'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="96" book="p1-2" e="ch" v="37" p="228">

<Paragraph number="1351" book="p1-2">
ဒဿနေန ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ ဓမ္မဿ ကမ္မပစ္စယေန ပစ္စယော—  ဒဿနေန ပဟာတဗ္ဗဟေတုကာ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="1352" book="p1-2">
ဒဿနေန ပဟာတဗ္ဗဟေတုကော ဓမ္မော နေဝဒဿနေန နဘာဝနာယ ပဟာတဗ္ဗဟေတုကဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  ဒဿနေန ပဟာတဗ္ဗဟေတုကာ စေတနာ မောဟဿ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. <Emphasis>နာနာက္ခဏိကာ</Emphasis>—  ဒဿနေန ပဟာတဗ္ဗဟေတုကာ စေတနာ ဝိပါကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (2)
</Paragraph>

<Paragraph number="1353" book="p1-2">
ဒဿနေန ပဟာတဗ္ဗဟေတုကော ဓမ္မော ဒဿနေန ပဟာတဗ္ဗဟေတုကဿ စ နေဝဒဿနေန နဘာဝနာယ ပဟာတဗ္ဗဟေတုကဿ စ ဓမ္မဿ ကမ္မပစ္စယေန ပစ္စယော—  ဒဿနေန ပဟာတဗ္ဗဟေတုကာ စေတနာ သမ္ပယုတ္တကာနံ ခန္ဓာနံ မောဟဿ စ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (3)
</Paragraph>

</Division>
<Division number="97" book="p1-2" e="ch" v="37" p="228">

<Paragraph number="1354" book="p1-2">
ဘာဝနာယ ပဟာတဗ္ဗဟေတုကော ဓမ္မော ဘာဝနာယ ပဟာတဗ္ဗဟေတုကဿ ဓမ္မဿ ကမ္မပစ္စယေန ပစ္စယော—  ဘာဝနာယ ပဟာတဗ္ဗဟေတုကာ စေတနာ သမ္ပယုတ္တကာနံ ခန္ဓာနံ ကမ္မပစ္စယေန ပစ္စယော. (1)
</Paragraph>

<Paragraph number="1355" book="p1-2">
ဘာဝနာယ ပဟာတဗ္ဗဟေတုကော ဓမ္မော နေဝဒဿနေန နဘာဝနာယ ပဟာတဗ္ဗဟေတုကဿ ဓမ္မဿ ကမ္မပစ္စယေန ပစ္စယော—  ဘာဝနာယ ပဟာတဗ္ဗဟေတုကာ စေတနာ မောဟဿ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (2)
</Paragraph>

<Paragraph number="1356" book="p1-2">
ဘာဝနာယ ပဟာတဗ္ဗဟေတုကော ဓမ္မော ဘာဝနာယ ပဟာတဗ္ဗဟေတုကဿ စ နေဝဒဿနေန နဘာဝနာယ ပဟာတဗ္ဗဟေတုကဿ စ ဓမ္မဿ ကမ္မပစ္စယေန ပစ္စယော—  ဘာဝနာယ ပဟာတဗ္ဗဟေတုကာ စေတနာ သမ္ပယုတ္တကာနံ ခန္ဓာနံ မောဟဿ စ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. (3)
</Paragraph>

</Division>
<Division number="98" book="p1-2" e="ch" v="37" p="229">

<Paragraph number="1357" book="p1-2">
နေဝဒဿနေန နဘာဝနာယ ပဟာတဗ္ဗဟေတုကော ဓမ္မော နေဝဒဿနေန နဘာဝနာယ ပဟာတဗ္ဗဟေတုကဿ ဓမ္မဿ ကမ္မပစ္စယေန ပစ္စယော—  သဟဇာတာ, နာနာက္ခဏိကာ. <Emphasis>သဟဇာတာ</Emphasis>—  နေဝဒဿနေန နဘာဝနာယ ပဟာတဗ္ဗဟေတုကာ စေတနာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ကမ္မပစ္စယေန ပစ္စယော. ပဋိသန္ဓိက္ခဏေ …ပေ… . <Emphasis>နာနာက္ခဏိကာ</Emphasis>—  နေဝဒဿနေန နဘာဝနာယ ပဟာတဗ္ဗဟေတုကာ စေတနာ ဝိပါကာနံ ခန္ဓာနံ ကဋတ္တာ စ ရူပါနံ ကမ္မပစ္စယေန ပစ္စယော. (1)
</Paragraph>
</Division>