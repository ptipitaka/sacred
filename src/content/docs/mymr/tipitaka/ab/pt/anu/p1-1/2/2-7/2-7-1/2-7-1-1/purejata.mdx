---
title: ပုရေဇာတ
tableOfContents: false
sidebar:
  order: 17
type: tipitaka
basket: ab
book: p1-1
review:
  current: review
  updated: '2025-10-23T09:20:54.428764'
  updated_by: ''
  notes: ''
  history:
  - state: review
    date: '2025-10-23T09:20:54.428764'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="288" book="p1-1" e="ch" v="36" p="86">

<Paragraph number="928" book="p1-1">
အဗျာကတော ဓမ္မော အဗျာကတဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ.
</Paragraph>

<Paragraph number="929" book="p1-1">
<Emphasis>အာရမ္မဏပုရေဇာတံ</Emphasis>—  အရဟာ စက္ခုံ အနိစ္စတော ဒုက္ခတော အနတ္တတော ဝိပဿတိ. သောတံ …ပေ…  ဃာနံ …ပေ…  ဇိဝှံ …ပေ…  ကာယံ …ပေ…  ရူပေ …ပေ…  သဒ္ဒေ …ပေ…  ဂန္ဓေ …ပေ…  ရသေ …ပေ…  ဖောဋ္ဌဗ္ဗေ …ပေ…  ဝတ္ထုံ အနိစ္စတော ဒုက္ခတော အနတ္တတော ဝိပဿတိ, ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. ရူပါယတနံ စက္ခုဝိညာဏဿ ပုရေဇာတပစ္စယေန ပစ္စယော. သဒ္ဒါယတနံ သောတဝိညာဏဿ …ပေ…  ဂန္ဓာယတနံ ဃာနဝိညာဏဿ …ပေ…  ရသာယတနံ ဇိဝှါဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ ပုရေဇာတပစ္စယေန ပစ္စယော.
</Paragraph>

<Paragraph number="930" book="p1-1">
<Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏဿ ပုရေဇာတပစ္စယေန ပစ္စယော. သောတာယတနံ သောတဝိညာဏဿ …ပေ…  ဃာနာယတနံ ဃာနဝိညာဏဿ …ပေ…  ဇိဝှါယတနံ ဇိဝှါဝိညာဏဿ …ပေ…  ကာယာယတနံ ကာယဝိညာဏဿ ပုရေဇာတပစ္စယေန ပစ္စယော. ဝတ္ထု ဝိပါကာဗျာကတာနံ ကိရိယာဗျာကတာနံ ခန္ဓာနံ ပုရေဇာတပစ္စယေန ပစ္စယော. (1)
</Paragraph>

<Paragraph number="931" book="p1-1">
အဗျာကတော ဓမ္မော ကုသလဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ.
</Paragraph>

<Paragraph number="932" book="p1-1">
<Emphasis>အာရမ္မဏပုရေဇာတံ</Emphasis>—  သေက္ခာ ဝါ ပုထုဇ္ဇနာ ဝါ စက္ခုံ အနိစ္စတော ဒုက္ခတော အနတ္တတော ဝိပဿန္တိ. သောတံ …ပေ…  ဃာနံ …ပေ…  ဇိဝှံ …ပေ…  ကာယံ …ပေ…  ရူပေ …ပေ…  သဒ္ဒေ …ပေ…  ဂန္ဓေ …ပေ…  ရသေ …ပေ…  ဖောဋ္ဌဗ္ဗေ …ပေ…  ဝတ္ထုံ အနိစ္စတော ဒုက္ခတော အနတ္တတော ဝိပဿန္တိ. ဒိဗ္ဗေန စက္ခုနာ ရူပံ ပဿန္တိ. ဒိဗ္ဗာယ သောတဓာတုယာ သဒ္ဒံ သုဏန္တိ.
</Paragraph>

<Paragraph number="933" book="p1-1">
<Emphasis>ဝတ္ထုပုရေဇာတံ</Emphasis>—  ဝတ္ထု ကုသလာနံ ခန္ဓာနံ ပုရေဇာတပစ္စယေန ပစ္စယော. (2)
</Paragraph>

<Paragraph number="934" book="p1-1">
အဗျာကတော ဓမ္မော အကုသလဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ, ဒိဋ္ဌိ ဥပ္ပဇ္ဇတိ, ဝိစိကိစ္ဆာ ဥပ္ပဇ္ဇတိ, ဥဒ္ဓစ္စံ ဥပ္ပဇ္ဇတိ, ဒေါမနဿံ ဥပ္ပဇ္ဇတိ. သောတံ …ပေ…  ဃာနံ …ပေ…  ဇိဝှံ …ပေ…  ကာယံ …ပေ…  ရူပေ …ပေ…  သဒ္ဒေ …ပေ…  ဂန္ဓေ …ပေ…  ရသေ …ပေ…  ဖောဋ္ဌဗ္ဗေ …ပေ…  ဝတ္ထုံ အဿာဒေတိ အဘိနန္ဒတိ, တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ.
</Paragraph>

<Paragraph number="935" book="p1-1">
<Emphasis>ဝတ္ထုပုရေဇာတံ</Emphasis>—  ဝတ္ထု အကုသလာနံ ခန္ဓာနံ ပုရေဇာတပစ္စယေန ပစ္စယော. (3)
</Paragraph>
</Division>