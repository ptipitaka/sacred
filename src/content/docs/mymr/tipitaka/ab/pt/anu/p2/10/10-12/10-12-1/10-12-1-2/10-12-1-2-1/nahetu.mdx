---
title: နဟေတု
tableOfContents: false
sidebar:
  order: 2
type: tipitaka
basket: ab
book: p2
review:
  current: review
  updated: '2025-10-23T09:21:04.021568'
  updated_by: ''
  notes: ''
  history:
  - state: review
    date: '2025-10-23T09:21:04.021568'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="323" book="p2" e="ch" v="38" p="178">

<Paragraph number="3112" book="p2">
အဇ္ဈတ္တိကံ ဓမ္မံ ပဋိစ္စ အဇ္ဈတ္တိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကပဋိသန္ဓိက္ခဏေ စိတ္တံ ပဋိစ္စ အဇ္ဈတ္တိကံ ကဋတ္တာရူပံ. (1)
</Paragraph>

<Paragraph number="3113" book="p2">
အဇ္ဈတ္တိကံ ဓမ္မံ ပဋိစ္စ ဗာဟိရော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ စိတ္တံ ပဋိစ္စ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ; အဟေတုကပဋိသန္ဓိက္ခဏေ စိတ္တံ ပဋိစ္စ သမ္ပယုတ္တကာ ခန္ဓာ ဗာဟိရံ ကဋတ္တာ စ ရူပံ, ဝိစိကိစ္ဆာသဟဂတံ ဥဒ္ဓစ္စသဟဂတံ စိတ္တံ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (2)
</Paragraph>

<Paragraph number="3114" book="p2">
အဇ္ဈတ္တိကံ ဓမ္မံ ပဋိစ္စ အဇ္ဈတ္တိကော စ ဗာဟိရော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကပဋိသန္ဓိက္ခဏေ စိတ္တံ ပဋိစ္စ သမ္ပယုတ္တကာ ခန္ဓာ အဇ္ဈတ္တိကဉ္စ ဗာဟိရဉ္စ ကဋတ္တာရူပံ. (3)
</Paragraph>

</Division>
<Division number="324" book="p2" e="ch" v="38" p="178">

<Paragraph number="3115" book="p2">
ဗာဟိရံ ဓမ္မံ ပဋိစ္စ ဗာဟိရော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ ဗာဟိရံ ဧကံ ခန္ဓံ ပဋိစ္စ ဒွေ ခန္ဓာ စိတ္တသမုဋ္ဌာနဉ္စ ရူပံ, ဒွေ ခန္ဓေ …ပေ…  အဟေတုကပဋိသန္ဓိက္ခဏေ …ပေ…  (ယာဝ အသညသတ္တာ) ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (1)
</Paragraph>

<Paragraph number="3116" book="p2">
ဗာဟိရံ ဓမ္မံ ပဋိစ္စ အဇ္ဈတ္တိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကေ ဗာဟိရေ ခန္ဓေ ပဋိစ္စ စိတ္တံ; အဟေတုကပဋိသန္ဓိက္ခဏေ ဗာဟိရေ ခန္ဓေ ပဋိစ္စ စိတ္တံ အဇ္ဈတ္တိကံ ကဋတ္တာ စ ရူပံ, အဟေတုကပဋိသန္ဓိက္ခဏေ ဝတ္ထုံ ပဋိစ္စ စိတ္တံ. (2)
</Paragraph>

<Paragraph number="3117" book="p2">
ဗာဟိရံ ဓမ္မံ ပဋိစ္စ အဇ္ဈတ္တိကော စ ဗာဟိရော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကံ ဗာဟိရံ ဧကံ ခန္ဓံ ပဋိစ္စ ဒွေ ခန္ဓာ စိတ္တဉ္စ စိတ္တသမုဋ္ဌာနဉ္စ ရူပံ, ဒွေ ခန္ဓေ …ပေ…  အဟေတုကပဋိသန္ဓိက္ခဏေ ဗာဟိရံ ဧကံ ခန္ဓံ ပဋိစ္စ ဒွေ ခန္ဓာ စိတ္တဉ္စ အဇ္ဈတ္တိကဉ္စ ဗာဟိရဉ္စ ကဋတ္တာရူပံ, အဟေတုကပဋိသန္ဓိက္ခဏေ ဝတ္ထုံ ပဋိစ္စ စိတ္တံ သမ္ပယုတ္တကာ စ ခန္ဓာ. (3)
</Paragraph>

</Division>
<Division number="325" book="p2" e="ch" v="38" p="178">

<Paragraph number="3118" book="p2">
အဇ္ဈတ္တိကဉ္စ ဗာဟိရဉ္စ ဓမ္မံ ပဋိစ္စ အဇ္ဈတ္တိကော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကပဋိသန္ဓိက္ခဏေ စိတ္တဉ္စ သမ္ပယုတ္တကေ စ ခန္ဓေ ပဋိစ္စ အဇ္ဈတ္တိကံ ကဋတ္တာရူပံ. (1)
</Paragraph>

<Paragraph number="3119" book="p2">
အဇ္ဈတ္တိကဉ္စ ဗာဟိရဉ္စ ဓမ္မံ ပဋိစ္စ ဗာဟိရော ဓမ္မော ဥပ္ပဇ္ဇတိ နဟေတုပစ္စယာ—  အဟေတုကံ ဗာဟိရံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ စိတ္တသမုဋ္ဌာနဉ္စ ရူပံ, ဒွေ ခန္ဓေ …ပေ…  အဟေတုကံ စိတ္တဉ္စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ; အဟေတုကပဋိသန္ဓိက္ခဏေ ဗာဟိရံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ ဗာဟိရံ ကဋတ္တာ စ ရူပံ; အဟေတုကပဋိသန္ဓိက္ခဏေ စိတ္တဉ္စ မဟာဘူတေ စ ပဋိစ္စ ဗာဟိရံ ကဋတ္တာရူပံ, အဟေတုကပဋိသန္ဓိက္ခဏေ စိတ္တဉ္စ ဝတ္ထုဉ္စ ပဋိစ္စ ဗာဟိရာ ခန္ဓာ, ဝိစိကိစ္ဆာသဟဂတေ ဥဒ္ဓစ္စသဟဂတေ ခန္ဓေ စ စိတ္တဉ္စ ပဋိစ္စ ဝိစိကိစ္ဆာသဟဂတော ဥဒ္ဓစ္စသဟဂတော မောဟော. (2)
</Paragraph>

<Paragraph number="3120" book="p2">
အဇ္ဈတ္တိကဉ္စ ဗာဟိရဉ္စ ဓမ္မံ ပဋိစ္စ အဇ္ဈတ္တိကော စ ဗာဟိရော စ ဓမ္မာ ဥပ္ပဇ္ဇန္တိ နဟေတုပစ္စယာ—  အဟေတုကပဋိသန္ဓိက္ခဏေ ဗာဟိရံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ အဇ္ဈတ္တိကဉ္စ ဗာဟိရဉ္စ ကဋတ္တာရူပံ, ဒွေ ခန္ဓေ စ …ပေ… . (3)
</Paragraph>
</Division>