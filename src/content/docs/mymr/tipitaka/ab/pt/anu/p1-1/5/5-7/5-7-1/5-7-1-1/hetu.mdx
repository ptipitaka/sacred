---
title: "ဟေတု"
tableOfContents: false
sidebar:
  order: 8
type: "tipitaka"
basket: "ab"
book: "p1-1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="51" book="p1-1" e="ch" v="36" p="407">

<Paragraph number="2606" book="p1-1">
ဥပါဒိန္နုပါဒါနိယော ဓမ္မော ဥပါဒိန္နုပါဒါနိယဿ ဓမ္မဿ ဟေတုပစ္စယေန ပစ္စယော—  ဥပါဒိန္နုပါဒါနိယာ ဟေတူ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော; ပဋိသန္ဓိက္ခဏေ ဥပါဒိန္နုပါဒါနိယာ ဟေတူ သမ္ပယုတ္တကာနံ ခန္ဓာနံ ကဋတ္တာ စ ရူပါနံ ဟေတုပစ္စယေန ပစ္စယော. (1)
</Paragraph>

<Paragraph number="2607" book="p1-1">
ဥပါဒိန္နုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ ဟေတုပစ္စယေန ပစ္စယော—  ဥပါဒိန္နုပါဒါနိယာ ဟေတူ စိတ္တသမုဋ္ဌာနာနံ ရူပါနံ ဟေတုပစ္စယေန ပစ္စယော. (2)
</Paragraph>

<Paragraph number="2608" book="p1-1">
ဥပါဒိန္နုပါဒါနိယော ဓမ္မော ဥပါဒိန္နုပါဒါနိယဿ စ အနုပါဒိန္နုပါဒါနိယဿ စ ဓမ္မဿ ဟေတုပစ္စယေန ပစ္စယော—  ဥပါဒိန္နုပါဒါနိယာ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော. (3)
</Paragraph>

<Paragraph number="2609" book="p1-1">
အနုပါဒိန္နုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ ဟေတုပစ္စယေန ပစ္စယော—  အနုပါဒိန္နုပါဒါနိယာ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော. (1)
</Paragraph>

<Paragraph number="2610" book="p1-1">
အနုပါဒိန္နအနုပါဒါနိယော ဓမ္မော အနုပါဒိန္နအနုပါဒါနိယဿ ဓမ္မဿ ဟေတုပစ္စယေန ပစ္စယော—  အနုပါဒိန္နအနုပါဒါနိယာ ဟေတူ သမ္ပယုတ္တကာနံ ခန္ဓာနံ ဟေတုပစ္စယေန ပစ္စယော. (1)
</Paragraph>

<Paragraph number="2611" book="p1-1">
အနုပါဒိန္နအနုပါဒါနိယော ဓမ္မော အနုပါဒိန္နုပါဒါနိယဿ ဓမ္မဿ ဟေတုပစ္စယေန ပစ္စယော—  အနုပါဒိန္နအနုပါဒါနိယာ ဟေတူ စိတ္တသမုဋ္ဌာနာနံ ရူပါနံ ဟေတုပစ္စယေန ပစ္စယော. (2)
</Paragraph>

<Paragraph number="2612" book="p1-1">
အနုပါဒိန္နအနုပါဒါနိယော ဓမ္မော အနုပါဒိန္နုပါဒါနိယဿ စ အနုပါဒိန္နအနုပါဒါနိယဿ စ ဓမ္မဿ ဟေတုပစ္စယေန ပစ္စယော—  အနုပါဒိန္နအနုပါဒါနိယာ ဟေတူ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ ဟေတုပစ္စယေန ပစ္စယော. (3)
</Paragraph>
</Division>