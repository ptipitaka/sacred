---
title: ဥပနိဿယ
tableOfContents: false
sidebar:
  order: 14
type: tipitaka
basket: ab
book: p1-2
review:
  current: review
  updated: '2025-10-23T09:21:00.541387'
  updated_by: ''
  notes: ''
  history:
  - state: review
    date: '2025-10-23T09:21:00.541387'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="8" book="p1-2" e="ch" v="37" p="414">

<Paragraph number="2639" book="p1-2">
အတီတော ဓမ္မော ပစ္စုပ္ပန္နဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အတီတံ သဒ္ဓံ ဥပနိဿာယ ဒါနံ ဒေတိ, သီလံ သမာဒိယတိ, ဥပေါသထကမ္မံ ကရောတိ, ဈာနံ ဥပ္ပါဒေတိ, ဝိပဿနံ…  မဂ္ဂံ…  အဘိညံ…  သမာပတ္တိံ ဥပ္ပါဒေတိ, မာနံ ဇပ္ပေတိ, ဒိဋ္ဌိံ ဂဏှာတိ. အတီတံ သီလံ …ပေ…  ပညံ…  ရာဂံ …ပေ…  ပတ္ထနံ…  ကာယိကံ သုခံ…  ကာယိကံ ဒုက္ခံ ဥပနိဿာယ ဒါနံ ဒေတိ သီလံ သမာဒိယတိ, ဥပေါသထကမ္မံ …ပေ…  သမာပတ္တိံ ဥပ္ပါဒေတိ, ပါဏံ ဟနတိ …ပေ…  သံဃံ ဘိန္ဒတိ. အတီတာ သဒ္ဓါ …ပေ…  ပညာ, ရာဂေါ …ပေ…  ပတ္ထနာ, ကာယိကံ သုခံ…  ကာယိကံ ဒုက္ခံ…  ပစ္စုပ္ပန္နာယ သဒ္ဓါယ …ပေ…  ပညာယ, ရာဂဿ …ပေ…  ပတ္ထနာယ …ပေ…  ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="2640" book="p1-2">
အနာဂတော ဓမ္မော ပစ္စုပ္ပန္နဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  အနာဂတံ စက္ခုသမ္ပဒံ ပတ္ထယမာနော …ပေ…  သောတသမ္ပဒံ…  ဃာနသမ္ပဒံ ဇိဝှါသမ္ပဒံ…  ကာယသမ္ပဒံ…  ဝဏ္ဏသမ္ပဒံ…  သဒ္ဒသမ္ပဒံ…  ဂန္ဓသမ္ပဒံ…  ရသသမ္ပဒံ…  ဖောဋ္ဌဗ္ဗသမ္ပဒံ…  ပတ္ထယမာနော …ပေ…  အနာဂတေ ခန္ဓေ ပတ္ထယမာနော ဒါနံ ဒေတိ, သီလံ သမာဒိယတိ, ဥပေါသထကမ္မံ…  အနာဂတာ စက္ခုသမ္ပဒါ …ပေ…  ဝဏ္ဏသမ္ပဒါ …ပေ…  ဖောဋ္ဌဗ္ဗသမ္ပဒါ…  အနာဂတာ ခန္ဓာ ပစ္စုပ္ပန္နာယ သဒ္ဓါယ …ပေ…  ပညာယ, ကာယိကဿ သုခဿ, ကာယိကဿ ဒုက္ခဿ, မဂ္ဂဿ, ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="2641" book="p1-2">
ပစ္စုပ္ပန္နော ဓမ္မော ပစ္စုပ္ပန္နဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ပစ္စုပ္ပန္နံ ဥတုံ ဥပနိဿာယ ဈာနံ ဥပ္ပါဒေတိ, ဝိပဿနံ …ပေ…  ပစ္စုပ္ပန္နံ ဘောဇနံ သေနာသနံ ဥပနိဿာယ ဈာနံ ဥပ္ပါဒေတိ …ပေ…  သမာပတ္တိံ ဥပ္ပါဒေတိ. ပစ္စုပ္ပန္နံ ဥတု…  ဘောဇနံ…  သေနာသနံ ပစ္စုပ္ပန္နာယ သဒ္ဓါယ …ပေ…  ပညာယ ကာယိကဿ …ပေ…  ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>
</Division>