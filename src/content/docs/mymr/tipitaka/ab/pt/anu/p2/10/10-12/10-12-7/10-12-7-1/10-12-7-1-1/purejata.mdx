---
title: ပုရေဇာတ
tableOfContents: false
sidebar:
  order: 11
type: tipitaka
basket: ab
book: p2
review:
  current: review
  updated: '2025-10-23T09:21:04.172133'
  updated_by: ''
  notes: ''
  history:
  - state: review
    date: '2025-10-23T09:21:04.172133'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="345" book="p2" e="ch" v="38" p="186">

<Paragraph number="3172" book="p2">
အဇ္ဈတ္တိကော ဓမ္မော အဇ္ဈတ္တိကဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ကာယံ အနိစ္စတော …ပေ…  ဝိပဿတိ, အဿာဒေတိ အဘိနန္ဒတိ, တံ အာရဗ္ဘ စိတ္တံ ဥပ္ပဇ္ဇတိ. <Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ ပုရေဇာတပစ္စယေန ပစ္စယော. (1)
</Paragraph>

<Paragraph number="3173" book="p2">
အဇ္ဈတ္တိကော ဓမ္မော ဗာဟိရဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ကာယံ အနိစ္စတော …ပေ…  ဝိပဿတိ, အဿာဒေတိ …ပေ…  ဒေါမနဿံ ဥပ္ပဇ္ဇတိ. <Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏသဟဂတာနံ ခန္ဓာနံ …ပေ…  ကာယာယတနံ ကာယဝိညာဏသဟဂတာနံ ခန္ဓာနံ ပုရေဇာတပစ္စယေန ပစ္စယော. (2)
</Paragraph>

<Paragraph number="3174" book="p2">
အဇ္ဈတ္တိကော ဓမ္မော အဇ္ဈတ္တိကဿ စ ဗာဟိရဿ စ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  စက္ခုံ …ပေ…  ကာယံ အနိစ္စတော …ပေ…  ဝိပဿတိ, တံ အာရဗ္ဘ စိတ္တဉ္စ သမ္ပယုတ္တကာ ခန္ဓာ စ ဥပ္ပဇ္ဇန္တိ. <Emphasis>ဝတ္ထုပုရေဇာတံ</Emphasis>—  စက္ခာယတနံ စက္ခုဝိညာဏဿ သမ္ပယုတ္တကာနဉ္စ ခန္ဓာနံ …ပေ…  ကာယာယတနံ ကာယဝိညာဏဿ သမ္ပယုတ္တကာနဉ္စ ခန္ဓာနံ ပုရေဇာတပစ္စယေန ပစ္စယော. (3)
</Paragraph>

</Division>
<Division number="346" book="p2" e="ch" v="38" p="186">

<Paragraph number="3175" book="p2">
ဗာဟိရော ဓမ္မော ဗာဟိရဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  ရူပေ …ပေ…  ဖောဋ္ဌဗ္ဗေ…  ဝတ္ထုံ အနိစ္စတော …ပေ…  ဒေါမနဿံ ဥပ္ပဇ္ဇတိ; ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. <Emphasis>ဝတ္ထုပုရေဇာတံ</Emphasis>—  ဝတ္ထု ဗာဟိရာနံ ခန္ဓာနံ ပုရေဇာတပစ္စယေန ပစ္စယော. (1)
</Paragraph>

<Paragraph number="3176" book="p2">
ဗာဟိရော ဓမ္မော အဇ္ဈတ္တိကဿ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  ရူပေ …ပေ…  ဖောဋ္ဌဗ္ဗေ…  ဝတ္ထုံ အနိစ္စတော …ပေ…  တံ အာရဗ္ဘ စိတ္တံ ဥပ္ပဇ္ဇတိ. ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. <Emphasis>ဝတ္ထုပုရေဇာတံ</Emphasis>—  ဝတ္ထု စိတ္တဿ ပုရေဇာတပစ္စယေန ပစ္စယော. (2)
</Paragraph>

<Paragraph number="3177" book="p2">
ဗာဟိရော ဓမ္မော အဇ္ဈတ္တိကဿ စ ဗာဟိရဿ စ ဓမ္မဿ ပုရေဇာတပစ္စယေန ပစ္စယော—  အာရမ္မဏပုရေဇာတံ, ဝတ္ထုပုရေဇာတံ. <Emphasis>အာရမ္မဏပုရေဇာတံ</Emphasis>—  ရူပေ …ပေ…  ဖောဋ္ဌဗ္ဗေ…  ဝတ္ထုံ အနိစ္စတော …ပေ…  တံ အာရဗ္ဘ စိတ္တဉ္စ သမ္ပယုတ္တကာ ခန္ဓာ စ ဥပ္ပဇ္ဇန္တိ. ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ. <Emphasis>ဝတ္ထုပုရေဇာတံ</Emphasis>—  ဝတ္ထု စိတ္တဿ သမ္ပယုတ္တကာနဉ္စ ခန္ဓာနံ ပုရေဇာတပစ္စယေန ပစ္စယော. (3)
</Paragraph>

</Division>
<Division number="347" book="p2" e="ch" v="38" p="187">

<Paragraph number="3178" book="p2">
အဇ္ဈတ္တိကော စ ဗာဟိရော စ ဓမ္မာ အဇ္ဈတ္တိကဿ ဓမ္မဿ ပုရေဇာတပစ္စယေန ပစ္စယော—  <Emphasis>အာရမ္မဏပုရေဇာတံ, ဝတ္ထုပုရေဇာတံ</Emphasis>. စက္ခာယတနဉ္စ ဝတ္ထု စ စိတ္တဿ …ပေ…  ကာယာယတနဉ္စ ဝတ္ထု စ စိတ္တဿ ပုရေဇာတပစ္စယေန ပစ္စယော; ရူပါယတနဉ္စ စက္ခာယတနဉ္စ စက္ခုဝိညာဏဿ …ပေ…  ဖောဋ္ဌဗ္ဗာယတနဉ္စ ကာယာယတနဉ္စ ကာယဝိညာဏဿ ပုရေဇာတပစ္စယေန ပစ္စယော. (1)
</Paragraph>

<Paragraph number="3179" book="p2">
အဇ္ဈတ္တိကော စ ဗာဟိရော စ ဓမ္မာ ဗာဟိရဿ ဓမ္မဿ ပုရေဇာတပစ္စယေန ပစ္စယော—  <Emphasis>အာရမ္မဏပုရေဇာတံ, ဝတ္ထုပုရေဇာတံ</Emphasis>. စက္ခာယတနဉ္စ ဝတ္ထု စ ဗာဟိရာနံ ခန္ဓာနံ ပုရေဇာတပစ္စယေန ပစ္စယော …ပေ…  ကာယာယတနဉ္စ ဝတ္ထု စ ဗာဟိရာနံ ခန္ဓာနံ ပုရေဇာတပစ္စယေန ပစ္စယော; ရူပါယတနဉ္စ စက္ခာယတနဉ္စ စက္ခုဝိညာဏသဟဂတာနံ ခန္ဓာနံ ပုရေဇာတပစ္စယေန ပစ္စယော …ပေ…  ဖောဋ္ဌဗ္ဗာယတနဉ္စ ကာယာယတနဉ္စ ကာယဝိညာဏသဟဂတာနံ ခန္ဓာနံ ပုရေဇာတပစ္စယေန ပစ္စယော. (2)
</Paragraph>

<Paragraph number="3180" book="p2">
အဇ္ဈတ္တိကော စ ဗာဟိရော စ ဓမ္မာ အဇ္ဈတ္တိကဿ စ ဗာဟိရဿ စ ဓမ္မဿ ပုရေဇာတပစ္စယေန ပစ္စယော—  <Emphasis>အာရမ္မဏပုရေဇာတံ, ဝတ္ထုပုရေဇာတံ</Emphasis>. စက္ခာယတနဉ္စ ဝတ္ထု စ စိတ္တဿ သမ္ပယုတ္တကာနဉ္စ ခန္ဓာနံ ပုရေဇာတပစ္စယေန ပစ္စယော …ပေ…  ကာယာယတနဉ္စ ဝတ္ထု စ …ပေ…  ရူပါယတနဉ္စ စက္ခာယတနဉ္စ စက္ခုဝိညာဏဿ သမ္ပယုတ္တကာနဉ္စ ခန္ဓာနံ ပုရေဇာတပစ္စယေန ပစ္စယော …ပေ…  ဖောဋ္ဌဗ္ဗာယတနဉ္စ …ပေ… . (3)
</Paragraph>
</Division>