---
title: "ဝိပ္ပယုတ္တ"
tableOfContents: false
sidebar:
  order: 14
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="34">

<Paragraph number="1057">
အာသဝေါ ဓမ္မော နောအာသဝဿ ဓမ္မဿ ဝိပ္ပယုတ္တပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  အာသဝါ စိတ္တသမုဋ္ဌာနာနံ ရူပါနံ ဝိပ္ပယုတ္တပစ္စယေန ပစ္စယော. <Emphasis>ပစ္ဆာဇာတာ</Emphasis>—  အာသဝါ ပုရေဇာတဿ ဣမဿ ကာယဿ ဝိပ္ပယုတ္တပစ္စယေန ပစ္စယော. (1)
</Paragraph>

</Division>
<Division number="35">

<Paragraph number="1058">
နောအာသဝေါ ဓမ္မော နောအာသဝဿ ဓမ္မဿ ဝိပ္ပယုတ္တပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ. <Emphasis>သဟဇာတာ</Emphasis>—  နောအာသဝါ ခန္ဓာ စိတ္တသမုဋ္ဌာနာနံ ရူပါနံ ဝိပ္ပယုတ္တပစ္စယေန ပစ္စယော; ပဋိသန္ဓိက္ခဏေ …ပေ…  ခန္ဓာ ဝတ္ထုဿ ဝိပ္ပယုတ္တပစ္စယေန ပစ္စယော, ဝတ္ထု ခန္ဓာနံ ဝိပ္ပယုတ္တပစ္စယေန ပစ္စယော. <Emphasis>ပုရေဇာတံ</Emphasis>—  စက္ခာယတနံ စက္ခုဝိညာဏဿ …ပေ…  ကာယာယတနံ ကာယဝိညာဏဿ …ပေ…  ဝတ္ထု နောအာသဝါနံ ခန္ဓာနံ ဝိပ္ပယုတ္တပစ္စယေန ပစ္စယော. <Emphasis>ပစ္ဆာဇာတာ</Emphasis>—  နောအာသဝါ ခန္ဓာ ပုရေဇာတဿ ဣမဿ ကာယဿ ဝိပ္ပယုတ္တပစ္စယေန ပစ္စယော. (1)
</Paragraph>

<Paragraph number="1059">
နောအာသဝေါ ဓမ္မော အာသဝဿ ဓမ္မဿ ဝိပ္ပယုတ္တပစ္စယေန ပစ္စယော. <Emphasis>ပုရေဇာတံ</Emphasis>—  ဝတ္ထု အာသဝါနံ ဝိပ္ပယုတ္တပစ္စယေန ပစ္စယော. (2)
</Paragraph>

<Paragraph number="1060">
နောအာသဝေါ ဓမ္မော အာသဝဿ စ နောအာသဝဿ စ ဓမ္မဿ ဝိပ္ပယုတ္တပစ္စယေန ပစ္စယော. <Emphasis>ပုရေဇာတံ</Emphasis>—  ဝတ္ထု အာသဝါနံ သမ္ပယုတ္တကာနဉ္စ ခန္ဓာနံ ဝိပ္ပယုတ္တပစ္စယေန ပစ္စယော. (3)
</Paragraph>

</Division>
<Division number="36">

<Paragraph number="1061">
အာသဝေါ စ နောအာသဝေါ စ ဓမ္မာ နောအာသဝဿ ဓမ္မဿ ဝိပ္ပယုတ္တပစ္စယေန ပစ္စယော—  သဟဇာတံ, ပစ္ဆာဇာတံ. <Emphasis>သဟဇာတာ</Emphasis>—  အာသဝါ စ သမ္ပယုတ္တကာ စ ခန္ဓာ စိတ္တသမုဋ္ဌာနာနံ ရူပါနံ ဝိပ္ပယုတ္တပစ္စယေန ပစ္စယော. <Emphasis>ပစ္ဆာဇာတာ</Emphasis>—  အာသဝါ စ သမ္ပယုတ္တကာ စ ခန္ဓာ ပုရေဇာတဿ ဣမဿ ကာယဿ ဝိပ္ပယုတ္တပစ္စယေန ပစ္စယော. (1)
</Paragraph>
</Division>