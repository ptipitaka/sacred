---
title: ဝိပ္ပယုတ္တ
tableOfContents: false
sidebar:
  order: 7
type: tipitaka
basket: ab
book: p1-2
review:
  current: review
  updated: '2025-10-23T09:20:58.204828'
  updated_by: ''
  notes: ''
  history:
  - state: review
    date: '2025-10-23T09:20:58.204828'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="47" book="p1-2" e="ch" v="37" p="200">

<Paragraph number="1193" book="p1-2">
ဒဿနေန ပဟာတဗ္ဗဟေတုကံ ဓမ္မံ ပစ္စယာ ဒဿနေန ပဟာတဗ္ဗဟေတုကော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ဒဿနေန ပဟာတဗ္ဗဟေတုကံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓာ, ခန္ဓာ ဝတ္ထုံ ဝိပ္ပယုတ္တပစ္စယာ. (1)
</Paragraph>

<Paragraph number="1194" book="p1-2">
ဒဿနေန ပဟာတဗ္ဗဟေတုကံ ဓမ္မံ ပစ္စယာ နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ဒဿနေန ပဟာတဗ္ဗဟေတုကေ ခန္ဓေ ပစ္စယာ စိတ္တသမုဋ္ဌာနံ ရူပံ, ခန္ဓေ ဝိပ္ပယုတ္တပစ္စယာ. ဝိစိကိစ္ဆာသဟဂတေ ခန္ဓေ ပစ္စယာ မောဟော စိတ္တသမုဋ္ဌာနဉ္စ ရူပံ, မောဟော ဝတ္ထုံ ဝိပ္ပယုတ္တပစ္စယာ. စိတ္တသမုဋ္ဌာနံ ရူပံ ခန္ဓေ ဝိပ္ပယုတ္တပစ္စယာ. (2)
</Paragraph>

<Paragraph number="1195" book="p1-2">
ဒဿနေန ပဟာတဗ္ဗဟေတုကံ ဓမ္မံ ပစ္စယာ ဒဿနေန ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဥပ္ပဇ္ဇန္တိ ဝိပ္ပယုတ္တပစ္စယာ—  ဒဿနေန ပဟာတဗ္ဗဟေတုကံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ခန္ဓာ ဝတ္ထုံ ဝိပ္ပယုတ္တပစ္စယာ. စိတ္တသမုဋ္ဌာနံ ရူပံ ခန္ဓေ ဝိပ္ပယုတ္တပစ္စယာ. ဝိစိကိစ္ဆာသဟဂတံ ဧကံ ခန္ဓံ ပစ္စယာ တယော ခန္ဓာ မောဟော စ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ခန္ဓာ စ မောဟော စ ဝတ္ထုံ ဝိပ္ပယုတ္တပစ္စယာ. စိတ္တသမုဋ္ဌာနံ ရူပံ ခန္ဓေ ဝိပ္ပယုတ္တပစ္စယာ. (3)
</Paragraph>

<Paragraph number="1196" book="p1-2">
ဘာဝနာယ ပဟာတဗ္ဗဟေတုကံ ဓမ္မံ ပစ္စယာ ဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ…  တီဏိ. (ဒဿနေန သဒိသာ.)
</Paragraph>

</Division>
<Division number="48" book="p1-2" e="ch" v="37" p="200">

<Paragraph number="1197" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  နေဝဒဿနေန နဘာဝနာယ ပဟာတဗ္ဗဟေတုကံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ…  ဒွေ ခန္ဓေ …ပေ…  ခန္ဓာ ဝတ္ထုံ ဝိပ္ပယုတ္တပစ္စယာ. စိတ္တသမုဋ္ဌာနံ ရူပံ ခန္ဓေ ဝိပ္ပယုတ္တပစ္စယာ. ဝိစိကိစ္ဆာသဟဂတံ ဥဒ္ဓစ္စသဟဂတံ မောဟံ ပစ္စယာ စိတ္တသမုဋ္ဌာနံ ရူပံ, မောဟံ ဝိပ္ပယုတ္တပစ္စယာ. ပဋိသန္ဓိက္ခဏေ …ပေ…  ခန္ဓေ ပစ္စယာ ဝတ္ထု, ဝတ္ထုံ ပစ္စယာ ခန္ဓာ. ခန္ဓာ ဝတ္ထုံ ဝိပ္ပယုတ္တပစ္စယာ. ဝတ္ထု ခန္ဓေ ဝိပ္ပယုတ္တပစ္စယာ. ဧကံ မဟာဘူတံ ပစ္စယာ တယော မဟာဘူတာ …ပေ…  မဟာဘူတေ ပစ္စယာ စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ, ခန္ဓေ ဝိပ္ပယုတ္တပစ္စယာ. စက္ခာယတနံ ပစ္စယာ စက္ခုဝိညာဏံ …ပေ…  ကာယာယတနံ ပစ္စယာ ကာယဝိညာဏံ; ဝတ္ထုံ ပစ္စယာ နေဝဒဿနေန နဘာဝနာယ ပဟာတဗ္ဗဟေတုကာ ခန္ဓာ. (1)
</Paragraph>

<Paragraph number="1198" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ ဒဿနေန ပဟာတဗ္ဗဟေတုကော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ဝတ္ထုံ ပစ္စယာ ဒဿနေန ပဟာတဗ္ဗဟေတုကာ ခန္ဓာ, ဝတ္ထုံ ဝိပ္ပယုတ္တပစ္စယာ. ဝိစိကိစ္ဆာသဟဂတံ မောဟံ ပစ္စယာ သမ္ပယုတ္တကာ ခန္ဓာ, ဝတ္ထုံ ဝိပ္ပယုတ္တပစ္စယာ. (2)
</Paragraph>

<Paragraph number="1199" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ ဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ဝတ္ထုံ ပစ္စယာ ဘာဝနာယ ပဟာတဗ္ဗဟေတုကာ ခန္ဓာ, ဝတ္ထုံ ဝိပ္ပယုတ္တပစ္စယာ. ဥဒ္ဓစ္စသဟဂတံ မောဟံ ပစ္စယာ သမ္ပယုတ္တကာ ခန္ဓာ, ဝတ္ထုံ ဝိပ္ပယုတ္တပစ္စယာ. (3)
</Paragraph>

<Paragraph number="1200" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ ဒဿနေန ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဥပ္ပဇ္ဇန္တိ ဝိပ္ပယုတ္တပစ္စယာ—  ဝတ္ထုံ ပစ္စယာ ဒဿနေန ပဟာတဗ္ဗဟေတုကာ ခန္ဓာ; မဟာဘူတေ ပစ္စယာ စိတ္တသမုဋ္ဌာနံ ရူပံ, ခန္ဓာ ဝတ္ထုံ ဝိပ္ပယုတ္တပစ္စယာ. စိတ္တသမုဋ္ဌာနံ ရူပံ, ခန္ဓေ ဝိပ္ပယုတ္တပစ္စယာ. ဝိစိကိစ္ဆာသဟဂတံ မောဟံ ပစ္စယာ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ, ခန္ဓာ ဝတ္ထုံ ဝိပ္ပယုတ္တပစ္စယာ. စိတ္တသမုဋ္ဌာနံ ရူပံ မောဟံ ဝိပ္ပယုတ္တပစ္စယာ. ဝတ္ထုံ ပစ္စယာ ဝိစိကိစ္ဆာသဟဂတာ ခန္ဓာ စ မောဟော စ, ဝတ္ထုံ ဝိပ္ပယုတ္တပစ္စယာ. (4)
</Paragraph>

<Paragraph number="1201" book="p1-2">
နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ ဘာဝနာယ ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဥပ္ပဇ္ဇန္တိ ဝိပ္ပယုတ္တပစ္စယာ—  ဝတ္ထုံ ပစ္စယာ ဘာဝနာယ ပဟာတဗ္ဗဟေတုကာ ခန္ဓာ …ပေ… . (ဒဿနေန သဒိသံ.) (5)
</Paragraph>

</Division>
<Division number="49" book="p1-2" e="ch" v="37" p="201">

<Paragraph number="1202" book="p1-2">
ဒဿနေန ပဟာတဗ္ဗဟေတုကဉ္စ နေဝဒဿနေန နဘာဝနာယ ပဟာတဗ္ဗဟေတုကဉ္စ ဓမ္မံ ပစ္စယာ ဒဿနေန ပဟာတဗ္ဗဟေတုကော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ဒဿနေန ပဟာတဗ္ဗဟေတုကံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  ဝတ္ထုံ ဝိပ္ပယုတ္တပစ္စယာ. ဝိစိကိစ္ဆာသဟဂတံ ဧကံ ခန္ဓဉ္စ မောဟဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  ဝတ္ထုံ ဝိပ္ပယုတ္တပစ္စယာ. (1)
</Paragraph>

<Paragraph number="1203" book="p1-2">
ဒဿနေန ပဟာတဗ္ဗဟေတုကဉ္စ နေဝဒဿနေန နဘာဝနာယ ပဟာတဗ္ဗဟေတုကဉ္စ ဓမ္မံ ပစ္စယာ နေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ ဝိပ္ပယုတ္တပစ္စယာ—  ဒဿနေန ပဟာတဗ္ဗဟေတုကေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ, ခန္ဓေ ဝိပ္ပယုတ္တပစ္စယာ. ဝိစိကိစ္ဆာသဟဂတေ ခန္ဓေ စ မောဟဉ္စ ပစ္စယာ စိတ္တသမုဋ္ဌာနံ ရူပံ, ခန္ဓေ စ မောဟဉ္စ ဝိပ္ပယုတ္တပစ္စယာ. ဝိစိကိစ္ဆာသဟဂတေ ခန္ဓေ စ ဝတ္ထုဉ္စ ပစ္စယာ ဝိစိကိစ္ဆာသဟဂတော မောဟော, ဝတ္ထုံ ဝိပ္ပယုတ္တပစ္စယာ. (2)
</Paragraph>

<Paragraph number="1204" book="p1-2">
ဒဿနေန ပဟာတဗ္ဗဟေတုကဉ္စ နေဝဒဿနေန နဘာဝနာယ ပဟာတဗ္ဗဟေတုကဉ္စ ဓမ္မံ ပစ္စယာ ဒဿနေန ပဟာတဗ္ဗဟေတုကော စ နေဝဒဿနေန နဘာဝနာယ ပဟာတဗ္ဗဟေတုကော စ ဓမ္မာ ဥပ္ပဇ္ဇန္တိ ဝိပ္ပယုတ္တပစ္စယာ—  ဒဿနေန ပဟာတဗ္ဗဟေတုကံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  ဒဿနေန ပဟာတဗ္ဗဟေတုကေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ, ခန္ဓာ ဝတ္ထုံ ဝိပ္ပယုတ္တပစ္စယာ. စိတ္တသမုဋ္ဌာနံ ရူပံ ခန္ဓေ ဝိပ္ပယုတ္တပစ္စယာ. ဝိစိကိစ္ဆာသဟဂတံ ဧကံ ခန္ဓဉ္စ မောဟဉ္စ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ စ …ပေ…  ခန္ဓာ ဝတ္ထုံ ဝိပ္ပယုတ္တပစ္စယာ. စိတ္တသမုဋ္ဌာနံ ရူပံ, ခန္ဓေ စ မောဟဉ္စ ဝိပ္ပယုတ္တပစ္စယာ. ဝိစိကိစ္ဆာသဟဂတံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ မောဟော စ …ပေ…  ဒွေ ခန္ဓေ စ …ပေ…  ဝတ္ထုံ ဝိပ္ပယုတ္တပစ္စယာ. (3)
</Paragraph>

<Paragraph number="1205" book="p1-2">
ဘာဝနာယ ပဟာတဗ္ဗဟေတုကဉ္စ …ပေ…  တီဏိ. (ဒဿနေန သဒိသာ.)
</Paragraph>
</Division>