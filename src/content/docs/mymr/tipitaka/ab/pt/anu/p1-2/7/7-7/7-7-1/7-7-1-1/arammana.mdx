---
title: အာရမ္မဏ
tableOfContents: false
sidebar:
  order: 5
type: tipitaka
basket: ab
book: p1-2
review:
  current: review
  updated: '2025-10-23T09:21:01.692358'
  updated_by: ''
  notes: ''
  history:
  - state: review
    date: '2025-10-23T09:21:01.692358'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="69" book="p1-2" e="ch" v="37" p="40">

<Paragraph number="282" book="p1-2">
သဝိတက္ကသဝိစာရော ဓမ္မော သဝိတက္ကသဝိစာရဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ပစ္စဝေက္ခတိ; ပုဗ္ဗေ သုစိဏ္ဏာနိ ပစ္စဝေက္ခတိ; သဝိတက္ကသဝိစာရာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ပစ္စဝေက္ခတိ. အရိယာ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. သဝိတက္ကသဝိစာရေ ခန္ဓေ အနိစ္စတော ဒုက္ခတော အနတ္တတော ဝိပဿန္တိ အဿာဒေန္တိ အဘိနန္ဒန္တိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. သဝိတက္ကသဝိစာရေ ခန္ဓေ အာရဗ္ဘ သဝိတက္ကသဝိစာရာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="283" book="p1-2">
သဝိတက္ကသဝိစာရော ဓမ္မော အဝိတက္ကဝိစာရမတ္တဿ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ပစ္စဝေက္ခတိ; တံ အာရဗ္ဘ ဝိတက္ကော ဥပ္ပဇ္ဇတိ. ပုဗ္ဗေ သုစိဏ္ဏာနိ ပစ္စဝေက္ခတိ; သဝိတက္ကသဝိစာရာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ပစ္စဝေက္ခတိ; တံ အာရဗ္ဘ ဝိတက္ကော ဥပ္ပဇ္ဇတိ. အရိယာ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. သဝိတက္ကသဝိစာရေ ခန္ဓေ အနိစ္စတော ဒုက္ခတော အနတ္တတော ဝိပဿန္တိ အဿာဒေန္တိ အဘိနန္ဒန္တိ; တံ အာရဗ္ဘ ဝိတက္ကော ဥပ္ပဇ္ဇတိ. သဝိတက္ကသဝိစာရေ ခန္ဓေ အာရဗ္ဘ ဝိတက္ကော ဥပ္ပဇ္ဇတိ. (2)
</Paragraph>

<Paragraph number="284" book="p1-2">
သဝိတက္ကသဝိစာရော ဓမ္မော အဝိတက္ကအဝိစာရဿ ဓမ္မဿ အာရမ္မဏပစ္စယေန ပစ္စယော—  စေတောပရိယဉာဏေန သဝိတက္ကသဝိစာရစိတ္တသမင်္ဂိဿ စိတ္တံ ဇာနာတိ; သဝိတက္ကသဝိစာရာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ အာရမ္မဏပစ္စယေန ပစ္စယော. သဝိတက္ကသဝိစာရေ ခန္ဓေ အာရဗ္ဘ အဝိတက္ကအဝိစာရာ ခန္ဓာ ဥပ္ပဇ္ဇန္တိ. (3)
</Paragraph>

<Paragraph number="285" book="p1-2">
သဝိတက္ကသဝိစာရော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အာရမ္မဏပစ္စယေန ပစ္စယော—  ဒါနံ ဒတွာ သီလံ သမာဒိယိတွာ ဥပေါသထကမ္မံ ကတွာ တံ ပစ္စဝေက္ခတိ; တံ အာရဗ္ဘ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. ပုဗ္ဗေ သုစိဏ္ဏာနိ ပစ္စဝေက္ခတိ; သဝိတက္ကသဝိစာရာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ပစ္စဝေက္ခတိ; တံ အာရဗ္ဘ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. အရိယာ ပဟီနေ ကိလေသေ ပစ္စဝေက္ခန္တိ, ဝိက္ခမ္ဘိတေ ကိလေသေ ပစ္စဝေက္ခန္တိ, ပုဗ္ဗေ သမုဒါစိဏ္ဏေ ကိလေသေ ဇာနန္တိ. သဝိတက္ကသဝိစာရေ ခန္ဓေ အနိစ္စတော ဒုက္ခတော အနတ္တတော ဝိပဿန္တိ အဿာဒေန္တိ အဘိနန္ဒန္တိ; တံ အာရဗ္ဘ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. သဝိတက္ကသဝိစာရေ ခန္ဓေ အာရဗ္ဘ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. (4)
</Paragraph>

</Division>
<Division number="70" book="p1-2" e="ch" v="37" p="41">

<Paragraph number="286" book="p1-2">
အဝိတက္ကဝိစာရမတ္တော ဓမ္မော အဝိတက္ကဝိစာရမတ္တဿ ဓမ္မဿ အာရမ္မဏပစ္စယေန ပစ္စယော—  အဝိတက္ကဝိစာရမတ္တာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ပစ္စဝေက္ခတိ; တံ အာရဗ္ဘ ဝိတက္ကော ဥပ္ပဇ္ဇတိ. အဝိတက္ကဝိစာရမတ္တေ ခန္ဓေ စ ဝိတက္ကဉ္စ အနိစ္စတော ဒုက္ခတော အနတ္တတော ဝိပဿတိ အဿာဒေတိ အဘိနန္ဒတိ; တံ အာရဗ္ဘ ဝိတက္ကော ဥပ္ပဇ္ဇတိ. အဝိတက္ကဝိစာရမတ္တေ ခန္ဓေ စ ဝိတက္ကဉ္စ အာရဗ္ဘ ဝိတက္ကော ဥပ္ပဇ္ဇတိ. (1)
</Paragraph>

<Paragraph number="287" book="p1-2">
အဝိတက္ကဝိစာရမတ္တော ဓမ္မော သဝိတက္ကသဝိစာရဿ ဓမ္မဿ အာရမ္မဏပစ္စယေန ပစ္စယော—  အဝိတက္ကဝိစာရမတ္တာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ပစ္စဝေက္ခန္တိ; တံ အာရဗ္ဘ သဝိတက္ကသဝိစာရာ ခန္ဓာ ဥပ္ပဇ္ဇန္တိ. အဝိတက္ကဝိစာရမတ္တေ ခန္ဓေ စ ဝိတက္ကဉ္စ အနိစ္စတော ဒုက္ခတော အနတ္တတော ဝိပဿတိ အဿာဒေတိ အဘိနန္ဒတိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. အဝိတက္ကဝိစာရမတ္တေ ခန္ဓေ စ ဝိတက္ကဉ္စ အာရဗ္ဘ သဝိတက္ကသဝိစာရာ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="288" book="p1-2">
အဝိတက္ကဝိစာရမတ္တော ဓမ္မော အဝိတက္ကအဝိစာရဿ ဓမ္မဿ အာရမ္မဏပစ္စယေန ပစ္စယော—  စေတောပရိယဉာဏေန အဝိတက္ကဝိစာရမတ္တစိတ္တသမင်္ဂိဿ စိတ္တံ ဇာနာတိ. အဝိတက္ကဝိစာရမတ္တာ ခန္ဓာ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ အာရမ္မဏပစ္စယေန ပစ္စယော. အဝိတက္ကဝိစာရမတ္တေ ခန္ဓေ စ ဝိတက္ကဉ္စ အာရဗ္ဘ အဝိတက္ကအဝိစာရာ ခန္ဓာ ဥပ္ပဇ္ဇန္တိ. (3)
</Paragraph>

<Paragraph number="289" book="p1-2">
အဝိတက္ကဝိစာရမတ္တော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အာရမ္မဏပစ္စယေန ပစ္စယော—  အဝိတက္ကဝိစာရမတ္တာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ပစ္စဝေက္ခတိ; တံ အာရဗ္ဘ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. အဝိတက္ကဝိစာရမတ္တေ ခန္ဓေ စ ဝိတက္ကဉ္စ အနိစ္စတော ဒုက္ခတော အနတ္တတော ဝိပဿတိ အဿာဒေတိ အဘိနန္ဒတိ; တံ အာရဗ္ဘ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. အဝိတက္ကဝိစာရမတ္တေ ခန္ဓေ စ ဝိတက္ကဉ္စ အာရဗ္ဘ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. (4)
</Paragraph>

</Division>
<Division number="71" book="p1-2" e="ch" v="37" p="42">

<Paragraph number="290" book="p1-2">
အဝိတက္ကအဝိစာရော ဓမ္မော အဝိတက္ကအဝိစာရဿ ဓမ္မဿ အာရမ္မဏပစ္စယေန ပစ္စယော—  နိဗ္ဗာနံ အဝိတက္ကအဝိစာရဿ မဂ္ဂဿ ဖလဿ ဝိစာရဿ စ အာရမ္မဏပစ္စယေန ပစ္စယော. ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, စေတောပရိယဉာဏေန အဝိတက္ကအဝိစာရစိတ္တသမင်္ဂိဿ စိတ္တံ ဇာနာတိ. အာကာသာနဉ္စာယတနံ ဝိညာဏဉ္စာယတနဿ …ပေ…  အာကိဉ္စညာယတနံ နေဝသညာနာသညာယတနဿ အာရမ္မဏပစ္စယေန ပစ္စယော. ရူပါယတနံ စက္ခုဝိညာဏဿ …ပေ…  ဖောဋ္ဌဗ္ဗာယတနံ ကာယဝိညာဏဿ အာရမ္မဏပစ္စယေန ပစ္စယော. အဝိတက္ကအဝိစာရာ ခန္ဓာ ဣဒ္ဓိဝိဓဉာဏဿ, စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ အာရမ္မဏပစ္စယေန ပစ္စယော. အဝိတက္ကအဝိစာရေ ခန္ဓေ စ ဝိစာရဉ္စ အာရဗ္ဘ အဝိတက္ကအဝိစာရာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="291" book="p1-2">
အဝိတက္ကအဝိစာရော ဓမ္မော သဝိတက္ကသဝိစာရဿ ဓမ္မဿ အာရမ္မဏပစ္စယေန ပစ္စယော—  အရိယာ အဝိတက္ကအဝိစာရာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ပစ္စဝေက္ခန္တိ; တံ အာရဗ္ဘ သဝိတက္ကသဝိစာရာ ခန္ဓာ ဥပ္ပဇ္ဇန္တိ. အရိယာ နိဗ္ဗာနံ ပစ္စဝေက္ခန္တိ, နိဗ္ဗာနံ ဂေါတြဘုဿ ဝေါဒါနဿ သဝိတက္ကသဝိစာရဿ မဂ္ဂဿ ဖလဿ အာဝဇ္ဇနာယ အာရမ္မဏပစ္စယေန ပစ္စယော. စက္ခုံ အနိစ္စတော ဒုက္ခတော အနတ္တတော ဝိပဿတိ အဿာဒေတိ အဘိနန္ဒတိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. သောတံ…  ဃာနံ…  ဇိဝှံ…  ကာယံ…  ရူပေ…  သဒ္ဒေ…  ဂန္ဓေ…  ရသေ…  ဖောဋ္ဌဗ္ဗေ…  ဝတ္ထုံ…  အဝိတက္ကအဝိစာရေ ခန္ဓေ စ ဝိစာရဉ္စ အနိစ္စတော ဒုက္ခတော အနတ္တတော ဝိပဿတိ အဿာဒေတိ အဘိနန္ဒတိ; တံ အာရဗ္ဘ ရာဂေါ ဥပ္ပဇ္ဇတိ …ပေ…  ဒေါမနဿံ ဥပ္ပဇ္ဇတိ. အဝိတက္ကအဝိစာရေ ခန္ဓေ စ ဝိစာရဉ္စ အာရဗ္ဘ သဝိတက္ကသဝိစာရာ ခန္ဓာ ဥပ္ပဇ္ဇန္တိ. (2)
</Paragraph>

<Paragraph number="292" book="p1-2">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ ဓမ္မဿ အာရမ္မဏပစ္စယေန ပစ္စယော—  အရိယာ အဝိတက္ကအဝိစာရာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ပစ္စဝေက္ခန္တိ; တံ အာရဗ္ဘ ဝိတက္ကော ဥပ္ပဇ္ဇတိ. အရိယာ နိဗ္ဗာနံ ပစ္စဝေက္ခန္တိ, နိဗ္ဗာနံ အဝိတက္ကဝိစာရမတ္တဿ မဂ္ဂဿ ဖလဿ ဝိတက္ကဿ စ အာရမ္မဏပစ္စယေန ပစ္စယော. စက္ခုံ အနိစ္စတော ဒုက္ခတော အနတ္တတော …ပေ…  ဝတ္ထုံ…  အဝိတက္ကအဝိစာရေ ခန္ဓေ စ ဝိစာရဉ္စ အနိစ္စတော ဒုက္ခတော အနတ္တတော ဝိပဿတိ အဿာဒေတိ အဘိနန္ဒတိ; တံ အာရဗ္ဘ ဝိတက္ကော ဥပ္ပဇ္ဇတိ. အဝိတက္ကအဝိစာရေ ခန္ဓေ စ ဝိစာရဉ္စ အာရဗ္ဘ ဝိတက္ကော ဥပ္ပဇ္ဇတိ. (3)
</Paragraph>

<Paragraph number="293" book="p1-2">
အဝိတက္ကအဝိစာရော ဓမ္မော အဝိတက္ကဝိစာရမတ္တဿ စ အဝိတက္ကအဝိစာရဿ စ ဓမ္မဿ အာရမ္မဏပစ္စယေန ပစ္စယော—  နိဗ္ဗာနံ အဝိတက္ကဝိစာရမတ္တဿ မဂ္ဂဿ ဖလဿ ဝိစာရဿ စ အာရမ္မဏပစ္စယေန ပစ္စယော. (4)
</Paragraph>

<Paragraph number="294" book="p1-2">
အဝိတက္ကအဝိစာရော ဓမ္မော သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အာရမ္မဏပစ္စယေန ပစ္စယော—  အရိယာ အဝိတက္ကအဝိစာရာ ဈာနာ ဝုဋ္ဌဟိတွာ, မဂ္ဂါ ဝုဋ္ဌဟိတွာ, ဖလာ ဝုဋ္ဌဟိတွာ ဖလံ ပစ္စဝေက္ခန္တိ; တံ အာရဗ္ဘ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. အရိယာ နိဗ္ဗာနံ ပစ္စဝေက္ခန္တိ, နိဗ္ဗာနံ ဂေါတြဘုဿ ဝိတက္ကဿ စ ဝေါဒါနဿ ဝိတက္ကဿ စ သဝိတက္ကသဝိစာရဿ မဂ္ဂဿ ဝိတက္ကဿ စ သဝိတက္ကသဝိစာရဿ ဖလဿ ဝိတက္ကဿ စ အာဝဇ္ဇနာယ ဝိတက္ကဿ စ အာရမ္မဏပစ္စယေန ပစ္စယော. စက္ခုံ အနိစ္စတော ဒုက္ခတော အနတ္တတော ဝိပဿတိ အဿာဒေတိ အဘိနန္ဒတိ; တံ အာရဗ္ဘ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. သောတံ …ပေ…  ဖောဋ္ဌဗ္ဗံ…  ဝတ္ထုံ…  အဝိတက္ကအဝိစာရေ ခန္ဓေ စ ဝိစာရဉ္စ အနိစ္စတော ဒုက္ခတော အနတ္တတော ဝိပဿတိ အဿာဒေတိ အဘိနန္ဒတိ; တံ အာရဗ္ဘ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. (5)
</Paragraph>

</Division>
<Division number="72" book="p1-2" e="ch" v="37" p="44">

<Paragraph number="295" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ သဝိတက္ကသဝိစာရဿ အာရမ္မဏပစ္စယေန ပစ္စယော—  အဝိတက္ကဝိစာရမတ္တေ ခန္ဓေ စ ဝိစာရဉ္စ အာရဗ္ဘ သဝိတက္ကသဝိစာရာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="296" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကဝိစာရမတ္တဿ အာရမ္မဏပစ္စယေန ပစ္စယော—  အဝိတက္ကဝိစာရမတ္တေ ခန္ဓေ စ ဝိစာရဉ္စ အာရဗ္ဘ ဝိတက္ကော ဥပ္ပဇ္ဇတိ. (2)
</Paragraph>

<Paragraph number="297" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ အဝိတက္ကအဝိစာရဿ ဓမ္မဿ အာရမ္မဏပစ္စယေန ပစ္စယော—  အဝိတက္ကဝိစာရမတ္တာ ခန္ဓာ စ ဝိစာရော စ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ အာရမ္မဏပစ္စယေန ပစ္စယော. အဝိတက္ကဝိစာရမတ္တေ ခန္ဓေ စ ဝိစာရဉ္စ အာရဗ္ဘ အဝိတက္ကအဝိစာရာ ခန္ဓာ ဥပ္ပဇ္ဇန္တိ. (3)
</Paragraph>

<Paragraph number="298" book="p1-2">
အဝိတက္ကဝိစာရမတ္တော စ အဝိတက္ကအဝိစာရော စ ဓမ္မာ သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အာရမ္မဏပစ္စယေန ပစ္စယော—  အဝိတက္ကဝိစာရမတ္တေ ခန္ဓေ စ ဝိစာရဉ္စ အာရဗ္ဘ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. (4)
</Paragraph>

</Division>
<Division number="73" book="p1-2" e="ch" v="37" p="44">

<Paragraph number="299" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ အာရမ္မဏပစ္စယေန ပစ္စယော—  သဝိတက္ကသဝိစာရေ ခန္ဓေ စ ဝိတက္ကဉ္စ အာရဗ္ဘ သဝိတက္ကသဝိစာရာ ခန္ဓာ ဥပ္ပဇ္ဇန္တိ. (1)
</Paragraph>

<Paragraph number="300" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ အဝိတက္ကဝိစာရမတ္တဿ အာရမ္မဏပစ္စယေန ပစ္စယော—  သဝိတက္ကသဝိစာရေ ခန္ဓေ စ ဝိတက္ကဉ္စ အာရဗ္ဘ ဝိတက္ကော ဥပ္ပဇ္ဇတိ. (2)
</Paragraph>

<Paragraph number="301" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ အဝိတက္ကအဝိစာရဿ ဓမ္မဿ အာရမ္မဏပစ္စယေန ပစ္စယော—  သဝိတက္ကသဝိစာရာ ခန္ဓာ စ ဝိတက္ကော စ စေတောပရိယဉာဏဿ, ပုဗ္ဗေနိဝါသာနုဿတိဉာဏဿ, ယထာကမ္မူပဂဉာဏဿ, အနာဂတံသဉာဏဿ အာရမ္မဏပစ္စယေန ပစ္စယော. သဝိတက္ကသဝိစာရေ ခန္ဓေ စ ဝိတက္ကဉ္စ အာရဗ္ဘ အဝိတက္ကအဝိစာရာ ခန္ဓာ ဥပ္ပဇ္ဇန္တိ. (3)
</Paragraph>

<Paragraph number="302" book="p1-2">
သဝိတက္ကသဝိစာရော စ အဝိတက္ကဝိစာရမတ္တော စ ဓမ္မာ သဝိတက္ကသဝိစာရဿ စ အဝိတက္ကဝိစာရမတ္တဿ စ ဓမ္မဿ အာရမ္မဏပစ္စယေန ပစ္စယော—  သဝိတက္ကသဝိစာရေ ခန္ဓေ စ ဝိတက္ကဉ္စ အာရဗ္ဘ သဝိတက္ကသဝိစာရာ ခန္ဓာ စ ဝိတက္ကော စ ဥပ္ပဇ္ဇန္တိ. (4)
</Paragraph>
</Division>