---
title: "ဥပနိဿယ"
tableOfContents: false
sidebar:
  order: 11
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="76">

<Paragraph number="3712">
ဥပါဒါနသမ္ပယုတ္တော ဓမ္မော ဥပါဒါနသမ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ဥပါဒါနသမ္ပယုတ္တာ ခန္ဓာ ဥပါဒါနသမ္ပယုတ္တကာနံ ခန္ဓာနံ ဥပနိဿယပစ္စယေန ပစ္စယော. (မူလံ ကာတဗ္ဗံ.) ဥပါဒါနသမ္ပယုတ္တာ ခန္ဓာ ဥပါဒါနဝိပ္ပယုတ္တကာနံ ခန္ဓာနံ လောဘဿ စ ဥပနိဿယပစ္စယေန ပစ္စယော. (မူလံ ကာတဗ္ဗံ.) ဥပါဒါနသမ္ပယုတ္တာ ခန္ဓာ ဒိဋ္ဌိဂတဝိပ္ပယုတ္တလောဘသဟဂတာနံ ခန္ဓာနံ လောဘဿ စ ဥပနိဿယပစ္စယေန ပစ္စယော. (3)
</Paragraph>

</Division>
<Division number="77">

<Paragraph number="3713">
ဥပါဒါနဝိပ္ပယုတ္တော ဓမ္မော ဥပါဒါနဝိပ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ, မာနံ ဇပ္ပေတိ, သီလံ …ပေ…  ပညံ…  ဥပါဒါနဝိပ္ပယုတ္တံ ရာဂံ…  မာနံ…  ပတ္ထနံ …ပေ…  သေနာသနံ ဥပနိဿာယ ဒါနံ ဒေတိ …ပေ…  သံဃံ ဘိန္ဒတိ; သဒ္ဓါ …ပေ…  သေနာသနံ သဒ္ဓါယ …ပေ…  ပညာယ ဥပါဒါနဝိပ္ပယုတ္တဿ ရာဂဿ…  မာနဿ…  ပတ္ထနာယ…  ကာယိကဿ သုခဿ …ပေ…  ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="3714">
ဥပါဒါနဝိပ္ပယုတ္တော ဓမ္မော ဥပါဒါနသမ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  (တီဏိ ဥပနိဿယာ) သဒ္ဓံ ဥပနိဿာယ မာနံ ဇပ္ပေတိ, ဒိဋ္ဌိံ ဂဏှာတိ, သီလံ …ပေ…  ပညံ…  ဥပါဒါနဝိပ္ပယုတ္တံ ရာဂံ…  မာနံ…  ပတ္ထနံ…  သေနာသနံ ဥပနိဿာယ အဒိန္နံ …ပေ…  မုသာ …ပေ…  ပိသုဏံ …ပေ…  သမ္ဖံ …ပေ…  သန္ဓိံ …ပေ…  နိလ္လောပံ …ပေ…  ဧကာဂါရိကံ …ပေ…  ပရိပန္ထေ …ပေ…  ပရဒါရံ …ပေ…  ဂါမဃာတံ …ပေ…  နိဂမဃာတံ ကရောတိ. သဒ္ဓါ …ပေ…  သေနာသနံ ဥပါဒါနသမ္ပယုတ္တဿ ရာဂဿ…  မောဟဿ…  မာနဿ…  ဒိဋ္ဌိယာ…  ပတ္ထနာယ ဥပနိဿယပစ္စယေန ပစ္စယော. (2)
</Paragraph>

<Paragraph number="3715">
ဥပါဒါနဝိပ္ပယုတ္တော ဓမ္မော ဥပါဒါနသမ္ပယုတ္တဿ စ ဥပါဒါနဝိပ္ပယုတ္တဿ စ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ ဥပနိဿာယ မာနံ ဇပ္ပေတိ, သီလံ …ပေ…  ပညံ…  ဥပါဒါနဝိပ္ပယုတ္တံ ရာဂံ …ပေ…  သေနာသနံ ဥပနိဿာယ အဒိန္နံ အာဒိယတိ …ပေ…  ဂါမဃာတံ ကရောတိ…  နိဂမဃာတံ ကရောတိ… . သဒ္ဓါ …ပေ…  သေနာသနံ ဒိဋ္ဌိဂတဝိပ္ပယုတ္တလောဘသဟဂတာနံ ခန္ဓာနံ လောဘဿ စ ဥပနိဿယပစ္စယေန ပစ္စယော. (3)
</Paragraph>

</Division>
<Division number="78">

<Paragraph number="3716">
ဥပါဒါနသမ္ပယုတ္တော စ ဥပါဒါနဝိပ္ပယုတ္တော စ ဓမ္မာ ဥပါဒါနသမ္ပယုတ္တဿ ဓမ္မဿ ဥပနိဿယပစ္စယေန ပစ္စယော—  ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ဥပါဒါနသမ္ပယုတ္တကာနံ ခန္ဓာနံ ဥပနိဿယပစ္စယေန ပစ္စယော. (မူလံ ကာတဗ္ဗံ.) ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ဥပါဒါနဝိပ္ပယုတ္တာနံ ခန္ဓာနံ လောဘဿ စ ဥပနိဿယပစ္စယေန ပစ္စယော. (မူလံ ကာတဗ္ဗံ.) ဒိဋ္ဌိဂတဝိပ္ပယုတ္တလောဘသဟဂတာ ခန္ဓာ စ လောဘော စ ဒိဋ္ဌိဂတဝိပ္ပယုတ္တလောဘသဟဂတာနံ ခန္ဓာနံ လောဘဿ စ ဥပနိဿယပစ္စယေန ပစ္စယော. (3)
</Paragraph>
</Division>