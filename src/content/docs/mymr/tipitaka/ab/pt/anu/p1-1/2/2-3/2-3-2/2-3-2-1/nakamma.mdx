---
title: "နကမ္မ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="147">

<Paragraph number="529">
ကုသလံ ဓမ္မံ ပစ္စယာ ကုသလော ဓမ္မော ဥပ္ပဇ္ဇတိ နကမ္မပစ္စယာ—  ကုသလေ ခန္ဓေ ပစ္စယာ ကုသလာ စေတနာ. (1)
</Paragraph>

<Paragraph number="530">
အကုသလံ ဓမ္မံ ပစ္စယာ အကုသလော ဓမ္မော ဥပ္ပဇ္ဇတိ နကမ္မပစ္စယာ—  အကုသလေ ခန္ဓေ ပစ္စယာ အကုသလာ စေတနာ. (1)
</Paragraph>

<Paragraph number="531">
အဗျာကတံ ဓမ္မံ ပစ္စယာ အဗျာကတော ဓမ္မော ဥပ္ပဇ္ဇတိ နကမ္မပစ္စယာ, ကိရိယာဗျာကတေ ခန္ဓေ ပစ္စယာ ကိရိယာဗျာကတာ စေတနာ; ဗာဟိရံ…  အာဟာရသမုဋ္ဌာနံ…  ဥတုသမုဋ္ဌာနံ ဧကံ မဟာဘူတံ ပစ္စယာ …ပေ…  ဥပါဒါရူပံ, ဝတ္ထုံ ပစ္စယာ ကိရိယာဗျာကတာ စေတနာ. (1)
</Paragraph>

<Paragraph number="532">
အဗျာကတံ ဓမ္မံ ပစ္စယာ ကုသလော ဓမ္မော ဥပ္ပဇ္ဇတိ နကမ္မပစ္စယာ—  ဝတ္ထုံ ပစ္စယာ ကုသလာ စေတနာ. (2)
</Paragraph>

<Paragraph number="533">
အဗျာကတံ ဓမ္မံ ပစ္စယာ အကုသလော ဓမ္မော ဥပ္ပဇ္ဇတိ နကမ္မပစ္စယာ—  ဝတ္ထုံ ပစ္စယာ အကုသလာ စေတနာ. (3)
</Paragraph>

<Paragraph number="534">
ကုသလဉ္စ အဗျာကတဉ္စ ဓမ္မံ ပစ္စယာ ကုသလော ဓမ္မော ဥပ္ပဇ္ဇတိ နကမ္မပစ္စယာ—  ကုသလေ ခန္ဓေ စ ဝတ္ထုဉ္စ ပစ္စယာ ကုသလာ စေတနာ. (1)
</Paragraph>

<Paragraph number="535">
အကုသလဉ္စ အဗျာကတဉ္စ ဓမ္မံ ပစ္စယာ အကုသလော ဓမ္မော ဥပ္ပဇ္ဇတိ နကမ္မပစ္စယာ—  အကုသလေ ခန္ဓေ စ ဝတ္ထုဉ္စ ပစ္စယာ အကုသလာ စေတနာ. (1)
</Paragraph>
</Division>