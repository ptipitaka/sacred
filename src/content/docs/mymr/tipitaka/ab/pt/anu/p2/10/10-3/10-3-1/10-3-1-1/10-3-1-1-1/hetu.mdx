---
title: "ဟေတု"
tableOfContents: false
sidebar:
  order: 3
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="92" book="p2" e="ch" v="38" p="287">

<Paragraph number="2542" book="p2">
စေတသိကံ ဓမ္မံ ပဋိစ္စ စေတသိကော ဓမ္မော ဥပ္ပဇ္ဇတိ ဟေတုပစ္စယာ—  စေတသိကံ ဧကံ ခန္ဓံ ပဋိစ္စ ဒွေ ခန္ဓာ, ဒွေ ခန္ဓေ ပဋိစ္စ ဧကော ခန္ဓော; ပဋိသန္ဓိက္ခဏေ …ပေ… . (1)
</Paragraph>

<Paragraph number="2543" book="p2">
စေတသိကံ ဓမ္မံ ပဋိစ္စ အစေတသိကော ဓမ္မော ဥပ္ပဇ္ဇတိ ဟေတုပစ္စယာ—  စေတသိကေ ခန္ဓေ ပဋိစ္စ စိတ္တဉ္စ စိတ္တသမုဋ္ဌာနဉ္စ ရူပံ; ပဋိသန္ဓိက္ခဏေ စေတသိကေ ခန္ဓေ ပဋိစ္စ စိတ္တဉ္စ ကဋတ္တာ စ ရူပံ. (2)
</Paragraph>

<Paragraph number="2544" book="p2">
စေတသိကံ ဓမ္မံ ပဋိစ္စ စေတသိကော စ အစေတသိကော စ ဓမ္မာ ဥပ္ပဇ္ဇန္တိ ဟေတုပစ္စယာ—  စေတသိကံ ဧကံ ခန္ဓံ ပဋိစ္စ ဒွေ ခန္ဓာ စိတ္တဉ္စ စိတ္တသမုဋ္ဌာနဉ္စ ရူပံ, ဒွေ ခန္ဓေ …ပေ…  ပဋိသန္ဓိက္ခဏေ …ပေ… . (3)
</Paragraph>

</Division>
<Division number="93" book="p2" e="ch" v="38" p="287">

<Paragraph number="2545" book="p2">
အစေတသိကံ ဓမ္မံ ပဋိစ္စ အစေတသိကော ဓမ္မော ဥပ္ပဇ္ဇတိ ဟေတုပစ္စယာ—  စိတ္တံ ပဋိစ္စ စိတ္တသမုဋ္ဌာနံ ရူပံ; ပဋိသန္ဓိက္ခဏေ စိတ္တံ ပဋိစ္စ ကဋတ္တာရူပံ, စိတ္တံ ပဋိစ္စ ဝတ္ထု, ဝတ္ထုံ ပဋိစ္စ စိတ္တံ, ဧကံ မဟာဘူတံ …ပေ…  မဟာဘူတေ ပဋိစ္စ စိတ္တသမုဋ္ဌာနံ ရူပံ ကဋတ္တာရူပံ ဥပါဒါရူပံ. (1)
</Paragraph>

<Paragraph number="2546" book="p2">
အစေတသိကံ ဓမ္မံ ပဋိစ္စ စေတသိကော ဓမ္မော ဥပ္ပဇ္ဇတိ ဟေတုပစ္စယာ—  စိတ္တံ ပဋိစ္စ သမ္ပယုတ္တကာ ခန္ဓာ; ပဋိသန္ဓိက္ခဏေ စိတ္တံ …ပေ…  ပဋိသန္ဓိက္ခဏေ ဝတ္ထုံ ပဋိစ္စ စေတသိကာ ခန္ဓာ. (2)
</Paragraph>

<Paragraph number="2547" book="p2">
အစေတသိကံ ဓမ္မံ ပဋိစ္စ စေတသိကော စ အစေတသိကော စ ဓမ္မာ ဥပ္ပဇ္ဇန္တိ ဟေတုပစ္စယာ—  စိတ္တံ ပဋိစ္စ သမ္ပယုတ္တကာ ခန္ဓာ စိတ္တသမုဋ္ဌာနဉ္စ ရူပံ; ပဋိသန္ဓိက္ခဏေ စိတ္တံ …ပေ…  ပဋိသန္ဓိက္ခဏေ ဝတ္ထုံ ပဋိစ္စ စိတ္တဉ္စ သမ္ပယုတ္တကာ စ ခန္ဓာ. (3)
</Paragraph>

</Division>
<Division number="94" book="p2" e="ch" v="38" p="287">

<Paragraph number="2548" book="p2">
စေတသိကဉ္စ အစေတသိကဉ္စ ဓမ္မံ ပဋိစ္စ စေတသိကော ဓမ္မော ဥပ္ပဇ္ဇတိ ဟေတုပစ္စယာ—  စေတသိကံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ, ဒွေ ခန္ဓေ စ …ပေ…  ပဋိသန္ဓိက္ခဏေ စေတသိကံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ, ဒွေ ခန္ဓေ စ …ပေ…  ပဋိသန္ဓိက္ခဏေ စေတသိကံ ဧကံ ခန္ဓဉ္စ ဝတ္ထုဉ္စ ပဋိစ္စ ဒွေ ခန္ဓာ, ဒွေ ခန္ဓေ စ …ပေ… . (1)
</Paragraph>

<Paragraph number="2549" book="p2">
စေတသိကဉ္စ အစေတသိကဉ္စ ဓမ္မံ ပဋိစ္စ အစေတသိကော ဓမ္မော ဥပ္ပဇ္ဇတိ ဟေတုပစ္စယာ—  စေတသိကေ ခန္ဓေ စ စိတ္တဉ္စ ပဋိစ္စ စိတ္တသမုဋ္ဌာနံ ရူပံ, စေတသိကေ ခန္ဓေ စ မဟာဘူတေ စ ပဋိစ္စ စိတ္တသမုဋ္ဌာနံ ရူပံ; ပဋိသန္ဓိက္ခဏေ စေတသိကေ ခန္ဓေ စ စိတ္တဉ္စ ပဋိစ္စ ကဋတ္တာရူပံ, ပဋိသန္ဓိက္ခဏေ စေတသိကေ ခန္ဓေ စ မဟာဘူတေ စ ပဋိစ္စ ကဋတ္တာရူပံ, ပဋိသန္ဓိက္ခဏေ စေတသိကေ ခန္ဓေ စ ဝတ္ထုဉ္စ ပဋိစ္စ စိတ္တံ. (2)
</Paragraph>

<Paragraph number="2550" book="p2">
စေတသိကဉ္စ အစေတသိကဉ္စ ဓမ္မံ ပဋိစ္စ စေတသိကော စ အစေတသိကော စ ဓမ္မာ ဥပ္ပဇ္ဇန္တိ ဟေတုပစ္စယာ—  စေတသိကံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ စိတ္တသမုဋ္ဌာနဉ္စ ရူပံ, ဒွေ ခန္ဓေ စ …ပေ…  ပဋိသန္ဓိက္ခဏေ စေတသိကံ ဧကံ ခန္ဓဉ္စ စိတ္တဉ္စ ပဋိစ္စ ဒွေ ခန္ဓာ ကဋတ္တာ စ ရူပံ, ဒွေ ခန္ဓေ စ …ပေ…  ပဋိသန္ဓိက္ခဏေ စေတသိကံ ဧကံ ခန္ဓဉ္စ ဝတ္ထုဉ္စ ပဋိစ္စ ဒွေ ခန္ဓာ စိတ္တဉ္စ, ဒွေ ခန္ဓေ စ ဝတ္ထုဉ္စ ပဋိစ္စ ဧကော ခန္ဓော စိတ္တဉ္စ. (3)
</Paragraph>
</Division>