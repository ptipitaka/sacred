---
title: "ဥပနိဿယ"
tableOfContents: false
sidebar:
  order: 11
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="451" book="p2" e="ch" v="38" p="550">

<Paragraph number="3458" book="p2">
ဥပါဒိန္နော ဓမ္မော ဥပါဒိန္နဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ကာယိကံ သုခံ ကာယိကဿ သုခဿ…  ကာယိကဿ ဒုက္ခဿ ဥပနိဿယပစ္စယေန ပစ္စယော; ကာယိကံ ဒုက္ခံ…  ဥပါဒိန္နံ ဥတု…  ဘောဇနံ ကာယိကဿ သုခဿ…  ကာယိကဿ ဒုက္ခဿ ဥပနိဿယပစ္စယေန ပစ္စယော; ကာယိကံ သုခံ…  ကာယိကံ ဒုက္ခံ…  ဥတု…  ဘောဇနံ…  ကာယိကဿ သုခဿ…  ကာယိကဿ ဒုက္ခဿ ဥပနိဿယပစ္စယေန ပစ္စယော. (1)
</Paragraph>

<Paragraph number="3459" book="p2">
ဥပါဒိန္နော ဓမ္မော အနုပါဒိန္နဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  ကာယိကံ သုခံ ဥပနိဿာယ ဒါနံ ဒေတိ …ပေ…  သံဃံ ဘိန္ဒတိ; ကာယိကံ ဒုက္ခံ…  ဥပါဒိန္နံ ဥတုံ…  ဘောဇနံ ဥပနိဿာယ ဒါနံ ဒေတိ …ပေ…  သမာပတ္တိံ ဥပ္ပါဒေတိ; ပါဏံ ဟနတိ …ပေ…  သံဃံ ဘိန္ဒတိ; ကာယိကံ သုခံ…  ကာယိကံ ဒုက္ခံ…  ဥတု…  ဘောဇနံ သဒ္ဓါယ …ပေ…  ပတ္ထနာယ မဂ္ဂဿ, ဖလသမာပတ္တိယာ ဥပနိဿယပစ္စယေန ပစ္စယော. (2)
</Paragraph>

</Division>
<Division number="452" book="p2" e="ch" v="38" p="550">

<Paragraph number="3460" book="p2">
အနုပါဒိန္နော ဓမ္မော အနုပါဒိန္နဿ ဓမ္မဿ ဥပနိဿယပစ္စယေန ပစ္စယော—  အာရမ္မဏူပနိဿယော, အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ ဥပနိဿာယ ဒါနံ ဒေတိ, မာနံ ဇပ္ပေတိ, ဒိဋ္ဌိံ ဂဏှာတိ; သီလံ …ပေ…  ပတ္ထနံ…  ဥတုံ…  ဘောဇနံ…  သေနာသနံ ဥပနိဿာယ ဒါနံ ဒေတိ …ပေ…  သံဃံ ဘိန္ဒတိ; သဒ္ဓါ …ပေ…  ပတ္ထနာ…  ဥတု…  ဘောဇနံ…  သေနာသနံ သဒ္ဓါယ …ပေ…  ပတ္ထနာယ မဂ္ဂဿ, ဖလသမာပတ္တိယာ ဥပနိဿယပစ္စယေန ပစ္စယော. (1)
</Paragraph>

<Paragraph number="3461" book="p2">
အနုပါဒိန္နော ဓမ္မော ဥပါဒိန္နဿ ဓမ္မဿ ဥပနိဿယပစ္စယေန ပစ္စယော—  အနန္တရူပနိဿယော, ပကတူပနိဿယော …ပေ… . <Emphasis>ပကတူပနိဿယော</Emphasis>—  သဒ္ဓံ ဥပနိဿာယ အတ္တာနံ အာတာပေတိ ပရိတာပေတိ, ပရိယိဋ္ဌိမူလကံ ဒုက္ခံ ပစ္စနုဘောတိ; သီလံ …ပေ…  ပတ္ထနံ…  ဥတုံ…  ဘောဇနံ…  သေနာသနံ ဥပနိဿာယ အတ္တာနံ အာတာပေတိ ပရိတာပေတိ, ပရိယိဋ္ဌိမူလကံ ဒုက္ခံ ပစ္စနုဘောတိ; သဒ္ဓါ …ပေ…  သေနာသနံ ကာယိကဿ သုခဿ…  ကာယိကဿ ဒုက္ခဿ ဥပနိဿယပစ္စယေန ပစ္စယော. ကုသလာကုသလံ ကမ္မံ ဝိပါကဿ ဥပနိဿယပစ္စယေန ပစ္စယော. (2)
</Paragraph>
</Division>