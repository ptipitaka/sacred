---
title: "အတ္ထိ"
tableOfContents: false
sidebar:
  order: 6
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="46">

<Paragraph number="2849">
အဇ္ဈတ္တော ဓမ္မော အဇ္ဈတ္တဿ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. <Emphasis>သဟဇာတော</Emphasis>—  အဇ္ဈတ္တော ဧကော ခန္ဓော တိဏ္ဏန္နံ ခန္ဓာနံ စိတ္တသမုဋ္ဌာနာနဉ္စ ရူပါနံ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ …ပေ…  ခန္ဓာ ဝတ္ထုဿ …ပေ…  ဝတ္ထု ခန္ဓာနံ …ပေ…  ဧကံ မဟာဘူတံ …ပေ…  အသညသတ္တာနံ ဧကံ မဟာဘူတံ တိဏ္ဏန္နံ မဟာဘူတာနံ …ပေ… . <Emphasis>ပုရေဇာတံ</Emphasis>—  စက္ခုံ …ပေ…  ဝတ္ထုံ (ပုရေဇာတသဒိသံ), ဝတ္ထု အဇ္ဈတ္တာနံ ခန္ဓာနံ အတ္ထိပစ္စယေန ပစ္စယော. <Emphasis>ပစ္ဆာဇာတာ</Emphasis>—  အဇ္ဈတ္တာ ခန္ဓာ ပုရေဇာတဿ ဣမဿ ကာယဿ အတ္ထိပစ္စယေန ပစ္စယော. အဇ္ဈတ္တော <Emphasis>ကဗဠီကာရော အာဟာရော</Emphasis> အဇ္ဈတ္တဿ ကာယဿ …ပေ…  <Emphasis>ရူပဇီဝိတိန္ဒြိယံ</Emphasis>—  ကဋတ္တာရူပါနံ …ပေ… . (1)
</Paragraph>

<Paragraph number="2850">
အဇ္ဈတ္တော ဓမ္မော ဗဟိဒ္ဓါ ဓမ္မဿ အတ္ထိပစ္စယေန ပစ္စယော—  ပုရေဇာတံ, အာဟာရံ. <Emphasis>ပုရေဇာတံ</Emphasis>—  ပရော အဇ္ဈတ္တံ စက္ခုံ …ပေ…  ဝတ္ထုံ အနိစ္စတော …ပေ…  ဝိပဿတိ, ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, အဇ္ဈတ္တံ ရူပါယတနံ …ပေ…  ဖောဋ္ဌဗ္ဗာယတနံ ဗဟိဒ္ဓါ ကာယဝိညာဏဿ အတ္ထိပစ္စယေန ပစ္စယော. အဇ္ဈတ္တော <Emphasis>ကဗဠီကာရော အာဟာရော</Emphasis> ဗဟိဒ္ဓါ ကာယဿ အတ္ထိပစ္စယေန ပစ္စယော. (2)
</Paragraph>

</Division>
<Division number="47">

<Paragraph number="2851">
ဗဟိဒ္ဓါ ဓမ္မော ဗဟိဒ္ဓါ ဓမ္မဿ အတ္ထိပစ္စယေန ပစ္စယော—  သဟဇာတံ, ပုရေဇာတံ, ပစ္ဆာဇာတံ, အာဟာရံ, ဣန္ဒြိယံ. (ဗဟိဒ္ဓါ နိန္နာနာကရဏံ, မာတိကာပဒါနိ ဝိတ္ထာရေတဗ္ဗာနိ.) (1)
</Paragraph>

<Paragraph number="2852">
ဗဟိဒ္ဓါ ဓမ္မော အဇ္ဈတ္တဿ ဓမ္မဿ အတ္ထိပစ္စယေန ပစ္စယော—  ပုရေဇာတံ, အာဟာရံ. <Emphasis>ပုရေဇာတံ</Emphasis>—  ဗဟိဒ္ဓါ စက္ခုံ …ပေ…  ဝတ္ထုံ …ပေ…  ဒိဗ္ဗေန စက္ခုနာ ရူပံ ပဿတိ, ဒိဗ္ဗာယ သောတဓာတုယာ သဒ္ဒံ သုဏာတိ, ဗဟိဒ္ဓါ ရူပါယတနံ …ပေ…  ဖောဋ္ဌဗ္ဗာယတနံ အဇ္ဈတ္တဿ ကာယဝိညာဏဿ အတ္ထိပစ္စယေန ပစ္စယော. ဗဟိဒ္ဓါ <Emphasis>ကဗဠီကာရော အာဟာရော</Emphasis> အဇ္ဈတ္တဿ ကာယဿ အတ္ထိပစ္စယေန ပစ္စယော. (2)
</Paragraph>

</Division>
<Division number="48">

<Paragraph number="2853">
အဇ္ဈတ္တော ဓမ္မော စ ဗဟိဒ္ဓါ ဓမ္မော စ အဇ္ဈတ္တဿ ဓမ္မဿ အတ္ထိပစ္စယေန ပစ္စယော—  ပုရေဇာတံ, အာဟာရံ. <Emphasis>ပုရေဇာတံ</Emphasis>—  ဗဟိဒ္ဓါ ရူပါယတနဉ္စ အဇ္ဈတ္တံ စက္ခု စ အဇ္ဈတ္တဿ စက္ခုဝိညာဏဿ …ပေ…  ဗဟိဒ္ဓါ ဖောဋ္ဌဗ္ဗာယတနဉ္စ အဇ္ဈတ္တံ ကာယာယတနဉ္စ အဇ္ဈတ္တဿ ကာယဝိညာဏဿ အတ္ထိပစ္စယေန ပစ္စယော. ဗဟိဒ္ဓါ ရူပါယတနဉ္စ အဇ္ဈတ္တံ ဝတ္ထု စ …ပေ…  ဗဟိဒ္ဓါ ဖောဋ္ဌဗ္ဗာယတနဉ္စ အဇ္ဈတ္တံ ဝတ္ထု စ အဇ္ဈတ္တာနံ ခန္ဓာနံ အတ္ထိပစ္စယေန ပစ္စယော. <Emphasis>အာဟာရံ</Emphasis>—  အဇ္ဈတ္တော ကဗဠီကာရော အာဟာရော စ ဗဟိဒ္ဓါ ကဗဠီကာရော အာဟာရော စ အဇ္ဈတ္တဿ ကာယဿ အတ္ထိပစ္စယေန ပစ္စယော. (1)
</Paragraph>

<Paragraph number="2854">
အဇ္ဈတ္တော ဓမ္မော စ ဗဟိဒ္ဓါ ဓမ္မော စ ဗဟိဒ္ဓါ ဓမ္မဿ အတ္ထိပစ္စယေန ပစ္စယော—  ပုရေဇာတံ, အာဟာရံ. <Emphasis>ပုရေဇာတံ</Emphasis>—  အဇ္ဈတ္တံ ရူပါယတနဉ္စ ဗဟိဒ္ဓါ စက္ခာယတနဉ္စ ဗဟိဒ္ဓါ စက္ခုဝိညာဏဿ အတ္ထိပစ္စယေန ပစ္စယော …ပေ…  အဇ္ဈတ္တံ ဖောဋ္ဌဗ္ဗာယတနဉ္စ ဗဟိဒ္ဓါ ကာယာယတနဉ္စ ဗဟိဒ္ဓါ ကာယဝိညာဏဿ အတ္ထိပစ္စယေန ပစ္စယော. အဇ္ဈတ္တံ ရူပါယတနဉ္စ ဗဟိဒ္ဓါ ဝတ္ထု စ ဗဟိဒ္ဓါ ခန္ဓာနံ အတ္ထိပစ္စယေန ပစ္စယော …ပေ…  အဇ္ဈတ္တံ ဖောဋ္ဌဗ္ဗာယတနဉ္စ ဗဟိဒ္ဓါ ဝတ္ထု စ ဗဟိဒ္ဓါ ခန္ဓာနံ အတ္ထိပစ္စယေန ပစ္စယော. <Emphasis>အာဟာရံ</Emphasis>—  အဇ္ဈတ္တော ကဗဠီကာရော အာဟာရော စ ဗဟိဒ္ဓါ ကဗဠီကာရော အာဟာရော စ ဗဟိဒ္ဓါ ကာယဿ အတ္ထိပစ္စယေန ပစ္စယော. (2)
</Paragraph>
</Division>