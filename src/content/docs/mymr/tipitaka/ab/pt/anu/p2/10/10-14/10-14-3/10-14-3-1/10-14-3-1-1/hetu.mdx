---
title: ဟေတု
tableOfContents: false
sidebar:
  order: 3
type: tipitaka
basket: ab
book: p2
review:
  current: review
  updated: '2025-10-23T09:21:04.675908'
  updated_by: ''
  notes: ''
  history:
  - state: review
    date: '2025-10-23T09:21:04.675908'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="434" book="p2" e="ch" v="38" p="542">

<Paragraph number="3413" book="p2">
ဥပါဒိန္နံ ဓမ္မံ ပစ္စယာ ဥပါဒိန္နော ဓမ္မော ဥပ္ပဇ္ဇတိ ဟေတုပစ္စယာ—  ဥပါဒိန္နံ ဧကံ ခန္ဓံ ပစ္စယာ တယော ခန္ဓာ …ပေ…  ဒွေ ခန္ဓေ …ပေ…  ပဋိသန္ဓိက္ခဏေ ဥပါဒိန္နံ ဧကံ ခန္ဓံ ပစ္စယာ တယော ခန္ဓာ ကဋတ္တာ စ ရူပံ …ပေ…  ဒွေ ခန္ဓေ …ပေ…  ခန္ဓေ ပစ္စယာ ဝတ္ထု, ဝတ္ထုံ ပစ္စယာ ခန္ဓာ, ဧကံ မဟာဘူတံ …ပေ…  မဟာဘူတေ ပစ္စယာ ကဋတ္တာရူပံ ဥပါဒါရူပံ, ဝတ္ထုံ ပစ္စယာ ဥပါဒိန္နာ ခန္ဓာ. (1)
</Paragraph>

<Paragraph number="3414" book="p2">
ဥပါဒိန္နံ ဓမ္မံ ပစ္စယာ အနုပါဒိန္နော ဓမ္မော ဥပ္ပဇ္ဇတိ ဟေတုပစ္စယာ—  ဥပါဒိန္နေ ခန္ဓေ ပစ္စယာ စိတ္တသမုဋ္ဌာနံ ရူပံ, ဝတ္ထုံ ပစ္စယာ အနုပါဒိန္နာ ခန္ဓာ. (2)
</Paragraph>

<Paragraph number="3415" book="p2">
ဥပါဒိန္နံ ဓမ္မံ ပစ္စယာ ဥပါဒိန္နော စ အနုပါဒိန္နော စ ဓမ္မာ ဥပ္ပဇ္ဇန္တိ ဟေတုပစ္စယာ—  ဥပါဒိန္နံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ… . (3)
</Paragraph>

<Paragraph number="3416" book="p2">
အနုပါဒိန္နံ ဓမ္မံ ပစ္စယာ အနုပါဒိန္နော ဓမ္မော ဥပ္ပဇ္ဇတိ ဟေတုပစ္စယာ—  အနုပါဒိန္နံ ဧကံ ခန္ဓံ ပစ္စယာ တယော ခန္ဓာ စိတ္တသမုဋ္ဌာနဉ္စ ရူပံ …ပေ…  ဒွေ ခန္ဓေ …ပေ…  ဧကံ မဟာဘူတံ …ပေ…  မဟာဘူတေ ပစ္စယာ စိတ္တသမုဋ္ဌာနံ ရူပံ ဥပါဒါရူပံ. (1)
</Paragraph>

<Paragraph number="3417" book="p2">
ဥပါဒိန္နဉ္စ အနုပါဒိန္နဉ္စ ဓမ္မံ ပစ္စယာ အနုပါဒိန္နော ဓမ္မော ဥပ္ပဇ္ဇတိ ဟေတုပစ္စယာ—  ဥပါဒိန္နေ ခန္ဓေ စ မဟာဘူတေ စ ပစ္စယာ စိတ္တသမုဋ္ဌာနံ ရူပံ, အနုပါဒိန္နံ ဧကံ ခန္ဓဉ္စ ဝတ္ထုဉ္စ ပစ္စယာ တယော ခန္ဓာ …ပေ…  ဒွေ ခန္ဓေ စ …ပေ… . (1)
</Paragraph>
</Division>