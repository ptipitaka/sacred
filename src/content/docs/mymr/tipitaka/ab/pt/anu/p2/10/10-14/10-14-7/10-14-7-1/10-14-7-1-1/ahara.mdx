---
title: "အာဟာရ"
tableOfContents: false
sidebar:
  order: 2
type: "tipitaka"
basket: "ab"
book: "p2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="459" book="p2" e="ch" v="38" p="553">

<Paragraph number="3482" book="p2">
ဥပါဒိန္နော ဓမ္မော ဥပါဒိန္နဿ ဓမ္မဿ အာဟာရပစ္စယေန ပစ္စယော—  ဥပါဒိန္နာ အာဟာရာ သမ္ပယုတ္တကာနံ ခန္ဓာနံ အာဟာရပစ္စယေန ပစ္စယော; ပဋိသန္ဓိက္ခဏေ …ပေ…  ဥပါဒိန္နော ကဗဠီကာရော အာဟာရော ဣမဿ ဥပါဒိန္နဿ ကာယဿ အာဟာရပစ္စယေန ပစ္စယော. (1)
</Paragraph>

<Paragraph number="3483" book="p2">
ဥပါဒိန္နော ဓမ္မော အနုပါဒိန္နဿ ဓမ္မဿ အာဟာရပစ္စယေန ပစ္စယော—  ဥပါဒိန္နာ အာဟာရာ စိတ္တသမုဋ္ဌာနာနံ ရူပါနံ အာဟာရပစ္စယေန ပစ္စယော; ဥပါဒိန္နော ကဗဠီကာရော အာဟာရော ဣမဿ အနုပါဒိန္နဿ ကာယဿ အာဟာရပစ္စယေန ပစ္စယော. (2)
</Paragraph>

<Paragraph number="3484" book="p2">
ဥပါဒိန္နော ဓမ္မော ဥပါဒိန္နဿ စ အနုပါဒိန္နဿ စ ဓမ္မဿ အာဟာရပစ္စယေန ပစ္စယော—  ဥပါဒိန္နာ အာဟာရာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အာဟာရပစ္စယေန ပစ္စယော; ဥပါဒိန္နော ကဗဠီကာရော အာဟာရော ဣမဿ ဥပါဒိန္နဿ စ အနုပါဒိန္နဿ စ ကာယဿ အာဟာရပစ္စယေန ပစ္စယော. (3)
</Paragraph>

</Division>
<Division number="460" book="p2" e="ch" v="38" p="554">

<Paragraph number="3485" book="p2">
အနုပါဒိန္နော ဓမ္မော အနုပါဒိန္နဿ ဓမ္မဿ အာဟာရပစ္စယေန ပစ္စယော—  အနုပါဒိန္နာ အာဟာရာ သမ္ပယုတ္တကာနံ ခန္ဓာနံ စိတ္တသမုဋ္ဌာနာနဉ္စ ရူပါနံ အာဟာရပစ္စယေန ပစ္စယော; အနုပါဒိန္နော ကဗဠီကာရော အာဟာရော ဣမဿ အနုပါဒိန္နဿ ကာယဿ အာဟာရပစ္စယေန ပစ္စယော. (1)
</Paragraph>

<Paragraph number="3486" book="p2">
အနုပါဒိန္နော ဓမ္မော ဥပါဒိန္နဿ ဓမ္မဿ အာဟာရပစ္စယေန ပစ္စယော—  အနုပါဒိန္နော ကဗဠီကာရော အာဟာရော ဣမဿ ဥပါဒိန္နဿ ကာယဿ အာဟာရပစ္စယေန ပစ္စယော. (2)
</Paragraph>

<Paragraph number="3487" book="p2">
အနုပါဒိန္နော ဓမ္မော ဥပါဒိန္နဿ စ အနုပါဒိန္နဿ စ ဓမ္မဿ အာဟာရပစ္စယေန ပစ္စယော—  အနုပါဒိန္နော ကဗဠီကာရော အာဟာရော ဣမဿ ဥပါဒိန္နဿ စ အနုပါဒိန္နဿ စ ကာယဿ အာဟာရပစ္စယေန ပစ္စယော. (3)
</Paragraph>

<Paragraph number="3488" book="p2">
ဥပါဒိန္နော စ အနုပါဒိန္နော စ ဓမ္မာ ဥပါဒိန္နဿ ဓမ္မဿ အာဟာရပစ္စယေန ပစ္စယော—  ဥပါဒိန္နော စ အနုပါဒိန္နော စ ကဗဠီကာရော အာဟာရော ဣမဿ ဥပါဒိန္နဿ ကာယဿ အာဟာရပစ္စယေန ပစ္စယော. (1)
</Paragraph>

<Paragraph number="3489" book="p2">
ဥပါဒိန္နော စ အနုပါဒိန္နော စ ဓမ္မာ အနုပါဒိန္နဿ ဓမ္မဿ အာဟာရပစ္စယေန ပစ္စယော—  ဥပါဒိန္နော စ အနုပါဒိန္နော စ ကဗဠီကာရော အာဟာရော ဣမဿ အနုပါဒိန္နဿ ကာယဿ အာဟာရပစ္စယေန ပစ္စယော. (2)
</Paragraph>

<Paragraph number="3490" book="p2">
ဥပါဒိန္နော စ အနုပါဒိန္နော စ ဓမ္မာ ဥပါဒိန္နဿ စ အနုပါဒိန္နဿ စ ဓမ္မဿ အာဟာရပစ္စယေန ပစ္စယော—  ဥပါဒိန္နော စ အနုပါဒိန္နော စ ကဗဠီကာရော အာဟာရော ဣမဿ ဥပါဒိန္နဿ စ အနုပါဒိန္နဿ စ ကာယဿ အာဟာရပစ္စယေန ပစ္စယော. (3)
</Paragraph>
</Division>