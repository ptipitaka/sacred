---
title: "အနန္တရ"
tableOfContents: false
sidebar:
  order: 3
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="36">

<Paragraph number="2530">
မဂ္ဂါရမ္မဏော ဓမ္မော မဂ္ဂါရမ္မဏဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ မဂ္ဂါရမ္မဏာ ခန္ဓာ ပစ္ဆိမာနံ ပစ္ဆိမာနံ မဂ္ဂါရမ္မဏာနံ ခန္ဓာနံ အနန္တရပစ္စယေန ပစ္စယော. အာဝဇ္ဇနာ မဂ္ဂါရမ္မဏာနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="2531">
မဂ္ဂါရမ္မဏော ဓမ္မော မဂ္ဂါဓိပတိဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ မဂ္ဂါရမ္မဏာ ခန္ဓာ ပစ္ဆိမာနံ ပစ္ဆိမာနံ မဂ္ဂါဓိပတီနံ ခန္ဓာနံ အနန္တရပစ္စယေန ပစ္စယော. အာဝဇ္ဇနာ မဂ္ဂါဓိပတီနံ ခန္ဓာနံ အနန္တရပစ္စယေန ပစ္စယော. (2)
</Paragraph>

<Paragraph number="2532">
မဂ္ဂါရမ္မဏော ဓမ္မော မဂ္ဂါရမ္မဏဿ စ မဂ္ဂါဓိပတိဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ မဂ္ဂါရမ္မဏာ ခန္ဓာ ပစ္ဆိမာနံ ပစ္ဆိမာနံ မဂ္ဂါရမ္မဏာနဉ္စ မဂ္ဂါဓိပတီနဉ္စ ခန္ဓာနံ အနန္တရပစ္စယေန ပစ္စယော. အာဝဇ္ဇနာ မဂ္ဂါရမ္မဏာနဉ္စ မဂ္ဂါဓိပတီနဉ္စ ခန္ဓာနံ အနန္တရပစ္စယေန ပစ္စယော. (3)
</Paragraph>

</Division>
<Division number="37">

<Paragraph number="2533">
မဂ္ဂါဓိပတိ ဓမ္မော မဂ္ဂါဓိပတိဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ မဂ္ဂါဓိပတီ ခန္ဓာ ပစ္ဆိမာနံ ပစ္ဆိမာနံ မဂ္ဂါဓိပတီနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="2534">
မဂ္ဂါဓိပတိ ဓမ္မော မဂ္ဂါရမ္မဏဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ မဂ္ဂါဓိပတီ ခန္ဓာ ပစ္ဆိမာနံ ပစ္ဆိမာနံ မဂ္ဂါရမ္မဏာနံ ခန္ဓာနံ အနန္တရပစ္စယေန ပစ္စယော. (2)
</Paragraph>

<Paragraph number="2535">
မဂ္ဂါဓိပတိ ဓမ္မော မဂ္ဂါရမ္မဏဿ စ မဂ္ဂါဓိပတိဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ မဂ္ဂါဓိပတီ ခန္ဓာ ပစ္ဆိမာနံ ပစ္ဆိမာနံ မဂ္ဂါရမ္မဏာနဉ္စ မဂ္ဂါဓိပတီနဉ္စ ခန္ဓာနံ အနန္တရပစ္စယေန ပစ္စယော. (3)
</Paragraph>

</Division>
<Division number="38">

<Paragraph number="2536">
မဂ္ဂါရမ္မဏော စ မဂ္ဂါဓိပတိ စ ဓမ္မာ မဂ္ဂါရမ္မဏဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ မဂ္ဂါရမ္မဏာ စ မဂ္ဂါဓိပတီ စ ခန္ဓာ ပစ္ဆိမာနံ ပစ္ဆိမာနံ မဂ္ဂါရမ္မဏာနံ ခန္ဓာနံ အနန္တရပစ္စယေန ပစ္စယော. (1)
</Paragraph>

<Paragraph number="2537">
မဂ္ဂါရမ္မဏော စ မဂ္ဂါဓိပတိ စ ဓမ္မာ မဂ္ဂါဓိပတိဿ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ မဂ္ဂါရမ္မဏာ စ မဂ္ဂါဓိပတီ စ ခန္ဓာ ပစ္ဆိမာနံ ပစ္ဆိမာနံ မဂ္ဂါဓိပတီနံ ခန္ဓာနံ အနန္တရပစ္စယေန ပစ္စယော. (2)
</Paragraph>

<Paragraph number="2538">
မဂ္ဂါရမ္မဏော စ မဂ္ဂါဓိပတိ စ ဓမ္မာ မဂ္ဂါရမ္မဏဿ စ မဂ္ဂါဓိပတိဿ စ ဓမ္မဿ အနန္တရပစ္စယေန ပစ္စယော—  ပုရိမာ ပုရိမာ မဂ္ဂါရမ္မဏာ စ မဂ္ဂါဓိပတီ စ ခန္ဓာ ပစ္ဆိမာနံ ပစ္ဆိမာနံ မဂ္ဂါရမ္မဏာနဉ္စ မဂ္ဂါဓိပတီနဉ္စ ခန္ဓာနံ အနန္တရပစ္စယေန ပစ္စယော. (3)
</Paragraph>
</Division>