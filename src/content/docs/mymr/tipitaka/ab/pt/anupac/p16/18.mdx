---
title: "18 ကုသလတ္တိက, စိတ္တသမ္ပယုတ္တဒုက"
tableOfContents: false
sidebar:
  order: 11
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="36">

<Paragraph number="94">
ကုသလံ စိတ္တသမ္ပယုတ္တံ ဓမ္မံ ပဋိစ္စ နကုသလော နစိတ္တသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ. ကုသလံ စိတ္တသမ္ပယုတ္တံ ဓမ္မံ ပဋိစ္စ နအကုသလော နစိတ္တသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ. ကုသလံ စိတ္တသမ္ပယုတ္တံ ဓမ္မံ ပဋိစ္စ နအဗျာကတော နစိတ္တသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ. ကုသလံ စိတ္တသမ္ပယုတ္တံ ဓမ္မံ ပဋိစ္စ နအကုသလော နစိတ္တသမ္ပယုတ္တော စ နအဗျာကတော နစိတ္တသမ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ. ကုသလံ စိတ္တသမ္ပယုတ္တံ ဓမ္မံ ပဋိစ္စ နကုသလော နစိတ္တသမ္ပယုတ္တော စ နအကုသလော နစိတ္တသမ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ…  ပဉ္စ.
</Paragraph>

<Paragraph number="95">
အကုသလံ စိတ္တသမ္ပယုတ္တံ ဓမ္မံ ပဋိစ္စ နအကုသလော နစိတ္တသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ…  ပဉ္စ.
</Paragraph>

<Paragraph number="96">
အဗျာကတံ စိတ္တသမ္ပယုတ္တံ ဓမ္မံ ပဋိစ္စ နကုသလော နစိတ္တသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ. အဗျာကတံ စိတ္တသမ္ပယုတ္တံ ဓမ္မံ ပဋိစ္စ နအကုသလော နစိတ္တသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ. အဗျာကတံ စိတ္တသမ္ပယုတ္တံ ဓမ္မံ ပဋိစ္စ နကုသလော နစိတ္တသမ္ပယုတ္တော စ နအကုသလော နစိတ္တသမ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ…  တီဏိ. (သံခိတ္တံ.)
</Paragraph>

<Paragraph number="97">
ဟေတုယာ တေရသ, အာရမ္မဏေ နဝ …ပေ…  ဝိပါကေ တီဏိ …ပေ…  အဝိဂတေ တေရသ.
</Paragraph>

<Paragraph number="98">
စိတ္တဝိပ္ပယုတ္တေ တီဏိ, ဟေတုယာ တီဏိ …ပေ…  အဝိဂတေ တီဏိ.
</Paragraph>
</Division>