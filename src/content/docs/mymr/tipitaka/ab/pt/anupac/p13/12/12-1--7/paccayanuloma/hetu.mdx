---
title: ဟေတု
tableOfContents: false
sidebar:
  order: 1
type: tipitaka
basket: ab
book: p13
review:
  current: review
  updated: '2025-10-27T21:47:59.207692'
  updated_by: ''
  notes: ''
  history:
  - state: review
    date: '2025-10-27T21:47:59.207692'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="40" book="p13" e="ch" v="40" p="190">

<Paragraph number="105" book="p13">
ပရိတ္တံ ဓမ္မံ ပဋိစ္စ နပရိတ္တော ဓမ္မော ဥပ္ပဇ္ဇတိ ဟေတုပစ္စယာ. ပရိတ္တံ ဓမ္မံ ပဋိစ္စ နမဟဂ္ဂတော ဓမ္မော ဥပ္ပဇ္ဇတိ ဟေတုပစ္စယာ. ပရိတ္တံ ဓမ္မံ ပဋိစ္စ နအပ္ပမာဏော ဓမ္မော ဥပ္ပဇ္ဇတိ ဟေတုပစ္စယာ. ပရိတ္တံ ဓမ္မံ ပဋိစ္စ နပရိတ္တော စ နအပ္ပမာဏော စ ဓမ္မာ ဥပ္ပဇ္ဇန္တိ ဟေတုပစ္စယာ. ပရိတ္တံ ဓမ္မံ ပဋိစ္စ နမဟဂ္ဂတော စ နအပ္ပမာဏော စ ဓမ္မာ ဥပ္ပဇ္ဇန္တိ ဟေတုပစ္စယာ. (5)
</Paragraph>

<Paragraph number="106" book="p13">
မဟဂ္ဂတံ ဓမ္မံ ပဋိစ္စ နမဟဂ္ဂတော ဓမ္မော ဥပ္ပဇ္ဇတိ ဟေတုပစ္စယာ. မဟဂ္ဂတံ ဓမ္မံ ပဋိစ္စ နပရိတ္တော ဓမ္မော ဥပ္ပဇ္ဇတိ ဟေတုပစ္စယာ. မဟဂ္ဂတံ ဓမ္မံ ပဋိစ္စ နအပ္ပမာဏော ဓမ္မော ဥပ္ပဇ္ဇတိ ဟေတုပစ္စယာ. မဟဂ္ဂတံ ဓမ္မံ ပဋိစ္စ နပရိတ္တော စ နအပ္ပမာဏော စ ဓမ္မာ ဥပ္ပဇ္ဇန္တိ ဟေတုပစ္စယာ. မဟဂ္ဂတံ ဓမ္မံ ပဋိစ္စ နမဟဂ္ဂတော စ နအပ္ပမာဏော စ ဓမ္မာ ဥပ္ပဇ္ဇန္တိ ဟေတုပစ္စယာ. (5)
</Paragraph>

<Paragraph number="107" book="p13">
အပ္ပမာဏံ ဓမ္မံ ပဋိစ္စ နအပ္ပမာဏော ဓမ္မော ဥပ္ပဇ္ဇတိ ဟေတုပစ္စယာ. အပ္ပမာဏံ ဓမ္မံ ပဋိစ္စ နပရိတ္တော ဓမ္မော ဥပ္ပဇ္ဇတိ ဟေတုပစ္စယာ. အပ္ပမာဏံ ဓမ္မံ ပဋိစ္စ နမဟဂ္ဂတော ဓမ္မော ဥပ္ပဇ္ဇတိ ဟေတုပစ္စယာ. အပ္ပမာဏံ ဓမ္မံ ပဋိစ္စ နမဟဂ္ဂတော စ နအပ္ပမာဏော စ ဓမ္မာ ဥပ္ပဇ္ဇန္တိ ဟေတုပစ္စယာ. အပ္ပမာဏံ ဓမ္မံ ပဋိစ္စ နပရိတ္တော စ နမဟဂ္ဂတော စ ဓမ္မာ ဥပ္ပဇ္ဇန္တိ ဟေတုပစ္စယာ. (5)
</Paragraph>

<Paragraph number="108" book="p13">
ပရိတ္တဉ္စ အပ္ပမာဏဉ္စ ဓမ္မံ ပဋိစ္စ နမဟဂ္ဂတော ဓမ္မော ဥပ္ပဇ္ဇတိ ဟေတုပစ္စယာ. ပရိတ္တဉ္စ အပ္ပမာဏဉ္စ ဓမ္မံ ပဋိစ္စ နအပ္ပမာဏော ဓမ္မော ဥပ္ပဇ္ဇတိ ဟေတုပစ္စယာ. ပရိတ္တဉ္စ အပ္ပမာဏဉ္စ ဓမ္မံ ပဋိစ္စ နမဟဂ္ဂတော စ နအပ္ပမာဏော စ ဓမ္မာ ဥပ္ပဇ္ဇန္တိ ဟေတုပစ္စယာ. (3)
</Paragraph>

<Paragraph number="109" book="p13">
ပရိတ္တဉ္စ မဟဂ္ဂတဉ္စ ဓမ္မံ ပဋိစ္စ နပရိတ္တော ဓမ္မော ဥပ္ပဇ္ဇတိ ဟေတုပစ္စယာ. ပရိတ္တဉ္စ မဟဂ္ဂတဉ္စ ဓမ္မံ ပဋိစ္စ နမဟဂ္ဂတော ဓမ္မော ဥပ္ပဇ္ဇတိ ဟေတုပစ္စယာ. ပရိတ္တဉ္စ မဟဂ္ဂတဉ္စ ဓမ္မံ ပဋိစ္စ နအပ္ပမာဏော ဓမ္မော ဥပ္ပဇ္ဇတိ ဟေတုပစ္စယာ. ပရိတ္တဉ္စ မဟဂ္ဂတဉ္စ ဓမ္မံ ပဋိစ္စ နပရိတ္တော စ နအပ္ပမာဏော စ ဓမ္မာ ဥပ္ပဇ္ဇန္တိ ဟေတုပစ္စယာ. ပရိတ္တဉ္စ မဟဂ္ဂတဉ္စ ဓမ္မံ ပဋိစ္စ နမဟဂ္ဂတော စ နအပ္ပမာဏော စ ဓမ္မာ ဥပ္ပဇ္ဇန္တိ ဟေတုပစ္စယာ. (5) (သံခိတ္တံ.)
</Paragraph>

<Paragraph number="110" book="p13">
ဟေတုယာ တေဝီသ, အာရမ္မဏေ စုဒ္ဒသ, အဓိပတိယာ ဧကူနဝီသ …ပေ…  အညမညေ သောဠသ …ပေ…  ပုရေဇာတေ အာသေဝနေ နဝ …ပေ…  အဝိဂတေ တေဝီသ. (သဗ္ဗတ္ထ ဝိတ္ထာရေတဗ္ဗံ.)
</Paragraph>
</Division>