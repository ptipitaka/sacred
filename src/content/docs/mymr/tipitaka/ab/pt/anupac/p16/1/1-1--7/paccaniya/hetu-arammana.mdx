---
title: "ဟေတု-အာရမ္မဏ"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center">
* ဟေတု-အာရမ္မဏ
</Paragraph>

<Division number="3">

<Paragraph number="9">
ကုသလော ဟေတု ဓမ္မော နကုသလဿ နဟေတုဿ ဓမ္မဿ ဟေတုပစ္စယေန ပစ္စယော. ကုသလော ဟေတု ဓမ္မော နအကုသလဿ နဟေတုဿ ဓမ္မဿ ဟေတုပစ္စယေန ပစ္စယော. ကုသလော ဟေတု ဓမ္မော နအဗျာကတဿ နဟေတုဿ ဓမ္မဿ ဟေတုပစ္စယေန ပစ္စယော. ကုသလော ဟေတု ဓမ္မော နအကုသလဿ နဟေတုဿ စ နအဗျာကတဿ နဟေတုဿ စ ဓမ္မဿ ဟေတုပစ္စယေန ပစ္စယော. ကုသလော ဟေတု ဓမ္မော နကုသလဿ နဟေတုဿ စ နအကုသလဿ နဟေတုဿ စ ဓမ္မဿ ဟေတုပစ္စယေန ပစ္စယော. (5)
</Paragraph>

<Paragraph number="10">
အကုသလော ဟေတု ဓမ္မော နအကုသလဿ နဟေတုဿ ဓမ္မဿ ဟေတုပစ္စယေန ပစ္စယော…  ပဉ္စ.
</Paragraph>

<Paragraph number="11">
အဗျာကတော ဟေတု ဓမ္မော နကုသလဿ နဟေတုဿ ဓမ္မဿ ဟေတုပစ္စယေန ပစ္စယော…  တီဏိ.
</Paragraph>

<Paragraph number="12">
ကုသလော ဟေတု ဓမ္မော နကုသလဿ နဟေတုဿ ဓမ္မဿ အာရမ္မဏပစ္စယေန ပစ္စယော. (သံခိတ္တံ.)
</Paragraph>

</Division>
<Division number="4">

<Paragraph number="13">
ဟေတုယာ တေရသ, အာရမ္မဏေ အဋ္ဌာရသ, အဓိပတိယာ ပန္နရသ, အနန္တရေ သမနန္တရေ သဟဇာတေ တေရသ, အညမညေ နဝ, နိဿယေ တေရသ, ဥပနိဿယေ အဋ္ဌာရသ, ပစ္ဆာဇာတေ အာသေဝနေ နဝ, ဝိပါကေ တီဏိ, ဣန္ဒြိယေ မဂ္ဂေ အဋ္ဌ, သမ္ပယုတ္တေ ဝိပ္ပယုတ္တေ နဝ …ပေ…  အဝိဂတေ တေရသ. (ပဉှာဝါရံ ဝိတ္ထာရေတဗ္ဗံ.)
</Paragraph>

</Division>
<Division number="5">

<Paragraph number="14">
ကုသလံ နဟေတုံ ဓမ္မံ ပဋိစ္စ နအကုသလော နနဟေတု ဓမ္မော ဥပ္ပဇ္ဇတိ ဟေတုပစ္စယာ. ကုသလံ နဟေတုံ ဓမ္မံ ပဋိစ္စ နအဗျာကတော နနဟေတု ဓမ္မော ဥပ္ပဇ္ဇတိ ဟေတုပစ္စယာ. (သံခိတ္တံ.)
</Paragraph>

<Paragraph number="15">
ဟေတုယာ နဝ, အာရမ္မဏေ နဝ …ပေ…  ဝိပါကေ တီဏိ …ပေ…  အဝိဂတေ နဝ. (သဗ္ဗတ္ထ နဝ.)
</Paragraph>
</Division>