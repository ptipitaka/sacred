---
title: "ဟေတု"
tableOfContents: false
sidebar:
  order: 1
type: "tipitaka"
basket: "ab"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="6">

<Paragraph number="16">
ကုသလံ သဟေတုကံ ဓမ္မံ ပဋိစ္စ နကုသလော နသဟေတုကော ဓမ္မော ဥပ္ပဇ္ဇတိ ဟေတုပစ္စယာ. ကုသလံ သဟေတုကံ ဓမ္မံ ပဋိစ္စ နအကုသလော နသဟေတုကော ဓမ္မော ဥပ္ပဇ္ဇတိ ဟေတုပစ္စယာ. ကုသလံ သဟေတုကံ ဓမ္မံ ပဋိစ္စ နကုသလော နသဟေတုကော စ နအကုသလော နသဟေတုကော စ ဓမ္မာ ဥပ္ပဇ္ဇန္တိ ဟေတုပစ္စယာ…  တီဏိ.
</Paragraph>

<Paragraph number="17">
အကုသလံ သဟေတုကံ ဓမ္မံ ပဋိစ္စ နအကုသလော နသဟေတုကော ဓမ္မော ဥပ္ပဇ္ဇတိ ဟေတုပစ္စယာ. အကုသလံ သဟေတုကံ ဓမ္မံ ပဋိစ္စ နကုသလော နသဟေတုကော ဓမ္မော ဥပ္ပဇ္ဇတိ ဟေတုပစ္စယာ. အကုသလံ သဟေတုကံ ဓမ္မံ ပဋိစ္စ နကုသလော နသဟေတုကော စ နအကုသလော နသဟေတုကော စ ဓမ္မာ ဥပ္ပဇ္ဇန္တိ ဟေတုပစ္စယာ…  တီဏိ.
</Paragraph>

<Paragraph number="18">
အဗျာကတံ သဟေတုကံ ဓမ္မံ ပဋိစ္စ နကုသလော နသဟေတုကော ဓမ္မော ဥပ္ပဇ္ဇတိ ဟေတုပစ္စယာ. အဗျာကတံ သဟေတုကံ ဓမ္မံ ပဋိစ္စ နအကုသလော နသဟေတုကော ဓမ္မော ဥပ္ပဇ္ဇတိ ဟေတုပစ္စယာ. အဗျာကတံ သဟေတုကံ ဓမ္မံ ပဋိစ္စ နကုသလော နသဟေတုကော စ နအကုသလော နသဟေတုကော စ ဓမ္မာ ဥပ္ပဇ္ဇန္တိ ဟေတုပစ္စယာ…  တီဏိ. (သံခိတ္တံ.)
</Paragraph>

<Paragraph number="19">
ဟေတုယာ နဝ, အာရမ္မဏေ တီဏိ …ပေ…  သဟဇာတေ ဧကာဒသ, အညမညေ ဆ …ပေ…  ကမ္မေ ဧကာဒသ, ဝိပါကေ တီဏိ …ပေ…  အဝိဂတေ ဧကာဒသ. (သဟဇာတဝါရမ္ပိ …ပေ…  သမ္ပယုတ္တဝါရမ္ပိ ပဋိစ္စဝါရသဒိသံ.)
</Paragraph>

</Division>
<Division number="7">

<Paragraph number="20">
ကုသလော သဟေတုကော ဓမ္မော နကုသလဿ နသဟေတုကဿ ဓမ္မဿ ဟေတုပစ္စယေန ပစ္စယော. ကုသလော သဟေတုကော ဓမ္မော နအကုသလဿ နသဟေတုကဿ ဓမ္မဿ ဟေတုပစ္စယေန ပစ္စယော. ကုသလော သဟေတုကော ဓမ္မော နကုသလဿ နသဟေတုကဿ စ နအကုသလဿ နသဟေတုကဿ စ ဓမ္မဿ ဟေတုပစ္စယေန ပစ္စယော…  တီဏိ.
</Paragraph>

<Paragraph number="21">
အကုသလော သဟေတုကော ဓမ္မော နအကုသလဿ နသဟေတုကဿ ဓမ္မဿ ဟေတုပစ္စယေန ပစ္စယော. အကုသလော သဟေတုကော ဓမ္မော နကုသလဿ နသဟေတုကဿ ဓမ္မဿ ဟေတုပစ္စယေန ပစ္စယော. အကုသလော သဟေတုကော ဓမ္မော နကုသလဿ နသဟေတုကဿ စ နအကုသလဿ နသဟေတုကဿ စ ဓမ္မဿ ဟေတုပစ္စယေန ပစ္စယော…  တီဏိ.
</Paragraph>

<Paragraph number="22">
အဗျာကတော သဟေတုကော ဓမ္မော နကုသလဿ နသဟေတုကဿ ဓမ္မဿ ဟေတုပစ္စယေန ပစ္စယော. အဗျာကတော သဟေတုကော ဓမ္မော နအကုသလဿ နသဟေတုကဿ ဓမ္မဿ ဟေတုပစ္စယေန ပစ္စယော. အဗျာကတော သဟေတုကော ဓမ္မော နကုသလဿ နသဟေတုကဿ စ နအကုသလဿ နသဟေတုကဿ စ ဓမ္မဿ ဟေတုပစ္စယေန ပစ္စယော…  တီဏိ. (သံခိတ္တံ.)
</Paragraph>

</Division>
<Division number="8">

<Paragraph number="23">
ဟေတုယာ နဝ, အာရမ္မဏေ ပန္နရသ, အဓိပတိယာ နဝ, အနန္တရေ သမနန္တရေ သဟဇာတေ ဧကာဒသ, အညမညေ ဆ, နိဿယေ ဧကာဒသ, ဥပနိဿယေ ပန္နရသ, ပုရေဇာတေ နဝ, အာသေဝနေ တီဏိ, ကမ္မေ နဝ, ဝိပါကေ တီဏိ, အာဟာရေ ဣန္ဒြိယေ ဈာနေ မဂ္ဂေ နဝ, သမ္ပယုတ္တေ တီဏိ, ဝိပ္ပယုတ္တေ နဝ …ပေ…  အဝိဂတေ ဧကာဒသ.
</Paragraph>

</Division>
<Division number="9">

<Paragraph number="24">
အကုသလံ အဟေတုကံ ဓမ္မံ ပဋိစ္စ နကုသလော နအဟေတုကော ဓမ္မော ဥပ္ပဇ္ဇတိ ဟေတုပစ္စယာ. အကုသလံ အဟေတုကံ ဓမ္မံ ပဋိစ္စ နအဗျာကတော နအဟေတုကော ဓမ္မော ဥပ္ပဇ္ဇတိ ဟေတုပစ္စယာ. အကုသလံ အဟေတုကံ ဓမ္မံ ပဋိစ္စ နကုသလော နအဟေတုကော စ နအဗျာကတော နအဟေတုကော စ ဓမ္မာ ဥပ္ပဇ္ဇန္တိ ဟေတုပစ္စယာ…  တီဏိ.
</Paragraph>

<Paragraph number="25">
အဗျာကတံ အဟေတုကံ ဓမ္မံ ပဋိစ္စ နကုသလော နအဟေတုကော ဓမ္မော ဥပ္ပဇ္ဇတိ ဟေတုပစ္စယာ. အဗျာကတံ အဟေတုကံ ဓမ္မံ ပဋိစ္စ နအကုသလော နအဟေတုကော ဓမ္မော ဥပ္ပဇ္ဇတိ ဟေတုပစ္စယာ. အဗျာကတံ အဟေတုကံ ဓမ္မံ ပဋိစ္စ နကုသလော နအဟေတုကော စ နအကုသလော နအဟေတုကော စ ဓမ္မာ ဥပ္ပဇ္ဇန္တိ ဟေတုပစ္စယာ…  တီဏိ. (သံခိတ္တံ.)
</Paragraph>

<Paragraph number="26">
ဟေတုယာ ဆ, အာရမ္မဏေ ဆ, ဝိပါကေ တီဏိ …ပေ…  အဝိဂတေ ဆ.
</Paragraph>
</Division>