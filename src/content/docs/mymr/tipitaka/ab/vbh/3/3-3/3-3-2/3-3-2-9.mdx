---
title: 3.3.2.9 ပရာမာသဂေါစ္ဆက
tableOfContents: false
sidebar:
  order: 7
type: tipitaka
basket: ab
book: vbh
review:
  current: review
  updated: '2025-10-23T09:21:31.542902'
  updated_by: ''
  notes: ''
  history:
  - state: review
    date: '2025-10-23T09:21:31.542902'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph number="700" book="vbh">
သတ္တရသ ဓာတုယော နော ပရာမာသာ. ဓမ္မဓာတု သိယာ ပရာမာသော, သိယာ နော ပရာမာသော. သောဠသ ဓာတုယော ပရာမဋ္ဌာ. ဒွေ ဓာတုယော သိယာ ပရာမဋ္ဌာ, သိယာ အပရာမဋ္ဌာ. သောဠသ ဓာတုယော ပရာမာသဝိပ္ပယုတ္တာ. မနောဝိညာဏဓာတု သိယာ ပရာမာသသမ္ပယုတ္တာ, သိယာ ပရာမာသဝိပ္ပယုတ္တာ. ဓမ္မဓာတု သိယာ ပရာမာသသမ္ပယုတ္တာ, သိယာ ပရာမာသဝိပ္ပယုတ္တာ, သိယာ န ဝတ္တဗ္ဗာ—  “ပရာမာသသမ္ပယုတ္တာ”တိပိ, “ပရာမာသဝိပ္ပယုတ္တာ”တိပိ. သောဠသ ဓာတုယော န ဝတ္တဗ္ဗာ—  “ပရာမာသာ စေဝ ပရာမဋ္ဌာ စာ”တိ ပရာမဋ္ဌာ စေဝ နော စ ပရာမာသာ. မနောဝိညာဏဓာတု န ဝတ္တဗ္ဗာ—  “ပရာမာသော စေဝ ပရာမဋ္ဌာ စာ”တိ, သိယာ ပရာမဋ္ဌာ စေဝ နော စ ပရာမာသော, သိယာ န ဝတ္တဗ္ဗာ—  “ပရာမဋ္ဌာ စေဝ နော စ ပရာမာသော”တိ. ဓမ္မဓာတု သိယာ ပရာမာသော စေဝ ပရာမဋ္ဌာ စ, သိယာ ပရာမဋ္ဌာ စေဝ နော စ ပရာမာသော, သိယာ န ဝတ္တဗ္ဗာ—  “ပရာမာသော စေဝ ပရာမဋ္ဌာ စာ”တိပိ, “ပရာမဋ္ဌာ စေဝ နော စ ပရာမာသော”တိပိ. သောဠသ ဓာတုယော ပရာမာသဝိပ္ပယုတ္တပရာမဋ္ဌာ. ဒွေ ဓာတုယော သိယာ ပရာမာသဝိပ္ပယုတ္တပရာမဋ္ဌာ, သိယာ ပရာမာသဝိပ္ပယုတ္တအပရာမဋ္ဌာ, သိယာ န ဝတ္တဗ္ဗာ—  “ပရာမာသဝိပ္ပယုတ္တပရာမဋ္ဌာ”တိပိ, “ပရာမာသဝိပ္ပယုတ္တအပရာမဋ္ဌာ”တိပိ.
</Paragraph>