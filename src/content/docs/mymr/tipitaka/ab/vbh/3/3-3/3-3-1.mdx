---
title: "3.3.1 တိက"
tableOfContents: false
sidebar:
  order: 1
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="187" book="vbh">

<Paragraph number="671" book="vbh">
သောဠသ ဓာတုယော အဗျာကတာ. ဒွေ ဓာတုယော သိယာ ကုသလာ, သိယာ အကုသလာ, သိယာ အဗျာကတာ. (1)
</Paragraph>

<Paragraph number="672" book="vbh">
ဒသ ဓာတုယော န ဝတ္တဗ္ဗာ—  “သုခါယ ဝေဒနာယ သမ္ပယုတ္တာ”တိပိ, “ဒုက္ခာယ ဝေဒနာယ သမ္ပယုတ္တာ”တိပိ, “အဒုက္ခမသုခါယ ဝေဒနာယ သမ္ပယုတ္တာ”တိပိ. ပဉ္စ ဓာတုယော အဒုက္ခမသုခါယ ဝေဒနာယ သမ္ပယုတ္တာ. ကာယဝိညာဏဓာတု သိယာ သုခါယ ဝေဒနာယ သမ္ပယုတ္တာ, သိယာ ဒုက္ခာယ ဝေဒနာယ သမ္ပယုတ္တာ. မနောဝိညာဏဓာတု သိယာ သုခါယ ဝေဒနာယ သမ္ပယုတ္တာ, သိယာ ဒုက္ခာယ ဝေဒနာယ သမ္ပယုတ္တာ, သိယာ အဒုက္ခမသုခါယ ဝေဒနာယ သမ္ပယုတ္တာ. ဓမ္မဓာတု သိယာ သုခါယ ဝေဒနာယ သမ္ပယုတ္တာ, သိယာ ဒုက္ခာယ ဝေဒနာယ သမ္ပယုတ္တာ, သိယာ အဒုက္ခမသုခါယ ဝေဒနာယ သမ္ပယုတ္တာ, သိယာ န ဝတ္တဗ္ဗာ—  “သုခါယ ဝေဒနာယ သမ္ပယုတ္တာ”တိပိ, “ဒုက္ခာယ ဝေဒနာယ သမ္ပယုတ္တာ”တိပိ, “အဒုက္ခမသုခါယ ဝေဒနာယ သမ္ပယုတ္တာ”တိပိ. (2)
</Paragraph>

<Paragraph number="673" book="vbh">
ဒသ ဓာတုယော နေဝဝိပါကနဝိပါကဓမ္မဓမ္မာ. ပဉ္စ ဓာတုယော ဝိပါကာ. မနောဓာတု သိယာ ဝိပါကာ, သိယာ နေဝဝိပါကနဝိပါကဓမ္မဓမ္မာ. ဒွေ ဓာတုယော သိယာ ဝိပါကာ, သိယာ ဝိပါကဓမ္မဓမ္မာ, သိယာ နေဝဝိပါကနဝိပါကဓမ္မဓမ္မာ. (3)
</Paragraph>

<Paragraph number="674" book="vbh">
ဒသ ဓာတုယော ဥပါဒိန္နုပါဒါနိယာ. သဒ္ဒဓာတု အနုပါဒိန္နုပါဒါနိယာ. ပဉ္စ ဓာတုယော သိယာ ဥပါဒိန္နုပါဒါနိယာ, သိယာ အနုပါဒိန္နုပါဒါနိယာ. ဒွေ ဓာတုယော သိယာ ဥပါဒိန္နုပါဒါနိယာ, သိယာ အနုပါဒိန္နုပါဒါနိယာ, သိယာ အနုပါဒိန္နအနုပါဒါနိယာ. (4)
</Paragraph>

<Paragraph number="675" book="vbh">
သောဠသ ဓာတုယော အသံကိလိဋ္ဌသံကိလေသိကာ. ဒွေ ဓာတုယော သိယာ သံကိလိဋ္ဌသံကိလေသိကာ, သိယာ အသံကိလိဋ္ဌသံကိလေသိကာ, သိယာ အသံကိလိဋ္ဌအသံကိလေသိကာ. (5)
</Paragraph>

<Paragraph number="676" book="vbh">
ပန္နရသ ဓာတုယော အဝိတက္ကအဝိစာရာ. မနောဓာတု သဝိတက္ကသဝိစာရာ. မနောဝိညာဏဓာတု သိယာ သဝိတက္ကသဝိစာရာ, သိယာ အဝိတက္ကဝိစာရမတ္တာ, သိယာ အဝိတက္ကအဝိစာရာ. ဓမ္မဓာတု သိယာ သဝိတက္ကသဝိစာရာ, သိယာ အဝိတက္ကဝိစာရမတ္တာ, သိယာ အဝိတက္ကအဝိစာရာ, သိယာ န ဝတ္တဗ္ဗာ—  “သဝိတက္ကသဝိစာရာ”တိပိ, “အဝိတက္ကဝိစာရမတ္တာ”တိပိ, “အဝိတက္ကအဝိစာရာ”တိပိ. (6)
</Paragraph>

<Paragraph number="677" book="vbh">
ဒသ ဓာတုယော န ဝတ္တဗ္ဗာ—  “ပီတိသဟဂတာ”တိပိ, “သုခသဟဂတာ”တိပိ, “ဥပေက္ခာသဟဂတာ”တိပိ. ပဉ္စ ဓာတုယော ဥပေက္ခာသဟဂတာ. ကာယဝိညာဏဓာတု န ပီတိသဟဂတာ, သိယာ သုခသဟဂတာ, န ဥပေက္ခာသဟဂတာ, သိယာ န ဝတ္တဗ္ဗာ—  “သုခသဟဂတာ”တိ. ဒွေ ဓာတုယော သိယာ ပီတိသဟဂတာ, သိယာ သုခသဟဂတာ, သိယာ ဥပေက္ခာသဟဂတာ, သိယာ န ဝတ္တဗ္ဗာ—  “ပီတိသဟဂတာ”တိပိ, “သုခသဟဂတာ”တိပိ, “ဥပေက္ခာသဟဂတာ”တိပိ. (7)
</Paragraph>

<Paragraph number="678" book="vbh">
သောဠသ ဓာတုယော နေဝ ဒဿနေန န ဘာဝနာယ ပဟာတဗ္ဗာ. ဒွေ ဓာတုယော သိယာ ဒဿနေန ပဟာတဗ္ဗာ, သိယာ ဘာဝနာယ ပဟာတဗ္ဗာ, သိယာ နေဝ ဒဿနေန န ဘာဝနာယ ပဟာတဗ္ဗာ. (8)
</Paragraph>

<Paragraph number="679" book="vbh">
သောဠသ ဓာတုယော နေဝ ဒဿနေန န ဘာဝနာယ ပဟာတဗ္ဗဟေတုကာ. ဒွေ ဓာတုယော သိယာ ဒဿနေန ပဟာတဗ္ဗဟေတုကာ, သိယာ ဘာဝနာယ ပဟာတဗ္ဗဟေတုကာ, သိယာ နေဝ ဒဿနေန န ဘာဝနာယ ပဟာတဗ္ဗဟေတုကာ. (9)
</Paragraph>

<Paragraph number="680" book="vbh">
သောဠသ ဓာတုယော နေဝါစယဂါမိနာပစယဂါမိနော. ဒွေ ဓာတုယော သိယာ အာစယဂါမိနော, သိယာ အပစယဂါမိနော, သိယာ နေဝါစယဂါမိနာပစယဂါမိနော. (10)
</Paragraph>

<Paragraph number="681" book="vbh">
သောဠသ ဓာတုယော နေဝသေက္ခနာသေက္ခာ. ဒွေ ဓာတုယော သိယာ သေက္ခာ, သိယာ အသေက္ခာ, သိယာ နေဝသေက္ခနာသေက္ခာ. (11)
</Paragraph>

<Paragraph number="682" book="vbh">
သောဠသ ဓာတုယော ပရိတ္တာ. ဒွေ ဓာတုယော သိယာ ပရိတ္တာ, သိယာ မဟဂ္ဂတာ, သိယာ အပ္ပမာဏာ. (12)
</Paragraph>

<Paragraph number="683" book="vbh">
ဒသ ဓာတုယော အနာရမ္မဏာ. ဆ ဓာတုယော ပရိတ္တာရမ္မဏာ. ဒွေ ဓာတုယော သိယာ ပရိတ္တာရမ္မဏာ, သိယာ မဟဂ္ဂတာရမ္မဏာ, သိယာ အပ္ပမာဏာရမ္မဏာ, သိယာ န ဝတ္တဗ္ဗာ—  “ပရိတ္တာရမ္မဏာ”တိပိ, “မဟဂ္ဂတာရမ္မဏာ”တိပိ, “အပ္ပမာဏာရမ္မဏာ”တိပိ. (13)
</Paragraph>

<Paragraph number="684" book="vbh">
သောဠသ ဓာတုယော မဇ္ဈိမာ. ဒွေ ဓာတုယော သိယာ ဟီနာ, သိယာ မဇ္ဈိမာ, သိယာ ပဏီတာ. (14)
</Paragraph>

<Paragraph number="685" book="vbh">
သောဠသ ဓာတုယော အနိယတာ. ဒွေ ဓာတုယော သိယာ မိစ္ဆတ္တနိယတာ, သိယာ သမ္မတ္တနိယတာ, သိယာ အနိယတာ. (15)
</Paragraph>

<Paragraph number="686" book="vbh">
ဒသ ဓာတုယော အနာရမ္မဏာ. ဆ ဓာတုယော န ဝတ္တဗ္ဗာ—  “မဂ္ဂါရမ္မဏာ”တိပိ, “မဂ္ဂဟေတုကာ”တိပိ, “မဂ္ဂါဓိပတိနော”တိပိ. ဒွေ ဓာတုယော သိယာ မဂ္ဂါရမ္မဏာ, သိယာ မဂ္ဂဟေတုကာ, သိယာ မဂ္ဂါဓိပတိနော, သိယာ န ဝတ္တဗ္ဗာ—  “မဂ္ဂါရမ္မဏာ”တိပိ, “မဂ္ဂဟေတုကာ”တိပိ, “မဂ္ဂါဓိပတိနော”တိပိ. (16)
</Paragraph>

<Paragraph number="687" book="vbh">
ဒသ ဓာတုယော သိယာ ဥပ္ပန္နာ, သိယာ ဥပ္ပါဒိနော, သိယာ န ဝတ္တဗ္ဗာ—  “အနုပ္ပန္နာ”တိ. သဒ္ဒဓာတု သိယာ ဥပ္ပန္နာ, သိယာ အနုပ္ပန္နာ, သိယာ န ဝတ္တဗ္ဗာ—  “ဥပ္ပါဒိနီ”တိ. ဆ ဓာတုယော သိယာ ဥပ္ပန္နာ, သိယာ အနုပ္ပန္နာ, သိယာ ဥပ္ပါဒိနော. ဓမ္မဓာတု သိယာ ဥပ္ပန္နာ, သိယာ အနုပ္ပန္နာ, သိယာ ဥပ္ပါဒိနီ, သိယာ န ဝတ္တဗ္ဗာ—  “ဥပ္ပန္နာ”တိပိ, “အနုပ္ပန္နာ”တိပိ, “ဥပ္ပါဒိနီ”တိပိ. (17)
</Paragraph>

<Paragraph number="688" book="vbh">
သတ္တရသ ဓာတုယော သိယာ အတီတာ, သိယာ အနာဂတာ, သိယာ ပစ္စုပ္ပန္နာ. ဓမ္မဓာတု သိယာ အတီတာ, သိယာ အနာဂတာ, သိယာ ပစ္စုပ္ပန္နာ, သိယာ န ဝတ္တဗ္ဗာ—  “အတီတာ”တိပိ, “အနာဂတာ”တိပိ, “ပစ္စုပ္ပန္နာ”တိပိ. (18)
</Paragraph>

<Paragraph number="689" book="vbh">
ဒသ ဓာတုယော အနာရမ္မဏာ. ဆ ဓာတုယော ပစ္စုပ္ပန္နာရမ္မဏာ. ဒွေ ဓာတုယော သိယာ အတီတာရမ္မဏာ, သိယာ အနာဂတာရမ္မဏာ, သိယာ ပစ္စုပ္ပန္နာရမ္မဏာ, သိယာ န ဝတ္တဗ္ဗာ—  “အတီတာရမ္မဏာ”တိပိ, “အနာဂတာရမ္မဏာ”တိပိ, “ပစ္စုပ္ပန္နာရမ္မဏာ”တိပိ. (19)
</Paragraph>

<Paragraph number="690" book="vbh">
သိယာ အဇ္ဈတ္တာ, သိယာ ဗဟိဒ္ဓါ, သိယာ အဇ္ဈတ္တဗဟိဒ္ဓါ. (20)
</Paragraph>

<Paragraph number="691" book="vbh">
ဒသ ဓာတုယော အနာရမ္မဏာ. ဆ ဓာတုယော သိယာ အဇ္ဈတ္တာရမ္မဏာ, သိယာ ဗဟိဒ္ဓါရမ္မဏာ, သိယာ အဇ္ဈတ္တဗဟိဒ္ဓါရမ္မဏာ. ဒွေ ဓာတုယော သိယာ အဇ္ဈတ္တာရမ္မဏာ, သိယာ ဗဟိဒ္ဓါရမ္မဏာ, သိယာ အဇ္ဈတ္တဗဟိဒ္ဓါရမ္မဏာ, သိယာ န ဝတ္တဗ္ဗာ—  “အဇ္ဈတ္တာရမ္မဏာ”တိပိ, “ဗဟိဒ္ဓါရမ္မဏာ”တိပိ, “အဇ္ဈတ္တဗဟိဒ္ဓါရမ္မဏာ”တိပိ. (21)
</Paragraph>

<Paragraph number="692" book="vbh">
ရူပဓာတု သနိဒဿနသပ္ပဋိဃာ. နဝ ဓာတုယော အနိဒဿနအပ္ပဋိဃာ. အဋ္ဌ ဓာတုယော အနိဒဿနအပ္ပဋိဃာ. (22)
</Paragraph>
</Division>