---
title: "12.2.3 လောကုတ္တရကုသလ"
tableOfContents: false
sidebar:
  order: 3
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="627" book="vbh">

<Paragraph number="1881" book="vbh">
စတ္တာရိ ဈာနာနိ—  ပဌမံ ဈာနံ, ဒုတိယံ ဈာနံ, တတိယံ ဈာနံ, စတုတ္ထံ ဈာနံ.
</Paragraph>

</Division>
<Division number="628" book="vbh">

<Paragraph number="1882" book="vbh">
တတ္ထ ကတမံ ပဌမံ ဈာနံ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ပဉ္စင်္ဂိကံ ဈာနံ ဟောတိ—  ဝိတက္ကော, ဝိစာရော, ပီတိ, သုခံ, စိတ္တဿေကဂ္ဂတာ. ဣဒံ ဝုစ္စတိ “ပဌမံ ဈာနံ”. အဝသေသာ ဓမ္မာ ဈာနသမ္ပယုတ္တာ.
</Paragraph>

<Paragraph number="1883" book="vbh">
တတ္ထ ကတမံ ဒုတိယံ ဈာနံ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိတက္ကဝိစာရာနံ ဝူပသမာ …ပေ…  ဒုတိယံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ တိဝင်္ဂိကံ ဈာနံ ဟောတိ—  ပီတိ, သုခံ, စိတ္တဿေကဂ္ဂတာ. ဣဒံ ဝုစ္စတိ “ဒုတိယံ ဈာနံ”. အဝသေသာ ဓမ္မာ ဈာနသမ္ပယုတ္တာ.
</Paragraph>

<Paragraph number="1884" book="vbh">
တတ္ထ ကတမံ တတိယံ ဈာနံ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ပီတိယာ စ ဝိရာဂါ …ပေ…  တတိယံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ဒုဝင်္ဂိကံ ဈာနံ ဟောတိ—  သုခံ, စိတ္တဿေကဂ္ဂတာ. ဣဒံ ဝုစ္စတိ “တတိယံ ဈာနံ”. အဝသေသာ ဓမ္မာ ဈာနသမ္ပယုတ္တာ.
</Paragraph>

<Paragraph number="1885" book="vbh">
တတ္ထ ကတမံ စတုတ္ထံ ဈာနံ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ သုခဿ စ ပဟာနာ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ဒုဝင်္ဂိကံ ဈာနံ ဟောတိ—  ဥပေက္ခာ, စိတ္တဿေကဂ္ဂတာ. ဣဒံ ဝုစ္စတိ “စတုတ္ထံ ဈာနံ”. အဝသေသာ ဓမ္မာ ဈာနသမ္ပယုတ္တာ.

</Paragraph>
</Division>

<Paragraph number="1886" type="center" book="vbh">
စတုက္ကံ.


</Paragraph>

<Division number="629" book="vbh">

<Paragraph number="1887" book="vbh">
ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ပဉ္စင်္ဂိကံ ဈာနံ ဟောတိ—  ဝိတက္ကော, ဝိစာရော, ပီတိ, သုခံ, စိတ္တဿေကဂ္ဂတာ. ဣဒံ ဝုစ္စတိ “ပဌမံ ဈာနံ”. အဝသေသာ ဓမ္မာ ဈာနသမ္ပယုတ္တာ.
</Paragraph>

<Paragraph number="1888" book="vbh">
ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ ဝိဝိစ္စ အကုသလေဟိ ဓမ္မေဟိ အဝိတက္ကံ ဝိစာရမတ္တံ ဝိဝေကဇံ ပီတိသုခံ ဒုတိယံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ စတုရင်္ဂိကံ ဈာနံ ဟောတိ ဝိစာရော ပီတိ သုခံ စိတ္တဿေကဂ္ဂတာ. ဣဒံ ဝုစ္စတိ “ဒုတိယံ ဈာနံ”. အဝသေသာ ဓမ္မာ ဈာနသမ္ပယုတ္တာ.
</Paragraph>

<Paragraph number="1889" book="vbh">
ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိတက္ကဝိစာရာနံ ဝူပသမာ …ပေ…  တတိယံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ တိဝင်္ဂိကံ ဈာနံ ဟောတိ—  ပီတိ, သုခံ, စိတ္တဿေကဂ္ဂတာ. ဣဒံ ဝုစ္စတိ “တတိယံ ဈာနံ”. အဝသေသာ ဓမ္မာ ဈာနသမ္ပယုတ္တာ.
</Paragraph>

<Paragraph number="1890" book="vbh">
ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ပီတိယာ စ ဝိရာဂါ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ဒုဝင်္ဂိကံ ဈာနံ ဟောတိ—  သုခံ, စိတ္တဿေကဂ္ဂတာ. ဣဒံ ဝုစ္စတိ “စတုတ္ထံ ဈာနံ”. အဝသေသာ ဓမ္မာ ဈာနသမ္ပယုတ္တာ.
</Paragraph>

<Paragraph number="1891" book="vbh">
ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ သုခဿ စ ပဟာနာ …ပေ…  ပဉ္စမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ဒုဝင်္ဂိကံ ဈာနံ ဟောတိ—  ဥပေက္ခာ, စိတ္တဿေကဂ္ဂတာ. ဣဒံ ဝုစ္စတိ “ပဉ္စမံ ဈာနံ”. အဝသေသာ ဓမ္မာ ဈာနသမ္ပယုတ္တာ.

</Paragraph>
</Division>

<Paragraph number="1892" type="center" book="vbh">
ပဉ္စကံ.
</Paragraph>