---
title: "12.3.1 တိက"
tableOfContents: false
sidebar:
  order: 1
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="640" book="vbh" e="ch" v="30" p="281">

<Paragraph number="1907" book="vbh">
သိယာ ကုသလာ, သိယာ အဗျာကတာ. (1)
</Paragraph>

<Paragraph number="1908" book="vbh">
တီဏိ ဈာနာနိ—  ဧတ္ထုပ္ပန္နံ သုခံ ဝေဒနံ ဌပေတွာ သုခါယ ဝေဒနာယ သမ္ပယုတ္တာ, စတုတ္ထံ ဈာနံ—  ဧတ္ထုပ္ပန္နံ အဒုက္ခမသုခံ ဝေဒနံ ဌပေတွာ အဒုက္ခမသုခါယ ဝေဒနာယ သမ္ပယုတ္တံ. (2)
</Paragraph>

<Paragraph number="1909" book="vbh">
သိယာ ဝိပါကာ, သိယာ ဝိပါကဓမ္မဓမ္မာ, သိယာ နေဝဝိပါကနဝိပါကဓမ္မဓမ္မာ. (3)
</Paragraph>

<Paragraph number="1910" book="vbh">
သိယာ ဥပါဒိန္နုပါဒါနိယာ, သိယာ အနုပါဒိန္နုပါဒါနိယာ, သိယာ အနုပါဒိန္နအနုပါဒါနိယာ. (4)
</Paragraph>

<Paragraph number="1911" book="vbh">
သိယာ အသံကိလိဋ္ဌသံကိလေသိကာ, သိယာ အသံကိလိဋ္ဌအသံကိလေသိကာ. (5)
</Paragraph>

<Paragraph number="1912" book="vbh">
ပဌမံ ဈာနံ—  ဧတ္ထုပ္ပန္နေ ဝိတက္ကဝိစာရေ ဌပေတွာ သဝိတက္ကံ သဝိစာရံ, တီဏိ ဈာနာနိ အဝိတက္ကအဝိစာရာ. (6)
</Paragraph>

<Paragraph number="1913" book="vbh">
ဒွေ ဈာနာနိ—  ဧတ္ထုပ္ပန္နံ ပီတိံ ဌပေတွာ ပီတိသဟဂတာ, တီဏိ ဈာနာနိ—  ဧတ္ထုပ္ပန္နံ သုခံ ဌပေတွာ သုခသဟဂတာ, စတုတ္ထံ ဈာနံ—  ဧတ္ထုပ္ပန္နံ ဥပေက္ခံ ဌပေတွာ ဥပေက္ခာသဟဂတံ. (7)
</Paragraph>

<Paragraph number="1914" book="vbh">
နေဝ ဒဿနေန န ဘာဝနာယ ပဟာတဗ္ဗာ. (8)
</Paragraph>

<Paragraph number="1915" book="vbh">
နေဝ ဒဿနေန န ဘာဝနာယ ပဟာတဗ္ဗဟေတုကာ. (9)
</Paragraph>

<Paragraph number="1916" book="vbh">
သိယာ အာစယဂါမိနော, သိယာ အပစယဂါမိနော, သိယာ နေဝါစယဂါမိနာပစယဂါမိနော. (10)
</Paragraph>

<Paragraph number="1917" book="vbh">
သိယာ သေက္ခာ, သိယာ အသေက္ခာ, သိယာ နေဝသေက္ခနာသေက္ခာ. (11)
</Paragraph>

<Paragraph number="1918" book="vbh">
သိယာ မဟဂ္ဂတာ, သိယာ အပ္ပမာဏာ. (12)
</Paragraph>

<Paragraph number="1919" book="vbh">
တီဏိ ဈာနာနိ န ဝတ္တဗ္ဗာ “ပရိတ္တာရမ္မဏာ”တိပိ, “မဟဂ္ဂတာရမ္မဏာ”တိပိ, သိယာ အပ္ပမာဏာရမ္မဏာ, သိယာ န ဝတ္တဗ္ဗာ “အပ္ပမာဏာရမ္မဏာ”တိ; စတုတ္ထံ ဈာနံ သိယာ ပရိတ္တာရမ္မဏံ, သိယာ မဟဂ္ဂတာရမ္မဏံ, သိယာ အပ္ပမာဏာရမ္မဏံ; သိယာ န ဝတ္တဗ္ဗံ “ပရိတ္တာရမ္မဏန်”တိပိ, “မဟဂ္ဂတာရမ္မဏန်”တိပိ, “အပ္ပမာဏာရမ္မဏန်”တိပိ. (13)
</Paragraph>

<Paragraph number="1920" book="vbh">
သိယာ မဇ္ဈိမာ, သိယာ ပဏီတာ. (14)
</Paragraph>

<Paragraph number="1921" book="vbh">
သိယာ သမ္မတ္တနိယတာ, သိယာ အနိယတာ. (15)
</Paragraph>

<Paragraph number="1922" book="vbh">
တီဏိ ဈာနာနိ န မဂ္ဂါရမ္မဏာ, သိယာ မဂ္ဂဟေတုကာ, သိယာ မဂ္ဂါဓိပတိနော, သိယာ န ဝတ္တဗ္ဗာ “မဂ္ဂဟေတုကာ”တိပိ, “မဂ္ဂါဓိပတိနော”တိပိ; စတုတ္ထံ ဈာနံ သိယာ မဂ္ဂါရမ္မဏံ, သိယာ မဂ္ဂဟေတုကံ, သိယာ မဂ္ဂါဓိပတိ, သိယာ န ဝတ္တဗ္ဗံ “မဂ္ဂါရမ္မဏန်”တိပိ, “မဂ္ဂဟေတုကန်”တိပိ “မဂ္ဂါဓိပတီ”တိပိ. (16)
</Paragraph>

<Paragraph number="1923" book="vbh">
သိယာ ဥပ္ပန္နာ, သိယာ အနုပ္ပန္နာ, သိယာ ဥပ္ပါဒိနော. (17)
</Paragraph>

<Paragraph number="1924" book="vbh">
သိယာ အတီတာ, သိယာ အနာဂတာ, သိယာ ပစ္စုပ္ပန္နာ. (18)
</Paragraph>

<Paragraph number="1925" book="vbh">
တီဏိ ဈာနာနိ န ဝတ္တဗ္ဗာ “အတီတာရမ္မဏာ”တိပိ, “အနာဂတာရမ္မဏာ”တိပိ, “ပစ္စုပ္ပန္နာရမ္မဏာ”တိပိ; စတုတ္ထံ ဈာနံ သိယာ အတီတာရမ္မဏံ, သိယာ အနာဂတာရမ္မဏံ, သိယာ ပစ္စုပ္ပန္နာရမ္မဏံ, သိယာ န ဝတ္တဗ္ဗံ “အတီတာရမ္မဏန်”တိပိ, “အနာဂတာရမ္မဏန်”တိပိ, “ပစ္စုပ္ပန္နာရမ္မဏန်”တိပိ. (19)
</Paragraph>

<Paragraph number="1926" book="vbh">
သိယာ အဇ္ဈတ္တာ, သိယာ ဗဟိဒ္ဓါ, သိယာ အဇ္ဈတ္တဗဟိဒ္ဓါ. (20)
</Paragraph>

<Paragraph number="1927" book="vbh">
တီဏိ ဈာနာနိ ဗဟိဒ္ဓါရမ္မဏာ, စတုတ္ထံ ဈာနံ သိယာ အဇ္ဈတ္တာရမ္မဏံ, သိယာ ဗဟိဒ္ဓါရမ္မဏံ, သိယာ အဇ္ဈတ္တဗဟိဒ္ဓါရမ္မဏံ, သိယာ န ဝတ္တဗ္ဗံ “အဇ္ဈတ္တာရမ္မဏန်”တိပိ, “ဗဟိဒ္ဓါရမ္မဏန်”တိပိ, “အဇ္ဈတ္တဗဟိဒ္ဓါရမ္မဏန်”တိပိ. (21)
</Paragraph>

<Paragraph number="1928" book="vbh">
အနိဒဿနအပ္ပဋိဃာ. (22)
</Paragraph>
</Division>