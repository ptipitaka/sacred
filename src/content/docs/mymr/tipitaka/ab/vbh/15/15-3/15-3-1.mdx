---
title: "15.3.1 တိက"
tableOfContents: false
sidebar:
  order: 1
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="749" book="vbh">

<Paragraph number="2173" book="vbh">
သိယာ ကုသလာ, သိယာ အဗျာကတာ. (1)
</Paragraph>

<Paragraph number="2174" book="vbh">
သိယာ သုခါယ ဝေဒနာယ သမ္ပယုတ္တာ, သိယာ အဒုက္ခမသုခါယ ဝေဒနာယ သမ္ပယုတ္တာ. (2)
</Paragraph>

<Paragraph number="2175" book="vbh">
တိဿော ပဋိသမ္ဘိဒါ သိယာ ဝိပါကဓမ္မဓမ္မာ, သိယာ နေဝဝိပါကနဝိပါကဓမ္မဓမ္မာ; အတ္ထပဋိသမ္ဘိဒါ သိယာ ဝိပါကာ, သိယာ ဝိပါကဓမ္မဓမ္မာ, သိယာ နေဝဝိပါကနဝိပါကဓမ္မဓမ္မာ. (3)
</Paragraph>

<Paragraph number="2176" book="vbh">
တိဿော ပဋိသမ္ဘိဒါ အနုပါဒိန္နုပါဒါနိယာ; အတ္ထပဋိသမ္ဘိဒါ သိယာ အနုပါဒိန္နုပါဒါနိယာ, သိယာ အနုပါဒိန္နအနုပါဒါနိယာ. (4)
</Paragraph>

<Paragraph number="2177" book="vbh">
တိဿော ပဋိသမ္ဘိဒါ အသံကိလိဋ္ဌအသံကိလေသိကာ; အတ္ထပဋိသမ္ဘိဒါ သိယာ အသံကိလိဋ္ဌသံကိလေသိကာ, သိယာ အသံကိလိဋ္ဌအသံကိလေသိကာ. (5)
</Paragraph>

<Paragraph number="2178" book="vbh">
တိဿော ပဋိသမ္ဘိဒါ သဝိတက္ကသဝိစာရာ; အတ္ထပဋိသမ္ဘိဒါ သိယာ သဝိတက္ကသဝိစာရာ, သိယာ အဝိတက္ကဝိစာရမတ္တာ, သိယာ အဝိတက္ကအဝိစာရာ. (6)
</Paragraph>

<Paragraph number="2179" book="vbh">
သိယာ ပီတိသဟဂတာ, သိယာ သုခသဟဂတာ, သိယာ ဥပေက္ခာသဟဂတာ. (7)
</Paragraph>

<Paragraph number="2180" book="vbh">
နေဝ ဒဿနေန န ဘာဝနာယ ပဟာတဗ္ဗာ. (8)
</Paragraph>

<Paragraph number="2181" book="vbh">
နေဝ ဒဿနေန န ဘာဝနာယ ပဟာတဗ္ဗဟေတုကာ. (9)
</Paragraph>

<Paragraph number="2182" book="vbh">
တိဿော ပဋိသမ္ဘိဒါ သိယာ အာစယဂါမိနော, သိယာ နေဝါစယဂါမိနာပစယဂါမိနော; အတ္ထပဋိသမ္ဘိဒါ သိယာ အာစယဂါမိနီ, သိယာ အပစယဂါမိနီ, သိယာ နေဝါစယဂါမိနာပစယဂါမိနီ. (10)
</Paragraph>

<Paragraph number="2183" book="vbh">
တိဿော ပဋိသမ္ဘိဒါ နေဝသေက္ခနာသေက္ခာ, အတ္ထပဋိသမ္ဘိဒါ သိယာ သေက္ခာ, သိယာ အသေက္ခာ, သိယာ နေဝသေက္ခနာသေက္ခာ. (11)
</Paragraph>

<Paragraph number="2184" book="vbh">
တိဿော ပဋိသမ္ဘိဒါ ပရိတ္တာ; အတ္ထပဋိသမ္ဘိဒါ သိယာ ပရိတ္တာ, သိယာ အပ္ပမာဏာ. (12)
</Paragraph>

<Paragraph number="2185" book="vbh">
နိရုတ္တိပဋိသမ္ဘိဒါ ပရိတ္တာရမ္မဏာ; တိဿော ပဋိသမ္ဘိဒါ သိယာ ပရိတ္တာရမ္မဏာ, သိယာ မဟဂ္ဂတာရမ္မဏာ, သိယာ အပ္ပမာဏာရမ္မဏာ. (13)
</Paragraph>

<Paragraph number="2186" book="vbh">
တိဿော ပဋိသမ္ဘိဒါ မဇ္ဈိမာ; အတ္ထပဋိသမ္ဘိဒါ သိယာ မဇ္ဈိမာ, သိယာ ပဏီတာ. (14)
</Paragraph>

<Paragraph number="2187" book="vbh">
တိဿော ပဋိသမ္ဘိဒါ အနိယတာ; အတ္ထပဋိသမ္ဘိဒါ သိယာ သမ္မတ္တနိယတာ, သိယာ အနိယတာ. (15)
</Paragraph>

<Paragraph number="2188" book="vbh">
နိရုတ္တိပဋိသမ္ဘိဒါ န ဝတ္တဗ္ဗာ “မဂ္ဂါရမ္မဏာ”တိပိ, “မဂ္ဂဟေတုကာ”တိပိ, “မဂ္ဂါဓိပတိနီ”တိပိ; အတ္ထပဋိသမ္ဘိဒါ န မဂ္ဂါရမ္မဏာ, သိယာ မဂ္ဂဟေတုကာ, သိယာ မဂ္ဂါဓိပတိနီ, သိယာ န ဝတ္တဗ္ဗာ “မဂ္ဂဟေတုကာ”တိပိ, “မဂ္ဂါဓိပတိနီ”တိပိ; ဒွေ ပဋိသမ္ဘိဒါ သိယာ မဂ္ဂါရမ္မဏာ, န မဂ္ဂဟေတုကာ, သိယာ မဂ္ဂါဓိပတိနော, သိယာ န ဝတ္တဗ္ဗာ “မဂ္ဂါရမ္မဏာ”တိပိ, “မဂ္ဂါဓိပတိနော”တိပိ. (16)
</Paragraph>

<Paragraph number="2189" book="vbh">
တိဿော ပဋိသမ္ဘိဒါ သိယာ ဥပ္ပန္နာ, သိယာ အနုပ္ပန္နာ, န ဝတ္တဗ္ဗာ “ဥပ္ပါဒိနော”တိ; အတ္ထပဋိသမ္ဘိဒါ သိယာ ဥပ္ပန္နာ, သိယာ အနုပ္ပန္နာ, သိယာ ဥပ္ပါဒိနီ. (17)
</Paragraph>

<Paragraph number="2190" book="vbh">
သိယာ အတီတာ, သိယာ အနာဂတာ, သိယာ ပစ္စုပ္ပန္နာ. (18)
</Paragraph>

<Paragraph number="2191" book="vbh">
နိရုတ္တိပဋိသမ္ဘိဒါ ပစ္စုပ္ပန္နာရမ္မဏာ; ဒွေ ပဋိသမ္ဘိဒါ သိယာ အတီတာရမ္မဏာ, သိယာ အနာဂတာရမ္မဏာ, သိယာ ပစ္စုပ္ပန္နာရမ္မဏာ; အတ္ထပဋိသမ္ဘိဒါ သိယာ အတီတာရမ္မဏာ, သိယာ အနာဂတာရမ္မဏာ, သိယာ ပစ္စုပ္ပန္နာရမ္မဏာ, သိယာ န ဝတ္တဗ္ဗာ “အတီတာရမ္မဏာ”တိပိ, “အနာဂတာရမ္မဏာ”တိပိ, ပစ္စုပ္ပန္နာရမ္မဏာတိပိ. (19)
</Paragraph>

<Paragraph number="2192" book="vbh">
သိယာ အဇ္ဈတ္တာ, သိယာ ဗဟိဒ္ဓါ, သိယာ အဇ္ဈတ္တဗဟိဒ္ဓါ. (20)
</Paragraph>

<Paragraph number="2193" book="vbh">
နိရုတ္တိပဋိသမ္ဘိဒါ ဗဟိဒ္ဓါရမ္မဏာ; တိဿော ပဋိသမ္ဘိဒါ သိယာ အဇ္ဈတ္တာရမ္မဏာ, သိယာ ဗဟိဒ္ဓါရမ္မဏာ, သိယာ အဇ္ဈတ္တဗဟိဒ္ဓါရမ္မဏာ. (21)
</Paragraph>

<Paragraph number="2194" book="vbh">
အနိဒဿနအပ္ပဋိဃာ. (22)
</Paragraph>
</Division>