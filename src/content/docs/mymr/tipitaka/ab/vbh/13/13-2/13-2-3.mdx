---
title: "13.2.3 ကိရိယာ"
tableOfContents: false
sidebar:
  order: 3
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="696" book="vbh" e="ch" v="30" p="295">

<Paragraph number="2021" book="vbh">
စတဿော အပ္ပမညာယော—  မေတ္တာ, ကရုဏာ, မုဒိတာ, ဥပေက္ခာ.
</Paragraph>

</Division>
<Division number="697" book="vbh" e="ch" v="30" p="295">

<Paragraph number="2022" book="vbh">
တတ္ထ ကတမာ မေတ္တာ? ဣဓ ဘိက္ခု ယသ္မိံ သမယေ ရူပါဝစရံ ဈာနံ ဘာဝေတိ ကိရိယံ နေဝ ကုသလံ နာကုသလံ န စ ကမ္မဝိပါကံ ဒိဋ္ဌဓမ္မသုခဝိဟာရံ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ မေတ္တာသဟဂတံ, ယာ တသ္မိံ သမယေ မေတ္တိ မေတ္တာယနာ မေတ္တာယိတတ္တံ မေတ္တာစေတောဝိမုတ္တိ—  အယံ ဝုစ္စတိ “မေတ္တာ”. အဝသေသာ ဓမ္မာ မေတ္တာယ သမ္ပယုတ္တာ.
</Paragraph>

<Paragraph number="2023" book="vbh">
တတ္ထ ကတမာ မေတ္တာ? ဣဓ ဘိက္ခု ယသ္မိံ သမယေ ရူပါဝစရံ ဈာနံ ဘာဝေတိ ကိရိယံ နေဝ ကုသလံ နာကုသလံ န စ ကမ္မဝိပါကံ ဒိဋ္ဌဓမ္မသုခဝိဟာရံ ဝိတက္ကဝိစာရာနံ ဝူပသမာ …ပေ…  ဒုတိယံ ဈာနံ …ပေ…  တတိယံ ဈာနံ …ပေ…  ပဌမံ ဈာနံ …ပေ…  ဒုတိယံ ဈာနံ …ပေ…  တတိယံ ဈာနံ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ မေတ္တာသဟဂတံ, ယာ တသ္မိံ သမယေ မေတ္တိ မေတ္တာယနာ မေတ္တာယိတတ္တံ မေတ္တာစေတောဝိမုတ္တိ—  အယံ ဝုစ္စတိ “မေတ္တာ”. အဝသေသာ ဓမ္မာ မေတ္တာယ သမ္ပယုတ္တာ.
</Paragraph>

</Division>
<Division number="698" book="vbh" e="ch" v="30" p="296">

<Paragraph number="2024" book="vbh">
တတ္ထ ကတမာ ကရုဏာ …ပေ…  တတ္ထ ကတမာ မုဒိတာ …ပေ…  တတ္ထ ကတမာ ဥပေက္ခာ? ဣဓ ဘိက္ခု ယသ္မိံ သမယေ ရူပါဝစရံ ဈာနံ ဘာဝေတိ ကိရိယံ နေဝ ကုသလံ နာကုသလံ န စ ကမ္မဝိပါကံ ဒိဋ္ဌဓမ္မသုခဝိဟာရံ သုခဿ စ ပဟာနာ ဒုက္ခဿ စ ပဟာနာ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ ဥပေက္ခာသဟဂတံ, ယာ တသ္မိံ သမယေ ဥပေက္ခာ ဥပေက္ခာယနာ ဥပေက္ခာယိတတ္တံ ဥပေက္ခာစေတောဝိမုတ္တိ—  အယံ ဝုစ္စတိ “ဥပေက္ခာ”. အဝသေသာ ဓမ္မာ ဥပေက္ခာယ သမ္ပယုတ္တာ.

</Paragraph>
</Division>

<Paragraph number="2025" type="center" book="vbh">
အဘိဓမ္မဘာဇနီယံ.
</Paragraph>