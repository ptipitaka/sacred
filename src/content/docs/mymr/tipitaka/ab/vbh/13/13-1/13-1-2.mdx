---
title: "13.1.2 ကရုဏာ"
tableOfContents: false
sidebar:
  order: 2
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="653" book="vbh" e="ch" v="30" p="286">

<Paragraph number="1950" book="vbh">
ကထဉ္စ ဘိက္ခု ကရုဏာသဟဂတေန စေတသာ ဧကံ ဒိသံ ဖရိတွာ ဝိဟရတိ? သေယျထာပိ နာမ ဧကံ ပုဂ္ဂလံ ဒုဂ္ဂတံ ဒုရူပေတံ ဒိသွာ ကရုဏာယေယျ; ဧဝမေဝ သဗ္ဗေ သတ္တေ ကရုဏာယ ဖရတိ.
</Paragraph>

<Paragraph number="1951" book="vbh">
တတ္ထ ကတမာ ကရုဏာ? ယာ သတ္တေသု ကရုဏာ ကရုဏာယနာ ကရုဏာယိတတ္တံ ကရုဏာစေတောဝိမုတ္တိ—  အယံ ဝုစ္စတိ “ကရုဏာ”.
</Paragraph>

<Paragraph number="1952" book="vbh">
တတ္ထ ကတမံ စိတ္တံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “စိတ္တံ”. ဣဒံ စိတ္တံ ဣမာယ ကရုဏာယ သဟဂတံ ဟောတိ သဟဇာတံ သံသဋ္ဌံ သမ္ပယုတ္တံ. တေန ဝုစ္စတိ “ကရုဏာသဟဂတေန စေတသာ”တိ.
</Paragraph>

</Division>
<Division number="654" book="vbh" e="ch" v="30" p="286">

<Paragraph number="1953" book="vbh">
“ဧကံ ဒိသန်”တိ ပုရတ္ထိမံ ဝါ ဒိသံ ပစ္ဆိမံ ဝါ ဒိသံ ဥတ္တရံ ဝါ ဒိသံ ဒက္ခိဏံ ဝါ ဒိသံ ဥဒ္ဓံ ဝါ အဓော ဝါ တိရိယံ ဝါ ဝိဒိသံ ဝါ.
</Paragraph>

</Division>
<Division number="655" book="vbh" e="ch" v="30" p="286">

<Paragraph number="1954" book="vbh">
“ဖရိတွာ”တိ ဖရိတွာ အဓိမုစ္စိတွာ.
</Paragraph>

</Division>
<Division number="656" book="vbh" e="ch" v="30" p="286">

<Paragraph number="1955" book="vbh">
“ဝိဟရတီ”တိ ဣရိယတိ ဝတ္တတိ ပါလေတိ ယပေတိ ယာပေတိ စရတိ ဝိဟရတိ. တေန ဝုစ္စတိ “ဝိဟရတီ”တိ.
</Paragraph>

</Division>
<Division number="657" book="vbh" e="ch" v="30" p="286">

<Paragraph number="1956" book="vbh">
“တထာ ဒုတိယန်”တိ ယထေဝ ဧကံ ဒိသံ တထာ ဒုတိယံ ဒိသံ တထာ တတိယံ ဒိသံ တထာ စတုတ္ထံ ဒိသံ တထာ ဥဒ္ဓံ တထာ အဓော တထာ တိရိယံ တထာ ဝိဒိသံ.
</Paragraph>

</Division>
<Division number="658" book="vbh" e="ch" v="30" p="286">

<Paragraph number="1957" book="vbh">
“သဗ္ဗဓိ သဗ္ဗတ္တတာယ သဗ္ဗာဝန္တံ လောကန်”တိ သဗ္ဗေန သဗ္ဗံ သဗ္ဗထာ သဗ္ဗံ အသေသံ နိဿေသံ. ပရိယာဒါယဝစနမေတံ—  “သဗ္ဗဓိ သဗ္ဗတ္တတာယ သဗ္ဗာဝန္တံ လောကန်”တိ.
</Paragraph>

</Division>
<Division number="659" book="vbh" e="ch" v="30" p="286">

<Paragraph number="1958" book="vbh">
“ကရုဏာသဟဂတေန စေတသာ”တိ တတ္ထ ကတမာ ကရုဏာ? ယာ သတ္တေသု ကရုဏာ ကရုဏာယနာ ကရုဏာယိတတ္တံ ကရုဏာစေတောဝိမုတ္တိ—  အယံ ဝုစ္စတိ “ကရုဏာ”.
</Paragraph>

<Paragraph number="1959" book="vbh">
တတ္ထ ကတမံ စိတ္တံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “စိတ္တံ”. ဣဒံ စိတ္တံ ဣမာယ ကရုဏာယ သဟဂတံ ဟောတိ သဟဇာတံ သံသဋ္ဌံ သမ္ပယုတ္တံ. တေန ဝုစ္စတိ “ကရုဏာသဟဂတေန စေတသာ”တိ.
</Paragraph>

</Division>
<Division number="660" book="vbh" e="ch" v="30" p="287">

<Paragraph number="1960" book="vbh">
“ဝိပုလေနာ”တိ ယံ ဝိပုလံ တံ မဟဂ္ဂတံ, ယံ မဟဂ္ဂတံ တံ အပ္ပမာဏံ, ယံ အပ္ပမာဏံ သော အဝေရော, ယော အဝေရော သော အဗျာပဇ္ဇော.
</Paragraph>

</Division>
<Division number="661" book="vbh" e="ch" v="30" p="287">

<Paragraph number="1961" book="vbh">
“ဖရိတွာ”တိ ဖရိတွာ အဓိမုစ္စိတွာ.
</Paragraph>

</Division>
<Division number="662" book="vbh" e="ch" v="30" p="287">

<Paragraph number="1962" book="vbh">
“ဝိဟရတီ”တိ …ပေ…  တေန ဝုစ္စတိ “ဝိဟရတီ”တိ.
</Paragraph>
</Division>