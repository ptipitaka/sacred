---
title: 13.1.4 ဥပေက္ခာ
tableOfContents: false
sidebar:
  order: 4
type: tipitaka
basket: ab
book: vbh
review:
  current: review
  updated: '2025-10-23T09:21:30.861186'
  updated_by: ''
  notes: ''
  history:
  - state: review
    date: '2025-10-23T09:21:30.861186'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="673" book="vbh" e="ch" v="30" p="288">

<Paragraph number="1976" book="vbh">
ကထဉ္စ ဘိက္ခု ဥပေက္ခာသဟဂတေန စေတသာ ဧကံ ဒိသံ ဖရိတွာ ဝိဟရတိ? သေယျထာပိ နာမ ဧကံ ပုဂ္ဂလံ နေဝ မနာပံ န အမနာပံ ဒိသွာ ဥပေက္ခကော အဿ; ဧဝမေဝ သဗ္ဗေ သတ္တေ ဥပေက္ခာယ ဖရတိ.
</Paragraph>

<Paragraph number="1977" book="vbh">
တတ္ထ ကတမာ ဥပေက္ခာ? ယာ သတ္တေသု ဥပေက္ခာ ဥပေက္ခာယနာ ဥပေက္ခာယိတတ္တံ ဥပေက္ခာစေတောဝိမုတ္တိ—  အယံ ဝုစ္စတိ “ဥပေက္ခာ”.
</Paragraph>

<Paragraph number="1978" book="vbh">
တတ္ထ ကတမံ စိတ္တံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “စိတ္တံ”. ဣဒံ စိတ္တံ ဣမာယ ဥပေက္ခာယ သဟဂတံ ဟောတိ သဟဇာတံ သံသဋ္ဌံ သမ္ပယုတ္တံ. တေန ဝုစ္စတိ “ဥပေက္ခာသဟဂတေန စေတသာ”တိ.
</Paragraph>

</Division>
<Division number="674" book="vbh" e="ch" v="30" p="288">

<Paragraph number="1979" book="vbh">
“ဧကံ ဒိသန်”တိ ပုရတ္ထိမံ ဝါ ဒိသံ ပစ္ဆိမံ ဝါ ဒိသံ ဥတ္တရံ ဝါ ဒိသံ ဒက္ခိဏံ ဝါ ဒိသံ ဥဒ္ဓံ ဝါ အဓော ဝါ တိရိယံ ဝါ ဝိဒိသံ ဝါ.
</Paragraph>

</Division>
<Division number="675" book="vbh" e="ch" v="30" p="289">

<Paragraph number="1980" book="vbh">
“ဖရိတွာ”တိ ဖရိတွာ အဓိမုစ္စိတွာ.
</Paragraph>

</Division>
<Division number="676" book="vbh" e="ch" v="30" p="289">

<Paragraph number="1981" book="vbh">
“ဝိဟရတီ”တိ …ပေ…  တေန ဝုစ္စတိ “ဝိဟရတီ”တိ.
</Paragraph>

</Division>
<Division number="677" book="vbh" e="ch" v="30" p="289">

<Paragraph number="1982" book="vbh">
“တထာ ဒုတိယန်”တိ ယထေဝ ဧကံ ဒိသံ တထာ ဒုတိယံ ဒိသံ တထာ တတိယံ ဒိသံ တထာ စတုတ္ထံ ဒိသံ တထာ ဥဒ္ဓံ တထာ အဓော တထာ တိရိယံ တထာ ဝိဒိသံ.
</Paragraph>

</Division>
<Division number="678" book="vbh" e="ch" v="30" p="289">

<Paragraph number="1983" book="vbh">
“သဗ္ဗဓိ သဗ္ဗတ္တတာယ သဗ္ဗာဝန္တံ လောကန်”တိ သဗ္ဗေန သဗ္ဗံ သဗ္ဗထာ သဗ္ဗံ အသေသံ နိဿေသံ. ပရိယာဒါယဝစနမေတံ—  “သဗ္ဗဓိ သဗ္ဗတ္တတာယ သဗ္ဗာဝန္တံ လောကန်”တိ.
</Paragraph>

</Division>
<Division number="679" book="vbh" e="ch" v="30" p="289">

<Paragraph number="1984" book="vbh">
“ဥပေက္ခာသဟဂတေန စေတသာ”တိ, တတ္ထ ကတမာ ဥပေက္ခာ? ယာ သတ္တေသု ဥပေက္ခာ ဥပေက္ခာယနာ ဥပေက္ခာယိတတ္တံ ဥပေက္ခာစေတောဝိမုတ္တိ—  အယံ ဝုစ္စတိ “ဥပေက္ခာ”.
</Paragraph>

<Paragraph number="1985" book="vbh">
တတ္ထ ကတမံ စိတ္တံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “စိတ္တံ”. ဣဒံ စိတ္တံ ဣမာယ ဥပေက္ခာယ သဟဂတံ ဟောတိ သဟဇာတံ သံသဋ္ဌံ သမ္ပယုတ္တံ. တေန ဝုစ္စတိ “ဥပေက္ခာသဟဂတေန စေတသာ”တိ.
</Paragraph>

</Division>
<Division number="680" book="vbh" e="ch" v="30" p="289">

<Paragraph number="1986" book="vbh">
“ဝိပုလေနာ”တိ ယံ ဝိပုလံ တံ မဟဂ္ဂတံ, ယံ မဟဂ္ဂတံ တံ အပ္ပမာဏံ, ယံ အပ္ပမာဏံ သော အဝေရော, ယော အဝေရော သော အဗျာပဇ္ဇော.
</Paragraph>

</Division>
<Division number="681" book="vbh" e="ch" v="30" p="289">

<Paragraph number="1987" book="vbh">
“ဖရိတွာ”တိ ဖရိတွာ အဓိမုစ္စိတွာ.
</Paragraph>

</Division>
<Division number="682" book="vbh" e="ch" v="30" p="289">

<Paragraph number="1988" book="vbh">
“ဝိဟရတီ”တိ …ပေ…  တေန ဝုစ္စတိ “ဝိဟရတီ”တိ.

</Paragraph>
</Division>

<Paragraph number="1989" type="center" book="vbh">
သုတ္တန္တဘာဇနီယံ.
</Paragraph>