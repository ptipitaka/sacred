---
title: "13.1.1 မေတ္တာ"
tableOfContents: false
sidebar:
  order: 1
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="643" book="vbh">

<Paragraph number="1937" book="vbh">
ကထဉ္စ ဘိက္ခု မေတ္တာသဟဂတေန စေတသာ ဧကံ ဒိသံ ဖရိတွာ ဝိဟရတိ? သေယျထာပိ နာမ ဧကံ ပုဂ္ဂလံ ပိယံ မနာပံ ဒိသွာ မေတ္တာယေယျ; ဧဝမေဝ သဗ္ဗေ သတ္တေ မေတ္တာယ ဖရတိ.
</Paragraph>

<Paragraph number="1938" book="vbh">
တတ္ထ ကတမာ မေတ္တာ? ယာ သတ္တေသု မေတ္တိ မေတ္တာယနာ မေတ္တာယိတတ္တံ မေတ္တာစေတောဝိမုတ္တိ—  အယံ ဝုစ္စတိ “မေတ္တာ”.
</Paragraph>

<Paragraph number="1939" book="vbh">
တတ္ထ ကတမံ စိတ္တံ? ယံ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  ဣဒံ ဝုစ္စတိ “စိတ္တံ”. ဣဒံ စိတ္တံ ဣမာယ မေတ္တာယ သဟဂတံ ဟောတိ သဟဇာတံ သံသဋ္ဌံ သမ္ပယုတ္တံ. တေန ဝုစ္စတိ “မေတ္တာသဟဂတေန စေတသာ”တိ.
</Paragraph>

</Division>
<Division number="644" book="vbh">

<Paragraph number="1940" book="vbh">
“ဧကံ ဒိသန်”တိ ပုရတ္ထိမံ ဝါ ဒိသံ ပစ္ဆိမံ ဝါ ဒိသံ ဥတ္တရံ ဝါ ဒိသံ ဒက္ခိဏံ ဝါ ဒိသံ ဥဒ္ဓံ ဝါ အဓော ဝါ တိရိယံ ဝါ ဝိဒိသံ ဝါ.
</Paragraph>

</Division>
<Division number="645" book="vbh">

<Paragraph number="1941" book="vbh">
“ဖရိတွာ”တိ ဖရိတွာ အဓိမုစ္စိတွာ.
</Paragraph>

</Division>
<Division number="646" book="vbh">

<Paragraph number="1942" book="vbh">
“ဝိဟရတီ”တိ ဣရိယတိ ဝတ္တတိ ပါလေတိ ယပေတိ ယာပေတိ စရတိ ဝိဟရတိ. တေန ဝုစ္စတိ “ဝိဟရတီ”တိ.
</Paragraph>

</Division>
<Division number="647" book="vbh">

<Paragraph number="1943" book="vbh">
“တထာ ဒုတိယန်”တိ ယထေဝ ဧကံ ဒိသံ တထာ ဒုတိယံ ဒိသံ တထာ တတိယံ ဒိသံ တထာ စတုတ္ထံ ဒိသံ တထာ ဥဒ္ဓံ တထာ အဓော တထာ တိရိယံ တထာ ဝိဒိသံ.
</Paragraph>

</Division>
<Division number="648" book="vbh">

<Paragraph number="1944" book="vbh">
“သဗ္ဗဓိ သဗ္ဗတ္တတာယ သဗ္ဗာဝန္တံ လောကန်”တိ သဗ္ဗေန သဗ္ဗံ သဗ္ဗထာ သဗ္ဗံ အသေသံ နိဿေသံ. ပရိယာဒါယဝစနမေတံ—  “သဗ္ဗဓိ သဗ္ဗတ္တတာယ သဗ္ဗာဝန္တံ လောကန်”တိ.
</Paragraph>

</Division>
<Division number="649" book="vbh">

<Paragraph number="1945" book="vbh">
“မေတ္တာသဟဂတေန စေတသာ”တိ တတ္ထ ကတမာ မေတ္တာ? ယာ သတ္တေသု မေတ္တိ မေတ္တာယနာ မေတ္တာယိတတ္တံ မေတ္တာစေတောဝိမုတ္တိ—  အယံ ဝုစ္စတိ “မေတ္တာ”.
</Paragraph>

<Paragraph number="1946" book="vbh">
တတ္ထ ကတမံ စိတ္တံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “စိတ္တံ”. ဣဒံ စိတ္တံ ဣမာယ မေတ္တာယ သဟဂတံ ဟောတိ သဟဇာတံ သံသဋ္ဌံ သမ္ပယုတ္တံ. တေန ဝုစ္စတိ “မေတ္တာသဟဂတေန စေတသာ”တိ.
</Paragraph>

</Division>
<Division number="650" book="vbh">

<Paragraph number="1947" book="vbh">
“ဝိပုလေနာ”တိ ယံ ဝိပုလံ တံ မဟဂ္ဂတံ, ယံ မဟဂ္ဂတံ တံ အပ္ပမာဏံ, ယံ အပ္ပမာဏံ သော အဝေရော, ယော အဝေရော သော အဗျာပဇ္ဇော.
</Paragraph>

</Division>
<Division number="651" book="vbh">

<Paragraph number="1948" book="vbh">
“ဖရိတွာ”တိ ဖရိတွာ အဓိမုစ္စိတွာ.
</Paragraph>

</Division>
<Division number="652" book="vbh">

<Paragraph number="1949" book="vbh">
“ဝိဟရတီ”တိ …ပေ…  တေန ဝုစ္စတိ “ဝိဟရတီ”တိ.
</Paragraph>
</Division>