---
title: "18.4.4 အရူပဓာတု"
tableOfContents: false
sidebar:
  order: 4
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1018" book="vbh" e="ch" v="30" p="434">

<Paragraph number="3127" book="vbh">
အရူပဓာတုယာ ဥပပတ္တိက္ခဏေ ကတိ ခန္ဓာ ပါတုဘဝန္တိ …ပေ…  ကတိ စိတ္တာနိ ပါတုဘဝန္တိ?
</Paragraph>

<Paragraph number="3128" book="vbh">
အရူပဓာတုယာ ဥပပတ္တိက္ခဏေ စတ္တာရော ခန္ဓာ ပါတုဘဝန္တိ, ဒွေ အာယတနာနိ ပါတုဘဝန္တိ, ဒွေ ဓာတုယော ပါတုဘဝန္တိ, ဧကံ သစ္စံ ပါတုဘဝတိ, အဋ္ဌိန္ဒြိယာနိ ပါတုဘဝန္တိ, တယော ဟေတူ ပါတုဘဝန္တိ, တယော အာဟာရာ ပါတုဘဝန္တိ, ဧကော ဖဿော ပါတုဘဝတိ, ဧကာ ဝေဒနာ …ပေ…  ဧကာ သညာ …ပေ…  ဧကာ စေတနာ …ပေ…  ဧကံ စိတ္တံ ပါတုဘဝတိ.
</Paragraph>

</Division>
<Division number="1019" book="vbh" e="ch" v="30" p="435">

<Paragraph number="3129" book="vbh">
အရူပဓာတုယာ ဥပပတ္တိက္ခဏေ ကတမေ စတ္တာရော ခန္ဓာ ပါတုဘဝန္တိ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော, ဝိညာဏက္ခန္ဓော—  အရူပဓာတုယာ ဥပပတ္တိက္ခဏေ ဣမေ စတ္တာရော ခန္ဓာ ပါတုဘဝန္တိ. (1)
</Paragraph>

<Paragraph number="3130" book="vbh">
အရူပဓာတုယာ ဥပပတ္တိက္ခဏေ ကတမာနိ ဒွေ အာယတနာနိ ပါတုဘဝန္တိ? မနာယတနံ, ဓမ္မာယတနံ—  အရူပဓာတုယာ ဥပပတ္တိက္ခဏေ ဣမာနိ ဒွေ အာယတနာနိ ပါတုဘဝန္တိ. (2)
</Paragraph>

<Paragraph number="3131" book="vbh">
အရူပဓာတုယာ ဥပပတ္တိက္ခဏေ ကတမာ ဒွေ ဓာတုယော ပါတုဘဝန္တိ? မနောဝိညာဏဓာတု, ဓမ္မဓာတု—  အရူပဓာတုယာ ဥပပတ္တိက္ခဏေ ဣမာ ဒွေ ဓာတုယော ပါတုဘဝန္တိ. (3)
</Paragraph>

<Paragraph number="3132" book="vbh">
အရူပဓာတုယာ ဥပပတ္တိက္ခဏေ ကတမံ ဧကံ သစ္စံ ပါတုဘဝတိ? ဒုက္ခသစ္စံ—  အရူပဓာတုယာ ဥပပတ္တိက္ခဏေ ဣဒံ ဧကံ သစ္စံ ပါတုဘဝတိ. (4)
</Paragraph>

<Paragraph number="3133" book="vbh">
အရူပဓာတုယာ ဥပပတ္တိက္ခဏေ ကတမာနိ အဋ္ဌိန္ဒြိယာနိ ပါတုဘဝန္တိ? မနိန္ဒြိယံ, ဇီဝိတိန္ဒြိယံ, ဥပေက္ခိန္ဒြိယံ, သဒ္ဓိန္ဒြိယံ, ဝီရိယိန္ဒြိယံ, သတိန္ဒြိယံ, သမာဓိန္ဒြိယံ, ပညိန္ဒြိယံ—  အရူပဓာတုယာ ဥပပတ္တိက္ခဏေ ဣမာနိ အဋ္ဌိန္ဒြိယာနိ ပါတုဘဝန္တိ. (5)
</Paragraph>

<Paragraph number="3134" book="vbh">
အရူပဓာတုယာ ဥပပတ္တိက္ခဏေ ကတမေ တယော ဟေတူ ပါတုဘဝန္တိ? အလောဘော ဝိပါကဟေတု, အဒေါသော ဝိပါကဟေတု, အမောဟော ဝိပါကဟေတု—  အရူပဓာတုယာ ဥပပတ္တိက္ခဏေ ဣမေ တယော ဟေတူ ပါတုဘဝန္တိ. (6)
</Paragraph>

<Paragraph number="3135" book="vbh">
အရူပဓာတုယာ ဥပပတ္တိက္ခဏေ ကတမေ တယော အာဟာရာ ပါတုဘဝန္တိ? ဖဿာဟာရော, မနောသဉ္စေတနာဟာရော, ဝိညာဏာဟာရော—  အရူပဓာတုယာ ဥပပတ္တိက္ခဏေ ဣမေ တယော အာဟာရာ ပါတုဘဝန္တိ. (7)
</Paragraph>

<Paragraph number="3136" book="vbh">
အရူပဓာတုယာ ဥပပတ္တိက္ခဏေ ကတမော ဧကော ဖဿော ပါတုဘဝတိ? မနောဝိညာဏဓာတုသမ္ဖဿော—  အရူပဓာတုယာ ဥပပတ္တိက္ခဏေ အယံ ဧကော ဖဿော ပါတုဘဝတိ. (8)
</Paragraph>

<Paragraph number="3137" book="vbh">
အရူပဓာတုယာ ဥပပတ္တိက္ခဏေ ကတမာ ဧကာ ဝေဒနာ …ပေ…  ဧကာ သညာ …ပေ…  ဧကာ စေတနာ …ပေ…  ဧကံ စိတ္တံ ပါတုဘဝတိ? မနောဝိညာဏဓာတု—  အရူပဓာတုယာ ဥပပတ္တိက္ခဏေ ဣဒံ ဧကံ စိတ္တံ ပါတုဘဝတိ. (9–12)
</Paragraph>
</Division>