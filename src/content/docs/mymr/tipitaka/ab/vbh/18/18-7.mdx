---
title: "18.7 အဘိညေယျာဒိဝါရ"
tableOfContents: false
sidebar:
  order: 10
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1030" book="vbh">

<Paragraph number="3185" book="vbh">
ပဉ္စန္နံ ခန္ဓာနံ ကတိ အဘိညေယျာ, ကတိ ပရိညေယျာ, ကတိ ပဟာတဗ္ဗာ, ကတိ ဘာဝေတဗ္ဗာ, ကတိ သစ္ဆိကာတဗ္ဗာ, ကတိ န ပဟာတဗ္ဗာ, န ဘာဝေတဗ္ဗာ, န သစ္ဆိကာတဗ္ဗာ …ပေ…  သတ္တန္နံ စိတ္တာနံ ကတိ အဘိညေယျာ, ကတိ ပရိညေယျာ, ကတိ ပဟာတဗ္ဗာ, ကတိ ဘာဝေတဗ္ဗာ, ကတိ သစ္ဆိကာတဗ္ဗာ, ကတိ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ?
</Paragraph>

</Division>
<Division number="1031" book="vbh">

<Paragraph number="3186" book="vbh">
ရူပက္ခန္ဓော အဘိညေယျော ပရိညေယျော န ပဟာတဗ္ဗော န ဘာဝေတဗ္ဗော န သစ္ဆိကာတဗ္ဗော. စတ္တာရော ခန္ဓာ အဘိညေယျာ ပရိညေယျာ, သိယာ ပဟာတဗ္ဗာ, သိယာ ဘာဝေတဗ္ဗာ, သိယာ သစ္ဆိကာတဗ္ဗာ, သိယာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ. (1)
</Paragraph>

<Paragraph number="3187" book="vbh">
ဒသာယတနာ အဘိညေယျာ ပရိညေယျာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ. ဒွေ အာယတနာ အဘိညေယျာ ပရိညေယျာ, သိယာ ပဟာတဗ္ဗာ, သိယာ ဘာဝေတဗ္ဗာ, သိယာ သစ္ဆိကာတဗ္ဗာ, သိယာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ. (2)
</Paragraph>

<Paragraph number="3188" book="vbh">
သောဠသ ဓာတုယော အဘိညေယျာ ပရိညေယျာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ. ဒွေ ဓာတုယော အဘိညေယျာ ပရိညေယျာ, သိယာ ပဟာတဗ္ဗာ, သိယာ ဘာဝေတဗ္ဗာ, သိယာ သစ္ဆိကာတဗ္ဗာ, သိယာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ. (3)
</Paragraph>

<Paragraph number="3189" book="vbh">
သမုဒယသစ္စံ အဘိညေယျံ ပရိညေယျံ ပဟာတဗ္ဗံ န ဘာဝေတဗ္ဗံ န သစ္ဆိကာတဗ္ဗံ. မဂ္ဂသစ္စံ အဘိညေယျံ ပရိညေယျံ န ပဟာတဗ္ဗံ ဘာဝေတဗ္ဗံ န သစ္ဆိကာတဗ္ဗံ. နိရောဓသစ္စံ အဘိညေယျံ ပရိညေယျံ န ပဟာတဗ္ဗံ န ဘာဝေတဗ္ဗံ သစ္ဆိကာတဗ္ဗံ. ဒုက္ခသစ္စံ အဘိညေယျံ ပရိညေယျံ, သိယာ ပဟာတဗ္ဗံ, န ဘာဝေတဗ္ဗံ, န သစ္ဆိကာတဗ္ဗံ, သိယာ န ပဟာတဗ္ဗံ. (4)
</Paragraph>

<Paragraph number="3190" book="vbh">
နဝိန္ဒြိယာ အဘိညေယျာ ပရိညေယျာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ. ဒေါမနဿိန္ဒြိယံ အဘိညေယျံ ပရိညေယျံ ပဟာတဗ္ဗံ န ဘာဝေတဗ္ဗံ န သစ္ဆိကာတဗ္ဗံ. အနညာတညဿာမီတိန္ဒြိယံ အဘိညေယျံ ပရိညေယျံ န ပဟာတဗ္ဗံ ဘာဝေတဗ္ဗံ န သစ္ဆိကာတဗ္ဗံ. အညိန္ဒြိယံ အဘိညေယျံ ပရိညေယျံ န ပဟာတဗ္ဗံ, သိယာ ဘာဝေတဗ္ဗံ, သိယာ သစ္ဆိကာတဗ္ဗံ. အညာတာဝိန္ဒြိယံ အဘိညေယျံ ပရိညေယျံ န ပဟာတဗ္ဗံ န ဘာဝေတဗ္ဗံ သစ္ဆိကာတဗ္ဗံ. တီဏိန္ဒြိယာ အဘိညေယျာ ပရိညေယျာ န ပဟာတဗ္ဗာ, သိယာ ဘာဝေတဗ္ဗာ, သိယာ သစ္ဆိကာတဗ္ဗာ, သိယာ န ဘာဝေတဗ္ဗာ, သစ္ဆိကာတဗ္ဗာ. ဆ ဣန္ဒြိယာ အဘိညေယျာ ပရိညေယျာ, သိယာ ပဟာတဗ္ဗာ, သိယာ ဘာဝေတဗ္ဗာ, သိယာ သစ္ဆိကာတဗ္ဗာ, သိယာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ. (5)
</Paragraph>

<Paragraph number="3191" book="vbh">
တယော အကုသလဟေတူ အဘိညေယျာ ပရိညေယျာ ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ. တယော ကုသလဟေတူ အဘိညေယျာ ပရိညေယျာ န ပဟာတဗ္ဗာ, သိယာ ဘာဝေတဗ္ဗာ, န သစ္ဆိကာတဗ္ဗာ, သိယာ န ဘာဝေတဗ္ဗာ. တယော အဗျာကတဟေတူ အဘိညေယျာ ပရိညေယျာ န ပဟာတဗ္ဗာ န ဘာဝေတဗ္ဗာ, သိယာ သစ္ဆိကာတဗ္ဗာ, သိယာ န သစ္ဆိကာတဗ္ဗာ. (6)
</Paragraph>

<Paragraph number="3192" book="vbh">
ကဗဠီကာရော အာဟာရော အဘိညေယျော ပရိညေယျော န ပဟာတဗ္ဗော န ဘာဝေတဗ္ဗော န သစ္ဆိကာတဗ္ဗော. တယော အာဟာရာ အဘိညေယျာ ပရိညေယျာ, သိယာ ပဟာတဗ္ဗာ, သိယာ ဘာဝေတဗ္ဗာ, သိယာ သစ္ဆိကာတဗ္ဗာ, သိယာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ. (7)
</Paragraph>

<Paragraph number="3193" book="vbh">
ဆ ဖဿာ အဘိညေယျာ ပရိညေယျာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ. မနောဝိညာဏဓာတုသမ္ဖဿော အဘိညေယျော ပရိညေယျော, သိယာ ပဟာတဗ္ဗော, သိယာ ဘာဝေတဗ္ဗော, သိယာ သစ္ဆိကာတဗ္ဗော, သိယာ န ပဟာတဗ္ဗော န ဘာဝေတဗ္ဗော န သစ္ဆိကာတဗ္ဗော. (8)
</Paragraph>

<Paragraph number="3194" book="vbh">
ဆ ဝေဒနာ …ပေ…  ဆ သညာ …ပေ…  ဆ စေတနာ …ပေ…  ဆ စိတ္တာ အဘိညေယျာ ပရိညေယျာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ. မနောဝိညာဏဓာတု အဘိညေယျာ ပရိညေယျာ, သိယာ ပဟာတဗ္ဗာ, သိယာ ဘာဝေတဗ္ဗာ, သိယာ သစ္ဆိကာတဗ္ဗာ, သိယာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ. (9--12)
</Paragraph>
</Division>