---
title: 18.10.5 ဝိတက္ကတ္တိက
tableOfContents: false
sidebar:
  order: 5
type: tipitaka
basket: ab
book: vbh
review:
  current: review
  updated: '2025-10-27T21:48:03.243210'
  updated_by: ''
  notes: ''
  history:
  - state: review
    date: '2025-10-27T21:48:03.243210'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1042" book="vbh" e="ch" v="30" p="451">

<Paragraph number="3244" book="vbh">
ပဉ္စန္နံ ခန္ဓာနံ ကတိ သဝိတက္ကသဝိစာရာ, ကတိ အဝိတက္ကဝိစာရမတ္တာ, ကတိ အဝိတက္ကအဝိစာရာ …ပေ…  သတ္တန္နံ စိတ္တာနံ ကတိ သဝိတက္ကသဝိစာရာ, ကတိ အဝိတက္ကဝိစာရမတ္တာ, ကတိ အဝိတက္ကအဝိစာရာ?
</Paragraph>

<Paragraph number="3245" book="vbh">
ရူပက္ခန္ဓော အဝိတက္ကအဝိစာရော. တယော ခန္ဓာ သိယာ သဝိတက္ကသဝိစာရာ, သိယာ အဝိတက္ကဝိစာရမတ္တာ, သိယာ အဝိတက္ကအဝိစာရာ. သင်္ခါရက္ခန္ဓော သိယာ သဝိတက္ကသဝိစာရော, သိယာ အဝိတက္ကဝိစာရမတ္တော, သိယာ အဝိတက္ကအဝိစာရော သိယာ န ဝတ္တဗ္ဗော “သဝိတက္ကသဝိစာရော”တိပိ, “အဝိတက္ကဝိစာရမတ္တော”တိပိ, “အဝိတက္ကအဝိစာရော”တိပိ. (1)
</Paragraph>

<Paragraph number="3246" book="vbh">
ဒသာယတနာ အဝိတက္ကအဝိစာရာ. မနာယတနံ သိယာ သဝိတက္ကသဝိစာရံ, သိယာ အဝိတက္ကဝိစာရမတ္တံ, သိယာ အဝိတက္ကအဝိစာရံ. ဓမ္မာယတနံ သိယာ သဝိတက္ကသဝိစာရံ, သိယာ အဝိတက္ကဝိစာရမတ္တံ, သိယာ အဝိတက္ကအဝိစာရံ, သိယာ န ဝတ္တဗ္ဗံ “သဝိတက္ကသဝိစာရန်”တိပိ, “အဝိတက္ကဝိစာရမတ္တန်”တိပိ, “အဝိတက္ကအဝိစာရန်”တိပိ. (2)
</Paragraph>

<Paragraph number="3247" book="vbh">
ပန္နရသ ဓာတုယော အဝိတက္ကအဝိစာရာ. မနောဓာတု သဝိတက္ကသဝိစာရာ. မနောဝိညာဏဓာတု သိယာ သဝိတက္ကသဝိစာရာ, သိယာ အဝိတက္ကဝိစာရမတ္တာ, သိယာ အဝိတက္ကအဝိစာရာ. ဓမ္မဓာတု သိယာ သဝိတက္ကသဝိစာရာ, သိယာ အဝိတက္ကဝိစာရမတ္တာ, သိယာ အဝိတက္ကအဝိစာရာ, သိယာ န ဝတ္တဗ္ဗာ “သဝိတက္ကသဝိစာရာ”တိပိ, “အဝိတက္ကဝိစာရမတ္တာ”တိပိ, “အဝိတက္ကအဝိစာရာ”တိပိ. (3)
</Paragraph>

<Paragraph number="3248" book="vbh">
သမုဒယသစ္စံ သဝိတက္ကသဝိစာရံ. နိရောဓသစ္စံ အဝိတက္ကအဝိစာရံ. မဂ္ဂသစ္စံ သိယာ သဝိတက္ကသဝိစာရံ, သိယာ အဝိတက္ကဝိစာရမတ္တံ, သိယာ အဝိတက္ကအဝိစာရံ. ဒုက္ခသစ္စံ သိယာ သဝိတက္ကသဝိစာရံ, သိယာ အဝိတက္ကဝိစာရမတ္တံ, သိယာ အဝိတက္ကအဝိစာရံ, သိယာ န ဝတ္တဗ္ဗံ “သဝိတက္ကသဝိစာရန်”တိပိ, “အဝိတက္ကဝိစာရမတ္တန်”တိပိ, “အဝိတက္ကအဝိစာရန်”တိပိ. (4)
</Paragraph>

<Paragraph number="3249" book="vbh">
နဝိန္ဒြိယာ အဝိတက္ကအဝိစာရာ. ဒေါမနဿိန္ဒြိယံ သဝိတက္ကသဝိစာရံ. ဥပေက္ခိန္ဒြိယံ သိယာ သဝိတက္ကသဝိစာရံ, သိယာ အဝိတက္ကအဝိစာရံ. ဧကာဒသိန္ဒြိယာ သိယာ သဝိတက္ကသဝိစာရာ, သိယာ အဝိတက္ကဝိစာရမတ္တာ, သိယာ အဝိတက္ကအဝိစာရာ. (5)
</Paragraph>

<Paragraph number="3250" book="vbh">
တယော အကုသလဟေတူ သဝိတက္ကသဝိစာရာ. ဆ ဟေတူ သိယာ သဝိတက္ကသဝိစာရာ, သိယာ အဝိတက္ကဝိစာရမတ္တာ, သိယာ အဝိတက္ကအဝိစာရာ. ကဗဠီကာရော အာဟာရော အဝိတက္ကအဝိစာရော. တယော အာဟာရာ သိယာ သဝိတက္ကသဝိစာရာ, သိယာ အဝိတက္ကဝိစာရမတ္တာ, သိယာ အဝိတက္ကအဝိစာရာ. ပဉ္စ ဖဿာ အဝိတက္ကအဝိစာရာ. မနောဓာတုသမ္ဖဿော သဝိတက္ကသဝိစာရော. မနောဝိညာဏဓာတုသမ္ဖဿော သိယာ သဝိတက္ကသဝိစာရော, သိယာ အဝိတက္ကဝိစာရမတ္တော, သိယာ အဝိတက္ကအဝိစာရော. ပဉ္စ ဝေဒနာ …ပေ…  ပဉ္စ သညာ …ပေ…  ပဉ္စ စေတနာ …ပေ…  ပဉ္စ စိတ္တာ အဝိတက္ကအဝိစာရာ မနောဓာတု သဝိတက္ကသဝိစာရာ, မနောဝိညာဏဓာတု သိယာ သဝိတက္ကသဝိစာရာ, သိယာ အဝိတက္ကဝိစာရမတ္တာ, သိယာ အဝိတက္ကအဝိစာရာ. (6–12)
</Paragraph>
</Division>