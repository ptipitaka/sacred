---
title: 18.2.3 အရူပဓာတု
tableOfContents: false
sidebar:
  order: 3
type: tipitaka
basket: ab
book: vbh
review:
  current: review
  updated: '2025-10-27T21:48:03.252385'
  updated_by: ''
  notes: ''
  history:
  - state: review
    date: '2025-10-27T21:48:03.252385'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="995" book="vbh" e="ch" v="30" p="421">

<Paragraph number="3018" book="vbh">
အရူပဓာတုယာ ကတိ ခန္ဓာ …ပေ…  ကတိ စိတ္တာနိ?
</Paragraph>

<Paragraph number="3019" book="vbh">
အရူပဓာတုယာ စတ္တာရော ခန္ဓာ, ဒွေ အာယတနာနိ, ဒွေ ဓာတုယော, တီဏိ သစ္စာနိ, ဧကာဒသိန္ဒြိယာနိ, အဋ္ဌ ဟေတူ, တယော အာဟာရာ, ဧကော ဖဿော, ဧကာ ဝေဒနာ, ဧကာ သညာ, ဧကာ စေတနာ, ဧကံ စိတ္တံ.
</Paragraph>

</Division>
<Division number="996" book="vbh" e="ch" v="30" p="421">

<Paragraph number="3020" book="vbh">
တတ္ထ ကတမေ အရူပဓာတုယာ စတ္တာရော ခန္ဓာ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော, ဝိညာဏက္ခန္ဓော—  ဣမေ ဝုစ္စန္တိ “အရူပဓာတုယာ စတ္တာရော ခန္ဓာ”. (1)
</Paragraph>

<Paragraph number="3021" book="vbh">
တတ္ထ ကတမာနိ အရူပဓာတုယာ ဒွေ အာယတနာနိ? မနာယတနံ, ဓမ္မာယတနံ—  ဣမာနိ ဝုစ္စန္တိ “အရူပဓာတုယာ ဒွေ အာယတနာနိ”. (2)
</Paragraph>

<Paragraph number="3022" book="vbh">
တတ္ထ ကတမာ အရူပဓာတုယာ ဒွေ ဓာတုယော? မနောဝိညာဏဓာတု, ဓမ္မဓာတု—  ဣမာ ဝုစ္စန္တိ “အရူပဓာတုယာ ဒွေ ဓာတုယော”. (3)
</Paragraph>

<Paragraph number="3023" book="vbh">
တတ္ထ ကတမာနိ အရူပဓာတုယာ တီဏိ သစ္စာနိ? ဒုက္ခသစ္စံ, သမုဒယသစ္စံ, မဂ္ဂသစ္စံ—  ဣမာနိ ဝုစ္စန္တိ “အရူပဓာတုယာ တီဏိ သစ္စာနိ”. (4)
</Paragraph>

<Paragraph number="3024" book="vbh">
တတ္ထ ကတမာနိ အရူပဓာတုယာ ဧကာဒသိန္ဒြိယာနိ? မနိန္ဒြိယံ, ဇီဝိတိန္ဒြိယံ, သောမနဿိန္ဒြိယံ, ဥပေက္ခိန္ဒြိယံ, သဒ္ဓိန္ဒြိယံ, ဝီရိယိန္ဒြိယံ, သတိန္ဒြိယံ, သမာဓိန္ဒြိယံ, ပညိန္ဒြိယံ, အညိန္ဒြိယံ, အညာတာဝိန္ဒြိယံ—  ဣမာနိ ဝုစ္စန္တိ “အရူပဓာတုယာ ဧကာဒသိန္ဒြိယာနိ”. (5)
</Paragraph>

<Paragraph number="3025" book="vbh">
တတ္ထ ကတမေ အရူပဓာတုယာ အဋ္ဌ ဟေတူ? တယော ကုသလဟေတူ, ဒွေ အကုသလဟေတူ, တယော အဗျာကတဟေတူ …ပေ…  ဣမေ ဝုစ္စန္တိ “အရူပဓာတုယာ အဋ္ဌ ဟေတူ”. (6)
</Paragraph>

<Paragraph number="3026" book="vbh">
တတ္ထ ကတမေ အရူပဓာတုယာ တယော အာဟာရာ? ဖဿာဟာရော, မနောသဉ္စေတနာဟာရော, ဝိညာဏာဟာရော—  ဣမေ ဝုစ္စန္တိ “အရူပဓာတုယာ တယော အာဟာရာ”. (7)
</Paragraph>

<Paragraph number="3027" book="vbh">
တတ္ထ ကတမော အရူပဓာတုယာ ဧကော ဖဿော? မနောဝိညာဏဓာတုသမ္ဖဿော—  အယံ ဝုစ္စတိ “အရူပဓာတုယာ ဧကော ဖဿော”. (8)
</Paragraph>

<Paragraph number="3028" book="vbh">
တတ္ထ ကတမာ အရူပဓာတုယာ ဧကာ ဝေဒနာ …ပေ…  ဧကာ သညာ …ပေ…  ဧကာ စေတနာ …ပေ…  ဧကံ စိတ္တံ? မနောဝိညာဏဓာတု—  ဣဒံ ဝုစ္စတိ “အရူပဓာတုယာ ဧကံ စိတ္တံ”. (9–12)
</Paragraph>
</Division>