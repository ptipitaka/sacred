---
title: "18.9 ဒိဋ္ဌသုတာဒိဒဿနဝါရ"
tableOfContents: false
sidebar:
  order: 12
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1036" book="vbh">

<Paragraph number="3208" book="vbh">
ပဉ္စန္နံ ခန္ဓာနံ ကတိ ဒိဋ္ဌာ, ကတိ သုတာ, ကတိ မုတာ, ကတိ ဝိညာတာ, ကတိ န ဒိဋ္ဌာ န သုတာ န မုတာ န ဝိညာတာ …ပေ…  သတ္တန္နံ စိတ္တာနံ ကတိ ဒိဋ္ဌာ, ကတိ သုတာ, ကတိ မုတာ, ကတိ ဝိညာတာ, ကတိ န ဒိဋ္ဌာ န သုတာ န မုတာ န ဝိညာတာ?
</Paragraph>

</Division>
<Division number="1037" book="vbh">

<Paragraph number="3209" book="vbh">
ရူပက္ခန္ဓော သိယာ ဒိဋ္ဌော, သိယာ သုတော, သိယာ မုတော, သိယာ ဝိညာတော, သိယာ န ဒိဋ္ဌော န သုတော န မုတော, ဝိညာတော. စတ္တာရော ခန္ဓာ န ဒိဋ္ဌာ န သုတာ န မုတာ, ဝိညာတာ.
</Paragraph>

<Paragraph number="3210" book="vbh">
ရူပါယတနံ ဒိဋ္ဌံ, န သုတံ န မုတံ, ဝိညာတံ. သဒ္ဒါယတနံ န ဒိဋ္ဌံ, သုတံ, န မုတံ, ဝိညာတံ. ဂန္ဓာယတနံ …ပေ…  ရသာယတနံ …ပေ…  ဖောဋ္ဌဗ္ဗာယတနံ န ဒိဋ္ဌံ န သုတံ, မုတံ, ဝိညာတံ. သတ္တာယတနာ န ဒိဋ္ဌာ န သုတာ န မုတာ, ဝိညာတာ.
</Paragraph>

<Paragraph number="3211" book="vbh">
ရူပဓာတု ဒိဋ္ဌာ, န သုတာ န မုတာ, ဝိညာတာ. သဒ္ဒဓာတု န ဒိဋ္ဌာ, သုတာ, န မုတာ, ဝိညာတာ. ဂန္ဓဓာတု …ပေ…  ရသဓာတု …ပေ…  ဖောဋ္ဌဗ္ဗဓာတု န ဒိဋ္ဌာ န သုတာ, မုတာ, ဝိညာတာ. တေရသ ဓာတုယော န ဒိဋ္ဌာ န သုတာ န မုတာ, ဝိညာတာ.
</Paragraph>

<Paragraph number="3212" book="vbh">
တီဏိ သစ္စာနိ န ဒိဋ္ဌာ န သုတာ န မုတာ, ဝိညာတာ. ဒုက္ခသစ္စံ သိယာ ဒိဋ္ဌံ, သိယာ သုတံ, သိယာ မုတံ, သိယာ ဝိညာတံ, သိယာ န ဒိဋ္ဌံ န သုတံ န မုတံ, ဝိညာတံ.
</Paragraph>

<Paragraph number="3213" book="vbh">
ဗာဝီသတိန္ဒြိယာ န ဒိဋ္ဌာ န သုတာ န မုတာ, ဝိညာတာ. နဝ ဟေတူ န ဒိဋ္ဌာ န သုတာ န မုတာ, ဝိညာတာ. စတ္တာရော အာဟာရာ န ဒိဋ္ဌာ န သုတာ န မုတာ, ဝိညာတာ. သတ္တ ဖဿာ န ဒိဋ္ဌာ န သုတာ န မုတာ, ဝိညာတာ. သတ္တ ဝေဒနာ …ပေ…  သတ္တ သညာ …ပေ…  သတ္တ စေတနာ …ပေ…  သတ္တ စိတ္တာ န ဒိဋ္ဌာ န သုတာ န မုတာ, ဝိညာတာ.
</Paragraph>
</Division>