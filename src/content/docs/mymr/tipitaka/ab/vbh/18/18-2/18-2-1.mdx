---
title: 18.2.1 ကာမဓာတု
tableOfContents: false
sidebar:
  order: 1
type: tipitaka
basket: ab
book: vbh
review:
  current: review
  updated: '2025-10-27T21:48:03.246320'
  updated_by: ''
  notes: ''
  history:
  - state: review
    date: '2025-10-27T21:48:03.246320'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="991" book="vbh" e="ch" v="30" p="417">

<Paragraph number="2990" book="vbh">
ကာမဓာတုယာ ကတိ ခန္ဓာ, ကတိ အာယတနာနိ, ကတိ ဓာတုယော, ကတိ သစ္စာနိ, ကတိ ဣန္ဒြိယာနိ, ကတိ ဟေတူ, ကတိ အာဟာရာ, ကတိ ဖဿာ, ကတိ ဝေဒနာ, ကတိ သညာ, ကတိ စေတနာ, ကတိ စိတ္တာနိ?
</Paragraph>

<Paragraph number="2991" book="vbh">
ကာမဓာတုယာ ပဉ္စက္ခန္ဓာ, ဒွါဒသာယတနာနိ, အဋ္ဌာရသ ဓာတုယော, တီဏိ သစ္စာနိ, ဗာဝီသတိန္ဒြိယာနိ, နဝ ဟေတူ, စတ္တာရော အာဟာရာ, သတ္တ ဖဿာ, သတ္တ ဝေဒနာ, သတ္တ သညာ, သတ္တ စေတနာ, သတ္တ စိတ္တာနိ.
</Paragraph>

</Division>
<Division number="992" book="vbh" e="ch" v="30" p="417">

<Paragraph number="2992" book="vbh">
တတ္ထ ကတမေ ကာမဓာတုယာ ပဉ္စက္ခန္ဓာ? ရူပက္ခန္ဓော, ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော, ဝိညာဏက္ခန္ဓော—  ဣမေ ဝုစ္စန္တိ “ကာမဓာတုယာ ပဉ္စက္ခန္ဓာ”. (1)
</Paragraph>

<Paragraph number="2993" book="vbh">
တတ္ထ ကတမာနိ ကာမဓာတုယာ ဒွါဒသာယတနာနိ? စက္ခာယတနံ, ရူပါယတနံ, သောတာယတနံ, သဒ္ဒါယတနံ, ဃာနာယတနံ, ဂန္ဓာယတနံ, ဇိဝှါယတနံ, ရသာယတနံ, ကာယာယတနံ, ဖောဋ္ဌဗ္ဗာယတနံ, မနာယတနံ, ဓမ္မာယတနံ—  ဣမာနိ ဝုစ္စန္တိ “ကာမဓာတုယာ ဒွါဒသာယတနာနိ”. (2)
</Paragraph>

<Paragraph number="2994" book="vbh">
တတ္ထ ကတမာ ကာမဓာတုယာ အဋ္ဌာရသ ဓာတုယော? စက္ခုဓာတု, ရူပဓာတု, စက္ခုဝိညာဏဓာတု, သောတဓာတု, သဒ္ဒဓာတု, သောတဝိညာဏဓာတု, ဃာနဓာတု, ဂန္ဓဓာတု, ဃာနဝိညာဏဓာတု, ဇိဝှါဓာတု, ရသဓာတု, ဇိဝှါဝိညာဏဓာတု, ကာယဓာတု, ဖောဋ္ဌဗ္ဗဓာတု, ကာယဝိညာဏဓာတု, မနောဓာတု, ဓမ္မဓာတု, မနောဝိညာဏဓာတု—  ဣမာ ဝုစ္စန္တိ “ကာမဓာတုယာ အဋ္ဌာရသ ဓာတုယော”. (3)
</Paragraph>

<Paragraph number="2995" book="vbh">
တတ္ထ ကတမာနိ ကာမဓာတုယာ တီဏိ သစ္စာနိ? ဒုက္ခသစ္စံ, သမုဒယသစ္စံ, မဂ္ဂသစ္စံ—  ဣမာနိ ဝုစ္စန္တိ “ကာမဓာတုယာ တီဏိ သစ္စာနိ”. (4)
</Paragraph>

<Paragraph number="2996" book="vbh">
တတ္ထ ကတမာနိ ကာမဓာတုယာ ဗာဝီသတိန္ဒြိယာနိ? စက္ခုန္ဒြိယံ, သောတိန္ဒြိယံ …ပေ…  အညာတာဝိန္ဒြိယံ—  ဣမာနိ ဝုစ္စန္တိ “ကာမဓာတုယာ ဗာဝီသတိန္ဒြိယာနိ”. (5)
</Paragraph>

<Paragraph number="2997" book="vbh">
တတ္ထ ကတမေ ကာမဓာတုယာ နဝ ဟေတူ? တယော ကုသလဟေတူ, တယော အကုသလဟေတူ, တယော အဗျာကတဟေတူ …ပေ…  ဣမေ ဝုစ္စန္တိ “ကာမဓာတုယာ နဝ ဟေတူ”. (6)
</Paragraph>

<Paragraph number="2998" book="vbh">
တတ္ထ ကတမေ ကာမဓာတုယာ စတ္တာရော အာဟာရာ? ကဗဠီကာရာဟာရော, ဖဿာဟာရော, မနောသဉ္စေတနာဟာရော, ဝိညာဏာဟာရော—  ဣမေ ဝုစ္စန္တိ “ကာမဓာတုယာ စတ္တာရော အာဟာရာ”. (7)
</Paragraph>

<Paragraph number="2999" book="vbh">
တတ္ထ ကတမေ ကာမဓာတုယာ သတ္တ ဖဿာ? စက္ခုသမ္ဖဿော သောတသမ္ဖဿော, ဃာနသမ္ဖဿော, ဇိဝှါသမ္ဖဿော, ကာယသမ္ဖဿော, မနောဓာတုသမ္ဖဿော, မနောဝိညာဏဓာတုသမ္ဖဿော—  ဣမေ ဝုစ္စန္တိ “ကာမဓာတုယာ သတ္တ ဖဿာ”. (8)
</Paragraph>

<Paragraph number="3000" book="vbh">
တတ္ထ ကတမာ ကာမဓာတုယာ သတ္တ ဝေဒနာ? စက္ခုသမ္ဖဿဇာ ဝေဒနာ, သောတသမ္ဖဿဇာ ဝေဒနာ, ဃာနသမ္ဖဿဇာ ဝေဒနာ, ဇိဝှါသမ္ဖဿဇာ ဝေဒနာ, ကာယသမ္ဖဿဇာ ဝေဒနာ, မနောဓာတုသမ္ဖဿဇာ ဝေဒနာ, မနောဝိညာဏဓာတုသမ္ဖဿဇာ ဝေဒနာ—  ဣမာ ဝုစ္စန္တိ “ကာမဓာတုယာ သတ္တ ဝေဒနာ”. (9)
</Paragraph>

<Paragraph number="3001" book="vbh">
တတ္ထ ကတမာ ကာမဓာတုယာ သတ္တ သညာ? စက္ခုသမ္ဖဿဇာ သညာ, သောတသမ္ဖဿဇာ သညာ, ဃာနသမ္ဖဿဇာ သညာ, ဇိဝှါသမ္ဖဿဇာ သညာ, ကာယသမ္ဖဿဇာ သညာ, မနောဓာတုသမ္ဖဿဇာ သညာ, မနောဝိညာဏဓာတုသမ္ဖဿဇာ သညာ—  ဣမာ ဝုစ္စန္တိ “ကာမဓာတုယာ သတ္တ သညာ”. (10)
</Paragraph>

<Paragraph number="3002" book="vbh">
တတ္ထ ကတမာ ကာမဓာတုယာ သတ္တ စေတနာ? စက္ခုသမ္ဖဿဇာ စေတနာ, သောတသမ္ဖဿဇာ စေတနာ, ဃာနသမ္ဖဿဇာ စေတနာ, ဇိဝှါသမ္ဖဿဇာ စေတနာ, ကာယသမ္ဖဿဇာ စေတနာ, မနောဓာတုသမ္ဖဿဇာ စေတနာ, မနောဝိညာဏဓာတုသမ္ဖဿဇာ စေတနာ—  ဣမာ ဝုစ္စန္တိ “ကာမဓာတုယာ သတ္တ စေတနာ”. (11)
</Paragraph>

<Paragraph number="3003" book="vbh">
တတ္ထ ကတမာနိ ကာမဓာတုယာ သတ္တ စိတ္တာနိ? စက္ခုဝိညာဏံ, သောတဝိညာဏံ, ဃာနဝိညာဏံ, ဇိဝှါဝိညာဏံ, ကာယဝိညာဏံ, မနောဓာတု, မနောဝိညာဏဓာတု—  ဣမာနိ ဝုစ္စန္တိ “ကာမဓာတုယာ သတ္တ စိတ္တာနိ”. (12)
</Paragraph>
</Division>