---
title: 18.5 ဘူမန္တရဒဿနဝါရ
tableOfContents: false
sidebar:
  order: 5
type: tipitaka
basket: ab
book: vbh
review:
  current: review
  updated: '2025-10-23T09:21:31.314069'
  updated_by: ''
  notes: ''
  history:
  - state: review
    date: '2025-10-23T09:21:31.314069'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1020" book="vbh" e="ch" v="30" p="436">

<Paragraph number="3138" book="vbh">
ကာမာဝစရာ ဓမ္မာ, န ကာမာဝစရာ ဓမ္မာ, ရူပါဝစရာ ဓမ္မာ, န ရူပါဝစရာ ဓမ္မာ, အရူပါဝစရာ ဓမ္မာ, န အရူပါဝစရာ ဓမ္မာ, ပရိယာပန္နာ ဓမ္မာ, အပရိယာပန္နာ ဓမ္မာ.
</Paragraph>

<Paragraph number="3139" book="vbh">
ကတမေ ဓမ္မာ ကာမာဝစရာ? ဟေဋ္ဌတော အဝီစိနိရယံ ပရိယန္တံ ကရိတွာ, ဥပရိတော ပရနိမ္မိတဝသဝတ္တီ ဒေဝေ အန္တောကရိတွာ, ယံ ဧတသ္မိံ အန္တရေ ဧတ္ထာဝစရာ ဧတ္ထ ပရိယာပန္နာ ခန္ဓဓာတုအာယတနာ; ရူပံ, ဝေဒနာ, သညာ, သင်္ခါရာ, ဝိညာဏံ—  ဣမေ ဓမ္မာ ကာမာဝစရာ.
</Paragraph>

<Paragraph number="3140" book="vbh">
ကတမေ ဓမ္မာ န ကာမာဝစရာ? ရူပါဝစရာ, အရူပါဝစရာ, အပရိယာပန္နာ—  ဣမေ ဓမ္မာ န ကာမာဝစရာ.
</Paragraph>

<Paragraph number="3141" book="vbh">
ကတမေ ဓမ္မာ ရူပါဝစရာ? ဟေဋ္ဌတော ဗြဟ္မလောကံ ပရိယန္တံ ကရိတွာ, ဥပရိတော အကနိဋ္ဌေ ဒေဝေ အန္တောကရိတွာ, ယံ ဧတသ္မိံ အန္တရေ ဧတ္ထာဝစရာ ဧတ္ထ ပရိယာပန္နာ သမာပန္နဿ ဝါ ဥပပန္နဿ ဝါ ဒိဋ္ဌဓမ္မသုခဝိဟာရိဿ ဝါ စိတ္တစေတသိကာ ဓမ္မာ—  ဣမေ ဓမ္မာ ရူပါဝစရာ.
</Paragraph>

<Paragraph number="3142" book="vbh">
ကတမေ ဓမ္မာ န ရူပါဝစရာ? ကာမာဝစရာ, အရူပါဝစရာ, အပရိယာပန္နာ—  ဣမေ ဓမ္မာ န ရူပါဝစရာ.
</Paragraph>

<Paragraph number="3143" book="vbh">
ကတမေ ဓမ္မာ အရူပါဝစရာ? ဟေဋ္ဌတော အာကာသာနဉ္စာယတနူပဂေ ဒေဝေ ပရိယန္တံ ကရိတွာ, ဥပရိတော နေဝသညာနာသညာယတနူပဂေ ဒေဝေ အန္တောကရိတွာ, ယံ ဧတသ္မိံ အန္တရေ ဧတ္ထာဝစရာ ဧတ္ထ ပရိယာပန္နာ သမာပန္နဿ ဝါ ဥပပန္နဿ ဝါ ဒိဋ္ဌဓမ္မသုခဝိဟာရိဿ ဝါ စိတ္တစေတသိကာ ဓမ္မာ—  ဣမေ ဓမ္မာ အရူပါဝစရာ.
</Paragraph>

<Paragraph number="3144" book="vbh">
ကတမေ ဓမ္မာ န အရူပါဝစရာ? ကာမာဝစရာ, ရူပါဝစရာ, အပရိယာပန္နာ—  ဣမေ ဓမ္မာ န အရူပါဝစရာ.
</Paragraph>

<Paragraph number="3145" book="vbh">
ကတမေ ဓမ္မာ ပရိယာပန္နာ? သာသဝါ ကုသလာကုသလာဗျာကတာ ဓမ္မာ ကာမာဝစရာ, ရူပါဝစရာ, အရူပါဝစရာ, ရူပက္ခန္ဓော, ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော, ဝိညာဏက္ခန္ဓော—  ဣမေ ဓမ္မာ ပရိယာပန္နာ.
</Paragraph>

<Paragraph number="3146" book="vbh">
ကတမေ ဓမ္မာ အပရိယာပန္နာ? မဂ္ဂါ စ, မဂ္ဂဖလာနိ စ, အသင်္ခတာ စ ဓာတု—  ဣမေ ဓမ္မာ အပရိယာပန္နာ.
</Paragraph>
</Division>