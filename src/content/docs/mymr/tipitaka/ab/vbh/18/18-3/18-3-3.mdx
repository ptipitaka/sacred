---
title: "18.3.3 အရူပဓာတု"
tableOfContents: false
sidebar:
  order: 3
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1003" book="vbh">

<Paragraph number="3062" book="vbh">
ပဉ္စန္နံ ခန္ဓာနံ ကတိ အရူပဓာတုပရိယာပန္နာ, ကတိ န အရူပဓာတုပရိယာပန္နာ …ပေ…  သတ္တန္နံ စိတ္တာနံ ကတိ အရူပဓာတုပရိယာပန္နာ, ကတိ န အရူပဓာတုပရိယာပန္နာ?
</Paragraph>

</Division>
<Division number="1004" book="vbh">

<Paragraph number="3063" book="vbh">
ရူပက္ခန္ဓော န အရူပဓာတုပရိယာပန္နော; စတ္တာရော ခန္ဓာ သိယာ အရူပဓာတုပရိယာပန္နာ, သိယာ န အရူပဓာတုပရိယာပန္နာ.
</Paragraph>

<Paragraph number="3064" book="vbh">
ဒသာယတနာ န အရူပဓာတုပရိယာပန္နာ; ဒွေ အာယတနာ သိယာ အရူပဓာတုပရိယာပန္နာ, သိယာ န အရူပဓာတုပရိယာပန္နာ.
</Paragraph>

<Paragraph number="3065" book="vbh">
သောဠသ ဓာတုယော န အရူပဓာတုပရိယာပန္နာ; ဒွေ ဓာတုယော သိယာ အရူပဓာတုပရိယာပန္နာ, သိယာ န အရူပဓာတုပရိယာပန္နာ.
</Paragraph>

<Paragraph number="3066" book="vbh">
တီဏိ သစ္စာနိ န အရူပဓာတုပရိယာပန္နာနိ.
</Paragraph>

<Paragraph number="3067" book="vbh">
ဒုက္ခသစ္စံ သိယာ အရူပဓာတုပရိယာပန္နံ, သိယာ န အရူပဓာတုပရိယာပန္နံ.
</Paragraph>

<Paragraph number="3068" book="vbh">
စုဒ္ဒသိန္ဒြိယာ န အရူပဓာတုပရိယာပန္နာ; အဋ္ဌိန္ဒြိယာ သိယာ အရူပဓာတုပရိယာပန္နာ, သိယာ န အရူပဓာတုပရိယာပန္နာ.
</Paragraph>

<Paragraph number="3069" book="vbh">
တယော အကုသလဟေတူ န အရူပဓာတုပရိယာပန္နာ; ဆ ဟေတူ သိယာ အရူပဓာတုပရိယာပန္နာ, သိယာ န အရူပဓာတုပရိယာပန္နာ.
</Paragraph>

<Paragraph number="3070" book="vbh">
ကဗဠီကာရော အာဟာရော န အရူပဓာတုပရိယာပန္နော; တယော အာဟာရာ သိယာ အရူပဓာတုပရိယာပန္နာ, သိယာ န အရူပဓာတုပရိယာပန္နာ.
</Paragraph>

<Paragraph number="3071" book="vbh">
ဆ ဖဿာ န အရူပဓာတုပရိယာပန္နာ; မနောဝိညာဏဓာတုသမ္ဖဿော သိယာ အရူပဓာတုပရိယာပန္နော, သိယာ န အရူပဓာတုပရိယာပန္နော.
</Paragraph>

<Paragraph number="3072" book="vbh">
ဆ ဝေဒနာ …ပေ…  ဆ သညာ …ပေ…  ဆ စေတနာ …ပေ…  ဆ စိတ္တာ န အရူပဓာတုပရိယာပန္နာ; မနောဝိညာဏဓာတု သိယာ အရူပဓာတုပရိယာပန္နာ, သိယာ န အရူပဓာတုပရိယာပန္နာ.
</Paragraph>
</Division>