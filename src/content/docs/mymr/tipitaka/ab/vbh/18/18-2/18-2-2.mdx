---
title: "18.2.2 ရူပဓာတု"
tableOfContents: false
sidebar:
  order: 2
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="993" book="vbh">

<Paragraph number="3004" book="vbh">
ရူပဓာတုယာ ကတိ ခန္ဓာ, ကတိ အာယတနာ, ကတိ ဓာတုယော, ကတိ သစ္စာနိ, ကတိ ဣန္ဒြိယာနိ …ပေ…  ကတိ စိတ္တာနိ?
</Paragraph>

<Paragraph number="3005" book="vbh">
ရူပဓာတုယာ ပဉ္စက္ခန္ဓာ, ဆ အာယတနာနိ, နဝ ဓာတုယော, တီဏိ သစ္စာနိ, စုဒ္ဒသိန္ဒြိယာနိ, အဋ္ဌ ဟေတူ, တယော အာဟာရာ, စတ္တာရော ဖဿာ, စတဿော ဝေဒနာ, စတဿော သညာ, စတဿော စေတနာ, စတ္တာရိ စိတ္တာနိ.
</Paragraph>

</Division>
<Division number="994" book="vbh">

<Paragraph number="3006" book="vbh">
တတ္ထ ကတမေ ရူပဓာတုယာ ပဉ္စက္ခန္ဓာ? ရူပက္ခန္ဓော, ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော, ဝိညာဏက္ခန္ဓော—  ဣမေ ဝုစ္စန္တိ “ရူပဓာတုယာ ပဉ္စက္ခန္ဓာ”. (1)
</Paragraph>

<Paragraph number="3007" book="vbh">
တတ္ထ ကတမာနိ ရူပဓာတုယာ ဆ အာယတနာနိ? စက္ခာယတနံ, ရူပါယတနံ, သောတာယတနံ, သဒ္ဒါယတနံ, မနာယတနံ, ဓမ္မာယတနံ—  ဣမာနိ ဝုစ္စန္တိ “ရူပဓာတုယာ ဆ အာယတနာနိ”. (2)
</Paragraph>

<Paragraph number="3008" book="vbh">
တတ္ထ ကတမာ ရူပဓာတုယာ နဝ ဓာတုယော? စက္ခုဓာတု, ရူပဓာတု, စက္ခုဝိညာဏဓာတု, သောတဓာတု, သဒ္ဒဓာတု, သောတဝိညာဏဓာတု, မနောဓာတု, ဓမ္မဓာတု, မနောဝိညာဏဓာတု—  ဣမာ ဝုစ္စန္တိ “ရူပဓာတုယာ နဝ ဓာတုယော”. (3)
</Paragraph>

<Paragraph number="3009" book="vbh">
တတ္ထ ကတမာနိ ရူပဓာတုယာ တီဏိ သစ္စာနိ? ဒုက္ခသစ္စံ, သမုဒယသစ္စံ, မဂ္ဂသစ္စံ—  ဣမာနိ ဝုစ္စန္တိ “ရူပဓာတုယာ တီဏိ သစ္စာနိ”. (4)
</Paragraph>

<Paragraph number="3010" book="vbh">
တတ္ထ ကတမာနိ ရူပဓာတုယာ စုဒ္ဒသိန္ဒြိယာနိ? စက္ခုန္ဒြိယံ, သောတိန္ဒြိယံ, မနိန္ဒြိယံ, ဇီဝိတိန္ဒြိယံ, သောမနဿိန္ဒြိယံ, ဥပေက္ခိန္ဒြိယံ, သဒ္ဓိန္ဒြိယံ, ဝီရိယိန္ဒြိယံ, သတိန္ဒြိယံ, သမာဓိန္ဒြိယံ, ပညိန္ဒြိယံ, အနညာတညဿာမီတိန္ဒြိယံ, အညိန္ဒြိယံ, အညာတာဝိန္ဒြိယံ—  ဣမာနိ ဝုစ္စန္တိ “ရူပဓာတုယာ စုဒ္ဒသိန္ဒြိယာနိ”. (5)
</Paragraph>

<Paragraph number="3011" book="vbh">
တတ္ထ ကတမေ ရူပဓာတုယာ အဋ္ဌ ဟေတူ? တယော ကုသလဟေတူ, ဒွေ အကုသလဟေတူ, တယော အဗျာကတဟေတူ.
</Paragraph>

<Paragraph number="3012" book="vbh">
တတ္ထ ကတမေ တယော ကုသလဟေတူ? အလောဘော ကုသလဟေတု, အဒေါသော ကုသလဟေတု, အမောဟော ကုသလဟေတု—  ဣမေ တယော ကုသလဟေတူ.
</Paragraph>

<Paragraph number="3013" book="vbh">
တတ္ထ ကတမေ ဒွေ အကုသလဟေတူ? လောဘော အကုသလဟေတု, မောဟော အကုသလဟေတု—  ဣမေ ဒွေ အကုသလဟေတူ.
</Paragraph>

<Paragraph number="3014" book="vbh">
တတ္ထ ကတမေ တယော အဗျာကတဟေတူ? ကုသလာနံ ဝါ ဓမ္မာနံ ဝိပါကတော ကိရိယာဗျာကတေသု ဝါ ဓမ္မေသု အလောဘော, အဒေါသော, အမောဟော—  ဣမေ တယော အဗျာကတဟေတူ. ဣမေ ဝုစ္စန္တိ ရူပဓာတုယာ အဋ္ဌ ဟေတူ. (6)
</Paragraph>

<Paragraph number="3015" book="vbh">
တတ္ထ ကတမေ ရူပဓာတုယာ တယော အာဟာရာ? ဖဿာဟာရော, မနောသဉ္စေတနာဟာရော, ဝိညာဏာဟာရော—  ဣမေ ဝုစ္စန္တိ “ရူပဓာတုယာ တယော အာဟာရာ”. (7)
</Paragraph>

<Paragraph number="3016" book="vbh">
တတ္ထ ကတမေ ရူပဓာတုယာ စတ္တာရော ဖဿာ? စက္ခုသမ္ဖဿော, သောတသမ္ဖဿော, မနောဓာတုသမ္ဖဿော, မနောဝိညာဏဓာတုသမ္ဖဿော—  ဣမေ ဝုစ္စန္တိ “ရူပဓာတုယာ စတ္တာရော ဖဿာ”. (8)
</Paragraph>

<Paragraph number="3017" book="vbh">
တတ္ထ ကတမာ ရူပဓာတုယာ စတဿော ဝေဒနာ …ပေ…  စတဿော သညာ …ပေ…  စတဿော စေတနာ …ပေ…  စတ္တာရိ စိတ္တာနိ? စက္ခုဝိညာဏံ, သောတဝိညာဏံ, မနောဓာတု, မနောဝိညာဏဓာတု—  ဣမာနိ ဝုစ္စန္တိ “ရူပဓာတုယာ စတ္တာရိ စိတ္တာနိ”. (9--12)
</Paragraph>
</Division>