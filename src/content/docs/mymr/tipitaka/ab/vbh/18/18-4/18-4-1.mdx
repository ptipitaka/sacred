---
title: "18.4.1 ကာမဓာတု"
tableOfContents: false
sidebar:
  order: 1
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1007" book="vbh">

<Paragraph number="3083" book="vbh">
ကာမဓာတုယာ ဥပပတ္တိက္ခဏေ ကတိ ခန္ဓာ ပါတုဘဝန္တိ …ပေ…  ကတိ စိတ္တာနိ ပါတုဘဝန္တိ?
</Paragraph>

<Paragraph number="3084" book="vbh">
ကာမဓာတုယာ ဥပပတ္တိက္ခဏေ သဗ္ဗေသံ ပဉ္စက္ခန္ဓာ ပါတုဘဝန္တိ; ကဿစိ ဧကာဒသာယတနာနိ ပါတုဘဝန္တိ; ကဿစိ ဒသာယတနာနိ ပါတုဘဝန္တိ; ကဿစိ အပရာနိ ဒသာယတနာနိ ပါတုဘဝန္တိ; ကဿစိ နဝါယတနာနိ ပါတုဘဝန္တိ; ကဿစိ သတ္တာယတနာနိ ပါတုဘဝန္တိ; ကဿစိ ဧကာဒသ ဓာတုယော ပါတုဘဝန္တိ; ကဿစိ ဒသ ဓာတုယော ပါတုဘဝန္တိ; ကဿစိ အပရာ ဒသ ဓာတုယော ပါတုဘဝန္တိ; ကဿစိ နဝ ဓာတုယော ပါတုဘဝန္တိ; ကဿစိ သတ္တ ဓာတုယော ပါတုဘဝန္တိ; သဗ္ဗေသံ ဧကံ သစ္စံ ပါတုဘဝတိ; ကဿစိ စုဒ္ဒသိန္ဒြိယာနိ ပါတုဘဝန္တိ; ကဿစိ တေရသိန္ဒြိယာနိ ပါတုဘဝန္တိ; ကဿစိ အပရာနိ တေရသိန္ဒြိယာနိ ပါတုဘဝန္တိ; ကဿစိ ဒွါဒသိန္ဒြိယာနိ ပါတုဘဝန္တိ; ကဿစိ ဒသိန္ဒြိယာနိ ပါတုဘဝန္တိ; ကဿစိ နဝိန္ဒြိယာနိ ပါတုဘဝန္တိ; ကဿစိ အပရာနိ နဝိန္ဒြိယာနိ ပါတုဘဝန္တိ; ကဿစိ အဋ္ဌိန္ဒြိယာနိ ပါတုဘဝန္တိ; ကဿစိ အပရာနိ အဋ္ဌိန္ဒြိယာနိ ပါတုဘဝန္တိ; ကဿစိ သတ္တိန္ဒြိယာနိ ပါတုဘဝန္တိ; ကဿစိ ပဉ္စိန္ဒြိယာနိ ပါတုဘဝန္တိ; ကဿစိ စတ္တာရိန္ဒြိယာနိ ပါတုဘဝန္တိ; ကဿစိ တယော ဟေတူ ပါတုဘဝန္တိ; ကဿစိ ဒွေ ဟေတူ ပါတုဘဝန္တိ; ကဿစိ အဟေတုကာ ပါတုဘဝန္တိ; သဗ္ဗေသံ စတ္တာရော အာဟာရာ ပါတုဘဝန္တိ; သဗ္ဗေသံ ဧကော ဖဿော ပါတုဘဝတိ; သဗ္ဗေသံ ဧကာ ဝေဒနာ …ပေ…  ဧကာ သညာ …ပေ…  ဧကာ စေတနာ …ပေ…  ဧကံ စိတ္တံ ပါတုဘဝတိ.
</Paragraph>

</Division>
<Division number="1008" book="vbh">

<Paragraph number="3085" book="vbh">
ကာမဓာတုယာ ဥပပတ္တိက္ခဏေ သဗ္ဗေသံ ကတမေ ပဉ္စက္ခန္ဓာ ပါတုဘဝန္တိ? ရူပက္ခန္ဓော …ပေ…  ဝိညာဏက္ခန္ဓော—  ကာမဓာတုယာ ဥပပတ္တိက္ခဏေ သဗ္ဗေသံ ဣမေ ပဉ္စက္ခန္ဓာ ပါတုဘဝန္တိ. (1)
</Paragraph>

</Division>
<Division number="1009" book="vbh">

<Paragraph number="3086" book="vbh">
ကာမဓာတုယာ ဥပပတ္တိက္ခဏေ ကဿ ဧကာဒသာယတနာနိ ပါတုဘဝန္တိ? ကာမာဝစရာနံ ဒေဝါနံ, ပဌမကပ္ပိကာနံ မနုဿာနံ, ဩပပါတိကာနံ ပေတာနံ, ဩပပါတိကာနံ အသုရာနံ, ဩပပါတိကာနံ တိရစ္ဆာနဂတာနံ, နေရယိကာနံ ပရိပုဏ္ဏာယတနာနံ ဥပပတ္တိက္ခဏေ ဧကာဒသာယတနာနိ ပါတုဘဝန္တိ—  စက္ခာယတနံ, ရူပါယတနံ, သောတာယတနံ, ဃာနာယတနံ, ဂန္ဓာယတနံ, ဇိဝှါယတနံ, ရသာယတနံ, ကာယာယတနံ, ဖောဋ္ဌဗ္ဗာယတနံ, မနာယတနံ, ဓမ္မာယတနံ. ကာမဓာတုယာ ဥပပတ္တိက္ခဏေ ဧတေသံ ဣမာနိ ဧကာဒသာယတနာနိ ပါတုဘဝန္တိ.
</Paragraph>

<Paragraph number="3087" book="vbh">
ကာမဓာတုယာ ဥပပတ္တိက္ခဏေ ကဿ ဒသာယတနာနိ ပါတုဘဝန္တိ? ဩပပါတိကာနံ ပေတာနံ, ဩပပါတိကာနံ အသုရာနံ, ဩပပါတိကာနံ တိရစ္ဆာနဂတာနံ နေရယိကာနံ, ဇစ္စန္ဓာနံ ဥပပတ္တိက္ခဏေ ဒသာယတနာနိ ပါတုဘဝန္တိ—  ရူပါယတနံ, သောတာယတနံ, ဃာနာယတနံ, ဂန္ဓာယတနံ, ဇိဝှါယတနံ, ရသာယတနံ, ကာယာယတနံ, ဖောဋ္ဌဗ္ဗာယတနံ, မနာယတနံ, ဓမ္မာယတနံ. ကာမဓာတုယာ ဥပပတ္တိက္ခဏေ ဧတေသံ ဣမာနိ ဒသာယတနာနိ ပါတုဘဝန္တိ.
</Paragraph>

<Paragraph number="3088" book="vbh">
ကာမဓာတုယာ ဥပပတ္တိက္ခဏေ ကဿ အပရာနိ ဒသာယတနာနိ ပါတုဘဝန္တိ? ဩပပါတိကာနံ ပေတာနံ, ဩပပါတိကာနံ အသုရာနံ, ဩပပါတိကာနံ တိရစ္ဆာနဂတာနံ နေရယိကာနံ, ဇစ္စဗဓိရာနံ ဥပပတ္တိက္ခဏေ ဒသာယတနာနိ ပါတုဘဝန္တိ—  စက္ခာယတနံ, ရူပါယတနံ, ဃာနာယတနံ, ဂန္ဓာယတနံ, ဇိဝှါယတနံ, ရသာယတနံ, ကာယာယတနံ, ဖောဋ္ဌဗ္ဗာယတနံ, မနာယတနံ, ဓမ္မာယတနံ. ကာမဓာတုယာ ဥပပတ္တိက္ခဏေ ဧတေသံ ဣမာနိ ဒသာယတနာနိ ပါတုဘဝန္တိ.
</Paragraph>

<Paragraph number="3089" book="vbh">
ကာမဓာတုယာ ဥပပတ္တိက္ခဏေ ကဿ နဝါယတနာနိ ပါတုဘဝန္တိ? ဩပပါတိကာနံ ပေတာနံ, ဩပပါတိကာနံ အသုရာနံ, ဩပပါတိကာနံ တိရစ္ဆာနဂတာနံ နေရယိကာနံ, ဇစ္စန္ဓဗဓိရာနံ ဥပပတ္တိက္ခဏေ နဝါယတနာနိ ပါတုဘဝန္တိ—  ရူပါယတနံ, ဃာနာယတနံ, ဂန္ဓာယတနံ, ဇိဝှါယတနံ, ရသာယတနံ, ကာယာယတနံ, ဖောဋ္ဌဗ္ဗာယတနံ, မနာယတနံ, ဓမ္မာယတနံ. ကာမဓာတုယာ ဥပပတ္တိက္ခဏေ ဧတေသံ ဣမာနိ နဝါယတနာနိ ပါတုဘဝန္တိ.
</Paragraph>

<Paragraph number="3090" book="vbh">
ကာမဓာတုယာ ဥပပတ္တိက္ခဏေ ကဿ သတ္တာယတနာနိ ပါတုဘဝန္တိ? ဂဗ္ဘသေယျကာနံ သတ္တာနံ ဥပပတ္တိက္ခဏေ သတ္တာယတနာနိ ပါတုဘဝန္တိ—  ရူပါယတနံ, ဂန္ဓာယတနံ, ရသာယတနံ, ကာယာယတနံ, ဖောဋ္ဌဗ္ဗာယတနံ, မနာယတနံ, ဓမ္မာယတနံ. ကာမဓာတုယာ ဥပပတ္တိက္ခဏေ ဧတေသံ ဣမာနိ သတ္တာယတနာနိ ပါတုဘဝန္တိ. (2)
</Paragraph>

</Division>
<Division number="1010" book="vbh">

<Paragraph number="3091" book="vbh">
ကာမဓာတုယာ ဥပပတ္တိက္ခဏေ ကဿ ဧကာဒသ ဓာတုယော ပါတုဘဝန္တိ? ကာမာဝစရာနံ ဒေဝါနံ, ပဌမကပ္ပိကာနံ မနုဿာနံ, ဩပပါတိကာနံ ပေတာနံ, ဩပပါတိကာနံ အသုရာနံ, ဩပပါတိကာနံ တိရစ္ဆာနဂတာနံ နေရယိကာနံ ပရိပုဏ္ဏာယတနာနံ ဥပပတ္တိက္ခဏေ ဧကာဒသ ဓာတုယော ပါတုဘဝန္တိ—  စက္ခုဓာတု, ရူပဓာတု, သောတဓာတု, ဃာနဓာတု, ဂန္ဓဓာတု, ဇိဝှါဓာတု, ရသဓာတု, ကာယဓာတု, ဖောဋ္ဌဗ္ဗဓာတု, မနောဝိညာဏဓာတု, ဓမ္မဓာတု. ကာမဓာတုယာ ဥပပတ္တိက္ခဏေ ဧတေသံ ဣမာ ဧကာဒသ ဓာတုယော ပါတုဘဝန္တိ.
</Paragraph>

<Paragraph number="3092" book="vbh">
ကာမဓာတုယာ ဥပပတ္တိက္ခဏေ ကဿ ဒသ ဓာတုယော ပါတုဘဝန္တိ? ဩပပါတိကာနံ ပေတာနံ, ဩပပါတိကာနံ အသုရာနံ, ဩပပါတိကာနံ တိရစ္ဆာနဂတာနံ နေရယိကာနံ, ဇစ္စန္ဓာနံ ဥပပတ္တိက္ခဏေ ဒသ ဓာတုယော ပါတုဘဝန္တိ—  ရူပဓာတု, သောတဓာတု, ဃာနဓာတု, ဂန္ဓဓာတု, ဇိဝှါဓာတု, ရသဓာတု, ကာယဓာတု, ဖောဋ္ဌဗ္ဗဓာတု, မနောဝိညာဏဓာတု, ဓမ္မဓာတု. ကာမဓာတုယာ ဥပပတ္တိက္ခဏေ ဧတေသံ ဣမာ ဒသ ဓာတုယော ပါတုဘဝန္တိ.
</Paragraph>

<Paragraph number="3093" book="vbh">
ကာမဓာတုယာ ဥပပတ္တိက္ခဏေ ကဿ အပရာ ဒသ ဓာတုယော ပါတုဘဝန္တိ? ဩပပါတိကာနံ ပေတာနံ, ဩပပါတိကာနံ အသုရာနံ, ဩပပါတိကာနံ တိရစ္ဆာနဂတာနံ နေရယိကာနံ, ဇစ္စဗဓိရာနံ ဥပပတ္တိက္ခဏေ ဒသ ဓာတုယော ပါတုဘဝန္တိ—  စက္ခုဓာတု, ရူပဓာတု, ဃာနဓာတု, ဂန္ဓဓာတု, ဇိဝှါဓာတု, ရသဓာတု, ကာယဓာတု, ဖောဋ္ဌဗ္ဗဓာတု, မနောဝိညာဏဓာတု, ဓမ္မဓာတု. ကာမဓာတုယာ ဥပပတ္တိက္ခဏေ ဧတေသံ ဣမာ ဒသ ဓာတုယော ပါတုဘဝန္တိ.
</Paragraph>

<Paragraph number="3094" book="vbh">
ကာမဓာတုယာ ဥပပတ္တိက္ခဏေ ကဿ နဝ ဓာတုယော ပါတုဘဝန္တိ? ဩပပါတိကာနံ ပေတာနံ, ဩပပါတိကာနံ အသုရာနံ, ဩပပါတိကာနံ တိရစ္ဆာနဂတာနံ နေရယိကာနံ, ဇစ္စန္ဓဗဓိရာနံ ဥပပတ္တိက္ခဏေ နဝ ဓာတုယော ပါတုဘဝန္တိ—  ရူပဓာတု, ဃာနဓာတု, ဂန္ဓဓာတု, ဇိဝှါဓာတု, ရသဓာတု, ကာယဓာတု, ဖောဋ္ဌဗ္ဗဓာတု, မနောဝိညာဏဓာတု, ဓမ္မဓာတု. ကာမဓာတုယာ ဥပပတ္တိက္ခဏေ ဧတေသံ ဣမာ နဝ ဓာတုယော ပါတုဘဝန္တိ.
</Paragraph>

<Paragraph number="3095" book="vbh">
ကာမဓာတုယာ ဥပပတ္တိက္ခဏေ ကဿ သတ္တ ဓာတုယော ပါတုဘဝန္တိ? ဂဗ္ဘသေယျကာနံ သတ္တာနံ ဥပပတ္တိက္ခဏေ သတ္တ ဓာတုယော ပါတုဘဝန္တိ—  ရူပဓာတု, ဂန္ဓဓာတု, ရသဓာတု, ကာယဓာတု, ဖောဋ္ဌဗ္ဗဓာတု, မနောဝိညာဏဓာတု, ဓမ္မဓာတု. ကာမဓာတုယာ ဥပပတ္တိက္ခဏေ ဧတေသံ ဣမာ သတ္တ ဓာတုယော ပါတုဘဝန္တိ. (3)
</Paragraph>

</Division>
<Division number="1011" book="vbh">

<Paragraph number="3096" book="vbh">
ကာမဓာတုယာ ဥပပတ္တိက္ခဏေ သဗ္ဗေသံ ကတမံ ဧကံ သစ္စံ ပါတုဘဝတိ? ဒုက္ခသစ္စံ—  ကာမဓာတုယာ ဥပပတ္တိက္ခဏေ သဗ္ဗေသံ ဣဒံ ဧကံ သစ္စံ ပါတုဘဝတိ. (4)
</Paragraph>

</Division>
<Division number="1012" book="vbh">

<Paragraph number="3097" book="vbh">
ကာမဓာတုယာ ဥပပတ္တိက္ခဏေ ကဿ စုဒ္ဒသိန္ဒြိယာနိ ပါတုဘဝန္တိ? ကာမာဝစရာနံ ဒေဝါနံ, သဟေတုကာနံ ဉာဏသမ္ပယုတ္တာနံ ဥပပတ္တိက္ခဏေ စုဒ္ဒသိန္ဒြိယာနိ ပါတုဘဝန္တိ—  စက္ခုန္ဒြိယံ, သောတိန္ဒြိယံ, ဃာနိန္ဒြိယံ, ဇိဝှိန္ဒြိယံ, ကာယိန္ဒြိယံ, မနိန္ဒြိယံ, ဣတ္ထိန္ဒြိယံ ဝါ ပုရိသိန္ဒြိယံ ဝါ, ဇီဝိတိန္ဒြိယံ, သောမနဿိန္ဒြိယံ ဝါ ဥပေက္ခိန္ဒြိယံ ဝါ, သဒ္ဓိန္ဒြိယံ, ဝီရိယိန္ဒြိယံ, သတိန္ဒြိယံ, သမာဓိန္ဒြိယံ, ပညိန္ဒြိယံ. ကာမဓာတုယာ ဥပပတ္တိက္ခဏေ ဧတေသံ ဣမာနိ စုဒ္ဒသိန္ဒြိယာနိ ပါတုဘဝန္တိ.
</Paragraph>

<Paragraph number="3098" book="vbh">
ကာမဓာတုယာ ဥပပတ္တိက္ခဏေ ကဿ တေရသိန္ဒြိယာနိ ပါတုဘဝန္တိ? ကာမာဝစရာနံ ဒေဝါနံ သဟေတုကာနံ ဉာဏဝိပ္ပယုတ္တာနံ ဥပပတ္တိက္ခဏေ တေရသိန္ဒြိယာနိ ပါတုဘဝန္တိ—  စက္ခုန္ဒြိယံ, သောတိန္ဒြိယံ, ဃာနိန္ဒြိယံ, ဇိဝှိန္ဒြိယံ, ကာယိန္ဒြိယံ, မနိန္ဒြိယံ, ဣတ္ထိန္ဒြိယံ ဝါ ပုရိသိန္ဒြိယံ ဝါ, ဇီဝိတိန္ဒြိယံ, သောမနဿိန္ဒြိယံ ဝါ ဥပေက္ခိန္ဒြိယံ ဝါ, သဒ္ဓိန္ဒြိယံ, ဝီရိယိန္ဒြိယံ, သတိန္ဒြိယံ, သမာဓိန္ဒြိယံ. ကာမဓာတုယာ ဥပပတ္တိက္ခဏေ ဧတေသံ ဣမာနိ တေရသိန္ဒြိယာနိ ပါတုဘဝန္တိ.
</Paragraph>

<Paragraph number="3099" book="vbh">
ကာမဓာတုယာ ဥပပတ္တိက္ခဏေ ကဿ အပရာနိ တေရသိန္ဒြိယာနိ ပါတုဘဝန္တိ? ပဌမကပ္ပိကာနံ မနုဿာနံ သဟေတုကာနံ ဉာဏသမ္ပယုတ္တာနံ ဥပပတ္တိက္ခဏေ တေရသိန္ဒြိယာနိ ပါတုဘဝန္တိ—  စက္ခုန္ဒြိယံ, သောတိန္ဒြိယံ, ဃာနိန္ဒြိယံ, ဇိဝှိန္ဒြိယံ, ကာယိန္ဒြိယံ, မနိန္ဒြိယံ, ဇီဝိတိန္ဒြိယံ, သောမနဿိန္ဒြိယံ ဝါ ဥပေက္ခိန္ဒြိယံ ဝါ, သဒ္ဓိန္ဒြိယံ, ဝီရိယိန္ဒြိယံ, သတိန္ဒြိယံ, သမာဓိန္ဒြိယံ, ပညိန္ဒြိယံ. ကာမဓာတုယာ ဥပပတ္တိက္ခဏေ ဧတေသံ ဣမာနိ တေရသိန္ဒြိယာနိ ပါတုဘဝန္တိ.
</Paragraph>

<Paragraph number="3100" book="vbh">
ကာမဓာတုယာ ဥပပတ္တိက္ခဏေ ကဿ ဒွါဒသိန္ဒြိယာနိ ပါတုဘဝန္တိ? ပဌမကပ္ပိကာနံ မနုဿာနံ သဟေတုကာနံ ဉာဏဝိပ္ပယုတ္တာနံ ဥပပတ္တိက္ခဏေ ဒွါဒသိန္ဒြိယာနိ ပါတုဘဝန္တိ—  စက္ခုန္ဒြိယံ, သောတိန္ဒြိယံ, ဃာနိန္ဒြိယံ, ဇိဝှိန္ဒြိယံ, ကာယိန္ဒြိယံ, မနိန္ဒြိယံ, ဇီဝိတိန္ဒြိယံ, သောမနဿိန္ဒြိယံ ဝါ ဥပေက္ခိန္ဒြိယံ ဝါ, သဒ္ဓိန္ဒြိယံ, ဝီရိယိန္ဒြိယံ, သတိန္ဒြိယံ, သမာဓိန္ဒြိယံ. ကာမဓာတုယာ ဥပပတ္တိက္ခဏေ ဧတေသံ ဣမာနိ ဒွါဒသိန္ဒြိယာနိ ပါတုဘဝန္တိ.
</Paragraph>

<Paragraph number="3101" book="vbh">
ကာမဓာတုယာ ဥပပတ္တိက္ခဏေ ကဿ ဒသိန္ဒြိယာနိ ပါတုဘဝန္တိ? ဂဗ္ဘသေယျကာနံ သတ္တာနံ သဟေတုကာနံ ဉာဏသမ္ပယုတ္တာနံ ဥပပတ္တိက္ခဏေ ဒသိန္ဒြိယာနိ ပါတုဘဝန္တိ—  ကာယိန္ဒြိယံ, မနိန္ဒြိယံ, ဣတ္ထိန္ဒြိယံ ဝါ ပုရိသိန္ဒြိယံ ဝါ, ဇီဝိတိန္ဒြိယံ, သောမနဿိန္ဒြိယံ ဝါ ဥပေက္ခိန္ဒြိယံ ဝါ, သဒ္ဓိန္ဒြိယံ, ဝီရိယိန္ဒြိယံ, သတိန္ဒြိယံ, သမာဓိန္ဒြိယံ, ပညိန္ဒြိယံ. ကာမဓာတုယာ ဥပပတ္တိက္ခဏေ ဧတေသံ ဣမာနိ ဒသိန္ဒြိယာနိ ပါတုဘဝန္တိ.
</Paragraph>

<Paragraph number="3102" book="vbh">
ကာမဓာတုယာ ဥပပတ္တိက္ခဏေ ကဿ နဝိန္ဒြိယာနိ ပါတုဘဝန္တိ? ဂဗ္ဘသေယျကာနံ သတ္တာနံ သဟေတုကာနံ ဉာဏဝိပ္ပယုတ္တာနံ ဥပပတ္တိက္ခဏေ နဝိန္ဒြိယာနိ ပါတုဘဝန္တိ—  ကာယိန္ဒြိယံ, မနိန္ဒြိယံ, ဣတ္ထိန္ဒြိယံ ဝါ ပုရိသိန္ဒြိယံ ဝါ, ဇီဝိတိန္ဒြိယံ, သောမနဿိန္ဒြိယံ ဝါ ဥပေက္ခိန္ဒြိယံ ဝါ, သဒ္ဓိန္ဒြိယံ, ဝီရိယိန္ဒြိယံ, သတိန္ဒြိယံ, သမာဓိန္ဒြိယံ. ကာမဓာတုယာ ဥပပတ္တိက္ခဏေ ဧတေသံ ဣမာနိ နဝိန္ဒြိယာနိ ပါတုဘဝန္တိ.
</Paragraph>

<Paragraph number="3103" book="vbh">
ကာမဓာတုယာ ဥပပတ္တိက္ခဏေ ကဿ အပရာနိ နဝိန္ဒြိယာနိ ပါတုဘဝန္တိ? ဩပပါတိကာနံ ပေတာနံ, ဩပပါတိကာနံ အသုရာနံ, ဩပပါတိကာနံ တိရစ္ဆာနဂတာနံ နေရယိကာနံ ပရိပုဏ္ဏာယတနာနံ ဥပပတ္တိက္ခဏေ နဝိန္ဒြိယာနိ ပါတုဘဝန္တိ—  စက္ခုန္ဒြိယံ, သောတိန္ဒြိယံ, ဃာနိန္ဒြိယံ, ဇိဝှိန္ဒြိယံ, ကာယိန္ဒြိယံ, မနိန္ဒြိယံ, ဣတ္ထိန္ဒြိယံ ဝါ ပုရိသိန္ဒြိယံ ဝါ, ဇီဝိတိန္ဒြိယံ, ဥပေက္ခိန္ဒြိယံ. ကာမဓာတုယာ ဥပပတ္တိက္ခဏေ ဧတေသံ ဣမာနိ နဝိန္ဒြိယာနိ ပါတုဘဝန္တိ.
</Paragraph>

<Paragraph number="3104" book="vbh">
ကာမဓာတုယာ ဥပပတ္တိက္ခဏေ ကဿ အဋ္ဌိန္ဒြိယာနိ ပါတုဘဝန္တိ? ဩပပါတိကာနံ ပေတာနံ, ဩပပါတိကာနံ အသုရာနံ, ဩပပါတိကာနံ တိရစ္ဆာနဂတာနံ နေရယိကာနံ, ဇစ္စန္ဓာနံ ဥပပတ္တိက္ခဏေ အဋ္ဌိန္ဒြိယာနိ ပါတုဘဝန္တိ—  သောတိန္ဒြိယံ, ဃာနိန္ဒြိယံ, ဇိဝှိန္ဒြိယံ, ကာယိန္ဒြိယံ, မနိန္ဒြိယံ, ဣတ္ထိန္ဒြိယံ ဝါ ပုရိသိန္ဒြိယံ ဝါ, ဇီဝိတိန္ဒြိယံ, ဥပေက္ခိန္ဒြိယံ. ကာမဓာတုယာ ဥပပတ္တိက္ခဏေ ဧတေသံ ဣမာနိ အဋ္ဌိန္ဒြိယာနိ ပါတုဘဝန္တိ.
</Paragraph>

<Paragraph number="3105" book="vbh">
ကာမဓာတုယာ ဥပပတ္တိက္ခဏေ ကဿ အပရာနိ အဋ္ဌိန္ဒြိယာနိ ပါတုဘဝန္တိ? ဩပပါတိကာနံ ပေတာနံ, ဩပပါတိကာနံ အသုရာနံ, ဩပပါတိကာနံ တိရစ္ဆာနဂတာနံ နေရယိကာနံ, ဇစ္စဗဓိရာနံ ဥပပတ္တိက္ခဏေ အဋ္ဌိန္ဒြိယာနိ ပါတုဘဝန္တိ—  စက္ခုန္ဒြိယံ, ဃာနိန္ဒြိယံ, ဇိဝှိန္ဒြိယံ, ကာယိန္ဒြိယံ မနိန္ဒြိယံ, ဣတ္ထိန္ဒြိယံ ဝါ ပုရိသိန္ဒြိယံ ဝါ, ဇီဝိတိန္ဒြိယံ, ဥပေက္ခိန္ဒြိယံ. ကာမဓာတုယာ ဥပပတ္တိက္ခဏေ ဧတေသံ ဣမာနိ အဋ္ဌိန္ဒြိယာနိ ပါတုဘဝန္တိ.
</Paragraph>

<Paragraph number="3106" book="vbh">
ကာမဓာတုယာ ဥပပတ္တိက္ခဏေ ကဿ သတ္တိန္ဒြိယာနိ ပါတုဘဝန္တိ? ဩပပါတိကာနံ ပေတာနံ, ဩပပါတိကာနံ အသုရာနံ, ဩပပါတိကာနံ တိရစ္ဆာနဂတာနံ နေရယိကာနံ, ဇစ္စန္ဓဗဓိရာနံ ဥပပတ္တိက္ခဏေ သတ္တိန္ဒြိယာနိ ပါတုဘဝန္တိ—  ဃာနိန္ဒြိယံ, ဇိဝှိန္ဒြိယံ, ကာယိန္ဒြိယံ, မနိန္ဒြိယံ, ဣတ္ထိန္ဒြိယံ ဝါ ပုရိသိန္ဒြိယံ ဝါ, ဇီဝိတိန္ဒြိယံ, ဥပေက္ခိန္ဒြိယံ. ကာမဓာတုယာ ဥပပတ္တိက္ခဏေ ဧတေသံ ဣမာနိ သတ္တိန္ဒြိယာနိ ပါတုဘဝန္တိ.
</Paragraph>

<Paragraph number="3107" book="vbh">
ကာမဓာတုယာ ဥပပတ္တိက္ခဏေ ကဿ ပဉ္စိန္ဒြိယာနိ ပါတုဘဝန္တိ? ဂဗ္ဘသေယျကာနံ သတ္တာနံ အဟေတုကာနံ, ဌပေတွာ နပုံသကာနံ, ဥပပတ္တိက္ခဏေ ပဉ္စိန္ဒြိယာနိ ပါတုဘဝန္တိ—  ကာယိန္ဒြိယံ, မနိန္ဒြိယံ, ဣတ္ထိန္ဒြိယံ ဝါ ပုရိသိန္ဒြိယံ ဝါ, ဇီဝိတိန္ဒြိယံ, ဥပေက္ခိန္ဒြိယံ. ကာမဓာတုယာ ဥပပတ္တိက္ခဏေ ဧတေသံ ဣမာနိ ပဉ္စိန္ဒြိယာနိ ပါတုဘဝန္တိ.
</Paragraph>

<Paragraph number="3108" book="vbh">
ကာမဓာတုယာ ဥပပတ္တိက္ခဏေ ကဿ စတ္တာရိန္ဒြိယာနိ ပါတုဘဝန္တိ? ဂဗ္ဘသေယျကာနံ သတ္တာနံ အဟေတုကာနံ, နပုံသကာနံ ဥပပတ္တိက္ခဏေ စတ္တာရိန္ဒြိယာနိ ပါတုဘဝန္တိ—  ကာယိန္ဒြိယံ, မနိန္ဒြိယံ, ဇီဝိတိန္ဒြိယံ, ဥပေက္ခိန္ဒြိယံ. ကာမဓာတုယာ ဥပပတ္တိက္ခဏေ ဧတေသံ ဣမာနိ စတ္တာရိန္ဒြိယာနိ ပါတုဘဝန္တိ. (5)
</Paragraph>

</Division>
<Division number="1013" book="vbh">

<Paragraph number="3109" book="vbh">
ကာမဓာတုယာ ဥပပတ္တိက္ခဏေ ကဿ တယော ဟေတူ ပါတုဘဝန္တိ? ကာမာဝစရာနံ ဒေဝါနံ, ပဌမကပ္ပိကာနံ မနုဿာနံ, ဂဗ္ဘသေယျကာနံ သတ္တာနံ သဟေတုကာနံ ဉာဏသမ္ပယုတ္တာနံ ဥပပတ္တိက္ခဏေ တယော ဟေတူ ပါတုဘဝန္တိ—  အလောဘော ဝိပါကဟေတု, အဒေါသော ဝိပါကဟေတု, အမောဟော ဝိပါကဟေတု. ကာမဓာတုယာ ဥပပတ္တိက္ခဏေ ဧတေသံ ဣမေ တယော ဟေတူ ပါတုဘဝန္တိ.
</Paragraph>

<Paragraph number="3110" book="vbh">
ကာမဓာတုယာ ဥပပတ္တိက္ခဏေ ကဿ ဒွေ ဟေတူ ပါတုဘဝန္တိ? ကာမာဝစရာနံ ဒေဝါနံ, ပဌမကပ္ပိကာနံ မနုဿာနံ, ဂဗ္ဘသေယျကာနံ သတ္တာနံ သဟေတုကာနံ ဉာဏဝိပ္ပယုတ္တာနံ ဥပပတ္တိက္ခဏေ ဒွေ ဟေတူ ပါတုဘဝန္တိ—  အလောဘော ဝိပါကဟေတု, အဒေါသော ဝိပါကဟေတု. ကာမဓာတုယာ ဥပပတ္တိက္ခဏေ ဧတေသံ ဣမေ ဒွေ ဟေတူ ပါတုဘဝန္တိ. အဝသေသာနံ သတ္တာနံ အဟေတုကာ ပါတုဘဝန္တိ. (6)
</Paragraph>

</Division>
<Division number="1014" book="vbh">

<Paragraph number="3111" book="vbh">
ကာမဓာတုယာ ဥပပတ္တိက္ခဏေ သဗ္ဗေသံ ကတမေ စတ္တာရော အာဟာရာ ပါတုဘဝန္တိ? ကဗဠီကာရော အာဟာရော, ဖဿာဟာရော, မနောသဉ္စေတနာဟာရော, ဝိညာဏာဟာရော—  ကာမဓာတုယာ ဥပပတ္တိက္ခဏေ သဗ္ဗေသံ ဣမေ စတ္တာရော အာဟာရာ ပါတုဘဝန္တိ. (7)
</Paragraph>

<Paragraph number="3112" book="vbh">
ကာမဓာတုယာ ဥပပတ္တိက္ခဏေ သဗ္ဗေသံ ကတမော ဧကော ဖဿော ပါတုဘဝတိ? မနောဝိညာဏဓာတုသမ္ဖဿော—  ကာမဓာတုယာ ဥပပတ္တိက္ခဏေ သဗ္ဗေသံ အယံ ဧကော ဖဿော ပါတုဘဝတိ. (8)
</Paragraph>

<Paragraph number="3113" book="vbh">
ကာမဓာတုယာ ဥပပတ္တိက္ခဏေ သဗ္ဗေသံ ကတမာ ဧကာ ဝေဒနာ …ပေ…  ဧကာ သညာ …ပေ…  ဧကာ စေတနာ …ပေ…  ဧကံ စိတ္တံ ပါတုဘဝတိ? မနောဝိညာဏဓာတု—  ကာမဓာတုယာ ဥပပတ္တိက္ခဏေ သဗ္ဗေသံ ဣဒံ ဧကံ စိတ္တံ ပါတုဘဝတိ. (9--12)
</Paragraph>
</Division>