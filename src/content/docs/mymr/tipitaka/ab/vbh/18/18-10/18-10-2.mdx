---
title: "18.10.2 ဝေဒနာတ္တိက"
tableOfContents: false
sidebar:
  order: 2
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1039" book="vbh">

<Paragraph number="3218" book="vbh">
ပဉ္စန္နံ ခန္ဓာနံ ကတိ သုခါယ ဝေဒနာယ သမ္ပယုတ္တာ, ကတိ ဒုက္ခာယ ဝေဒနာယ သမ္ပယုတ္တာ, ကတိ အဒုက္ခမသုခါယ ဝေဒနာယ သမ္ပယုတ္တာ …ပေ…  သတ္တန္နံ စိတ္တာနံ ကတိ သုခါယ ဝေဒနာယ သမ္ပယုတ္တာ, ကတိ ဒုက္ခာယ ဝေဒနာယ သမ္ပယုတ္တာ, ကတိ အဒုက္ခမသုခါယ ဝေဒနာယ သမ္ပယုတ္တာ?
</Paragraph>

<Paragraph number="3219" book="vbh">
ဒွေ ခန္ဓာ န ဝတ္တဗ္ဗာ “သုခါယ ဝေဒနာယ သမ္ပယုတ္တာ”တိပိ, “ဒုက္ခာယ ဝေဒနာယ သမ္ပယုတ္တာ”တိပိ, “အဒုက္ခမသုခါယ ဝေဒနာယ သမ္ပယုတ္တာ”တိပိ. တယော ခန္ဓာ သိယာ သုခါယ ဝေဒနာယ သမ္ပယုတ္တာ, သိယာ ဒုက္ခာယ ဝေဒနာယ သမ္ပယုတ္တာ, သိယာ အဒုက္ခမသုခါယ ဝေဒနာယ သမ္ပယုတ္တာ. (1)
</Paragraph>

<Paragraph number="3220" book="vbh">
ဒသာယတနာ န ဝတ္တဗ္ဗာ “သုခါယ ဝေဒနာယ သမ္ပယုတ္တာ”တိပိ, “ဒုက္ခာယ ဝေဒနာယ သမ္ပယုတ္တာ”တိပိ, “အဒုက္ခမသုခါယ ဝေဒနာယ သမ္ပယုတ္တာ”တိပိ. မနာယတနံ သိယာ သုခါယ ဝေဒနာယ သမ္ပယုတ္တံ, သိယာ ဒုက္ခာယ ဝေဒနာယ သမ္ပယုတ္တံ, သိယာ အဒုက္ခမသုခါယ ဝေဒနာယ သမ္ပယုတ္တံ. ဓမ္မာယတနံ သိယာ သုခါယ ဝေဒနာယ သမ္ပယုတ္တံ, သိယာ ဒုက္ခာယ ဝေဒနာယ သမ္ပယုတ္တံ, သိယာ အဒုက္ခမသုခါယ ဝေဒနာယ သမ္ပယုတ္တံ, သိယာ န ဝတ္တဗ္ဗံ “သုခါယ ဝေဒနာယ သမ္ပယုတ္တန်”တိပိ, “ဒုက္ခာယ ဝေဒနာယ သမ္ပယုတ္တန်”တိပိ, “အဒုက္ခမသုခါယ ဝေဒနာယ သမ္ပယုတ္တန်”တိပိ. (2)
</Paragraph>

<Paragraph number="3221" book="vbh">
ဒသ ဓာတုယော န ဝတ္တဗ္ဗာ “သုခါယ ဝေဒနာယ သမ္ပယုတ္တာ”တိပိ, “ဒုက္ခာယ ဝေဒနာယ သမ္ပယုတ္တာ”တိပိ, “အဒုက္ခမသုခါယ ဝေဒနာယ သမ္ပယုတ္တာ”တိပိ. ပဉ္စ ဓာတုယော အဒုက္ခမသုခါယ ဝေဒနာယ သမ္ပယုတ္တာ, ကာယဝိညာဏဓာတု သိယာ သုခါယ ဝေဒနာယ သမ္ပယုတ္တာ, သိယာ ဒုက္ခာယ ဝေဒနာယ သမ္ပယုတ္တာ. မနောဝိညာဏဓာတု သိယာ သုခါယ ဝေဒနာယ သမ္ပယုတ္တာ, သိယာ ဒုက္ခာယ ဝေဒနာယ သမ္ပယုတ္တာ, သိယာ အဒုက္ခမသုခါယ ဝေဒနာယ သမ္ပယုတ္တာ. ဓမ္မဓာတု သိယာ သုခါယ ဝေဒနာယ သမ္ပယုတ္တာ, သိယာ ဒုက္ခာယ ဝေဒနာယ သမ္ပယုတ္တာ, သိယာ အဒုက္ခမသုခါယ ဝေဒနာယ သမ္ပယုတ္တာ, သိယာ န ဝတ္တဗ္ဗာ “သုခါယ ဝေဒနာယ သမ္ပယုတ္တာ”တိပိ, “ဒုက္ခာယ ဝေဒနာယ သမ္ပယုတ္တာ”တိပိ, “အဒုက္ခမသုခါယ ဝေဒနာယ သမ္ပယုတ္တာ”တိပိ. (3)
</Paragraph>

<Paragraph number="3222" book="vbh">
ဒွေ သစ္စာ သိယာ သုခါယ ဝေဒနာယ သမ္ပယုတ္တာ, သိယာ အဒုက္ခမသုခါယ ဝေဒနာယ သမ္ပယုတ္တာ. နိရောဓသစ္စံ န ဝတ္တဗ္ဗံ “သုခါယ ဝေဒနာယ သမ္ပယုတ္တန်”တိပိ, “ဒုက္ခာယ ဝေဒနာယ သမ္ပယုတ္တန်”တိပိ, “အဒုက္ခမသုခါယ ဝေဒနာယ သမ္ပယုတ္တန်”တိပိ. ဒုက္ခသစ္စံ သိယာ သုခါယ ဝေဒနာယ သမ္ပယုတ္တံ, သိယာ ဒုက္ခာယ ဝေဒနာယ သမ္ပယုတ္တံ, သိယာ အဒုက္ခမသုခါယ ဝေဒနာယ သမ္ပယုတ္တံ, သိယာ န ဝတ္တဗ္ဗံ “သုခါယ ဝေဒနာယ သမ္ပယုတ္တန်”တိပိ, “ဒုက္ခာယ ဝေဒနာယ သမ္ပယုတ္တန်”တိပိ, “အဒုက္ခမသုခါယ ဝေဒနာယ သမ္ပယုတ္တန်”တိပိ. (4)
</Paragraph>

<Paragraph number="3223" book="vbh">
ဒွါဒသိန္ဒြိယာ န ဝတ္တဗ္ဗာ “သုခါယ ဝေဒနာယ သမ္ပယုတ္တာ”တိပိ, “ဒုက္ခာယ ဝေဒနာယ သမ္ပယုတ္တာ”တိပိ, “အဒုက္ခမသုခါယ ဝေဒနာယ သမ္ပယုတ္တာ”တိပိ. ဆ ဣန္ဒြိယာ သိယာ သုခါယ ဝေဒနာယ သမ္ပယုတ္တာ, သိယာ အဒုက္ခမသုခါယ ဝေဒနာယ သမ္ပယုတ္တာ. တီဏိန္ဒြိယာ သိယာ သုခါယ ဝေဒနာယ သမ္ပယုတ္တာ, သိယာ ဒုက္ခာယ ဝေဒနာယ သမ္ပယုတ္တာ, သိယာ အဒုက္ခမသုခါယ ဝေဒနာယ သမ္ပယုတ္တာ. ဇီဝိတိန္ဒြိယံ သိယာ သုခါယ ဝေဒနာယ သမ္ပယုတ္တံ, သိယာ ဒုက္ခာယ ဝေဒနာယ သမ္ပယုတ္တံ, သိယာ အဒုက္ခမသုခါယ ဝေဒနာယ သမ္ပယုတ္တံ, သိယာ န ဝတ္တဗ္ဗံ “သုခါယ ဝေဒနာယ သမ္ပယုတ္တန်”တိပိ, “ဒုက္ခာယ ဝေဒနာယ သမ္ပယုတ္တန်”တိပိ, “အဒုက္ခမသုခါယ ဝေဒနာယ သမ္ပယုတ္တန်”တိပိ. (5)
</Paragraph>

<Paragraph number="3224" book="vbh">
ဒေါသော အကုသလဟေတု ဒုက္ခာယ ဝေဒနာယ သမ္ပယုတ္တော. သတ္တ ဟေတူ သိယာ သုခါယ ဝေဒနာယ သမ္ပယုတ္တာ, သိယာ အဒုက္ခမသုခါယ ဝေဒနာယ သမ္ပယုတ္တာ. မောဟော အကုသလဟေတု သိယာ သုခါယ ဝေဒနာယ သမ္ပယုတ္တော, သိယာ ဒုက္ခာယ ဝေဒနာယ သမ္ပယုတ္တော, သိယာ အဒုက္ခမသုခါယ ဝေဒနာယ သမ္ပယုတ္တော. (6)
</Paragraph>

<Paragraph number="3225" book="vbh">
ကဗဠီကာရော အာဟာရော န ဝတ္တဗ္ဗော “သုခါယ ဝေဒနာယ သမ္ပယုတ္တော”တိပိ, “ဒုက္ခာယ ဝေဒနာယ သမ္ပယုတ္တော”တိပိ, “အဒုက္ခမသုခါယ ဝေဒနာယ သမ္ပယုတ္တော”တိပိ. တယော အာဟာရာ သိယာ သုခါယ ဝေဒနာယ သမ္ပယုတ္တာ, သိယာ ဒုက္ခာယ ဝေဒနာယ သမ္ပယုတ္တာ, သိယာ အဒုက္ခမသုခါယ ဝေဒနာယ သမ္ပယုတ္တာ. (7)
</Paragraph>

<Paragraph number="3226" book="vbh">
ပဉ္စ ဖဿာ အဒုက္ခမသုခါယ ဝေဒနာယ သမ္ပယုတ္တာ. ကာယဝိညာဏဓာတုသမ္ဖဿော သိယာ သုခါယ ဝေဒနာယ သမ္ပယုတ္တော, သိယာ ဒုက္ခာယ ဝေဒနာယ သမ္ပယုတ္တော. မနောဝိညာဏဓာတုသမ္ဖဿော သိယာ သုခါယ ဝေဒနာယ သမ္ပယုတ္တော, သိယာ ဒုက္ခာယ ဝေဒနာယ သမ္ပယုတ္တော, သိယာ အဒုက္ခမသုခါယ ဝေဒနာယ သမ္ပယုတ္တော. (8)
</Paragraph>

<Paragraph number="3227" book="vbh">
သတ္တ ဝေဒနာ န ဝတ္တဗ္ဗာ “သုခါယ ဝေဒနာယ သမ္ပယုတ္တာ”တိပိ, “ဒုက္ခာယ ဝေဒနာယ သမ္ပယုတ္တာ”တိပိ, “အဒုက္ခမသုခါယ ဝေဒနာယ သမ္ပယုတ္တာ”တိပိ. ပဉ္စ သညာ …ပေ…  ပဉ္စ စေတနာ …ပေ…  ပဉ္စ စိတ္တာ အဒုက္ခမသုခါယ ဝေဒနာယ သမ္ပယုတ္တာ, ကာယဝိညာဏဓာတု သိယာ သုခါယ ဝေဒနာယ သမ္ပယုတ္တာ, သိယာ ဒုက္ခာယ ဝေဒနာယ သမ္ပယုတ္တာ. မနောဝိညာဏဓာတု သိယာ သုခါယ ဝေဒနာယ သမ္ပယုတ္တာ, သိယာ ဒုက္ခာယ ဝေဒနာယ သမ္ပယုတ္တာ, သိယာ အဒုက္ခမသုခါယ ဝေဒနာယ သမ္ပယုတ္တာ. (9--12)
</Paragraph>
</Division>