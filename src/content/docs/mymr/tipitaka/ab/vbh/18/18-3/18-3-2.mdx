---
title: "18.3.2 ရူပဓာတု"
tableOfContents: false
sidebar:
  order: 2
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1001" book="vbh" e="ch" v="30" p="424">

<Paragraph number="3052" book="vbh">
ပဉ္စန္နံ ခန္ဓာနံ ကတိ ရူပဓာတုပရိယာပန္နာ, ကတိ န ရူပဓာတုပရိယာပန္နာ …ပေ…  သတ္တန္နံ စိတ္တာနံ ကတိ ရူပဓာတုပရိယာပန္နာ, ကတိ န ရူပဓာတုပရိယာပန္နာ?
</Paragraph>

</Division>
<Division number="1002" book="vbh" e="ch" v="30" p="424">

<Paragraph number="3053" book="vbh">
ရူပက္ခန္ဓော န ရူပဓာတုပရိယာပန္နော; စတ္တာရော ခန္ဓာ သိယာ ရူပဓာတုပရိယာပန္နာ, သိယာ န ရူပဓာတုပရိယာပန္နာ.
</Paragraph>

<Paragraph number="3054" book="vbh">
ဒသာယတနာ န ရူပဓာတုပရိယာပန္နာ; ဒွေ အာယတနာ သိယာ ရူပဓာတုပရိယာပန္နာ, သိယာ န ရူပဓာတုပရိယာပန္နာ.
</Paragraph>

<Paragraph number="3055" book="vbh">
သောဠသ ဓာတုယော န ရူပဓာတုပရိယာပန္နာ; ဒွေ ဓာတုယော သိယာ ရူပဓာတုပရိယာပန္နာ, သိယာ န ရူပဓာတုပရိယာပန္နာ.
</Paragraph>

<Paragraph number="3056" book="vbh">
တီဏိ သစ္စာနိ န ရူပဓာတုပရိယာပန္နာ; ဒုက္ခသစ္စံ သိယာ ရူပဓာတုပရိယာပန္နံ, သိယာ န ရူပဓာတုပရိယာပန္နံ.
</Paragraph>

<Paragraph number="3057" book="vbh">
တေရသိန္ဒြိယာ န ရူပဓာတုပရိယာပန္နာ; နဝိန္ဒြိယာ သိယာ ရူပဓာတုပရိယာပန္နာ, သိယာ န ရူပဓာတုပရိယာပန္နာ.
</Paragraph>

<Paragraph number="3058" book="vbh">
တယော အကုသလဟေတူ န ရူပဓာတုပရိယာပန္နာ; ဆ ဟေတူ သိယာ ရူပဓာတုပရိယာပန္နာ, သိယာ န ရူပဓာတုပရိယာပန္နာ.
</Paragraph>

<Paragraph number="3059" book="vbh">
ကဗဠီကာရော အာဟာရော န ရူပဓာတုပရိယာပန္နော; တယော အာဟာရာ သိယာ ရူပဓာတုပရိယာပန္နာ, သိယာ န ရူပဓာတုပရိယာပန္နာ.
</Paragraph>

<Paragraph number="3060" book="vbh">
ဆ ဖဿာ န ရူပဓာတုပရိယာပန္နာ; မနောဝိညာဏဓာတုသမ္ဖဿော သိယာ ရူပဓာတုပရိယာပန္နော, သိယာ န ရူပဓာတုပရိယာပန္နော.
</Paragraph>

<Paragraph number="3061" book="vbh">
ဆ ဝေဒနာ …ပေ…  ဆ သညာ …ပေ…  ဆ စေတနာ …ပေ…  ဆ စိတ္တာ န ရူပဓာတုပရိယာပန္နာ; မနောဝိညာဏဓာတု သိယာ ရူပဓာတုပရိယာပန္နာ, သိယာ န ရူပဓာတုပရိယာပန္နာ.
</Paragraph>
</Division>