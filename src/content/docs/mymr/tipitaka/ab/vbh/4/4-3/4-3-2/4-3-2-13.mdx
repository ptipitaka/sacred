---
title: 4.3.2.13 ပိဋ္ဌိဒုက
tableOfContents: false
sidebar:
  order: 11
type: tipitaka
basket: ab
book: vbh
review:
  current: review
  updated: '2025-10-27T21:48:03.435648'
  updated_by: ''
  notes: ''
  history:
  - state: review
    date: '2025-10-27T21:48:03.435648'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph number="855" book="vbh">
ဒွေ သစ္စာ န ဒဿနေန ပဟာတဗ္ဗာ. ဒွေ သစ္စာ သိယာ ဒဿနေန ပဟာတဗ္ဗာ, သိယာ န ဒဿနေန ပဟာတဗ္ဗာ. ဒွေ သစ္စာ န ဘာဝနာယ ပဟာတဗ္ဗာ. ဒွေ သစ္စာ သိယာ ဘာဝနာယ ပဟာတဗ္ဗာ, သိယာ န ဘာဝနာယ ပဟာတဗ္ဗာ. ဒွေ သစ္စာ န ဒဿနေန ပဟာတဗ္ဗဟေတုကာ. ဒွေ သစ္စာ သိယာ ဒဿနေန ပဟာတဗ္ဗဟေတုကာ, သိယာ န ဒဿနေန ပဟာတဗ္ဗဟေတုကာ. ဒွေ သစ္စာ န ဘာဝနာယ ပဟာတဗ္ဗဟေတုကာ. ဒွေ သစ္စာ သိယာ ဘာဝနာယ ပဟာတဗ္ဗဟေတုကာ, သိယာ န ဘာဝနာယ ပဟာတဗ္ဗဟေတုကာ. သမုဒယသစ္စံ သဝိတက္ကံ. နိရောဓသစ္စံ အဝိတက္ကံ. ဒွေ သစ္စာ သိယာ သဝိတက္ကာ, သိယာ အဝိတက္ကာ. သမုဒယသစ္စံ သဝိစာရံ. နိရောဓသစ္စံ အဝိစာရံ. ဒွေ သစ္စာ သိယာ သဝိစာရာ, သိယာ အဝိစာရာ. နိရောဓသစ္စံ အပ္ပီတိကံ. တီဏိ သစ္စာနိ သိယာ သပ္ပီတိကာ, သိယာ အပ္ပီတိကာ. နိရောဓသစ္စံ န ပီတိသဟဂတံ. တီဏိ သစ္စာနိ သိယာ ပီတိသဟဂတာ, သိယာ န ပီတိသဟဂတာ. နိရောဓသစ္စံ န သုခသဟဂတံ. တီဏိ သစ္စာနိ သိယာ သုခသဟဂတာ, သိယာ န သုခသဟဂတာ. နိရောဓသစ္စံ န ဥပေက္ခာသဟဂတံ. တီဏိ သစ္စာနိ သိယာ ဥပေက္ခာသဟဂတာ, သိယာ န ဥပေက္ခာသဟဂတာ.
</Paragraph>

<Paragraph number="856" book="vbh">
သမုဒယသစ္စံ ကာမာဝစရံ. ဒွေ သစ္စာ န ကာမာဝစရာ. ဒုက္ခသစ္စံ သိယာ ကာမာဝစရံ, သိယာ န ကာမာဝစရံ. တီဏိ သစ္စာနိ န ရူပါဝစရာ. ဒုက္ခသစ္စံ သိယာ ရူပါဝစရံ, သိယာ န ရူပါဝစရံ. တီဏိ သစ္စာနိ န အရူပါဝစရာ. ဒုက္ခသစ္စံ သိယာ အရူပါဝစရံ, သိယာ န အရူပါဝစရံ. ဒွေ သစ္စာ ပရိယာပန္နာ. ဒွေ သစ္စာ အပရိယာပန္နာ. မဂ္ဂသစ္စံ နိယျာနိကံ. တီဏိ သစ္စာနိ အနိယျာနိကာ. မဂ္ဂသစ္စံ နိယတံ. နိရောဓသစ္စံ အနိယတံ. ဒွေ သစ္စာ သိယာ နိယတာ, သိယာ အနိယတာ. ဒွေ သစ္စာ သော်တ္တရာ. ဒွေ သစ္စာ အနုတ္တရာ. သမုဒယသစ္စံ သရဏံ. ဒွေ သစ္စာ အရဏာ. ဒုက္ခသစ္စံ သိယာ သရဏံ, သိယာ အရဏန္တိ.

</Paragraph>

<Paragraph number="857" type="center" book="vbh">
ပဉှာပုစ္ဆကံ.



</Paragraph>

<Paragraph number="858" type="center" book="vbh">
သစ္စဝိဘင်္ဂေါ နိဋ္ဌိတော.
</Paragraph>