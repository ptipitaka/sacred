---
title: "4.1.3 နိရောဓသစ္စ"
tableOfContents: false
sidebar:
  order: 3
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="204" book="vbh" e="ch" v="30" p="108">

<Paragraph number="743" book="vbh">
တတ္ထ ကတမံ ဒုက္ခနိရောဓံ အရိယသစ္စံ? ယော တဿာယေဝ တဏှာယ အသေသဝိရာဂနိရောဓော စာဂေါ ပဋိနိဿဂ္ဂေါ မုတ္တိ အနာလယော.
</Paragraph>

<Paragraph number="744" book="vbh">
သာ ခေါ ပနေသာ တဏှာ ကတ္ထ ပဟီယမာနာ ပဟီယတိ, ကတ္ထ နိရုဇ္ဈမာနာ နိရုဇ္ဈတိ? ယံ လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ.
</Paragraph>

<Paragraph number="745" book="vbh">
ကိဉ္စ လောကေ ပိယရူပံ သာတရူပံ? စက္ခုံ လောကေ ပိယရူပံ သာတရူပံ. ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ. သောတံ လောကေ …ပေ…  ဃာနံ လောကေ…  ဇိဝှါ လောကေ…  ကာယော လောကေ…  မနော လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ.
</Paragraph>

<Paragraph number="746" book="vbh">
ရူပါ လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ. သဒ္ဒါ လောကေ …ပေ…  ဂန္ဓာ လောကေ…  ရသာ လောကေ…  ဖောဋ္ဌဗ္ဗာ လောကေ…  ဓမ္မာ လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ.
</Paragraph>

<Paragraph number="747" book="vbh">
စက္ခုဝိညာဏံ လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ. သောတဝိညာဏံ လောကေ …ပေ…  ဃာနဝိညာဏံ လောကေ…  ဇိဝှါဝိညာဏံ လောကေ…  ကာယဝိညာဏံ လောကေ…  မနောဝိညာဏံ လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ.
</Paragraph>

<Paragraph number="748" book="vbh">
စက္ခုသမ္ဖဿော လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ. သောတသမ္ဖဿော လောကေ …ပေ…  ဃာနသမ္ဖဿော လောကေ…  ဇိဝှါသမ္ဖဿော လောကေ…  ကာယသမ္ဖဿော လောကေ…  မနောသမ္ဖဿော လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ.
</Paragraph>

<Paragraph number="749" book="vbh">
စက္ခုသမ္ဖဿဇာ ဝေဒနာ လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ. သောတသမ္ဖဿဇာ ဝေဒနာ လောကေ …ပေ…  ဃာနသမ္ဖဿဇာ ဝေဒနာ လောကေ…  ဇိဝှါသမ္ဖဿဇာ ဝေဒနာ လောကေ…  ကာယသမ္ဖဿဇာ ဝေဒနာ လောကေ…  မနောသမ္ဖဿဇာ ဝေဒနာ လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ.
</Paragraph>

<Paragraph number="750" book="vbh">
ရူပသညာ လောကေ…  သဒ္ဒသညာ လောကေ…  ဂန္ဓသညာ လောကေ…  ရသသညာ လောကေ…  ဖောဋ္ဌဗ္ဗသညာ လောကေ…  ဓမ္မသညာ လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ.
</Paragraph>

<Paragraph number="751" book="vbh">
ရူပသဉ္စေတနာ လောကေ…  သဒ္ဒသဉ္စေတနာ လောကေ…  ဂန္ဓသဉ္စေတနာ လောကေ…  ရသသဉ္စေတနာ လောကေ…  ဖောဋ္ဌဗ္ဗသဉ္စေတနာ လောကေ…  ဓမ္မသဉ္စေတနာ လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ.
</Paragraph>

<Paragraph number="752" book="vbh">
ရူပတဏှာ လောကေ…  သဒ္ဒတဏှာ လောကေ…  ဂန္ဓတဏှာ လောကေ…  ရသတဏှာ လောကေ…  ဖောဋ္ဌဗ္ဗတဏှာ လောကေ…  ဓမ္မတဏှာ လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ.
</Paragraph>

<Paragraph number="753" book="vbh">
ရူပဝိတက္ကော လောကေ…  သဒ္ဒဝိတက္ကော လောကေ…  ဂန္ဓဝိတက္ကော လောကေ…  ရသဝိတက္ကော လောကေ…  ဖောဋ္ဌဗ္ဗဝိတက္ကော လောကေ…  ဓမ္မဝိတက္ကော လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ.
</Paragraph>

<Paragraph number="754" book="vbh">
ရူပဝိစာရော လောကေ…  သဒ္ဒဝိစာရော လောကေ…  ဂန္ဓဝိစာရော လောကေ…  ရသဝိစာရော လောကေ…  ဖောဋ္ဌဗ္ဗဝိစာရော လောကေ…  ဓမ္မဝိစာရော လောကေ ပိယရူပံ သာတရူပံ, ဧတ္ထေသာ တဏှာ ပဟီယမာနာ ပဟီယတိ, ဧတ္ထ နိရုဇ္ဈမာနာ နိရုဇ္ဈတိ.

</Paragraph>
</Division>

<Paragraph number="755" type="center" book="vbh">
ဣဒံ ဝုစ္စတိ “ဒုက္ခနိရောဓံ အရိယသစ္စံ”.
</Paragraph>