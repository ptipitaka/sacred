---
title: "4.3.2.6–8 ဩဃယောဂနီဝရဏဂေါစ္ဆက"
tableOfContents: false
sidebar:
  order: 6
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="849" book="vbh">
သမုဒယသစ္စံ ဩဃော …ပေ…  ယောဂေါ …ပေ…  နီဝရဏံ. ဒွေ သစ္စာ နော နီဝရဏာ. ဒုက္ခသစ္စံ သိယာ နီဝရဏံ, သိယာ နော နီဝရဏံ. ဒွေ သစ္စာ နီဝရဏိယာ ဒွေ သစ္စာ အနီဝရဏိယာ. သမုဒယသစ္စံ နီဝရဏသမ္ပယုတ္တံ. ဒွေ သစ္စာ နီဝရဏဝိပ္ပယုတ္တာ. ဒုက္ခသစ္စံ သိယာ နီဝရဏသမ္ပယုတ္တံ, သိယာ နီဝရဏဝိပ္ပယုတ္တံ. သမုဒယသစ္စံ နီဝရဏဉ္စေဝ နီဝရဏိယဉ္စ. ဒွေ သစ္စာ န ဝတ္တဗ္ဗာ—  “နီဝရဏာ စေဝ နီဝရဏိယာ စာ”တိပိ, “နီဝရဏိယာ စေဝ နော စ နီဝရဏာ”တိပိ. ဒုက္ခသစ္စံ သိယာ နီဝရဏဉ္စေဝ နီဝရဏိယဉ္စ, သိယာ နီဝရဏိယဉ္စေဝ နော စ နီဝရဏံ. သမုဒယသစ္စံ နီဝရဏဉ္စေဝ နီဝရဏသမ္ပယုတ္တဉ္စ. ဒွေ သစ္စာ န ဝတ္တဗ္ဗာ—  “နီဝရဏာ စေဝ နီဝရဏသမ္ပယုတ္တာ စာ”တိပိ, “နီဝရဏသမ္ပယုတ္တာ စေဝ နော စ နီဝရဏာ”တိပိ. ဒုက္ခသစ္စံ သိယာ နီဝရဏဉ္စေဝ နီဝရဏသမ္ပယုတ္တဉ္စ, သိယာ နီဝရဏသမ္ပယုတ္တဉ္စေဝ နော စ နီဝရဏံ, သိယာ န ဝတ္တဗ္ဗံ—  “နီဝရဏဉ္စေဝ နီဝရဏသမ္ပယုတ္တဉ္စာ”တိပိ, “နီဝရဏသမ္ပယုတ္တဉ္စေဝ နော စ နီဝရဏန်”တိပိ. ဒွေ သစ္စာ နီဝရဏဝိပ္ပယုတ္တအနီဝရဏိယာ. သမုဒယသစ္စံ န ဝတ္တဗ္ဗံ—  “နီဝရဏဝိပ္ပယုတ္တနီဝရဏိယန်”တိပိ, “နီဝရဏဝိပ္ပယုတ္တအနီဝရဏိယန်”တိပိ. ဒုက္ခသစ္စံ သိယာ နီဝရဏဝိပ္ပယုတ္တနီဝရဏိယံ, သိယာ န ဝတ္တဗ္ဗံ—  “နီဝရဏဝိပ္ပယုတ္တနီဝရဏိယန်”တိပိ, “နီဝရဏဝိပ္ပယုတ္တအနီဝရဏိယန်”တိပိ.
</Paragraph>