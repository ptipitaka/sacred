---
title: 4.2 အဘိဓမ္မဘာဇနီယ
tableOfContents: false
sidebar:
  order: 2
type: tipitaka
basket: ab
book: vbh
review:
  current: review
  updated: '2025-10-27T21:48:03.395825'
  updated_by: ''
  notes: ''
  history:
  - state: review
    date: '2025-10-27T21:48:03.395825'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="206" book="vbh" e="ch" v="30" p="112">

<Paragraph number="767" book="vbh">
စတ္တာရိ သစ္စာနိ—  ဒုက္ခံ, ဒုက္ခသမုဒယော, ဒုက္ခနိရောဓော, ဒုက္ခနိရောဓဂါမိနီ ပဋိပဒါ.
</Paragraph>

<Paragraph number="768" book="vbh">
တတ္ထ ကတမော ဒုက္ခသမုဒယော? တဏှာ—  အယံ ဝုစ္စတိ “ဒုက္ခသမုဒယော”.
</Paragraph>

<Paragraph number="769" book="vbh">
တတ္ထ ကတမံ ဒုက္ခံ? အဝသေသာ စ ကိလေသာ, အဝသေသာ စ အကုသလာ ဓမ္မာ, တီဏိ စ ကုသလမူလာနိ သာသဝါနိ, အဝသေသာ စ သာသဝါ ကုသလာ ဓမ္မာ, သာသဝါ စ ကုသလာကုသလာနံ ဓမ္မာနံ ဝိပါကာ, ယေ စ ဓမ္မာ ကိရိယာ နေဝ ကုသလာ နာကုသလာ န စ ကမ္မဝိပါကာ, သဗ္ဗဉ္စ ရူပံ—  ဣဒံ ဝုစ္စတိ “ဒုက္ခံ”.
</Paragraph>

<Paragraph number="770" book="vbh">
တတ္ထ ကတမော ဒုက္ခနိရောဓော? တဏှာယ ပဟာနံ—  အယံ ဝုစ္စတိ “ဒုက္ခနိရောဓော”.
</Paragraph>

<Paragraph number="771" book="vbh">
တတ္ထ ကတမာ ဒုက္ခနိရောဓဂါမိနီ ပဋိပဒါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ, ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ အဋ္ဌင်္ဂိကော မဂ္ဂေါ ဟောတိ သမ္မာဒိဋ္ဌိ …ပေ…  သမ္မာသမာဓိ.
</Paragraph>

<Paragraph number="772" book="vbh">
တတ္ထ ကတမာ သမ္မာဒိဋ္ဌိ? ယာ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ ဓမ္မဝိစယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာဒိဋ္ဌိ”.
</Paragraph>

<Paragraph number="773" book="vbh">
တတ္ထ ကတမော သမ္မာသင်္ကပ္ပေါ? ယော တက္ကော ဝိတက္ကော …ပေ…  သမ္မာသင်္ကပ္ပေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာသင်္ကပ္ပေါ”.
</Paragraph>

<Paragraph number="774" book="vbh">
တတ္ထ ကတမာ သမ္မာဝါစာ? ယာ စတူဟိ ဝစီဒုစ္စရိတေဟိ အာရတိ ဝိရတိ ပဋိဝိရတိ ဝေရမဏီ အကိရိယာ အကရဏံ အနဇ္ဈာပတ္တိ ဝေလာအနတိက္ကမော သေတုဃာတော သမ္မာဝါစာ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာဝါစာ”.
</Paragraph>

<Paragraph number="775" book="vbh">
တတ္ထ ကတမော သမ္မာကမ္မန္တော? ယာ တီဟိ ကာယဒုစ္စရိတေဟိ အာရတိ ဝိရတိ ပဋိဝိရတိ ဝေရမဏီ အကိရိယာ အကရဏံ အနဇ္ဈာပတ္တိ ဝေလာအနတိက္ကမော သေတုဃာတော သမ္မာကမ္မန္တော မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာကမ္မန္တော”.
</Paragraph>

<Paragraph number="776" book="vbh">
တတ္ထ ကတမော သမ္မာအာဇီဝေါ? ယာ မိစ္ဆာ အာဇီဝါ အာရတိ ဝိရတိ ပဋိဝိရတိ ဝေရမဏီ အကိရိယာ အကရဏံ အနဇ္ဈာပတ္တိ ဝေလာအနတိက္ကမော သေတုဃာတော သမ္မာအာဇီဝေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာအာဇီဝေါ”.
</Paragraph>

<Paragraph number="777" book="vbh">
တတ္ထ ကတမော သမ္မာဝါယာမော? ယော စေတသိကော ဝီရိယာရမ္ဘော …ပေ…  သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာဝါယာမော”.
</Paragraph>

<Paragraph number="778" book="vbh">
တတ္ထ ကတမာ သမ္မာသတိ? ယာ သတိ အနုဿတိ …ပေ…  သမ္မာသတိ သတိသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာသတိ”.
</Paragraph>

<Paragraph number="779" book="vbh">
တတ္ထ ကတမော သမ္မာသမာဓိ? ယာ စိတ္တဿ ဌိတိ သဏ္ဌိတိ …ပေ…  သမ္မာသမာဓိ သမာဓိသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာသမာဓိ”. အယံ ဝုစ္စတိ “ဒုက္ခနိရောဓဂါမိနီ ပဋိပဒါ”. အဝသေသာ ဓမ္မာ ဒုက္ခနိရောဓဂါမိနိယာ ပဋိပဒါယ သမ္ပယုတ္တာ.
</Paragraph>

</Division>
<Division number="207" book="vbh" e="ch" v="30" p="113">

<Paragraph number="780" book="vbh">
တတ္ထ ကတမော ဒုက္ခသမုဒယော? တဏှာ စ အဝသေသာ စ ကိလေသာ—  အယံ ဝုစ္စတိ “ဒုက္ခသမုဒယော”.
</Paragraph>

<Paragraph number="781" book="vbh">
တတ္ထ ကတမံ ဒုက္ခံ? အဝသေသာ စ အကုသလာ ဓမ္မာ, တီဏိ စ ကုသလမူလာနိ သာသဝါနိ, အဝသေသာ စ သာသဝါ ကုသလာ ဓမ္မာ, သာသဝါ စ ကုသလာကုသလာနံ ဓမ္မာနံ ဝိပါကာ, ယေ စ ဓမ္မာ ကိရိယာ နေဝ ကုသလာ နာကုသလာ န စ ကမ္မဝိပါကာ, သဗ္ဗဉ္စ ရူပံ—  ဣဒံ ဝုစ္စတိ “ဒုက္ခံ”.
</Paragraph>

<Paragraph number="782" book="vbh">
တတ္ထ ကတမော ဒုက္ခနိရောဓော? တဏှာယ စ, အဝသေသာနဉ္စ ကိလေသာနံ ပဟာနံ—  အယံ ဝုစ္စတိ “ဒုက္ခနိရောဓော”.
</Paragraph>

<Paragraph number="783" book="vbh">
တတ္ထ ကတမာ ဒုက္ခနိရောဓဂါမိနီ ပဋိပဒါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ, ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ အဋ္ဌင်္ဂိကော မဂ္ဂေါ ဟောတိ—  သမ္မာဒိဋ္ဌိ …ပေ…  သမ္မာသမာဓိ. အယံ ဝုစ္စတိ—  “ဒုက္ခနိရောဓဂါမိနီ ပဋိပဒါ”. အဝသေသာ ဓမ္မာ ဒုက္ခနိရောဓဂါမိနိယာ ပဋိပဒါယ သမ္ပယုတ္တာ.
</Paragraph>

</Division>
<Division number="208" book="vbh" e="ch" v="30" p="114">

<Paragraph number="784" book="vbh">
တတ္ထ ကတမော ဒုက္ခသမုဒယော? တဏှာ စ အဝသေသာ စ ကိလေသာ, အဝသေသာ စ အကုသလာ ဓမ္မာ—  အယံ ဝုစ္စတိ “ဒုက္ခသမုဒယော”.
</Paragraph>

<Paragraph number="785" book="vbh">
တတ္ထ ကတမံ ဒုက္ခံ? တီဏိ စ ကုသလမူလာနိ သာသဝါနိ, အဝသေသာ စ သာသဝါ ကုသလာ ဓမ္မာ, သာသဝါ စ ကုသလာကုသလာနံ ဓမ္မာနံ ဝိပါကာ, ယေ စ ဓမ္မာ ကိရိယာ နေဝ ကုသလာ နာကုသလာ န စ ကမ္မဝိပါကာ, သဗ္ဗဉ္စ ရူပံ—  ဣဒံ ဝုစ္စတိ “ဒုက္ခံ”.
</Paragraph>

<Paragraph number="786" book="vbh">
တတ္ထ ကတမော ဒုက္ခနိရောဓော? တဏှာယ စ, အဝသေသာနဉ္စ ကိလေသာနံ, အဝသေသာနဉ္စ အကုသလာနံ ဓမ္မာနံ ပဟာနံ—  အယံ ဝုစ္စတိ “ဒုက္ခနိရောဓော”.
</Paragraph>

<Paragraph number="787" book="vbh">
တတ္ထ ကတမာ ဒုက္ခနိရောဓဂါမိနီ ပဋိပဒါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ အဋ္ဌင်္ဂိကော မဂ္ဂေါ ဟောတိ—  သမ္မာဒိဋ္ဌိ …ပေ…  သမ္မာသမာဓိ. အယံ ဝုစ္စတိ “ဒုက္ခနိရောဓဂါမိနီ ပဋိပဒါ”. အဝသေသာ ဓမ္မာ ဒုက္ခနိရောဓဂါမိနိယာ ပဋိပဒါယ သမ္ပယုတ္တာ.
</Paragraph>

</Division>
<Division number="209" book="vbh" e="ch" v="30" p="114">

<Paragraph number="788" book="vbh">
တတ္ထ ကတမော ဒုက္ခသမုဒယော? တဏှာ စ အဝသေသာ စ ကိလေသာ, အဝသေသာ စ အကုသလာ ဓမ္မာ, တီဏိ စ ကုသလမူလာနိ သာသဝါနိ—  အယံ ဝုစ္စတိ “ဒုက္ခသမုဒယော”.
</Paragraph>

<Paragraph number="789" book="vbh">
တတ္ထ ကတမံ ဒုက္ခံ? အဝသေသာ စ သာသဝါ ကုသလာ ဓမ္မာ, သာသဝါ စ ကုသလာကုသလာနံ ဓမ္မာနံ ဝိပါကာ, ယေ စ ဓမ္မာ ကိရိယာ နေဝ ကုသလာ နာကုသလာ န စ ကမ္မဝိပါကာ, သဗ္ဗဉ္စ ရူပံ—  ဣဒံ ဝုစ္စတိ “ဒုက္ခံ”.
</Paragraph>

<Paragraph number="790" book="vbh">
တတ္ထ ကတမော ဒုက္ခနိရောဓော? တဏှာယ စ, အဝသေသာနဉ္စ ကိလေသာနံ, အဝသေသာနဉ္စ အကုသလာနံ ဓမ္မာနံ, တိဏ္ဏဉ္စ ကုသလမူလာနံ သာသဝါနံ ပဟာနံ—  အယံ ဝုစ္စတိ “ဒုက္ခနိရောဓော”.
</Paragraph>

<Paragraph number="791" book="vbh">
တတ္ထ ကတမာ ဒုက္ခနိရောဓဂါမိနီ ပဋိပဒါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ အဋ္ဌင်္ဂိကော မဂ္ဂေါ ဟောတိ—  သမ္မာဒိဋ္ဌိ …ပေ…  သမ္မာသမာဓိ. အယံ ဝုစ္စတိ “ဒုက္ခနိရောဓဂါမိနီ ပဋိပဒါ”. အဝသေသာ ဓမ္မာ ဒုက္ခနိရောဓဂါမိနိယာ ပဋိပဒါယ သမ္ပယုတ္တာ.
</Paragraph>

</Division>
<Division number="210" book="vbh" e="ch" v="30" p="115">

<Paragraph number="792" book="vbh">
တတ္ထ ကတမော ဒုက္ခသမုဒယော? တဏှာ စ, အဝသေသာ စ ကိလေသာ, အဝသေသာ စ အကုသလာ ဓမ္မာ, တီဏိ စ ကုသလမူလာနိ သာသဝါနိ, အဝသေသာ စ သာသဝါ ကုသလာ ဓမ္မာ—  အယံ ဝုစ္စတိ “ဒုက္ခသမုဒယော”.
</Paragraph>

<Paragraph number="793" book="vbh">
တတ္ထ ကတမံ ဒုက္ခံ? သာသဝါ ကုသလာကုသလာနံ ဓမ္မာနံ ဝိပါကာ, ယေ စ ဓမ္မာ ကိရိယာ နေဝ ကုသလာ နာကုသလာ န စ ကမ္မဝိပါကာ, သဗ္ဗဉ္စ ရူပံ—  ဣဒံ ဝုစ္စတိ “ဒုက္ခံ”.
</Paragraph>

<Paragraph number="794" book="vbh">
တတ္ထ ကတမော ဒုက္ခနိရောဓော? တဏှာယ စ, အဝသေသာနဉ္စ ကိလေသာနံ, အဝသေသာနဉ္စ အကုသလာနံ ဓမ္မာနံ, တိဏ္ဏဉ္စ ကုသလမူလာနံ သာသဝါနံ, အဝသေသာနဉ္စ သာသဝါနံ ကုသလာနံ ဓမ္မာနံ ပဟာနံ—  အယံ ဝုစ္စတိ “ဒုက္ခနိရောဓော”.
</Paragraph>

<Paragraph number="795" book="vbh">
တတ္ထ ကတမာ ဒုက္ခနိရောဓဂါမိနီ ပဋိပဒါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ, ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ အဋ္ဌင်္ဂိကော မဂ္ဂေါ ဟောတိ—  သမ္မာဒိဋ္ဌိ …ပေ…  သမ္မာသမာဓိ. အယံ ဝုစ္စတိ “ဒုက္ခနိရောဓဂါမိနီ ပဋိပဒါ”. အဝသေသာ ဓမ္မာ ဒုက္ခနိရောဓဂါမိနိယာ ပဋိပဒါယ သမ္ပယုတ္တာ.
</Paragraph>

</Division>
<Division number="211" book="vbh" e="ch" v="30" p="115">

<Paragraph number="796" book="vbh">
စတ္တာရိ သစ္စာနိ—  ဒုက္ခံ, ဒုက္ခသမုဒယော, ဒုက္ခနိရောဓော, ဒုက္ခနိရောဓဂါမိနီ ပဋိပဒါ.
</Paragraph>

<Paragraph number="797" book="vbh">
တတ္ထ ကတမော ဒုက္ခသမုဒယော? တဏှာ—  အယံ ဝုစ္စတိ “ဒုက္ခသမုဒယော”.
</Paragraph>

<Paragraph number="798" book="vbh">
တတ္ထ ကတမံ ဒုက္ခံ? အဝသေသာ စ ကိလေသာ, အဝသေသာ စ အကုသလာ ဓမ္မာ, တီဏိ စ ကုသလမူလာနိ သာသဝါနိ, အဝသေသာ စ သာသဝါ ကုသလာ ဓမ္မာ, သာသဝါ စ ကုသလာကုသလာနံ ဓမ္မာနံ ဝိပါကာ, ယေ စ ဓမ္မာ ကိရိယာ နေဝ ကုသလာ နာကုသလာ န စ ကမ္မဝိပါကာ, သဗ္ဗဉ္စ ရူပံ—  ဣဒံ ဝုစ္စတိ “ဒုက္ခံ”.
</Paragraph>

<Paragraph number="799" book="vbh">
တတ္ထ ကတမော ဒုက္ခနိရောဓော? တဏှာယ ပဟာနံ—  အယံ ဝုစ္စတိ “ဒုက္ခနိရောဓော”.
</Paragraph>

<Paragraph number="800" book="vbh">
တတ္ထ ကတမာ ဒုက္ခနိရောဓဂါမိနီ ပဋိပဒါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ, ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ပဉ္စင်္ဂိကော မဂ္ဂေါ ဟောတိ—  သမ္မာဒိဋ္ဌိ, သမ္မာသင်္ကပ္ပေါ, သမ္မာဝါယာမော, သမ္မာသတိ, သမ္မာသမာဓိ.
</Paragraph>

<Paragraph number="801" book="vbh">
တတ္ထ ကတမာ သမ္မာဒိဋ္ဌိ? ယာ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ ဓမ္မဝိစယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာဒိဋ္ဌိ”.
</Paragraph>

<Paragraph number="802" book="vbh">
တတ္ထ ကတမော သမ္မာသင်္ကပ္ပေါ? ယော တက္ကော ဝိတက္ကော …ပေ…  သမ္မာသင်္ကပ္ပေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာသင်္ကပ္ပေါ”.
</Paragraph>

<Paragraph number="803" book="vbh">
တတ္ထ ကတမော သမ္မာဝါယာမော? ယော စေတသိကော ဝီရိယာရမ္ဘော …ပေ…  သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာဝါယာမော”.
</Paragraph>

<Paragraph number="804" book="vbh">
တတ္ထ ကတမာ သမ္မာသတိ? ယာ သတိ အနုဿတိ …ပေ…  သမ္မာသတိ သတိသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာသတိ”.
</Paragraph>

<Paragraph number="805" book="vbh">
တတ္ထ ကတမော သမ္မာသမာဓိ? ယာ စိတ္တဿ ဌိတိ …ပေ…  သမ္မာသမာဓိ သမာဓိသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမ္မာသမာဓိ”. အယံ ဝုစ္စတိ “ဒုက္ခနိရောဓဂါမိနီ ပဋိပဒါ”. အဝသေသာ ဓမ္မာ ဒုက္ခနိရောဓဂါမိနိယာ ပဋိပဒါယ သမ္ပယုတ္တာ.
</Paragraph>

</Division>
<Division number="212" book="vbh" e="ch" v="30" p="116">

<Paragraph number="806" book="vbh">
တတ္ထ ကတမော ဒုက္ခသမုဒယော? တဏှာ စ, အဝသေသာ စ ကိလေသာ, အဝသေသာ စ အကုသလာ ဓမ္မာ, တီဏိ စ ကုသလမူလာနိ သာသဝါနိ, အဝသေသာ စ သာသဝါ ကုသလာ ဓမ္မာ—  အယံ ဝုစ္စတိ “ဒုက္ခသမုဒယော”.
</Paragraph>

<Paragraph number="807" book="vbh">
တတ္ထ ကတမံ ဒုက္ခံ? သာသဝါ ကုသလာကုသလာနံ ဓမ္မာနံ ဝိပါကာ, ယေ စ ဓမ္မာ ကိရိယာ နေဝ ကုသလာ နာကုသလာ န စ ကမ္မဝိပါကာ, သဗ္ဗဉ္စ ရူပံ—  ဣဒံ ဝုစ္စတိ “ဒုက္ခံ”.
</Paragraph>

<Paragraph number="808" book="vbh">
တတ္ထ ကတမော ဒုက္ခနိရောဓော? တဏှာယ စ, အဝသေသာနဉ္စ ကိလေသာနံ, အဝသေသာနဉ္စ အကုသလာနံ ဓမ္မာနံ, တိဏ္ဏဉ္စ ကုသလမူလာနံ သာသဝါနံ, အဝသေသာနဉ္စ သာသဝါနံ ကုသလာနံ ဓမ္မာနံ ပဟာနံ—  အယံ ဝုစ္စတိ “ဒုက္ခနိရောဓော”.
</Paragraph>

<Paragraph number="809" book="vbh">
တတ္ထ ကတမာ ဒုက္ခနိရောဓဂါမိနီ ပဋိပဒါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ, ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ပဉ္စင်္ဂိကော မဂ္ဂေါ ဟောတိ—  သမ္မာဒိဋ္ဌိ, သမ္မာသင်္ကပ္ပေါ, သမ္မာဝါယာမော, သမ္မာသတိ, သမ္မာသမာဓိ. အယံ ဝုစ္စတိ “ဒုက္ခနိရောဓဂါမိနီ ပဋိပဒါ”. အဝသေသာ ဓမ္မာ ဒုက္ခနိရောဓဂါမိနိယာ ပဋိပဒါယ သမ္ပယုတ္တာ.
</Paragraph>

</Division>
<Division number="213" book="vbh" e="ch" v="30" p="117">

<Paragraph number="810" book="vbh">
စတ္တာရိ သစ္စာနိ—  ဒုက္ခံ, ဒုက္ခသမုဒယော, ဒုက္ခနိရောဓော, ဒုက္ခနိရောဓဂါမိနီ ပဋိပဒါ.
</Paragraph>

<Paragraph number="811" book="vbh">
တတ္ထ ကတမော ဒုက္ခသမုဒယော? တဏှာ—  အယံ ဝုစ္စတိ “ဒုက္ခသမုဒယော”.
</Paragraph>

<Paragraph number="812" book="vbh">
တတ္ထ ကတမံ ဒုက္ခံ? အဝသေသာ စ ကိလေသာ, အဝသေသာ စ အကုသလာ ဓမ္မာ, တီဏိ စ ကုသလမူလာနိ သာသဝါနိ, အဝသေသာ စ သာသဝါ ကုသလာ ဓမ္မာ, သာသဝါ စ ကုသလာကုသလာနံ ဓမ္မာနံ ဝိပါကာ, ယေ စ ဓမ္မာ ကိရိယာ နေဝ ကုသလာ နာကုသလာ န စ ကမ္မဝိပါကာ, သဗ္ဗဉ္စ ရူပံ—  ဣဒံ ဝုစ္စတိ “ဒုက္ခံ”.
</Paragraph>

<Paragraph number="813" book="vbh">
တတ္ထ ကတမော ဒုက္ခနိရောဓော? တဏှာယ ပဟာနံ—  အယံ ဝုစ္စတိ “ဒုက္ခနိရောဓော”.
</Paragraph>

<Paragraph number="814" book="vbh">
တတ္ထ ကတမာ ဒုက္ခနိရောဓဂါမိနီ ပဋိပဒါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ. အယံ ဝုစ္စတိ “ဒုက္ခနိရောဓဂါမိနီ ပဋိပဒါ”.
</Paragraph>

</Division>
<Division number="214" book="vbh" e="ch" v="30" p="118">

<Paragraph number="815" book="vbh">
တတ္ထ ကတမော ဒုက္ခသမုဒယော? တဏှာ စ, အဝသေသာ စ ကိလေသာ, အဝသေသာ စ အကုသလာ ဓမ္မာ, တီဏိ စ ကုသလမူလာနိ သာသဝါနိ, အဝသေသာ စ သာသဝါ ကုသလာ ဓမ္မာ—  အယံ ဝုစ္စတိ “ဒုက္ခသမုဒယော”.
</Paragraph>

<Paragraph number="816" book="vbh">
တတ္ထ ကတမံ ဒုက္ခံ? သာသဝါ ကုသလာကုသလာနံ ဓမ္မာနံ ဝိပါကာ, ယေ စ ဓမ္မာ ကိရိယာ နေဝ ကုသလာ နာကုသလာ န စ ကမ္မဝိပါကာ, သဗ္ဗဉ္စ ရူပံ—  ဣဒံ ဝုစ္စတိ “ဒုက္ခံ”.
</Paragraph>

<Paragraph number="817" book="vbh">
တတ္ထ ကတမော ဒုက္ခနိရောဓော? တဏှာယ စ, အဝသေသာနဉ္စ ကိလေသာနံ, အဝသေသာနဉ္စ အကုသလာနံ ဓမ္မာနံ, တိဏ္ဏဉ္စ ကုသလမူလာနံ သာသဝါနံ, အဝသေသာနဉ္စ သာသဝါနံ ကုသလာနံ ဓမ္မာနံ ပဟာနံ—  အယံ ဝုစ္စတိ “ဒုက္ခနိရောဓော”.
</Paragraph>

<Paragraph number="818" book="vbh">
တတ္ထ ကတမာ ဒုက္ခနိရောဓဂါမိနီ ပဋိပဒါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ. အယံ ဝုစ္စတိ “ဒုက္ခနိရောဓဂါမိနီ ပဋိပဒါ”.

</Paragraph>
</Division>

<Paragraph number="819" type="center" book="vbh">
အဘိဓမ္မဘာဇနီယံ.
</Paragraph>