---
title: 14.1 အဘိဓမ္မဘာဇနီယ
tableOfContents: false
sidebar:
  order: 1
type: tipitaka
basket: ab
book: vbh
review:
  current: review
  updated: '2025-10-23T09:21:30.914426'
  updated_by: ''
  notes: ''
  history:
  - state: review
    date: '2025-10-23T09:21:30.914426'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="703" book="vbh" e="ch" v="30" p="299">

<Paragraph number="2062" book="vbh">
ပဉ္စ သိက္ခာပဒါနိ—  ပါဏာတိပါတာ ဝေရမဏီ သိက္ခာပဒံ, အဒိန္နာဒါနာ ဝေရမဏီ သိက္ခာပဒံ, ကာမေသုမိစ္ဆာစာရာ ဝေရမဏီ သိက္ခာပဒံ, မုသာဝါဒါ ဝေရမဏီ သိက္ခာပဒံ, သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ.
</Paragraph>

</Division>
<Division number="704" book="vbh" e="ch" v="30" p="299">

<Paragraph number="2063" book="vbh">
တတ္ထ ကတမံ ပါဏာတိပါတာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ ပါဏာတိပါတာ ဝိရမန္တဿ, ယာ တသ္မိံ သမယေ ပါဏာတိပါတာ အာရတိ ဝိရတိ ပဋိဝိရတိ ဝေရမဏီ အကိရိယာ အကရဏံ အနဇ္ဈာပတ္တိ ဝေလာအနတိက္ကမော သေတုဃာတော—  ဣဒံ ဝုစ္စတိ “ပါဏာတိပါတာ ဝေရမဏီ သိက္ခာပဒံ”. အဝသေသာ ဓမ္မာ ဝေရမဏိယာ သမ္ပယုတ္တာ.
</Paragraph>

<Paragraph number="2064" book="vbh">
တတ္ထ ကတမံ ပါဏာတိပါတာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ ပါဏာတိပါတာ ဝိရမန္တဿ, ယာ တသ္မိံ သမယေ စေတနာ သဉ္စေတနာ သဉ္စေတယိတတ္တံ—  ဣဒံ ဝုစ္စတိ “ပါဏာတိပါတာ ဝေရမဏီ သိက္ခာပဒံ”. အဝသေသာ ဓမ္မာ စေတနာယ သမ္ပယုတ္တာ.
</Paragraph>

<Paragraph number="2065" book="vbh">
တတ္ထ ကတမံ ပါဏာတိပါတာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ ပါဏာတိပါတာ ဝိရမန္တဿ, ယော တသ္မိံ သမယေ ဖဿော …ပေ…  ပဂ္ဂါဟော အဝိက္ခေပေါ—  ဣဒံ ဝုစ္စတိ “ပါဏာတိပါတာ ဝေရမဏီ သိက္ခာပဒံ”.
</Paragraph>

<Paragraph number="2066" book="vbh">
တတ္ထ ကတမံ ပါဏာတိပါတာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ သသင်္ခါရေန …ပေ…  သောမနဿသဟဂတံ ဉာဏဝိပ္ပယုတ္တံ …ပေ…  သောမနဿသဟဂတံ ဉာဏဝိပ္ပယုတ္တံ သသင်္ခါရေန …ပေ…  ဥပေက္ခာသဟဂတံ ဉာဏသမ္ပယုတ္တံ …ပေ…  ဥပေက္ခာသဟဂတံ ဉာဏသမ္ပယုတ္တံ သသင်္ခါရေန …ပေ…  ဥပေက္ခာသဟဂတံ ဉာဏဝိပ္ပယုတ္တံ …ပေ…  ဥပေက္ခာသဟဂတံ ဉာဏဝိပ္ပယုတ္တံ သသင်္ခါရေန ပါဏာတိပါတာ ဝိရမန္တဿ, ယာ တသ္မိံ သမယေ ပါဏာတိပါတာ အာရတိ ဝိရတိ ပဋိဝိရတိ ဝေရမဏီ အကိရိယာ အကရဏံ အနဇ္ဈာပတ္တိ ဝေလာအနတိက္ကမော သေတုဃာတော—  ဣဒံ ဝုစ္စတိ “ပါဏာတိပါတာ ဝေရမဏီ သိက္ခာပဒံ”. အဝသေသာ ဓမ္မာ ဝေရမဏိယာ သမ္ပယုတ္တာ.
</Paragraph>

</Division>
<Division number="705" book="vbh" e="ch" v="30" p="300">

<Paragraph number="2067" book="vbh">
တတ္ထ ကတမံ ပါဏာတိပါတာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ ဥပေက္ခာသဟဂတံ ဉာဏဝိပ္ပယုတ္တံ သသင်္ခါရေန ပါဏာတိပါတာ ဝိရမန္တဿ, ယာ တသ္မိံ သမယေ စေတနာ သဉ္စေတနာ သဉ္စေတယိတတ္တံ—  ဣဒံ ဝုစ္စတိ “ပါဏာတိပါတာ ဝေရမဏီ သိက္ခာပဒံ”. အဝသေသာ ဓမ္မာ စေတနာယ သမ္ပယုတ္တာ.
</Paragraph>

<Paragraph number="2068" book="vbh">
တတ္ထ ကတမံ ပါဏာတိပါတာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ ဥပေက္ခာသဟဂတံ ဉာဏဝိပ္ပယုတ္တံ သသင်္ခါရေန ပါဏာတိပါတာ ဝိရမန္တဿ ဖဿော …ပေ…  ပဂ္ဂါဟော အဝိက္ခေပေါ—  ဣဒံ ဝုစ္စတိ “ပါဏာတိပါတာ ဝေရမဏီ သိက္ခာပဒံ”.
</Paragraph>

</Division>
<Division number="706" book="vbh" e="ch" v="30" p="300">

<Paragraph number="2069" book="vbh">
တတ္ထ ကတမံ အဒိန္နာဒါနာ ဝေရမဏီ သိက္ခာပဒံ …ပေ…  ကာမေသုမိစ္ဆာစာရာ ဝေရမဏီ သိက္ခာပဒံ …ပေ…  မုသာဝါဒါ ဝေရမဏီ သိက္ခာပဒံ …ပေ…  သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ သုရာမေရယမဇ္ဇပမာဒဋ္ဌာနာ ဝိရမန္တဿ, ယာ တသ္မိံ သမယေ သုရာမေရယမဇ္ဇပမာဒဋ္ဌာနာ အာရတိ ဝိရတိ ပဋိဝိရတိ ဝေရမဏီ အကိရိယာ အကရဏံ အနဇ္ဈာပတ္တိ ဝေလာအနတိက္ကမော သေတုဃာတော—  ဣဒံ ဝုစ္စတိ “သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ”. အဝသေသာ ဓမ္မာ ဝေရမဏိယာ သမ္ပယုတ္တာ.
</Paragraph>

<Paragraph number="2070" book="vbh">
တတ္ထ ကတမံ သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ, ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ သုရာမေရယမဇ္ဇပမာဒဋ္ဌာနာ ဝိရမန္တဿ, ယာ တသ္မိံ သမယေ စေတနာ သဉ္စေတနာ သဉ္စေတယိတတ္တံ—  ဣဒံ ဝုစ္စတိ “သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ”. အဝသေသာ ဓမ္မာ စေတနာယ သမ္ပယုတ္တာ.
</Paragraph>

<Paragraph number="2071" book="vbh">
တတ္ထ ကတမံ သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ သုရာမေရယမဇ္ဇပမာဒဋ္ဌာနာ ဝိရမန္တဿ, ယော တသ္မိံ သမယေ ဖဿော …ပေ…  ပဂ္ဂါဟော အဝိက္ခေပေါ—  ဣဒံ ဝုစ္စတိ “သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ”.
</Paragraph>

<Paragraph number="2072" book="vbh">
တတ္ထ ကတမံ သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ သသင်္ခါရေန …ပေ…  သောမနဿသဟဂတံ ဉာဏဝိပ္ပယုတ္တံ …ပေ…  သောမနဿသဟဂတံ ဉာဏဝိပ္ပယုတ္တံ သသင်္ခါရေန …ပေ…  ဥပေက္ခာသဟဂတံ ဉာဏသမ္ပယုတ္တံ …ပေ…  ဥပေက္ခာသဟဂတံ ဉာဏသမ္ပယုတ္တံ သသင်္ခါရေန …ပေ…  ဥပေက္ခာသဟဂတံ ဉာဏဝိပ္ပယုတ္တံ …ပေ…  ဥပေက္ခာသဟဂတံ ဉာဏဝိပ္ပယုတ္တံ သသင်္ခါရေန သုရာမေရယမဇ္ဇပမာဒဋ္ဌာနာ ဝိရမန္တဿ, ယာ တသ္မိံ သမယေ သုရာမေရယမဇ္ဇပမာဒဋ္ဌာနာ အာရတိ ဝိရတိ ပဋိဝိရတိ ဝေရမဏီ အကိရိယာ အကရဏံ အနဇ္ဈာပတ္တိ ဝေလာအနတိက္ကမော သေတုဃာတော—  ဣဒံ ဝုစ္စတိ “သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ”. အဝသေသာ ဓမ္မာ ဝေရမဏိယာ သမ္ပယုတ္တာ.
</Paragraph>

</Division>
<Division number="707" book="vbh" e="ch" v="30" p="301">

<Paragraph number="2073" book="vbh">
တတ္ထ ကတမံ သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ ဥပေက္ခာသဟဂတံ ဉာဏဝိပ္ပယုတ္တံ သသင်္ခါရေန သုရာမေရယမဇ္ဇပမာဒဋ္ဌာနာ ဝိရမန္တဿ, ယာ တသ္မိံ သမယေ စေတနာ သဉ္စေတနာ သဉ္စေတယိတတ္တံ—  ဣဒံ ဝုစ္စတိ “သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ”. အဝသေသာ ဓမ္မာ စေတနာယ သမ္ပယုတ္တာ.
</Paragraph>

<Paragraph number="2074" book="vbh">
တတ္ထ ကတမံ သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ ဥပေက္ခာသဟဂတံ ဉာဏဝိပ္ပယုတ္တံ သသင်္ခါရေန သုရာမေရယမဇ္ဇပမာဒဋ္ဌာနာ ဝိရမန္တဿ, ယော တသ္မိံ သမယေ ဖဿော …ပေ…  ပဂ္ဂါဟော အဝိက္ခေပေါ—  ဣဒံ ဝုစ္စတိ “သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ”.
</Paragraph>

</Division>
<Division number="708" book="vbh" e="ch" v="30" p="301">

<Paragraph number="2075" book="vbh">
ပဉ္စ သိက္ခာပဒါနိ—  ပါဏာတိပါတာ ဝေရမဏီ သိက္ခာပဒံ, အဒိန္နာဒါနာ ဝေရမဏီ သိက္ခာပဒံ, ကာမေသုမိစ္ဆာစာရာ ဝေရမဏီ သိက္ခာပဒံ, မုသာဝါဒါ ဝေရမဏီ သိက္ခာပဒံ, သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ.
</Paragraph>

</Division>
<Division number="709" book="vbh" e="ch" v="30" p="301">

<Paragraph number="2076" book="vbh">
တတ္ထ ကတမံ ပါဏာတိပါတာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ ဟီနံ…  မဇ္ဈိမံ…  ပဏီတံ…  ဆန္ဒာဓိပတေယျံ…  ဝီရိယာဓိပတေယျံ…  စိတ္တာဓိပတေယျံ…  ဝီမံသာဓိပတေယျံ…  ဆန္ဒာဓိပတေယျံ ဟီနံ…  မဇ္ဈိမံ…  ပဏီတံ…  ဝီရိယာဓိပတေယျံ ဟီနံ…  မဇ္ဈိမံ…  ပဏီတံ…  စိတ္တာဓိပတေယျံ ဟီနံ…  မဇ္ဈိမံ…  ပဏီတံ…  ဝီမံသာဓိပတေယျံ ဟီနံ…  မဇ္ဈိမံ…  ပဏီတံ ပါဏာတိပါတာ ဝိရမန္တဿ, ယာ တသ္မိံ သမယေ ပါဏာတိပါတာ အာရတိ ဝိရတိ ပဋိဝိရတိ ဝေရမဏီ အကိရိယာ အကရဏံ အနဇ္ဈာပတ္တိ ဝေလာအနတိက္ကမော သေတုဃာတော—  ဣဒံ ဝုစ္စတိ “ပါဏာတိပါတာ ဝေရမဏီ သိက္ခာပဒံ”. အဝသေသာ ဓမ္မာ ဝေရမဏိယာ သမ္ပယုတ္တာ.
</Paragraph>

<Paragraph number="2077" book="vbh">
တတ္ထ ကတမံ ပါဏာတိပါတာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ ဟီနံ…  မဇ္ဈိမံ…  ပဏီတံ…  ဆန္ဒာဓိပတေယျံ…  ဝီရိယာဓိပတေယျံ…  စိတ္တာဓိပတေယျံ…  ဝီမံသာဓိပတေယျံ…  ဆန္ဒာဓိပတေယျံ ဟီနံ…  မဇ္ဈိမံ…  ပဏီတံ…  ဝီရိယာဓိပတေယျံ ဟီနံ…  မဇ္ဈိမံ…  ပဏီတံ…  စိတ္တာဓိပတေယျံ ဟီနံ…  မဇ္ဈိမံ…  ပဏီတံ…  ဝီမံသာဓိပတေယျံ ဟီနံ…  မဇ္ဈိမံ…  ပဏီတံ ပါဏာတိပါတာ ဝိရမန္တဿ, ယာ တသ္မိံ သမယေ စေတနာ သဉ္စေတနာ သဉ္စေတယိတတ္တံ—  ဣဒံ ဝုစ္စတိ “ပါဏာတိပါတာ ဝေရမဏီ သိက္ခာပဒံ”. အဝသေသာ ဓမ္မာ စေတနာယ သမ္ပယုတ္တာ.
</Paragraph>

<Paragraph number="2078" book="vbh">
တတ္ထ ကတမံ ပါဏာတိပါတာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ ဟီနံ…  မဇ္ဈိမံ…  ပဏီတံ…  ဆန္ဒာဓိပတေယျံ…  ဝီရိယာဓိပတေယျံ…  စိတ္တာဓိပတေယျံ…  ဝီမံသာဓိပတေယျံ…  ဆန္ဒာဓိပတေယျံ ဟီနံ…  မဇ္ဈိမံ…  ပဏီတံ…  ဝီရိယာဓိပတေယျံ ဟီနံ…  မဇ္ဈိမံ…  ပဏီတံ…  စိတ္တာဓိပတေယျံ ဟီနံ…  မဇ္ဈိမံ…  ပဏီတံ…  ဝီမံသာဓိပတေယျံ ဟီနံ…  မဇ္ဈိမံ…  ပဏီတံ ပါဏာတိပါတာ ဝိရမန္တဿ, ယော တသ္မိံ သမယေ ဖဿော …ပေ…  ပဂ္ဂါဟော အဝိက္ခေပေါ—  ဣဒံ ဝုစ္စတိ “ပါဏာတိပါတာ ဝေရမဏီ သိက္ခာပဒံ”.
</Paragraph>

<Paragraph number="2079" book="vbh">
တတ္ထ ကတမံ ပါဏာတိပါတာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ သသင်္ခါရေန …ပေ…  သောမနဿသဟဂတံ ဉာဏဝိပ္ပယုတ္တံ …ပေ…  သောမနဿသဟဂတံ ဉာဏဝိပ္ပယုတ္တံ သသင်္ခါရေန …ပေ…  ဥပေက္ခာသဟဂတံ ဉာဏသမ္ပယုတ္တံ …ပေ…  ဥပေက္ခာသဟဂတံ ဉာဏသမ္ပယုတ္တံ သသင်္ခါရေန …ပေ…  ဥပေက္ခာသဟဂတံ ဉာဏဝိပ္ပယုတ္တံ …ပေ…  ဥပေက္ခာသဟဂတံ ဉာဏဝိပ္ပယုတ္တံ သသင်္ခါရေန ဟီနံ…  မဇ္ဈိမံ…  ပဏီတံ…  ဆန္ဒာဓိပတေယျံ…  ဝီရိယာဓိပတေယျံ…  စိတ္တာဓိပတေယျံ…  ဆန္ဒာဓိပတေယျံ ဟီနံ…  မဇ္ဈိမံ…  ပဏီတံ…  ဝီရိယာဓိပတေယျံ ဟီနံ…  မဇ္ဈိမံ…  ပဏီတံ…  စိတ္တာဓိပတေယျံ ဟီနံ…  မဇ္ဈိမံ…  ပဏီတံ ပါဏာတိပါတာ ဝိရမန္တဿ, ယာ တသ္မိံ သမယေ ပါဏာတိပါတာ အာရတိ ဝိရတိ ပဋိဝိရတိ ဝေရမဏီ အကိရိယာ အကရဏံ အနဇ္ဈာပတ္တိ ဝေလာအနတိက္ကမော သေတုဃာတော—  ဣဒံ ဝုစ္စတိ “ပါဏာတိပါတာ ဝေရမဏီ သိက္ခာပဒံ”. အဝသေသာ ဓမ္မာ ဝေရမဏိယာ သမ္ပယုတ္တာ …ပေ…  အဝသေသာ ဓမ္မာ စေတနာယ သမ္ပယုတ္တာ …ပေ…  ဖဿော …ပေ…  ပဂ္ဂါဟော အဝိက္ခေပေါ—  ဣဒံ ဝုစ္စတိ “ပါဏာတိပါတာ ဝေရမဏီ သိက္ခာပဒံ”.
</Paragraph>

</Division>
<Division number="710" book="vbh" e="ch" v="30" p="303">

<Paragraph number="2080" book="vbh">
တတ္ထ ကတမံ အဒိန္နာဒါနာ ဝေရမဏီ သိက္ခာပဒံ …ပေ…  ကာမေသုမိစ္ဆာစာရာ ဝေရမဏီ သိက္ခာပဒံ …ပေ…  မုသာဝါဒါ ဝေရမဏီ သိက္ခာပဒံ …ပေ…  သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ ဟီနံ…  မဇ္ဈိမံ…  ပဏီတံ…  ဆန္ဒာဓိပတေယျံ…  ဝီရိယာဓိပတေယျံ…  စိတ္တာဓိပတေယျံ…  ဝီမံသာဓိပတေယျံ…  ဆန္ဒာဓိပတေယျံ ဟီနံ…  မဇ္ဈိမံ…  ပဏီတံ…  ဝီရိယာဓိပတေယျံ ဟီနံ…  မဇ္ဈိမံ…  ပဏီတံ…  စိတ္တာဓိပတေယျံ ဟီနံ…  မဇ္ဈိမံ…  ပဏီတံ…  ဝီမံသာဓိပတေယျံ ဟီနံ…  မဇ္ဈိမံ…  ပဏီတံ သုရာမေရယမဇ္ဇပမာဒဋ္ဌာနာ ဝိရမန္တဿ, ယာ တသ္မိံ သမယေ သုရာမေရယမဇ္ဇပမာဒဋ္ဌာနာ အာရတိ ဝိရတိ ပဋိဝိရတိ ဝေရမဏီ အကိရိယာ အကရဏံ အနဇ္ဈာပတ္တိ ဝေလာအနတိက္ကမော သေတုဃာတော—  ဣဒံ ဝုစ္စတိ “သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ”. အဝသေသာ ဓမ္မာ ဝေရမဏိယာ သမ္ပယုတ္တာ …ပေ…  အဝသေသာ ဓမ္မာ စေတနာယ သမ္ပယုတ္တာ …ပေ…  ဖဿော …ပေ…  ပဂ္ဂါဟော အဝိက္ခေပေါ—  ဣဒံ ဝုစ္စတိ “သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ”.
</Paragraph>

</Division>
<Division number="711" book="vbh" e="ch" v="30" p="303">

<Paragraph number="2081" book="vbh">
တတ္ထ ကတမံ သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ သသင်္ခါရေန …ပေ…  သောမနဿသဟဂတံ ဉာဏဝိပ္ပယုတ္တံ …ပေ…  သောမနဿသဟဂတံ ဉာဏဝိပ္ပယုတ္တံ သသင်္ခါရေန …ပေ…  ဥပေက္ခာသဟဂတံ ဉာဏသမ္ပယုတ္တံ …ပေ…  ဥပေက္ခာသဟဂတံ ဉာဏသမ္ပယုတ္တံ သသင်္ခါရေန …ပေ…  ဥပေက္ခာသဟဂတံ ဉာဏဝိပ္ပယုတ္တံ …ပေ…  ဥပေက္ခာသဟဂတံ ဉာဏဝိပ္ပယုတ္တံ သသင်္ခါရေန ဟီနံ…  မဇ္ဈိမံ…  ပဏီတံ…  ဆန္ဒာဓိပတေယျံ…  ဝီရိယာဓိပတေယျံ…  စိတ္တာဓိပတေယျံ…  ဆန္ဒာဓိပတေယျံ ဟီနံ…  မဇ္ဈိမံ…  ပဏီတံ…  ဝီရိယာဓိပတေယျံ ဟီနံ…  မဇ္ဈိမံ…  ပဏီတံ…  စိတ္တာဓိပတေယျံ ဟီနံ…  မဇ္ဈိမံ ပဏီတံ သုရာမေရယမဇ္ဇပမာဒဋ္ဌာနာ ဝိရမန္တဿ, ယာ တသ္မိံ သမယေ သုရာမေရယမဇ္ဇပမာဒဋ္ဌာနာ အာရတိ ဝိရတိ ပဋိဝိရတိ ဝေရမဏီ အကိရိယာ အကရဏံ အနဇ္ဈာပတ္တိ ဝေလာအနတိက္ကမော သေတုဃာတော—  ဣဒံ ဝုစ္စတိ “သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ”. အဝသေသာ ဓမ္မာ ဝေရမဏိယာ သမ္ပယုတ္တာ …ပေ…  အဝသေသာ ဓမ္မာ စေတနာယ သမ္ပယုတ္တာ …ပေ…  ဖဿော …ပေ…  ပဂ္ဂါဟော အဝိက္ခေပေါ—  ဣဒံ ဝုစ္စတိ “သုရာမေရယမဇ္ဇပမာဒဋ္ဌာနာ ဝေရမဏီ သိက္ခာပဒံ”.
</Paragraph>

</Division>
<Division number="712" book="vbh" e="ch" v="30" p="304">

<Paragraph number="2082" book="vbh">
ကတမေ ဓမ္မာ သိက္ခာ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ ရူပါရမ္မဏံ ဝါ …ပေ…  ဓမ္မာရမ္မဏံ ဝါ ယံ ယံ ဝါ ပနာရဗ္ဘ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ. ဣမေ ဓမ္မာ သိက္ခာ.
</Paragraph>

<Paragraph number="2083" book="vbh">
ကတမေ ဓမ္မာ သိက္ခာ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ သသင်္ခါရေန …ပေ…  သောမနဿသဟဂတံ ဉာဏဝိပ္ပယုတ္တံ …ပေ…  သောမနဿသဟဂတံ ဉာဏဝိပ္ပယုတ္တံ သသင်္ခါရေန …ပေ…  ဥပေက္ခာသဟဂတံ ဉာဏသမ္ပယုတ္တံ …ပေ…  ဥပေက္ခာသဟဂတံ ဉာဏသမ္ပယုတ္တံ သသင်္ခါရေန …ပေ…  ဥပေက္ခာသဟဂတံ ဉာဏဝိပ္ပယုတ္တံ …ပေ…  ဥပေက္ခာသဟဂတံ ဉာဏဝိပ္ပယုတ္တံ သသင်္ခါရေန ရူပါရမ္မဏံ ဝါ …ပေ…  ဓမ္မာရမ္မဏံ ဝါ ယံ ယံ ဝါ ပနာရဗ္ဘ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ. ဣမေ ဓမ္မာ သိက္ခာ.
</Paragraph>

</Division>
<Division number="713" book="vbh" e="ch" v="30" p="304">

<Paragraph number="2084" book="vbh">
ကတမေ ဓမ္မာ သိက္ခာ? ယသ္မိံ သမယေ ရူပူပပတ္တိယာ မဂ္ဂံ ဘာဝေတိ …ပေ…  အရူပူပပတ္တိယာ မဂ္ဂံ ဘာဝေတိ …ပေ…  လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ. ဣမေ ဓမ္မာ သိက္ခာ.

</Paragraph>
</Division>

<Paragraph number="2085" type="center" book="vbh">
အဘိဓမ္မဘာဇနီယံ.
</Paragraph>