---
title: "7.3.2 ဒုက"
tableOfContents: false
sidebar:
  order: 2
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="389" book="vbh" e="ch" v="30" p="214">

<Paragraph number="1385" book="vbh">
န ဟေတူ. သဟေတုကာ. ဟေတုသမ္ပယုတ္တာ. န ဝတ္တဗ္ဗာ ဟေတူ စေဝ သဟေတုကာ စာတိ, သဟေတုကာ စေဝ န စ ဟေတူ. န ဝတ္တဗ္ဗာ ဟေတူ စေဝ ဟေတုသမ္ပယုတ္တာ စာတိ, ဟေတုသမ္ပယုတ္တာ စေဝ န စ ဟေတူ. န ဟေတူ သဟေတုကာ.
</Paragraph>

<Paragraph number="1386" book="vbh">
သပ္ပစ္စယာ. သင်္ခတာ. အနိဒဿနာ. အပ္ပဋိဃာ. အရူပါ. လောကုတ္တရာ. ကေနစိ ဝိညေယျာ, ကေနစိ န ဝိညေယျာ. နော အာသဝါ. အနာသဝါ. အာသဝဝိပ္ပယုတ္တာ. န ဝတ္တဗ္ဗာ “အာသဝါ စေဝ သာသဝါ စာ”တိပိ, “သာသဝါ စေဝ နော စ အာသဝါ”တိပိ. န ဝတ္တဗ္ဗာ “အာသဝါ စေဝ အာသဝသမ္ပယုတ္တာ စာ”တိပိ, “အာသဝသမ္ပယုတ္တာ စေဝ နော စ အာသဝါ”တိပိ. အာသဝဝိပ္ပယုတ္တာ. အနာသဝါ. နော သံယောဇနာ …ပေ…  နော ဂန္ထာ …ပေ…  နော ဩဃာ …ပေ…  နော ယောဂါ …ပေ…  နော နီဝရဏာ …ပေ…  နော ပရာမာသာ …ပေ…  သာရမ္မဏာ. နော စိတ္တာ. စေတသိကာ. စိတ္တသမ္ပယုတ္တာ. စိတ္တသံသဋ္ဌာ. စိတ္တသမုဋ္ဌာနာ. စိတ္တသဟဘုနော. စိတ္တာနုပရိဝတ္တိနော. စိတ္တသံသဋ္ဌသမုဋ္ဌာနာ. စိတ္တသံသဋ္ဌသမုဋ္ဌာနသဟဘုနော. စိတ္တသံသဋ္ဌသမုဋ္ဌာနာနုပရိဝတ္တိနော. ဗာဟိရာ. နော ဥပါဒါ. အနုပါဒိန္နာ. နော ဥပါဒါနာ …ပေ…  နော ကိလေသာ …ပေ…  န ဒဿနေန ပဟာတဗ္ဗာ, န ဘာဝနာယ ပဟာတဗ္ဗာ. န ဒဿနေန ပဟာတဗ္ဗဟေတုကာ. န ဘာဝနာယ ပဟာတဗ္ဗဟေတုကာ.
</Paragraph>

<Paragraph number="1387" book="vbh">
သိယာ သဝိတက္ကာ, သိယာ အဝိတက္ကာ. သိယာ သဝိစာရာ, သိယာ အဝိစာရာ. သိယာ သပ္ပီတိကာ, သိယာ အပ္ပီတိကာ. သိယာ ပီတိသဟဂတာ, သိယာ န ပီတိသဟဂတာ. သိယာ သုခသဟဂတာ, သိယာ န သုခသဟဂတာ. သိယာ ဥပေက္ခာသဟဂတာ, သိယာ န ဥပေက္ခာသဟဂတာ. န ကာမာဝစရာ. န ရူပါဝစရာ. န အရူပါဝစရာ. အပရိယာပန္နာ. သိယာ နိယျာနိကာ, သိယာ အနိယျာနိကာ. သိယာ နိယတာ, သိယာ အနိယတာ. အနုတ္တရာ. အရဏာတိ.

</Paragraph>
</Division>

<Paragraph number="1388" type="center" book="vbh">
ပဉှာပုစ္ဆကံ.



</Paragraph>

<Paragraph number="1389" type="center" book="vbh">
သတိပဋ္ဌာနဝိဘင်္ဂေါ နိဋ္ဌိတော.
</Paragraph>