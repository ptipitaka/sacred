---
title: 1.1.4 သင်္ခါရက္ခန္ဓ
tableOfContents: false
sidebar:
  order: 4
type: tipitaka
basket: ab
book: vbh
review:
  current: review
  updated: '2025-10-23T09:21:30.501576'
  updated_by: ''
  notes: ''
  history:
  - state: review
    date: '2025-10-23T09:21:30.501576'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="20" book="vbh" e="ch" v="30" p="7">

<Paragraph number="35" book="vbh">
တတ္ထ ကတမော သင်္ခါရက္ခန္ဓော? ယေ ကေစိ သင်္ခါရာ အတီတာနာဂတပစ္စုပ္ပန္နာ အဇ္ဈတ္တာ ဝါ ဗဟိဒ္ဓါ ဝါ ဩဠာရိကာ ဝါ သုခုမာ ဝါ ဟီနာ ဝါ ပဏီတာ ဝါ ယေ ဒူရေ သန္တိကေ ဝါ, တဒေကဇ္ဈံ အဘိသညူဟိတွာ အဘိသင်္ခိပိတွာ—  အယံ ဝုစ္စတိ သင်္ခါရက္ခန္ဓော.
</Paragraph>

</Division>
<Division number="21" book="vbh" e="ch" v="30" p="8">

<Paragraph number="36" book="vbh">
တတ္ထ ကတမေ သင်္ခါရာ အတီတာ? ယေ သင်္ခါရာ အတီတာ နိရုဒ္ဓါ ဝိဂတာ ဝိပရိဏတာ အတ္ထင်္ဂတာ အဗ္ဘတ္ထင်္ဂတာ ဥပ္ပဇ္ဇိတွာ ဝိဂတာ အတီတာ အတီတံသေန သင်္ဂဟိတာ, စက္ခုသမ္ဖဿဇာ စေတနာ သောတသမ္ဖဿဇာ စေတနာ ဃာနသမ္ဖဿဇာ စေတနာ ဇိဝှါသမ္ဖဿဇာ စေတနာ ကာယသမ္ဖဿဇာ စေတနာ မနောသမ္ဖဿဇာ စေတနာ—  ဣမေ ဝုစ္စန္တိ သင်္ခါရာ အတီတာ.
</Paragraph>

<Paragraph number="37" book="vbh">
တတ္ထ ကတမေ သင်္ခါရာ အနာဂတာ? ယေ သင်္ခါရာ အဇာတာ အဘူတာ အသဉ္ဇာတာ အနိဗ္ဗတ္တာ အနဘိနိဗ္ဗတ္တာ အပါတုဘူတာ အနုပ္ပန္နာ အသမုပ္ပန္နာ အနုဋ္ဌိတာ အသမုဋ္ဌိတာ အနာဂတာ အနာဂတံသေန သင်္ဂဟိတာ, စက္ခုသမ္ဖဿဇာ စေတနာ သောတသမ္ဖဿဇာ စေတနာ ဃာနသမ္ဖဿဇာ စေတနာ ဇိဝှါသမ္ဖဿဇာ စေတနာ ကာယသမ္ဖဿဇာ စေတနာ မနောသမ္ဖဿဇာ စေတနာ—  ဣမေ ဝုစ္စန္တိ သင်္ခါရာ အနာဂတာ.
</Paragraph>

<Paragraph number="38" book="vbh">
တတ္ထ ကတမေ သင်္ခါရာ ပစ္စုပ္ပန္နာ? ယေ သင်္ခါရာ ဇာတာ ဘူတာ သဉ္ဇာတာ နိဗ္ဗတ္တာ အဘိနိဗ္ဗတ္တာ ပါတုဘူတာ ဥပ္ပန္နာ သမုပ္ပန္နာ ဥဋ္ဌိတာ သမုဋ္ဌိတာ ပစ္စုပ္ပန္နာ ပစ္စုပ္ပန္နံသေန သင်္ဂဟိတာ, စက္ခုသမ္ဖဿဇာ စေတနာ သောတသမ္ဖဿဇာ စေတနာ ဃာနသမ္ဖဿဇာ စေတနာ ဇိဝှါသမ္ဖဿဇာ စေတနာ ကာယသမ္ဖဿဇာ စေတနာ မနောသမ္ဖဿဇာ စေတနာ—  ဣမေ ဝုစ္စန္တိ သင်္ခါရာ ပစ္စုပ္ပန္နာ.
</Paragraph>

</Division>
<Division number="22" book="vbh" e="ch" v="30" p="8">

<Paragraph number="39" book="vbh">
တတ္ထ ကတမေ သင်္ခါရာ အဇ္ဈတ္တာ? ယေ သင်္ခါရာ တေသံ တေသံ သတ္တာနံ အဇ္ဈတ္တံ ပစ္စတ္တံ နိယကာ ပါဋိပုဂ္ဂလိကာ ဥပါဒိန္နာ, စက္ခုသမ္ဖဿဇာ စေတနာ သောတသမ္ဖဿဇာ စေတနာ ဃာနသမ္ဖဿဇာ စေတနာ ဇိဝှါသမ္ဖဿဇာ စေတနာ ကာယသမ္ဖဿဇာ စေတနာ မနောသမ္ဖဿဇာ စေတနာ—  ဣမေ ဝုစ္စန္တိ သင်္ခါရာ အဇ္ဈတ္တာ.
</Paragraph>

<Paragraph number="40" book="vbh">
တတ္ထ ကတမေ သင်္ခါရာ ဗဟိဒ္ဓါ? ယေ သင်္ခါရာ တေသံ တေသံ ပရသတ္တာနံ ပရပုဂ္ဂလာနံ အဇ္ဈတ္တံ ပစ္စတ္တံ နိယကာ ပါဋိပုဂ္ဂလိကာ ဥပါဒိန္နာ, စက္ခုသမ္ဖဿဇာ စေတနာ သောတသမ္ဖဿဇာ စေတနာ ဃာနသမ္ဖဿဇာ စေတနာ ဇိဝှါသမ္ဖဿဇာ စေတနာ ကာယသမ္ဖဿဇာ စေတနာ မနောသမ္ဖဿဇာ စေတနာ—  ဣမေ ဝုစ္စန္တိ သင်္ခါရာ ဗဟိဒ္ဓါ.
</Paragraph>

</Division>
<Division number="23" book="vbh" e="ch" v="30" p="9">

<Paragraph number="41" book="vbh">
တတ္ထ ကတမေ သင်္ခါရာ ဩဠာရိကာ သုခုမာ? အကုသလာ သင်္ခါရာ ဩဠာရိကာ, ကုသလာဗျာကတာ သင်္ခါရာ သုခုမာ. ကုသလာကုသလာ သင်္ခါရာ ဩဠာရိကာ, အဗျာကတာ သင်္ခါရာ သုခုမာ. ဒုက္ခာယ ဝေဒနာယ သမ္ပယုတ္တာ သင်္ခါရာ ဩဠာရိကာ, သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာ သင်္ခါရာ သုခုမာ. သုခဒုက္ခာဟိ ဝေဒနာဟိ သမ္ပယုတ္တာ သင်္ခါရာ ဩဠာရိကာ, အဒုက္ခမသုခါယ ဝေဒနာယ သမ္ပယုတ္တာ သင်္ခါရာ သုခုမာ. အသမာပန္နဿ သင်္ခါရာ ဩဠာရိကာ, သမာပန္နဿ သင်္ခါရာ သုခုမာ. သာသဝါ သင်္ခါရာ ဩဠာရိကာ, အနာသဝါ သင်္ခါရာ သုခုမာ. တေ တေ ဝါ ပန သင်္ခါရေ ဥပါဒါယုပါဒါယ သင်္ခါရာ ဩဠာရိကာ သုခုမာ ဒဋ္ဌဗ္ဗာ.
</Paragraph>

</Division>
<Division number="24" book="vbh" e="ch" v="30" p="9">

<Paragraph number="42" book="vbh">
တတ္ထ ကတမေ သင်္ခါရာ ဟီနာ ပဏီတာ? အကုသလာ သင်္ခါရာ ဟီနာ, ကုသလာဗျာကတာ သင်္ခါရာ ပဏီတာ. ကုသလာကုသလာ သင်္ခါရာ ဟီနာ, အဗျာကတာ သင်္ခါရာ ပဏီတာ. ဒုက္ခာယ ဝေဒနာယ သမ္ပယုတ္တာ သင်္ခါရာ ဟီနာ, သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာ သင်္ခါရာ ပဏီတာ. သုခဒုက္ခာဟိ ဝေဒနာဟိ သမ္ပယုတ္တာ သင်္ခါရာ ဟီနာ, အဒုက္ခမသုခါယ ဝေဒနာယ သမ္ပယုတ္တာ သင်္ခါရာ ပဏီတာ. အသမာပန္နဿ သင်္ခါရာ ဟီနာ, သမာပန္နဿ သင်္ခါရာ ပဏီတာ. သာသဝါ သင်္ခါရာ ဟီနာ, အနာသဝါ သင်္ခါရာ ပဏီတာ. တေ တေ ဝါ ပန သင်္ခါရေ ဥပါဒါယုပါဒါယ သင်္ခါရာ ဟီနာ ပဏီတာ ဒဋ္ဌဗ္ဗာ.
</Paragraph>

</Division>
<Division number="25" book="vbh" e="ch" v="30" p="9">

<Paragraph number="43" book="vbh">
တတ္ထ ကတမေ သင်္ခါရာ ဒူရေ? အကုသလာ သင်္ခါရာ ကုသလာဗျာကတေဟိ သင်္ခါရေဟိ ဒူရေ; ကုသလာဗျာကတာ သင်္ခါရာ အကုသလေဟိ သင်္ခါရေဟိ ဒူရေ; ကုသလာ သင်္ခါရာ အကုသလာဗျာကတေဟိ သင်္ခါရေဟိ ဒူရေ; အကုသလာဗျာကတာ သင်္ခါရာ ကုသလေဟိ သင်္ခါရေဟိ ဒူရေ; အဗျာကတာ သင်္ခါရာ ကုသလာကုသလေဟိ သင်္ခါရေဟိ ဒူရေ; ကုသလာကုသလာ သင်္ခါရာ အဗျာကတေဟိ သင်္ခါရေဟိ ဒူရေ. ဒုက္ခာယ ဝေဒနာယ သမ္ပယုတ္တာ သင်္ခါရာ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တေဟိ သင်္ခါရေဟိ ဒူရေ; သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာ သင်္ခါရာ ဒုက္ခာယ ဝေဒနာယ သမ္ပယုတ္တေဟိ သင်္ခါရေဟိ ဒူရေ; သုခါယ ဝေဒနာယ သမ္ပယုတ္တာ သင်္ခါရာ ဒုက္ခာယ စ အဒုက္ခမသုခါယ စ ဝေဒနာဟိ သမ္ပယုတ္တေဟိ သင်္ခါရေဟိ ဒူရေ; ဒုက္ခာယ စ အဒုက္ခမသုခါယ စ ဝေဒနာဟိ သမ္ပယုတ္တာ သင်္ခါရာ သုခါယ ဝေဒနာယ သမ္ပယုတ္တေဟိ သင်္ခါရေဟိ ဒူရေ; အဒုက္ခမသုခါယ ဝေဒနာယ သမ္ပယုတ္တာ သင်္ခါရာ သုခဒုက္ခာဟိ ဝေဒနာဟိ သမ္ပယုတ္တေဟိ သင်္ခါရေဟိ ဒူရေ; သုခဒုက္ခာဟိ ဝေဒနာဟိ သမ္ပယုတ္တာ သင်္ခါရာ အဒုက္ခမသုခါယ ဝေဒနာယ သမ္ပယုတ္တေဟိ သင်္ခါရေဟိ ဒူရေ. အသမာပန္နဿ သင်္ခါရာ သမာပန္နဿ သင်္ခါရေဟိ ဒူရေ; သမာပန္နဿ သင်္ခါရာ အသမာပန္နဿ သင်္ခါရေဟိ ဒူရေ. သာသဝါ သင်္ခါရာ အနာသဝေဟိ သင်္ခါရေဟိ ဒူရေ; အနာသဝါ သင်္ခါရာ သာသဝေဟိ သင်္ခါရေဟိ ဒူရေ. ဣမေ ဝုစ္စန္တိ သင်္ခါရာ ဒူရေ.
</Paragraph>

<Paragraph number="44" book="vbh">
တတ္ထ ကတမေ သင်္ခါရာ သန္တိကေ? အကုသလာ သင်္ခါရာ အကုသလာနံ သင်္ခါရာနံ သန္တိကေ; ကုသလာ သင်္ခါရာ ကုသလာနံ သင်္ခါရာနံ သန္တိကေ; အဗျာကတာ သင်္ခါရာ အဗျာကတာနံ သင်္ခါရာနံ သန္တိကေ. ဒုက္ခာယ ဝေဒနာယ သမ္ပယုတ္တာ သင်္ခါရာ ဒုက္ခာယ ဝေဒနာယ သမ္ပယုတ္တာနံ သင်္ခါရာနံ သန္တိကေ; သုခါယ ဝေဒနာယ သမ္ပယုတ္တာ သင်္ခါရာ သုခါယ ဝေဒနာယ သမ္ပယုတ္တာနံ သင်္ခါရာနံ သန္တိကေ; အဒုက္ခမသုခါယ ဝေဒနာယ သမ္ပယုတ္တာ သင်္ခါရာ အဒုက္ခမသုခါယ ဝေဒနာယ သမ္ပယုတ္တာနံ သင်္ခါရာနံ သန္တိကေ. အသမာပန္နဿ သင်္ခါရာ အသမာပန္နဿ သင်္ခါရာနံ သန္တိကေ; သမာပန္နဿ သင်္ခါရာ သမာပန္နဿ သင်္ခါရာနံ သန္တိကေ. သာသဝါ သင်္ခါရာ သာသဝါနံ သင်္ခါရာနံ သန္တိကေ; အနာသဝါ သင်္ခါရာ အနာသဝါနံ သင်္ခါရာနံ သန္တိကေ. ဣမေ ဝုစ္စန္တိ သင်္ခါရာ သန္တိကေ. တေ တေ ဝါ ပန သင်္ခါရေ ဥပါဒါယုပါဒါယ သင်္ခါရာ ဒူရေ သန္တိကေ ဒဋ္ဌဗ္ဗာ.
</Paragraph>
</Division>