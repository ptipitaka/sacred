---
title: "1.3.2.13 ပိဋ္ဌိဒုက"
tableOfContents: false
sidebar:
  order: 11
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="535" book="vbh">
ရူပက္ခန္ဓော န ဒဿနေန ပဟာတဗ္ဗော. စတ္တာရော ခန္ဓာ သိယာ ဒဿနေန ပဟာတဗ္ဗာ, သိယာ န ဒဿနေန ပဟာတဗ္ဗာ. ရူပက္ခန္ဓော န ဘာဝနာယ ပဟာတဗ္ဗော. စတ္တာရော ခန္ဓာ သိယာ ဘာဝနာယ ပဟာတဗ္ဗာ, သိယာ န ဘာဝနာယ ပဟာတဗ္ဗာ. ရူပက္ခန္ဓော န ဒဿနေန ပဟာတဗ္ဗဟေတုကော. စတ္တာရော ခန္ဓာ သိယာ ဒဿနေန ပဟာတဗ္ဗဟေတုကာ, သိယာ န ဒဿနေန ပဟာတဗ္ဗဟေတုကာ. ရူပက္ခန္ဓော န ဘာဝနာယ ပဟာတဗ္ဗဟေတုကော. စတ္တာရော ခန္ဓာ သိယာ ဘာဝနာယ ပဟာတဗ္ဗဟေတုကာ, သိယာ န ဘာဝနာယ ပဟာတဗ္ဗဟေတုကာ. ရူပက္ခန္ဓော အဝိတက္ကော. စတ္တာရော ခန္ဓာ သိယာ သဝိတက္ကာ, သိယာ အဝိတက္ကာ. ရူပက္ခန္ဓော အဝိစာရော. စတ္တာရော ခန္ဓာ သိယာ သဝိစာရာ, သိယာ အဝိစာရာ. ရူပက္ခန္ဓော အပ္ပီတိကော, စတ္တာရော ခန္ဓာ သိယာ သပ္ပီတိကာ, သိယာ အပ္ပီတိကာ. ရူပက္ခန္ဓော န ပီတိသဟဂတော. စတ္တာရော ခန္ဓာ သိယာ ပီတိသဟဂတာ, သိယာ န ပီတိသဟဂတာ. ဒွေ ခန္ဓာ န သုခသဟဂတာ. တယော ခန္ဓာ သိယာ သုခသဟဂတာ, သိယာ န သုခသဟဂတာ. ဒွေ ခန္ဓာ န ဥပေက္ခာသဟဂတာ. တယော ခန္ဓာ သိယာ ဥပေက္ခာသဟဂတာ, သိယာ န ဥပေက္ခာသဟဂတာ.
</Paragraph>

<Paragraph number="536" book="vbh">
ရူပက္ခန္ဓော ကာမာဝစရော. စတ္တာရော ခန္ဓာ သိယာ ကာမာဝစရာ, သိယာ န ကာမာဝစရာ. ရူပက္ခန္ဓော န ရူပါဝစရော. စတ္တာရော ခန္ဓာ သိယာ ရူပါဝစရာ, သိယာ န ရူပါဝစရာ. ရူပက္ခန္ဓော န အရူပါဝစရော. စတ္တာရော ခန္ဓာ သိယာ အရူပါဝစရာ, သိယာ န အရူပါဝစရာ. ရူပက္ခန္ဓော ပရိယာပန္နော. စတ္တာရော ခန္ဓာ သိယာ ပရိယာပန္နာ, သိယာ အပရိယာပန္နာ. ရူပက္ခန္ဓော အနိယျာနိကော. စတ္တာရော ခန္ဓာ သိယာ နိယျာနိကာ, သိယာ အနိယျာနိကာ. ရူပက္ခန္ဓော အနိယတော. စတ္တာရော ခန္ဓာ သိယာ နိယတာ, သိယာ အနိယတာ. ရူပက္ခန္ဓော သော်တ္တရော. စတ္တာရော ခန္ဓာ သိယာ သော်တ္တရာ, သိယာ အနုတ္တရာ. ရူပက္ခန္ဓော အရဏော. စတ္တာရော ခန္ဓာ သိယာ သရဏာ, သိယာ အရဏာတိ.

</Paragraph>

<Paragraph number="537" type="center" book="vbh">
ပဉှာပုစ္ဆကံ.



</Paragraph>

<Paragraph number="538" type="center" book="vbh">
ခန္ဓဝိဘင်္ဂေါ နိဋ္ဌိတော.
</Paragraph>