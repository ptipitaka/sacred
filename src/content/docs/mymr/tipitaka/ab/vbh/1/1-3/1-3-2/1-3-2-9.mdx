---
title: "1.3.2.9 ပရာမာသဂေါစ္ဆက"
tableOfContents: false
sidebar:
  order: 7
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="529" book="vbh">
စတ္တာရော ခန္ဓာ နော ပရာမာသာ. သင်္ခါရက္ခန္ဓော သိယာ ပရာမာသော, သိယာ နော ပရာမာသော. ရူပက္ခန္ဓော ပရာမဋ္ဌော. စတ္တာရော ခန္ဓာ သိယာ ပရာမဋ္ဌာ, သိယာ အပရာမဋ္ဌာ. ရူပက္ခန္ဓော ပရာမာသဝိပ္ပယုတ္တော. တယော ခန္ဓာ သိယာ ပရာမာသသမ္ပယုတ္တာ, သိယာ ပရာမာသဝိပ္ပယုတ္တာ. သင်္ခါရက္ခန္ဓော သိယာ ပရာမာသသမ္ပယုတ္တော, သိယာ ပရာမာသဝိပ္ပယုတ္တော, သိယာ န ဝတ္တဗ္ဗော—  “ပရာမာသသမ္ပယုတ္တော”တိပိ, “ပရာမာသဝိပ္ပယုတ္တော”တိပိ. ရူပက္ခန္ဓော န ဝတ္တဗ္ဗော—  “ပရာမာသော စေဝ ပရာမဋ္ဌော စာ”တိ, ပရာမဋ္ဌော စေဝ နော စ ပရာမာသော. တယော ခန္ဓာ န ဝတ္တဗ္ဗာ—  “ပရာမာသာ စေဝ ပရာမဋ္ဌာ စာ”တိ, သိယာ ပရာမဋ္ဌာ စေဝ နော စ ပရာမာသာ, သိယာ န ဝတ္တဗ္ဗာ—  “ပရာမဋ္ဌာ စေဝ နော စ ပရာမာသာ”တိ. သင်္ခါရက္ခန္ဓော သိယာ ပရာမာသော စေဝ ပရာမဋ္ဌော စ, သိယာ ပရာမဋ္ဌော စေဝ နော စ ပရာမာသော, သိယာ န ဝတ္တဗ္ဗော—  “ပရာမာသော စေဝ ပရာမဋ္ဌော စာ”တိပိ, “ပရာမဋ္ဌော စေဝ နော စ ပရာမာသော”တိပိ. ရူပက္ခန္ဓော ပရာမာသဝိပ္ပယုတ္တပရာမဋ္ဌော. စတ္တာရော ခန္ဓာ သိယာ ပရာမာသဝိပ္ပယုတ္တပရာမဋ္ဌာ, သိယာ ပရာမာသဝိပ္ပယုတ္တအပရာမဋ္ဌာ, သိယာ န ဝတ္တဗ္ဗာ—  “ပရာမာသဝိပ္ပယုတ္တပရာမဋ္ဌာ”တိပိ, “ပရာမာသဝိပ္ပယုတ္တအပရာမဋ္ဌာ”တိပိ.
</Paragraph>