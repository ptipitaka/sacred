---
title: "1.3.2.11 ဥပါဒါနဂေါစ္ဆက"
tableOfContents: false
sidebar:
  order: 3
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="532" book="vbh">
စတ္တာရော ခန္ဓာ နော ဥပါဒါ. ရူပက္ခန္ဓော သိယာ ဥပါဒါ, သိယာ နော ဥပါဒါ, သိယာ ဥပါဒိန္နာ, သိယာ အနုပါဒိန္နာ. စတ္တာရော ခန္ဓာ နော ဥပါဒါနာ. သင်္ခါရက္ခန္ဓော သိယာ ဥပါဒါနံ, သိယာ နော ဥပါဒါနံ. ရူပက္ခန္ဓော ဥပါဒါနိယော. စတ္တာရော ခန္ဓာ သိယာ ဥပါဒါနိယာ, သိယာ အနုပါဒါနိယာ. ရူပက္ခန္ဓော ဥပါဒါနဝိပ္ပယုတ္တော. စတ္တာရော ခန္ဓာ သိယာ ဥပါဒါနသမ္ပယုတ္တာ, သိယာ ဥပါဒါနဝိပ္ပယုတ္တာ. ရူပက္ခန္ဓော န ဝတ္တဗ္ဗော—  “ဥပါဒါနဉ္စေဝ ဥပါဒါနိယော စာ”တိ, ဥပါဒါနိယော စေဝ နော စ ဥပါဒါနံ. တယော ခန္ဓာ န ဝတ္တဗ္ဗာ—  “ဥပါဒါနဉ္စေဝ ဥပါဒါနိယာ စာ”တိ, သိယာ ဥပါဒါနိယာ စေဝ နော စ ဥပါဒါနာ, သိယာ န ဝတ္တဗ္ဗာ—  “ဥပါဒါနိယာ စေဝ နော စ ဥပါဒါနာ”တိ. သင်္ခါရက္ခန္ဓော သိယာ ဥပါဒါနဉ္စေဝ ဥပါဒါနိယော စ, သိယာ ဥပါဒါနိယော စေဝ နော စ ဥပါဒါနံ, သိယာ န ဝတ္တဗ္ဗော—  “ဥပါဒါနဉ္စေဝ ဥပါဒါနိယော စာ”တိပိ, “ဥပါဒါနိယော စေဝ နော စ ဥပါဒါနန်”တိပိ. ရူပက္ခန္ဓော န ဝတ္တဗ္ဗော—  “ဥပါဒါနဉ္စေဝ ဥပါဒါနသမ္ပယုတ္တော စာ”တိပိ, “ဥပါဒါနသမ္ပယုတ္တော စေဝ နော စ ဥပါဒါနန်”တိပိ. တယော ခန္ဓာ န ဝတ္တဗ္ဗာ—  “ဥပါဒါနာ စေဝ ဥပါဒါနသမ္ပယုတ္တာ စာ”တိ, သိယာ ဥပါဒါနသမ္ပယုတ္တာ စေဝ နော စ ဥပါဒါနာ, သိယာ န ဝတ္တဗ္ဗာ—  “ဥပါဒါနသမ္ပယုတ္တာ စေဝ နော စ ဥပါဒါနာ”တိ. သင်္ခါရက္ခန္ဓော သိယာ ဥပါဒါနဉ္စေဝ ဥပါဒါနသမ္ပယုတ္တော စ, သိယာ ဥပါဒါနသမ္ပယုတ္တော စေဝ နော စ ဥပါဒါနံ, သိယာ န ဝတ္တဗ္ဗော—  “ဥပါဒါနဉ္စေဝ ဥပါဒါနသမ္ပယုတ္တော စာ”တိပိ, “ဥပါဒါနသမ္ပယုတ္တော စေဝ နော စ ဥပါဒါနန်”တိပိ. ရူပက္ခန္ဓော ဥပါဒါနဝိပ္ပယုတ္တော်ပါဒါနိယော. စတ္တာရော ခန္ဓာ သိယာ ဥပါဒါနဝိပ္ပယုတ္တော်ပါဒါနိယာ, သိယာ ဥပါဒါနဝိပ္ပယုတ္တအနုပါဒါနိယာ, သိယာ န ဝတ္တဗ္ဗာ—  “ဥပါဒါနဝိပ္ပယုတ္တော်ပါဒါနိယာ”တိပိ, “ဥပါဒါနဝိပ္ပယုတ္တအနုပါဒါနိယာ”တိပိ.
</Paragraph>