---
title: 1.1.1 ရူပက္ခန္ဓ
tableOfContents: false
sidebar:
  order: 1
type: tipitaka
basket: ab
book: vbh
review:
  current: review
  updated: '2025-10-23T09:21:30.489065'
  updated_by: ''
  notes: ''
  history:
  - state: review
    date: '2025-10-23T09:21:30.489065'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="2" book="vbh" e="ch" v="30" p="1">

<Paragraph number="3" book="vbh">
တတ္ထ ကတမော ရူပက္ခန္ဓော? ယံ ကိဉ္စိ ရူပံ အတီတာနာဂတပစ္စုပ္ပန္နံ အဇ္ဈတ္တံ ဝါ ဗဟိဒ္ဓါ ဝါ ဩဠာရိကံ ဝါ သုခုမံ ဝါ ဟီနံ ဝါ ပဏီတံ ဝါ ယံ ဒူရေ သန္တိကေ ဝါ, တဒေကဇ္ဈံ အဘိသညူဟိတွာ အဘိသင်္ခိပိတွာ—  အယံ ဝုစ္စတိ ရူပက္ခန္ဓော.
</Paragraph>

</Division>
<Division number="3" book="vbh" e="ch" v="30" p="1">

<Paragraph number="4" book="vbh">
တတ္ထ ကတမံ ရူပံ အတီတံ? ယံ ရူပံ အတီတံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတံ ဥပ္ပဇ္ဇိတွာ ဝိဂတံ အတီတံ အတီတံသေန သင်္ဂဟိတံ, စတ္တာရော စ မဟာဘူတာ စတုန္နဉ္စ မဟာဘူတာနံ ဥပါဒါယရူပံ—  ဣဒံ ဝုစ္စတိ ရူပံ အတီတံ.
</Paragraph>

<Paragraph number="5" book="vbh">
တတ္ထ ကတမံ ရူပံ အနာဂတံ? ယံ ရူပံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတံ အနုပ္ပန္နံ အသမုပ္ပန္နံ အနုဋ္ဌိတံ အသမုဋ္ဌိတံ အနာဂတံ အနာဂတံသေန သင်္ဂဟိတံ, စတ္တာရော စ မဟာဘူတာ စတုန္နဉ္စ မဟာဘူတာနံ ဥပါဒါယရူပံ—  ဣဒံ ဝုစ္စတိ ရူပံ အနာဂတံ.
</Paragraph>

<Paragraph number="6" book="vbh">
တတ္ထ ကတမံ ရူပံ ပစ္စုပ္ပန္နံ? ယံ ရူပံ ဇာတံ ဘူတံ သဉ္ဇာတံ နိဗ္ဗတ္တံ အဘိနိဗ္ဗတ္တံ ပါတုဘူတံ ဥပ္ပန္နံ သမုပ္ပန္နံ ဥဋ္ဌိတံ သမုဋ္ဌိတံ ပစ္စုပ္ပန္နံ ပစ္စုပ္ပန္နံသေန သင်္ဂဟိတံ, စတ္တာရော စ မဟာဘူတာ စတုန္နဉ္စ မဟာဘူတာနံ ဥပါဒါယရူပံ—  ဣဒံ ဝုစ္စတိ ရူပံ ပစ္စုပ္ပန္နံ.
</Paragraph>

</Division>
<Division number="4" book="vbh" e="ch" v="30" p="2">

<Paragraph number="7" book="vbh">
တတ္ထ ကတမံ ရူပံ အဇ္ဈတ္တံ? ယံ ရူပံ တေသံ တေသံ သတ္တာနံ အဇ္ဈတ္တံ ပစ္စတ္တံ နိယကံ ပါဋိပုဂ္ဂလိကံ ဥပါဒိန္နံ, စတ္တာရော စ မဟာဘူတာ စတုန္နဉ္စ မဟာဘူတာနံ ဥပါဒါယရူပံ—  ဣဒံ ဝုစ္စတိ ရူပံ အဇ္ဈတ္တံ.
</Paragraph>

<Paragraph number="8" book="vbh">
တတ္ထ ကတမံ ရူပံ ဗဟိဒ္ဓါ? ယံ ရူပံ တေသံ တေသံ ပရသတ္တာနံ ပရပုဂ္ဂလာနံ အဇ္ဈတ္တံ ပစ္စတ္တံ နိယကံ ပါဋိပုဂ္ဂလိကံ ဥပါဒိန္နံ, စတ္တာရော စ မဟာဘူတာ စတုန္နဉ္စ မဟာဘူတာနံ ဥပါဒါယရူပံ—  ဣဒံ ဝုစ္စတိ ရူပံ ဗဟိဒ္ဓါ.
</Paragraph>

</Division>
<Division number="5" book="vbh" e="ch" v="30" p="2">

<Paragraph number="9" book="vbh">
တတ္ထ ကတမံ ရူပံ ဩဠာရိကံ? စက္ခာယတနံ …ပေ…  ဖောဋ္ဌဗ္ဗာယတနံ—  ဣဒံ ဝုစ္စတိ ရူပံ ဩဠာရိကံ.
</Paragraph>

<Paragraph number="10" book="vbh">
တတ္ထ ကတမံ ရူပံ သုခုမံ? ဣတ္ထိန္ဒြိယံ …ပေ…  ကဗဠီကာရော အာဟာရော—  ဣဒံ ဝုစ္စတိ ရူပံ သုခုမံ.
</Paragraph>

</Division>
<Division number="6" book="vbh" e="ch" v="30" p="2">

<Paragraph number="11" book="vbh">
တတ္ထ ကတမံ ရူပံ ဟီနံ? ယံ ရူပံ တေသံ တေသံ သတ္တာနံ ဥညာတံ အဝညာတံ ဟီဠိတံ ပရိဘူတံ အစိတ္တီကတံ ဟီနံ ဟီနမတံ ဟီနသမ္မတံ အနိဋ္ဌံ အကန္တံ အမနာပံ, ရူပါ သဒ္ဒါ ဂန္ဓာ ရသာ ဖောဋ္ဌဗ္ဗာ—  ဣဒံ ဝုစ္စတိ ရူပံ ဟီနံ.
</Paragraph>

<Paragraph number="12" book="vbh">
တတ္ထ ကတမံ ရူပံ ပဏီတံ? ယံ ရူပံ တေသံ တေသံ သတ္တာနံ အနုညာတံ အနဝညာတံ အဟီဠိတံ အပရိဘူတံ စိတ္တီကတံ ပဏီတံ ပဏီတမတံ ပဏီတသမ္မတံ ဣဋ္ဌံ ကန္တံ မနာပံ, ရူပါ သဒ္ဒါ ဂန္ဓာ ရသာ ဖောဋ္ဌဗ္ဗာ—  ဣဒံ ဝုစ္စတိ ရူပံ ပဏီတံ. တံ တံ ဝါ ပန ရူပံ ဥပါဒါယုပါဒါယ ရူပံ ဟီနံ ပဏီတံ ဒဋ္ဌဗ္ဗံ.
</Paragraph>

</Division>
<Division number="7" book="vbh" e="ch" v="30" p="2">

<Paragraph number="13" book="vbh">
တတ္ထ ကတမံ ရူပံ ဒူရေ? ဣတ္ထိန္ဒြိယံ …ပေ…  ကဗဠီကာရော အာဟာရော, ယံ ဝါ ပနညမ္ပိ အတ္ထိ ရူပံ အနာသန္နေ အနုပကဋ္ဌေ ဒူရေ အသန္တိကေ—  ဣဒံ ဝုစ္စတိ ရူပံ ဒူရေ.
</Paragraph>

<Paragraph number="14" book="vbh">
တတ္ထ ကတမံ ရူပံ သန္တိကေ? စက္ခာယတနံ …ပေ…  ဖောဋ္ဌဗ္ဗာယတနံ, ယံ ဝါ ပနညမ္ပိ အတ္ထိ ရူပံ အာသန္နေ ဥပကဋ္ဌေ အဝိဒူရေ သန္တိကေ—  ဣဒံ ဝုစ္စတိ ရူပံ သန္တိကေ. တံ တံ ဝါ ပန ရူပံ ဥပါဒါယုပါဒါယ ရူပံ ဒူရေ သန္တိကေ ဒဋ္ဌဗ္ဗံ.
</Paragraph>
</Division>