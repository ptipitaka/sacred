---
title: "6.2.10.1.1 မဟာကုသလစိတ္တ"
tableOfContents: false
sidebar:
  order: 1
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="292" book="vbh" e="ch" v="30" p="175">

<Paragraph number="1189" book="vbh">
ကတမေ ဓမ္မာ ကုသလာ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ ရူပါရမ္မဏံ ဝါ သဒ္ဒါရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ, တသ္မိံ သမယေ ကုသလမူလပစ္စယာ သင်္ခါရော, သင်္ခါရပစ္စယာ ဝိညာဏံ, ဝိညာဏပစ္စယာ နာမံ, နာမပစ္စယာ ဆဋ္ဌာယတနံ, ဆဋ္ဌာယတနပစ္စယာ ဖဿော, ဖဿပစ္စယာ ဝေဒနာ, ဝေဒနာပစ္စယာ ပသာဒေါ, ပသာဒပစ္စယာ အဓိမောက္ခော, အဓိမောက္ခပစ္စယာ ဘဝေါ, ဘဝပစ္စယာ ဇာတိ, ဇာတိပစ္စယာ ဇရာမရဏံ. ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ.
</Paragraph>

</Division>
<Division number="293" book="vbh" e="ch" v="30" p="175">

<Paragraph number="1190" book="vbh">
တတ္ထ ကတမေ ကုသလမူလာ? အလောဘော, အဒေါသော, အမောဟော.
</Paragraph>

<Paragraph number="1191" book="vbh">
တတ္ထ ကတမော အလောဘော? ယော အလောဘော အလုဗ္ဘနာ အလုဗ္ဘိတတ္တံ အသာရာဂေါ အသာရဇ္ဇနာ အသာရဇ္ဇိတတ္တံ အနဘိဇ္ဈာ အလောဘော ကုသလမူလံ—  အယံ ဝုစ္စတိ “အလောဘော”.
</Paragraph>

<Paragraph number="1192" book="vbh">
တတ္ထ ကတမော အဒေါသော? ယော အဒေါသော အဒုဿနာ အဒုဿိတတ္တံ အဗျာပါဒေါ အဗျာပဇ္ဇော အဒေါသော ကုသလမူလံ—  အယံ ဝုစ္စတိ “အဒေါသော”.
</Paragraph>

<Paragraph number="1193" book="vbh">
တတ္ထ ကတမော အမောဟော? ယာ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “အမောဟော”. ဣမေ ဝုစ္စန္တိ “ကုသလမူလာ”.
</Paragraph>

<Paragraph number="1194" book="vbh">
တတ္ထ ကတမော ကုသလမူလပစ္စယာ သင်္ခါရော? ယာ စေတနာ သဉ္စေတနာ သဉ္စေတယိတတ္တံ—  အယံ ဝုစ္စတိ “ကုသလမူလပစ္စယာ သင်္ခါရော”.
</Paragraph>

<Paragraph number="1195" book="vbh">
တတ္ထ ကတမံ သင်္ခါရပစ္စယာ ဝိညာဏံ …ပေ…  ဝိညာဏပစ္စယာ နာမံ …ပေ…  နာမပစ္စယာ ဆဋ္ဌာယတနံ …ပေ…  ဆဋ္ဌာယတနပစ္စယာ ဖဿော …ပေ…  ဖဿပစ္စယာ ဝေဒနာ …ပေ…  အယံ ဝုစ္စတိ “ဖဿပစ္စယာ ဝေဒနာ”.
</Paragraph>

<Paragraph number="1196" book="vbh">
တတ္ထ ကတမော ဝေဒနာပစ္စယာ ပသာဒေါ? ယာ သဒ္ဓါ သဒ္ဒဟနာ ဩကပ္ပနာ အဘိပ္ပသာဒေါ—  အယံ ဝုစ္စတိ “ဝေဒနာပစ္စယာ ပသာဒေါ”.
</Paragraph>

<Paragraph number="1197" book="vbh">
တတ္ထ ကတမော ပသာဒပစ္စယာ အဓိမောက္ခော? ယော စိတ္တဿ အဓိမောက္ခော အဓိမုစ္စနာ တဒဓိမုတ္တတာ—  အယံ ဝုစ္စတိ “ပသာဒပစ္စယာ အဓိမောက္ခော”.
</Paragraph>

<Paragraph number="1198" book="vbh">
တတ္ထ ကတမော အဓိမောက္ခပစ္စယာ ဘဝေါ? ဌပေတွာ အဓိမောက္ခံ, ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော—  အယံ ဝုစ္စတိ “အဓိမောက္ခပစ္စယာ ဘဝေါ” …ပေ…  တေန ဝုစ္စတိ “ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီ”တိ.
</Paragraph>
</Division>