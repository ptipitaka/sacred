---
title: 6.2.9.5 အကုသလစိတ္တ
tableOfContents: false
sidebar:
  order: 5
type: tipitaka
basket: ab
book: vbh
review:
  current: review
  updated: '2025-10-23T09:21:31.963611'
  updated_by: ''
  notes: ''
  history:
  - state: review
    date: '2025-10-23T09:21:31.963611'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="288" book="vbh" e="ch" v="30" p="173">

<Paragraph number="1177" book="vbh">
ကတမေ ဓမ္မာ အကုသလာ? ယသ္မိံ သမယေ အကုသလံ စိတ္တံ ဥပ္ပန္နံ ဟောတိ ဥပေက္ခာသဟဂတံ ဝိစိကိစ္ဆာသမ္ပယုတ္တံ ရူပါရမ္မဏံ ဝါ သဒ္ဒါရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ, တသ္မိံ သမယေ အဝိဇ္ဇာပစ္စယာ သင်္ခါရော, သင်္ခါရပစ္စယာ ဝိညာဏံ, ဝိညာဏပစ္စယာ နာမံ, နာမပစ္စယာ ဆဋ္ဌာယတနံ, ဆဋ္ဌာယတနပစ္စယာ ဖဿော, ဖဿပစ္စယာ ဝေဒနာ, ဝေဒနာပစ္စယာ ဝိစိကိစ္ဆာ, ဝိစိကိစ္ဆာပစ္စယာ ဘဝေါ, ဘဝပစ္စယာ ဇာတိ, ဇာတိပစ္စယာ ဇရာမရဏံ. ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ.
</Paragraph>

</Division>
<Division number="289" book="vbh" e="ch" v="30" p="174">

<Paragraph number="1178" book="vbh">
တတ္ထ ကတမာ အဝိဇ္ဇာ? ယံ အညာဏံ အဒဿနံ …ပေ…  အဝိဇ္ဇာလင်္ဂီ မောဟော အကုသလမူလံ—  အယံ ဝုစ္စတိ “အဝိဇ္ဇာ” …ပေ…  အယံ ဝုစ္စတိ “ဆဋ္ဌာယတနပစ္စယာ ဖဿော”.
</Paragraph>

<Paragraph number="1179" book="vbh">
တတ္ထ ကတမာ ဖဿပစ္စယာ ဝေဒနာ? ယံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ, စေတောသမ္ဖဿဇာ အဒုက္ခမသုခါ ဝေဒနာ—  အယံ ဝုစ္စတိ “ဖဿပစ္စယာ ဝေဒနာ”.
</Paragraph>

<Paragraph number="1180" book="vbh">
တတ္ထ ကတမာ ဝေဒနာပစ္စယာ ဝိစိကိစ္ဆာ? ယာ ကင်္ခါ ကင်္ခါယနာ ကင်္ခါယိတတ္တံ ဝိမတိ ဝိစိကိစ္ဆာ ဒွေဠှကံ ဒွိဓာပထော သံသယော အနေကံသဂ္ဂါဟော အာသပ္ပနာ ပရိသပ္ပနာ အပရိယောဂါဟဏာ ဆမ္ဘိတတ္တံ စိတ္တဿ မနောဝိလေခေါ—  အယံ ဝုစ္စတိ “ဝေဒနာပစ္စယာ ဝိစိကိစ္ဆာ”.
</Paragraph>

<Paragraph number="1181" book="vbh">
တတ္ထ ကတမော ဝိစိကိစ္ဆာပစ္စယာ ဘဝေါ? ဌပေတွာ ဝိစိကိစ္ဆံ, ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော—  အယံ ဝုစ္စတိ “ဝိစိကိစ္ဆာပစ္စယာ ဘဝေါ” …ပေ…  တေန ဝုစ္စတိ “ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီ”တိ.
</Paragraph>
</Division>