---
title: 6.2.10.4 လောကုတ္တရကုသလစိတ္တ
tableOfContents: false
sidebar:
  order: 4
type: tipitaka
basket: ab
book: vbh
review:
  current: review
  updated: '2025-10-27T21:48:03.609404'
  updated_by: ''
  notes: ''
  history:
  - state: review
    date: '2025-10-27T21:48:03.609404'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="304" book="vbh" e="ch" v="30" p="180">

<Paragraph number="1219" book="vbh">
ကတမေ ဓမ္မာ ကုသလာ? ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ကုသလမူလပစ္စယာ သင်္ခါရော, သင်္ခါရပစ္စယာ ဝိညာဏံ, ဝိညာဏပစ္စယာ နာမံ, နာမပစ္စယာ ဆဋ္ဌာယတနံ, ဆဋ္ဌာယတနပစ္စယာ ဖဿော, ဖဿပစ္စယာ ဝေဒနာ, ဝေဒနာပစ္စယာ ပသာဒေါ, ပသာဒပစ္စယာ အဓိမောက္ခော, အဓိမောက္ခပစ္စယာ ဘဝေါ, ဘဝပစ္စယာ ဇာတိ, ဇာတိပစ္စယာ ဇရာမရဏံ. ဧဝမေတေသံ ဓမ္မာနံ သမုဒယော ဟောတိ.
</Paragraph>

</Division>
<Division number="305" book="vbh" e="ch" v="30" p="180">

<Paragraph number="1220" book="vbh">
တတ္ထ ကတမေ ကုသလမူလာ? အလောဘော, အဒေါသော, အမောဟော.
</Paragraph>

<Paragraph number="1221" book="vbh">
တတ္ထ ကတမော အလောဘော …ပေ…  အဒေါသော …ပေ…  အမောဟော? ယာ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ ဓမ္မဝိစယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “အမောဟော”. ဣမေ ဝုစ္စန္တိ “ကုသလမူလာ”.
</Paragraph>

<Paragraph number="1222" book="vbh">
တတ္ထ ကတမော ကုသလမူလပစ္စယာ သင်္ခါရော? ယာ စေတနာ သဉ္စေတနာ သဉ္စေတယိတတ္တံ—  အယံ ဝုစ္စတိ “ကုသလမူလပစ္စယာ သင်္ခါရော” …ပေ…  အယံ ဝုစ္စတိ “ဆဋ္ဌာယတနပစ္စယာ ဖဿော”.
</Paragraph>

<Paragraph number="1223" book="vbh">
တတ္ထ ကတမာ ဖဿပစ္စယာ ဝေဒနာ? ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ—  အယံ ဝုစ္စတိ “ဖဿပစ္စယာ ဝေဒနာ”.
</Paragraph>

<Paragraph number="1224" book="vbh">
တတ္ထ ကတမော ဝေဒနာပစ္စယာ ပသာဒေါ? ယာ သဒ္ဓါ သဒ္ဒဟနာ ဩကပ္ပနာ အဘိပ္ပသာဒေါ—  အယံ ဝုစ္စတိ “ဝေဒနာပစ္စယာ ပသာဒေါ”.
</Paragraph>

<Paragraph number="1225" book="vbh">
တတ္ထ ကတမော ပသာဒပစ္စယာ အဓိမောက္ခော? ယော စိတ္တဿ အဓိမောက္ခော အဓိမုစ္စနာ တဒဓိမုတ္တတာ—  အယံ ဝုစ္စတိ “ပသာဒပစ္စယာ အဓိမောက္ခော”.
</Paragraph>

<Paragraph number="1226" book="vbh">
တတ္ထ ကတမော အဓိမောက္ခပစ္စယာ ဘဝေါ? ဌပေတွာ အဓိမောက္ခံ, ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော—  အယံ ဝုစ္စတိ “အဓိမောက္ခပစ္စယာ ဘဝေါ” …ပေ…  အယံ ဝုစ္စတိ “ဇာတိပစ္စယာ ဇရာမရဏံ”.
</Paragraph>

<Paragraph number="1227" book="vbh">
ဧဝမေတေသံ ဓမ္မာနံ သမုဒယော ဟောတီတိ. ဧဝမေတေသံ ဓမ္မာနံ သင်္ဂတိ ဟောတိ, သမာဂမော ဟောတိ, သမောဓာနံ ဟောတိ, ပါတုဘာဝေါ ဟောတိ. တေန ဝုစ္စတိ “ဧဝမေတေသံ ဓမ္မာနံ သမုဒယော ဟောတီ”တိ.

</Paragraph>
</Division>

<Paragraph number="1228" type="center" book="vbh">
ကုသလနိဒ္ဒေသော.
</Paragraph>