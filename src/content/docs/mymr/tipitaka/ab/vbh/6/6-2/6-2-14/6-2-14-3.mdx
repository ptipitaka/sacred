---
title: "6.2.14.3 ဥပေက္ခာသန္တီရဏစိတ္တ"
tableOfContents: false
sidebar:
  order: 3
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="353" book="vbh" e="ch" v="30" p="197">

<Paragraph number="1321" book="vbh">
ကတမေ ဓမ္မာ အဗျာကတာ? ယသ္မိံ သမယေ အကုသလဿ ကမ္မဿ ကတတ္တာ ဥပစိတတ္တာ ဝိပါကာ မနောဝိညာဏဓာတု ဥပ္ပန္နာ ဟောတိ ဥပေက္ခာသဟဂတာ ရူပါရမ္မဏာ ဝါ …ပေ…  ဓမ္မာရမ္မဏာ ဝါ ယံ ယံ ဝါ ပနာရဗ္ဘ, တသ္မိံ သမယေ အကုသလမူလပစ္စယာ သင်္ခါရော, သင်္ခါရပစ္စယာ ဝိညာဏံ, ဝိညာဏပစ္စယာ နာမံ, နာမပစ္စယာ ဆဋ္ဌာယတနံ, ဆဋ္ဌာယတနပစ္စယာ ဖဿော, ဖဿပစ္စယာ ဝေဒနာ, ဝေဒနာပစ္စယာ အဓိမောက္ခော, အဓိမောက္ခပစ္စယာ ဘဝေါ, ဘဝပစ္စယာ ဇာတိ, ဇာတိပစ္စယာ ဇရာမရဏံ. ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ.
</Paragraph>

</Division>
<Division number="354" book="vbh" e="ch" v="30" p="198">

<Paragraph number="1322" book="vbh">
တတ္ထ ကတမော အကုသလမူလပစ္စယာ သင်္ခါရော? ယာ စေတနာ သဉ္စေတနာ သဉ္စေတယိတတ္တံ—  အယံ ဝုစ္စတိ “အကုသလမူလပစ္စယာ သင်္ခါရော”.
</Paragraph>

<Paragraph number="1323" book="vbh">
တတ္ထ ကတမံ သင်္ခါရပစ္စယာ ဝိညာဏံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “သင်္ခါရပစ္စယာ ဝိညာဏံ”.
</Paragraph>

<Paragraph number="1324" book="vbh">
တတ္ထ ကတမံ ဝိညာဏပစ္စယာ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ “ဝိညာဏပစ္စယာ နာမံ”.
</Paragraph>

<Paragraph number="1325" book="vbh">
တတ္ထ ကတမံ နာမပစ္စယာ ဆဋ္ဌာယတနံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “နာမပစ္စယာ ဆဋ္ဌာယတနံ”.
</Paragraph>

<Paragraph number="1326" book="vbh">
တတ္ထ ကတမော ဆဋ္ဌာယတနပစ္စယာ ဖဿော? ယော ဖဿော ဖုသနာ သမ္ဖုသနာ သမ္ဖုသိတတ္တံ—  အယံ ဝုစ္စတိ “ဆဋ္ဌာယတနပစ္စယာ ဖဿော”.
</Paragraph>

<Paragraph number="1327" book="vbh">
တတ္ထ ကတမာ ဖဿပစ္စယာ ဝေဒနာ? ယံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ—  အယံ ဝုစ္စတိ “ဖဿပစ္စယာ ဝေဒနာ”.
</Paragraph>

<Paragraph number="1328" book="vbh">
တတ္ထ ကတမော ဝေဒနာပစ္စယာ အဓိမောက္ခော? ယော စိတ္တဿ အဓိမောက္ခော အဓိမုစ္စနာ တဒဓိမုတ္တတာ—  အယံ ဝုစ္စတိ “ဝေဒနာပစ္စယာ အဓိမောက္ခော”.
</Paragraph>

<Paragraph number="1329" book="vbh">
တတ္ထ ကတမော အဓိမောက္ခပစ္စယာ ဘဝေါ? ဌပေတွာ အဓိမောက္ခံ, ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော—  အယံ ဝုစ္စတိ “အဓိမောက္ခပစ္စယာ ဘဝေါ”.
</Paragraph>

<Paragraph number="1330" book="vbh">
တတ္ထ ကတမာ ဘဝပစ္စယာ ဇာတိ? ယာ တေသံ တေသံ ဓမ္မာနံ ဇာတိ သဉ္ဇာတိ နိဗ္ဗတ္တိ အဘိနိဗ္ဗတ္တိ ပါတုဘာဝေါ—  အယံ ဝုစ္စတိ “ဘဝပစ္စယာ ဇာတိ”.
</Paragraph>

<Paragraph number="1331" book="vbh">
တတ္ထ ကတမံ ဇာတိပစ္စယာ ဇရာမရဏံ? အတ္ထိ ဇရာ, အတ္ထိ မရဏံ. တတ္ထ ကတမာ ဇရာ? ယာ တေသံ တေသံ ဓမ္မာနံ ဇရာ ဇီရဏတာ အာယုနော သံဟာနိ—  အယံ ဝုစ္စတိ “ဇရာ”. တတ္ထ ကတမံ မရဏံ? ယော တေသံ တေသံ ဓမ္မာနံ ခယော ဝယော ဘေဒေါ ပရိဘေဒေါ အနိစ္စတာ အန္တရဓာနံ—  ဣဒံ ဝုစ္စတိ “မရဏံ”. ဣတိ အယဉ္စ ဇရာ, ဣဒဉ္စ မရဏံ. ဣဒံ ဝုစ္စတိ “ဇာတိပစ္စယာ ဇရာမရဏံ”.
</Paragraph>

<Paragraph number="1332" book="vbh">
ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ. ဧဝမေတဿ ကေဝလဿ ဒုက္ခက္ခန္ဓဿ သင်္ဂတိ ဟောတိ, သမာဂမော ဟောတိ, သမောဓာနံ ဟောတိ, ပါတုဘာဝေါ ဟောတိ. တေန ဝုစ္စတိ “ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီ”တိ.

</Paragraph>
</Division>

<Paragraph number="1333" type="center" book="vbh">
အကုသလမူလကဝိပါကနိဒ္ဒေသော.

  
အဘိဓမ္မဘာဇနီယံ.



</Paragraph>

<Paragraph number="1334" type="center" book="vbh">
ပဋိစ္စသမုပ္ပါဒဝိဘင်္ဂေါ နိဋ္ဌိတော.
</Paragraph>