---
title: "6.2.8 အညမညစတုက္က"
tableOfContents: false
sidebar:
  order: 8
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="272" book="vbh" e="ch" v="30" p="164">

<Paragraph number="1098" book="vbh">
တသ္မိံ သမယေ အဝိဇ္ဇာပစ္စယာ သင်္ခါရော, သင်္ခါရပစ္စယာပိ အဝိဇ္ဇာ; သင်္ခါရပစ္စယာ ဝိညာဏံ, ဝိညာဏပစ္စယာပိ သင်္ခါရော; ဝိညာဏပစ္စယာ နာမံ, နာမပစ္စယာပိ ဝိညာဏံ; နာမပစ္စယာ ဆဋ္ဌာယတနံ, ဆဋ္ဌာယတနပစ္စယာပိ နာမံ; ဆဋ္ဌာယတနပစ္စယာ ဖဿော, ဖဿပစ္စယာပိ ဆဋ္ဌာယတနံ; ဖဿပစ္စယာ ဝေဒနာ, ဝေဒနာပစ္စယာပိ ဖဿော; ဝေဒနာပစ္စယာ တဏှာ, တဏှာပစ္စယာပိ ဝေဒနာ; တဏှာပစ္စယာ ဥပါဒါနံ, ဥပါဒါနပစ္စယာပိ တဏှာ; ဥပါဒါနပစ္စယာ ဘဝေါ, ဘဝပစ္စယာ ဇာတိ, ဇာတိပစ္စယာ ဇရာမရဏံ. ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ.
</Paragraph>

</Division>
<Division number="273" book="vbh" e="ch" v="30" p="164">

<Paragraph number="1099" book="vbh">
တတ္ထ ကတမာ အဝိဇ္ဇာ? ယံ အညာဏံ အဒဿနံ …ပေ…  အဝိဇ္ဇာလင်္ဂီ မောဟော အကုသလမူလံ—  အယံ ဝုစ္စတိ “အဝိဇ္ဇာ”.
</Paragraph>

<Paragraph number="1100" book="vbh">
တတ္ထ ကတမော အဝိဇ္ဇာပစ္စယာ သင်္ခါရော? ယာ စေတနာ သဉ္စေတနာ သဉ္စေတယိတတ္တံ—  အယံ ဝုစ္စတိ “အဝိဇ္ဇာပစ္စယာ သင်္ခါရော”.
</Paragraph>

<Paragraph number="1101" book="vbh">
တတ္ထ ကတမာ သင်္ခါရပစ္စယာပိ အဝိဇ္ဇာ? ယံ အညာဏံ အဒဿနံ …ပေ…  အဝိဇ္ဇာလင်္ဂီ မောဟော အကုသလမူလံ—  အယံ ဝုစ္စတိ “သင်္ခါရပစ္စယာပိ အဝိဇ္ဇာ”.
</Paragraph>

<Paragraph number="1102" book="vbh">
တတ္ထ ကတမံ သင်္ခါရပစ္စယာ ဝိညာဏံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “သင်္ခါရပစ္စယာ ဝိညာဏံ”.
</Paragraph>

<Paragraph number="1103" book="vbh">
တတ္ထ ကတမော ဝိညာဏပစ္စယာပိ သင်္ခါရော? ယာ စေတနာ သဉ္စေတနာ သဉ္စေတယိတတ္တံ—  အယံ ဝုစ္စတိ “ဝိညာဏပစ္စယာပိ သင်္ခါရော”.
</Paragraph>

<Paragraph number="1104" book="vbh">
တတ္ထ ကတမံ ဝိညာဏပစ္စယာ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ “ဝိညာဏပစ္စယာ နာမံ”.
</Paragraph>

<Paragraph number="1105" book="vbh">
တတ္ထ ကတမံ နာမပစ္စယာပိ ဝိညာဏံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “နာမပစ္စယာပိ ဝိညာဏံ”.
</Paragraph>

<Paragraph number="1106" book="vbh">
တတ္ထ ကတမံ နာမပစ္စယာ ဆဋ္ဌာယတနံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “နာမပစ္စယာ ဆဋ္ဌာယတနံ”.
</Paragraph>

<Paragraph number="1107" book="vbh">
တတ္ထ ကတမံ ဆဋ္ဌာယတနပစ္စယာပိ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ “ဆဋ္ဌာယတနပစ္စယာပိ နာမံ”.
</Paragraph>

<Paragraph number="1108" book="vbh">
တတ္ထ ကတမော ဆဋ္ဌာယတနပစ္စယာ ဖဿော? ယော ဖဿော ဖုသနာ သမ္ဖုသနာ သမ္ဖုသိတတ္တံ—  အယံ ဝုစ္စတိ “ဆဋ္ဌာယတနပစ္စယာ ဖဿော”.
</Paragraph>

<Paragraph number="1109" book="vbh">
တတ္ထ ကတမံ ဖဿပစ္စယာပိ ဆဋ္ဌာယတနံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “ဖဿပစ္စယာပိ ဆဋ္ဌာယတနံ”.
</Paragraph>

<Paragraph number="1110" book="vbh">
တတ္ထ ကတမာ ဖဿပစ္စယာ ဝေဒနာ? ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ—  အယံ ဝုစ္စတိ “ဖဿပစ္စယာ ဝေဒနာ”.
</Paragraph>

<Paragraph number="1111" book="vbh">
တတ္ထ ကတမော ဝေဒနာပစ္စယာပိ ဖဿော? ယော ဖဿော ဖုသနာ သမ္ဖုသနာ သမ္ဖုသိတတ္တံ—  အယံ ဝုစ္စတိ “ဝေဒနာပစ္စယာပိ ဖဿော”.
</Paragraph>

<Paragraph number="1112" book="vbh">
တတ္ထ ကတမာ ဝေဒနာပစ္စယာ တဏှာ? ယော ရာဂေါ သာရာဂေါ …ပေ…  စိတ္တဿ သာရာဂေါ—  အယံ ဝုစ္စတိ “ဝေဒနာပစ္စယာ တဏှာ”.
</Paragraph>

<Paragraph number="1113" book="vbh">
တတ္ထ ကတမာ တဏှာပစ္စယာပိ ဝေဒနာ? ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ—  အယံ ဝုစ္စတိ “တဏှာပစ္စယာပိ ဝေဒနာ”.
</Paragraph>

<Paragraph number="1114" book="vbh">
တတ္ထ ကတမံ တဏှာပစ္စယာ ဥပါဒါနံ? ယာ ဒိဋ္ဌိ ဒိဋ္ဌိဂတံ …ပေ…  တိတ္ထာယတနံ ဝိပရိယာသဂ္ဂါဟော—  ဣဒံ ဝုစ္စတိ “တဏှာပစ္စယာ ဥပါဒါနံ”.
</Paragraph>

<Paragraph number="1115" book="vbh">
တတ္ထ ကတမာ ဥပါဒါနပစ္စယာပိ တဏှာ? ယော ရာဂေါ …ပေ…  စိတ္တဿ သာရာဂေါ—  အယံ ဝုစ္စတိ “ဥပါဒါနပစ္စယာပိ တဏှာ”.
</Paragraph>

<Paragraph number="1116" book="vbh">
တတ္ထ ကတမော ဥပါဒါနပစ္စယာ ဘဝေါ? ဌပေတွာ ဥပါဒါနံ, ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော—  အယံ ဝုစ္စတိ “ဥပါဒါနပစ္စယာ ဘဝေါ”.
</Paragraph>

<Paragraph number="1117" book="vbh">
တတ္ထ ကတမာ ဘဝပစ္စယာ ဇာတိ? ယာ တေသံ တေသံ ဓမ္မာနံ ဇာတိ သဉ္ဇာတိ နိဗ္ဗတ္တိ အဘိနိဗ္ဗတ္တိ ပါတုဘာဝေါ—  အယံ ဝုစ္စတိ “ဘဝပစ္စယာ ဇာတိ”.
</Paragraph>

<Paragraph number="1118" book="vbh">
တတ္ထ ကတမံ ဇာတိပစ္စယာ ဇရာမရဏံ? အတ္ထိ ဇရာ, အတ္ထိ မရဏံ. တတ္ထ ကတမာ ဇရာ? ယာ တေသံ တေသံ ဓမ္မာနံ ဇရာ ဇီရဏတာ အာယုနော သံဟာနိ—  အယံ ဝုစ္စတိ “ဇရာ”. တတ္ထ ကတမံ မရဏံ? ယော တေသံ တေသံ ဓမ္မာနံ ခယော ဝယော ဘေဒေါ ပရိဘေဒေါ အနိစ္စတာ အန္တရဓာနံ—  ဣဒံ ဝုစ္စတိ “မရဏံ”. ဣတိ အယဉ္စ ဇရာ, ဣဒဉ္စ မရဏံ. ဣဒံ ဝုစ္စတိ “ဇာတိပစ္စယာ ဇရာမရဏံ”.
</Paragraph>

<Paragraph number="1119" book="vbh">
ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီတိ. ဧဝမေတဿ ကေဝလဿ ဒုက္ခက္ခန္ဓဿ သင်္ဂတိ ဟောတိ, သမာဂမော ဟောတိ, သမောဓာနံ ဟောတိ, ပါတုဘာဝေါ ဟောတိ. တေန ဝုစ္စတိ “ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီ”တိ. (1:*13*)
</Paragraph>

</Division>
<Division number="274" book="vbh" e="ch" v="30" p="166">

<Paragraph number="1120" book="vbh">
တသ္မိံ သမယေ အဝိဇ္ဇာပစ္စယာ သင်္ခါရော, သင်္ခါရပစ္စယာပိ အဝိဇ္ဇာ; သင်္ခါရပစ္စယာ ဝိညာဏံ, ဝိညာဏပစ္စယာပိ သင်္ခါရော; ဝိညာဏပစ္စယာ နာမံ, နာမပစ္စယာပိ ဝိညာဏံ; နာမပစ္စယာ ဖဿော, ဖဿပစ္စယာပိ နာမံ; ဖဿပစ္စယာ ဝေဒနာ, ဝေဒနာပစ္စယာပိ ဖဿော; ဝေဒနာပစ္စယာ တဏှာ, တဏှာပစ္စယာပိ ဝေဒနာ; တဏှာပစ္စယာ ဥပါဒါနံ, ဥပါဒါနပစ္စယာပိ တဏှာ; ဥပါဒါနပစ္စယာ ဘဝေါ, ဘဝပစ္စယာ ဇာတိ, ဇာတိပစ္စယာ ဇရာမရဏံ. ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ.
</Paragraph>

</Division>
<Division number="275" book="vbh" e="ch" v="30" p="166">

<Paragraph number="1121" book="vbh">
တတ္ထ ကတမာ အဝိဇ္ဇာ? ယံ အညာဏံ အဒဿနံ …ပေ…  အဝိဇ္ဇာလင်္ဂီ မောဟော အကုသလမူလံ—  အယံ ဝုစ္စတိ “အဝိဇ္ဇာ”.
</Paragraph>

<Paragraph number="1122" book="vbh">
တတ္ထ ကတမော အဝိဇ္ဇာပစ္စယာ သင်္ခါရော? ယာ စေတနာ သဉ္စေတနာ သဉ္စေတယိတတ္တံ—  အယံ ဝုစ္စတိ “အဝိဇ္ဇာပစ္စယာ သင်္ခါရော”.
</Paragraph>

<Paragraph number="1123" book="vbh">
တတ္ထ ကတမာ သင်္ခါရပစ္စယာပိ အဝိဇ္ဇာ? ယံ အညာဏံ အဒဿနံ …ပေ…  အဝိဇ္ဇာလင်္ဂီ မောဟော အကုသလမူလံ—  အယံ ဝုစ္စတိ “သင်္ခါရပစ္စယာပိ အဝိဇ္ဇာ”.
</Paragraph>

<Paragraph number="1124" book="vbh">
တတ္ထ ကတမံ သင်္ခါရပစ္စယာ ဝိညာဏံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “သင်္ခါရပစ္စယာ ဝိညာဏံ”.
</Paragraph>

<Paragraph number="1125" book="vbh">
တတ္ထ ကတမော ဝိညာဏပစ္စယာပိ သင်္ခါရော? ယာ စေတနာ သဉ္စေတနာ သဉ္စေတယိတတ္တံ—  အယံ ဝုစ္စတိ “ဝိညာဏပစ္စယာပိ သင်္ခါရော”.
</Paragraph>

<Paragraph number="1126" book="vbh">
တတ္ထ ကတမံ ဝိညာဏပစ္စယာ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ “ဝိညာဏပစ္စယာ နာမံ”.
</Paragraph>

<Paragraph number="1127" book="vbh">
တတ္ထ ကတမံ နာမပစ္စယာပိ ဝိညာဏံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “နာမပစ္စယာပိ ဝိညာဏံ”.
</Paragraph>

<Paragraph number="1128" book="vbh">
နာမပစ္စယာ ဖဿောတိ. တတ္ထ ကတမံ နာမံ? ဌပေတွာ ဖဿံ, ဝေဒနာက္ခန္ဓော သညာက္ခန္ဓော သင်္ခါရက္ခန္ဓော ဝိညာဏက္ခန္ဓော—  ဣဒံ ဝုစ္စတိ “နာမံ”.
</Paragraph>

<Paragraph number="1129" book="vbh">
တတ္ထ ကတမော နာမပစ္စယာ ဖဿော? ယော ဖဿော ဖုသနာ သမ္ဖုသနာ သမ္ဖုသိတတ္တံ—  အယံ ဝုစ္စတိ “နာမပစ္စယာ ဖဿော”.
</Paragraph>

<Paragraph number="1130" book="vbh">
တတ္ထ ကတမံ ဖဿပစ္စယာပိ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော, ဝိညာဏက္ခန္ဓော—  ဣဒံ ဝုစ္စတိ “ဖဿပစ္စယာပိ နာမံ” …ပေ…  တေန ဝုစ္စတိ “ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီ”တိ. (2:*14*)
</Paragraph>

</Division>
<Division number="276" book="vbh" e="ch" v="30" p="167">

<Paragraph number="1131" book="vbh">
တသ္မိံ သမယေ အဝိဇ္ဇာပစ္စယာ သင်္ခါရော, သင်္ခါရပစ္စယာပိ အဝိဇ္ဇာ; သင်္ခါရပစ္စယာ ဝိညာဏံ, ဝိညာဏပစ္စယာပိ သင်္ခါရော; ဝိညာဏပစ္စယာ နာမရူပံ, နာမရူပပစ္စယာပိ ဝိညာဏံ; နာမရူပပစ္စယာ ဆဋ္ဌာယတနံ, ဆဋ္ဌာယတနပစ္စယာပိ နာမရူပံ; ဆဋ္ဌာယတနပစ္စယာ ဖဿော, ဖဿပစ္စယာပိ ဆဋ္ဌာယတနံ; ဖဿပစ္စယာ ဝေဒနာ, ဝေဒနာပစ္စယာပိ ဖဿော; ဝေဒနာပစ္စယာ တဏှာ, တဏှာပစ္စယာပိ ဝေဒနာ; တဏှာပစ္စယာ ဥပါဒါနံ, ဥပါဒါနပစ္စယာပိ တဏှာ; ဥပါဒါနပစ္စယာ ဘဝေါ, ဘဝပစ္စယာ ဇာတိ, ဇာတိပစ္စယာ ဇရာမရဏံ. ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ.
</Paragraph>

</Division>
<Division number="277" book="vbh" e="ch" v="30" p="167">

<Paragraph number="1132" book="vbh">
တတ္ထ ကတမာ အဝိဇ္ဇာ? ယံ အညာဏံ အဒဿနံ …ပေ…  အဝိဇ္ဇာလင်္ဂီ မောဟော အကုသလမူလံ—  အယံ ဝုစ္စတိ “အဝိဇ္ဇာ”.
</Paragraph>

<Paragraph number="1133" book="vbh">
တတ္ထ ကတမော အဝိဇ္ဇာပစ္စယာ သင်္ခါရော? ယာ စေတနာ သဉ္စေတနာ သဉ္စေတယိတတ္တံ—  အယံ ဝုစ္စတိ “အဝိဇ္ဇာပစ္စယာ သင်္ခါရော”.
</Paragraph>

<Paragraph number="1134" book="vbh">
တတ္ထ ကတမာ သင်္ခါရပစ္စယာပိ အဝိဇ္ဇာ? ယံ အညာဏံ အဒဿနံ …ပေ…  အဝိဇ္ဇာလင်္ဂီ မောဟော အကုသလမူလံ—  အယံ ဝုစ္စတိ “သင်္ခါရပစ္စယာပိ အဝိဇ္ဇာ”.
</Paragraph>

<Paragraph number="1135" book="vbh">
တတ္ထ ကတမံ သင်္ခါရပစ္စယာ ဝိညာဏံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “သင်္ခါရပစ္စယာ ဝိညာဏံ”.
</Paragraph>

<Paragraph number="1136" book="vbh">
တတ္ထ ကတမော ဝိညာဏပစ္စယာပိ သင်္ခါရော? ယာ စေတနာ သဉ္စေတနာ သဉ္စေတယိတတ္တံ—  အယံ ဝုစ္စတိ “ဝိညာဏပစ္စယာပိ သင်္ခါရော”.
</Paragraph>

<Paragraph number="1137" book="vbh">
တတ္ထ ကတမံ ဝိညာဏပစ္စယာ နာမရူပံ? အတ္ထိ နာမံ, အတ္ထိ ရူပံ. တတ္ထ ကတမံ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ “နာမံ”. တတ္ထ ကတမံ ရူပံ? စက္ခာယတနဿ ဥပစယော, သောတာယတနဿ ဥပစယော, ဃာနာယတနဿ ဥပစယော, ဇိဝှါယတနဿ ဥပစယော, ကာယာယတနဿ ဥပစယော, ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ—  ဣဒံ ဝုစ္စတိ “ရူပံ”. ဣတိ ဣဒဉ္စ နာမံ, ဣဒဉ္စ ရူပံ. ဣဒံ ဝုစ္စတိ “ဝိညာဏပစ္စယာ နာမရူပံ”.
</Paragraph>

<Paragraph number="1138" book="vbh">
နာမရူပပစ္စယာပိ ဝိညာဏန္တိ. အတ္ထိ နာမံ, အတ္ထိ ရူပံ. တတ္ထ ကတမံ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ “နာမံ”. တတ္ထ ကတမံ ရူပံ? ယံ ရူပံ နိဿာယ မနောဝိညာဏဓာတု ဝတ္တတိ—  ဣဒံ ဝုစ္စတိ “ရူပံ”. ဣတိ ဣဒဉ္စ နာမံ, ဣဒဉ္စ ရူပံ. ဣဒံ ဝုစ္စတိ “နာမရူပံ”.
</Paragraph>

<Paragraph number="1139" book="vbh">
တတ္ထ ကတမံ နာမရူပပစ္စယာပိ ဝိညာဏံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “နာမရူပပစ္စယာပိ ဝိညာဏံ”.
</Paragraph>

<Paragraph number="1140" book="vbh">
နာမရူပပစ္စယာ ဆဋ္ဌာယတနန္တိ. အတ္ထိ နာမံ, အတ္ထိ ရူပံ. တတ္ထ ကတမံ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ “နာမံ”. တတ္ထ ကတမံ ရူပံ? ယံ ရူပံ နိဿာယ မနောဝိညာဏဓာတု ဝတ္တတိ—  ဣဒံ ဝုစ္စတိ “ရူပံ”. ဣတိ ဣဒဉ္စ နာမံ, ဣဒဉ္စ ရူပံ. ဣဒံ ဝုစ္စတိ “နာမရူပံ”.
</Paragraph>

<Paragraph number="1141" book="vbh">
တတ္ထ ကတမံ နာမရူပပစ္စယာ ဆဋ္ဌာယတနံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “နာမရူပပစ္စယာ ဆဋ္ဌာယတနံ”.
</Paragraph>

<Paragraph number="1142" book="vbh">
တတ္ထ ကတမံ ဆဋ္ဌာယတနပစ္စယာပိ နာမရူပံ? အတ္ထိ နာမံ, အတ္ထိ ရူပံ. တတ္ထ ကတမံ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ “နာမံ”. တတ္ထ ကတမံ ရူပံ? စက္ခာယတနဿ ဥပစယော, သောတာယတနဿ ဥပစယော, ဃာနာယတနဿ ဥပစယော, ဇိဝှါယတနဿ ဥပစယော, ကာယာယတနဿ ဥပစယော, ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ—  ဣဒံ ဝုစ္စတိ “ရူပံ”. ဣတိ ဣဒဉ္စ နာမံ, ဣဒဉ္စ ရူပံ. ဣဒံ ဝုစ္စတိ “ဆဋ္ဌာယတနပစ္စယာပိ နာမရူပံ”.
</Paragraph>

<Paragraph number="1143" book="vbh">
တတ္ထ ကတမော ဆဋ္ဌာယတနပစ္စယာ ဖဿော? ယော ဖဿော ဖုသနာ သမ္ဖုသနာ သမ္ဖုသိတတ္တံ—  အယံ ဝုစ္စတိ “ဆဋ္ဌာယတနပစ္စယာ ဖဿော”.
</Paragraph>

<Paragraph number="1144" book="vbh">
တတ္ထ ကတမံ ဖဿပစ္စယာပိ ဆဋ္ဌာယတနံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “ဖဿပစ္စယာပိ ဆဋ္ဌာယတနံ” …ပေ…  တေန ဝုစ္စတိ “ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီ”တိ. (3:*15*)
</Paragraph>

</Division>
<Division number="278" book="vbh" e="ch" v="30" p="169">

<Paragraph number="1145" book="vbh">
တသ္မိံ သမယေ အဝိဇ္ဇာပစ္စယာ သင်္ခါရော, သင်္ခါရပစ္စယာပိ အဝိဇ္ဇာ; သင်္ခါရပစ္စယာ ဝိညာဏံ, ဝိညာဏပစ္စယာပိ သင်္ခါရော; ဝိညာဏပစ္စယာ နာမရူပံ, နာမရူပပစ္စယာပိ ဝိညာဏံ; နာမရူပပစ္စယာ သဠာယတနံ, ဆဋ္ဌာယတနပစ္စယာပိ နာမရူပံ; ဆဋ္ဌာယတနပစ္စယာ ဖဿော, ဖဿပစ္စယာပိ ဆဋ္ဌာယတနံ; ဖဿပစ္စယာ ဝေဒနာ, ဝေဒနာပစ္စယာပိ ဖဿော; ဝေဒနာပစ္စယာ တဏှာ, တဏှာပစ္စယာပိ ဝေဒနာ; တဏှာပစ္စယာ ဥပါဒါနံ, ဥပါဒါနပစ္စယာပိ တဏှာ; ဥပါဒါနပစ္စယာ ဘဝေါ, ဘဝပစ္စယာ ဇာတိ, ဇာတိပစ္စယာ ဇရာမရဏံ. ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ.
</Paragraph>

</Division>
<Division number="279" book="vbh" e="ch" v="30" p="169">

<Paragraph number="1146" book="vbh">
တတ္ထ ကတမာ အဝိဇ္ဇာ? ယံ အညာဏံ အဒဿနံ …ပေ…  အဝိဇ္ဇာလင်္ဂီ မောဟော အကုသလမူလံ—  အယံ ဝုစ္စတိ “အဝိဇ္ဇာ”.
</Paragraph>

<Paragraph number="1147" book="vbh">
တတ္ထ ကတမော အဝိဇ္ဇာပစ္စယာ သင်္ခါရော? ယာ စေတနာ သဉ္စေတနာ သဉ္စေတယိတတ္တံ—  အယံ ဝုစ္စတိ “အဝိဇ္ဇာပစ္စယာ သင်္ခါရော”.
</Paragraph>

<Paragraph number="1148" book="vbh">
တတ္ထ ကတမာ သင်္ခါရပစ္စယာပိ အဝိဇ္ဇာ? ယံ အညာဏံ အဒဿနံ …ပေ…  အဝိဇ္ဇာလင်္ဂီ မောဟော အကုသလမူလံ—  အယံ ဝုစ္စတိ “သင်္ခါရပစ္စယာပိ အဝိဇ္ဇာ”.
</Paragraph>

<Paragraph number="1149" book="vbh">
တတ္ထ ကတမံ သင်္ခါရပစ္စယာ ဝိညာဏံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “သင်္ခါရပစ္စယာ ဝိညာဏံ”.
</Paragraph>

<Paragraph number="1150" book="vbh">
တတ္ထ ကတမော ဝိညာဏပစ္စယာပိ သင်္ခါရော? ယာ စေတနာ သဉ္စေတနာ သဉ္စေတယိတတ္တံ—  အယံ ဝုစ္စတိ “ဝိညာဏပစ္စယာပိ သင်္ခါရော”.
</Paragraph>

<Paragraph number="1151" book="vbh">
တတ္ထ ကတမံ ဝိညာဏပစ္စယာ နာမရူပံ? အတ္ထိ နာမံ, အတ္ထိ ရူပံ. တတ္ထ ကတမံ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ နာမံ. တတ္ထ ကတမံ ရူပံ? စက္ခာယတနဿ ဥပစယော, သောတာယတနဿ ဥပစယော, ဃာနာယတနဿ ဥပစယော, ဇိဝှါယတနဿ ဥပစယော, ကာယာယတနဿ ဥပစယော, ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ—  ဣဒံ ဝုစ္စတိ “ရူပံ”. ဣတိ ဣဒဉ္စ နာမံ, ဣဒဉ္စ ရူပံ. ဣဒံ ဝုစ္စတိ “ဝိညာဏပစ္စယာ နာမရူပံ”.
</Paragraph>

<Paragraph number="1152" book="vbh">
နာမရူပပစ္စယာပိ ဝိညာဏန္တိ. အတ္ထိ နာမံ, အတ္ထိ ရူပံ. တတ္ထ ကတမံ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ “နာမံ”. တတ္ထ ကတမံ ရူပံ? ယံ ရူပံ နိဿာယ မနောဝိညာဏဓာတု ဝတ္တတိ—  ဣဒံ ဝုစ္စတိ “ရူပံ”. ဣတိ ဣဒဉ္စ နာမံ, ဣဒဉ္စ ရူပံ. ဣဒံ ဝုစ္စတိ “နာမရူပံ”.
</Paragraph>

<Paragraph number="1153" book="vbh">
တတ္ထ ကတမံ နာမရူပပစ္စယာပိ ဝိညာဏံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “နာမရူပပစ္စယာပိ ဝိညာဏံ”.
</Paragraph>

<Paragraph number="1154" book="vbh">
နာမရူပပစ္စယာ သဠာယတနန္တိ. အတ္ထိ နာမံ, အတ္ထိ ရူပံ. တတ္ထ ကတမံ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ “နာမံ”. တတ္ထ ကတမံ ရူပံ? စတ္တာရော စ မဟာဘူတာ, ယဉ္စ ရူပံ နိဿာယ မနောဝိညာဏဓာတု ဝတ္တတိ—  ဣဒံ ဝုစ္စတိ “ရူပံ”. ဣတိ ဣဒဉ္စ နာမံ, ဣဒဉ္စ ရူပံ. ဣဒံ ဝုစ္စတိ “နာမရူပံ”.
</Paragraph>

<Paragraph number="1155" book="vbh">
တတ္ထ ကတမံ နာမရူပပစ္စယာ သဠာယတနံ? စက္ခာယတနံ, သောတာယတနံ, ဃာနာယတနံ, ဇိဝှါယတနံ, ကာယာယတနံ, မနာယတနံ—  ဣဒံ ဝုစ္စတိ “နာမရူပပစ္စယာ သဠာယတနံ”.
</Paragraph>

<Paragraph number="1156" book="vbh">
တတ္ထ ကတမံ ဆဋ္ဌာယတနပစ္စယာပိ နာမရူပံ? အတ္ထိ နာမံ, အတ္ထိ ရူပံ. တတ္ထ ကတမံ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ “နာမံ”. တတ္ထ ကတမံ ရူပံ? စက္ခာယတနဿ ဥပစယော, သောတာယတနဿ ဥပစယော, ဃာနာယတနဿ ဥပစယော, ဇိဝှါယတနဿ ဥပစယော, ကာယာယတနဿ ဥပစယော, ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ—  ဣဒံ ဝုစ္စတိ “ရူပံ”. ဣတိ ဣဒဉ္စ နာမံ, ဣဒဉ္စ ရူပံ. ဣဒံ ဝုစ္စတိ “ဆဋ္ဌာယတနပစ္စယာပိ နာမရူပံ”.
</Paragraph>

<Paragraph number="1157" book="vbh">
တတ္ထ ကတမော ဆဋ္ဌာယတနပစ္စယာ ဖဿော? ယော ဖဿော ဖုသနာ သမ္ဖုသနာ သမ္ဖုသိတတ္တံ—  အယံ ဝုစ္စတိ “ဆဋ္ဌာယတနပစ္စယာ ဖဿော”.
</Paragraph>

<Paragraph number="1158" book="vbh">
တတ္ထ ကတမံ ဖဿပစ္စယာပိ ဆဋ္ဌာယတနံ? ယံ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  ဣဒံ ဝုစ္စတိ “ဖဿပစ္စယာပိ ဆဋ္ဌာယတနံ”.
</Paragraph>

<Paragraph number="1159" book="vbh">
တတ္ထ ကတမာ ဖဿပစ္စယာ ဝေဒနာ? ယံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ—  အယံ ဝုစ္စတိ “ဖဿပစ္စယာ ဝေဒနာ” …ပေ…  တေန ဝုစ္စတိ “ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီ”တိ. (4:*16*)

</Paragraph>
</Division>

<Paragraph number="1160" type="center" book="vbh">
အညမညစတုက္ကံ.
</Paragraph>