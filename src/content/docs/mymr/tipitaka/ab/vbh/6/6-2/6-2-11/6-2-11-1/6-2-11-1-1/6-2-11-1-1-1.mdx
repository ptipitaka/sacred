---
title: 6.2.11.1.1.1 စက္ခုဝိညာဏစိတ္တ
tableOfContents: false
sidebar:
  order: 1
type: tipitaka
basket: ab
book: vbh
review:
  current: review
  updated: '2025-10-27T21:48:03.654543'
  updated_by: ''
  notes: ''
  history:
  - state: review
    date: '2025-10-27T21:48:03.654543'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="306" book="vbh" e="ch" v="30" p="181">

<Paragraph number="1229" book="vbh">
ကတမေ ဓမ္မာ အဗျာကတာ? ယသ္မိံ သမယေ ကာမာဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ စက္ခုဝိညာဏံ ဥပ္ပန္နံ ဟောတိ ဥပေက္ခာသဟဂတံ ရူပါရမ္မဏံ, တသ္မိံ သမယေ သင်္ခါရပစ္စယာ ဝိညာဏံ, ဝိညာဏပစ္စယာ နာမံ, နာမပစ္စယာ ဆဋ္ဌာယတနံ, ဆဋ္ဌာယတနပစ္စယာ ဖဿော, ဖဿပစ္စယာ ဝေဒနာ, ဝေဒနာပစ္စယာ ဘဝေါ, ဘဝပစ္စယာ ဇာတိ, ဇာတိပစ္စယာ ဇရာမရဏံ. ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ.
</Paragraph>

</Division>
<Division number="307" book="vbh" e="ch" v="30" p="181">

<Paragraph number="1230" book="vbh">
တတ္ထ ကတမော သင်္ခါရော? ယာ စေတနာ သဉ္စေတနာ သဉ္စေတယိတတ္တံ—  အယံ ဝုစ္စတိ “သင်္ခါရော”.
</Paragraph>

<Paragraph number="1231" book="vbh">
တတ္ထ ကတမံ သင်္ခါရပစ္စယာ ဝိညာဏံ? ယံ စိတ္တံ မနော မာနသံ …ပေ…  တဇ္ဇာစက္ခုဝိညာဏဓာတု—  ဣဒံ ဝုစ္စတိ “သင်္ခါရပစ္စယာ ဝိညာဏံ”.
</Paragraph>

<Paragraph number="1232" book="vbh">
တတ္ထ ကတမံ ဝိညာဏပစ္စယာ နာမံ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ ဝုစ္စတိ “ဝိညာဏပစ္စယာ နာမံ”.
</Paragraph>

<Paragraph number="1233" book="vbh">
တတ္ထ ကတမံ နာမပစ္စယာ ဆဋ္ဌာယတနံ? ယံ စိတ္တံ မနော မာနသံ …ပေ…  တဇ္ဇာစက္ခုဝိညာဏဓာတု—  ဣဒံ ဝုစ္စတိ “နာမပစ္စယာ ဆဋ္ဌာယတနံ”.
</Paragraph>

<Paragraph number="1234" book="vbh">
တတ္ထ ကတမော ဆဋ္ဌာယတနပစ္စယာ ဖဿော? ယော ဖဿော ဖုသနာ သမ္ဖုသနာ သမ္ဖုသိတတ္တံ—  အယံ ဝုစ္စတိ “ဆဋ္ဌာယတနပစ္စယာ ဖဿော”.
</Paragraph>

<Paragraph number="1235" book="vbh">
တတ္ထ ကတမာ ဖဿပစ္စယာ ဝေဒနာ? ယံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ—  အယံ ဝုစ္စတိ “ဖဿပစ္စယာ ဝေဒနာ”.
</Paragraph>

<Paragraph number="1236" book="vbh">
တတ္ထ ကတမော ဝေဒနာပစ္စယာ ဘဝေါ? ဌပေတွာ ဝေဒနံ, သညာက္ခန္ဓော သင်္ခါရက္ခန္ဓော ဝိညာဏက္ခန္ဓော—  အယံ ဝုစ္စတိ “ဝေဒနာပစ္စယာ ဘဝေါ” …ပေ…  တေန ဝုစ္စတိ “ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတီ”တိ.
</Paragraph>

</Division>
<Division number="308" book="vbh" e="ch" v="30" p="182">

<Paragraph number="1237" book="vbh">
တသ္မိံ သမယေ သင်္ခါရပစ္စယာ ဝိညာဏံ သင်္ခါရဟေတုကံ, ဝိညာဏပစ္စယာ နာမံ ဝိညာဏဟေတုကံ, နာမပစ္စယာ ဆဋ္ဌာယတနံ နာမဟေတုကံ, ဆဋ္ဌာယတနပစ္စယာ ဖဿော ဆဋ္ဌာယတနဟေတုကော, ဖဿပစ္စယာ ဝေဒနာ ဖဿဟေတုကာ, ဝေဒနာပစ္စယာ ဘဝေါ, ဘဝပစ္စယာ ဇာတိ, ဇာတိပစ္စယာ ဇရာမရဏံ. ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ.
</Paragraph>

</Division>
<Division number="309" book="vbh" e="ch" v="30" p="182">

<Paragraph number="1238" book="vbh">
တသ္မိံ သမယေ သင်္ခါရပစ္စယာ ဝိညာဏံ သင်္ခါရသမ္ပယုတ္တံ, ဝိညာဏပစ္စယာ နာမံ ဝိညာဏသမ္ပယုတ္တံ, နာမပစ္စယာ ဆဋ္ဌာယတနံ နာမသမ္ပယုတ္တံ, ဆဋ္ဌာယတနပစ္စယာ ဖဿော ဆဋ္ဌာယတနသမ္ပယုတ္တော, ဖဿပစ္စယာ ဝေဒနာ ဖဿသမ္ပယုတ္တာ, ဝေဒနာပစ္စယာ ဘဝေါ, ဘဝပစ္စယာ ဇာတိ, ဇာတိပစ္စယာ ဇရာမရဏံ. ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ.
</Paragraph>

</Division>
<Division number="310" book="vbh" e="ch" v="30" p="182">

<Paragraph number="1239" book="vbh">
တသ္မိံ သမယေ သင်္ခါရပစ္စယာ ဝိညာဏံ, ဝိညာဏပစ္စယာပိ သင်္ခါရော; ဝိညာဏပစ္စယာ နာမံ, နာမပစ္စယာပိ ဝိညာဏံ; နာမပစ္စယာ ဆဋ္ဌာယတနံ, ဆဋ္ဌာယတနပစ္စယာပိ နာမံ; ဆဋ္ဌာယတနပစ္စယာ ဖဿော, ဖဿပစ္စယာပိ ဆဋ္ဌာယတနံ; ဖဿပစ္စယာ ဝေဒနာ, ဝေဒနာပစ္စယာပိ ဖဿော; ဝေဒနာပစ္စယာ ဘဝေါ, ဘဝပစ္စယာ ဇာတိ, ဇာတိပစ္စယာ ဇရာမရဏံ. ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ.
</Paragraph>
</Division>