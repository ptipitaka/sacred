---
title: "16.1.1 ဧကကမာတိကာ"
tableOfContents: false
sidebar:
  order: 1
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="vbh">
* ဉာဏဝိဘင်္ဂ
</Paragraph>



<Division number="751" book="vbh" e="ch" v="30" p="323">

<Paragraph number="2203" book="vbh">
ဧကဝိဓေန ဉာဏဝတ္ထု—  ပဉ္စ ဝိညာဏာ န ဟေတူ, အဟေတုကာ, ဟေတုဝိပ္ပယုတ္တာ, သပ္ပစ္စယာ, သင်္ခတာ, အရူပါ, လောကိယာ, သာသဝါ, သံယောဇနိယာ, ဂန္ထနိယာ, ဩဃနိယာ, ယောဂနိယာ, နီဝရဏိယာ, ပရာမဋ္ဌာ, ဥပါဒါနိယာ, သံကိလေသိကာ, အဗျာကတာ, သာရမ္မဏာ, အစေတသိကာ, ဝိပါကာ, ဥပါဒိန္နုပါဒါနိယာ, အသံကိလိဋ္ဌသံကိလေသိကာ, န သဝိတက္ကသဝိစာရာ, န အဝိတက္ကဝိစာရမတ္တာ, အဝိတက္ကအဝိစာရာ, န ပီတိသဟဂတာ, နေဝ ဒဿနေန န ဘာဝနာယ ပဟာတဗ္ဗာ, နေဝ ဒဿနေန န ဘာဝနာယ ပဟာတဗ္ဗဟေတုကာ, နေဝါစယဂါမိနာပစယဂါမိနော, နေဝသေက္ခနာသေက္ခာ, ပရိတ္တာ, ကာမာဝစရာ, န ရူပါဝစရာ, န အရူပါဝစရာ, ပရိယာပန္နာ, နော အပရိယာပန္နာ, အနိယတာ, အနိယျာနိကာ. (1)
</Paragraph>

<Paragraph number="2204" book="vbh">
ဥပ္ပန္နဝတ္ထုကာ ဥပ္ပန္နာရမ္မဏာ. (2)
</Paragraph>

<Paragraph number="2205" book="vbh">
ပုရေဇာတဝတ္ထုကာ ပုရေဇာတာရမ္မဏာ. (3)
</Paragraph>

<Paragraph number="2206" book="vbh">
အဇ္ဈတ္တိကဝတ္ထုကာ ဗာဟိရာရမ္မဏာ. (4)
</Paragraph>

<Paragraph number="2207" book="vbh">
အသမ္ဘိန္နဝတ္ထုကာ အသမ္ဘိန္နာရမ္မဏာ. (5)
</Paragraph>

<Paragraph number="2208" book="vbh">
နာနာဝတ္ထုကာ နာနာရမ္မဏာ. (6)
</Paragraph>

<Paragraph number="2209" book="vbh">
န အညမညဿ ဂေါစရဝိသယံ ပစ္စနုဘောန္တိ. (7)
</Paragraph>

<Paragraph number="2210" book="vbh">
န အသမန္နာဟာရာ ဥပ္ပဇ္ဇန္တိ. (8)
</Paragraph>

<Paragraph number="2211" book="vbh">
န အမနသိကာရာ ဥပ္ပဇ္ဇန္တိ. (9)
</Paragraph>

<Paragraph number="2212" book="vbh">
န အဗ္ဗောကိဏ္ဏာ ဥပ္ပဇ္ဇန္တိ. (10)
</Paragraph>

<Paragraph number="2213" book="vbh">
န အပုဗ္ဗံ အစရိမံ ဥပ္ပဇ္ဇန္တိ. (11)
</Paragraph>

<Paragraph number="2214" book="vbh">
န အညမညဿ သမနန္တရာ ဥပ္ပဇ္ဇန္တိ. (12)
</Paragraph>

<Paragraph number="2215" book="vbh">
ပဉ္စ ဝိညာဏာ အနာဘောဂါ. (13)
</Paragraph>

<Paragraph number="2216" book="vbh">
ပဉ္စဟိ ဝိညာဏေဟိ န ကဉ္စိ ဓမ္မံ ပဋိဝိဇာနာတိ အညတြ အဘိနိပါတမတ္တာ. (14)
</Paragraph>

<Paragraph number="2217" book="vbh">
ပဉ္စန္နံ ဝိညာဏာနံ သမနန္တရာပိ န ကဉ္စိ ဓမ္မံ ပဋိဝိဇာနာတိ. (15)
</Paragraph>

<Paragraph number="2218" book="vbh">
ပဉ္စဟိ ဝိညာဏေဟိ န ကဉ္စိ ဣရိယာပထံ ကပ္ပေတိ. (16)
</Paragraph>

<Paragraph number="2219" book="vbh">
ပဉ္စန္နံ ဝိညာဏာနံ သမနန္တရာပိ န ကဉ္စိ ဣရိယာပထံ ကပ္ပေတိ. (17)
</Paragraph>

<Paragraph number="2220" book="vbh">
ပဉ္စဟိ ဝိညာဏေဟိ န ကာယကမ္မံ န ဝစီကမ္မံ ပဋ္ဌပေတိ. (18)
</Paragraph>

<Paragraph number="2221" book="vbh">
ပဉ္စန္နံ ဝိညာဏာနံ သမနန္တရာပိ န ကာယကမ္မံ န ဝစီကမ္မံ ပဋ္ဌပေတိ. (19)
</Paragraph>

<Paragraph number="2222" book="vbh">
ပဉ္စဟိ ဝိညာဏေဟိ န ကုသလာကုသလံ ဓမ္မံ သမာဒိယတိ. (20)
</Paragraph>

<Paragraph number="2223" book="vbh">
ပဉ္စန္နံ ဝိညာဏာနံ သမနန္တရာပိ န ကုသလာကုသလံ ဓမ္မံ သမာဒိယတိ. (21)
</Paragraph>

<Paragraph number="2224" book="vbh">
ပဉ္စဟိ ဝိညာဏေဟိ န သမာပဇ္ဇတိ န ဝုဋ္ဌာတိ. (22)
</Paragraph>

<Paragraph number="2225" book="vbh">
ပဉ္စန္နံ ဝိညာဏာနံ သမနန္တရာပိ န သမာပဇ္ဇတိ န ဝုဋ္ဌာတိ. (23)
</Paragraph>

<Paragraph number="2226" book="vbh">
ပဉ္စဟိ ဝိညာဏေဟိ န စဝတိ န ဥပ္ပဇ္ဇတိ. (24)
</Paragraph>

<Paragraph number="2227" book="vbh">
ပဉ္စန္နံ ဝိညာဏာနံ သမနန္တရာပိ န စဝတိ န ဥပ္ပဇ္ဇတိ. (25)
</Paragraph>

<Paragraph number="2228" book="vbh">
ပဉ္စဟိ ဝိညာဏေဟိ န သုပတိ န ပဋိဗုဇ္ဈတိ န သုပိနံ ပဿတိ. (26)
</Paragraph>

<Paragraph number="2229" book="vbh">
ပဉ္စန္နံ ဝိညာဏာနံ သမနန္တရာပိ န သုပတိ န ပဋိဗုဇ္ဈတိ န သုပိနံ ပဿတိ, ယာထာဝကဝတ္ထုဝိဘာဝနာ ပညာ. (27)

</Paragraph>
</Division>

<Paragraph number="2230" type="center" book="vbh">
ဧဝံ ဧကဝိဓေန ဉာဏဝတ္ထု.
</Paragraph>