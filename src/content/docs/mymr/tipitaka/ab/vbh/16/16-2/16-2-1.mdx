---
title: 16.2.1 ဧကကနိဒ္ဒေသ
tableOfContents: false
sidebar:
  order: 1
type: tipitaka
basket: ab
book: vbh
review:
  current: review
  updated: '2025-10-27T21:48:03.079599'
  updated_by: ''
  notes: ''
  history:
  - state: review
    date: '2025-10-27T21:48:03.079599'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph type="center" book="vbh">
* ဉာဏဝိဘင်္ဂ
</Paragraph>



<Division number="761" book="vbh" e="ch" v="30" p="331">

<Paragraph number="2385" book="vbh">
ပဉ္စ ဝိညာဏာ န ဟေတုမေဝ, အဟေတုကမေဝ, ဟေတုဝိပ္ပယုတ္တမေဝ, သပ္ပစ္စယမေဝ, သင်္ခတမေဝ, အရူပမေဝ, လောကိယမေဝ, သာသဝမေဝ, သံယောဇနိယမေဝ, ဂန္ထနိယမေဝ, ဩဃနိယမေဝ, ယောဂနိယမေဝ, နီဝရဏိယမေဝ, ပရာမဋ္ဌမေဝ, ဥပါဒါနိယမေဝ, သံကိလေသိကမေဝ, အဗျာကတမေဝ, သာရမ္မဏမေဝ, အစေတသိကမေဝ, ဝိပါကမေဝ, ဥပါဒိန္နုပါဒါနိယမေဝ, အသံကိလိဋ္ဌသံကိလေသိကမေဝ, န သဝိတက္ကသဝိစာရမေဝ, န အဝိတက္ကဝိစာရမတ္တမေဝ, အဝိတက္ကအဝိစာရမေဝ, န ပီတိသဟဂတမေဝ, နေဝ ဒဿနေန န ဘာဝနာယ ပဟာတဗ္ဗမေဝ, နေဝ ဒဿနေန န ဘာဝနာယ ပဟာတဗ္ဗဟေတုကမေဝ, နေဝါစယဂါမိနာပစယဂါမိမေဝ, နေဝသေက္ခနာသေက္ခမေဝ, ပရိတ္တမေဝ, ကာမာဝစရမေဝ, န ရူပါဝစရမေဝ, န အရူပါဝစရမေဝ, ပရိယာပန္နမေဝ, နော အပရိယာပန္နမေဝ, အနိယတမေဝ, အနိယျာနိကမေဝ, ဥပ္ပန္နံ မနောဝိညာဏဝိညေယျမေဝ, အနိစ္စမေဝ, ဇရာဘိဘူတမေဝ. (1)
</Paragraph>

</Division>
<Division number="762" book="vbh" e="ch" v="30" p="331">

<Paragraph number="2386" book="vbh">
ပဉ္စ ဝိညာဏာ ဥပ္ပန္နဝတ္ထုကာ, ဥပ္ပန္နာရမ္မဏာတိ ဥပ္ပန္နသ္မိံ ဝတ္ထုသ္မိံ ဥပ္ပန္နေ အာရမ္မဏေ ဥပ္ပဇ္ဇန္တိ. (2)
</Paragraph>

<Paragraph number="2387" book="vbh">
ပုရေဇာတဝတ္ထုကာ, ပုရေဇာတာရမ္မဏာတိ ပုရေဇာတသ္မိံ ဝတ္ထုသ္မိံ ပုရေဇာတေ အာရမ္မဏေ ဥပ္ပဇ္ဇန္တိ. (3)
</Paragraph>

<Paragraph number="2388" book="vbh">
အဇ္ဈတ္တိကဝတ္ထုကာ, ဗာဟိရာရမ္မဏာတိ ပဉ္စန္နံ ဝိညာဏာနံ ဝတ္ထု အဇ္ဈတ္တိကာ, အာရမ္မဏာ ဗာဟိရာ. (4)
</Paragraph>

<Paragraph number="2389" book="vbh">
အသမ္ဘိန္နဝတ္ထုကာ, အသမ္ဘိန္နာရမ္မဏာတိ အသမ္ဘိန္နသ္မိံ ဝတ္ထုသ္မိံ အသမ္ဘိန္နေ အာရမ္မဏေ ဥပ္ပဇ္ဇန္တိ. (5)
</Paragraph>

<Paragraph number="2390" book="vbh">
နာနာဝတ္ထုကာ, နာနာရမ္မဏာတိ အညံ စက္ခုဝိညာဏဿ ဝတ္ထု စ အာရမ္မဏဉ္စ, အညံ သောတဝိညာဏဿ ဝတ္ထု စ အာရမ္မဏဉ္စ, အညံ ဃာနဝိညာဏဿ ဝတ္ထု စ အာရမ္မဏဉ္စ, အညံ ဇိဝှါဝိညာဏဿ ဝတ္ထု စ အာရမ္မဏဉ္စ, အညံ ကာယဝိညာဏဿ ဝတ္ထု စ အာရမ္မဏဉ္စ. (6)
</Paragraph>

</Division>
<Division number="763" book="vbh" e="ch" v="30" p="331">

<Paragraph number="2391" book="vbh">
န အညမညဿ ဂေါစရဝိသယံ ပစ္စနုဘောန္တီတိ စက္ခုဝိညာဏဿ ဂေါစရဝိသယံ သောတဝိညာဏံ န ပစ္စနုဘောတိ, သောတဝိညာဏဿ ဂေါစရဝိသယမ္ပိ စက္ခုဝိညာဏံ န ပစ္စနုဘောတိ. စက္ခုဝိညာဏဿ ဂေါစရဝိသယံ ဃာနဝိညာဏံ န ပစ္စနုဘောတိ, ဃာနဝိညာဏဿ ဂေါစရဝိသယမ္ပိ စက္ခုဝိညာဏံ န ပစ္စနုဘောတိ. စက္ခုဝိညာဏဿ ဂေါစရဝိသယံ ဇိဝှါဝိညာဏံ န ပစ္စနုဘောတိ, ဇိဝှါဝိညာဏဿ ဂေါစရဝိသယမ္ပိ စက္ခုဝိညာဏံ န ပစ္စနုဘောတိ. စက္ခုဝိညာဏဿ ဂေါစရဝိသယံ ကာယဝိညာဏံ န ပစ္စနုဘောတိ, ကာယဝိညာဏဿ ဂေါစရဝိသယမ္ပိ စက္ခုဝိညာဏံ န ပစ္စနုဘောတိ. သောတဝိညာဏဿ …ပေ…  ဃာနဝိညာဏဿ …ပေ…  ဇိဝှါဝိညာဏဿ …ပေ…  ကာယဝိညာဏဿ ဂေါစရဝိသယံ စက္ခုဝိညာဏံ န ပစ္စနုဘောတိ, စက္ခုဝိညာဏဿ ဂေါစရဝိသယမ္ပိ ကာယဝိညာဏံ န ပစ္စနုဘောတိ. ကာယဝိညာဏဿ ဂေါစရဝိသယံ သောတဝိညာဏံ န ပစ္စနုဘောတိ, သောတဝိညာဏဿ ဂေါစရဝိသယမ္ပိ ကာယဝိညာဏံ န ပစ္စနုဘောတိ. ကာယဝိညာဏဿ ဂေါစရဝိသယံ ဃာနဝိညာဏံ န ပစ္စနုဘောတိ, ဃာနဝိညာဏဿ ဂေါစရဝိသယမ္ပိ ကာယဝိညာဏံ န ပစ္စနုဘောတိ. ကာယဝိညာဏဿ ဂေါစရဝိသယံ ဇိဝှါဝိညာဏံ န ပစ္စနုဘောတိ, ဇိဝှါဝိညာဏဿ ဂေါစရဝိသယမ္ပိ ကာယဝိညာဏံ န ပစ္စနုဘောတိ. (7)
</Paragraph>

</Division>
<Division number="764" book="vbh" e="ch" v="30" p="332">

<Paragraph number="2392" book="vbh">
န အသမန္နာဟာရာ ဥပ္ပဇ္ဇန္တီတိ သမန္နာဟရန္တဿ ဥပ္ပဇ္ဇန္တိ. (8)
</Paragraph>

<Paragraph number="2393" book="vbh">
န အမနသိကာရာ ဥပ္ပဇ္ဇန္တီတိ မနသိကရောန္တဿ ဥပ္ပဇ္ဇန္တိ. (9)
</Paragraph>

<Paragraph number="2394" book="vbh">
န အဗ္ဗောကိဏ္ဏာ ဥပ္ပဇ္ဇန္တီတိ န ပဋိပါဋိယာ ဥပ္ပဇ္ဇန္တိ. (10)
</Paragraph>

<Paragraph number="2395" book="vbh">
န အပုဗ္ဗံ အစရိမံ ဥပ္ပဇ္ဇန္တီတိ န ဧကက္ခဏေ ဥပ္ပဇ္ဇန္တိ. (11)
</Paragraph>

</Division>
<Division number="765" book="vbh" e="ch" v="30" p="332">

<Paragraph number="2396" book="vbh">
န အညမညဿ သမနန္တရာ ဥပ္ပဇ္ဇန္တီတိ စက္ခုဝိညာဏဿ ဥပ္ပန္နသမနန္တရာ သောတဝိညာဏံ န ဥပ္ပဇ္ဇတိ, သောတဝိညာဏဿ ဥပ္ပန္နသမနန္တရာပိ စက္ခုဝိညာဏံ န ဥပ္ပဇ္ဇတိ. စက္ခုဝိညာဏဿ ဥပ္ပန္နသမနန္တရာ ဃာနဝိညာဏံ န ဥပ္ပဇ္ဇတိ, ဃာနဝိညာဏဿ ဥပ္ပန္နသမနန္တရာပိ စက္ခုဝိညာဏံ န ဥပ္ပဇ္ဇတိ. စက္ခုဝိညာဏဿ ဥပ္ပန္နသမနန္တရာ ဇိဝှါဝိညာဏံ န ဥပ္ပဇ္ဇတိ, ဇိဝှါဝိညာဏဿ ဥပ္ပန္နသမနန္တရာပိ စက္ခုဝိညာဏံ န ဥပ္ပဇ္ဇတိ. စက္ခုဝိညာဏဿ ဥပ္ပန္နသမနန္တရာ ကာယဝိညာဏံ န ဥပ္ပဇ္ဇတိ, ကာယဝိညာဏဿ ဥပ္ပန္နသမနန္တရာပိ စက္ခုဝိညာဏံ န ဥပ္ပဇ္ဇတိ. သောတဝိညာဏဿ …ပေ…  ဃာနဝိညာဏဿ …ပေ…  ဇိဝှါဝိညာဏဿ …ပေ…  ကာယဝိညာဏဿ ဥပ္ပန္နသမနန္တရာ စက္ခုဝိညာဏံ န ဥပ္ပဇ္ဇတိ, စက္ခုဝိညာဏဿ ဥပ္ပန္နသမနန္တရာပိ ကာယဝိညာဏံ န ဥပ္ပဇ္ဇတိ. ကာယဝိညာဏဿ ဥပ္ပန္နသမနန္တရာ သောတဝိညာဏံ န ဥပ္ပဇ္ဇတိ, သောတဝိညာဏဿ ဥပ္ပန္နသမနန္တရာပိ ကာယဝိညာဏံ န ဥပ္ပဇ္ဇတိ. ကာယဝိညာဏဿ ဥပ္ပန္နသမနန္တရာ ဃာနဝိညာဏံ န ဥပ္ပဇ္ဇတိ, ဃာနဝိညာဏဿ ဥပ္ပန္နသမနန္တရာပိ ကာယဝိညာဏံ န ဥပ္ပဇ္ဇတိ. ကာယဝိညာဏဿ ဥပ္ပန္နသမနန္တရာ ဇိဝှါဝိညာဏံ န ဥပ္ပဇ္ဇတိ, ဇိဝှါဝိညာဏဿ ဥပ္ပန္နသမနန္တရာပိ ကာယဝိညာဏံ န ဥပ္ပဇ္ဇတိ. (12)
</Paragraph>

</Division>
<Division number="766" book="vbh" e="ch" v="30" p="333">

<Paragraph number="2397" book="vbh">
ပဉ္စ ဝိညာဏာ အနာဘောဂါတိ ပဉ္စန္နံ ဝိညာဏာနံ နတ္ထိ အာဝဋ္ဋနာ ဝါ အာဘောဂေါ ဝါ သမန္နာဟာရော ဝါ မနသိကာရော ဝါ. (13)
</Paragraph>

<Paragraph number="2398" book="vbh">
ပဉ္စဟိ ဝိညာဏေဟိ န ကဉ္စိ ဓမ္မံ ပဋိဝိဇာနာတီတိ ပဉ္စဟိ ဝိညာဏေဟိ န ကဉ္စိ ဓမ္မံ ပဋိဝိဇာနာတိ. (14)
</Paragraph>

<Paragraph number="2399" book="vbh">
အညတြ အဘိနိပါတမတ္တာတိ အညတြ အာပါတမတ္တာ.
</Paragraph>

<Paragraph number="2400" book="vbh">
ပဉ္စန္နံ ဝိညာဏာနံ သမနန္တရာပိ န ကဉ္စိ ဓမ္မံ ပဋိဝိဇာနာတီတိ ပဉ္စန္နံ ဝိညာဏာနံ သမနန္တရာ မနောဓာတုယာပိ န ကဉ္စိ ဓမ္မံ ပဋိဝိဇာနာတိ. (15)
</Paragraph>

<Paragraph number="2401" book="vbh">
ပဉ္စဟိ ဝိညာဏေဟိ န ကဉ္စိ ဣရိယာပထံ ကပ္ပေတီတိ ပဉ္စဟိ ဝိညာဏေဟိ န ကဉ္စိ ဣရိယာပထံ ကပ္ပေတိ—  ဂမနံ ဝါ ဌာနံ ဝါ နိသဇ္ဇံ ဝါ သေယျံ ဝါ. (16)
</Paragraph>

<Paragraph number="2402" book="vbh">
ပဉ္စန္နံ ဝိညာဏာနံ သမနန္တရာပိ န ကဉ္စိ ဣရိယာပထံ ကပ္ပေတီတိ ပဉ္စန္နံ ဝိညာဏာနံ သမနန္တရာ မနောဓာတုယာပိ န ကဉ္စိ ဣရိယာပထံ ကပ္ပေတိ—  ဂမနံ ဝါ ဌာနံ ဝါ နိသဇ္ဇံ ဝါ သေယျံ ဝါ. (17)
</Paragraph>

<Paragraph number="2403" book="vbh">
ပဉ္စဟိ ဝိညာဏေဟိ န ကာယကမ္မံ န ဝစီကမ္မံ ပဋ္ဌပေတီတိ ပဉ္စဟိ ဝိညာဏေဟိ န ကာယကမ္မံ န ဝစီကမ္မံ ပဋ္ဌပေတိ. (18)
</Paragraph>

<Paragraph number="2404" book="vbh">
ပဉ္စန္နံ ဝိညာဏာနံ သမနန္တရာပိ န ကာယကမ္မံ န ဝစီကမ္မံ ပဋ္ဌပေတီတိ ပဉ္စန္နံ ဝိညာဏာနံ သမနန္တရာ မနောဓာတုယာပိ န ကာယကမ္မံ န ဝစီကမ္မံ ပဋ္ဌပေတိ. (19)
</Paragraph>

<Paragraph number="2405" book="vbh">
ပဉ္စဟိ ဝိညာဏေဟိ န ကုသလာကုသလံ ဓမ္မံ သမာဒိယတီတိ ပဉ္စဟိ ဝိညာဏေဟိ န ကုသလာကုသလံ ဓမ္မံ သမာဒိယတိ. (20)
</Paragraph>

<Paragraph number="2406" book="vbh">
ပဉ္စန္နံ ဝိညာဏာနံ သမနန္တရာပိ န ကုသလာကုသလံ ဓမ္မံ သမာဒိယတီတိ ပဉ္စန္နံ ဝိညာဏာနံ သမနန္တရာ မနောဓာတုယာပိ န ကုသလာကုသလံ ဓမ္မံ သမာဒိယတိ. (21)
</Paragraph>

<Paragraph number="2407" book="vbh">
ပဉ္စဟိ ဝိညာဏေဟိ န သမာပဇ္ဇတိ န ဝုဋ္ဌာတီတိ ပဉ္စဟိ ဝိညာဏေဟိ န သမာပဇ္ဇတိ န ဝုဋ္ဌာတိ. (22)
</Paragraph>

<Paragraph number="2408" book="vbh">
ပဉ္စန္နံ ဝိညာဏာနံ သမနန္တရာပိ န သမာပဇ္ဇတိ န ဝုဋ္ဌာတီတိ ပဉ္စန္နံ ဝိညာဏာနံ သမနန္တရာ မနောဓာတုယာပိ န သမာပဇ္ဇတိ န ဝုဋ္ဌာတိ. (23)
</Paragraph>

<Paragraph number="2409" book="vbh">
ပဉ္စဟိ ဝိညာဏေဟိ န စဝတိ န ဥပ္ပဇ္ဇတီတိ ပဉ္စဟိ ဝိညာဏေဟိ န စဝတိ န ဥပ္ပဇ္ဇတိ. (24)
</Paragraph>

<Paragraph number="2410" book="vbh">
ပဉ္စန္နံ ဝိညာဏာနံ သမနန္တရာပိ န စဝတိ န ဥပ္ပဇ္ဇတီတိ ပဉ္စန္နံ ဝိညာဏာနံ သမနန္တရာ မနောဓာတုယာပိ န စဝတိ န ဥပ္ပဇ္ဇတိ. (25)
</Paragraph>

<Paragraph number="2411" book="vbh">
ပဉ္စဟိ ဝိညာဏေဟိ န သုပတိ န ပဋိဗုဇ္ဈတိ န သုပိနံ ပဿတီတိ ပဉ္စဟိ ဝိညာဏေဟိ န သုပတိ န ပဋိဗုဇ္ဈတိ န သုပိနံ ပဿတိ. (26)
</Paragraph>

<Paragraph number="2412" book="vbh">
ပဉ္စန္နံ ဝိညာဏာနံ သမနန္တရာပိ န သုပတိ န ပဋိဗုဇ္ဈတိ န သုပိနံ ပဿတီတိ ပဉ္စန္နံ ဝိညာဏာနံ သမနန္တရာ မနောဓာတုယာပိ န သုပတိ န ပဋိဗုဇ္ဈတိ န သုပိနံ ပဿတိ. (27)
</Paragraph>

<Paragraph number="2413" book="vbh">
ဧဝံ ယာထာဝကဝတ္ထုဝိဘာဝနာ ပညာ.

</Paragraph>
</Division>

<Paragraph number="2414" type="center" book="vbh">
ဧဝံ ဧကဝိဓေန ဉာဏဝတ္ထု.

  
ဧကကံ.
</Paragraph>