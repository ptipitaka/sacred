---
title: "16.2.4 စတုက္ကနိဒ္ဒေသ"
tableOfContents: false
sidebar:
  order: 4
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="vbh">
* ဉာဏဝိဘင်္ဂ
</Paragraph>



<Division number="793" book="vbh" e="ch" v="30" p="341">

<Paragraph number="2501" book="vbh">
တတ္ထ ကတမံ ကမ္မဿကတဉာဏံ? “အတ္ထိ ဒိန္နံ, အတ္ထိ ယိဋ္ဌံ, အတ္ထိ ဟုတံ, အတ္ထိ သုကတဒုက္ကဋာနံ ကမ္မာနံ ဖလံ ဝိပါကော, အတ္ထိ အယံ လောကော, အတ္ထိ ပရော လောကော, အတ္ထိ မာတာ, အတ္ထိ ပိတာ, အတ္ထိ သတ္တာ ဩပပါတိကာ, အတ္ထိ လောကေ သမဏဗြာဟ္မဏာ သမ္မဂ္ဂတာ သမ္မာပဋိပန္နာ ယေ ဣမဉ္စ လောကံ ပရဉ္စ လောကံ သယံ အဘိညာ သစ္ဆိကတွာ ပဝေဒေန္တီ”တိ—  ယာ ဧဝရူပါ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  ဣဒံ ဝုစ္စတိ “ကမ္မဿကတဉာဏံ”. ဌပေတွာ သစ္စာနုလောမိကံ ဉာဏံ, သဗ္ဗာပိ သာသဝါ ကုသလာ ပညာ ကမ္မဿကတဉာဏံ.
</Paragraph>

<Paragraph number="2502" book="vbh">
တတ္ထ ကတမံ သစ္စာနုလောမိကံ ဉာဏံ? “ရူပံ အနိစ္စန်”တိ ဝါ ဝေဒနာ …ပေ…  သညာ…  သင်္ခါရာ…  “ဝိညာဏံ အနိစ္စန်”တိ ဝါ ယာ ဧဝရူပီ အနုလောမိကာ ခန္တိ ဒိဋ္ဌိ ရုစိ မုဒိ ပေက္ခာ ဓမ္မနိဇ္ဈာနက္ခန္တိ—  ဣဒံ ဝုစ္စတိ “သစ္စာနုလောမိကံ ဉာဏံ”.
</Paragraph>

<Paragraph number="2503" book="vbh">
စတူသု မဂ္ဂေသု ပညာ မဂ္ဂသမင်္ဂိဿ ဉာဏံ.
</Paragraph>

<Paragraph number="2504" book="vbh">
စတူသု ဖလေသု ပညာ ဖလသမင်္ဂိဿ ဉာဏံ. (1)
</Paragraph>

</Division>
<Division number="794" book="vbh" e="ch" v="30" p="341">

<Paragraph number="2505" book="vbh">
မဂ္ဂသမင်္ဂိဿ ဉာဏံ ဒုက္ခေပေတံ ဉာဏံ, ဒုက္ခသမုဒယေပေတံ ဉာဏံ, ဒုက္ခနိရောဓေပေတံ ဉာဏံ, ဒုက္ခနိရောဓဂါမိနိယာ ပဋိပဒါယပေတံ ဉာဏံ.
</Paragraph>

<Paragraph number="2506" book="vbh">
တတ္ထ ကတမံ ဒုက္ခေ ဉာဏံ? ဒုက္ခံ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  ဣဒံ ဝုစ္စတိ “ဒုက္ခေ ဉာဏံ”.
</Paragraph>

<Paragraph number="2507" book="vbh">
ဒုက္ခသမုဒယံ အာရဗ္ဘ …ပေ…  ဒုက္ခနိရောဓံ အာရဗ္ဘ …ပေ…  ဒုက္ခနိရောဓဂါမိနိံ ပဋိပဒံ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  ဣဒံ ဝုစ္စတိ “ဒုက္ခနိရောဓဂါမိနိယာ ပဋိပဒါယ ဉာဏံ”. (2)
</Paragraph>

</Division>
<Division number="795" book="vbh" e="ch" v="30" p="341">

<Paragraph number="2508" book="vbh">
ကာမာဝစရကုသလာဗျာကတေ ပညာ ကာမာဝစရာ ပညာ, ရူပါဝစရကုသလာဗျာကတေ ပညာ ရူပါဝစရာ ပညာ, အရူပါဝစရကုသလာဗျာကတေ ပညာ အရူပါဝစရာ ပညာ, စတူသု မဂ္ဂေသု စတူသု ဖလေသု ပညာ အပရိယာပန္နာ ပညာ. (3)
</Paragraph>

</Division>
<Division number="796" book="vbh" e="ch" v="30" p="341">

<Paragraph number="2509" book="vbh">
တတ္ထ ကတမံ ဓမ္မေ ဉာဏံ? စတူသု မဂ္ဂေသု စတူသု ဖလေသု ပညာ ဓမ္မေ ဉာဏံ.
</Paragraph>

<Paragraph number="2510" book="vbh">
သော ဣမိနာ ဓမ္မေန ဉာတေန ဒိဋ္ဌေန ပတ္တေန ဝိဒိတေန ပရိယောဂါဠှေန အတီတာနာဂတေန နယံ နေတိ. “ယေ ဟိ ကေစိ အတီတမဒ္ဓါနံ သမဏာ ဝါ ဗြာဟ္မဏာ ဝါ ဒုက္ခံ အဗ္ဘညံသု, ဒုက္ခသမုဒယံ အဗ္ဘညံသု, ဒုက္ခနိရောဓံ အဗ္ဘညံသု, ဒုက္ခနိရောဓဂါမိနိံ ပဋိပဒံ အဗ္ဘညံသု, ဣမညေဝ တေ ဒုက္ခံ အဗ္ဘညံသု, ဣမညေဝ တေ ဒုက္ခသမုဒယံ အဗ္ဘညံသု, ဣမညေဝ တေ ဒုက္ခနိရောဓံ အဗ္ဘညံသု, ဣမညေဝ တေ ဒုက္ခနိရောဓဂါမိနိံ ပဋိပဒံ အဗ္ဘညံသု. ယေ ဟိ ကေစိ အနာဂတမဒ္ဓါနံ သမဏာ ဝါ ဗြာဟ္မဏာ ဝါ ဒုက္ခံ အဘိဇာနိဿန္တိ, ဒုက္ခသမုဒယံ အဘိဇာနိဿန္တိ, ဒုက္ခနိရောဓံ အဘိဇာနိဿန္တိ, ဒုက္ခနိရောဓဂါမိနိံ ပဋိပဒံ အဘိဇာနိဿန္တိ, ဣမညေဝ တေ ဒုက္ခံ အဘိဇာနိဿန္တိ, ဣမညေဝ တေ ဒုက္ခသမုဒယံ အဘိဇာနိဿန္တိ, ဣမညေဝ တေ ဒုက္ခနိရောဓံ အဘိဇာနိဿန္တိ, ဣမညေဝ တေ ဒုက္ခနိရောဓဂါမိနိံ ပဋိပဒံ အဘိဇာနိဿန္တီ”တိ—  ယာ တတ္ထ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  ဣဒံ ဝုစ္စတိ “အနွယေ ဉာဏံ”.
</Paragraph>

<Paragraph number="2511" book="vbh">
တတ္ထ ကတမံ ပရိယေ ဉာဏံ? ဣဓ ဘိက္ခု ပရသတ္တာနံ ပရပုဂ္ဂလာနံ စေတသာ စေတော ပရိစ္စ ပဇာနာတိ. သရာဂံ ဝါ စိတ္တံ “သရာဂံ စိတ္တန်”တိ ပဇာနာတိ, ဝီတရာဂံ ဝါ စိတ္တံ “ဝီတရာဂံ စိတ္တန်”တိ ပဇာနာတိ, သဒေါသံ ဝါ စိတ္တံ “သဒေါသံ စိတ္တန်”တိ ပဇာနာတိ, ဝီတဒေါသံ ဝါ စိတ္တံ “ဝီတဒေါသံ စိတ္တန်”တိ ပဇာနာတိ, သမောဟံ ဝါ စိတ္တံ “သမောဟံ စိတ္တန်”တိ ပဇာနာတိ, ဝီတမောဟံ ဝါ စိတ္တံ “ဝီတမောဟံ စိတ္တန်”တိ ပဇာနာတိ, သံခိတ္တံ ဝါ စိတ္တံ “သံခိတ္တံ စိတ္တန်”တိ ပဇာနာတိ, ဝိက္ခိတ္တံ ဝါ စိတ္တံ “ဝိက္ခိတ္တံ စိတ္တန်”တိ ပဇာနာတိ, မဟဂ္ဂတံ ဝါ စိတ္တံ “မဟဂ္ဂတံ စိတ္တန်”တိ ပဇာနာတိ, အမဟဂ္ဂတံ ဝါ စိတ္တံ “အမဟဂ္ဂတံ စိတ္တန်”တိ ပဇာနာတိ, သော်တ္တရံ ဝါ စိတ္တံ “သော်တ္တရံ စိတ္တန်”တိ ပဇာနာတိ, အနုတ္တရံ ဝါ စိတ္တံ “အနုတ္တရံ စိတ္တန်”တိ ပဇာနာတိ, သမာဟိတံ ဝါ စိတ္တံ “သမာဟိတံ စိတ္တန်”တိ ပဇာနာတိ, အသမာဟိတံ ဝါ စိတ္တံ “အသမာဟိတံ စိတ္တန်”တိ ပဇာနာတိ, ဝိမုတ္တံ ဝါ စိတ္တံ “ဝိမုတ္တံ စိတ္တန်”တိ ပဇာနာတိ, အဝိမုတ္တံ ဝါ စိတ္တံ “အဝိမုတ္တံ စိတ္တန်”တိ ပဇာနာတီတိ—  ယာ တတ္ထ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  ဣဒံ ဝုစ္စတိ “ပရိယေ ဉာဏံ”.
</Paragraph>

<Paragraph number="2512" book="vbh">
ဌပေတွာ ဓမ္မေ ဉာဏံ အနွယေ ဉာဏံ ပရိယေ ဉာဏံ, အဝသေသာ ပညာ သမ္မုတိဉာဏံ. (4)
</Paragraph>

</Division>
<Division number="797" book="vbh" e="ch" v="30" p="342">

<Paragraph number="2513" book="vbh">
တတ္ထ ကတမာ ပညာ အာစယာယ နော အပစယာယ? ကာမာဝစရကုသလေ ပညာ အာစယာယ နော အပစယာယ.
</Paragraph>

<Paragraph number="2514" book="vbh">
စတူသု မဂ္ဂေသု ပညာ အပစယာယ နော အာစယာယ.
</Paragraph>

<Paragraph number="2515" book="vbh">
ရူပါဝစရာရူပါဝစရကုသလေ ပညာ အာစယာယ စေဝ အပစယာယ စ.
</Paragraph>

<Paragraph number="2516" book="vbh">
အဝသေသာ ပညာ နေဝ အာစယာယ နော အပစယာယ. (5)
</Paragraph>

</Division>
<Division number="798" book="vbh" e="ch" v="30" p="343">

<Paragraph number="2517" book="vbh">
တတ္ထ ကတမာ ပညာ နိဗ္ဗိဒါယ နော ပဋိဝေဓာယ? ယာယ ပညာယ ကာမေသု ဝီတရာဂေါ ဟောတိ, န စ အဘိညာယော ပဋိဝိဇ္ဈတိ န စ သစ္စာနိ—  အယံ ဝုစ္စတိ “ပညာ နိဗ္ဗိဒါယ နော ပဋိဝေဓာယ”.
</Paragraph>

<Paragraph number="2518" book="vbh">
သွေဝ ပညာယ ကာမေသု ဝီတရာဂေါ သမာနော အဘိညာယော ပဋိဝိဇ္ဈတိ န စ သစ္စာနိ—  အယံ ဝုစ္စတိ “ပညာ ပဋိဝေဓာယ နော နိဗ္ဗိဒါယ”.
</Paragraph>

<Paragraph number="2519" book="vbh">
စတူသု မဂ္ဂေသု ပညာ နိဗ္ဗိဒါယ စေဝ ပဋိဝေဓာယ စ.
</Paragraph>

<Paragraph number="2520" book="vbh">
အဝသေသာ ပညာ နေဝ နိဗ္ဗိဒါယ နော ပဋိဝေဓာယ. (6)
</Paragraph>

</Division>
<Division number="799" book="vbh" e="ch" v="30" p="343">

<Paragraph number="2521" book="vbh">
တတ္ထ ကတမာ ဟာနဘာဂိနီ ပညာ? ပဌမဿ ဈာနဿ လာဘိံ ကာမသဟဂတာ သညာမနသိကာရာ သမုဒါစရန္တိ ဟာနဘာဂိနီ ပညာ.
</Paragraph>

<Paragraph number="2522" book="vbh">
တဒနုဓမ္မတာ သတိ သန္တိဋ္ဌတိ ဌိတိဘာဂိနီ ပညာ.
</Paragraph>

<Paragraph number="2523" book="vbh">
အဝိတက္ကသဟဂတာ သညာမနသိကာရာ သမုဒါစရန္တိ ဝိသေသဘာဂိနီ ပညာ.
</Paragraph>

<Paragraph number="2524" book="vbh">
နိဗ္ဗိဒါသဟဂတာ သညာမနသိကာရာ သမုဒါစရန္တိ ဝိရာဂူပသဉှိတာ နိဗ္ဗေဓဘာဂိနီ ပညာ. ဒုတိယဿ ဈာနဿ လာဘိံ ဝိတက္ကသဟဂတာ သညာမနသိကာရာ သမုဒါစရန္တိ ဟာနဘာဂိနီ ပညာ. တဒနုဓမ္မတာ သတိ သန္တိဋ္ဌတိ ဌိတိဘာဂိနီ ပညာ. ဥပေက္ခာသဟဂတာ သညာမနသိကာရာ သမုဒါစရန္တိ ဝိသေသဘာဂိနီ ပညာ. နိဗ္ဗိဒါသဟဂတာ သညာမနသိကာရာ သမုဒါစရန္တိ ဝိရာဂူပသဉှိတာ နိဗ္ဗေဓဘာဂိနီ ပညာ. တတိယဿ ဈာနဿ လာဘိံ ပီတိသုခသဟဂတာ သညာမနသိကာရာ သမုဒါစရန္တိ ဟာနဘာဂိနီ ပညာ. တဒနုဓမ္မတာ သတိ သန္တိဋ္ဌတိ ဌိတိဘာဂိနီ ပညာ. အဒုက္ခမသုခသဟဂတာ သညာမနသိကာရာ သမုဒါစရန္တိ ဝိသေသဘာဂိနီ ပညာ. နိဗ္ဗိဒါသဟဂတာ သညာမနသိကာရာ သမုဒါစရန္တိ ဝိရာဂူပသဉှိတာ နိဗ္ဗေဓဘာဂိနီ ပညာ. စတုတ္ထဿ ဈာနဿ လာဘိံ ဥပေက္ခာသဟဂတာ သညာမနသိကာရာ သမုဒါစရန္တိ ဟာနဘာဂိနီ ပညာ. တဒနုဓမ္မတာ သတိ သန္တိဋ္ဌတိ ဌိတိဘာဂိနီ ပညာ. အာကာသာနဉ္စာယတနသဟဂတာ သညာမနသိကာရာ သမုဒါစရန္တိ ဝိသေသဘာဂိနီ ပညာ. နိဗ္ဗိဒါသဟဂတာ သညာမနသိကာရာ သမုဒါစရန္တိ ဝိရာဂူပသဉှိတာ နိဗ္ဗေဓဘာဂိနီ ပညာ. အာကာသာနဉ္စာယတနဿ လာဘိံ ရူပသဟဂတာ သညာမနသိကာရာ သမုဒါစရန္တိ ဟာနဘာဂိနီ ပညာ. တဒနုဓမ္မတာ သတိ သန္တိဋ္ဌတိ ဌိတိဘာဂိနီ ပညာ. ဝိညာဏဉ္စာယတနသဟဂတာ သညာမနသိကာရာ သမုဒါစရန္တိ ဝိသေသဘာဂိနီ ပညာ. နိဗ္ဗိဒါသဟဂတာ သညာမနသိကာရာ သမုဒါစရန္တိ ဝိရာဂူပသဉှိတာ နိဗ္ဗေဓဘာဂိနီ ပညာ. ဝိညာဏဉ္စာယတနဿ လာဘိံ အာကာသာနဉ္စာယတနသဟဂတာ သညာမနသိကာရာ သမုဒါစရန္တိ ဟာနဘာဂိနီ ပညာ. တဒနုဓမ္မတာ သတိ သန္တိဋ္ဌတိ ဌိတိဘာဂိနီ ပညာ. အာကိဉ္စညာယတနသဟဂတာ သညာမနသိကာရာ သမုဒါစရန္တိ ဝိသေသဘာဂိနီ ပညာ. နိဗ္ဗိဒါသဟဂတာ သညာမနသိကာရာ သမုဒါစရန္တိ ဝိရာဂူပသဉှိတာ နိဗ္ဗေဓဘာဂိနီ ပညာ. အာကိဉ္စညာယတနဿ လာဘိံ ဝိညာဏဉ္စာယတနသဟဂတာ သညာမနသိကာရာ သမုဒါစရန္တိ ဟာနဘာဂိနီ ပညာ. တဒနုဓမ္မတာ သတိ သန္တိဋ္ဌတိ ဌိတိဘာဂိနီ ပညာ. နေဝသညာနာသညာယတနသဟဂတာ သညာမနသိကာရာ သမုဒါစရန္တိ ဝိသေသဘာဂိနီ ပညာ. နိဗ္ဗိဒါသဟဂတာ သညာမနသိကာရာ သမုဒါစရန္တိ ဝိရာဂူပသဉှိတာ နိဗ္ဗေဓဘာဂိနီ ပညာ. (7)
</Paragraph>

</Division>
<Division number="800" book="vbh" e="ch" v="30" p="344">

<Paragraph number="2525" book="vbh">
တတ္ထ ကတမာ စတဿော ပဋိသမ္ဘိဒါ? အတ္ထပဋိသမ္ဘိဒါ, ဓမ္မပဋိသမ္ဘိဒါ, နိရုတ္တိပဋိသမ္ဘိဒါ, ပဋိဘာနပဋိသမ္ဘိဒါ. အတ္ထေ ဉာဏံ အတ္ထပဋိသမ္ဘိဒါ, ဓမ္မေ ဉာဏံ ဓမ္မပဋိသမ္ဘိဒါ, တတြ ဓမ္မနိရုတ္တာဘိလာပေ ဉာဏံ နိရုတ္တိပဋိသမ္ဘိဒါ, ဉာဏေသု ဉာဏံ ပဋိဘာနပဋိသမ္ဘိဒါ. ဣမာ စတဿော ပဋိသမ္ဘိဒါ. (8)
</Paragraph>

</Division>
<Division number="801" book="vbh" e="ch" v="30" p="344">

<Paragraph number="2526" book="vbh">
တတ္ထ ကတမာ စတဿော ပဋိပဒါ? ဒုက္ခပဋိပဒါ ဒန္ဓာဘိညာ ပညာ, ဒုက္ခပဋိပဒါ ခိပ္ပါဘိညာ ပညာ, သုခပဋိပဒါ ဒန္ဓာဘိညာ ပညာ, သုခပဋိပဒါ ခိပ္ပါဘိညာ ပညာ.
</Paragraph>

<Paragraph number="2527" book="vbh">
တတ္ထ ကတမာ ဒုက္ခပဋိပဒါ ဒန္ဓာဘိညာ ပညာ? ကိစ္ဆေန ကသိရေန သမာဓိံ ဥပ္ပါဒေန္တဿ ဒန္ဓံ တဏ္ဌာနံ အဘိဇာနန္တဿ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “ဒုက္ခပဋိပဒါ ဒန္ဓာဘိညာ ပညာ”.
</Paragraph>

<Paragraph number="2528" book="vbh">
တတ္ထ ကတမာ ဒုက္ခပဋိပဒါ ခိပ္ပါဘိညာ ပညာ? ကိစ္ဆေန ကသိရေန သမာဓိံ ဥပ္ပါဒေန္တဿ ခိပ္ပံ တဏ္ဌာနံ အဘိဇာနန္တဿ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “ဒုက္ခပဋိပဒါ ခိပ္ပါဘိညာ ပညာ”.
</Paragraph>

<Paragraph number="2529" book="vbh">
တတ္ထ ကတမာ သုခပဋိပဒါ ဒန္ဓာဘိညာ ပညာ? အကိစ္ဆေန အကသိရေန သမာဓိံ ဥပ္ပါဒေန္တဿ ဒန္ဓံ တဏ္ဌာနံ အဘိဇာနန္တဿ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “သုခပဋိပဒါ ဒန္ဓာဘိညာ ပညာ”.
</Paragraph>

<Paragraph number="2530" book="vbh">
တတ္ထ ကတမာ သုခပဋိပဒါ ခိပ္ပါဘိညာ ပညာ? အကိစ္ဆေန အကသိရေန သမာဓိံ ဥပ္ပါဒေန္တဿ ခိပ္ပံ တဏ္ဌာနံ အဘိဇာနန္တဿ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “သုခပဋိပဒါ ခိပ္ပါဘိညာ ပညာ”. ဣမာ စတဿော ပဋိပဒါ. (9)
</Paragraph>

</Division>
<Division number="802" book="vbh" e="ch" v="30" p="345">

<Paragraph number="2531" book="vbh">
တတ္ထ ကတမာနိ စတ္တာရိ အာရမ္မဏာနိ? ပရိတ္တာ ပရိတ္တာရမ္မဏာ ပညာ, ပရိတ္တာ အပ္ပမာဏာရမ္မဏာ ပညာ, အပ္ပမာဏာ ပရိတ္တာရမ္မဏာ ပညာ, အပ္ပမာဏာ အပ္ပမာဏာရမ္မဏာ ပညာ.
</Paragraph>

<Paragraph number="2532" book="vbh">
တတ္ထ ကတမာ ပရိတ္တာ ပရိတ္တာရမ္မဏာ ပညာ? သမာဓိဿ န နိကာမလာဘိဿ အာရမ္မဏံ ထောကံ ဖရန္တဿ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “ပရိတ္တာ ပရိတ္တာရမ္မဏာ ပညာ”.
</Paragraph>

<Paragraph number="2533" book="vbh">
တတ္ထ ကတမာ ပရိတ္တာ အပ္ပမာဏာရမ္မဏာ ပညာ? သမာဓိဿ န နိကာမလာဘိဿ အာရမ္မဏံ ဝိပုလံ ဖရန္တဿ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “ပရိတ္တာ အပ္ပမာဏာရမ္မဏာ ပညာ”.
</Paragraph>

<Paragraph number="2534" book="vbh">
တတ္ထ ကတမာ အပ္ပမာဏာ ပရိတ္တာရမ္မဏာ ပညာ? သမာဓိဿ နိကာမလာဘိဿ အာရမ္မဏံ ထောကံ ဖရန္တဿ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “အပ္ပမာဏာ ပရိတ္တာရမ္မဏာ ပညာ”.
</Paragraph>

<Paragraph number="2535" book="vbh">
တတ္ထ ကတမာ အပ္ပမာဏာ အပ္ပမာဏာရမ္မဏာ ပညာ? သမာဓိဿ နိကာမလာဘိဿ အာရမ္မဏံ ဝိပုလံ ဖရန္တဿ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “အပ္ပမာဏာ အပ္ပမာဏာရမ္မဏာ ပညာ”. ဣမာနိ စတ္တာရိ အာရမ္မဏာနိ. (10)
</Paragraph>

<Paragraph number="2536" book="vbh">
မဂ္ဂသမင်္ဂိဿ ဉာဏံ ဇရာမရဏေပေတံ ဉာဏံ, ဇရာမရဏသမုဒယေပေတံ ဉာဏံ, ဇရာမရဏနိရောဓေပေတံ ဉာဏံ, ဇရာမရဏနိရောဓဂါမိနိယာ ပဋိပဒါယပေတံ ဉာဏံ.
</Paragraph>

<Paragraph number="2537" book="vbh">
တတ္ထ ကတမံ ဇရာမရဏေ ဉာဏံ? ဇရာမရဏံ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  ဣဒံ ဝုစ္စတိ “ဇရာမရဏေ ဉာဏံ”.
</Paragraph>

<Paragraph number="2538" book="vbh">
ဇရာမရဏသမုဒယံ အာရဗ္ဘ …ပေ…  ဇရာမရဏနိရောဓံ အာရဗ္ဘ …ပေ…  ဇရာမရဏနိရောဓဂါမိနိံ ပဋိပဒံ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  ဣဒံ ဝုစ္စတိ “ဇရာမရဏနိရောဓဂါမိနိယာ ပဋိပဒါယ ဉာဏံ”. (11)
</Paragraph>

</Division>
<Division number="803" book="vbh" e="ch" v="30" p="346">

<Paragraph number="2539" book="vbh">
ဓမ္မသမင်္ဂိဿ ဉာဏံ ဇာတိယာပေတံ ဉာဏံ …ပေ…  ဘဝေပေတံ ဉာဏံ …ပေ…  ဥပါဒါနေပေတံ ဉာဏံ …ပေ…  တဏှာယပေတံ ဉာဏံ …ပေ…  ဝေဒနာယပေတံ ဉာဏံ …ပေ…  ဖဿေပေတံ ဉာဏံ …ပေ…  သဠာယတနေပေတံ ဉာဏံ …ပေ…  နာမရူပေပေတံ ဉာဏံ …ပေ…  ဝိညာဏေပေတံ ဉာဏံ …ပေ…  သင်္ခါရေသုပေတံ ဉာဏံ, သင်္ခါရသမုဒယေပေတံ ဉာဏံ, သင်္ခါရနိရောဓေပေတံ ဉာဏံ, သင်္ခါရနိရောဓဂါမိနိယာ ပဋိပဒါယပေတံ ဉာဏံ. (12–21)
</Paragraph>

<Paragraph number="2540" book="vbh">
တတ္ထ ကတမံ သင်္ခါရေသု ဉာဏံ? သင်္ခါရေ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  ဣဒံ ဝုစ္စတိ “သင်္ခါရေသု ဉာဏံ”.
</Paragraph>

<Paragraph number="2541" book="vbh">
သင်္ခါရသမုဒယံ အာရဗ္ဘ …ပေ…  သင်္ခါရနိရောဓံ အာရဗ္ဘ …ပေ…  သင်္ခါရနိရောဓဂါမိနိံ ပဋိပဒံ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  ဣဒံ ဝုစ္စတိ “သင်္ခါရနိရောဓဂါမိနိယာ ပဋိပဒါယ ဉာဏံ”. (22–24)
</Paragraph>

<Paragraph number="2542" book="vbh">
ဧဝံ စတုဗ္ဗိဓေန ဉာဏဝတ္ထု.

</Paragraph>
</Division>

<Paragraph number="2543" type="center" book="vbh">
စတုက္ကံ.
</Paragraph>