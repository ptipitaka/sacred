---
title: "16.1.4 စတုက္ကမာတိကာ"
tableOfContents: false
sidebar:
  order: 4
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="vbh">
* ဉာဏဝိဘင်္ဂ
</Paragraph>



<Division number="754" book="vbh" e="ch" v="30" p="327">

<Paragraph number="2345" book="vbh">
စတုဗ္ဗိဓေန ဉာဏဝတ္ထု—
</Paragraph>

<Paragraph number="2346" book="vbh">
ကမ္မဿကတဉာဏံ, သစ္စာနုလောမိကံ ဉာဏံ, မဂ္ဂသမင်္ဂိဿ ဉာဏံ, ဖလသမင်္ဂိဿ ဉာဏံ. (1)
</Paragraph>

<Paragraph number="2347" book="vbh">
ဒုက္ခေ ဉာဏံ, ဒုက္ခသမုဒယေ ဉာဏံ, ဒုက္ခနိရောဓေ ဉာဏံ, ဒုက္ခနိရောဓဂါမိနိယာ ပဋိပဒါယ ဉာဏံ. (2)
</Paragraph>

<Paragraph number="2348" book="vbh">
ကာမာဝစရာ ပညာ, ရူပါဝစရာ ပညာ, အရူပါဝစရာ ပညာ, အပရိယာပန္နာ ပညာ. (3)
</Paragraph>

<Paragraph number="2349" book="vbh">
ဓမ္မေ ဉာဏံ, အနွယေ ဉာဏံ, ပရိယေ ဉာဏံ, သမ္မုတိဉာဏံ. (4)
</Paragraph>

<Paragraph number="2350" book="vbh">
အတ္ထိ ပညာ အာစယာယ နော အပစယာယ, အတ္ထိ ပညာ အပစယာယ နော အာစယာယ, အတ္ထိ ပညာ အာစယာယ စေဝ အပစယာယ စ, အတ္ထိ ပညာ နေဝါစယာယ နော အပစယာယ. (5)
</Paragraph>

<Paragraph number="2351" book="vbh">
အတ္ထိ ပညာ နိဗ္ဗိဒါယ နော ပဋိဝေဓာယ, အတ္ထိ ပညာ ပဋိဝေဓာယ နော နိဗ္ဗိဒါယ, အတ္ထိ ပညာ နိဗ္ဗိဒါယ စေဝ ပဋိဝေဓာယ စ, အတ္ထိ ပညာ နေဝ နိဗ္ဗိဒါယ နော ပဋိဝေဓာယ. (6)
</Paragraph>

<Paragraph number="2352" book="vbh">
ဟာနဘာဂိနီ ပညာ, ဌိတိဘာဂိနီ ပညာ, ဝိသေသဘာဂိနီ ပညာ, နိဗ္ဗေဓဘာဂိနီ ပညာ. (7)
</Paragraph>

<Paragraph number="2353" book="vbh">
စတဿော ပဋိသမ္ဘိဒါ. (8)
</Paragraph>

<Paragraph number="2354" book="vbh">
စတဿော ပဋိပဒါ. (9)
</Paragraph>

<Paragraph number="2355" book="vbh">
စတ္တာရိ အာရမ္မဏာနိ. (10)
</Paragraph>

<Paragraph number="2356" book="vbh">
ဇရာမရဏေ ဉာဏံ, ဇရာမရဏသမုဒယေ ဉာဏံ, ဇရာမရဏနိရောဓေ ဉာဏံ, ဇရာမရဏနိရောဓဂါမိနိယာ ပဋိပဒါယ ဉာဏံ. (11)
</Paragraph>

<Paragraph number="2357" book="vbh">
ဇာတိယာ ဉာဏံ …ပေ…  ဘဝေ ဉာဏံ …ပေ…  ဥပါဒါနေ ဉာဏံ …ပေ…  တဏှာယ ဉာဏံ …ပေ…  ဝေဒနာယ ဉာဏံ …ပေ…  ဖဿေ ဉာဏံ …ပေ…  သဠာယတနေ ဉာဏံ …ပေ…  နာမရူပေ ဉာဏံ …ပေ…  ဝိညာဏေ ဉာဏံ …ပေ…  သင်္ခါရေသု ဉာဏံ, သင်္ခါရသမုဒယေ ဉာဏံ, သင်္ခါရနိရောဓေ ဉာဏံ, သင်္ခါရနိရောဓဂါမိနိယာ ပဋိပဒါယ ဉာဏံ. (12–21) ဧဝံ စတုဗ္ဗိဓေန ဉာဏဝတ္ထု.
</Paragraph>
</Division>