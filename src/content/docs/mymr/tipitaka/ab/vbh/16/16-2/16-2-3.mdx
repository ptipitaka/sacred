---
title: "16.2.3 တိကနိဒ္ဒေသ"
tableOfContents: false
sidebar:
  order: 3
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="vbh">
* ဉာဏဝိဘင်္ဂ
</Paragraph>



<Division number="768" book="vbh" e="ch" v="30" p="337">

<Paragraph number="2452" book="vbh">
တတ္ထ ကတမာ စိန္တာမယာ ပညာ? ယောဂဝိဟိတေသု ဝါ ကမ္မာယတနေသု ယောဂဝိဟိတေသု ဝါ သိပ္ပါယတနေသု ယောဂဝိဟိတေသု ဝါ ဝိဇ္ဇာဋ္ဌာနေသု ကမ္မဿကတံ ဝါ သစ္စာနုလောမိကံ ဝါ ရူပံ အနိစ္စန္တိ ဝါ ဝေဒနာ …ပေ…  သညာ…  သင်္ခါရာ…  ဝိညာဏံ အနိစ္စန္တိ ဝါ, ယံ ဧဝရူပိံ အနုလောမိကံ ခန္တိံ ဒိဋ္ဌိံ ရုစိံ မုဒိံ ပေက္ခံ ဓမ္မနိဇ္ဈာနက္ခန္တိံ ပရတော အဿုတွာ ပဋိလဘတိ—  အယံ ဝုစ္စတိ “စိန္တာမယာ ပညာ”.
</Paragraph>

<Paragraph number="2453" book="vbh">
တတ္ထ ကတမာ သုတမယာ ပညာ? ယောဂဝိဟိတေသု ဝါ ကမ္မာယတနေသု ယောဂဝိဟိတေသု ဝါ သိပ္ပါယတနေသု ယောဂဝိဟိတေသု ဝါ ဝိဇ္ဇာဋ္ဌာနေသု ကမ္မဿကတံ ဝါ သစ္စာနုလောမိကံ ဝါ ရူပံ အနိစ္စန္တိ ဝါ ဝေဒနာ …ပေ…  သညာ…  သင်္ခါရာ…  ဝိညာဏံ အနိစ္စန္တိ ဝါ, ယံ ဧဝရူပိံ အနုလောမိကံ ခန္တိံ ဒိဋ္ဌိံ ရုစိံ မုဒိံ ပေက္ခံ ဓမ္မနိဇ္ဈာနက္ခန္တိံ ပရတော သုတွာ ပဋိလဘတိ—  အယံ ဝုစ္စတိ “သုတမယာ ပညာ”.
</Paragraph>

<Paragraph number="2454" book="vbh">
သဗ္ဗာပိ သမာပန္နဿ ပညာ ဘာဝနာမယာ ပညာ. (1)
</Paragraph>

</Division>
<Division number="769" book="vbh" e="ch" v="30" p="337">

<Paragraph number="2455" book="vbh">
တတ္ထ ကတမာ ဒါနမယာ ပညာ? ဒါနံ အာရဗ္ဘ ဒါနာဓိဂစ္ဆ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “ဒါနမယာ ပညာ”.
</Paragraph>

<Paragraph number="2456" book="vbh">
တတ္ထ ကတမာ သီလမယာ ပညာ? သီလံ အာရဗ္ဘ သီလာဓိဂစ္ဆ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “သီလမယာ ပညာ”.
</Paragraph>

<Paragraph number="2457" book="vbh">
သဗ္ဗာပိ သမာပန္နဿ ပညာ ဘာဝနာမယာ ပညာ. (2)
</Paragraph>

</Division>
<Division number="770" book="vbh" e="ch" v="30" p="337">

<Paragraph number="2458" book="vbh">
တတ္ထ ကတမာ အဓိသီလေ ပညာ? ပါတိမောက္ခသံဝရံ သံဝရန္တဿ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “အဓိသီလေ ပညာ”.
</Paragraph>

<Paragraph number="2459" book="vbh">
တတ္ထ ကတမာ အဓိစိတ္တေ ပညာ? ရူပါဝစရာရူပါဝစရသမာပတ္တိံ သမာပဇ္ဇန္တဿ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “အဓိစိတ္တေ ပညာ”.
</Paragraph>

<Paragraph number="2460" book="vbh">
တတ္ထ ကတမာ အဓိပညာယ ပညာ? စတူသု မဂ္ဂေသု စတူသု ဖလေသု ပညာ—  အယံ ဝုစ္စတိ “အဓိပညာယ ပညာ”. (3)
</Paragraph>

</Division>
<Division number="771" book="vbh" e="ch" v="30" p="338">

<Paragraph number="2461" book="vbh">
တတ္ထ ကတမံ အာယကောသလ္လံ? “ဣမေ ဓမ္မေ မနသိကရောတော အနုပ္ပန္နာ စေဝ အကုသလာ ဓမ္မာ န ဥပ္ပဇ္ဇန္တိ, ဥပ္ပန္နာ စ အကုသလာ ဓမ္မာ ပဟီယန္တိ. ဣမေ ဝါ ပနိမေ ဓမ္မေ မနသိကရောတော အနုပ္ပန္နာ စေဝ ကုသလာ ဓမ္မာ ဥပ္ပဇ္ဇန္တိ, ဥပ္ပန္နာ စ ကုသလာ ဓမ္မာ ဘိယျောဘာဝါယ ဝေပုလ္လာယ ဘာဝနာယ ပါရိပူရိယာ သံဝတ္တန္တီ”တိ—  ယာ တတ္ထ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  ဣဒံ ဝုစ္စတိ “အာယကောသလ္လံ”.
</Paragraph>

<Paragraph number="2462" book="vbh">
တတ္ထ ကတမံ အပါယကောသလ္လံ? “ဣမေ ဓမ္မေ မနသိကရောတော အနုပ္ပန္နာ စေဝ ကုသလာ ဓမ္မာ န ဥပ္ပဇ္ဇန္တိ, ဥပ္ပန္နာ စ ကုသလာ ဓမ္မာ နိရုဇ္ဈန္တိ. ဣမေ ဝါ ပနိမေ ဓမ္မေ မနသိကရောတော အနုပ္ပန္နာ စေဝ အကုသလာ ဓမ္မာ ဥပ္ပဇ္ဇန္တိ, ဥပ္ပန္နာ စ အကုသလာ ဓမ္မာ ဘိယျောဘာဝါယ ဝေပုလ္လာယ သံဝတ္တန္တီ”တိ—  ယာ တတ္ထ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  ဣဒံ ဝုစ္စတိ “အပါယကောသလ္လံ”.
</Paragraph>

<Paragraph number="2463" book="vbh">
သဗ္ဗာပိ တတြုပါယာ ပညာ ဥပါယကောသလ္လံ. (4)
</Paragraph>

</Division>
<Division number="772" book="vbh" e="ch" v="30" p="338">

<Paragraph number="2464" book="vbh">
စတူသု ဘူမီသု ဝိပါကေ ပညာ ဝိပါကာ ပညာ.
</Paragraph>

<Paragraph number="2465" book="vbh">
စတူသု ဘူမီသု ကုသလေ ပညာ ဝိပါကဓမ္မဓမ္မာ ပညာ.
</Paragraph>

<Paragraph number="2466" book="vbh">
တီသု ဘူမီသု ကိရိယာဗျာကတေ ပညာ နေဝဝိပါကနဝိပါကဓမ္မဓမ္မာ ပညာ. (5)
</Paragraph>

</Division>
<Division number="773" book="vbh" e="ch" v="30" p="338">

<Paragraph number="2467" book="vbh">
တီသု ဘူမီသု ဝိပါကေ ပညာ ဥပါဒိန္နုပါဒါနိယာ ပညာ.
</Paragraph>

<Paragraph number="2468" book="vbh">
တီသု ဘူမီသု ကုသလေ တီသု ဘူမီသု ကိရိယာဗျာကတေ ပညာ အနုပါဒိန္နုပါဒါနိယာ ပညာ.
</Paragraph>

<Paragraph number="2469" book="vbh">
စတူသု မဂ္ဂေသု စတူသု ဖလေသု ပညာ အနုပါဒိန္နအနုပါဒါနိယာ ပညာ. (6)
</Paragraph>

</Division>
<Division number="774" book="vbh" e="ch" v="30" p="338">

<Paragraph number="2470" book="vbh">
ဝိတက္ကဝိစာရသမ္ပယုတ္တာ ပညာ သဝိတက္ကသဝိစာရာ ပညာ.
</Paragraph>

<Paragraph number="2471" book="vbh">
ဝိတက္ကဝိပ္ပယုတ္တာ ဝိစာရသမ္ပယုတ္တာ ပညာ အဝိတက္ကဝိစာရမတ္တာ ပညာ.
</Paragraph>

<Paragraph number="2472" book="vbh">
ဝိတက္ကဝိစာရဝိပ္ပယုတ္တာ ပညာ အဝိတက္ကအဝိစာရာ ပညာ. (7)
</Paragraph>

</Division>
<Division number="775" book="vbh" e="ch" v="30" p="338">

<Paragraph number="2473" book="vbh">
ပီတိသမ္ပယုတ္တာ ပညာ ပီတိသဟဂတာ ပညာ.
</Paragraph>

<Paragraph number="2474" book="vbh">
သုခသမ္ပယုတ္တာ ပညာ သုခသဟဂတာ ပညာ.
</Paragraph>

<Paragraph number="2475" book="vbh">
ဥပေက္ခာသမ္ပယုတ္တာ ပညာ ဥပေက္ခာသဟဂတာ ပညာ. (8)
</Paragraph>

</Division>
<Division number="776" book="vbh" e="ch" v="30" p="339">

<Paragraph number="2476" book="vbh">
တီသု ဘူမီသု ကုသလေ ပညာ အာစယဂါမိနီ ပညာ.
</Paragraph>

<Paragraph number="2477" book="vbh">
စတူသု မဂ္ဂေသု ပညာ အပစယဂါမိနီ ပညာ.
</Paragraph>

<Paragraph number="2478" book="vbh">
စတူသု ဘူမီသု ဝိပါကေ တီသု ဘူမီသု ကိရိယာဗျာကတေ ပညာ နေဝါစယဂါမိနာပစယဂါမိနီ ပညာ. (9)
</Paragraph>

</Division>
<Division number="777" book="vbh" e="ch" v="30" p="339">

<Paragraph number="2479" book="vbh">
စတူသု မဂ္ဂေသု တီသု ဖလေသု ပညာ သေက္ခာ ပညာ.
</Paragraph>

<Paragraph number="2480" book="vbh">
ဥပရိဋ္ဌိမာ အရဟတ္တဖလေ ပညာ အသေက္ခာ ပညာ.
</Paragraph>

<Paragraph number="2481" book="vbh">
တီသု ဘူမီသု ကုသလေ တီသု ဘူမီသု ဝိပါကေ တီသု ဘူမီသု ကိရိယာဗျာကတေ ပညာ နေဝသေက္ခနာသေက္ခာ ပညာ. (10)
</Paragraph>

</Division>
<Division number="778" book="vbh" e="ch" v="30" p="339">

<Paragraph number="2482" book="vbh">
ကာမာဝစရကုသလာဗျာကတေ ပညာ ပရိတ္တာ ပညာ.
</Paragraph>

<Paragraph number="2483" book="vbh">
ရူပါဝစရာရူပါဝစရကုသလာဗျာကတေ ပညာ မဟဂ္ဂတာ ပညာ.
</Paragraph>

<Paragraph number="2484" book="vbh">
စတူသု မဂ္ဂေသု စတူသု ဖလေသု ပညာ အပ္ပမာဏာ ပညာ. (11)
</Paragraph>

</Division>
<Division number="779" book="vbh" e="ch" v="30" p="339">

<Paragraph number="2485" book="vbh">
တတ္ထ ကတမာ ပရိတ္တာရမ္မဏာ ပညာ? ပရိတ္တေ ဓမ္မေ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “ပရိတ္တာရမ္မဏာ ပညာ”. (12:*1*)
</Paragraph>

</Division>
<Division number="780" book="vbh" e="ch" v="30" p="339">

<Paragraph number="2486" book="vbh">
တတ္ထ ကတမာ မဟဂ္ဂတာရမ္မဏာ ပညာ? မဟဂ္ဂတေ ဓမ္မေ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “မဟဂ္ဂတာရမ္မဏာ ပညာ”. (12:*2*)
</Paragraph>

</Division>
<Division number="781" book="vbh" e="ch" v="30" p="339">

<Paragraph number="2487" book="vbh">
တတ္ထ ကတမာ အပ္ပမာဏာရမ္မဏာ ပညာ? အပ္ပမာဏေ ဓမ္မေ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “အပ္ပမာဏာရမ္မဏာ ပညာ”. (12:*3*)
</Paragraph>

</Division>
<Division number="782" book="vbh" e="ch" v="30" p="339">

<Paragraph number="2488" book="vbh">
တတ္ထ ကတမာ မဂ္ဂါရမ္မဏာ ပညာ? အရိယမဂ္ဂံ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “မဂ္ဂါရမ္မဏာ ပညာ”. (13:*1*)
</Paragraph>

<Paragraph number="2489" book="vbh">
စတူသု မဂ္ဂေသု ပညာ မဂ္ဂဟေတုကာ ပညာ. (13:*2*)
</Paragraph>

</Division>
<Division number="783" book="vbh" e="ch" v="30" p="339">

<Paragraph number="2490" book="vbh">
တတ္ထ ကတမာ မဂ္ဂါဓိပတိနီ ပညာ? အရိယမဂ္ဂံ အဓိပတိံ ကရိတွာ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “မဂ္ဂါဓိပတိနီ ပညာ”. (13:*3*)
</Paragraph>

</Division>
<Division number="784" book="vbh" e="ch" v="30" p="340">

<Paragraph number="2491" book="vbh">
စတူသု ဘူမီသု ဝိပါကေ ပညာ သိယာ ဥပ္ပန္နာ, သိယာ ဥပ္ပါဒိနီ, န ဝတ္တဗ္ဗာ အနုပ္ပန္နာတိ. စတူသု ဘူမီသု ကုသလေ တီသု ဘူမီသု ကိရိယာဗျာကတေ ပညာ သိယာ ဥပ္ပန္နာ, သိယာ အနုပ္ပန္နာ, န ဝတ္တဗ္ဗာ ဥပ္ပါဒိနီတိ. (14)
</Paragraph>

</Division>
<Division number="785" book="vbh" e="ch" v="30" p="340">

<Paragraph number="2492" book="vbh">
သဗ္ဗာဝ ပညာ သိယာ အတီတာ, သိယာ အနာဂတာ, သိယာ ပစ္စုပ္ပန္နာ. (15)
</Paragraph>

</Division>
<Division number="786" book="vbh" e="ch" v="30" p="340">

<Paragraph number="2493" book="vbh">
တတ္ထ ကတမာ အတီတာရမ္မဏာ ပညာ? အတီတေ ဓမ္မေ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “အတီတာရမ္မဏာ ပညာ”. (16:*1*)
</Paragraph>

</Division>
<Division number="787" book="vbh" e="ch" v="30" p="340">

<Paragraph number="2494" book="vbh">
တတ္ထ ကတမာ အနာဂတာရမ္မဏာ ပညာ? အနာဂတေ ဓမ္မေ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “အနာဂတာရမ္မဏာ ပညာ”. (16:*2*)
</Paragraph>

</Division>
<Division number="788" book="vbh" e="ch" v="30" p="340">

<Paragraph number="2495" book="vbh">
တတ္ထ ကတမာ ပစ္စုပ္ပန္နာရမ္မဏာ ပညာ? ပစ္စုပ္ပန္နေ ဓမ္မေ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “ပစ္စုပ္ပန္နာရမ္မဏာ ပညာ”. (16:*3*)
</Paragraph>

</Division>
<Division number="789" book="vbh" e="ch" v="30" p="340">

<Paragraph number="2496" book="vbh">
သဗ္ဗာဝ ပညာ သိယာ အဇ္ဈတ္တာ, သိယာ ဗဟိဒ္ဓါ, သိယာ အဇ္ဈတ္တဗဟိဒ္ဓါ. (17)
</Paragraph>

</Division>
<Division number="790" book="vbh" e="ch" v="30" p="340">

<Paragraph number="2497" book="vbh">
တတ္ထ ကတမာ အဇ္ဈတ္တာရမ္မဏာ ပညာ? အဇ္ဈတ္တေ ဓမ္မေ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “အဇ္ဈတ္တာရမ္မဏာ ပညာ”. (18:*1*)
</Paragraph>

</Division>
<Division number="791" book="vbh" e="ch" v="30" p="340">

<Paragraph number="2498" book="vbh">
တတ္ထ ကတမာ ဗဟိဒ္ဓါရမ္မဏာ ပညာ? ဗဟိဒ္ဓါဓမ္မေ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “ဗဟိဒ္ဓါရမ္မဏာ ပညာ”. (18:*2*)
</Paragraph>

</Division>
<Division number="792" book="vbh" e="ch" v="30" p="340">

<Paragraph number="2499" book="vbh">
တတ္ထ ကတမာ အဇ္ဈတ္တဗဟိဒ္ဓါရမ္မဏာ ပညာ? အဇ္ဈတ္တဗဟိဒ္ဓါ ဓမ္မေ အာရဗ္ဘ ယာ ဥပ္ပဇ္ဇတိ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ “အဇ္ဈတ္တဗဟိဒ္ဓါရမ္မဏာ ပညာ”. (18:*3*)

</Paragraph>
</Division>

<Paragraph number="2500" type="center" book="vbh">
ဧဝံ တိဝိဓေန ဉာဏဝတ္ထု.

  
တိကံ.
</Paragraph>