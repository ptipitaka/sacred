---
title: "2.3.1 တိက"
tableOfContents: false
sidebar:
  order: 1
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="170" book="vbh">

<Paragraph number="575" book="vbh">
ဒသာယတနာ အဗျာကတာ. ဒွါယတနာ သိယာ ကုသလာ, သိယာ အကုသလာ, သိယာ အဗျာကတာ. (1)
</Paragraph>

<Paragraph number="576" book="vbh">
ဒသာယတနာ န ဝတ္တဗ္ဗာ—  “သုခါယ ဝေဒနာယ သမ္ပယုတ္တာ”တိပိ, “ဒုက္ခာယ ဝေဒနာယ သမ္ပယုတ္တာ”တိပိ, “အဒုက္ခမသုခါယ ဝေဒနာယ သမ္ပယုတ္တာ”တိပိ. မနာယတနံ သိယာ သုခါယ ဝေဒနာယ သမ္ပယုတ္တံ, သိယာ ဒုက္ခာယ ဝေဒနာယ သမ္ပယုတ္တံ, သိယာ အဒုက္ခမသုခါယ ဝေဒနာယ သမ္ပယုတ္တံ. ဓမ္မာယတနံ သိယာ သုခါယ ဝေဒနာယ သမ္ပယုတ္တံ, သိယာ ဒုက္ခာယ ဝေဒနာယ သမ္ပယုတ္တံ, သိယာ အဒုက္ခမသုခါယ ဝေဒနာယ သမ္ပယုတ္တံ, သိယာ န ဝတ္တဗ္ဗံ—  “သုခါယ ဝေဒနာယ သမ္ပယုတ္တန်”တိပိ, “ဒုက္ခာယ ဝေဒနာယ သမ္ပယုတ္တန်”တိပိ, “အဒုက္ခမသုခါယ ဝေဒနာယ သမ္ပယုတ္တန်”တိပိ. (2)
</Paragraph>

<Paragraph number="577" book="vbh">
ဒသာယတနာ နေဝဝိပါကနဝိပါကဓမ္မဓမ္မာ. ဒွါယတနာ သိယာ ဝိပါကာ, သိယာ ဝိပါကဓမ္မဓမ္မာ, သိယာ နေဝဝိပါကနဝိပါကဓမ္မဓမ္မာ. (3)
</Paragraph>

<Paragraph number="578" book="vbh">
ပဉ္စာယတနာ ဥပါဒိန္နုပါဒါနိယာ. သဒ္ဒါယတနံ အနုပါဒိန္နုပါဒါနိယံ. စတ္တာရော အာယတနာ သိယာ ဥပါဒိန္နုပါဒါနိယာ, သိယာ အနုပါဒိန္နုပါဒါနိယာ, သိယာ အနုပါဒါနိယာ. ဒွါယတနာ သိယာ ဥပါဒိန္နုပါဒါနိယာ, သိယာ အနုပါဒိန္နုပါဒါနိယာ, သိယာ အနုပါဒိန္နအနုပါဒါနိယာ. (4)
</Paragraph>

<Paragraph number="579" book="vbh">
ဒသာယတနာ အသံကိလိဋ္ဌသံကိလေသိကာ. ဒွါယတနာ သိယာ သံကိလိဋ္ဌသံကိလေသိကာ, သိယာ အသံကိလိဋ္ဌသံကိလေသိကာ, သိယာ အသံကိလိဋ္ဌအသံကိလေသိကာ. (5)
</Paragraph>

<Paragraph number="580" book="vbh">
ဒသာယတနာ အဝိတက္ကအဝိစာရာ. မနာယတနံ သိယာ သဝိတက္ကသဝိစာရံ, သိယာ အဝိတက္ကဝိစာရမတ္တံ, သိယာ အဝိတက္ကအဝိစာရံ. ဓမ္မာယတနံ သိယာ သဝိတက္ကသဝိစာရံ, သိယာ အဝိတက္ကဝိစာရမတ္တံ, သိယာ အဝိတက္ကအဝိစာရံ, သိယာ န ဝတ္တဗ္ဗံ—  “သဝိတက္ကသဝိစာရန်”တိပိ, “အဝိတက္ကဝိစာရမတ္တန်”တိပိ, “အဝိတက္ကအဝိစာရန်”တိပိ. (6)
</Paragraph>

<Paragraph number="581" book="vbh">
ဒသာယတနာ န ဝတ္တဗ္ဗာ—  “ပီတိသဟဂတာ”တိပိ, “သုခသဟဂတာ”တိပိ, “ဥပေက္ခာသဟဂတာ”တိပိ. ဒွါယတနာ သိယာ ပီတိသဟဂတာ, သိယာ သုခသဟဂတာ, သိယာ ဥပေက္ခာသဟဂတာ, သိယာ န ဝတ္တဗ္ဗာ—  “ပီတိသဟဂတာ”တိပိ, “သုခသဟဂတာ”တိပိ, “ဥပေက္ခာသဟဂတာ”တိပိ. (7)
</Paragraph>

<Paragraph number="582" book="vbh">
ဒသာယတနာ နေဝ ဒဿနေန န ဘာဝနာယ ပဟာတဗ္ဗာ. ဒွါယတနာ သိယာ ဒဿနေန ပဟာတဗ္ဗာ, သိယာ ဘာဝနာယ ပဟာတဗ္ဗာ, သိယာ နေဝ ဒဿနေန န ဘာဝနာယ ပဟာတဗ္ဗာ. (8)
</Paragraph>

<Paragraph number="583" book="vbh">
ဒသာယတနာ နေဝ ဒဿနေန န ဘာဝနာယ ပဟာတဗ္ဗဟေတုကာ. ဒွါယတနာ သိယာ ဒဿနေန န ပဟာတဗ္ဗဟေတုကာ, သိယာ ဘာဝနာယ ပဟာတဗ္ဗဟေတုကာ, သိယာ နေဝ ဒဿနေန န ဘာဝနာယ ပဟာတဗ္ဗဟေတုကာ. (9)
</Paragraph>

<Paragraph number="584" book="vbh">
ဒသာယတနာ နေဝါစယဂါမိနာပစယဂါမိနော. ဒွါယတနာ သိယာ အာစယဂါမိနော, သိယာ အပစယဂါမိနော, သိယာ နေဝါစယဂါမိနာပစယဂါမိနော. (10)
</Paragraph>

<Paragraph number="585" book="vbh">
ဒသာယတနာ နေဝသေက္ခနာသေက္ခာ. ဒွါယတနာ သိယာ သေက္ခာ, သိယာ အသေက္ခာ, သိယာ နေဝသေက္ခနာသေက္ခာ. (11)
</Paragraph>

<Paragraph number="586" book="vbh">
ဒသာယတနာ ပရိတ္တာ. ဒွါယတနာ သိယာ ပရိတ္တာ, သိယာ မဟဂ္ဂတာ, သိယာ အပ္ပမာဏာ. (12)
</Paragraph>

<Paragraph number="587" book="vbh">
ဒသာယတနာ အနာရမ္မဏာ. ဒွါယတနာ သိယာ ပရိတ္တာရမ္မဏာ, သိယာ မဟဂ္ဂတာရမ္မဏာ, သိယာ အပ္ပမာဏာရမ္မဏာ, သိယာ န ဝတ္တဗ္ဗာ—  “ပရိတ္တာရမ္မဏာ”တိပိ, “မဟဂ္ဂတာရမ္မဏာ”တိပိ, “အပ္ပမာဏာရမ္မဏာ”တိပိ. (13)
</Paragraph>

<Paragraph number="588" book="vbh">
ဒသာယတနာ မဇ္ဈိမာ. ဒွါယတနာ သိယာ ဟီနာ, သိယာ မဇ္ဈိမာ, သိယာ ပဏီတာ. (14)
</Paragraph>

<Paragraph number="589" book="vbh">
ဒသာယတနာ အနိယတာ. ဒွါယတနာ သိယာ မိစ္ဆတ္တနိယတာ, သိယာ သမ္မတ္တနိယတာ, သိယာ အနိယတာ. (15)
</Paragraph>

<Paragraph number="590" book="vbh">
ဒသာယတနာ အနာရမ္မဏာ. ဒွါယတနာ သိယာ မဂ္ဂါရမ္မဏာ, သိယာ မဂ္ဂဟေတုကာ, သိယာ မဂ္ဂါဓိပတိနော, သိယာ န ဝတ္တဗ္ဗာ—  “မဂ္ဂါရမ္မဏာ”တိပိ, “မဂ္ဂဟေတုကာ”တိပိ, “မဂ္ဂါဓိပတိနော”တိပိ. (16)
</Paragraph>

<Paragraph number="591" book="vbh">
ပဉ္စာယတနာ သိယာ ဥပ္ပန္နာ, သိယာ ဥပ္ပါဒိနော, န ဝတ္တဗ္ဗာ—  “အနုပ္ပန္နာ”တိ. သဒ္ဒါယတနံ သိယာ ဥပ္ပန္နံ, သိယာ အနုပ္ပန္နံ, န ဝတ္တဗ္ဗံ—  “ဥပ္ပါဒီ”တိ. ပဉ္စာယတနာ သိယာ ဥပ္ပန္နာ, သိယာ အနုပ္ပန္နာ, သိယာ ဥပ္ပါဒိနော. ဓမ္မာယတနံ သိယာ ဥပ္ပန္နံ, သိယာ အနုပ္ပန္နံ, သိယာ ဥပ္ပါဒီ, သိယာ န ဝတ္တဗ္ဗံ—  “ဥပ္ပန္နန်”တိပိ, “အနုပ္ပန္နန်”တိပိ, “ဥပ္ပါဒီ”တိပိ. (17)
</Paragraph>

<Paragraph number="592" book="vbh">
ဧကာဒသာယတနာ သိယာ အတီတာ, သိယာ အနာဂတာ, သိယာ ပစ္စုပ္ပန္နာ. ဓမ္မာယတနံ သိယာ အတီတံ, သိယာ အနာဂတံ, သိယာ ပစ္စုပ္ပန္နံ, သိယာ န ဝတ္တဗ္ဗံ—  “အတီတန်”တိပိ, “အနာဂတန်”တိပိ, “ပစ္စုပ္ပန္နန်”တိပိ. ဒသာယတနာ အနာရမ္မဏာ. (18)
</Paragraph>

<Paragraph number="593" book="vbh">
ဒွါယတနာ သိယာ အတီတာရမ္မဏာ, သိယာ အနာဂတာရမ္မဏာ, သိယာ ပစ္စုပ္ပန္နာရမ္မဏာ, သိယာ န ဝတ္တဗ္ဗာ—  “အတီတာရမ္မဏာ”တိပိ, “အနာဂတာရမ္မဏာ”တိပိ, “ပစ္စုပ္ပန္နာရမ္မဏာ”တိပိ. (19)
</Paragraph>

<Paragraph number="594" book="vbh">
သိယာ အဇ္ဈတ္တာ, သိယာ ဗဟိဒ္ဓါ, သိယာ အဇ္ဈတ္တဗဟိဒ္ဓါ. (20)
</Paragraph>

<Paragraph number="595" book="vbh">
ဒသာယတနာ အနာရမ္မဏာ. ဒွါယတနာ သိယာ အဇ္ဈတ္တာရမ္မဏာ, သိယာ ဗဟိဒ္ဓါရမ္မဏာ, သိယာ အဇ္ဈတ္တဗဟိဒ္ဓါရမ္မဏာ, သိယာ န ဝတ္တဗ္ဗာ—  “အဇ္ဈတ္တာရမ္မဏာ”တိပိ, “ဗဟိဒ္ဓါရမ္မဏာ”တိပိ, “အဇ္ဈတ္တဗဟိဒ္ဓါရမ္မဏာ”တိပိ. (21)
</Paragraph>

<Paragraph number="596" book="vbh">
ရူပါယတနံ သနိဒဿနသပ္ပဋိဃံ. နဝါယတနာ အနိဒဿနသပ္ပဋိဃာ. ဒွါယတနာ အနိဒဿနအပ္ပဋိဃာ. (22)
</Paragraph>
</Division>