---
title: "17.2.9 နဝကနိဒ္ဒေသ"
tableOfContents: false
sidebar:
  order: 11
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="960" book="vbh">

<Paragraph number="2915" book="vbh">
တတ္ထ ကတမာနိ နဝ အာဃာတဝတ္ထူနိ? “အနတ္ထံ မေ အစရီ”တိ အာဃာတော ဇာယတိ; “အနတ္ထံ မေ စရတီ”တိ အာဃာတော ဇာယတိ; “အနတ္ထံ မေ စရိဿတီ”တိ အာဃာတော ဇာယတိ; “ပိယဿ မေ မနာပဿ အနတ္ထံ အစရိ …ပေ…  အနတ္ထံ စရတိ …ပေ…  အနတ္ထံ စရိဿတီ”တိ အာဃာတော ဇာယတိ; “အပ္ပိယဿ မေ အမနာပဿ အတ္ထံ အစရိ …ပေ…  အတ္ထံ စရတိ …ပေ…  အတ္ထံ စရိဿတီ”တိ အာဃာတော ဇာယတိ. ဣမာနိ နဝ အာဃာတဝတ္ထူနိ. (1)
</Paragraph>

</Division>
<Division number="961" book="vbh">

<Paragraph number="2916" book="vbh">
တတ္ထ ကတမာနိ နဝ ပုရိသမလာနိ? ကောဓော, မက္ခော, ဣဿာ, မစ္ဆရိယံ, မာယာ, သာဌေယျံ, မုသာဝါဒေါ, ပါပိစ္ဆတာ, မိစ္ဆာဒိဋ္ဌိ—  ဣမာနိ နဝ ပုရိသမလာနိ. (2)
</Paragraph>

</Division>
<Division number="962" book="vbh">

<Paragraph number="2917" book="vbh">
တတ္ထ ကတမေ နဝဝိဓာ မာနာ? “သေယျဿ သေယျောဟမသ္မီ”တိ မာနော, “သေယျဿ သဒိသောဟမသ္မီ”တိ မာနော, “သေယျဿ ဟီနောဟမသ္မီ”တိ မာနော, “သဒိသဿ သေယျောဟမသ္မီ”တိ မာနော, “သဒိသဿ သဒိသောဟမသ္မီ”တိ မာနော, “သဒိသဿ ဟီနောဟမသ္မီ”တိ မာနော, “ဟီနဿ သေယျောဟမသ္မီ”တိ မာနော, “ဟီနဿ သဒိသောဟမသ္မီ”တိ မာနော, “ဟီနဿ ဟီနောဟမသ္မီ”တိ မာနော—  ဣမေ နဝဝိဓာ မာနာ. (3)
</Paragraph>

</Division>
<Division number="963" book="vbh">

<Paragraph number="2918" book="vbh">
တတ္ထ ကတမေ နဝ တဏှာမူလကာ ဓမ္မာ? တဏှံ ပဋိစ္စ ပရိယေသနာ, ပရိယေသနံ ပဋိစ္စ လာဘော, လာဘံ ပဋိစ္စ ဝိနိစ္ဆယော, ဝိနိစ္ဆယံ ပဋိစ္စ ဆန္ဒရာဂေါ, ဆန္ဒရာဂံ ပဋိစ္စ အဇ္ဈောသာနံ, အဇ္ဈောသာနံ ပဋိစ္စ ပရိဂ္ဂဟော, ပရိဂ္ဂဟံ ပဋိစ္စ မစ္ဆရိယံ, မစ္ဆရိယံ ပဋိစ္စ အာရက္ခော, အာရက္ခာဓိကရဏံ ဒဏ္ဍာဒါနသတ္ထာဒါနကလဟဝိဂ္ဂဟဝိဝါဒတုဝံတုဝံပေသုညမုသာဝါဒါ အနေကေ ပါပကာ အကုသလာ ဓမ္မာ သမ္ဘဝန္တိ—  ဣမေ နဝ တဏှာမူလကာ ဓမ္မာ. (4)
</Paragraph>

</Division>
<Division number="964" book="vbh">

<Paragraph number="2919" book="vbh">
တတ္ထ ကတမာနိ နဝ ဣဉ္ဇိတာနိ? “အသ္မီ”တိ ဣဉ္ဇိတမေတံ, “အဟမသ္မီ”တိ ဣဉ္ဇိတမေတံ, “အယမဟမသ္မီ”တိ ဣဉ္ဇိတမေတံ “ဘဝိဿန်”တိ ဣဉ္ဇိတမေတံ, “ရူပီ ဘဝိဿန်”တိ ဣဉ္ဇိတမေတံ, “အရူပီ ဘဝိဿန်”တိ ဣဉ္ဇိတမေတံ, “သညီ ဘဝိဿန်”တိ ဣဉ္ဇိတမေတံ, “အသညီ ဘဝိဿန်”တိ ဣဉ္ဇိတမေတံ, “နေဝသညီနာသညီ ဘဝိဿန်”တိ ဣဉ္ဇိတမေတံ—  ဣမာနိ နဝ ဣဉ္ဇိတာနိ. (5)
</Paragraph>

</Division>
<Division number="965" book="vbh">

<Paragraph number="2920" book="vbh">
တတ္ထ ကတမာနိ နဝ မညိတာနိ …ပေ…  နဝ ဖန္ဒိတာနိ …ပေ…  နဝ ပပဉ္စိတာနိ …ပေ…  နဝ သင်္ခတာနိ? “အသ္မီ”တိ သင်္ခတမေတံ, “အဟမသ္မီ”တိ သင်္ခတမေတံ, “အယမဟမသ္မီ”တိ သင်္ခတမေတံ, “ဘဝိဿန်”တိ သင်္ခတမေတံ, “ရူပီ ဘဝိဿန်”တိ သင်္ခတမေတံ, “အရူပီ ဘဝိဿန်”တိ သင်္ခတမေတံ, “သညီ ဘဝိဿန်”တိ သင်္ခတမေတံ, “အသညီ ဘဝိဿန်”တိ သင်္ခတမေတံ, “နေဝသညီနာသညီ ဘဝိဿန်”တိ သင်္ခတမေတံ—  ဣမာနိ နဝ သင်္ခတာနိ. (6--9)

</Paragraph>
</Division>

<Paragraph number="2921" type="center" book="vbh">
နဝကံ.
</Paragraph>