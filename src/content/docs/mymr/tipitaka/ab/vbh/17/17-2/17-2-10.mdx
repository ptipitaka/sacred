---
title: "17.2.10 ဒသကနိဒ္ဒေသ"
tableOfContents: false
sidebar:
  order: 2
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="966" book="vbh">

<Paragraph number="2922" book="vbh">
တတ္ထ ကတမာနိ ဒသ ကိလေသဝတ္ထူနိ? လောဘော, ဒေါသော, မောဟော, မာနော, ဒိဋ္ဌိ, ဝိစိကိစ္ဆာ, ထိနံ, ဥဒ္ဓစ္စံ, အဟိရိကံ, အနောတ္တပ္ပံ—  ဣမာနိ ဒသ ကိလေသဝတ္ထူနိ. (1)
</Paragraph>

</Division>
<Division number="967" book="vbh">

<Paragraph number="2923" book="vbh">
တတ္ထ ကတမာနိ ဒသ အာဃာတဝတ္ထူနိ? “အနတ္ထံ မေ အစရီ”တိ အာဃာတော ဇာယတိ, “အနတ္ထံ မေ စရတီ”တိ အာဃာတော ဇာယတိ, “အနတ္ထံ မေ စရိဿတီ”တိ အာဃာတော ဇာယတိ, “ပိယဿ မေ မနာပဿ အနတ္ထံ အစရိ …ပေ…  အနတ္ထံ စရတိ …ပေ…  အနတ္ထံ စရိဿတီ”တိ အာဃာတော ဇာယတိ, “အပ္ပိယဿ မေ အမနာပဿ အတ္ထံ အစရိ …ပေ…  အတ္ထံ စရတိ …ပေ…  အတ္ထံ စရိဿတီ”တိ အာဃာတော ဇာယတိ, အဋ္ဌာနေ ဝါ ပန အာဃာတော ဇာယတိ—  ဣမာနိ ဒသ အာဃာတဝတ္ထူနိ. (2)
</Paragraph>

</Division>
<Division number="968" book="vbh">

<Paragraph number="2924" book="vbh">
တတ္ထ ကတမေ ဒသ အကုသလကမ္မပထာ? ပါဏာတိပါတော, အဒိန္နာဒါနံ, ကာမေသုမိစ္ဆာစာရော, မုသာဝါဒေါ, ပိသုဏာ ဝါစာ, ဖရုသာ ဝါစာ, သမ္ဖပ္ပလာပေါ, အဘိဇ္ဈာ, ဗျာပါဒေါ, မိစ္ဆာဒိဋ္ဌိ—  ဣမေ ဒသ အကုသလကမ္မပထာ. (3)
</Paragraph>

</Division>
<Division number="969" book="vbh">

<Paragraph number="2925" book="vbh">
တတ္ထ ကတမာနိ ဒသ သံယောဇနာနိ? ကာမရာဂသံယောဇနံ, ပဋိဃသံယောဇနံ, မာနသံယောဇနံ, ဒိဋ္ဌိသံယောဇနံ, ဝိစိကိစ္ဆာသံယောဇနံ, သီလဗ္ဗတပရာမာသသံယောဇနံ, ဘဝရာဂသံယောဇနံ, ဣဿာသံယောဇနံ, မစ္ဆရိယသံယောဇနံ, အဝိဇ္ဇာသံယောဇနံ—  ဣမာနိ ဒသ သံယောဇနာနိ. (4)
</Paragraph>

</Division>
<Division number="970" book="vbh">

<Paragraph number="2926" book="vbh">
တတ္ထ ကတမေ ဒသ မိစ္ဆတ္တာ? မိစ္ဆာဒိဋ္ဌိ, မိစ္ဆာသင်္ကပ္ပေါ, မိစ္ဆာဝါစာ, မိစ္ဆာကမ္မန္တော, မိစ္ဆာအာဇီဝေါ, မိစ္ဆာဝါယာမော, မိစ္ဆာသတိ, မိစ္ဆာသမာဓိ, မိစ္ဆာဉာဏံ, မိစ္ဆာဝိမုတ္တိ—  ဣမေ ဒသ မိစ္ဆတ္တာ. (5)
</Paragraph>

</Division>
<Division number="971" book="vbh">

<Paragraph number="2927" book="vbh">
တတ္ထ ကတမာ ဒသဝတ္ထုကာ မိစ္ဆာဒိဋ္ဌိ? “နတ္ထိ ဒိန္နံ, နတ္ထိ ယိဋ္ဌံ, နတ္ထိ ဟုတံ, နတ္ထိ သုကတဒုက္ကဋာနံ ကမ္မာနံ ဖလံ ဝိပါကော, နတ္ထိ အယံ လောကော, နတ္ထိ ပရော လောကော, နတ္ထိ မာတာ, နတ္ထိ ပိတာ, နတ္ထိ သတ္တာ ဩပပါတိကာ, နတ္ထိ လောကေ သမဏဗြာဟ္မဏာ သမ္မဂ္ဂတာ သမ္မာ ပဋိပန္နာ ယေ ဣမဉ္စ လောကံ ပရဉ္စ လောကံ သယံ အဘိညာ သစ္ဆိကတွာ ပဝေဒေန္တီ”တိ—  အယံ ဒသဝတ္ထုကာ မိစ္ဆာဒိဋ္ဌိ. (6)
</Paragraph>

</Division>
<Division number="972" book="vbh">

<Paragraph number="2928" book="vbh">
တတ္ထ ကတမာ ဒသဝတ္ထုကာ အန္တဂ္ဂါဟိကာ ဒိဋ္ဌိ? သဿတော လောကောတိ ဝါ, အသဿတော လောကောတိ ဝါ, အန္တဝါ လောကောတိ ဝါ, အနန္တဝါ လောကောတိ ဝါ, တံ ဇီဝံ တံ သရီရန္တိ ဝါ, အညံ ဇီဝံ အညံ သရီရန္တိ ဝါ, ဟောတိ တထာဂတော ပရံ မရဏာတိ ဝါ, န ဟောတိ တထာဂတော ပရံ မရဏာတိ ဝါ, ဟောတိ စ န စ ဟောတိ တထာဂတော ပရံ မရဏာတိ ဝါ, နေဝ ဟောတိ န န ဟောတိ တထာဂတော ပရံ မရဏာတိ ဝါ—  အယံ ဒသဝတ္ထုကာ အန္တဂ္ဂါဟိကာ ဒိဋ္ဌိ. (7)

</Paragraph>
</Division>

<Paragraph number="2929" type="center" book="vbh">
ဒသကံ.
</Paragraph>