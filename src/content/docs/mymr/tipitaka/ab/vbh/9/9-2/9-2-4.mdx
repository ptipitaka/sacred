---
title: 9.2.4 ဝီမံသိဒ္ဓိပါဒ
tableOfContents: false
sidebar:
  order: 4
type: tipitaka
basket: ab
book: vbh
review:
  current: review
  updated: '2025-10-23T09:21:32.090453'
  updated_by: ''
  notes: ''
  history:
  - state: review
    date: '2025-10-23T09:21:32.090453'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="454" book="vbh" e="ch" v="30" p="231">

<Paragraph number="1512" book="vbh">
ကထဉ္စ ဘိက္ခု ဝီမံသာသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ဝီမံသာသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ.
</Paragraph>

</Division>
<Division number="455" book="vbh" e="ch" v="30" p="232">

<Paragraph number="1513" book="vbh">
တတ္ထ ကတမာ ဝီမံသာ? ယာ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ ဓမ္မဝိစယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “ဝီမံသာ”.
</Paragraph>

<Paragraph number="1514" book="vbh">
တတ္ထ ကတမော သမာဓိ? ယာ စိတ္တဿ ဌိတိ သဏ္ဌိတိ …ပေ…  သမ္မာသမာဓိ သမာဓိသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “သမာဓိ”.
</Paragraph>

<Paragraph number="1515" book="vbh">
တတ္ထ ကတမော ပဓာနသင်္ခါရော? ယော စေတသိကော ဝီရိယာရမ္ဘော …ပေ…  သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “ပဓာနသင်္ခါရော”. ဣတိ ဣမာယ စ ဝီမံသာယ, ဣမိနာ စ သမာဓိနာ, ဣမိနာ စ ပဓာနသင်္ခါရေန ဥပေတော ဟောတိ သမုပေတော ဥပါဂတော သမုပါဂတော ဥပပန္နော သမ္ပန္နော သမန္နာဂတော. တေန ဝုစ္စတိ “ဝီမံသာသမာဓိပဓာနသင်္ခါရသမန္နာဂတော”တိ
</Paragraph>

</Division>
<Division number="456" book="vbh" e="ch" v="30" p="232">

<Paragraph number="1516" book="vbh">
“ဣဒ္ဓီ”တိ. ယာ တေသံ ဓမ္မာနံ ဣဒ္ဓိ သမိဒ္ဓိ ဣဇ္ဈနာ သမိဇ္ဈနာ လာဘော ပဋိလာဘော ပတ္တိ သမ္ပတ္တိ ဖုသနာ သစ္ဆိကိရိယာ ဥပသမ္ပဒါ.
</Paragraph>

<Paragraph number="1517" book="vbh">
“ဣဒ္ဓိပါဒေါ”တိ. တထာဘူတဿ ဖဿော …ပေ…  ပဂ္ဂါဟော အဝိက္ခေပေါ.
</Paragraph>

<Paragraph number="1518" book="vbh">
“ဣဒ္ဓိပါဒံ ဘာဝေတီ”တိ. တေ ဓမ္မေ အာသေဝတိ ဘာဝေတိ ဗဟုလီကရောတိ. တေန ဝုစ္စတိ “ဣဒ္ဓိပါဒံ ဘာဝေတီ”တိ.
</Paragraph>

</Division>
<Division number="457" book="vbh" e="ch" v="30" p="232">

<Paragraph number="1519" book="vbh">
စတ္တာရော ဣဒ္ဓိပါဒါ—  ဆန္ဒိဒ္ဓိပါဒေါ, ဝီရိယိဒ္ဓိပါဒေါ, စိတ္တိဒ္ဓိပါဒေါ, ဝီမံသိဒ္ဓိပါဒေါ.
</Paragraph>

</Division>
<Division number="458" book="vbh" e="ch" v="30" p="232">

<Paragraph number="1520" book="vbh">
တတ္ထ ကတမော ဆန္ဒိဒ္ဓိပါဒေါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, ယော တသ္မိံ သမယေ ဆန္ဒော ဆန္ဒိကတာ ကတ္တုကမျတာ ကုသလော ဓမ္မစ္ဆန္ဒော—  အယံ ဝုစ္စတိ “ဆန္ဒိဒ္ဓိပါဒေါ”. အဝသေသာ ဓမ္မာ ဆန္ဒိဒ္ဓိပါဒသမ္ပယုတ္တာ.
</Paragraph>

</Division>
<Division number="459" book="vbh" e="ch" v="30" p="232">

<Paragraph number="1521" book="vbh">
တတ္ထ ကတမော ဝီရိယိဒ္ဓိပါဒေါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, ယော တသ္မိံ သမယေ စေတသိကော ဝီရိယာရမ္ဘော …ပေ…  သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “ဝီရိယိဒ္ဓိပါဒေါ”. အဝသေသာ ဓမ္မာ ဝီရိယိဒ္ဓိပါဒသမ္ပယုတ္တာ.
</Paragraph>

</Division>
<Division number="460" book="vbh" e="ch" v="30" p="233">

<Paragraph number="1522" book="vbh">
တတ္ထ ကတမော စိတ္တိဒ္ဓိပါဒေါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, ယံ တသ္မိံ သမယေ စိတ္တံ မနော မာနသံ …ပေ…  တဇ္ဇာမနောဝိညာဏဓာတု—  အယံ ဝုစ္စတိ “စိတ္တိဒ္ဓိပါဒေါ”. အဝသေသာ ဓမ္မာ စိတ္တိဒ္ဓိပါဒသမ္ပယုတ္တာ.
</Paragraph>

</Division>
<Division number="461" book="vbh" e="ch" v="30" p="233">

<Paragraph number="1523" book="vbh">
တတ္ထ ကတမော ဝီမံသိဒ္ဓိပါဒေါ? ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, ယာ တသ္မိံ သမယေ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ ဓမ္မဝိစယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ “ဝီမံသိဒ္ဓိပါဒေါ”. အဝသေသာ ဓမ္မာ ဝီမံသိဒ္ဓိပါဒသမ္ပယုတ္တာ.

</Paragraph>
</Division>

<Paragraph number="1524" type="center" book="vbh">
အဘိဓမ္မဘာဇနီယံ.
</Paragraph>