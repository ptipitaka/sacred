---
title: "9.3.2.2--10 စူဠန္တရဒုကာဒိ"
tableOfContents: false
sidebar:
  order: 3
type: "tipitaka"
basket: "ab"
book: "vbh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="1550" book="vbh">
သပ္ပစ္စယာ. သင်္ခတာ. အနိဒဿနာ. အပ္ပဋိဃာ. အရူပါ. လောကုတ္တရာ. ကေနစိ ဝိညေယျာ, ကေနစိ န ဝိညေယျာ. နော အာသဝါ. အနာသဝါ. အာသဝဝိပ္ပယုတ္တာ. န ဝတ္တဗ္ဗာ အာသဝါ စေဝ သာသဝါ စာတိပိ, သာသဝါ စေဝ နော စ အာသဝါတိပိ. န ဝတ္တဗ္ဗာ အာသဝါ စေဝ အာသဝသမ္ပယုတ္တာ စာတိပိ, အာသဝသမ္ပယုတ္တာ စေဝ နော စ အာသဝါတိပိ. အာသဝဝိပ္ပယုတ္တာအနာသဝါ.
</Paragraph>

<Paragraph number="1551" book="vbh">
နော သံယောဇနာ …ပေ…  နော ဂန္ထာ …ပေ…  နော ဩဃာ …ပေ…  နော ယောဂါ …ပေ…  နော နီဝရဏာ …ပေ…  နော ပရာမာသာ …ပေ…  သာရမ္မဏာ. တယော ဣဒ္ဓိပါဒါ နော စိတ္တာ, စိတ္တိဒ္ဓိပါဒေါ စိတ္တံ. တယော ဣဒ္ဓိပါဒါ စေတသိကာ, စိတ္တိဒ္ဓိပါဒေါ အစေတသိကော. တယော ဣဒ္ဓိပါဒါ စိတ္တသမ္ပယုတ္တာ, စိတ္တိဒ္ဓိပါဒေါ န ဝတ္တဗ္ဗော “စိတ္တေန သမ္ပယုတ္တော”တိပိ, “စိတ္တေန ဝိပ္ပယုတ္တော”တိပိ. တယော ဣဒ္ဓိပါဒါ စိတ္တသံသဋ္ဌာ, စိတ္တိဒ္ဓိပါဒေါ န ဝတ္တဗ္ဗော “စိတ္တေန သံသဋ္ဌော”တိပိ, “စိတ္တေန ဝိသံသဋ္ဌော”တိပိ. တယော ဣဒ္ဓိပါဒါ စိတ္တသမုဋ္ဌာနာ, စိတ္တိဒ္ဓိပါဒေါ နော စိတ္တသမုဋ္ဌာနော. တယော ဣဒ္ဓိပါဒါ စိတ္တသဟဘုနော, စိတ္တိဒ္ဓိပါဒေါ နော စိတ္တသဟဘူ. တယော ဣဒ္ဓိပါဒါ စိတ္တာနုပရိဝတ္တိနော, စိတ္တိဒ္ဓိပါဒေါ နော စိတ္တာနုပရိဝတ္တိ. တယော ဣဒ္ဓိပါဒါ စိတ္တသံသဋ္ဌသမုဋ္ဌာနာ, စိတ္တိဒ္ဓိပါဒေါ နော စိတ္တသံသဋ္ဌသမုဋ္ဌာနော. တယော ဣဒ္ဓိပါဒါ စိတ္တသံသဋ္ဌသမုဋ္ဌာနသဟဘုနော, စိတ္တိဒ္ဓိပါဒေါ နော စိတ္တသံသဋ္ဌသမုဋ္ဌာနသဟဘူ. တယော ဣဒ္ဓိပါဒါ စိတ္တသံသဋ္ဌသမုဋ္ဌာနာနုပရိဝတ္တိနော, စိတ္တိဒ္ဓိပါဒေါ နော စိတ္တသံသဋ္ဌသမုဋ္ဌာနာနုပရိဝတ္တိ. တယော ဣဒ္ဓိပါဒါ ဗာဟိရာ, စိတ္တိဒ္ဓိပါဒေါ အဇ္ဈတ္တိကော.
</Paragraph>