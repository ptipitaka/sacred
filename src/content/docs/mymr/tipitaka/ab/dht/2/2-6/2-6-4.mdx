---
title: "2.6.4 သစ္စာဒိ"
tableOfContents: false
sidebar:
  order: 4
type: "tipitaka"
basket: "ab"
book: "dht"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="235" book="dht">

<Paragraph number="312" book="dht">
သမုဒယသစ္စံ…  မဂ္ဂသစ္စံ တီဟိ ခန္ဓေဟိ ဧကေနာယတနေန ဧကာယ ဓာတုယာ သမ္ပယုတ္တံ; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တံ. ကတိဟိ ဝိပ္ပယုတ္တံ? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တံ.
</Paragraph>

</Division>
<Division number="236" book="dht">

<Paragraph number="313" book="dht">
နိရောဓသစ္စံ…  စက္ခုန္ဒြိယံ …ပေ…  ကာယိန္ဒြိယံ…  ဣတ္ထိန္ဒြိယံ…  ပုရိသိန္ဒြိယံ …ပေ…  သမ္ပယုတ္တန္တိ? နတ္ထိ. ကတိဟိ ဝိပ္ပယုတ္တံ? စတူဟိ ခန္ဓေဟိ ဧကေနာယတနေန သတ္တဟိ ဓာတူဟိ ဝိပ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တံ.
</Paragraph>

</Division>
<Division number="237" book="dht">

<Paragraph number="314" book="dht">
မနိန္ဒြိယံ တီဟိ ခန္ဓေဟိ သမ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ သမ္ပယုတ္တံ. ကတိဟိ ဝိပ္ပယုတ္တံ? ဧကေန ခန္ဓေန ဒသဟာယတနေဟိ ဒသဟိ ဓာတူဟိ ဝိပ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တံ.
</Paragraph>

</Division>
<Division number="238" book="dht">

<Paragraph number="315" book="dht">
သုခိန္ဒြိယံ…  ဒုက္ခိန္ဒြိယံ…  သောမနဿိန္ဒြိယံ…  ဒေါမနဿိန္ဒြိယံ တီဟိ ခန္ဓေဟိ ဧကေနာယတနေန ဧကာယ ဓာတုယာ သမ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ သမ္ပယုတ္တံ. ကတိဟိ ဝိပ္ပယုတ္တံ? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တံ.
</Paragraph>

</Division>
<Division number="239" book="dht">

<Paragraph number="316" book="dht">
ဥပေက္ခိန္ဒြိယံ တီဟိ ခန္ဓေဟိ ဧကေနာယတနေန ဆဟိ ဓာတူဟိ သမ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ သမ္ပယုတ္တံ. ကတိဟိ ဝိပ္ပယုတ္တံ? ဧကေန ခန္ဓေန ဒသဟာယတနေဟိ ဧကာဒသဟိ ဓာတူဟိ ဝိပ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တံ.
</Paragraph>

</Division>
<Division number="240" book="dht">

<Paragraph number="317" book="dht">
သဒ္ဓိန္ဒြိယံ…  ဝီရိယိန္ဒြိယံ…  သတိန္ဒြိယံ…  သမာဓိန္ဒြိယံ…  ပညိန္ဒြိယံ…  အနညာတညဿာမီတိန္ဒြိယံ…  အညိန္ဒြိယံ…  အညာတာဝိန္ဒြိယံ…  အဝိဇ္ဇာ…  အဝိဇ္ဇာပစ္စယာ သင်္ခါရာ တီဟိ ခန္ဓေဟိ ဧကေနာယတနေန ဧကာယ ဓာတုယာ သမ္ပယုတ္တာ; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တာ. ကတိဟိ ဝိပ္ပယုတ္တာ? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="241" book="dht">

<Paragraph number="318" book="dht">
သင်္ခါရပစ္စယာ ဝိညာဏံ တီဟိ ခန္ဓေဟိ သမ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ သမ္ပယုတ္တံ. ကတိဟိ ဝိပ္ပယုတ္တံ? ဧကေန ခန္ဓေန ဒသဟာယတနေဟိ ဒသဟိ ဓာတူဟိ ဝိပ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တံ.
</Paragraph>

</Division>
<Division number="242" book="dht">

<Paragraph number="319" book="dht">
သဠာယတနပစ္စယာ ဖဿော တီဟိ ခန္ဓေဟိ ဧကေနာယတနေန သတ္တဟိ ဓာတူဟိ သမ္ပယုတ္တော; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တော. ကတိဟိ ဝိပ္ပယုတ္တော? ဧကေန ခန္ဓေန ဒသဟာယတနေဟိ ဒသဟိ ဓာတူဟိ ဝိပ္ပယုတ္တော; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တော.
</Paragraph>

</Division>
<Division number="243" book="dht">

<Paragraph number="320" book="dht">
ဖဿပစ္စယာ ဝေဒနာ တီဟိ ခန္ဓေဟိ ဧကေနာယတနေန သတ္တဟိ ဓာတူဟိ သမ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ သမ္ပယုတ္တာ. ကတိဟိ ဝိပ္ပယုတ္တာ? ဧကေန ခန္ဓေန ဒသဟာယတနေဟိ ဒသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="244" book="dht">

<Paragraph number="321" book="dht">
ဝေဒနာပစ္စယာ တဏှာ…  တဏှာပစ္စယာ ဥပါဒါနံ…  ကမ္မဘဝေါ တီဟိ ခန္ဓေဟိ ဧကေနာယတနေန ဧကာယ ဓာတုယာ သမ္ပယုတ္တော; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တော. ကတိဟိ ဝိပ္ပယုတ္တော? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တော; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တော.
</Paragraph>

</Division>
<Division number="245" book="dht">

<Paragraph number="322" book="dht">
ရူပဘဝေါ …ပေ…  သမ္ပယုတ္တောတိ? နတ္ထိ. ကတိဟိ ဝိပ္ပယုတ္တော? န ကေဟိစိ ခန္ဓေဟိ န ကေဟိစိ အာယတနေဟိ တီဟိ ဓာတူဟိ ဝိပ္ပယုတ္တော.
</Paragraph>

</Division>
<Division number="246" book="dht">

<Paragraph number="323" book="dht">
အရူပဘဝေါ…  နေဝသညာနာသညာဘဝေါ…  စတုဝေါကာရဘဝေါ …ပေ…  သမ္ပယုတ္တောတိ? နတ္ထိ. ကတိဟိ ဝိပ္ပယုတ္တော? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တော; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တော.
</Paragraph>

</Division>
<Division number="247" book="dht">

<Paragraph number="324" book="dht">
အသညာဘဝေါ…  ဧကဝေါကာရဘဝေါ…  ပရိဒေဝေါ …ပေ…  သမ္ပယုတ္တောတိ? နတ္ထိ. ကတိဟိ ဝိပ္ပယုတ္တော? စတူဟိ ခန္ဓေဟိ ဧကေနာယတနေန သတ္တဟိ ဓာတူဟိ ဝိပ္ပယုတ္တော; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တော.
</Paragraph>

</Division>
<Division number="248" book="dht">

<Paragraph number="325" book="dht">
သောကော…  ဒုက္ခံ…  ဒေါမနဿံ တီဟိ ခန္ဓေဟိ ဧကေနာယတနေန ဧကာယ ဓာတုယာ သမ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ သမ္ပယုတ္တံ. ကတိဟိ ဝိပ္ပယုတ္တံ? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တံ.
</Paragraph>

</Division>
<Division number="249" book="dht">

<Paragraph number="326" book="dht">
ဥပါယာသော…  သတိပဋ္ဌာနံ…  သမ္မပ္ပဓာနံ တီဟိ ခန္ဓေဟိ ဧကေနာယတနေန ဧကာယ ဓာတုယာ သမ္ပယုတ္တံ; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တံ. ကတိဟိ ဝိပ္ပယုတ္တံ? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တံ.
</Paragraph>

</Division>
<Division number="250" book="dht">

<Paragraph number="327" book="dht">
ဣဒ္ဓိပါဒေါ ဒွီဟိ ခန္ဓေဟိ သမ္ပယုတ္တော; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တော. ကတိဟိ ဝိပ္ပယုတ္တော? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တော; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တော.
</Paragraph>

</Division>
<Division number="251" book="dht">

<Paragraph number="328" book="dht">
ဈာနံ ဒွီဟိ ခန္ဓေဟိ ဧကေနာယတနေန ဧကာယ ဓာတုယာ သမ္ပယုတ္တံ; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တံ. ကတိဟိ ဝိပ္ပယုတ္တံ? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တံ.
</Paragraph>

</Division>
<Division number="252" book="dht">

<Paragraph number="329" book="dht">
အပ္ပမညာ…  ပဉ္စိန္ဒြိယာနိ…  ပဉ္စ ဗလာနိ…  သတ္တ ဗောဇ္ဈင်္ဂါ…  အရိယော အဋ္ဌင်္ဂိကော မဂ္ဂေါ တီဟိ ခန္ဓေဟိ ဧကေနာယတနေန ဧကာယ ဓာတုယာ သမ္ပယုတ္တော; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တော. ကတိဟိ ဝိပ္ပယုတ္တော? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တော; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တော.
</Paragraph>

</Division>
<Division number="253" book="dht">

<Paragraph number="330" book="dht">
ဖဿော…  စေတနာ…  မနသိကာရော တီဟိ ခန္ဓေဟိ ဧကေနာယတနေန သတ္တဟိ ဓာတူဟိ သမ္ပယုတ္တော; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တော. ကတိဟိ ဝိပ္ပယုတ္တော? ဧကေန ခန္ဓေန ဒသဟာယတနေဟိ ဒသဟိ ဓာတူဟိ ဝိပ္ပယုတ္တော; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တော.
</Paragraph>

</Division>
<Division number="254" book="dht">

<Paragraph number="331" book="dht">
ဝေဒနာ…  သညာ တီဟိ ခန္ဓေဟိ ဧကေနာယတနေန သတ္တဟိ ဓာတူဟိ သမ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ သမ္ပယုတ္တာ. ကတိဟိ ဝိပ္ပယုတ္တာ? ဧကေန ခန္ဓေန ဒသဟာယတနေဟိ ဒသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="255" book="dht">

<Paragraph number="332" book="dht">
စိတ္တံ တီဟိ ခန္ဓေဟိ သမ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ သမ္ပယုတ္တံ. ကတိဟိ ဝိပ္ပယုတ္တံ? ဧကေန ခန္ဓေန ဒသဟာယတနေဟိ ဒသဟိ ဓာတူဟိ ဝိပ္ပယုတ္တံ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တံ.
</Paragraph>

</Division>
<Division number="256" book="dht">

<Paragraph number="333" book="dht">
အဓိမောက္ခော တီဟိ ခန္ဓေဟိ ဧကေနာယတနေန ဒွီဟိ ဓာတူဟိ သမ္ပယုတ္တော; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တော. ကတိဟိ ဝိပ္ပယုတ္တော? ဧကေန ခန္ဓေန ဒသဟာယတနေဟိ ပန္နရသဟိ ဓာတူဟိ ဝိပ္ပယုတ္တော; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တော.
</Paragraph>
</Division>