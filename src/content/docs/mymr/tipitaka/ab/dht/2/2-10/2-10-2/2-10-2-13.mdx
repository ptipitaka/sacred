---
title: 2.10.2.13 ပိဋ္ဌိဒုက
tableOfContents: false
sidebar:
  order: 7
type: tipitaka
basket: ab
book: dht
review:
  current: review
  updated: '2025-10-23T09:20:50.474995'
  updated_by: ''
  notes: ''
  history:
  - state: review
    date: '2025-10-23T09:20:50.474995'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="401" book="dht" e="ch" v="31" p="73">

<Paragraph number="491" book="dht">
ဒဿနေန ပဟာတဗ္ဗေဟိ ဓမ္မေဟိ ယေ ဓမ္မာ…  ဘာဝနာယ ပဟာတဗ္ဗေဟိ ဓမ္မေဟိ ယေ ဓမ္မာ…  ဒဿနေန ပဟာတဗ္ဗဟေတုကေဟိ ဓမ္မေဟိ ယေ ဓမ္မာ…  ဘာဝနာယ ပဟာတဗ္ဗဟေတုကေဟိ ဓမ္မေဟိ ယေ ဓမ္မာ ဝိပ္ပယုတ္တာ, တေဟိ ဓမ္မေဟိ ယေ ဓမ္မာ ဝိပ္ပယုတ္တာ…  တေ ဓမ္မာ ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="402" book="dht" e="ch" v="31" p="73">

<Paragraph number="492" book="dht">
သဝိတက္ကေဟိ ဓမ္မေဟိ ယေ ဓမ္မာ…  သဝိစာရေဟိ ဓမ္မေဟိ ယေ ဓမ္မာ ဝိပ္ပယုတ္တာ, တေဟိ ဓမ္မေဟိ ယေ ဓမ္မာ ဝိပ္ပယုတ္တာ…  တေ ဓမ္မာ ဧကေန ခန္ဓေန ဒသဟာယတနေဟိ ပန္နရသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="403" book="dht" e="ch" v="31" p="73">

<Paragraph number="493" book="dht">
အဝိတက္ကေဟိ ဓမ္မေဟိ ယေ ဓမ္မာ…  အဝိစာရေဟိ ဓမ္မေဟိ ယေ ဓမ္မာ ဝိပ္ပယုတ္တာ, တေဟိ ဓမ္မေဟိ ယေ ဓမ္မာ ဝိပ္ပယုတ္တာ…  တေ ဓမ္မာ န ကေဟိစိ ခန္ဓေဟိ န ကေဟိစိ အာယတနေဟိ ဧကာယ ဓာတုယာ ဝိပ္ပယုတ္တာ.
</Paragraph>

</Division>
<Division number="404" book="dht" e="ch" v="31" p="73">

<Paragraph number="494" book="dht">
သပ္ပီတိကေဟိ ဓမ္မေဟိ ယေ ဓမ္မာ…  ပီတိသဟဂတေဟိ ဓမ္မေဟိ ယေ ဓမ္မာ ဝိပ္ပယုတ္တာ, တေဟိ ဓမ္မေဟိ ယေ ဓမ္မာ ဝိပ္ပယုတ္တာ…  တေ ဓမ္မာ ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="405" book="dht" e="ch" v="31" p="73">

<Paragraph number="495" book="dht">
သုခသဟဂတေဟိ ဓမ္မေဟိ ယေ ဓမ္မာ ဝိပ္ပယုတ္တာ, တေဟိ ဓမ္မေဟိ ယေ ဓမ္မာ ဝိပ္ပယုတ္တာ…  တေ ဓမ္မာ ဧကေန ခန္ဓေန ဒသဟာယတနေဟိ ပန္နရသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="406" book="dht" e="ch" v="31" p="74">

<Paragraph number="496" book="dht">
ဥပေက္ခာသဟဂတေဟိ ဓမ္မေဟိ ယေ ဓမ္မာ ဝိပ္ပယုတ္တာ, တေဟိ ဓမ္မေဟိ ယေ ဓမ္မာ ဝိပ္ပယုတ္တာ…  တေ ဓမ္မာ ဧကေန ခန္ဓေန ဒသဟာယတနေဟိ ဧကာဒသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="407" book="dht" e="ch" v="31" p="74">

<Paragraph number="497" book="dht">
န ကာမာဝစရေဟိ ဓမ္မေဟိ ယေ ဓမ္မာ…  အပရိယာပန္နေဟိ ဓမ္မေဟိ ယေ ဓမ္မာ…  အနုတ္တရေဟိ ဓမ္မေဟိ ယေ ဓမ္မာ ဝိပ္ပယုတ္တာ, တေဟိ ဓမ္မေဟိ ယေ ဓမ္မာ ဝိပ္ပယုတ္တာ…  တေ ဓမ္မာ န ကေဟိစိ ခန္ဓေဟိ န ကေဟိစိ အာယတနေဟိ ဆဟိ ဓာတူဟိ ဝိပ္ပယုတ္တာ.
</Paragraph>

</Division>
<Division number="408" book="dht" e="ch" v="31" p="74">

<Paragraph number="498" book="dht">
ရူပါဝစရေဟိ ဓမ္မေဟိ ယေ ဓမ္မာ…  အရူပါဝစရေဟိ ဓမ္မေဟိ ယေ ဓမ္မာ…  နိယျာနိကေဟိ ဓမ္မေဟိ ယေ ဓမ္မာ…  နိယတေဟိ ဓမ္မေဟိ ယေ ဓမ္မာ…  သရဏေဟိ ဓမ္မေဟိ ယေ ဓမ္မာ ဝိပ္ပယုတ္တာ, တေဟိ ဓမ္မေဟိ ယေ ဓမ္မာ ဝိပ္ပယုတ္တာ, တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ ဝိပ္ပယုတ္တာ? တေ ဓမ္မာ ဧကေန ခန္ဓေန ဒသဟာယတနေဟိ သောဠသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

<Paragraph number="499" type="verses" book="dht">
_ဓမ္မာယတနံ ဓမ္မဓာတု,_  
_ဒုက္ခသစ္စဉ္စ ဇီဝိတံ;_  
_သဠာယတနံ နာမရူပံ,_  
_စတ္တာရော စ မဟာဘဝါ._  

</Paragraph>

<Paragraph number="500" type="verses" book="dht">
_ဇာတိ ဇရာ စ မရဏံ,_  
_တိကေသွေကူနဝီသတိ;_  
_ဂေါစ္ဆကေသု စ ပညာသ,_  
_အဋ္ဌ စူဠန္တရေ ပဒါ._  

</Paragraph>

<Paragraph number="501" type="verses" book="dht">
_မဟန္တရေ ပန္နရသ,_  
_အဋ္ဌာရသ တတော ပရေ;_  
_တေဝီသ ပဒသတံ ဧတံ,_  
_သမ္ပယောဂေ န လဗ္ဘတီတိ. [123]_  


</Paragraph>
</Division>

<Paragraph number="502" type="center" book="dht">
ဝိပ္ပယုတ္တေန ဝိပ္ပယုတ္တပဒနိဒ္ဒေသော ဒသမော.
</Paragraph>