---
title: 2.11 ဧကာဒသမနယ သင်္ဂဟိတေနသမ္ပယုတ္တဝိပ္ပယုတ္တပဒနိဒ္ဒေသ
tableOfContents: false
sidebar:
  order: 11
type: tipitaka
basket: ab
book: dht
review:
  current: review
  updated: '2025-10-27T21:47:37.452640'
  updated_by: ''
  notes: ''
  history:
  - state: review
    date: '2025-10-27T21:47:37.452640'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="409" book="dht" e="ch" v="31" p="75">

<Paragraph number="503" book="dht">
သမုဒယသစ္စေန ယေ ဓမ္မာ…  မဂ္ဂသစ္စေန ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ, တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သမ္ပယုတ္တာ? တေ ဓမ္မာ တီဟိ ခန္ဓေဟိ ဧကေနာယတနေန သတ္တဟိ ဓာတူဟိ သမ္ပယုတ္တာ; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တာ. ကတိဟိ ဝိပ္ပယုတ္တာ? ဧကေန ခန္ဓေန ဒသဟာယတနေဟိ ဒသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="410" book="dht" e="ch" v="31" p="75">

<Paragraph number="504" book="dht">
ဣတ္ထိန္ဒြိယေန ယေ ဓမ္မာ…  ပုရိသိန္ဒြိယေန ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ, တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သမ္ပယုတ္တာတိ? နတ္ထိ. ကတိဟိ ဝိပ္ပယုတ္တာ? စတူဟိ ခန္ဓေဟိ ဧကေနာယတနေန သတ္တဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="411" book="dht" e="ch" v="31" p="75">

<Paragraph number="505" book="dht">
သုခိန္ဒြိယေန ယေ ဓမ္မာ…  ဒုက္ခိန္ဒြိယေန ယေ ဓမ္မာ…  သောမနဿိန္ဒြိယေန ယေ ဓမ္မာ…  ဒေါမနဿိန္ဒြိယေန ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ …ပေ…  တေ ဓမ္မာ တီဟိ ခန္ဓေဟိ ဧကေနာယတနေန သတ္တဟိ ဓာတူဟိ သမ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ သမ္ပယုတ္တာ. ကတိဟိ ဝိပ္ပယုတ္တာ? ဧကေန ခန္ဓေန ဒသဟာယတနေဟိ ဒသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="412" book="dht" e="ch" v="31" p="75">

<Paragraph number="506" book="dht">
ဥပေက္ခိန္ဒြိယေန ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ…  တေ ဓမ္မာ တီဟိ ခန္ဓေဟိ ဧကေနာယတနေန ဒွီဟိ ဓာတူဟိ သမ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ သမ္ပယုတ္တာ. ကတိဟိ ဝိပ္ပယုတ္တာ? ဧကေန ခန္ဓေန ဒသဟာယတနေဟိ ပန္နရသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="413" book="dht" e="ch" v="31" p="76">

<Paragraph number="507" book="dht">
သဒ္ဓိန္ဒြိယေန ယေ ဓမ္မာ…  ဝီရိယိန္ဒြိယေန ယေ ဓမ္မာ…  သတိန္ဒြိယေန ယေ ဓမ္မာ…  သမာဓိန္ဒြိယေန ယေ ဓမ္မာ…  ပညိန္ဒြိယေန ယေ ဓမ္မာ…  အနညာတညဿာမီတိန္ဒြိယေန ယေ ဓမ္မာ…  အညိန္ဒြိယေန ယေ ဓမ္မာ…  အညာတာဝိန္ဒြိယေန ယေ ဓမ္မာ…  အဝိဇ္ဇာယ ယေ ဓမ္မာ…  အဝိဇ္ဇာပစ္စယာ သင်္ခါရေဟိ ယေ ဓမ္မာ…  သဠာယတနပစ္စယာ ဖဿေန ယေ ဓမ္မာ…  ဝေဒနာပစ္စယာ တဏှာယ ယေ ဓမ္မာ…  တဏှာပစ္စယာ ဥပါဒါနေန ယေ ဓမ္မာ…  ကမ္မဘဝေန ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ တေ ဓမ္မာ တီဟိ ခန္ဓေဟိ ဧကေနာယတနေန သတ္တဟိ ဓာတူဟိ သမ္ပယုတ္တာ; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တာ. ကတိဟိ ဝိပ္ပယုတ္တာ? ဧကေန ခန္ဓေန ဒသဟာယတနေဟိ ဒသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="414" book="dht" e="ch" v="31" p="76">

<Paragraph number="508" book="dht">
ပရိဒေဝေန ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ, တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သမ္ပယုတ္တာတိ? နတ္ထိ. ကတိဟိ ဝိပ္ပယုတ္တာ? စတူဟိ ခန္ဓေဟိ ဧကေနာယတနေန သတ္တဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="415" book="dht" e="ch" v="31" p="76">

<Paragraph number="509" book="dht">
သောကေန ယေ ဓမ္မာ…  ဒုက္ခေန ယေ ဓမ္မာ…  ဒေါမနဿေန ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ…  တေ ဓမ္မာ တီဟိ ခန္ဓေဟိ ဧကေနာယတနေန သတ္တဟိ ဓာတူဟိ သမ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ သမ္ပယုတ္တာ. ကတိဟိ ဝိပ္ပယုတ္တာ? ဧကေန ခန္ဓေန ဒသဟာယတနေဟိ ဒသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

</Division>
<Division number="416" book="dht" e="ch" v="31" p="76">

<Paragraph number="510" book="dht">
ဥပါယာသေန ယေ ဓမ္မာ…  သတိပဋ္ဌာနေန ယေ ဓမ္မာ…  သမ္မပ္ပဓာနေန ယေ ဓမ္မာ…  အပ္ပမညာယ ယေ ဓမ္မာ…  ပဉ္စဟိ ဣန္ဒြိယေဟိ ယေ ဓမ္မာ…  ပဉ္စဟိ ဗလေဟိ ယေ ဓမ္မာ…  သတ္တဟိ ဗောဇ္ဈင်္ဂေဟိ ယေ ဓမ္မာ…  အရိယေန အဋ္ဌင်္ဂိကေန မဂ္ဂေန ယေ ဓမ္မာ…  ဖဿေန ယေ ဓမ္မာ…  စေတနာယ ယေ ဓမ္မာ…  အဓိမောက္ခေန ယေ ဓမ္မာ…  မနသိကာရေန ယေ ဓမ္မာ…  ဟေတူဟိ ဓမ္မေဟိ ယေ ဓမ္မာ…  ဟေတူဟိ စေဝ သဟေတုကေဟိ စ ဓမ္မေဟိ ယေ ဓမ္မာ…  ဟေတူဟိ စေဝ ဟေတုသမ္ပယုတ္တေဟိ စ ဓမ္မေဟိ ယေ ဓမ္မာ…  အာသဝေဟိ ဓမ္မေဟိ ယေ ဓမ္မာ…  အာသဝေဟိ စေဝ သာသဝေဟိ စ ဓမ္မေဟိ ယေ ဓမ္မာ…  အာသဝေဟိ စေဝ အာသဝသမ္ပယုတ္တေဟိ စ ဓမ္မေဟိ ယေ ဓမ္မာ…  သံယောဇနေဟိ ဓမ္မေဟိ ယေ ဓမ္မာ…  ဂန္ထေဟိ ဓမ္မေဟိ ယေ ဓမ္မာ…  ဩဃေဟိ ဓမ္မေဟိ ယေ ဓမ္မာ…  ယောဂေဟိ ဓမ္မေဟိ ယေ ဓမ္မာ…  နီဝရဏေဟိ ဓမ္မေဟိ ယေ ဓမ္မာ…  ပရာမာသေဟိ ဓမ္မေဟိ ယေ ဓမ္မာ…  ဥပါဒါနေဟိ ဓမ္မေဟိ ယေ ဓမ္မာ…  ကိလေသေဟိ ဓမ္မေဟိ ယေ ဓမ္မာ…  ကိလေသေဟိ စေဝ သံကိလေသိကေဟိ စ ဓမ္မေဟိ ယေ ဓမ္မာ…  ကိလေသေဟိ စေဝ သံကိလိဋ္ဌေဟိ စ ဓမ္မေဟိ ယေ ဓမ္မာ…  ကိလေသေဟိ စေဝ ကိလေသသမ္ပယုတ္တေဟိ စ ဓမ္မေဟိ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ, တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သမ္ပယုတ္တာ? တေ ဓမ္မာ တီဟိ ခန္ဓေဟိ ဧကေနာယတနေန သတ္တဟိ ဓာတူဟိ သမ္ပယုတ္တာ; ဧကေန ခန္ဓေန ဧကေနာယတနေန ဧကာယ ဓာတုယာ ကေဟိစိ သမ္ပယုတ္တာ. ကတိဟိ ဝိပ္ပယုတ္တာ? ဧကေန ခန္ဓေန ဒသဟာယတနေဟိ ဒသဟိ ဓာတူဟိ ဝိပ္ပယုတ္တာ; ဧကေနာယတနေန ဧကာယ ဓာတုယာ ကေဟိစိ ဝိပ္ပယုတ္တာ.
</Paragraph>

<Paragraph number="511" type="verses" book="dht">
_ဒွေ သစ္စာ ပန္နရသိန္ဒြိယာ,_  
_ဧကာဒသ ပဋိစ္စပဒါ;_  
ဥဒ္ဓံ ပုန ဧကာဒသ,_  
_ဂေါစ္ဆကပဒမေတ္ထ တိံသဝိဓာတိ. [69]_  


</Paragraph>
</Division>

<Paragraph number="512" type="center" book="dht">
သင်္ဂဟိတေန သမ္ပယုတ္တဝိပ္ပယုတ္တပဒနိဒ္ဒေသော ဧကာဒသမော.
</Paragraph>