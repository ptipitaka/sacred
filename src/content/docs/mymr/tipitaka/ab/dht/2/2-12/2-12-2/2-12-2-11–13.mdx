---
title: 2.12.2.11–13 ဥပါဒါနဂေါစ္ဆကာဒိ
tableOfContents: false
sidebar:
  order: 6
type: tipitaka
basket: ab
book: dht
review:
  current: review
  updated: '2025-10-23T09:20:50.506751'
  updated_by: ''
  notes: ''
  history:
  - state: review
    date: '2025-10-23T09:20:50.506751'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="446" book="dht" e="ch" v="31" p="82">

<Paragraph number="542" book="dht">
ဥပါဒါနေဟိ ဓမ္မေဟိ ယေ ဓမ္မာ…  ကိလေသေဟိ ဓမ္မေဟိ ယေ ဓမ္မာ…  ကိလေသေဟိ စေဝ သံကိလေသိကေဟိ စ ဓမ္မေဟိ ယေ ဓမ္မာ…  ကိလေသေဟိ စေဝ သံကိလိဋ္ဌေဟိ စ ဓမ္မေဟိ ယေ ဓမ္မာ…  ကိလေသေဟိ စေဝ ကိလေသသမ္ပယုတ္တေဟိ စ ဓမ္မေဟိ ယေ ဓမ္မာ သမ္ပယုတ္တာ…  တေ ဓမ္မာ စတူဟိ ခန္ဓေဟိ ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="447" book="dht" e="ch" v="31" p="82">

<Paragraph number="543" book="dht">
သံကိလိဋ္ဌေဟိ စေဝ နော စ ကိလေသေဟိ ဓမ္မေဟိ ယေ ဓမ္မာ…  ကိလေသသမ္ပယုတ္တေဟိ စေဝ နော စ ကိလေသေဟိ ဓမ္မေဟိ ယေ ဓမ္မာ…  သဝိတက္ကေဟိ ဓမ္မေဟိ ယေ ဓမ္မာ…  သဝိစာရေဟိ ဓမ္မေဟိ ယေ ဓမ္မာ…  သပ္ပီတိကေဟိ ဓမ္မေဟိ ယေ ဓမ္မာ…  ပီတိသဟဂတေဟိ ဓမ္မေဟိ ယေ ဓမ္မာ…  သုခသဟဂတေဟိ ဓမ္မေဟိ ယေ ဓမ္မာ…  ဥပေက္ခာသဟဂတေဟိ ဓမ္မေဟိ ယေ ဓမ္မာ သမ္ပယုတ္တာ, တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သင်္ဂဟိတာ? တေ ဓမ္မာ ဧကေန ခန္ဓေန ဧကေနာယတနေန ဧကာယ ဓာတုယာ သင်္ဂဟိတာ. ကတိဟိ အသင်္ဂဟိတာ? စတူဟိ ခန္ဓေဟိ ဧကာဒသဟာယတနေဟိ သတ္တရသဟိ ဓာတူဟိ အသင်္ဂဟိတာ.
</Paragraph>

<Paragraph number="544" type="verses" book="dht">
_အရူပက္ခန္ဓာ စတ္တာရော,_  
_မနာယတနမေဝ စ;_  
_ဝိညာဏဓာတုယော သတ္တ,_  
_ဒွေ သစ္စာ စုဒ္ဒသိန္ဒြိယာ._  

</Paragraph>

<Paragraph number="545" type="verses" book="dht">
_ပစ္စယေ ဒွါဒသ ပဒါ,_  
_တတော ဥပရိ သောဠသ;_  
_တိကေသု အဋ္ဌ ဂေါစ္ဆကေ,_  
_တေစတ္တာလီသမေဝ စ._  

</Paragraph>

<Paragraph number="546" type="verses" book="dht">
_မဟန္တရဒုကေ သတ္တ,_  
_ပဒါ ပိဋ္ဌိဒုကေသု ဆ;_  
_နဝမဿ ပဒဿေတေ,_  
_နိဒ္ဒေသေ သင်္ဂဟံ ဂတာတိ. [120]_  


</Paragraph>
</Division>

<Paragraph number="547" type="center" book="dht">
သမ္ပယုတ္တေန သင်္ဂဟိတာသင်္ဂဟိတပဒနိဒ္ဒေသော ဒွါဒသမော.
</Paragraph>