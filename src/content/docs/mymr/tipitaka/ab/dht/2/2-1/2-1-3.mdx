---
title: 2.1.3 ဓာတု
tableOfContents: false
sidebar:
  order: 3
type: tipitaka
basket: ab
book: dht
review:
  current: review
  updated: '2025-10-23T09:20:50.315866'
  updated_by: ''
  notes: ''
  history:
  - state: review
    date: '2025-10-23T09:20:50.315866'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="31" book="dht" e="ch" v="31" p="7">

<Paragraph number="68" book="dht">
စက္ခုဓာတု ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သင်္ဂဟိတာ? စက္ခုဓာတု ဧကေန ခန္ဓေန ဧကေနာယတနေန ဧကာယ ဓာတုယာ သင်္ဂဟိတာ. ကတိဟိ အသင်္ဂဟိတာ? စတူဟိ ခန္ဓေဟိ ဧကာဒသဟာယတနေဟိ သတ္တရသဟိ ဓာတူဟိ အသင်္ဂဟိတာ.
</Paragraph>

</Division>
<Division number="32" book="dht" e="ch" v="31" p="7">

<Paragraph number="69" book="dht">
သောတဓာတု…  ဃာနဓာတု…  ဇိဝှါဓာတု…  ကာယဓာတု…  ရူပဓာတု…  သဒ္ဒဓာတု…  ဂန္ဓဓာတု…  ရသဓာတု…  ဖောဋ္ဌဗ္ဗဓာတု…  စက္ခုဝိညာဏဓာတု…  သောတဝိညာဏဓာတု…  ဃာနဝိညာဏဓာတု…  ဇိဝှါဝိညာဏဓာတု…  ကာယဝိညာဏဓာတု…  မနောဓာတု…  မနောဝိညာဏဓာတု ဧကေန ခန္ဓေန ဧကေနာယတနေန ဧကာယ ဓာတုယာ သင်္ဂဟိတာ. ကတိဟိ အသင်္ဂဟိတာ? စတူဟိ ခန္ဓေဟိ ဧကာဒသဟာယတနေဟိ သတ္တရသဟိ ဓာတူဟိ အသင်္ဂဟိတာ.
</Paragraph>

</Division>
<Division number="33" book="dht" e="ch" v="31" p="7">

<Paragraph number="70" book="dht">
ဓမ္မဓာတု အသင်္ခတံ ခန္ဓတော ဌပေတွာ စတူဟိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတာ. ကတိဟိ အသင်္ဂဟိတာ? ဧကေန ခန္ဓေန ဧကာဒသဟာယတနေဟိ သတ္တရသဟိ ဓာတူဟိ အသင်္ဂဟိတာ.

</Paragraph>
</Division>

<Paragraph number="71" type="center" book="dht">
(ဧကမူလကံ.)


</Paragraph>

<Division number="34" book="dht" e="ch" v="31" p="7">

<Paragraph number="72" book="dht">
စက္ခုဓာတု စ သောတဓာတု စ ဧကေန ခန္ဓေန ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? စတူဟိ ခန္ဓေဟိ ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="35" book="dht" e="ch" v="31" p="7">

<Paragraph number="73" book="dht">
စက္ခုဓာတု စ ဃာနဓာတု စ…  စက္ခုဓာတု စ ဇိဝှါဓာတု စ…  စက္ခုဓာတု စ ကာယဓာတု စ…  စက္ခုဓာတု စ ရူပဓာတု စ…  စက္ခုဓာတု စ သဒ္ဒဓာတု စ…  စက္ခုဓာတု စ ဂန္ဓဓာတု စ…  စက္ခုဓာတု စ ရသဓာတု စ…  စက္ခုဓာတု စ ဖောဋ္ဌဗ္ဗဓာတု စ ဧကေန ခန္ဓေန ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? စတူဟိ ခန္ဓေဟိ ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="36" book="dht" e="ch" v="31" p="8">

<Paragraph number="74" book="dht">
စက္ခုဓာတု စ စက္ခုဝိညာဏဓာတု စ ဒွီဟိ ခန္ဓေဟိ ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? တီဟိ ခန္ဓေဟိ ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="37" book="dht" e="ch" v="31" p="8">

<Paragraph number="75" book="dht">
စက္ခုဓာတု စ သောတဝိညာဏဓာတု စ…  စက္ခုဓာတု စ ဃာနဝိညာဏဓာတု စ…  စက္ခုဓာတု စ ဇိဝှါဝိညာဏဓာတု စ…  စက္ခုဓာတု စ ကာယဝိညာဏဓာတု စ…  စက္ခုဓာတု စ မနောဓာတု စ…  စက္ခုဓာတု စ မနောဝိညာဏဓာတု စ ဒွီဟိ ခန္ဓေဟိ ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? တီဟိ ခန္ဓေဟိ ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="38" book="dht" e="ch" v="31" p="8">

<Paragraph number="76" book="dht">
စက္ခုဓာတု စ ဓမ္မဓာတု စ အသင်္ခတံ ခန္ဓတော ဌပေတွာ စတူဟိ ခန္ဓေဟိ ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ အသင်္ဂဟိတာ.

</Paragraph>
</Division>

<Paragraph number="77" type="center" book="dht">
(ဒုကမူလကံ.)


</Paragraph>

<Division number="39" book="dht" e="ch" v="31" p="8">

<Paragraph number="78" book="dht">
အဋ္ဌာရသ ဓာတုယော ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သင်္ဂဟိတာ? အဋ္ဌာရသ ဓာတုယော အသင်္ခတံ ခန္ဓတော ဌပေတွာ ပဉ္စဟိ ခန္ဓေဟိ ဒွါဒသဟာယတနေဟိ အဋ္ဌာရသဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? န ကေဟိစိ ခန္ဓေဟိ န ကေဟိစိ အာယတနေဟိ န ကာဟိစိ ဓာတူဟိ အသင်္ဂဟိတာ.

</Paragraph>
</Division>

<Paragraph number="79" type="center" book="dht">
(အဋ္ဌာရသကံ.)
</Paragraph>