---
title: "2.1.5 ဣန္ဒြိယ"
tableOfContents: false
sidebar:
  order: 5
type: "tipitaka"
basket: "ab"
book: "dht"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="50" book="dht">

<Paragraph number="94" book="dht">
စက္ခုန္ဒြိယံ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သင်္ဂဟိတံ? စက္ခုန္ဒြိယံ ဧကေန ခန္ဓေန ဧကေနာယတနေန ဧကာယ ဓာတုယာ သင်္ဂဟိတံ. ကတိဟိ အသင်္ဂဟိတံ? စတူဟိ ခန္ဓေဟိ ဧကာဒသဟာယတနေဟိ သတ္တရသဟိ ဓာတူဟိ အသင်္ဂဟိတံ.
</Paragraph>

</Division>
<Division number="51" book="dht">

<Paragraph number="95" book="dht">
သောတိန္ဒြိယံ…  ဃာနိန္ဒြိယံ…  ဇိဝှိန္ဒြိယံ…  ကာယိန္ဒြိယံ…  ဣတ္ထိန္ဒြိယံ…  ပုရိသိန္ဒြိယံ ဧကေန ခန္ဓေန ဧကေနာယတနေန ဧကာယ ဓာတုယာ သင်္ဂဟိတံ. ကတိဟိ အသင်္ဂဟိတံ? စတူဟိ ခန္ဓေဟိ ဧကာဒသဟာယတနေဟိ သတ္တရသဟိ ဓာတူဟိ အသင်္ဂဟိတံ.
</Paragraph>

</Division>
<Division number="52" book="dht">

<Paragraph number="96" book="dht">
မနိန္ဒြိယံ ဧကေန ခန္ဓေန ဧကေနာယတနေန သတ္တဟိ ဓာတူဟိ သင်္ဂဟိတံ. ကတိဟိ အသင်္ဂဟိတံ? စတူဟိ ခန္ဓေဟိ ဧကာဒသဟာယတနေဟိ ဧကာဒသဟိ ဓာတူဟိ အသင်္ဂဟိတံ.
</Paragraph>

</Division>
<Division number="53" book="dht">

<Paragraph number="97" book="dht">
ဇီဝိတိန္ဒြိယံ ဒွီဟိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတံ. ကတိဟိ အသင်္ဂဟိတံ? တီဟိ ခန္ဓေဟိ ဧကာဒသဟာယတနေဟိ သတ္တရသဟိ ဓာတူဟိ အသင်္ဂဟိတံ.
</Paragraph>

</Division>
<Division number="54" book="dht">

<Paragraph number="98" book="dht">
သုခိန္ဒြိယံ…  ဒုက္ခိန္ဒြိယံ…  သောမနဿိန္ဒြိယံ…  ဒေါမနဿိန္ဒြိယံ…  ဥပေက္ခိန္ဒြိယံ…  သဒ္ဓိန္ဒြိယံ…  ဝီရိယိန္ဒြိယံ…  သတိန္ဒြိယံ…  သမာဓိန္ဒြိယံ…  ပညိန္ဒြိယံ…  အနညာတညဿာမီတိန္ဒြိယံ…  အညိန္ဒြိယံ…  အညာတာဝိန္ဒြိယံ ဧကေန ခန္ဓေန ဧကေနာယတနေန ဧကာယ ဓာတုယာ သင်္ဂဟိတံ. ကတိဟိ အသင်္ဂဟိတံ? စတူဟိ ခန္ဓေဟိ ဧကာဒသဟာယတနေဟိ သတ္တရသဟိ ဓာတူဟိ အသင်္ဂဟိတံ.

</Paragraph>
</Division>

<Paragraph number="99" type="center" book="dht">
(ဧကမူလကံ.)


</Paragraph>

<Division number="55" book="dht">

<Paragraph number="100" book="dht">
စက္ခုန္ဒြိယဉ္စ သောတိန္ဒြိယဉ္စ ဧကေန ခန္ဓေန ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? စတူဟိ ခန္ဓေဟိ ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="56" book="dht">

<Paragraph number="101" book="dht">
စက္ခုန္ဒြိယဉ္စ ဃာနိန္ဒြိယဉ္စ…  စက္ခုန္ဒြိယဉ္စ ဇိဝှိန္ဒြိယဉ္စ…  စက္ခုန္ဒြိယဉ္စ ကာယိန္ဒြိယဉ္စ…  စက္ခုန္ဒြိယဉ္စ ဣတ္ထိန္ဒြိယဉ္စ…  စက္ခုန္ဒြိယဉ္စ ပုရိသိန္ဒြိယဉ္စ ဧကေန ခန္ဓေန ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? စတူဟိ ခန္ဓေဟိ ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="57" book="dht">

<Paragraph number="102" book="dht">
စက္ခုန္ဒြိယဉ္စ မနိန္ဒြိယဉ္စ ဒွီဟိ ခန္ဓေဟိ ဒွီဟာယတနေဟိ အဋ္ဌဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? တီဟိ ခန္ဓေဟိ ဒသဟာယတနေဟိ ဒသဟိ ဓာတူဟိ အသင်္ဂဟိတာ.
</Paragraph>

</Division>
<Division number="58" book="dht">

<Paragraph number="103" book="dht">
စက္ခုန္ဒြိယဉ္စ ဇီဝိတိန္ဒြိယဉ္စ ဒွီဟိ ခန္ဓေဟိ ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? တီဟိ ခန္ဓေဟိ ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="59" book="dht">

<Paragraph number="104" book="dht">
စက္ခုန္ဒြိယဉ္စ သုခိန္ဒြိယဉ္စ…  စက္ခုန္ဒြိယဉ္စ ဒုက္ခိန္ဒြိယဉ္စ…  စက္ခုန္ဒြိယဉ္စ သောမနဿိန္ဒြိယဉ္စ…  စက္ခုန္ဒြိယဉ္စ ဒေါမနဿိန္ဒြိယဉ္စ…  စက္ခုန္ဒြိယဉ္စ ဥပေက္ခိန္ဒြိယဉ္စ…  စက္ခုန္ဒြိယဉ္စ သဒ္ဓိန္ဒြိယဉ္စ…  စက္ခုန္ဒြိယဉ္စ ဝီရိယိန္ဒြိယဉ္စ…  စက္ခုန္ဒြိယဉ္စ သတိန္ဒြိယဉ္စ…  စက္ခုန္ဒြိယဉ္စ သမာဓိန္ဒြိယဉ္စ…  စက္ခုန္ဒြိယဉ္စ ပညိန္ဒြိယဉ္စ…  စက္ခုန္ဒြိယဉ္စ အနညာတညဿာမီတိန္ဒြိယဉ္စ…  စက္ခုန္ဒြိယဉ္စ အညိန္ဒြိယဉ္စ…  စက္ခုန္ဒြိယဉ္စ အညာတာဝိန္ဒြိယဉ္စ ဒွီဟိ ခန္ဓေဟိ ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? တီဟိ ခန္ဓေဟိ ဒသဟာယတနေဟိ သောဠသဟိ ဓာတူဟိ အသင်္ဂဟိတာ.

</Paragraph>
</Division>

<Paragraph number="105" type="center" book="dht">
(ဒုကမူလကံ.)


</Paragraph>

<Division number="60" book="dht">

<Paragraph number="106" book="dht">
ဗာဝီသတိန္ဒြိယာနိ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သင်္ဂဟိတာနိ? ဗာဝီသတိန္ဒြိယာနိ စတူဟိ ခန္ဓေဟိ သတ္တဟာယတနေဟိ တေရသဟိ ဓာတူဟိ သင်္ဂဟိတာနိ. ကတိဟိ အသင်္ဂဟိတာနိ? ဧကေန ခန္ဓေန ပဉ္စဟာယတနေဟိ ပဉ္စဟိ ဓာတူဟိ အသင်္ဂဟိတာနိ.
</Paragraph>
</Division>