---
title: 2.14.1 ခန္ဓာဒိ
tableOfContents: false
sidebar:
  order: 1
type: tipitaka
basket: ab
book: dht
review:
  current: review
  updated: '2025-10-23T09:20:50.545670'
  updated_by: ''
  notes: ''
  history:
  - state: review
    date: '2025-10-23T09:20:50.545670'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="456" book="dht" e="ch" v="31" p="88">

<Paragraph number="577" book="dht">
ရူပက္ခန္ဓေန ယေ ဓမ္မာ ဝိပ္ပယုတ္တာ, တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သင်္ဂဟိတာ? တေ ဓမ္မာ စတူဟိ ခန္ဓေဟိ ဒွီဟာယတနေဟိ အဋ္ဌဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? ဧကေန ခန္ဓေန ဒသဟာယတနေဟိ ဒသဟိ ဓာတူဟိ အသင်္ဂဟိတာ.
</Paragraph>

</Division>
<Division number="457" book="dht" e="ch" v="31" p="88">

<Paragraph number="578" book="dht">
ဝေဒနာက္ခန္ဓေန ယေ ဓမ္မာ…  သညာက္ခန္ဓေန ယေ ဓမ္မာ…  သင်္ခါရက္ခန္ဓေန ယေ ဓမ္မာ…  ဝိညာဏက္ခန္ဓေန ယေ ဓမ္မာ…  မနာယတနေန ယေ ဓမ္မာ…  မနိန္ဒြိယေန ယေ ဓမ္မာ ဝိပ္ပယုတ္တာ, တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သင်္ဂဟိတာ? တေ ဓမ္မာ အသင်္ခတံ ခန္ဓတော ဌပေတွာ ဧကေန ခန္ဓေန ဧကာဒသဟာယတနေဟိ ဧကာဒသဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? စတူဟိ ခန္ဓေဟိ ဧကေနာယတနေန သတ္တဟိ ဓာတူဟိ အသင်္ဂဟိတာ.
</Paragraph>

</Division>
<Division number="458" book="dht" e="ch" v="31" p="88">

<Paragraph number="579" book="dht">
စက္ခာယတနေန ယေ ဓမ္မာ …ပေ…  ဖောဋ္ဌဗ္ဗာယတနေန ယေ ဓမ္မာ…  စက္ခုဓာတုယာ ယေ ဓမ္မာ …ပေ…  ဖောဋ္ဌဗ္ဗဓာတုယာ ယေ ဓမ္မာ ဝိပ္ပယုတ္တာ …ပေ…  တေ ဓမ္မာ စတူဟိ ခန္ဓေဟိ ဒွီဟာယတနေဟိ အဋ္ဌဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? ဧကေန ခန္ဓေန ဒသဟာယတနေဟိ ဒသဟိ ဓာတူဟိ အသင်္ဂဟိတာ.
</Paragraph>

</Division>
<Division number="459" book="dht" e="ch" v="31" p="88">

<Paragraph number="580" book="dht">
စက္ခုဝိညာဏဓာတုယာ ယေ ဓမ္မာ…  သောတဝိညာဏဓာတုယာ ယေ ဓမ္မာ…  ဃာနဝိညာဏဓာတုယာ ယေ ဓမ္မာ…  ဇိဝှါဝိညာဏဓာတုယာ ယေ ဓမ္မာ…  ကာယဝိညာဏဓာတုယာ ယေ ဓမ္မာ…  မနောဓာတုယာ ယေ ဓမ္မာ…  မနောဝိညာဏဓာတုယာ ယေ ဓမ္မာ ဝိပ္ပယုတ္တာ…  တေ ဓမ္မာ အသင်္ခတံ ခန္ဓတော ဌပေတွာ ပဉ္စဟိ ခန္ဓေဟိ ဒွါဒသဟာယတနေဟိ သတ္တရသဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? န ကေဟိစိ ခန္ဓေဟိ န ကေဟိစိ အာယတနေဟိ, ဧကာယ ဓာတုယာ အသင်္ဂဟိတာ.
</Paragraph>
</Division>