---
title: "2.2 ဒုတိယနယ သင်္ဂဟိတေနအသင်္ဂဟိတပဒနိဒ္ဒေသ"
tableOfContents: false
sidebar:
  order: 7
type: "tipitaka"
basket: "ab"
book: "dht"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="171" book="dht">

<Paragraph number="218" book="dht">
စက္ခာယတနေန ယေ ဓမ္မာ…  ဖောဋ္ဌဗ္ဗာယတနေန ယေ ဓမ္မာ…  စက္ခုဓာတုယာ ယေ ဓမ္မာ…  ဖောဋ္ဌဗ္ဗဓာတုယာ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ, တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ အသင်္ဂဟိတာ? တေ ဓမ္မာ စတူဟိ ခန္ဓေဟိ ဒွီဟာယတနေဟိ အဋ္ဌဟိ ဓာတူဟိ အသင်္ဂဟိတာ.
</Paragraph>

</Division>
<Division number="172" book="dht">

<Paragraph number="219" book="dht">
စက္ခုဝိညာဏဓာတုယာ ယေ ဓမ္မာ…  သောတဝိညာဏဓာတုယာ ယေ ဓမ္မာ…  ဃာနဝိညာဏဓာတုယာ ယေ ဓမ္မာ…  ဇိဝှါဝိညာဏဓာတုယာ ယေ ဓမ္မာ…  ကာယဝိညာဏဓာတုယာ ယေ ဓမ္မာ…  မနောဓာတုယာ ယေ ဓမ္မာ…  မနောဝိညာဏဓာတုယာ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ …ပေ…  တေ ဓမ္မာ စတူဟိ ခန္ဓေဟိ ဧကာဒသဟာယတနေဟိ ဒွါဒသဟိ ဓာတူဟိ အသင်္ဂဟိတာ.
</Paragraph>

</Division>
<Division number="173" book="dht">

<Paragraph number="220" book="dht">
စက္ခုန္ဒြိယေန ယေ ဓမ္မာ…  သောတိန္ဒြိယေန ယေ ဓမ္မာ…  ဃာနိန္ဒြိယေန ယေ ဓမ္မာ…  ဇိဝှိန္ဒြိယေန ယေ ဓမ္မာ…  ကာယိန္ဒြိယေန ယေ ဓမ္မာ…  ဣတ္ထိန္ဒြိယေန ယေ ဓမ္မာ…  ပုရိသိန္ဒြိယေန ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ …ပေ…  တေ ဓမ္မာ စတူဟိ ခန္ဓေဟိ ဒွီဟာယတနေဟိ အဋ္ဌဟိ ဓာတူဟိ အသင်္ဂဟိတာ.
</Paragraph>

</Division>
<Division number="174" book="dht">

<Paragraph number="221" book="dht">
အသညာဘဝေန ယေ ဓမ္မာ…  ဧကဝေါကာရဘဝေန ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ …ပေ…  တေ ဓမ္မာ စတူဟိ ခန္ဓေဟိ တီဟာယတနေဟိ နဝဟိ ဓာတူဟိ အသင်္ဂဟိတာ.
</Paragraph>

</Division>
<Division number="175" book="dht">

<Paragraph number="222" book="dht">
ပရိဒေဝေန ယေ ဓမ္မာ…  သနိဒဿနသပ္ပဋိဃေဟိ ဓမ္မေဟိ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ …ပေ…  တေ ဓမ္မာ စတူဟိ ခန္ဓေဟိ ဒွီဟာယတနေဟိ အဋ္ဌဟိ ဓာတူဟိ အသင်္ဂဟိတာ.
</Paragraph>

</Division>
<Division number="176" book="dht">

<Paragraph number="223" book="dht">
အနိဒဿနသပ္ပဋိဃေဟိ ဓမ္မေဟိ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ …ပေ…  တေ ဓမ္မာ စတူဟိ ခန္ဓေဟိ ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="177" book="dht">

<Paragraph number="224" book="dht">
သနိဒဿနေဟိ ဓမ္မေဟိ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ …ပေ…  တေ ဓမ္မာ စတူဟိ ခန္ဓေဟိ ဒွီဟာယတနေဟိ အဋ္ဌဟိ ဓာတူဟိ အသင်္ဂဟိတာ.
</Paragraph>

</Division>
<Division number="178" book="dht">

<Paragraph number="225" book="dht">
သပ္ပဋိဃေဟိ ဓမ္မေဟိ ယေ ဓမ္မာ…  ဥပါဒါဓမ္မေဟိ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ, တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ အသင်္ဂဟိတာ? တေ ဓမ္မာ စတူဟိ ခန္ဓေဟိ ဧကာဒသဟာယတနေဟိ သတ္တရသဟိ ဓာတူဟိ အသင်္ဂဟိတာ.
</Paragraph>

<Paragraph number="226" type="verses" book="dht">
_ဒသာယတနာ သတ္တရသ ဓာတုယော,_  
_သတ္တိန္ဒြိယာ အသညာဘဝေါ ဧကဝေါကာရဘဝေါ;_  
_ပရိဒေဝေါ သနိဒဿနသပ္ပဋိဃံ,_  
_အနိဒဿနံ ပုနဒေဝ သပ္ပဋိဃံ ဥပါဒါတိ. [42]_  


</Paragraph>
</Division>

<Paragraph number="227" type="center" book="dht">
သင်္ဂဟိတေန အသင်္ဂဟိတပဒနိဒ္ဒေသော ဒုတိယော.
</Paragraph>