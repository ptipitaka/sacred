---
title: 2.3 တတိယနယ အသင်္ဂဟိတေနသင်္ဂဟိတပဒနိဒ္ဒေသ
tableOfContents: false
sidebar:
  order: 3
type: tipitaka
basket: ab
book: dht
review:
  current: review
  updated: '2025-10-27T21:47:37.465698'
  updated_by: ''
  notes: ''
  history:
  - state: review
    date: '2025-10-27T21:47:37.465698'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="179" book="dht" e="ch" v="31" p="30">

<Paragraph number="228" book="dht">
ဝေဒနာက္ခန္ဓေန ယေ ဓမ္မာ…  သညာက္ခန္ဓေန ယေ ဓမ္မာ…  သင်္ခါရက္ခန္ဓေန ယေ ဓမ္မာ…  သမုဒယသစ္စေန ယေ ဓမ္မာ…  မဂ္ဂသစ္စေန ယေ ဓမ္မာ ခန္ဓသင်္ဂဟေန အသင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ, တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သင်္ဂဟိတာ? တေ ဓမ္မာ အသင်္ခတံ ခန္ဓတော ဌပေတွာ တီဟိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတာ.
</Paragraph>

</Division>
<Division number="180" book="dht" e="ch" v="31" p="30">

<Paragraph number="229" book="dht">
နိရောဓသစ္စေန ယေ ဓမ္မာ ခန္ဓသင်္ဂဟေန အသင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ …ပေ…  တေ ဓမ္မာ စတူဟိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတာ.
</Paragraph>

</Division>
<Division number="181" book="dht" e="ch" v="31" p="30">

<Paragraph number="230" book="dht">
ဇီဝိတိန္ဒြိယေန ယေ ဓမ္မာ ခန္ဓသင်္ဂဟေန အသင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ …ပေ…  တေ ဓမ္မာ အသင်္ခတံ ခန္ဓတော ဌပေတွာ ဒွီဟိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတာ.
</Paragraph>

</Division>
<Division number="182" book="dht" e="ch" v="31" p="30">

<Paragraph number="231" book="dht">
ဣတ္ထိန္ဒြိယေန ယေ ဓမ္မာ…  ပုရိသိန္ဒြိယေန ယေ ဓမ္မာ…  သုခိန္ဒြိယေန ယေ ဓမ္မာ…  ဒုက္ခိန္ဒြိယေန ယေ ဓမ္မာ…  သောမနဿိန္ဒြိယေန ယေ ဓမ္မာ…  ဒေါမနဿိန္ဒြိယေန ယေ ဓမ္မာ…  ဥပေက္ခိန္ဒြိယေန ယေ ဓမ္မာ…  သဒ္ဓိန္ဒြိယေန ယေ ဓမ္မာ…  ဝီရိယိန္ဒြိယေန ယေ ဓမ္မာ…  သတိန္ဒြိယေန ယေ ဓမ္မာ…  သမာဓိန္ဒြိယေန ယေ ဓမ္မာ…  ပညိန္ဒြိယေန ယေ ဓမ္မာ…  အနညာတညဿာမီတိန္ဒြိယေန ယေ ဓမ္မာ…  အညိန္ဒြိယေန ယေ ဓမ္မာ…  အညာတာဝိန္ဒြိယေန ယေ ဓမ္မာ…  အဝိဇ္ဇာယ ယေ ဓမ္မာ…  အဝိဇ္ဇာပစ္စယာ သင်္ခါရေန ယေ ဓမ္မာ…  သဠာယတနပစ္စယာ ဖဿေန ယေ ဓမ္မာ…  ဖဿပစ္စယာ ဝေဒနာယ ယေ ဓမ္မာ…  ဝေဒနာပစ္စယာ တဏှာယ ယေ ဓမ္မာ…  တဏှာပစ္စယာ ဥပါဒါနေန ယေ ဓမ္မာ…  ကမ္မဘဝေန ယေ ဓမ္မာ ခန္ဓသင်္ဂဟေန အသင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ …ပေ…  တေ ဓမ္မာ အသင်္ခတံ ခန္ဓတော ဌပေတွာ တီဟိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတာ.
</Paragraph>

</Division>
<Division number="183" book="dht" e="ch" v="31" p="31">

<Paragraph number="232" book="dht">
ဇာတိယာ ယေ ဓမ္မာ…  ဇရာယ ယေ ဓမ္မာ…  မရဏေန ယေ ဓမ္မာ…  ဈာနေန ယေ ဓမ္မာ ခန္ဓသင်္ဂဟေန အသင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ …ပေ…  တေ ဓမ္မာ အသင်္ခတံ ခန္ဓတော ဌပေတွာ ဒွီဟိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတာ.
</Paragraph>

</Division>
<Division number="184" book="dht" e="ch" v="31" p="31">

<Paragraph number="233" book="dht">
သောကေန ယေ ဓမ္မာ…  ဒုက္ခေန ယေ ဓမ္မာ…  ဒေါမနဿေန ယေ ဓမ္မာ…  ဥပါယာသေန ယေ ဓမ္မာ…  သတိပဋ္ဌာနေန ယေ ဓမ္မာ…  သမ္မပ္ပဓာနေန ယေ ဓမ္မာ…  အပ္ပမညာယ ယေ ဓမ္မာ…  ပဉ္စဟိ ဣန္ဒြိယေဟိ ယေ ဓမ္မာ…  ပဉ္စဟိ ဗလေဟိ ယေ ဓမ္မာ…  သတ္တဟိ ဗောဇ္ဈင်္ဂေဟိ ယေ ဓမ္မာ…  အရိယေန အဋ္ဌင်္ဂိကေန မဂ္ဂေန ယေ ဓမ္မာ…  ဖဿေန ယေ ဓမ္မာ…  ဝေဒနာယ ယေ ဓမ္မာ…  သညာယ ယေ ဓမ္မာ…  စေတနာယ ယေ ဓမ္မာ…  အဓိမောက္ခေန ယေ ဓမ္မာ…  မနသိကာရေန ယေ ဓမ္မာ…  ဟေတူဟိ ဓမ္မေဟိ ယေ ဓမ္မာ…  ဟေတူဟိ စေဝ သဟေတုကေဟိ စ ဓမ္မေဟိ ယေ ဓမ္မာ…  ဟေတူဟိ စေဝ ဟေတုသမ္ပယုတ္တေဟိ စ ဓမ္မေဟိ ယေ ဓမ္မာ ခန္ဓသင်္ဂဟေန အသင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ …ပေ…  တေ ဓမ္မာ အသင်္ခတံ ခန္ဓတော ဌပေတွာ တီဟိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတာ.
</Paragraph>

</Division>
<Division number="185" book="dht" e="ch" v="31" p="31">

<Paragraph number="234" book="dht">
အပ္ပစ္စယေဟိ ဓမ္မေဟိ ယေ ဓမ္မာ…  အသင်္ခတေဟိ ဓမ္မေဟိ ယေ ဓမ္မာ ခန္ဓသင်္ဂဟေန အသင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ …ပေ…  တေ ဓမ္မာ စတူဟိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတာ.
</Paragraph>

</Division>
<Division number="186" book="dht" e="ch" v="31" p="31">

<Paragraph number="235" book="dht">
အာသဝေဟိ ဓမ္မေဟိ ယေ ဓမ္မာ…  အာသဝေဟိ စေဝ သာသဝေဟိ စ ဓမ္မေဟိ ယေ ဓမ္မာ…  အာသဝေဟိ စေဝ အာသဝသမ္ပယုတ္တေဟိ စ ဓမ္မေဟိ ယေ ဓမ္မာ ခန္ဓသင်္ဂဟေန အသင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ…  တေ ဓမ္မာ အသင်္ခတံ ခန္ဓတော ဌပေတွာ တီဟိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတာ.
</Paragraph>

</Division>
<Division number="187" book="dht" e="ch" v="31" p="31">

<Paragraph number="236" book="dht">
သံယောဇနေဟိ…  ဂန္ထေဟိ…  ဩဃေဟိ…  ယောဂေဟိ…  နီဝရဏေဟိ…  ပရာမာသေဟိ ဓမ္မေဟိ ယေ ဓမ္မာ…  ပရာမာသေဟိ စေဝ ပရာမဋ္ဌေဟိ စ ဓမ္မေဟိ ယေ ဓမ္မာ ခန္ဓသင်္ဂဟေန အသင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ…  တေ ဓမ္မာ အသင်္ခတံ ခန္ဓတော ဌပေတွာ တီဟိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတာ.
</Paragraph>

</Division>
<Division number="188" book="dht" e="ch" v="31" p="32">

<Paragraph number="237" book="dht">
စေတသိကေဟိ ဓမ္မေဟိ ယေ ဓမ္မာ…  စိတ္တသမ္ပယုတ္တေဟိ ဓမ္မေဟိ ယေ ဓမ္မာ…  စိတ္တသံသဋ္ဌေဟိ ဓမ္မေဟိ ယေ ဓမ္မာ…  စိတ္တသံသဋ္ဌသမုဋ္ဌာနေဟိ ဓမ္မေဟိ ယေ ဓမ္မာ…  စိတ္တသံသဋ္ဌသမုဋ္ဌာနသဟဘူဟိ ဓမ္မေဟိ ယေ ဓမ္မာ…  စိတ္တသံသဋ္ဌသမုဋ္ဌာနာနုပရိဝတ္တီဟိ ဓမ္မေဟိ ယေ ဓမ္မာ ခန္ဓသင်္ဂဟေန အသင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ …ပေ…  တေ ဓမ္မာ အသင်္ခတံ ခန္ဓတော ဌပေတွာ ဧကေန ခန္ဓေန ဧကေနာယတနေန ဧကာယ ဓာတုယာ သင်္ဂဟိတာ.
</Paragraph>

</Division>
<Division number="189" book="dht" e="ch" v="31" p="32">

<Paragraph number="238" book="dht">
စိတ္တသဟဘူဟိ ဓမ္မေဟိ ယေ ဓမ္မာ…  စိတ္တာနုပရိဝတ္တီဟိ ဓမ္မေဟိ ယေ ဓမ္မာ ခန္ဓသင်္ဂဟေန အသင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ …ပေ…  တေ ဓမ္မာ န ကေဟိစိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတာ.
</Paragraph>

</Division>
<Division number="190" book="dht" e="ch" v="31" p="32">

<Paragraph number="239" book="dht">
ဥပါဒါနေဟိ ဓမ္မေဟိ ယေ ဓမ္မာ…  ကိလေသေဟိ ဓမ္မေဟိ ယေ ဓမ္မာ…  ကိလေသေဟိ စေဝ သံကိလေသိကေဟိ စ ဓမ္မေဟိ ယေ ဓမ္မာ…  ကိလေသေဟိ စေဝ သံကိလိဋ္ဌေဟိ စ ဓမ္မေဟိ ယေ ဓမ္မာ…  ကိလေသေဟိ စေဝ ကိလေသသမ္ပယုတ္တေဟိ စ ဓမ္မေဟိ ယေ ဓမ္မာ ခန္ဓသင်္ဂဟေန အသင်္ဂဟိတာ အာယတနသင်္ဂဟေန သင်္ဂဟိတာ ဓာတုသင်္ဂဟေန သင်္ဂဟိတာ, တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သင်္ဂဟိတာ? တေ ဓမ္မာ အသင်္ခတံ ခန္ဓတော ဌပေတွာ တီဟိ ခန္ဓေဟိ ဧကေနာယတနေန ဧကာယ ဓာတုယာ သင်္ဂဟိတာ.
</Paragraph>

<Paragraph number="240" type="verses" book="dht">
_တယော ခန္ဓာ တထာ သစ္စာ,_  
ဣန္ဒြိယာနိ စ သောဠသ;_  
_ပဒါနိ ပစ္စယာကာရေ,_  
_စုဒ္ဒသူပရိ စုဒ္ဒသ._  

</Paragraph>

<Paragraph number="241" type="verses" book="dht">
_သမတိံသ ပဒါ ဟောန္တိ,_  
_ဂေါစ္ဆကေသု ဒသသွထ;_  
_ဒုဝေ စူဠန္တရဒုကာ,_  
_အဋ္ဌ ဟောန္တိ မဟန္တရာတိ. [90]_  


</Paragraph>
</Division>

<Paragraph number="242" type="center" book="dht">
အသင်္ဂဟိတေန သင်္ဂဟိတပဒနိဒ္ဒေသော တတိယော.
</Paragraph>