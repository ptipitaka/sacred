---
title: 2.1.8.13 ပိဋ္ဌိဒုက
tableOfContents: false
sidebar:
  order: 7
type: tipitaka
basket: ab
book: dht
review:
  current: review
  updated: '2025-10-23T09:20:50.435372'
  updated_by: ''
  notes: ''
  history:
  - state: review
    date: '2025-10-23T09:20:50.435372'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="158" book="dht" e="ch" v="31" p="25">

<Paragraph number="204" book="dht">
ဒဿနေန ပဟာတဗ္ဗာ ဓမ္မာ…  ဘာဝနာယ ပဟာတဗ္ဗာ ဓမ္မာ…  ဒဿနေန ပဟာတဗ္ဗဟေတုကာ ဓမ္မာ…  ဘာဝနာယ ပဟာတဗ္ဗဟေတုကာ ဓမ္မာ စတူဟိ ခန္ဓေဟိ ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="159" book="dht" e="ch" v="31" p="25">

<Paragraph number="205" book="dht">
န ဒဿနေန ပဟာတဗ္ဗာ ဓမ္မာ…  န ဘာဝနာယ ပဟာတဗ္ဗာ ဓမ္မာ…  န ဒဿနေန ပဟာတဗ္ဗဟေတုကာ ဓမ္မာ…  န ဘာဝနာယ ပဟာတဗ္ဗဟေတုကာ ဓမ္မာ အသင်္ခတံ ခန္ဓတော ဌပေတွာ ပဉ္စဟိ ခန္ဓေဟိ ဒွါဒသဟာယတနေဟိ အဋ္ဌာရသဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? န ကေဟိစိ ခန္ဓေဟိ န ကေဟိစိ အာယတနေဟိ န ကာဟိစိ ဓာတူဟိ အသင်္ဂဟိတာ.
</Paragraph>

</Division>
<Division number="160" book="dht" e="ch" v="31" p="26">

<Paragraph number="206" book="dht">
သဝိတက္ကာ ဓမ္မာ…  သဝိစာရာ ဓမ္မာ စတူဟိ ခန္ဓေဟိ ဒွီဟာယတနေဟိ တီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? ဧကေန ခန္ဓေန ဒသဟာယတနေဟိ ပန္နရသဟိ ဓာတူဟိ အသင်္ဂဟိတာ.
</Paragraph>

</Division>
<Division number="161" book="dht" e="ch" v="31" p="26">

<Paragraph number="207" book="dht">
အဝိတက္ကာ ဓမ္မာ…  အဝိစာရာ ဓမ္မာ အသင်္ခတံ ခန္ဓတော ဌပေတွာ ပဉ္စဟိ ခန္ဓေဟိ ဒွါဒသဟာယတနေဟိ သတ္တရသဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? န ကေဟိစိ ခန္ဓေဟိ န ကေဟိစိ အာယတနေဟိ ဧကာယ ဓာတုယာ အသင်္ဂဟိတာ.
</Paragraph>

</Division>
<Division number="162" book="dht" e="ch" v="31" p="26">

<Paragraph number="208" book="dht">
သပ္ပီတိကာ ဓမ္မာ…  ပီတိသဟဂတာ ဓမ္မာ စတူဟိ ခန္ဓေဟိ ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="163" book="dht" e="ch" v="31" p="26">

<Paragraph number="209" book="dht">
အပ္ပီတိကာ ဓမ္မာ…  န ပီတိသဟဂတာ ဓမ္မာ…  န သုခသဟဂတာ ဓမ္မာ အသင်္ခတံ ခန္ဓတော ဌပေတွာ ပဉ္စဟိ ခန္ဓေဟိ ဒွါဒသဟာယတနေဟိ အဋ္ဌာရသဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? န ကေဟိစိ ခန္ဓေဟိ န ကေဟိစိ အာယတနေဟိ န ကာဟိစိ ဓာတူဟိ အသင်္ဂဟိတာ.
</Paragraph>

</Division>
<Division number="164" book="dht" e="ch" v="31" p="26">

<Paragraph number="210" book="dht">
သုခသဟဂတာ ဓမ္မာ တီဟိ ခန္ဓေဟိ ဒွီဟာယတနေဟိ တီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? ဒွီဟိ ခန္ဓေဟိ ဒသဟာယတနေဟိ ပန္နရသဟိ ဓာတူဟိ အသင်္ဂဟိတာ.
</Paragraph>

</Division>
<Division number="165" book="dht" e="ch" v="31" p="26">

<Paragraph number="211" book="dht">
ဥပေက္ခာသဟဂတာ ဓမ္မာ တီဟိ ခန္ဓေဟိ ဒွီဟာယတနေဟိ သတ္တဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? ဒွီဟိ ခန္ဓေဟိ ဒသဟာယတနေဟိ ဧကာဒသဟိ ဓာတူဟိ အသင်္ဂဟိတာ.
</Paragraph>

</Division>
<Division number="166" book="dht" e="ch" v="31" p="26">

<Paragraph number="212" book="dht">
န ဥပေက္ခာသဟဂတာ ဓမ္မာ အသင်္ခတံ ခန္ဓတော ဌပေတွာ ပဉ္စဟိ ခန္ဓေဟိ ဒွါဒသဟာယတနေဟိ တေရသဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? န ကေဟိစိ ခန္ဓေဟိ န ကေဟိစိ အာယတနေဟိ ပဉ္စဟိ ဓာတူဟိ အသင်္ဂဟိတာ.
</Paragraph>

</Division>
<Division number="167" book="dht" e="ch" v="31" p="27">

<Paragraph number="213" book="dht">
ကာမာဝစရာ ဓမ္မာ…  ပရိယာပန္နာ ဓမ္မာ…  သော်တ္တရာ ဓမ္မာ ပဉ္စဟိ ခန္ဓေဟိ ဒွါဒသဟာယတနေဟိ အဋ္ဌာရသဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? န ကေဟိစိ ခန္ဓေဟိ န ကေဟိစိ အာယတနေဟိ န ကာဟိစိ ဓာတူဟိ အသင်္ဂဟိတာ.
</Paragraph>

</Division>
<Division number="168" book="dht" e="ch" v="31" p="27">

<Paragraph number="214" book="dht">
န ကာမာဝစရာ ဓမ္မာ…  အပရိယာပန္နာ ဓမ္မာ…  အနုတ္တရာ ဓမ္မာ အသင်္ခတံ ခန္ဓတော ဌပေတွာ စတူဟိ ခန္ဓေဟိ ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="169" book="dht" e="ch" v="31" p="27">

<Paragraph number="215" book="dht">
ရူပါဝစရာ ဓမ္မာ…  အရူပါဝစရာ ဓမ္မာ…  နိယျာနိကာ ဓမ္မာ…  နိယတာ ဓမ္မာ…  သရဏာ ဓမ္မာ စတူဟိ ခန္ဓေဟိ ဒွီဟာယတနေဟိ ဒွီဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? ဧကေန ခန္ဓေန ဒသဟာယတနေဟိ သောဠသဟိ ဓာတူဟိ အသင်္ဂဟိတာ.
</Paragraph>

</Division>
<Division number="170" book="dht" e="ch" v="31" p="27">

<Paragraph number="216" book="dht">
န ရူပါဝစရာ ဓမ္မာ…  န အရူပါဝစရာ ဓမ္မာ…  အနိယျာနိကာ ဓမ္မာ…  အနိယတာ ဓမ္မာ…  အရဏာ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ သင်္ဂဟိတာ? အရဏာ ဓမ္မာ အသင်္ခတံ ခန္ဓတော ဌပေတွာ ပဉ္စဟိ ခန္ဓေဟိ ဒွါဒသဟာယတနေဟိ အဋ္ဌာရသဟိ ဓာတူဟိ သင်္ဂဟိတာ. ကတိဟိ အသင်္ဂဟိတာ? န ကေဟိစိ ခန္ဓေဟိ န ကေဟိစိ အာယတနေဟိ န ကာဟိစိ ဓာတူဟိ အသင်္ဂဟိတာ.

</Paragraph>
</Division>

<Paragraph number="217" type="center" book="dht">
သင်္ဂဟာသင်္ဂဟပဒနိဒ္ဒေသော ပဌမော.
</Paragraph>