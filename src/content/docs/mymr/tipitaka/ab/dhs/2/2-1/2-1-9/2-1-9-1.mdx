---
title: "2.1.9.1 အကုသလဝိပါကပဉ္စဝိညာဏ"
tableOfContents: false
sidebar:
  order: 1
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="556" book="dhs">

<Paragraph number="1052" book="dhs">
ကတမေ ဓမ္မာ အဗျာကတာ? ယသ္မိံ သမယေ အကုသလဿ ကမ္မဿ ကတတ္တာ ဥပစိတတ္တာ ဝိပါကံ စက္ခုဝိညာဏံ ဥပ္ပန္နံ ဟောတိ ဥပေက္ခာသဟဂတံ ရူပါရမ္မဏံ …ပေ…  သောတဝိညာဏံ ဥပ္ပန္နံ ဟောတိ ဥပေက္ခာသဟဂတံ သဒ္ဒါရမ္မဏံ …ပေ…  ဃာနဝိညာဏံ ဥပ္ပန္နံ ဟောတိ ဥပေက္ခာသဟဂတံ ဂန္ဓာရမ္မဏံ …ပေ…  ဇိဝှါဝိညာဏံ ဥပ္ပန္နံ ဟောတိ ဥပေက္ခာသဟဂတံ ရသာရမ္မဏံ …ပေ…  ကာယဝိညာဏံ ဥပ္ပန္နံ ဟောတိ ဒုက္ခသဟဂတံ ဖောဋ္ဌဗ္ဗာရမ္မဏံ, တသ္မိံ သမယေ ဖဿော ဟောတိ, ဝေဒနာ ဟောတိ, သညာ ဟောတိ, စေတနာ ဟောတိ, စိတ္တံ ဟောတိ, ဒုက္ခံ ဟောတိ, စိတ္တဿေကဂ္ဂတာ ဟောတိ, မနိန္ဒြိယံ ဟောတိ, ဒုက္ခိန္ဒြိယံ ဟောတိ, ဇီဝိတိန္ဒြိယံ ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ အဗျာကတာ.
</Paragraph>

</Division>
<Division number="557" book="dhs">

<Paragraph number="1053" book="dhs">
ကတမော တသ္မိံ သမယေ ဖဿော ဟောတိ? ယော တသ္မိံ သမယေ ဖဿော ဖုသနာ သမ္ဖုသနာ သမ္ဖုသိတတ္တံ—  အယံ တသ္မိံ သမယေ ဖဿော ဟောတိ.
</Paragraph>

</Division>
<Division number="558" book="dhs">

<Paragraph number="1054" book="dhs">
ကတမာ တသ္မိံ သမယေ ဝေဒနာ ဟောတိ? ယံ တသ္မိံ သမယေ တဇ္ဇာကာယဝိညာဏဓာတုသမ္ဖဿဇံ ကာယိကံ အသာတံ ကာယိကံ ဒုက္ခံ ကာယသမ္ဖဿဇံ အသာတံ ဒုက္ခံ ဝေဒယိတံ ကာယသမ္ဖဿဇာ အသာတာ ဒုက္ခာ ဝေဒနာ—  အယံ တသ္မိံ သမယေ ဝေဒနာ ဟောတိ …ပေ… .
</Paragraph>

</Division>
<Division number="559" book="dhs">

<Paragraph number="1055" book="dhs">
ကတမံ တသ္မိံ သမယေ ဒုက္ခံ ဟောတိ? ယံ တသ္မိံ သမယေ ကာယိကံ အသာတံ ကာယိကံ ဒုက္ခံ ကာယသမ္ဖဿဇံ အသာတံ ဒုက္ခံ ဝေဒယိတံ ကာယသမ္ဖဿဇာ အသာတာ ဒုက္ခာ ဝေဒနာ—  ဣဒံ တသ္မိံ သမယေ ဒုက္ခံ ဟောတိ …ပေ… .
</Paragraph>

</Division>
<Division number="560" book="dhs">

<Paragraph number="1056" book="dhs">
ကတမံ တသ္မိံ သမယေ ဒုက္ခိန္ဒြိယံ ဟောတိ? ယံ တသ္မိံ သမယေ ကာယိကံ အသာတံ ကာယိကံ ဒုက္ခံ ကာယသမ္ဖဿဇံ အသာတံ ဒုက္ခံ ဝေဒယိတံ ကာယသမ္ဖဿဇာ အသာတာ ဒုက္ခာ ဝေဒနာ—  ဣဒံ တသ္မိံ သမယေ ဒုက္ခိန္ဒြိယံ ဟောတိ …ပေ…  ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ အဗျာကတာ.
</Paragraph>

<Paragraph number="1057" book="dhs">
တသ္မိံ ခေါ ပန သမယေ စတ္တာရော ခန္ဓာ ဟောန္တိ, ဒွါယတနာနိ ဟောန္တိ, ဒွေ ဓာတုယော ဟောန္တိ, တယော အာဟာရာ ဟောန္တိ, တီဏိန္ဒြိယာနိ ဟောန္တိ, ဧကော ဖဿော ဟောတိ …ပေ…  ဧကာ ကာယဝိညာဏဓာတု ဟောတိ, ဧကံ ဓမ္မာယတနံ ဟောတိ, ဧကာ ဓမ္မဓာတု ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ အဗျာကတာ …ပေ… .
</Paragraph>

</Division>
<Division number="561" book="dhs">

<Paragraph number="1058" book="dhs">
ကတမော တသ္မိံ သမယေ သင်္ခါရက္ခန္ဓော ဟောတိ? ဖဿော စေတနာ စိတ္တဿေကဂ္ဂတာ ဇီဝိတိန္ဒြိယံ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ ဌပေတွာ ဝေဒနာက္ခန္ဓံ ဌပေတွာ သညာက္ခန္ဓံ ဌပေတွာ ဝိညာဏက္ခန္ဓံ—  အယံ တသ္မိံ သမယေ သင်္ခါရက္ခန္ဓော ဟောတိ …ပေ…  ဣမေ ဓမ္မာ အဗျာကတာ.

</Paragraph>
</Division>

<Paragraph number="1059" type="center" book="dhs">
အကုသလဝိပါကပဉ္စဝိညာဏာနိ.
</Paragraph>