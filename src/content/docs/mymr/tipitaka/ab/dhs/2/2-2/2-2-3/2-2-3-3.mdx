---
title: "2.2.3.3 တိကနိဒ္ဒေသ"
tableOfContents: false
sidebar:
  order: 3
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="744" book="dhs" e="ch" v="29" p="179">

<Paragraph number="1393" book="dhs">
ကတမံ တံ ရူပံ အဇ္ဈတ္တိကံ ဥပါဒါ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ဥပါဒါ.
</Paragraph>

</Division>
<Division number="745" book="dhs" e="ch" v="29" p="179">

<Paragraph number="1394" book="dhs">
ကတမံ တံ ရူပံ ဗာဟိရံ ဥပါဒါ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ဥပါဒါ.
</Paragraph>

</Division>
<Division number="746" book="dhs" e="ch" v="29" p="179">

<Paragraph number="1395" book="dhs">
ကတမံ တံ ရူပံ ဗာဟိရံ နော ဥပါဒါ? ဖောဋ္ဌဗ္ဗာယတနံ အာပေါဓာတု—  ဣဒံ တံ ရူပံ ဗာဟိရံ နော ဥပါဒါ.
</Paragraph>

</Division>
<Division number="747" book="dhs" e="ch" v="29" p="180">

<Paragraph number="1396" book="dhs">
ကတမံ တံ ရူပံ အဇ္ဈတ္တိကံ ဥပါဒိန္နံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ဥပါဒိန္နံ.
</Paragraph>

</Division>
<Division number="748" book="dhs" e="ch" v="29" p="180">

<Paragraph number="1397" book="dhs">
ကတမံ တံ ရူပံ ဗာဟိရံ ဥပါဒိန္နံ? ဣတ္ထိန္ဒြိယံ ပုရိသိန္ဒြိယံ ဇီဝိတိန္ဒြိယံ, ယံ ဝါ ပနညမ္ပိ အတ္ထိ ရူပံ ကမ္မဿ ကတတ္တာ ရူပါယတနံ ဂန္ဓာယတနံ ရသာယတနံ ဖောဋ္ဌဗ္ဗာယတနံ အာကာသဓာတု အာပေါဓာတု ရူပဿ ဥပစယော ရူပဿ သန္တတိ ကဗဠီကာရော အာဟာရော—  ဣဒံ တံ ရူပံ ဗာဟိရံ ဥပါဒိန္နံ.
</Paragraph>

</Division>
<Division number="749" book="dhs" e="ch" v="29" p="180">

<Paragraph number="1398" book="dhs">
ကတမံ တံ ရူပံ ဗာဟိရံ အနုပါဒိန္နံ? သဒ္ဒါယတနံ ကာယဝိညတ္တိ ဝစီဝိညတ္တိ ရူပဿ လဟုတာ ရူပဿ မုဒုတာ ရူပဿ ကမ္မညတာ ရူပဿ ဇရတာ ရူပဿ အနိစ္စတာ, ယံ ဝါ ပနညမ္ပိ အတ္ထိ ရူပံ န ကမ္မဿ ကတတ္တာ ရူပါယတနံ ဂန္ဓာယတနံ ရသာယတနံ ဖောဋ္ဌဗ္ဗာယတနံ အာကာသဓာတု အာပေါဓာတု ရူပဿ ဥပစယော ရူပဿ သန္တတိ ကဗဠီကာရော အာဟာရော—  ဣဒံ တံ ရူပံ ဗာဟိရံ အနုပါဒိန္နံ.
</Paragraph>

</Division>
<Division number="750" book="dhs" e="ch" v="29" p="180">

<Paragraph number="1399" book="dhs">
ကတမံ တံ ရူပံ အဇ္ဈတ္တိကံ ဥပါဒိန္နုပါဒါနိယံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ဥပါဒိန္နုပါဒါနိယံ.
</Paragraph>

</Division>
<Division number="751" book="dhs" e="ch" v="29" p="180">

<Paragraph number="1400" book="dhs">
ကတမံ တံ ရူပံ ဗာဟိရံ ဥပါဒိန္နုပါဒါနိယံ? ဣတ္ထိန္ဒြိယံ ပုရိသိန္ဒြိယံ ဇီဝိတိန္ဒြိယံ, ယံ ဝါ ပနညမ္ပိ အတ္ထိ ရူပံ ကမ္မဿ ကတတ္တာ ရူပါယတနံ ဂန္ဓာယတနံ ရသာယတနံ ဖောဋ္ဌဗ္ဗာယတနံ အာကာသဓာတု အာပေါဓာတု ရူပဿ ဥပစယော ရူပဿ သန္တတိ ကဗဠီကာရော အာဟာရော—  ဣဒံ တံ ရူပံ ဗာဟိရံ ဥပါဒိန္နုပါဒါနိယံ.
</Paragraph>

</Division>
<Division number="752" book="dhs" e="ch" v="29" p="180">

<Paragraph number="1401" book="dhs">
ကတမံ တံ ရူပံ ဗာဟိရံ အနုပါဒိန္နုပါဒါနိယံ? သဒ္ဒါယတနံ ကာယဝိညတ္တိ ဝစီဝိညတ္တိ ရူပဿ လဟုတာ ရူပဿ မုဒုတာ ရူပဿ ကမ္မညတာ ရူပဿ ဇရတာ ရူပဿ အနိစ္စတာ, ယံ ဝါ ပနညမ္ပိ အတ္ထိ ရူပံ န ကမ္မဿ ကတတ္တာ ရူပါယတနံ ဂန္ဓာယတနံ ရသာယတနံ ဖောဋ္ဌဗ္ဗာယတနံ အာကာသဓာတု အာပေါဓာတု ရူပဿ ဥပစယော ရူပဿ သန္တတိ ကဗဠီကာရော အာဟာရော—  ဣဒံ တံ ရူပံ ဗာဟိရံ အနုပါဒိန္နုပါဒါနိယံ.
</Paragraph>

</Division>
<Division number="753" book="dhs" e="ch" v="29" p="180">

<Paragraph number="1402" book="dhs">
ကတမံ တံ ရူပံ အဇ္ဈတ္တိကံ အနိဒဿနံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ အနိဒဿနံ.
</Paragraph>

</Division>
<Division number="754" book="dhs" e="ch" v="29" p="180">

<Paragraph number="1403" book="dhs">
ကတမံ တံ ရူပံ ဗာဟိရံ သနိဒဿနံ? ရူပါယတနံ—  ဣဒံ တံ ရူပံ ဗာဟိရံ သနိဒဿနံ.
</Paragraph>

</Division>
<Division number="755" book="dhs" e="ch" v="29" p="181">

<Paragraph number="1404" book="dhs">
ကတမံ တံ ရူပံ ဗာဟိရံ အနိဒဿနံ? သဒ္ဒါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ အနိဒဿနံ.
</Paragraph>

</Division>
<Division number="756" book="dhs" e="ch" v="29" p="181">

<Paragraph number="1405" book="dhs">
ကတမံ တံ ရူပံ အဇ္ဈတ္တိကံ သပ္ပဋိဃံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ သပ္ပဋိဃံ.
</Paragraph>

</Division>
<Division number="757" book="dhs" e="ch" v="29" p="181">

<Paragraph number="1406" book="dhs">
ကတမံ တံ ရူပံ ဗာဟိရံ သပ္ပဋိဃံ? ရူပါယတနံ …ပေ…  ဖောဋ္ဌဗ္ဗာယတနံ—  ဣဒံ တံ ရူပံ ဗာဟိရံ သပ္ပဋိဃံ.
</Paragraph>

</Division>
<Division number="758" book="dhs" e="ch" v="29" p="181">

<Paragraph number="1407" book="dhs">
ကတမံ တံ ရူပံ ဗာဟိရံ အပ္ပဋိဃံ? ဣတ္ထိန္ဒြိယံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ အပ္ပဋိဃံ.
</Paragraph>

</Division>
<Division number="759" book="dhs" e="ch" v="29" p="181">

<Paragraph number="1408" book="dhs">
ကတမံ တံ ရူပံ အဇ္ဈတ္တိကံ ဣန္ဒြိယံ? စက္ခုန္ဒြိယံ …ပေ…  ကာယိန္ဒြိယံ—  ဣဒံ တံ ရူပံ အဇ္ဈတ္တိကံ ဣန္ဒြိယံ.
</Paragraph>

</Division>
<Division number="760" book="dhs" e="ch" v="29" p="181">

<Paragraph number="1409" book="dhs">
ကတမံ တံ ရူပံ ဗာဟိရံ ဣန္ဒြိယံ? ဣတ္ထိန္ဒြိယံ ပုရိသိန္ဒြိယံ ဇီဝိတိန္ဒြိယံ—  ဣဒံ တံ ရူပံ ဗာဟိရံ ဣန္ဒြိယံ.
</Paragraph>

</Division>
<Division number="761" book="dhs" e="ch" v="29" p="181">

<Paragraph number="1410" book="dhs">
ကတမံ တံ ရူပံ ဗာဟိရံ န ဣန္ဒြိယံ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ဣန္ဒြိယံ.
</Paragraph>

</Division>
<Division number="762" book="dhs" e="ch" v="29" p="181">

<Paragraph number="1411" book="dhs">
ကတမံ တံ ရူပံ အဇ္ဈတ္တိကံ န မဟာဘူတံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န မဟာဘူတံ.
</Paragraph>

</Division>
<Division number="763" book="dhs" e="ch" v="29" p="181">

<Paragraph number="1412" book="dhs">
ကတမံ တံ ရူပံ ဗာဟိရံ မဟာဘူတံ? ဖောဋ္ဌဗ္ဗာယတနံ အာပေါဓာတု—  ဣဒံ တံ ရူပံ ဗာဟိရံ မဟာဘူတံ.
</Paragraph>

</Division>
<Division number="764" book="dhs" e="ch" v="29" p="181">

<Paragraph number="1413" book="dhs">
ကတမံ တံ ရူပံ ဗာဟိရံ န မဟာဘူတံ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န မဟာဘူတံ.
</Paragraph>

</Division>
<Division number="765" book="dhs" e="ch" v="29" p="181">

<Paragraph number="1414" book="dhs">
ကတမံ တံ ရူပံ အဇ္ဈတ္တိကံ န ဝိညတ္တိ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န ဝိညတ္တိ?
</Paragraph>

</Division>
<Division number="766" book="dhs" e="ch" v="29" p="181">

<Paragraph number="1415" book="dhs">
ကတမံ တံ ရူပံ ဗာဟိရံ ဝိညတ္တိ? ကာယဝိညတ္တိ ဝစီဝိညတ္တိ—  ဣဒံ တံ ရူပံ ဗာဟိရံ ဝိညတ္တိ.
</Paragraph>

</Division>
<Division number="767" book="dhs" e="ch" v="29" p="181">

<Paragraph number="1416" book="dhs">
ကတမံ တံ ရူပံ ဗာဟိရံ န ဝိညတ္တိ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ဝိညတ္တိ.
</Paragraph>

</Division>
<Division number="768" book="dhs" e="ch" v="29" p="182">

<Paragraph number="1417" book="dhs">
ကတမံ တံ ရူပံ အဇ္ဈတ္တိကံ န စိတ္တသမုဋ္ဌာနံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န စိတ္တသမုဋ္ဌာနံ.
</Paragraph>

</Division>
<Division number="769" book="dhs" e="ch" v="29" p="182">

<Paragraph number="1418" book="dhs">
ကတမံ တံ ရူပံ ဗာဟိရံ စိတ္တသမုဋ္ဌာနံ? ကာယဝိညတ္တိ ဝစီဝိညတ္တိ, ယံ ဝါ ပနညမ္ပိ အတ္ထိ ရူပံ စိတ္တဇံ စိတ္တဟေတုကံ စိတ္တသမုဋ္ဌာနံ ရူပါယတနံ သဒ္ဒါယတနံ ဂန္ဓာယတနံ ရသာယတနံ ဖောဋ္ဌဗ္ဗာယတနံ အာကာသဓာတု အာပေါဓာတု ရူပဿ လဟုတာ ရူပဿ မုဒုတာ ရူပဿ ကမ္မညတာ ရူပဿ ဥပစယော ရူပဿ သန္တတိ ကဗဠီကာရော အာဟာရော—  ဣဒံ တံ ရူပံ ဗာဟိရံ စိတ္တသမုဋ္ဌာနံ.
</Paragraph>

</Division>
<Division number="770" book="dhs" e="ch" v="29" p="182">

<Paragraph number="1419" book="dhs">
ကတမံ တံ ရူပံ ဗာဟိရံ န စိတ္တသမုဋ္ဌာနံ? ဣတ္ထိန္ဒြိယံ ပုရိသိန္ဒြိယံ ဇီဝိတိန္ဒြိယံ ရူပဿ ဇရတာ ရူပဿ အနိစ္စတာ, ယံ ဝါ ပနညမ္ပိ အတ္ထိ ရူပံ န စိတ္တဇံ န စိတ္တဟေတုကံ န စိတ္တသမုဋ္ဌာနံ ရူပါယတနံ သဒ္ဒါယတနံ ဂန္ဓာယတနံ ရသာယတနံ ဖောဋ္ဌဗ္ဗာယတနံ အာကာသဓာတု အာပေါဓာတု ရူပဿ လဟုတာ ရူပဿ မုဒုတာ ရူပဿ ကမ္မညတာ ရူပဿ ဥပစယော ရူပဿ သန္တတိ ကဗဠီကာရော အာဟာရော—  ဣဒံ တံ ရူပံ ဗာဟိရံ န စိတ္တသမုဋ္ဌာနံ.
</Paragraph>

</Division>
<Division number="771" book="dhs" e="ch" v="29" p="182">

<Paragraph number="1420" book="dhs">
ကတမံ တံ ရူပံ အဇ္ဈတ္တိကံ န စိတ္တသဟဘု? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န စိတ္တသဟဘု.
</Paragraph>

</Division>
<Division number="772" book="dhs" e="ch" v="29" p="182">

<Paragraph number="1421" book="dhs">
ကတမံ တံ ရူပံ ဗာဟိရံ စိတ္တသဟဘု? ကာယဝိညတ္တိ ဝစီဝိညတ္တိ—  ဣဒံ တံ ရူပံ ဗာဟိရံ စိတ္တသဟဘု.
</Paragraph>

</Division>
<Division number="773" book="dhs" e="ch" v="29" p="182">

<Paragraph number="1422" book="dhs">
ကတမံ တံ ရူပံ ဗာဟိရံ န စိတ္တသဟဘု? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န စိတ္တသဟဘု?
</Paragraph>

</Division>
<Division number="774" book="dhs" e="ch" v="29" p="182">

<Paragraph number="1423" book="dhs">
ကတမံ တံ ရူပံ အဇ္ဈတ္တိကံ န စိတ္တာနုပရိဝတ္တိ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န စိတ္တာနုပရိဝတ္တိ.
</Paragraph>

</Division>
<Division number="775" book="dhs" e="ch" v="29" p="182">

<Paragraph number="1424" book="dhs">
ကတမံ တံ ရူပံ ဗာဟိရံ စိတ္တာနုပရိဝတ္တိ? ကာယဝိညတ္တိ ဝစီဝိညတ္တိ—  ဣဒံ တံ ရူပံ ဗာဟိရံ စိတ္တာနုပရိဝတ္တိ.
</Paragraph>

</Division>
<Division number="776" book="dhs" e="ch" v="29" p="182">

<Paragraph number="1425" book="dhs">
ကတမံ တံ ရူပံ ဗာဟိရံ န စိတ္တာနုပရိဝတ္တိ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န စိတ္တာနုပရိဝတ္တိ.
</Paragraph>

</Division>
<Division number="777" book="dhs" e="ch" v="29" p="182">

<Paragraph number="1426" book="dhs">
ကတမံ တံ ရူပံ အဇ္ဈတ္တိကံ ဩဠာရိကံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ဩဠာရိကံ.
</Paragraph>

</Division>
<Division number="778" book="dhs" e="ch" v="29" p="183">

<Paragraph number="1427" book="dhs">
ကတမံ တံ ရူပံ ဗာဟိရံ ဩဠာရိကံ? ရူပါယတနံ …ပေ…  ဖောဋ္ဌဗ္ဗာယတနံ—  ဣဒံ တံ ရူပံ ဗာဟိရံ ဩဠာရိကံ.
</Paragraph>

</Division>
<Division number="779" book="dhs" e="ch" v="29" p="183">

<Paragraph number="1428" book="dhs">
ကတမံ တံ ရူပံ ဗာဟိရံ သုခုမံ? ဣတ္ထိန္ဒြိယံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ သုခုမံ.
</Paragraph>

</Division>
<Division number="780" book="dhs" e="ch" v="29" p="183">

<Paragraph number="1429" book="dhs">
ကတမံ တံ ရူပံ အဇ္ဈတ္တိကံ သန္တိကေ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ သန္တိကေ.
</Paragraph>

</Division>
<Division number="781" book="dhs" e="ch" v="29" p="183">

<Paragraph number="1430" book="dhs">
ကတမံ တံ ရူပံ ဗာဟိရံ ဒူရေ? ဣတ္ထိန္ဒြိယံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ဒူရေ.
</Paragraph>

</Division>
<Division number="782" book="dhs" e="ch" v="29" p="183">

<Paragraph number="1431" book="dhs">
ကတမံ တံ ရူပံ ဗာဟိရံ သန္တိကေ? ရူပါယတနံ …ပေ…  ဖောဋ္ဌဗ္ဗာယတနံ—  ဣဒံ တံ ရူပံ ဗာဟိရံ သန္တိကေ.

</Paragraph>
</Division>

<Paragraph number="1432" type="center" book="dhs">
ပကိဏ္ဏကတိကံ.


</Paragraph>

<Division number="783" book="dhs" e="ch" v="29" p="183">

<Paragraph number="1433" book="dhs">
ကတမံ တံ ရူပံ ဗာဟိရံ စက္ခုသမ္ဖဿဿ န ဝတ္ထု? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ စက္ခုသမ္ဖဿဿ န ဝတ္ထု.
</Paragraph>

</Division>
<Division number="784" book="dhs" e="ch" v="29" p="183">

<Paragraph number="1434" book="dhs">
ကတမံ တံ ရူပံ အဇ္ဈတ္တိကံ စက္ခုသမ္ဖဿဿ ဝတ္ထု? စက္ခာယတနံ—  ဣဒံ တံ ရူပံ အဇ္ဈတ္တိကံ စက္ခုသမ္ဖဿဿ ဝတ္ထု.
</Paragraph>

</Division>
<Division number="785" book="dhs" e="ch" v="29" p="183">

<Paragraph number="1435" book="dhs">
ကတမံ တံ ရူပံ အဇ္ဈတ္တိကံ စက္ခုသမ္ဖဿဿ န ဝတ္ထု? သောတာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ စက္ခုသမ္ဖဿဿ န ဝတ္ထု.
</Paragraph>

</Division>
<Division number="786" book="dhs" e="ch" v="29" p="183">

<Paragraph number="1436" book="dhs">
ကတမံ တံ ရူပံ ဗာဟိရံ စက္ခုသမ္ဖဿဇာယ ဝေဒနာယ …ပေ…  သညာယ …ပေ…  စေတနာယ …ပေ…  စက္ခုဝိညာဏဿ န ဝတ္ထု? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ စက္ခုဝိညာဏဿ န ဝတ္ထု.
</Paragraph>

</Division>
<Division number="787" book="dhs" e="ch" v="29" p="183">

<Paragraph number="1437" book="dhs">
ကတမံ တံ ရူပံ အဇ္ဈတ္တိကံ စက္ခုဝိညာဏဿ ဝတ္ထု? စက္ခာယတနံ—  ဣဒံ တံ ရူပံ အဇ္ဈတ္တိကံ စက္ခုဝိညာဏဿ ဝတ္ထု.
</Paragraph>

</Division>
<Division number="788" book="dhs" e="ch" v="29" p="183">

<Paragraph number="1438" book="dhs">
ကတမံ တံ ရူပံ အဇ္ဈတ္တိကံ စက္ခုဝိညာဏဿ န ဝတ္ထု? သောတာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ စက္ခုဝိညာဏဿ န ဝတ္ထု?
</Paragraph>

</Division>
<Division number="789" book="dhs" e="ch" v="29" p="183">

<Paragraph number="1439" book="dhs">
ကတမံ တံ ရူပံ ဗာဟိရံ သောတသမ္ဖဿဿ …ပေ…  ဃာနသမ္ဖဿဿ …ပေ…  ဇိဝှါသမ္ဖဿဿ …ပေ…  ကာယသမ္ဖဿဿ န ဝတ္ထု? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ကာယသမ္ဖဿဿ န ဝတ္ထု.
</Paragraph>

</Division>
<Division number="790" book="dhs" e="ch" v="29" p="183">

<Paragraph number="1440" book="dhs">
ကတမံ တံ ရူပံ အဇ္ဈတ္တိကံ ကာယသမ္ဖဿဿ ဝတ္ထု? ကာယာယတနံ—  ဣဒံ တံ ရူပံ အဇ္ဈတ္တိကံ ကာယသမ္ဖဿဿ ဝတ္ထု.
</Paragraph>

</Division>
<Division number="791" book="dhs" e="ch" v="29" p="184">

<Paragraph number="1441" book="dhs">
ကတမံ တံ ရူပံ အဇ္ဈတ္တိကံ ကာယသမ္ဖဿဿ န ဝတ္ထု? စက္ခာယတနံ …ပေ…  ဇိဝှါယတနံ—  ဣဒံ တံ ရူပံ အဇ္ဈတ္တိကံ ကာယသမ္ဖဿဿ န ဝတ္ထု.
</Paragraph>

</Division>
<Division number="792" book="dhs" e="ch" v="29" p="184">

<Paragraph number="1442" book="dhs">
ကတမံ တံ ရူပံ ဗာဟိရံ ကာယသမ္ဖဿဇာယ ဝေဒနာယ …ပေ…  သညာယ …ပေ…  စေတနာယ …ပေ…  ကာယဝိညာဏဿ န ဝတ္ထု? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ကာယဝိညာဏဿ န ဝတ္ထု.
</Paragraph>

</Division>
<Division number="793" book="dhs" e="ch" v="29" p="184">

<Paragraph number="1443" book="dhs">
ကတမံ တံ ရူပံ အဇ္ဈတ္တိကံ ကာယဝိညာဏဿ ဝတ္ထု? ကာယာယတနံ—  ဣဒံ တံ ရူပံ အဇ္ဈတ္တိကံ ကာယဝိညာဏဿ ဝတ္ထု.
</Paragraph>

</Division>
<Division number="794" book="dhs" e="ch" v="29" p="184">

<Paragraph number="1444" book="dhs">
ကတမံ တံ ရူပံ အဇ္ဈတ္တိကံ ကာယဝိညာဏဿ န ဝတ္ထု? စက္ခာယတနံ …ပေ…  ဇိဝှါယတနံ—  ဣဒံ တံ ရူပံ အဇ္ဈတ္တိကံ ကာယဝိညာဏဿ န ဝတ္ထု.

</Paragraph>
</Division>

<Paragraph number="1445" type="center" book="dhs">
ဝတ္ထုတိကံ.


</Paragraph>

<Division number="795" book="dhs" e="ch" v="29" p="184">

<Paragraph number="1446" book="dhs">
ကတမံ တံ ရူပံ အဇ္ဈတ္တိကံ စက္ခုသမ္ဖဿဿ န အာရမ္မဏံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ စက္ခုသမ္ဖဿဿ န အာရမ္မဏံ.
</Paragraph>

</Division>
<Division number="796" book="dhs" e="ch" v="29" p="184">

<Paragraph number="1447" book="dhs">
ကတမံ တံ ရူပံ ဗာဟိရံ စက္ခုသမ္ဖဿဿ အာရမ္မဏံ? ရူပါယတနံ—  ဣဒံ တံ ရူပံ ဗာဟိရံ စက္ခုသမ္ဖဿဿ အာရမ္မဏံ.
</Paragraph>

</Division>
<Division number="797" book="dhs" e="ch" v="29" p="184">

<Paragraph number="1448" book="dhs">
ကတမံ တံ ရူပံ ဗာဟိရံ စက္ခုသမ္ဖဿဿ န အာရမ္မဏံ? သဒ္ဒါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ စက္ခုသမ္ဖဿဿ န အာရမ္မဏံ.
</Paragraph>

</Division>
<Division number="798" book="dhs" e="ch" v="29" p="184">

<Paragraph number="1449" book="dhs">
ကတမံ တံ ရူပံ အဇ္ဈတ္တိကံ စက္ခုသမ္ဖဿဇာယ ဝေဒနာယ …ပေ…  သညာယ …ပေ…  စေတနာယ …ပေ…  စက္ခုဝိညာဏဿ န အာရမ္မဏံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ စက္ခုဝိညာဏဿ န အာရမ္မဏံ.
</Paragraph>

</Division>
<Division number="799" book="dhs" e="ch" v="29" p="184">

<Paragraph number="1450" book="dhs">
ကတမံ တံ ရူပံ ဗာဟိရံ စက္ခုဝိညာဏဿ အာရမ္မဏံ? ရူပါယတနံ—  ဣဒံ တံ ရူပံ ဗာဟိရံ စက္ခုဝိညာဏဿ အာရမ္မဏံ.
</Paragraph>

</Division>
<Division number="800" book="dhs" e="ch" v="29" p="184">

<Paragraph number="1451" book="dhs">
ကတမံ တံ ရူပံ ဗာဟိရံ စက္ခုဝိညာဏဿ န အာရမ္မဏံ? သဒ္ဒါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ စက္ခုဝိညာဏဿ န အာရမ္မဏံ.
</Paragraph>

</Division>
<Division number="801" book="dhs" e="ch" v="29" p="184">

<Paragraph number="1452" book="dhs">
ကတမံ တံ ရူပံ အဇ္ဈတ္တိကံ သောတသမ္ဖဿဿ …ပေ…  ဃာနသမ္ဖဿဿ …ပေ…  ဇိဝှါသမ္ဖဿဿ …ပေ…  ကာယသမ္ဖဿဿ န အာရမ္မဏံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ကာယသမ္ဖဿဿ န အာရမ္မဏံ.
</Paragraph>

</Division>
<Division number="802" book="dhs" e="ch" v="29" p="185">

<Paragraph number="1453" book="dhs">
ကတမံ တံ ရူပံ ဗာဟိရံ ကာယသမ္ဖဿဿ အာရမ္မဏံ? ဖောဋ္ဌဗ္ဗာယတနံ—  ဣဒံ တံ ရူပံ ဗာဟိရံ ကာယသမ္ဖဿဿ အာရမ္မဏံ.
</Paragraph>

</Division>
<Division number="803" book="dhs" e="ch" v="29" p="185">

<Paragraph number="1454" book="dhs">
ကတမံ တံ ရူပံ ဗာဟိရံ ကာယသမ္ဖဿဿ န အာရမ္မဏံ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ကာယသမ္ဖဿဿ န အာရမ္မဏံ.
</Paragraph>

</Division>
<Division number="804" book="dhs" e="ch" v="29" p="185">

<Paragraph number="1455" book="dhs">
ကတမံ တံ ရူပံ အဇ္ဈတ္တိကံ ကာယသမ္ဖဿဇာယ ဝေဒနာယ …ပေ…  သညာယ …ပေ…  စေတနာယ …ပေ…  ကာယဝိညာဏဿ န အာရမ္မဏံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ကာယဝိညာဏဿ န အာရမ္မဏံ.
</Paragraph>

</Division>
<Division number="805" book="dhs" e="ch" v="29" p="185">

<Paragraph number="1456" book="dhs">
ကတမံ တံ ရူပံ ဗာဟိရံ ကာယဝိညာဏဿ အာရမ္မဏံ? ဖောဋ္ဌဗ္ဗာယတနံ—  ဣဒံ တံ ရူပံ ဗာဟိရံ ကာယဝိညာဏဿ အာရမ္မဏံ.
</Paragraph>

</Division>
<Division number="806" book="dhs" e="ch" v="29" p="185">

<Paragraph number="1457" book="dhs">
ကတမံ တံ ရူပံ ဗာဟိရံ ကာယဝိညာဏဿ န အာရမ္မဏံ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ကာယဝိညာဏဿ န အာရမ္မဏံ.

</Paragraph>
</Division>

<Paragraph number="1458" type="center" book="dhs">
အာရမ္မဏတိကံ.


</Paragraph>

<Division number="807" book="dhs" e="ch" v="29" p="185">

<Paragraph number="1459" book="dhs">
ကတမံ တံ ရူပံ ဗာဟိရံ န စက္ခာယတနံ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န စက္ခာယတနံ.
</Paragraph>

</Division>
<Division number="808" book="dhs" e="ch" v="29" p="185">

<Paragraph number="1460" book="dhs">
ကတမံ တံ ရူပံ အဇ္ဈတ္တိကံ စက္ခာယတနံ? ယံ စက္ခု စတုန္နံ မဟာဘူတာနံ ဥပါဒါယ ပသာဒေါ …ပေ…  သုညော ဂါမောပေသော—  ဣဒံ တံ ရူပံ အဇ္ဈတ္တိကံ စက္ခာယတနံ.
</Paragraph>

</Division>
<Division number="809" book="dhs" e="ch" v="29" p="185">

<Paragraph number="1461" book="dhs">
ကတမံ တံ ရူပံ အဇ္ဈတ္တိကံ န စက္ခာယတနံ? သောတာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န စက္ခာယတနံ.
</Paragraph>

</Division>
<Division number="810" book="dhs" e="ch" v="29" p="185">

<Paragraph number="1462" book="dhs">
ကတမံ တံ ရူပံ ဗာဟိရံ န သောတာယတနံ …ပေ…  န ဃာနာယတနံ …ပေ…  န ဇိဝှါယတနံ …ပေ…  န ကာယာယတနံ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ကာယာယတနံ.
</Paragraph>

</Division>
<Division number="811" book="dhs" e="ch" v="29" p="186">

<Paragraph number="1463" book="dhs">
ကတမံ တံ ရူပံ အဇ္ဈတ္တိကံ ကာယာယတနံ? ယော ကာယော စတုန္နံ မဟာဘူတာနံ ဥပါဒါယ ပသာဒေါ …ပေ…  သုညော ဂါမောပေသော—  ဣဒံ တံ ရူပံ အဇ္ဈတ္တိကံ ကာယာယတနံ.
</Paragraph>

</Division>
<Division number="812" book="dhs" e="ch" v="29" p="186">

<Paragraph number="1464" book="dhs">
ကတမံ တံ ရူပံ အဇ္ဈတ္တိကံ န ကာယာယတနံ? စက္ခာယတနံ …ပေ…  ဇိဝှါယတနံ—  ဣဒံ တံ ရူပံ အဇ္ဈတ္တိကံ န ကာယာယတနံ.
</Paragraph>

</Division>
<Division number="813" book="dhs" e="ch" v="29" p="186">

<Paragraph number="1465" book="dhs">
ကတမံ တံ ရူပံ အဇ္ဈတ္တိကံ န ရူပါယတနံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န ရူပါယတနံ.
</Paragraph>

</Division>
<Division number="814" book="dhs" e="ch" v="29" p="186">

<Paragraph number="1466" book="dhs">
ကတမံ တံ ရူပံ ဗာဟိရံ ရူပါယတနံ? ယံ ရူပံ စတုန္နံ မဟာဘူတာနံ ဥပါဒါယ ဝဏ္ဏနိဘာ …ပေ…  ရူပဓာတုပေသာ—  ဣဒံ တံ ရူပံ ဗာဟိရံ ရူပါယတနံ.
</Paragraph>

</Division>
<Division number="815" book="dhs" e="ch" v="29" p="186">

<Paragraph number="1467" book="dhs">
ကတမံ တံ ရူပံ ဗာဟိရံ န ရူပါယတနံ? သဒ္ဒါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ရူပါယတနံ.
</Paragraph>

</Division>
<Division number="816" book="dhs" e="ch" v="29" p="186">

<Paragraph number="1468" book="dhs">
ကတမံ တံ ရူပံ အဇ္ဈတ္တိကံ န သဒ္ဒါယတနံ …ပေ…  န ဂန္ဓာယတနံ …ပေ…  န ရသာယတနံ …ပေ…  န ဖောဋ္ဌဗ္ဗာယတနံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န ဖောဋ္ဌဗ္ဗာယတနံ.
</Paragraph>

</Division>
<Division number="817" book="dhs" e="ch" v="29" p="186">

<Paragraph number="1469" book="dhs">
ကတမံ တံ ရူပံ ဗာဟိရံ ဖောဋ္ဌဗ္ဗာယတနံ? ပထဝီဓာတု …ပေ…  ဖောဋ္ဌဗ္ဗဓာတုပေသာ—  ဣဒံ တံ ရူပံ ဗာဟိရံ ဖောဋ္ဌဗ္ဗာယတနံ.
</Paragraph>

</Division>
<Division number="818" book="dhs" e="ch" v="29" p="186">

<Paragraph number="1470" book="dhs">
ကတမံ တံ ရူပံ ဗာဟိရံ န ဖောဋ္ဌဗ္ဗာယတနံ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ဖောဋ္ဌဗ္ဗာယတနံ.

</Paragraph>
</Division>

<Paragraph number="1471" type="center" book="dhs">
အာယတနတိကံ.


</Paragraph>

<Division number="819" book="dhs" e="ch" v="29" p="186">

<Paragraph number="1472" book="dhs">
ကတမံ တံ ရူပံ ဗာဟိရံ န စက္ခုဓာတု? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န စက္ခုဓာတု.
</Paragraph>

</Division>
<Division number="820" book="dhs" e="ch" v="29" p="186">

<Paragraph number="1473" book="dhs">
ကတမံ တံ ရူပံ အဇ္ဈတ္တိကံ စက္ခုဓာတု? စက္ခာယတနံ—  ဣဒံ တံ ရူပံ အဇ္ဈတ္တိကံ စက္ခုဓာတု.
</Paragraph>

</Division>
<Division number="821" book="dhs" e="ch" v="29" p="186">

<Paragraph number="1474" book="dhs">
ကတမံ တံ ရူပံ အဇ္ဈတ္တိကံ န စက္ခုဓာတု? သောတာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န စက္ခုဓာတု.
</Paragraph>

</Division>
<Division number="822" book="dhs" e="ch" v="29" p="186">

<Paragraph number="1475" book="dhs">
ကတမံ တံ ရူပံ ဗာဟိရံ န သောတဓာတု …ပေ…  န ဃာနဓာတု …ပေ…  န ဇိဝှါဓာတု …ပေ…  န ကာယဓာတု? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ကာယဓာတု.
</Paragraph>

</Division>
<Division number="823" book="dhs" e="ch" v="29" p="187">

<Paragraph number="1476" book="dhs">
ကတမံ တံ ရူပံ အဇ္ဈတ္တိကံ ကာယဓာတု? ကာယာယတနံ—  ဣဒံ တံ ရူပံ အဇ္ဈတ္တိကံ ကာယဓာတု.
</Paragraph>

</Division>
<Division number="824" book="dhs" e="ch" v="29" p="187">

<Paragraph number="1477" book="dhs">
ကတမံ တံ ရူပံ အဇ္ဈတ္တိကံ န ကာယဓာတု? စက္ခာယတနံ …ပေ…  ဇိဝှါယတနံ—  ဣဒံ တံ ရူပံ အဇ္ဈတ္တိကံ န ကာယဓာတု.
</Paragraph>

</Division>
<Division number="825" book="dhs" e="ch" v="29" p="187">

<Paragraph number="1478" book="dhs">
ကတမံ တံ ရူပံ အဇ္ဈတ္တိကံ န ရူပဓာတု? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န ရူပဓာတု.
</Paragraph>

</Division>
<Division number="826" book="dhs" e="ch" v="29" p="187">

<Paragraph number="1479" book="dhs">
ကတမံ တံ ရူပံ ဗာဟိရံ ရူပဓာတု? ရူပါယတနံ—  ဣဒံ တံ ရူပံ ဗာဟိရံ ရူပဓာတု.
</Paragraph>

</Division>
<Division number="827" book="dhs" e="ch" v="29" p="187">

<Paragraph number="1480" book="dhs">
ကတမံ တံ ရူပံ ဗာဟိရံ န ရူပဓာတု? သဒ္ဒါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ရူပဓာတု.
</Paragraph>

</Division>
<Division number="828" book="dhs" e="ch" v="29" p="187">

<Paragraph number="1481" book="dhs">
ကတမံ တံ ရူပံ အဇ္ဈတ္တိကံ န သဒ္ဒဓာတု …ပေ…  န ဂန္ဓဓာတု …ပေ…  န ရသဓာတု …ပေ…  န ဖောဋ္ဌဗ္ဗဓာတု? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န ဖောဋ္ဌဗ္ဗဓာတု.
</Paragraph>

</Division>
<Division number="829" book="dhs" e="ch" v="29" p="187">

<Paragraph number="1482" book="dhs">
ကတမံ တံ ရူပံ ဗာဟိရံ ဖောဋ္ဌဗ္ဗဓာတု? ဖောဋ္ဌဗ္ဗာယတနံ—  ဣဒံ တံ ရူပံ ဗာဟိရံ ဖောဋ္ဌဗ္ဗဓာတု.
</Paragraph>

</Division>
<Division number="830" book="dhs" e="ch" v="29" p="187">

<Paragraph number="1483" book="dhs">
ကတမံ တံ ရူပံ ဗာဟိရံ န ဖောဋ္ဌဗ္ဗဓာတု? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ဖောဋ္ဌဗ္ဗဓာတု.

</Paragraph>
</Division>

<Paragraph number="1484" type="center" book="dhs">
ဓာတုတိကံ.


</Paragraph>

<Division number="831" book="dhs" e="ch" v="29" p="187">

<Paragraph number="1485" book="dhs">
ကတမံ တံ ရူပံ ဗာဟိရံ န စက္ခုန္ဒြိယံ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န စက္ခုန္ဒြိယံ.
</Paragraph>

</Division>
<Division number="832" book="dhs" e="ch" v="29" p="187">

<Paragraph number="1486" book="dhs">
ကတမံ တံ ရူပံ အဇ္ဈတ္တိကံ စက္ခုန္ဒြိယံ? ယံ စက္ခု စတုန္နံ မဟာဘူတာနံ ဥပါဒါယ ပသာဒေါ …ပေ…  သုညော ဂါမောပေသော—  ဣဒံ တံ ရူပံ အဇ္ဈတ္တိကံ စက္ခုန္ဒြိယံ.
</Paragraph>

</Division>
<Division number="833" book="dhs" e="ch" v="29" p="187">

<Paragraph number="1487" book="dhs">
ကတမံ တံ ရူပံ အဇ္ဈတ္တိကံ န စက္ခုန္ဒြိယံ? သောတာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န စက္ခုန္ဒြိယံ.
</Paragraph>

</Division>
<Division number="834" book="dhs" e="ch" v="29" p="187">

<Paragraph number="1488" book="dhs">
ကတမံ တံ ရူပံ ဗာဟိရံ န သောတိန္ဒြိယံ …ပေ…  န ဃာနိန္ဒြိယံ …ပေ…  န ဇိဝှိန္ဒြိယံ …ပေ…  န ကာယိန္ဒြိယံ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ကာယိန္ဒြိယံ.
</Paragraph>

</Division>
<Division number="835" book="dhs" e="ch" v="29" p="188">

<Paragraph number="1489" book="dhs">
ကတမံ တံ ရူပံ အဇ္ဈတ္တိကံ ကာယိန္ဒြိယံ? ယော ကာယော စတုန္နံ မဟာဘူတာနံ ဥပါဒါယ ပသာဒေါ …ပေ…  သုညော ဂါမောပေသော—  ဣဒံ တံ ရူပံ အဇ္ဈတ္တိကံ ကာယိန္ဒြိယံ.
</Paragraph>

</Division>
<Division number="836" book="dhs" e="ch" v="29" p="188">

<Paragraph number="1490" book="dhs">
ကတမံ တံ ရူပံ အဇ္ဈတ္တိကံ န ကာယိန္ဒြိယံ? စက္ခာယတနံ …ပေ…  ဇိဝှါယတနံ—  ဣဒံ တံ ရူပံ အဇ္ဈတ္တိကံ န ကာယိန္ဒြိယံ.
</Paragraph>

</Division>
<Division number="837" book="dhs" e="ch" v="29" p="188">

<Paragraph number="1491" book="dhs">
ကတမံ တံ ရူပံ အဇ္ဈတ္တိကံ န ဣတ္ထိန္ဒြိယံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န ဣတ္ထိန္ဒြိယံ.
</Paragraph>

</Division>
<Division number="838" book="dhs" e="ch" v="29" p="188">

<Paragraph number="1492" book="dhs">
ကတမံ တံ ရူပံ ဗာဟိရံ ဣတ္ထိန္ဒြိယံ? ယံ ဣတ္ထိယာ ဣတ္ထိလိင်္ဂံ ဣတ္ထိနိမိတ္တံ ဣတ္ထိကုတ္တံ ဣတ္ထာကပ္ပေါ ဣတ္ထတ္တံ ဣတ္ထိဘာဝေါ—  ဣဒံ တံ ရူပံ ဗာဟိရံ ဣတ္ထိန္ဒြိယံ.
</Paragraph>

</Division>
<Division number="839" book="dhs" e="ch" v="29" p="188">

<Paragraph number="1493" book="dhs">
ကတမံ တံ ရူပံ ဗာဟိရံ န ဣတ္ထိန္ဒြိယံ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ဣတ္ထိန္ဒြိယံ.
</Paragraph>

</Division>
<Division number="840" book="dhs" e="ch" v="29" p="188">

<Paragraph number="1494" book="dhs">
ကတမံ တံ ရူပံ အဇ္ဈတ္တိကံ န ပုရိသိန္ဒြိယံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န ပုရိသိန္ဒြိယံ.
</Paragraph>

</Division>
<Division number="841" book="dhs" e="ch" v="29" p="188">

<Paragraph number="1495" book="dhs">
ကတမံ တံ ရူပံ ဗာဟိရံ ပုရိသိန္ဒြိယံ? ယံ ပုရိသဿ ပုရိသလိင်္ဂံ ပုရိသနိမိတ္တံ ပုရိသကုတ္တံ ပုရိသာကပ္ပေါ ပုရိသတ္တံ ပုရိသဘာဝေါ—  ဣဒံ တံ ရူပံ ဗာဟိရံ ပုရိသိန္ဒြိယံ.
</Paragraph>

</Division>
<Division number="842" book="dhs" e="ch" v="29" p="188">

<Paragraph number="1496" book="dhs">
ကတမံ တံ ရူပံ ဗာဟိရံ န ပုရိသိန္ဒြိယံ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ပုရိသိန္ဒြိယံ.
</Paragraph>

</Division>
<Division number="843" book="dhs" e="ch" v="29" p="188">

<Paragraph number="1497" book="dhs">
ကတမံ တံ ရူပံ အဇ္ဈတ္တိကံ န ဇီဝိတိန္ဒြိယံ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န ဇီဝိတိန္ဒြိယံ.
</Paragraph>

</Division>
<Division number="844" book="dhs" e="ch" v="29" p="188">

<Paragraph number="1498" book="dhs">
ကတမံ တံ ရူပံ ဗာဟိရံ ဇီဝိတိန္ဒြိယံ? ယော တေသံ ရူပီနံ ဓမ္မာနံ အာယု ဌိတိ ယပနာ ယာပနာ ဣရိယနာ ဝတ္တနာ ပါလနာ ဇီဝိတံ ဇီဝိတိန္ဒြိယံ—  ဣဒံ တံ ရူပံ ဗာဟိရံ ဇီဝိတိန္ဒြိယံ.
</Paragraph>

</Division>
<Division number="845" book="dhs" e="ch" v="29" p="188">

<Paragraph number="1499" book="dhs">
ကတမံ တံ ရူပံ ဗာဟိရံ န ဇီဝိတိန္ဒြိယံ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ဇီဝိတိန္ဒြိယံ.

</Paragraph>
</Division>

<Paragraph number="1500" type="center" book="dhs">
ဣန္ဒြိယတိကံ.


</Paragraph>

<Division number="846" book="dhs" e="ch" v="29" p="188">

<Paragraph number="1501" book="dhs">
ကတမံ တံ ရူပံ အဇ္ဈတ္တိကံ န ကာယဝိညတ္တိ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န ကာယဝိညတ္တိ.
</Paragraph>

</Division>
<Division number="847" book="dhs" e="ch" v="29" p="189">

<Paragraph number="1502" book="dhs">
ကတမံ တံ ရူပံ ဗာဟိရံ ကာယဝိညတ္တိ? ယာ ကုသလစိတ္တဿ ဝါ အကုသလစိတ္တဿ ဝါ အဗျာကတစိတ္တဿ ဝါ အဘိက္ကမန္တဿ ဝါ ပဋိက္ကမန္တဿ ဝါ အာလောကေန္တဿ ဝါ ဝိလောကေန္တဿ ဝါ သမိဉ္ဇေန္တဿ ဝါ ပသာရေန္တဿ ဝါ ကာယဿ ထမ္ဘနာ သန္ထမ္ဘနာ သန္ထမ္ဘိတတ္တံ ဝိညတ္တိ ဝိညာပနာ ဝိညာပိတတ္တံ—  ဣဒံ တံ ရူပံ ဗာဟိရံ ကာယဝိညတ္တိ.
</Paragraph>

</Division>
<Division number="848" book="dhs" e="ch" v="29" p="189">

<Paragraph number="1503" book="dhs">
ကတမံ တံ ရူပံ ဗာဟိရံ န ကာယဝိညတ္တိ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ကာယဝိညတ္တိ.
</Paragraph>

</Division>
<Division number="849" book="dhs" e="ch" v="29" p="189">

<Paragraph number="1504" book="dhs">
ကတမံ တံ ရူပံ အဇ္ဈတ္တိကံ န ဝစီဝိညတ္တိ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န ဝစီဝိညတ္တိ.
</Paragraph>

</Division>
<Division number="850" book="dhs" e="ch" v="29" p="189">

<Paragraph number="1505" book="dhs">
ကတမံ တံ ရူပံ ဗာဟိရံ ဝစီဝိညတ္တိ? ယာ ကုသလစိတ္တဿ ဝါ အကုသလစိတ္တဿ ဝါ အဗျာကတစိတ္တဿ ဝါ ဝါစာ ဂိရာ ဗျပ္ပထော ဥဒီရဏံ ဃောသော ဃောသကမ္မံ ဝါစာ ဝစီဘေဒေါ, အယံ ဝုစ္စတိ ဝါစာ. ယာ တာယ ဝါစာယ ဝိညတ္တိ ဝိညာပနာ ဝိညာပိတတ္တံ—  ဣဒံ တံ ရူပံ ဗာဟိရံ ဝစီဝိညတ္တိ.
</Paragraph>

</Division>
<Division number="851" book="dhs" e="ch" v="29" p="189">

<Paragraph number="1506" book="dhs">
ကတမံ တံ ရူပံ ဗာဟိရံ န ဝစီဝိညတ္တိ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န ဝစီဝိညတ္တိ.
</Paragraph>

</Division>
<Division number="852" book="dhs" e="ch" v="29" p="189">

<Paragraph number="1507" book="dhs">
ကတမံ တံ ရူပံ အဇ္ဈတ္တိကံ န အာကာသဓာတု? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န အာကာသဓာတု.
</Paragraph>

</Division>
<Division number="853" book="dhs" e="ch" v="29" p="189">

<Paragraph number="1508" book="dhs">
ကတမံ တံ ရူပံ ဗာဟိရံ အာကာသဓာတု? ယော အာကာသော အာကာသဂတံ အဃံ အဃဂတံ ဝိဝရော ဝိဝရဂတံ အသမ္ဖုဋ္ဌံ စတူဟိ မဟာဘူတေဟိ—  ဣဒံ တံ ရူပံ ဗာဟိရံ အာကာသဓာတု.
</Paragraph>

</Division>
<Division number="854" book="dhs" e="ch" v="29" p="189">

<Paragraph number="1509" book="dhs">
ကတမံ တံ ရူပံ ဗာဟိရံ န အာကာသဓာတု? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န အာကာသဓာတု.
</Paragraph>

</Division>
<Division number="855" book="dhs" e="ch" v="29" p="189">

<Paragraph number="1510" book="dhs">
ကတမံ တံ ရူပံ အဇ္ဈတ္တိကံ န အာပေါဓာတု? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န အာပေါဓာတု.
</Paragraph>

</Division>
<Division number="856" book="dhs" e="ch" v="29" p="189">

<Paragraph number="1511" book="dhs">
ကတမံ တံ ရူပံ ဗာဟိရံ အာပေါဓာတု? ယံ အာပေါ အာပေါဂတံ သိနေဟော သိနေဟဂတံ ဗန္ဓနတ္တံ ရူပဿ—  ဣဒံ တံ ရူပံ ဗာဟိရံ အာပေါဓာတု.
</Paragraph>

</Division>
<Division number="857" book="dhs" e="ch" v="29" p="189">

<Paragraph number="1512" book="dhs">
ကတမံ တံ ရူပံ ဗာဟိရံ န အာပေါဓာတု? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ န အာပေါဓာတု.
</Paragraph>

</Division>
<Division number="858" book="dhs" e="ch" v="29" p="190">

<Paragraph number="1513" book="dhs">
ကတမံ တံ ရူပံ အဇ္ဈတ္တိကံ ရူပဿ န လဟုတာ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ရူပဿ န လဟုတာ.
</Paragraph>

</Division>
<Division number="859" book="dhs" e="ch" v="29" p="190">

<Paragraph number="1514" book="dhs">
ကတမံ တံ ရူပံ ဗာဟိရံ ရူပဿ လဟုတာ? ယာ ရူပဿ လဟုတာ လဟုပရိဏာမတာ အဒန္ဓနတာ အဝိတ္ထနတာ—  ဣဒံ တံ ရူပံ ဗာဟိရံ ရူပဿ လဟုတာ.
</Paragraph>

</Division>
<Division number="860" book="dhs" e="ch" v="29" p="190">

<Paragraph number="1515" book="dhs">
ကတမံ တံ ရူပံ ဗာဟိရံ ရူပဿ န လဟုတာ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ရူပဿ န လဟုတာ.
</Paragraph>

</Division>
<Division number="861" book="dhs" e="ch" v="29" p="190">

<Paragraph number="1516" book="dhs">
ကတမံ တံ ရူပံ အဇ္ဈတ္တိကံ ရူပဿ န မုဒုတာ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ရူပဿ န မုဒုတာ.
</Paragraph>

</Division>
<Division number="862" book="dhs" e="ch" v="29" p="190">

<Paragraph number="1517" book="dhs">
ကတမံ တံ ရူပံ ဗာဟိရံ ရူပဿ မုဒုတာ? ယာ ရူပဿ မုဒုတာ မဒ္ဒဝတာ အကက္ခဠတာ အကထိနတာ—  ဣဒံ တံ ရူပံ ဗာဟိရံ ရူပဿ မုဒုတာ.
</Paragraph>

</Division>
<Division number="863" book="dhs" e="ch" v="29" p="190">

<Paragraph number="1518" book="dhs">
ကတမံ တံ ရူပံ ဗာဟိရံ ရူပဿ န မုဒုတာ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ရူပဿ န မုဒုတာ.
</Paragraph>

</Division>
<Division number="864" book="dhs" e="ch" v="29" p="190">

<Paragraph number="1519" book="dhs">
ကတမံ တံ ရူပံ အဇ္ဈတ္တိကံ ရူပဿ န ကမ္မညတာ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ရူပဿ န ကမ္မညတာ.
</Paragraph>

</Division>
<Division number="865" book="dhs" e="ch" v="29" p="190">

<Paragraph number="1520" book="dhs">
ကတမံ တံ ရူပံ ဗာဟိရံ ရူပဿ ကမ္မညတာ? ယာ ရူပဿ ကမ္မညတာ ကမ္မညတ္တံ ကမ္မညဘာဝေါ—  ဣဒံ တံ ရူပံ ဗာဟိရံ ရူပဿ ကမ္မညတာ.
</Paragraph>

</Division>
<Division number="866" book="dhs" e="ch" v="29" p="190">

<Paragraph number="1521" book="dhs">
ကတမံ တံ ရူပံ ဗာဟိရံ ရူပဿ န ကမ္မညတာ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ရူပဿ န ကမ္မညတာ.
</Paragraph>

</Division>
<Division number="867" book="dhs" e="ch" v="29" p="190">

<Paragraph number="1522" book="dhs">
ကတမံ တံ ရူပံ အဇ္ဈတ္တိကံ ရူပဿ န ဥပစယော? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ရူပဿ န ဥပစယော.
</Paragraph>

</Division>
<Division number="868" book="dhs" e="ch" v="29" p="190">

<Paragraph number="1523" book="dhs">
ကတမံ တံ ရူပံ ဗာဟိရံ ရူပဿ ဥပစယော? ယော အာယတနာနံ အာစယော, သော ရူပဿ ဥပစယော—  ဣဒံ တံ ရူပံ ဗာဟိရံ ရူပဿ ဥပစယော.
</Paragraph>

</Division>
<Division number="869" book="dhs" e="ch" v="29" p="190">

<Paragraph number="1524" book="dhs">
ကတမံ တံ ရူပံ ဗာဟိရံ ရူပဿ န ဥပစယော? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ရူပဿ န ဥပစယော.
</Paragraph>

</Division>
<Division number="870" book="dhs" e="ch" v="29" p="190">

<Paragraph number="1525" book="dhs">
ကတမံ တံ ရူပံ အဇ္ဈတ္တိကံ ရူပဿ န သန္တတိ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ရူပဿ န သန္တတိ.
</Paragraph>

</Division>
<Division number="871" book="dhs" e="ch" v="29" p="191">

<Paragraph number="1526" book="dhs">
ကတမံ တံ ရူပံ ဗာဟိရံ ရူပဿ သန္တတိ? ယော ရူပဿ ဥပစယော, သာ ရူပဿ သန္တတိ—  ဣဒံ တံ ရူပံ ဗာဟိရံ ရူပဿ သန္တတိ.
</Paragraph>

</Division>
<Division number="872" book="dhs" e="ch" v="29" p="191">

<Paragraph number="1527" book="dhs">
ကတမံ တံ ရူပံ ဗာဟိရံ ရူပဿ န သန္တတိ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ရူပဿ န သန္တတိ.
</Paragraph>

</Division>
<Division number="873" book="dhs" e="ch" v="29" p="191">

<Paragraph number="1528" book="dhs">
ကတမံ တံ ရူပံ အဇ္ဈတ္တိကံ ရူပဿ န ဇရတာ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ရူပဿ န ဇရတာ.
</Paragraph>

</Division>
<Division number="874" book="dhs" e="ch" v="29" p="191">

<Paragraph number="1529" book="dhs">
ကတမံ တံ ရူပံ ဗာဟိရံ ရူပဿ ဇရတာ? ယာ ရူပဿ ဇရာ ဇီရဏတာ ခဏ္ဍိစ္စံ ပါလိစ္စံ ဝလိတ္တစတာ အာယုနော သံဟာနိ ဣန္ဒြိယာနံ ပရိပါကော—  ဣဒံ တံ ရူပံ ဗာဟိရံ ရူပဿ ဇရတာ.
</Paragraph>

</Division>
<Division number="875" book="dhs" e="ch" v="29" p="191">

<Paragraph number="1530" book="dhs">
ကတမံ တံ ရူပံ ဗာဟိရံ ရူပဿ န ဇရတာ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ရူပဿ န ဇရတာ.
</Paragraph>

</Division>
<Division number="876" book="dhs" e="ch" v="29" p="191">

<Paragraph number="1531" book="dhs">
ကတမံ တံ ရူပံ အဇ္ဈတ္တိကံ ရူပဿ န အနိစ္စတာ? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ ရူပဿ န အနိစ္စတာ.
</Paragraph>

</Division>
<Division number="877" book="dhs" e="ch" v="29" p="191">

<Paragraph number="1532" book="dhs">
ကတမံ တံ ရူပံ ဗာဟိရံ ရူပဿ အနိစ္စတာ? ယော ရူပဿ ခယော ဝယော ဘေဒေါ ပရိဘေဒေါ အနိစ္စတာ အန္တရဓာနံ—  ဣဒံ တံ ရူပံ ဗာဟိရံ ရူပဿ အနိစ္စတာ.
</Paragraph>

</Division>
<Division number="878" book="dhs" e="ch" v="29" p="191">

<Paragraph number="1533" book="dhs">
ကတမံ တံ ရူပံ ဗာဟိရံ ရူပဿ န အနိစ္စတာ? ရူပါယတနံ …ပေ…  ကဗဠီကာရော အာဟာရော—  ဣဒံ တံ ရူပံ ဗာဟိရံ ရူပဿ န အနိစ္စတာ.
</Paragraph>

</Division>
<Division number="879" book="dhs" e="ch" v="29" p="191">

<Paragraph number="1534" book="dhs">
ကတမံ တံ ရူပံ အဇ္ဈတ္တိကံ န ကဗဠီကာရော အာဟာရော? စက္ခာယတနံ …ပေ…  ကာယာယတနံ—  ဣဒံ တံ ရူပံ အဇ္ဈတ္တိကံ န ကဗဠီကာရော အာဟာရော.
</Paragraph>

</Division>
<Division number="880" book="dhs" e="ch" v="29" p="191">

<Paragraph number="1535" book="dhs">
ကတမံ တံ ရူပံ ဗာဟိရံ ကဗဠီကာရော အာဟာရော? ဩဒနော ကုမ္မာသော သတ္တု မစ္ဆော မံသံ ခီရံ ဒဓိ သပ္ပိ နဝနီတံ တေလံ မဓု ဖာဏိတံ, ယံ ဝါ ပနညမ္ပိ အတ္ထိ ရူပံ ယမှိ ယမှိ ဇနပဒေ တေသံ တေသံ သတ္တာနံ မုခါသိယံ ဒန္တဝိခါဒနံ ဂလဇ္ဈောဟရဏီယံ ကုစ္ဆိဝိတ္ထမ္ဘနံ ယာယ ဩဇာယ သတ္တာ ယာပေန္တိ—  ဣဒံ တံ ရူပံ ဗာဟိရံ ကဗဠီကာရော အာဟာရော.
</Paragraph>

</Division>
<Division number="881" book="dhs" e="ch" v="29" p="192">

<Paragraph number="1536" book="dhs">
ကတမံ တံ ရူပံ ဗာဟိရံ န ကဗဠီကာရော အာဟာရော? ရူပါယတနံ …ပေ…  ရူပဿ အနိစ္စတာ—  ဣဒံ တံ ရူပံ ဗာဟိရံ န ကဗဠီကာရော အာဟာရော.

</Paragraph>
</Division>

<Paragraph number="1537" type="center" book="dhs">
ဧဝံ တိဝိဓေန ရူပသင်္ဂဟော.

  
သုခုမရူပတိကံ.

  
တိကနိဒ္ဒေသော.
</Paragraph>