---
title: 2.1.2.2 ပဉ္စကနယ
tableOfContents: false
sidebar:
  order: 2
type: tipitaka
basket: ab
book: dhs
review:
  current: review
  updated: '2025-10-27T21:47:36.649263'
  updated_by: ''
  notes: ''
  history:
  - state: review
    date: '2025-10-27T21:47:36.649263'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="167" book="dhs" e="ch" v="29" p="46">

<Paragraph number="577" book="dhs">
ကတမေ ဓမ္မာ ကုသလာ? ယသ္မိံ သမယေ ရူပူပပတ္တိယာ မဂ္ဂံ ဘာဝေတိ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ပထဝီကသိဏံ—  တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ ကုသလာ.
</Paragraph>

</Division>
<Division number="168" book="dhs" e="ch" v="29" p="47">

<Paragraph number="578" book="dhs">
ကတမေ ဓမ္မာ ကုသလာ? ယသ္မိံ သမယေ ရူပူပပတ္တိယာ မဂ္ဂံ ဘာဝေတိ အဝိတက္ကံ ဝိစာရမတ္တံ သမာဓိဇံ ပီတိသုခံ ဒုတိယံ ဈာနံ ဥပသမ္ပဇ္ဇ ဝိဟရတိ ပထဝီကသိဏံ, တသ္မိံ သမယေ ဖဿော ဟောတိ, ဝေဒနာ ဟောတိ, သညာ ဟောတိ, စေတနာ ဟောတိ, စိတ္တံ ဟောတိ, ဝိစာရော ဟောတိ, ပီတိ ဟောတိ, သုခံ ဟောတိ, စိတ္တဿေကဂ္ဂတာ ဟောတိ, သဒ္ဓိန္ဒြိယံ ဟောတိ, ဝီရိယိန္ဒြိယံ ဟောတိ, သတိန္ဒြိယံ ဟောတိ, သမာဓိန္ဒြိယံ ဟောတိ, ပညိန္ဒြိယံ ဟောတိ, မနိန္ဒြိယံ ဟောတိ, သောမနဿိန္ဒြိယံ ဟောတိ, ဇီဝိတိန္ဒြိယံ ဟောတိ, သမ္မာဒိဋ္ဌိ ဟောတိ, သမ္မာဝါယာမော ဟောတိ …ပေ…  ပဂ္ဂါဟော ဟောတိ, အဝိက္ခေပေါ ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

<Paragraph number="579" book="dhs">
တသ္မိံ ခေါ ပန သမယေ စတ္တာရော ခန္ဓာ ဟောန္တိ, ဒွါယတနာနိ ဟောန္တိ, ဒွေ ဓာတုယော ဟောန္တိ, တယော အာဟာရာ ဟောန္တိ, အဋ္ဌိန္ဒြိယာနိ ဟောန္တိ, စတုရင်္ဂိကံ ဈာနံ ဟောတိ, စတုရင်္ဂိကော မဂ္ဂေါ ဟောတိ, သတ္တ ဗလာနိ ဟောန္တိ, တယော ဟေတူ ဟောန္တိ, ဧကော ဖဿော ဟောတိ …ပေ…  ဧကံ ဓမ္မာယတနံ ဟောတိ, ဧကာ ဓမ္မဓာတု ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

</Division>
<Division number="169" book="dhs" e="ch" v="29" p="47">

<Paragraph number="580" book="dhs">
ကတမော တသ္မိံ သမယေ သင်္ခါရက္ခန္ဓော ဟောတိ? ဖဿော စေတနာ ဝိစာရော ပီတိ စိတ္တဿေကဂ္ဂတာ သဒ္ဓိန္ဒြိယံ ဝီရိယိန္ဒြိယံ သတိန္ဒြိယံ သမာဓိန္ဒြိယံ ပညိန္ဒြိယံ ဇီဝိတိန္ဒြိယံ သမ္မာဒိဋ္ဌိ သမ္မာဝါယာမော …ပေ…  ပဂ္ဂါဟော အဝိက္ခေပေါ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ ဌပေတွာ ဝေဒနာက္ခန္ဓံ ဌပေတွာ သညာက္ခန္ဓံ ဌပေတွာ ဝိညာဏက္ခန္ဓံ—  အယံ တသ္မိံ သမယေ သင်္ခါရက္ခန္ဓော ဟောတိ …ပေ…  ဣမေ ဓမ္မာ ကုသလာ.
</Paragraph>

</Division>
<Division number="170" book="dhs" e="ch" v="29" p="47">

<Paragraph number="581" book="dhs">
ကတမေ ဓမ္မာ ကုသလာ? ယသ္မိံ သမယေ ရူပူပပတ္တိယာ မဂ္ဂံ ဘာဝေတိ ဝိတက္ကဝိစာရာနံ ဝူပသမာ …ပေ…  တတိယံ ဈာနံ ဥပသမ္ပဇ္ဇ ဝိဟရတိ ပထဝီကသိဏံ, တသ္မိံ သမယေ ဖဿော ဟောတိ, ဝေဒနာ ဟောတိ, သညာ ဟောတိ, စေတနာ ဟောတိ, စိတ္တံ ဟောတိ, ပီတိ ဟောတိ, သုခံ ဟောတိ, စိတ္တဿေကဂ္ဂတာ ဟောတိ, သဒ္ဓိန္ဒြိယံ ဟောတိ, ဝီရိယိန္ဒြိယံ ဟောတိ, သတိန္ဒြိယံ ဟောတိ, သမာဓိန္ဒြိယံ ဟောတိ, ပညိန္ဒြိယံ ဟောတိ, မနိန္ဒြိယံ ဟောတိ, သောမနဿိန္ဒြိယံ ဟောတိ, ဇီဝိတိန္ဒြိယံ ဟောတိ, သမ္မာဒိဋ္ဌိ ဟောတိ, သမ္မာဝါယာမော ဟောတိ …ပေ…  ပဂ္ဂါဟော ဟောတိ, အဝိက္ခေပေါ ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

<Paragraph number="582" book="dhs">
တသ္မိံ ခေါ ပန သမယေ စတ္တာရော ခန္ဓာ ဟောန္တိ, ဒွါယတနာနိ ဟောန္တိ, ဒွေ ဓာတုယော ဟောန္တိ, တယော အာဟာရာ ဟောန္တိ, အဋ္ဌိန္ဒြိယာနိ ဟောန္တိ, တိဝင်္ဂိကံ ဈာနံ ဟောတိ, စတုရင်္ဂိကော မဂ္ဂေါ ဟောတိ, သတ္တ ဗလာနိ ဟောန္တိ, တယော ဟေတူ ဟောန္တိ, ဧကော ဖဿော ဟောတိ …ပေ…  ဧကံ ဓမ္မာယတနံ ဟောတိ, ဧကာ ဓမ္မဓာတု ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

</Division>
<Division number="171" book="dhs" e="ch" v="29" p="48">

<Paragraph number="583" book="dhs">
ကတမော တသ္မိံ သမယေ သင်္ခါရက္ခန္ဓော ဟောတိ? ဖဿော စေတနာ ပီတိ စိတ္တဿေကဂ္ဂတာ သဒ္ဓိန္ဒြိယံ ဝီရိယိန္ဒြိယံ သတိန္ဒြိယံ သမာဓိန္ဒြိယံ ပညိန္ဒြိယံ ဇီဝိတိန္ဒြိယံ သမ္မာဒိဋ္ဌိ သမ္မာဝါယာမော …ပေ…  ပဂ္ဂါဟော အဝိက္ခေပေါ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ ဌပေတွာ ဝေဒနာက္ခန္ဓံ ဌပေတွာ သညာက္ခန္ဓံ ဌပေတွာ ဝိညာဏက္ခန္ဓံ—  အယံ တသ္မိံ သမယေ သင်္ခါရက္ခန္ဓော ဟောတိ …ပေ…  ဣမေ ဓမ္မာ ကုသလာ.
</Paragraph>

</Division>
<Division number="172" book="dhs" e="ch" v="29" p="48">

<Paragraph number="584" book="dhs">
ကတမေ ဓမ္မာ ကုသလာ? ယသ္မိံ သမယေ ရူပူပပတ္တိယာ မဂ္ဂံ ဘာဝေတိ ပီတိယာ စ ဝိရာဂါ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ ပထဝီကသိဏံ, တသ္မိံ သမယေ ဖဿော ဟောတိ, ဝေဒနာ ဟောတိ, သညာ ဟောတိ, စေတနာ ဟောတိ, စိတ္တံ ဟောတိ, သုခံ ဟောတိ, စိတ္တဿေကဂ္ဂတာ ဟောတိ, သဒ္ဓိန္ဒြိယံ ဟောတိ, ဝီရိယိန္ဒြိယံ ဟောတိ, သတိန္ဒြိယံ ဟောတိ, သမာဓိန္ဒြိယံ ဟောတိ, ပညိန္ဒြိယံ ဟောတိ, မနိန္ဒြိယံ ဟောတိ, သောမနဿိန္ဒြိယံ ဟောတိ, ဇီဝိတိန္ဒြိယံ ဟောတိ, သမ္မာဒိဋ္ဌိ ဟောတိ, သမ္မာဝါယာမော ဟောတိ …ပေ…  ပဂ္ဂါဟော ဟောတိ, အဝိက္ခေပေါ ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

<Paragraph number="585" book="dhs">
တသ္မိံ ခေါ ပန သမယေ စတ္တာရော ခန္ဓာ ဟောန္တိ, ဒွါယတနာနိ ဟောန္တိ, ဒွေ ဓာတုယော ဟောန္တိ, တယော အာဟာရာ ဟောန္တိ, အဋ္ဌိန္ဒြိယာနိ ဟောန္တိ, ဒုဝင်္ဂိကံ ဈာနံ ဟောတိ, စတုရင်္ဂိကော မဂ္ဂေါ ဟောတိ, သတ္တ ဗလာနိ ဟောန္တိ, တယော ဟေတူ ဟောန္တိ, ဧကော ဖဿော ဟောတိ …ပေ…  ဧကံ ဓမ္မာယတနံ ဟောတိ, ဧကာ ဓမ္မဓာတု ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

</Division>
<Division number="173" book="dhs" e="ch" v="29" p="49">

<Paragraph number="586" book="dhs">
ကတမော တသ္မိံ သမယေ သင်္ခါရက္ခန္ဓော ဟောတိ? ဖဿော စေတနာ စိတ္တဿေကဂ္ဂတာ သဒ္ဓိန္ဒြိယံ ဝီရိယိန္ဒြိယံ သတိန္ဒြိယံ သမာဓိန္ဒြိယံ ပညိန္ဒြိယံ ဇီဝိတိန္ဒြိယံ သမ္မာဒိဋ္ဌိ သမ္မာဝါယာမော …ပေ…  ပဂ္ဂါဟော အဝိက္ခေပေါ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ ဌပေတွာ ဝေဒနာက္ခန္ဓံ ဌပေတွာ သညာက္ခန္ဓံ ဌပေတွာ ဝိညာဏက္ခန္ဓံ—  အယံ တသ္မိံ သမယေ သင်္ခါရက္ခန္ဓော ဟောတိ …ပေ…  ဣမေ ဓမ္မာ ကုသလာ.
</Paragraph>

</Division>
<Division number="174" book="dhs" e="ch" v="29" p="49">

<Paragraph number="587" book="dhs">
ကတမေ ဓမ္မာ ကုသလာ? ယသ္မိံ သမယေ ရူပူပပတ္တိယာ မဂ္ဂံ ဘာဝေတိ သုခဿ စ ပဟာနာ …ပေ…  ပဉ္စမံ ဈာနံ ဥပသမ္ပဇ္ဇ ဝိဟရတိ ပထဝီကသိဏံ, တသ္မိံ သမယေ ဖဿော ဟောတိ, ဝေဒနာ ဟောတိ, သညာ ဟောတိ, စေတနာ ဟောတိ, စိတ္တံ ဟောတိ, ဥပေက္ခာ ဟောတိ, စိတ္တဿေကဂ္ဂတာ ဟောတိ, သဒ္ဓိန္ဒြိယံ ဟောတိ, ဝီရိယိန္ဒြိယံ ဟောတိ, သတိန္ဒြိယံ ဟောတိ, သမာဓိန္ဒြိယံ ဟောတိ, ပညိန္ဒြိယံ ဟောတိ, မနိန္ဒြိယံ ဟောတိ, ဥပေက္ခိန္ဒြိယံ ဟောတိ, ဇီဝိတိန္ဒြိယံ ဟောတိ, သမ္မာဒိဋ္ဌိ ဟောတိ, သမ္မာဝါယာမော ဟောတိ …ပေ…  ပဂ္ဂါဟော ဟောတိ, အဝိက္ခေပေါ ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

<Paragraph number="588" book="dhs">
တသ္မိံ ခေါ ပန သမယေ စတ္တာရော ခန္ဓာ ဟောန္တိ, ဒွါယတနာနိ ဟောန္တိ, ဒွေ ဓာတုယော ဟောန္တိ, တယော အာဟာရာ ဟောန္တိ, အဋ္ဌိန္ဒြိယာနိ ဟောန္တိ, ဒုဝင်္ဂိကံ ဈာနံ ဟောတိ, စတုရင်္ဂိကော မဂ္ဂေါ ဟောတိ, သတ္တ ဗလာနိ ဟောန္တိ, တယော ဟေတူ ဟောန္တိ, ဧကော ဖဿော ဟောတိ …ပေ…  ဧကံ ဓမ္မာယတနံ ဟောတိ, ဧကာ ဓမ္မဓာတု ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

</Division>
<Division number="175" book="dhs" e="ch" v="29" p="50">

<Paragraph number="589" book="dhs">
ကတမော တသ္မိံ သမယေ သင်္ခါရက္ခန္ဓော ဟောတိ? ဖဿော စေတနာ စိတ္တဿေကဂ္ဂတာ သဒ္ဓိန္ဒြိယံ ဝီရိယိန္ဒြိယံ သတိန္ဒြိယံ သမာဓိန္ဒြိယံ ပညိန္ဒြိယံ ဇီဝိတိန္ဒြိယံ သမ္မာဒိဋ္ဌိ သမ္မာဝါယာမော …ပေ…  ပဂ္ဂါဟော အဝိက္ခေပေါ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ ဌပေတွာ ဝေဒနာက္ခန္ဓံ ဌပေတွာ သညာက္ခန္ဓံ ဌပေတွာ ဝိညာဏက္ခန္ဓံ—  အယံ တသ္မိံ သမယေ သင်္ခါရက္ခန္ဓော ဟောတိ …ပေ…  ဣမေ ဓမ္မာ ကုသလာ.

</Paragraph>
</Division>

<Paragraph number="590" type="center" book="dhs">
ပဉ္စကနယော.
</Paragraph>