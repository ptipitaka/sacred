---
title: 2.3.2.13.3 ဒဿနေနပဟာတဗ္ဗဟေတုကဒုက
tableOfContents: false
sidebar:
  order: 3
type: tipitaka
basket: ab
book: dhs
review:
  current: review
  updated: '2025-10-23T09:20:49.162056'
  updated_by: ''
  notes: ''
  history:
  - state: review
    date: '2025-10-23T09:20:49.162056'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1268" book="dhs" e="ch" v="29" p="251">

<Paragraph number="1969" book="dhs">
ကတမေ ဓမ္မာ ဒဿနေန ပဟာတဗ္ဗဟေတုကာ? တီဏိ သညောဇနာနိ—  သက္ကာယဒိဋ္ဌိ, ဝိစိကိစ္ဆာ, သီလဗ္ဗတပရာမာသော.
</Paragraph>

</Division>
<Division number="1269" book="dhs" e="ch" v="29" p="251">

<Paragraph number="1970" book="dhs">
တတ္ထ ကတမာ သက္ကာယဒိဋ္ဌိ? ဣဓ အဿုတဝါ ပုထုဇ္ဇနော အရိယာနံ အဒဿာဝီ အရိယဓမ္မဿ အကောဝိဒေါ အရိယဓမ္မေ အဝိနီတော သပ္ပုရိသာနံ အဒဿာဝီ သပ္ပုရိသဓမ္မဿ အကောဝိဒေါ သပ္ပုရိသဓမ္မေ အဝိနီတော ရူပံ အတ္တတော သမနုပဿတိ, ရူပဝန္တံ ဝါ အတ္တာနံ, အတ္တနိ ဝါ ရူပံ, ရူပသ္မိံ ဝါ အတ္တာနံ. ဝေဒနံ …ပေ…  သညံ …ပေ…  သင်္ခါရေ …ပေ…  ဝိညာဏံ အတ္တတော သမနုပဿတိ, ဝိညာဏဝန္တံ ဝါ အတ္တာနံ, အတ္တနိ ဝါ ဝိညာဏံ, ဝိညာဏသ္မိံ ဝါ အတ္တာနံ. ယာ ဧဝရူပါ ဒိဋ္ဌိ ဒိဋ္ဌိဂတံ …ပေ…  ဝိပရိယာသဂ္ဂါဟော—  အယံ ဝုစ္စတိ သက္ကာယဒိဋ္ဌိ.
</Paragraph>

</Division>
<Division number="1270" book="dhs" e="ch" v="29" p="251">

<Paragraph number="1971" book="dhs">
တတ္ထ ကတမာ ဝိစိကိစ္ဆာ? သတ္ထရိ ကင်္ခတိ ဝိစိကိစ္ဆတိ …ပေ…  ထမ္ဘိတတ္တံ စိတ္တဿ မနောဝိလေခေါ—  အယံ ဝုစ္စတိ ဝိစိကိစ္ဆာ.
</Paragraph>

</Division>
<Division number="1271" book="dhs" e="ch" v="29" p="251">

<Paragraph number="1972" book="dhs">
တတ္ထ ကတမော သီလဗ္ဗတပရာမာသော? ဣတော ဗဟိဒ္ဓါ သမဏဗြာဟ္မဏာနံ သီလေန သုဒ္ဓိ ဝတေန သုဒ္ဓိ သီလဗ္ဗတေန သုဒ္ဓီတိ—  ယာ ဧဝရူပါ ဒိဋ္ဌိ ဒိဋ္ဌိဂတံ …ပေ…  ဝိပရိယာသဂ္ဂါဟော—  အယံ ဝုစ္စတိ သီလဗ္ဗတပရာမာသော. ဣမာနိ တီဏိ သညောဇနာနိ, တဒေကဋ္ဌာ စ ကိလေသာ, တံသမ္ပယုတ္တော ဝေဒနာက္ခန္ဓော …ပေ…  ဝိညာဏက္ခန္ဓော, တံသမုဋ္ဌာနံ ကာယကမ္မံ, ဝစီကမ္မံ, မနောကမ္မံ—  ဣမေ ဓမ္မာ ဒဿနေန ပဟာတဗ္ဗဟေတုကာ. တီဏိ သညောဇနာနိ—  သက္ကာယဒိဋ္ဌိ, ဝိစိကိစ္ဆာ, သီလဗ္ဗတပရာမာသော—  ဣမေ ဓမ္မာ ဒဿနေန ပဟာတဗ္ဗာ. တဒေကဋ္ဌော လောဘော ဒေါသော မောဟော—  ဣမေ ဓမ္မာ ဒဿနေန ပဟာတဗ္ဗဟေတူ. တဒေကဋ္ဌာ စ ကိလေသာ, တံသမ္ပယုတ္တော ဝေဒနာက္ခန္ဓော …ပေ…  ဝိညာဏက္ခန္ဓော, တံသမုဋ္ဌာနံ ကာယကမ္မံ, ဝစီကမ္မံ, မနောကမ္မံ—  ဣမေ ဓမ္မာ ဒဿနေန ပဟာတဗ္ဗဟေတုကာ.
</Paragraph>

</Division>
<Division number="1272" book="dhs" e="ch" v="29" p="251">

<Paragraph number="1973" book="dhs">
ကတမေ ဓမ္မာ န ဒဿနေန ပဟာတဗ္ဗဟေတုကာ? တေ ဓမ္မေ ဌပေတွာ အဝသေသာ ကုသလာကုသလာဗျာကတာ ဓမ္မာ ကာမာဝစရာ, ရူပါဝစရာ, အရူပါဝစရာ, အပရိယာပန္နာ; ဝေဒနာက္ခန္ဓော …ပေ…  ဝိညာဏက္ခန္ဓော; သဗ္ဗဉ္စ ရူပံ, အသင်္ခတာ စ ဓာတု—  ဣမေ ဓမ္မာ န ဒဿနေန ပဟာတဗ္ဗဟေတုကာ.
</Paragraph>
</Division>