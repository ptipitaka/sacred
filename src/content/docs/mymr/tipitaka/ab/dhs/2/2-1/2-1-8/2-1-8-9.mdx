---
title: 2.1.8.9 ဒုတိယာဒိမဂ္ဂဝိပါက
tableOfContents: false
sidebar:
  order: 9
type: tipitaka
basket: ab
book: dhs
review:
  current: review
  updated: '2025-10-23T09:20:48.662432'
  updated_by: ''
  notes: ''
  history:
  - state: review
    date: '2025-10-23T09:20:48.662432'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph type="center" book="dhs">
* လောကုတ္တရဝိပါက-ပဌမမဂ္ဂဝိပါက
</Paragraph>


<Division number="553" book="dhs" e="ch" v="29" p="134">

<Paragraph number="1048" book="dhs">
ကတမေ ဓမ္မာ အဗျာကတာ? ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ကာမရာဂဗျာပါဒါနံ တနုဘာဝါယ ဒုတိယာယ ဘူမိယာ ပတ္တိယာ …ပေ…  ကာမရာဂဗျာပါဒါနံ အနဝသေသပ္ပဟာနာယ တတိယာယ ဘူမိယာ ပတ္တိယာ …ပေ…  ရူပရာဂအရူပရာဂမာနော်ဒ္ဓစ္စအဝိဇ္ဇာယ အနဝသေသပ္ပဟာနာယ စတုတ္ထာယ ဘူမိယာ ပတ္တိယာ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ, တသ္မိံ သမယေ ဖဿော ဟောတိ …ပေ…  အညိန္ဒြိယံ ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ ကုသလာ. တဿေဝ လောကုတ္တရဿ ကုသလဿ ဈာနဿ ကတတ္တာ ဘာဝိတတ္တာ ဝိပါကံ ဝိဝိစ္စေဝ ကာမေဟိ …ပေ…  ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ သုညတံ, တသ္မိံ သမယေ ဖဿော ဟောတိ …ပေ…  အညာတာဝိန္ဒြိယံ ဟောတိ …ပေ…  အဝိက္ခေပေါ ဟောတိ …ပေ…  ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ အဗျာကတာ.
</Paragraph>

</Division>
<Division number="554" book="dhs" e="ch" v="29" p="135">

<Paragraph number="1049" book="dhs">
ကတမော တသ္မိံ သမယေ ဖဿော ဟောတိ? ယော တသ္မိံ သမယေ ဖဿော ဖုသနာ သမ္ဖုသနာ သမ္ဖုသိတတ္တံ—  အယံ တသ္မိံ သမယေ ဖဿော ဟောတိ …ပေ… .
</Paragraph>

</Division>
<Division number="555" book="dhs" e="ch" v="29" p="135">

<Paragraph number="1050" book="dhs">
ကတမံ တသ္မိံ သမယေ အညာတာဝိန္ဒြိယံ ဟောတိ? ယာ တေသံ အညာတာဝီနံ ဓမ္မာနံ အညာ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ ဓမ္မဝိစယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  ဣဒံ တသ္မိံ သမယေ အညာတာဝိန္ဒြိယံ ဟောတိ …ပေ…  ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ အဗျာကတာ.

</Paragraph>
</Division>

<Paragraph number="1051" type="center" book="dhs">
ဒုတိယာဒိမဂ္ဂဝိပါကော.

  
လောကုတ္တရဝိပါကော.
</Paragraph>