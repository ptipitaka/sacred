---
title: "2.4.1.13 ပရိတ္တာရမ္မဏတ္တိက"
tableOfContents: false
sidebar:
  order: 5
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1420" book="dhs">

<Paragraph number="2126" book="dhs">
ကတမေ ဓမ္မာ ပရိတ္တာရမ္မဏာ? သဗ္ဗော ကာမာဝစရဿ ဝိပါကော, ကိရိယာမနောဓာတု, ကိရိယာဟေတုကမနောဝိညာဏဓာတု သောမနဿသဟဂတာ—  ဣမေ ဓမ္မာ ပရိတ္တာရမ္မဏာ.
</Paragraph>

</Division>
<Division number="1421" book="dhs">

<Paragraph number="2127" book="dhs">
ကတမေ ဓမ္မာ မဟဂ္ဂတာရမ္မဏာ? ဝိညာဏဉ္စာယတနံ, နေဝသညာနာသညာယတနံ—  ဣမေ ဓမ္မာ မဟဂ္ဂတာရမ္မဏာ.
</Paragraph>

</Division>
<Division number="1422" book="dhs">

<Paragraph number="2128" book="dhs">
ကတမေ ဓမ္မာ အပ္ပမာဏာရမ္မဏာ? စတ္တာရော မဂ္ဂါ အပရိယာပန္နာ, စတ္တာရိ စ သာမညဖလာနိ—  ဣမေ ဓမ္မာ အပ္ပမာဏာရမ္မဏာ. ကာမာဝစရကုသလတော စတ္တာရော ဉာဏဝိပ္ပယုတ္တစိတ္တုပ္ပါဒါ, ကိရိယတော စတ္တာရော ဉာဏဝိပ္ပယုတ္တစိတ္တုပ္ပါဒါ, သဗ္ဗံ အကုသလံ—  ဣမေ ဓမ္မာ သိယာ ပရိတ္တာရမ္မဏာ, သိယာ မဟဂ္ဂတာရမ္မဏာ, န အပ္ပမာဏာရမ္မဏာ, သိယာ န ဝတ္တဗ္ဗာ ပရိတ္တာရမ္မဏာတိပိ, မဟဂ္ဂတာရမ္မဏာတိပိ. ကာမာဝစရကုသလတော စတ္တာရော ဉာဏသမ္ပယုတ္တစိတ္တုပ္ပါဒါ, ကိရိယတော စတ္တာရော ဉာဏသမ္ပယုတ္တစိတ္တုပ္ပါဒါ, ရူပါဝစရံ စတုတ္ထံ ဈာနံ ကုသလတော စ ကိရိယတော စ, ကိရိယာဟေတုကမနောဝိညာဏဓာတု ဥပေက္ခာသဟဂတာ—  ဣမေ ဓမ္မာ သိယာ ပရိတ္တာရမ္မဏာ, သိယာ မဟဂ္ဂတာရမ္မဏာ, သိယာ အပ္ပမာဏာရမ္မဏာ, သိယာ န ဝတ္တဗ္ဗာ ပရိတ္တာရမ္မဏာတိပိ, မဟဂ္ဂတာရမ္မဏာတိပိ, အပ္ပမာဏာရမ္မဏာတိပိ. ရူပါဝစရတိကစတုက္ကဇ္ဈာနာ ကုသလတော စ ဝိပါကတော စ ကိရိယတော စ, စတုတ္ထဿ ဈာနဿ ဝိပါကော, အာကာသာနဉ္စာယတနံ, အာကိဉ္စညာယတနံ—  ဣမေ ဓမ္မာ န ဝတ္တဗ္ဗာ ပရိတ္တာရမ္မဏာတိပိ, မဟဂ္ဂတာရမ္မဏာတိပိ, အပ္ပမာဏာရမ္မဏာတိပိ. ရူပဉ္စ နိဗ္ဗာနဉ္စ အနာရမ္မဏာ.
</Paragraph>
</Division>