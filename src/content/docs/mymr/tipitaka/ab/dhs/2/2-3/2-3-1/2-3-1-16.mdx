---
title: "2.3.1.16 မဂ္ဂါရမ္မဏတ္တိက"
tableOfContents: false
sidebar:
  order: 8
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1038" book="dhs">

<Paragraph number="1703" book="dhs">
ကတမေ ဓမ္မာ မဂ္ဂါရမ္မဏာ? အရိယမဂ္ဂံ အာရဗ္ဘ ယေ ဥပ္ပဇ္ဇန္တိ စိတ္တစေတသိကာ ဓမ္မာ—  ဣမေ ဓမ္မာ မဂ္ဂါရမ္မဏာ.
</Paragraph>

</Division>
<Division number="1039" book="dhs">

<Paragraph number="1704" book="dhs">
ကတမေ ဓမ္မာ မဂ္ဂဟေတုကာ? အရိယမဂ္ဂသမင်္ဂိဿ မဂ္ဂင်္ဂါနိ ဌပေတွာ; တံသမ္ပယုတ္တော ဝေဒနာက္ခန္ဓော …ပေ…  ဝိညာဏက္ခန္ဓော—  ဣမေ ဓမ္မာ မဂ္ဂဟေတုကာ. အရိယမဂ္ဂသမင်္ဂိဿ သမ္မာဒိဋ္ဌိ မဂ္ဂေါ စေဝ ဟေတု စ, သမ္မာဒိဋ္ဌိံ ဌပေတွာ, တံသမ္ပယုတ္တော ဝေဒနာက္ခန္ဓော …ပေ…  ဝိညာဏက္ခန္ဓော—  ဣမေ ဓမ္မာ မဂ္ဂဟေတုကာ. အရိယမဂ္ဂသမင်္ဂိဿ အလောဘော, အဒေါသော, အမောဟော—  ဣမေ ဓမ္မာ မဂ္ဂဟေတူ. တံသမ္ပယုတ္တော ဝေဒနာက္ခန္ဓော …ပေ…  ဝိညာဏက္ခန္ဓော—  ဣမေ ဓမ္မာ မဂ္ဂဟေတုကာ.
</Paragraph>

</Division>
<Division number="1040" book="dhs">

<Paragraph number="1705" book="dhs">
ကတမေ ဓမ္မာ မဂ္ဂါဓိပတိနော? အရိယမဂ္ဂံ အဓိပတိံ ကရိတွာ ယေ ဥပ္ပဇ္ဇန္တိ စိတ္တစေတသိကာ ဓမ္မာ—  ဣမေ ဓမ္မာ မဂ္ဂါဓိပတိနော. အရိယမဂ္ဂသမင်္ဂိဿ ဝီမံသာဓိပတေယျံ မဂ္ဂံ ဘာဝယန္တဿ ဝီမံသံ ဌပေတွာ; တံသမ္ပယုတ္တော ဝေဒနာက္ခန္ဓော …ပေ…  ဝိညာဏက္ခန္ဓော—  ဣမေ ဓမ္မာ မဂ္ဂါဓိပတိနော.
</Paragraph>
</Division>