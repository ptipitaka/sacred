---
title: "2.2.2.1 ဧကက"
tableOfContents: false
sidebar:
  order: 1
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="584" book="dhs">

<Paragraph number="1096" book="dhs">
တတ္ထ ကတမံ သဗ္ဗံ ရူပံ? စတ္တာရော စ မဟာဘူတာ, စတုန္နဉ္စ မဟာဘူတာနံ ဥပါဒါယ ရူပံ—  ဣဒံ ဝုစ္စတိ သဗ္ဗံ ရူပံ. သဗ္ဗံ ရူပံ န ဟေတု, အဟေတုကံ, ဟေတုဝိပ္ပယုတ္တံ, သပ္ပစ္စယံ, သင်္ခတံ, ရူပံ, လောကိယံ, သာသဝံ, သညောဇနိယံ, ဂန္ထနိယံ, ဩဃနိယံ, ယောဂနိယံ, နီဝရဏိယံ, ပရာမဋ္ဌံ, ဥပါဒါနိယံ, သံကိလေသိကံ, အဗျာကတံ, အနာရမ္မဏံ, အစေတသိကံ, စိတ္တဝိပ္ပယုတ္တံ, နေဝဝိပါကနဝိပါကဓမ္မဓမ္မံ, အသံကိလိဋ္ဌသံကိလေသိကံ, န သဝိတက္ကသဝိစာရံ, န အဝိတက္ကဝိစာရမတ္တံ, အဝိတက္ကအဝိစာရံ, န ပီတိသဟဂတံ, န သုခသဟဂတံ, န ဥပေက္ခာသဟဂတံ, နေဝ ဒဿနေန န ဘာဝနာယ ပဟာတဗ္ဗံ, နေဝ ဒဿနေန န ဘာဝနာယ ပဟာတဗ္ဗဟေတုကံ, နေဝ အာစယဂါမိ န အပစယဂါမိ, နေဝသေက္ခနာသေက္ခံ, ပရိတ္တံ, ကာမာဝစရံ, န ရူပါဝစရံ, န အရူပါဝစရံ, ပရိယာပန္နံ, နော အပရိယာပန္နံ, အနိယတံ, အနိယျာနိကံ, ဥပ္ပန္နံ, ဆဟိ ဝိညာဏေဟိ ဝိညေယျံ, အနိစ္စံ, ဇရာဘိဘူတံ.

</Paragraph>
</Division>

<Paragraph number="1097" type="center" book="dhs">
ဧဝံ ဧကဝိဓေန ရူပသင်္ဂဟော.

  
ဧကကံ.
</Paragraph>