---
title: 2.1.7.7 အရူပါဝစရဝိပါက
tableOfContents: false
sidebar:
  order: 7
type: tipitaka
basket: ab
book: dhs
review:
  current: review
  updated: '2025-10-23T09:20:48.626224'
  updated_by: ''
  notes: ''
  history:
  - state: review
    date: '2025-10-23T09:20:48.626224'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="501" book="dhs" e="ch" v="29" p="117">

<Paragraph number="986" book="dhs">
ကတမေ ဓမ္မာ အဗျာကတာ? ယသ္မိံ သမယေ အရူပူပပတ္တိယာ မဂ္ဂံ ဘာဝေတိ သဗ္ဗသော ရူပသညာနံ သမတိက္ကမာ ပဋိဃသညာနံ အတ္ထင်္ဂမာ နာနတ္တသညာနံ အမနသိကာရာ အာကာသာနဉ္စာယတနသညာသဟဂတံ သုခဿ စ ပဟာနာ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ ကုသလာ. တဿေဝ အရူပါဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ သဗ္ဗသော ရူပသညာနံ သမတိက္ကမာ ပဋိဃသညာနံ အတ္ထင်္ဂမာ နာနတ္တသညာနံ အမနသိကာရာ အာကာသာနဉ္စာယတနသညာသဟဂတံ သုခဿ စ ပဟာနာ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ အဗျာကတာ.
</Paragraph>

</Division>
<Division number="502" book="dhs" e="ch" v="29" p="117">

<Paragraph number="987" book="dhs">
ကတမေ ဓမ္မာ အဗျာကတာ? ယသ္မိံ သမယေ အရူပူပပတ္တိယာ မဂ္ဂံ ဘာဝေတိ သဗ္ဗသော အာကာသာနဉ္စာယတနံ သမတိက္ကမ္မ ဝိညာဏဉ္စာယတနသညာသဟဂတံ သုခဿ စ ပဟာနာ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ ကုသလာ. တဿေဝ အရူပါဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ သဗ္ဗသော အာကာသာနဉ္စာယတနံ သမတိက္ကမ္မ ဝိညာဏဉ္စာယတနသညာသဟဂတံ သုခဿ စ ပဟာနာ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ အဗျာကတာ.
</Paragraph>

</Division>
<Division number="503" book="dhs" e="ch" v="29" p="117">

<Paragraph number="988" book="dhs">
ကတမေ ဓမ္မာ အဗျာကတာ? ယသ္မိံ သမယေ အရူပူပပတ္တိယာ မဂ္ဂံ ဘာဝေတိ သဗ္ဗသော ဝိညာဏဉ္စာယတနံ သမတိက္ကမ္မ အာကိဉ္စညာယတနသညာသဟဂတံ သုခဿ စ ပဟာနာ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ ကုသလာ. တဿေဝ အရူပါဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ သဗ္ဗသော ဝိညာဏဉ္စာယတနံ သမတိက္ကမ္မ အာကိဉ္စညာယတနသညာသဟဂတံ သုခဿ စ ပဟာနာ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ အဗျာကတာ.
</Paragraph>

</Division>
<Division number="504" book="dhs" e="ch" v="29" p="118">

<Paragraph number="989" book="dhs">
ကတမေ ဓမ္မာ အဗျာကတာ? ယသ္မိံ သမယေ အရူပူပပတ္တိယာ မဂ္ဂံ ဘာဝေတိ သဗ္ဗသော အာကိဉ္စညာယတနံ သမတိက္ကမ္မ နေဝသညာနာသညာယတနသညာသဟဂတံ သုခဿ စ ပဟာနာ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ ကုသလာ. တဿေဝ အရူပါဝစရဿ ကုသလဿ ကမ္မဿ ကတတ္တာ ဥပစိတတ္တာ ဝိပါကံ သဗ္ဗသော အာကိဉ္စညာယတနံ သမတိက္ကမ္မ နေဝသညာနာသညာယတနသညာသဟဂတံ သုခဿ စ ပဟာနာ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ အဗျာကတာ.

</Paragraph>
</Division>

<Paragraph number="990" type="center" book="dhs">
အရူပါဝစရဝိပါကာ.
</Paragraph>