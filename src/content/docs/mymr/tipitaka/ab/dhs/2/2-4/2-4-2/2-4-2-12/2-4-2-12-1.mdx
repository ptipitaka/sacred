---
title: 2.4.2.12.1 ကိလေသဒုက
tableOfContents: false
sidebar:
  order: 1
type: tipitaka
basket: ab
book: dhs
review:
  current: review
  updated: '2025-10-23T09:20:49.928573'
  updated_by: ''
  notes: ''
  history:
  - state: review
    date: '2025-10-23T09:20:49.928573'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1565" book="dhs" e="ch" v="29" p="291">

<Paragraph number="2276" book="dhs">
ကတမေ ဓမ္မာ ကိလေသာ? ဒသ ကိလေသဝတ္ထူနိ—  လောဘော, ဒေါသော, မောဟော, မာနော, ဒိဋ္ဌိ, ဝိစိကိစ္ဆာ, ထိနံ, ဥဒ္ဓစ္စံ, အဟိရိကံ, အနောတ္တပ္ပံ. လောဘော အဋ္ဌသု လောဘသဟဂတေသု စိတ္တုပ္ပါဒေသု ဥပ္ပဇ္ဇတိ. ဒေါသော ဒွီသု ဒေါမနဿသဟဂတေသု စိတ္တုပ္ပါဒေသု ဥပ္ပဇ္ဇတိ. မောဟော သဗ္ဗာကုသလေသု ဥပ္ပဇ္ဇတိ. မာနော စတူသု ဒိဋ္ဌိဂတဝိပ္ပယုတ္တလောဘသဟဂတေသု စိတ္တုပ္ပါဒေသု ဥပ္ပဇ္ဇတိ. ဒိဋ္ဌိ စတူသု ဒိဋ္ဌိဂတသမ္ပယုတ္တေသု စိတ္တုပ္ပါဒေသု ဥပ္ပဇ္ဇတိ. ဝိစိကိစ္ဆာ ဝိစိကိစ္ဆာသဟဂတေသု စိတ္တုပ္ပါဒေသု ဥပ္ပဇ္ဇတိ. ထိနံ သသင်္ခါရိကေသု အကုသလေသု ဥပ္ပဇ္ဇတိ. ဥဒ္ဓစ္စဉ္စ အဟိရိကဉ္စ အနောတ္တပ္ပဉ္စ သဗ္ဗာကုသလေသု ဥပ္ပဇ္ဇန္တိ—  ဣမေ ဓမ္မာ ကိလေသာ.
</Paragraph>

</Division>
<Division number="1566" book="dhs" e="ch" v="29" p="291">

<Paragraph number="2277" book="dhs">
ကတမေ ဓမ္မာ နော ကိလေသာ? ဌပေတွာ ကိလေသေ အဝသေသံ အကုသလံ, စတူသု ဘူမီသု ကုသလံ, စတူသု ဘူမီသု ဝိပါကော, တီသု ဘူမီသု ကိရိယာဗျာကတံ, ရူပဉ္စ, နိဗ္ဗာနဉ္စ—  ဣမေ ဓမ္မာ နော ကိလေသာ.
</Paragraph>
</Division>