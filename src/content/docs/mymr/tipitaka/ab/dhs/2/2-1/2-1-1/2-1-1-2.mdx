---
title: "2.1.1.2 ကောဋ္ဌာသဝါရ"
tableOfContents: false
sidebar:
  order: 2
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="58" book="dhs">

<Paragraph number="439" book="dhs">
တသ္မိံ ခေါ ပန သမယေ စတ္တာရော ခန္ဓာ ဟောန္တိ, ဒွါယတနာနိ ဟောန္တိ, ဒွေ ဓာတုယော ဟောန္တိ, တယော အာဟာရာ ဟောန္တိ, အဋ္ဌိန္ဒြိယာနိ ဟောန္တိ, ပဉ္စင်္ဂိကံ ဈာနံ ဟောတိ, ပဉ္စင်္ဂိကော မဂ္ဂေါ ဟောတိ, သတ္တ ဗလာနိ ဟောန္တိ, တယော ဟေတူ ဟောန္တိ, ဧကော ဖဿော ဟောတိ, ဧကာ ဝေဒနာ ဟောတိ, ဧကာ သညာ ဟောတိ, ဧကာ စေတနာ ဟောတိ, ဧကံ စိတ္တံ ဟောတိ, ဧကော ဝေဒနာက္ခန္ဓော ဟောတိ, ဧကော သညာက္ခန္ဓော ဟောတိ, ဧကော သင်္ခါရက္ခန္ဓော ဟောတိ, ဧကော ဝိညာဏက္ခန္ဓော ဟောတိ, ဧကံ မနာယတနံ ဟောတိ, ဧကံ မနိန္ဒြိယံ ဟောတိ, ဧကာ မနောဝိညာဏဓာတု ဟောတိ, ဧကံ ဓမ္မာယတနံ ဟောတိ, ဧကာ ဓမ္မဓာတု ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ.
</Paragraph>

</Division>
<Division number="59" book="dhs">

<Paragraph number="440" book="dhs">
ကတမေ တသ္မိံ သမယေ စတ္တာရော ခန္ဓာ ဟောန္တိ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော, ဝိညာဏက္ခန္ဓော.
</Paragraph>

</Division>
<Division number="60" book="dhs">

<Paragraph number="441" book="dhs">
ကတမော တသ္မိံ သမယေ ဝေဒနာက္ခန္ဓော ဟောတိ? ယံ တသ္မိံ သမယေ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ—  အယံ တသ္မိံ သမယေ ဝေဒနာက္ခန္ဓော ဟောတိ.
</Paragraph>

</Division>
<Division number="61" book="dhs">

<Paragraph number="442" book="dhs">
ကတမော တသ္မိံ သမယေ သညာက္ခန္ဓော ဟောတိ? ယာ တသ္မိံ သမယေ သညာ သဉ္ဇာနနာ သဉ္ဇာနိတတ္တံ—  အယံ တသ္မိံ သမယေ သညာက္ခန္ဓော ဟောတိ.
</Paragraph>

</Division>
<Division number="62" book="dhs">

<Paragraph number="443" book="dhs">
ကတမော တသ္မိံ သမယေ သင်္ခါရက္ခန္ဓော ဟောတိ? ဖဿော စေတနာ ဝိတက္ကော ဝိစာရော ပီတိ စိတ္တဿေကဂ္ဂတာ သဒ္ဓိန္ဒြိယံ ဝီရိယိန္ဒြိယံ သတိန္ဒြိယံ သမာဓိန္ဒြိယံ ပညိန္ဒြိယံ ဇီဝိတိန္ဒြိယံ သမ္မာဒိဋ္ဌိ သမ္မာသင်္ကပ္ပေါ သမ္မာဝါယာမော သမ္မာသတိ သမ္မာသမာဓိ သဒ္ဓါဗလံ ဝီရိယဗလံ သတိဗလံ သမာဓိဗလံ ပညာဗလံ ဟိရိဗလံ ဩတ္တပ္ပဗလံ အလောဘော အဒေါသော အမောဟော အနဘိဇ္ဈာ အဗျာပါဒေါ သမ္မာဒိဋ္ဌိ ဟိရီ ဩတ္တပ္ပံ ကာယပဿဒ္ဓိ စိတ္တပဿဒ္ဓိ ကာယလဟုတာ စိတ္တလဟုတာ ကာယမုဒုတာ စိတ္တမုဒုတာ ကာယကမ္မညတာ စိတ္တကမ္မညတာ ကာယပါဂုညတာ စိတ္တပါဂုညတာ ကာယုဇုကတာ စိတ္တုဇုကတာ သတိ သမ္ပဇညံ သမထော ဝိပဿနာ ပဂ္ဂါဟော အဝိက္ခေပေါ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ ဌပေတွာ ဝေဒနာက္ခန္ဓံ ဌပေတွာ သညာက္ခန္ဓံ ဌပေတွာ ဝိညာဏက္ခန္ဓံ—  အယံ တသ္မိံ သမယေ သင်္ခါရက္ခန္ဓော ဟောတိ.
</Paragraph>

</Division>
<Division number="63" book="dhs">

<Paragraph number="444" book="dhs">
ကတမော တသ္မိံ သမယေ ဝိညာဏက္ခန္ဓော ဟောတိ? ယံ တသ္မိံ သမယေ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  အယံ တသ္မိံ သမယေ ဝိညာဏက္ခန္ဓော ဟောတိ.

</Paragraph>
</Division>

<Paragraph number="445" type="center" book="dhs">
ဣမေ တသ္မိံ သမယေ စတ္တာရော ခန္ဓာ ဟောန္တိ.


</Paragraph>

<Division number="64" book="dhs">

<Paragraph number="446" book="dhs">
ကတမာနိ တသ္မိံ သမယေ ဒွါယတနာနိ ဟောန္တိ? မနာယတနံ ဓမ္မာယတနံ.
</Paragraph>

</Division>
<Division number="65" book="dhs">

<Paragraph number="447" book="dhs">
ကတမံ တသ္မိံ သမယေ မနာယတနံ ဟောတိ? ယံ တသ္မိံ သမယေ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  ဣဒံ တသ္မိံ သမယေ မနာယတနံ ဟောတိ.
</Paragraph>

</Division>
<Division number="66" book="dhs">

<Paragraph number="448" book="dhs">
ကတမံ တသ္မိံ သမယေ ဓမ္မာယတနံ ဟောတိ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ တသ္မိံ သမယေ ဓမ္မာယတနံ ဟောတိ.

</Paragraph>
</Division>

<Paragraph number="449" type="center" book="dhs">
ဣမာနိ တသ္မိံ သမယေ ဒွါယတနာနိ ဟောန္တိ.


</Paragraph>

<Division number="67" book="dhs">

<Paragraph number="450" book="dhs">
ကတမာ တသ္မိံ သမယေ ဒွေ ဓာတုယော ဟောန္တိ? မနောဝိညာဏဓာတု, ဓမ္မဓာတု.
</Paragraph>

</Division>
<Division number="68" book="dhs">

<Paragraph number="451" book="dhs">
ကတမာ တသ္မိံ သမယေ မနောဝိညာဏဓာတု ဟောတိ? ယံ တသ္မိံ သမယေ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  အယံ တသ္မိံ သမယေ မနောဝိညာဏဓာတု ဟောတိ.
</Paragraph>

</Division>
<Division number="69" book="dhs">

<Paragraph number="452" book="dhs">
ကတမာ တသ္မိံ သမယေ ဓမ္မဓာတု ဟောတိ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  အယံ တသ္မိံ သမယေ ဓမ္မဓာတု ဟောတိ.

</Paragraph>
</Division>

<Paragraph number="453" type="center" book="dhs">
ဣမာ တသ္မိံ သမယေ ဒွေ ဓာတုယော ဟောန္တိ.


</Paragraph>

<Division number="70" book="dhs">

<Paragraph number="454" book="dhs">
ကတမေ တသ္မိံ သမယေ တယော အာဟာရာ ဟောန္တိ? ဖဿာဟာရော, မနောသဉ္စေတနာဟာရော, ဝိညာဏာဟာရော.
</Paragraph>

</Division>
<Division number="71" book="dhs">

<Paragraph number="455" book="dhs">
ကတမော တသ္မိံ သမယေ ဖဿာဟာရော ဟောတိ? ယော တသ္မိံ သမယေ ဖဿော ဖုသနာ သမ္ဖုသနာ သမ္ဖုသိတတ္တံ—  အယံ တသ္မိံ သမယေ ဖဿာဟာရော ဟောတိ.
</Paragraph>

</Division>
<Division number="72" book="dhs">

<Paragraph number="456" book="dhs">
ကတမော တသ္မိံ သမယေ မနောသဉ္စေတနာဟာရော ဟောတိ? ယာ တသ္မိံ သမယေ စေတနာ သဉ္စေတနာ စေတယိတတ္တံ—  အယံ တသ္မိံ သမယေ မနောသဉ္စေတနာဟာရော ဟောတိ.
</Paragraph>

</Division>
<Division number="73" book="dhs">

<Paragraph number="457" book="dhs">
ကတမော တသ္မိံ သမယေ ဝိညာဏာဟာရော ဟောတိ? ယံ တသ္မိံ သမယေ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  အယံ တသ္မိံ သမယေ ဝိညာဏာဟာရော ဟောတိ.

</Paragraph>
</Division>

<Paragraph number="458" type="center" book="dhs">
ဣမေ တသ္မိံ သမယေ တယော အာဟာရာ ဟောန္တိ.


</Paragraph>

<Division number="74" book="dhs">

<Paragraph number="459" book="dhs">
ကတမာနိ တသ္မိံ သမယေ အဋ္ဌိန္ဒြိယာနိ ဟောန္တိ? သဒ္ဓိန္ဒြိယံ, ဝီရိယိန္ဒြိယံ, သတိန္ဒြိယံ, သမာဓိန္ဒြိယံ, ပညိန္ဒြိယံ, မနိန္ဒြိယံ, သောမနဿိန္ဒြိယံ, ဇီဝိတိန္ဒြိယံ.
</Paragraph>

</Division>
<Division number="75" book="dhs">

<Paragraph number="460" book="dhs">
ကတမံ တသ္မိံ သမယေ သဒ္ဓိန္ဒြိယံ ဟောတိ? ယာ တသ္မိံ သမယေ သဒ္ဓါ သဒ္ဒဟနာ ဩကပ္ပနာ အဘိပ္ပသာဒေါ သဒ္ဓါ သဒ္ဓိန္ဒြိယံ သဒ္ဓါဗလံ—  ဣဒံ တသ္မိံ သမယေ သဒ္ဓိန္ဒြိယံ ဟောတိ.
</Paragraph>

</Division>
<Division number="76" book="dhs">

<Paragraph number="461" book="dhs">
ကတမံ တသ္မိံ သမယေ ဝီရိယိန္ဒြိယံ ဟောတိ? ယော တသ္မိံ သမယေ စေတသိကော ဝီရိယာရမ္ဘော နိက္ကမော ပရက္ကမော ဥယျာမော ဝါယာမော ဥဿာဟော ဥဿောဠှီ ထာမော ဓိတိ အသိထိလပရက္ကမတာ အနိက္ခိတ္တဆန္ဒတာ အနိက္ခိတ္တဓုရတာ ဓုရသမ္ပဂ္ဂါဟော ဝီရိယံ ဝီရိယိန္ဒြိယံ ဝီရိယဗလံ သမ္မာဝါယာမော—  ဣဒံ တသ္မိံ သမယေ ဝီရိယိန္ဒြိယံ ဟောတိ.
</Paragraph>

</Division>
<Division number="77" book="dhs">

<Paragraph number="462" book="dhs">
ကတမံ တသ္မိံ သမယေ သတိန္ဒြိယံ ဟောတိ? ယာ တသ္မိံ သမယေ သတိ အနုဿတိ ပဋိဿတိ သတိ သရဏတာ ဓာရဏတာ အပိလာပနတာ အသမ္မုဿနတာ သတိ သတိန္ဒြိယံ သတိဗလံ သမ္မာသတိ—  ဣဒံ တသ္မိံ သမယေ သတိန္ဒြိယံ ဟောတိ.
</Paragraph>

</Division>
<Division number="78" book="dhs">

<Paragraph number="463" book="dhs">
ကတမံ တသ္မိံ သမယေ သမာဓိန္ဒြိယံ ဟောတိ? ယာ တသ္မိံ သမယေ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ သမ္မာသမာဓိ—  ဣဒံ တသ္မိံ သမယေ သမာဓိန္ဒြိယံ ဟောတိ.
</Paragraph>

</Division>
<Division number="79" book="dhs">

<Paragraph number="464" book="dhs">
ကတမံ တသ္မိံ သမယေ ပညိန္ဒြိယံ ဟောတိ? ယာ တသ္မိံ သမယေ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ—  ဣဒံ တသ္မိံ သမယေ ပညိန္ဒြိယံ ဟောတိ.
</Paragraph>

</Division>
<Division number="80" book="dhs">

<Paragraph number="465" book="dhs">
ကတမံ တသ္မိံ သမယေ မနိန္ဒြိယံ ဟောတိ? ယံ တသ္မိံ သမယေ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  ဣဒံ တသ္မိံ သမယေ မနိန္ဒြိယံ ဟောတိ.
</Paragraph>

</Division>
<Division number="81" book="dhs">

<Paragraph number="466" book="dhs">
ကတမံ တသ္မိံ သမယေ သောမနဿိန္ဒြိယံ ဟောတိ? ယံ တသ္မိံ သမယေ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ—  ဣဒံ တသ္မိံ သမယေ သောမနဿိန္ဒြိယံ ဟောတိ.
</Paragraph>

</Division>
<Division number="82" book="dhs">

<Paragraph number="467" book="dhs">
ကတမံ တသ္မိံ သမယေ ဇီဝိတိန္ဒြိယံ ဟောတိ? ယော တေသံ အရူပီနံ ဓမ္မာနံ အာယု ဌိတိ ယပနာ ယာပနာ ဣရိယနာ ဝတ္တနာ ပါလနာ ဇီဝိတံ ဇီဝိတိန္ဒြိယံ—  ဣဒံ တသ္မိံ သမယေ ဇီဝိတိန္ဒြိယံ ဟောတိ.

</Paragraph>
</Division>

<Paragraph number="468" type="center" book="dhs">
ဣမာနိ တသ္မိံ သမယေ အဋ္ဌိန္ဒြိယာနိ ဟောန္တိ.


</Paragraph>

<Division number="83" book="dhs">

<Paragraph number="469" book="dhs">
ကတမံ တသ္မိံ သမယေ ပဉ္စင်္ဂိကံ ဈာနံ ဟောတိ? ဝိတက္ကော, ဝိစာရော, ပီတိ, သုခံ, စိတ္တဿေကဂ္ဂတာ.
</Paragraph>

</Division>
<Division number="84" book="dhs">

<Paragraph number="470" book="dhs">
ကတမော တသ္မိံ သမယေ ဝိတက္ကော ဟောတိ? ယော တသ္မိံ သမယေ တက္ကော ဝိတက္ကော သင်္ကပ္ပေါ အပ္ပနာ ဗျပ္ပနာ စေတသော အဘိနိရောပနာ သမ္မာသင်္ကပ္ပေါ—  အယံ တသ္မိံ သမယေ ဝိတက္ကော ဟောတိ.
</Paragraph>

</Division>
<Division number="85" book="dhs">

<Paragraph number="471" book="dhs">
ကတမော တသ္မိံ သမယေ ဝိစာရော ဟောတိ? ယော တသ္မိံ သမယေ စာရော ဝိစာရော အနုဝိစာရော ဥပဝိစာရော စိတ္တဿ အနုသန္ဓာနတာ အနုပေက္ခနတာ—  အယံ တသ္မိံ သမယေ ဝိစာရော ဟောတိ.
</Paragraph>

</Division>
<Division number="86" book="dhs">

<Paragraph number="472" book="dhs">
ကတမာ တသ္မိံ သမယေ ပီတိ ဟောတိ? ယာ တသ္မိံ သမယေ ပီတိ ပါမောဇ္ဇံ အာမောဒနာ ပမောဒနာ ဟာသော ပဟာသော ဝိတ္တိ ဩဒဂျံ အတ္တမနတာ စိတ္တဿ—  အယံ တသ္မိံ သမယေ ပီတိ ဟောတိ.
</Paragraph>

</Division>
<Division number="87" book="dhs">

<Paragraph number="473" book="dhs">
ကတမံ တသ္မိံ သမယေ သုခံ ဟောတိ? ယံ တသ္မိံ သမယေ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ—  ဣဒံ တသ္မိံ သမယေ သုခံ ဟောတိ.
</Paragraph>

</Division>
<Division number="88" book="dhs">

<Paragraph number="474" book="dhs">
ကတမာ တသ္မိံ သမယေ စိတ္တဿေကဂ္ဂတာ ဟောတိ? ယာ တသ္မိံ သမယေ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ သမ္မာသမာဓိ—  အယံ တသ္မိံ သမယေ စိတ္တဿေကဂ္ဂတာ ဟောတိ.

</Paragraph>
</Division>

<Paragraph number="475" type="center" book="dhs">
ဣဒံ တသ္မိံ သမယေ ပဉ္စင်္ဂိကံ ဈာနံ ဟောတိ.


</Paragraph>

<Division number="89" book="dhs">

<Paragraph number="476" book="dhs">
ကတမော တသ္မိံ သမယေ ပဉ္စင်္ဂိကော မဂ္ဂေါ ဟောတိ? သမ္မာဒိဋ္ဌိ, သမ္မာသင်္ကပ္ပေါ, သမ္မာဝါယာမော, သမ္မာသတိ, သမ္မာသမာဓိ.
</Paragraph>

</Division>
<Division number="90" book="dhs">

<Paragraph number="477" book="dhs">
ကတမာ တသ္မိံ သမယေ သမ္မာဒိဋ္ဌိ ဟောတိ? ယာ တသ္မိံ သမယေ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ—  အယံ တသ္မိံ သမယေ သမ္မာဒိဋ္ဌိ ဟောတိ.
</Paragraph>

</Division>
<Division number="91" book="dhs">

<Paragraph number="478" book="dhs">
ကတမော တသ္မိံ သမယေ သမ္မာသင်္ကပ္ပေါ ဟောတိ? ယော တသ္မိံ သမယေ တက္ကော ဝိတက္ကော သင်္ကပ္ပေါ အပ္ပနာ ဗျပ္ပနာ စေတသော အဘိနိရောပနာ သမ္မာသင်္ကပ္ပေါ—  အယံ တသ္မိံ သမယေ သမ္မာသင်္ကပ္ပေါ ဟောတိ.
</Paragraph>

</Division>
<Division number="92" book="dhs">

<Paragraph number="479" book="dhs">
ကတမော တသ္မိံ သမယေ သမ္မာဝါယာမော ဟောတိ? ယော တသ္မိံ သမယေ စေတသိကော ဝီရိယာရမ္ဘော နိက္ကမော ပရက္ကမော ဥယျာမော ဝါယာမော ဥဿာဟော ဥဿောဠှီ ထာမော ဓိတိ အသိထိလပရက္ကမတာ အနိက္ခိတ္တဆန္ဒတာ အနိက္ခိတ္တဓုရတာ ဓုရသမ္ပဂ္ဂါဟော ဝီရိယံ ဝီရိယိန္ဒြိယံ ဝီရိယဗလံ သမ္မာဝါယာမော—  အယံ တသ္မိံ သမယေ သမ္မာဝါယာမော ဟောတိ.
</Paragraph>

</Division>
<Division number="93" book="dhs">

<Paragraph number="480" book="dhs">
ကတမာ တသ္မိံ သမယေ သမ္မာသတိ ဟောတိ? ယာ တသ္မိံ သမယေ သတိ အနုဿတိ ပဋိဿတိ သတိ သရဏတာ ဓာရဏတာ အပိလာပနတာ အသမ္မုဿနတာ သတိ သတိန္ဒြိယံ သတိဗလံ သမ္မာသတိ—  အယံ တသ္မိံ သမယေ သမ္မာသတိ ဟောတိ.
</Paragraph>

</Division>
<Division number="94" book="dhs">

<Paragraph number="481" book="dhs">
ကတမော တသ္မိံ သမယေ သမ္မာသမာဓိ ဟောတိ? ယာ တသ္မိံ သမယေ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ သမ္မာသမာဓိ—  အယံ တသ္မိံ သမယေ သမ္မာသမာဓိ ဟောတိ.

</Paragraph>
</Division>

<Paragraph number="482" type="center" book="dhs">
အယံ တသ္မိံ သမယေ ပဉ္စင်္ဂိကော မဂ္ဂေါ ဟောတိ.


</Paragraph>

<Division number="95" book="dhs">

<Paragraph number="483" book="dhs">
ကတမာနိ တသ္မိံ သမယေ သတ္တ ဗလာနိ ဟောန္တိ? သဒ္ဓါဗလံ, ဝီရိယဗလံ, သတိဗလံ, သမာဓိဗလံ, ပညာဗလံ, ဟိရိဗလံ, ဩတ္တပ္ပဗလံ.
</Paragraph>

</Division>
<Division number="96" book="dhs">

<Paragraph number="484" book="dhs">
ကတမံ တသ္မိံ သမယေ သဒ္ဓါဗလံ ဟောတိ? ယာ တသ္မိံ သမယေ သဒ္ဓါ သဒ္ဒဟနာ ဩကပ္ပနာ အဘိပ္ပသာဒေါ သဒ္ဓါ သဒ္ဓိန္ဒြိယံ သဒ္ဓါဗလံ—  ဣဒံ တသ္မိံ သမယေ သဒ္ဓါဗလံ ဟောတိ.
</Paragraph>

</Division>
<Division number="97" book="dhs">

<Paragraph number="485" book="dhs">
ကတမံ တသ္မိံ သမယေ ဝီရိယဗလံ ဟောတိ? ယော တသ္မိံ သမယေ စေတသိကော ဝီရိယာရမ္ဘော နိက္ကမော ပရက္ကမော ဥယျာမော ဝါယာမော ဥဿာဟော ဥဿောဠှီ ထာမော ဓိတိ အသိထိလပရက္ကမတာ အနိက္ခိတ္တဆန္ဒတာ အနိက္ခိတ္တဓုရတာ ဓုရသမ္ပဂ္ဂါဟော ဝီရိယံ ဝီရိယိန္ဒြိယံ ဝီရိယဗလံ သမ္မာဝါယာမော—  ဣဒံ တသ္မိံ သမယေ ဝီရိယဗလံ ဟောတိ.
</Paragraph>

</Division>
<Division number="98" book="dhs">

<Paragraph number="486" book="dhs">
ကတမံ တသ္မိံ သမယေ သတိဗလံ ဟောတိ? ယာ တသ္မိံ သမယေ သတိ အနုဿတိ ပဋိဿတိ သတိ သရဏတာ ဓာရဏတာ အပိလာပနတာ အသမ္မုဿနတာ သတိ သတိန္ဒြိယံ သတိဗလံ သမ္မာသတိ—  ဣဒံ တသ္မိံ သမယေ သတိဗလံ ဟောတိ.
</Paragraph>

</Division>
<Division number="99" book="dhs">

<Paragraph number="487" book="dhs">
ကတမံ တသ္မိံ သမယေ သမာဓိဗလံ ဟောတိ? ယာ တသ္မိံ သမယေ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ သမ္မာသမာဓိ—  ဣဒံ တသ္မိံ သမယေ သမာဓိဗလံ ဟောတိ.
</Paragraph>

</Division>
<Division number="100" book="dhs">

<Paragraph number="488" book="dhs">
ကတမံ တသ္မိံ သမယေ ပညာဗလံ ဟောတိ? ယာ တသ္မိံ သမယေ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ—  ဣဒံ တသ္မိံ သမယေ ပညာဗလံ ဟောတိ.
</Paragraph>

</Division>
<Division number="101" book="dhs">

<Paragraph number="489" book="dhs">
ကတမံ တသ္မိံ သမယေ ဟိရိဗလံ ဟောတိ? ယံ တသ္မိံ သမယေ ဟိရီယတိ ဟိရိယိတဗ္ဗေန ဟိရီယတိ ပါပကာနံ အကုသလာနံ ဓမ္မာနံ သမာပတ္တိယာ—  ဣဒံ တသ္မိံ သမယေ ဟိရိဗလံ ဟောတိ.
</Paragraph>

</Division>
<Division number="102" book="dhs">

<Paragraph number="490" book="dhs">
ကတမံ တသ္မိံ သမယေ ဩတ္တပ္ပဗလံ ဟောတိ? ယံ တသ္မိံ သမယေ ဩတ္တပ္ပတိ ဩတ္တပ္ပိတဗ္ဗေန ဩတ္တပ္ပတိ ပါပကာနံ အကုသလာနံ ဓမ္မာနံ သမာပတ္တိယာ—  ဣဒံ တသ္မိံ သမယေ ဩတ္တပ္ပဗလံ ဟောတိ.

</Paragraph>
</Division>

<Paragraph number="491" type="center" book="dhs">
ဣမာနိ တသ္မိံ သမယေ သတ္တ ဗလာနိ ဟောန္တိ.


</Paragraph>

<Division number="103" book="dhs">

<Paragraph number="492" book="dhs">
ကတမေ တသ္မိံ သမယေ တယော ဟေတူ ဟောန္တိ? အလောဘော, အဒေါသော, အမောဟော.
</Paragraph>

</Division>
<Division number="104" book="dhs">

<Paragraph number="493" book="dhs">
ကတမော တသ္မိံ သမယေ အလောဘော ဟောတိ? ယော တသ္မိံ သမယေ အလောဘော အလုဗ္ဘနာ အလုဗ္ဘိတတ္တံ အသာရာဂေါ အသာရဇ္ဇနာ အသာရဇ္ဇိတတ္တံ အနဘိဇ္ဈာ အလောဘော ကုသလမူလံ—  အယံ တသ္မိံ သမယေ အလောဘော ဟောတိ.
</Paragraph>

</Division>
<Division number="105" book="dhs">

<Paragraph number="494" book="dhs">
ကတမော တသ္မိံ သမယေ အဒေါသော ဟောတိ? ယော တသ္မိံ သမယေ အဒေါသော အဒုဿနာ အဒုဿိတတ္တံ အဗျာပါဒေါ အဗျာပဇ္ဇော အဒေါသော ကုသလမူလံ—  အယံ တသ္မိံ သမယေ အဒေါသော ဟောတိ.
</Paragraph>

</Division>
<Division number="106" book="dhs">

<Paragraph number="495" book="dhs">
ကတမော တသ္မိံ သမယေ အမောဟော ဟောတိ? ယာ တသ္မိံ သမယေ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ—  အယံ တသ္မိံ သမယေ အမောဟော ဟောတိ.

</Paragraph>
</Division>

<Paragraph number="496" type="center" book="dhs">
ဣမေ တသ္မိံ သမယေ တယော ဟေတူ ဟောန္တိ.


</Paragraph>

<Division number="107" book="dhs">

<Paragraph number="497" book="dhs">
ကတမော တသ္မိံ သမယေ ဧကော ဖဿော ဟောတိ? ယော တသ္မိံ သမယေ ဖဿော ဖုသနာ သမ္ဖုသနာ သမ္ဖုသိတတ္တံ—  အယံ တသ္မိံ သမယေ ဧကော ဖဿော ဟောတိ.
</Paragraph>

</Division>
<Division number="108" book="dhs">

<Paragraph number="498" book="dhs">
ကတမာ တသ္မိံ သမယေ ဧကာ ဝေဒနာ ဟောတိ? ယံ တသ္မိံ သမယေ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ—  အယံ တသ္မိံ သမယေ ဧကာ ဝေဒနာ ဟောတိ.
</Paragraph>

</Division>
<Division number="109" book="dhs">

<Paragraph number="499" book="dhs">
ကတမာ တသ္မိံ သမယေ ဧကာ သညာ ဟောတိ? ယာ တသ္မိံ သမယေ သညာ သဉ္ဇာနနာ သဉ္ဇာနိတတ္တံ—  အယံ တသ္မိံ သမယေ ဧကာ သညာ ဟောတိ.
</Paragraph>

</Division>
<Division number="110" book="dhs">

<Paragraph number="500" book="dhs">
ကတမာ တသ္မိံ သမယေ ဧကာ စေတနာ ဟောတိ? ယာ တသ္မိံ သမယေ စေတနာ သဉ္စေတနာ စေတယိတတ္တံ—  အယံ တသ္မိံ သမယေ ဧကာ စေတနာ ဟောတိ.
</Paragraph>

</Division>
<Division number="111" book="dhs">

<Paragraph number="501" book="dhs">
ကတမံ တသ္မိံ သမယေ ဧကံ စိတ္တံ ဟောတိ? ယံ တသ္မိံ သမယေ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  ဣဒံ တသ္မိံ သမယေ ဧကံ စိတ္တံ ဟောတိ.
</Paragraph>

</Division>
<Division number="112" book="dhs">

<Paragraph number="502" book="dhs">
ကတမော တသ္မိံ သမယေ ဧကော ဝေဒနာက္ခန္ဓော ဟောတိ? ယံ တသ္မိံ သမယေ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ—  အယံ တသ္မိံ သမယေ ဧကော ဝေဒနာက္ခန္ဓော ဟောတိ.
</Paragraph>

</Division>
<Division number="113" book="dhs">

<Paragraph number="503" book="dhs">
ကတမော တသ္မိံ သမယေ ဧကော သညာက္ခန္ဓော ဟောတိ? ယာ တသ္မိံ သမယေ သညာ သဉ္ဇာနနာ သဉ္ဇာနိတတ္တံ—  အယံ တသ္မိံ သမယေ ဧကော သညာက္ခန္ဓော ဟောတိ.
</Paragraph>

</Division>
<Division number="114" book="dhs">

<Paragraph number="504" book="dhs">
ကတမော တသ္မိံ သမယေ ဧကော သင်္ခါရက္ခန္ဓော ဟောတိ? ဖဿော စေတနာ ဝိတက္ကော ဝိစာရော ပီတိ စိတ္တဿေကဂ္ဂတာ သဒ္ဓိန္ဒြိယံ ဝီရိယိန္ဒြိယံ သတိန္ဒြိယံ သမာဓိန္ဒြိယံ ပညိန္ဒြိယံ ဇီဝိတိန္ဒြိယံ သမ္မာဒိဋ္ဌိ သမ္မာသင်္ကပ္ပေါ သမ္မာဝါယာမော သမ္မာသတိ သမ္မာသမာဓိ သဒ္ဓါဗလံ ဝီရိယဗလံ သတိဗလံ သမာဓိဗလံ ပညာဗလံ ဟိရိဗလံ ဩတ္တပ္ပဗလံ အလောဘော အဒေါသော အမောဟော အနဘိဇ္ဈာ အဗျာပါဒေါ သမ္မာဒိဋ္ဌိ ဟိရီ ဩတ္တပ္ပံ ကာယပဿဒ္ဓိ စိတ္တပဿဒ္ဓိ ကာယလဟုတာ စိတ္တလဟုတာ ကာယမုဒုတာ စိတ္တမုဒုတာ ကာယကမ္မညတာ စိတ္တကမ္မညတာ ကာယပါဂုညတာ စိတ္တပါဂုညတာ ကာယုဇုကတာ စိတ္တုဇုကတာ သတိ သမ္ပဇညံ သမထော ဝိပဿနာ ပဂ္ဂါဟော အဝိက္ခေပေါ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ ဌပေတွာ ဝေဒနာက္ခန္ဓံ ဌပေတွာ သညာက္ခန္ဓံ ဌပေတွာ ဝိညာဏက္ခန္ဓံ—  အယံ တသ္မိံ သမယေ ဧကော သင်္ခါရက္ခန္ဓော ဟောတိ.
</Paragraph>

</Division>
<Division number="115" book="dhs">

<Paragraph number="505" book="dhs">
ကတမော တသ္မိံ သမယေ ဧကော ဝိညာဏက္ခန္ဓော ဟောတိ? ယံ တသ္မိံ သမယေ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  အယံ တသ္မိံ သမယေ ဧကော ဝိညာဏက္ခန္ဓော ဟောတိ.
</Paragraph>

</Division>
<Division number="116" book="dhs">

<Paragraph number="506" book="dhs">
ကတမံ တသ္မိံ သမယေ ဧကံ မနာယတနံ ဟောတိ? ယံ တသ္မိံ သမယေ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  ဣဒံ တသ္မိံ သမယေ ဧကံ မနာယတနံ ဟောတိ.
</Paragraph>

</Division>
<Division number="117" book="dhs">

<Paragraph number="507" book="dhs">
ကတမံ တသ္မိံ သမယေ ဧကံ မနိန္ဒြိယံ ဟောတိ? ယံ တသ္မိံ သမယေ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  ဣဒံ တသ္မိံ သမယေ ဧကံ မနိန္ဒြိယံ ဟောတိ.
</Paragraph>

</Division>
<Division number="118" book="dhs">

<Paragraph number="508" book="dhs">
ကတမာ တသ္မိံ သမယေ ဧကာ မနောဝိညာဏဓာတု ဟောတိ? ယံ တသ္မိံ သမယေ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  အယံ တသ္မိံ သမယေ ဧကာ မနောဝိညာဏဓာတု ဟောတိ.
</Paragraph>

</Division>
<Division number="119" book="dhs">

<Paragraph number="509" book="dhs">
ကတမံ တသ္မိံ သမယေ ဧကံ ဓမ္မာယတနံ ဟောတိ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ တသ္မိံ သမယေ ဧကံ ဓမ္မာယတနံ ဟောတိ.
</Paragraph>

</Division>
<Division number="120" book="dhs">

<Paragraph number="510" book="dhs">
ကတမာ တသ္မိံ သမယေ ဧကာ ဓမ္မဓာတု ဟောတိ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  အယံ တသ္မိံ သမယေ ဧကာ ဓမ္မဓာတု ဟောတိ.
</Paragraph>

<Paragraph number="511" book="dhs">
ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ.

</Paragraph>
</Division>

<Paragraph number="512" type="center" book="dhs">
ကောဋ္ဌာသဝါရော.
</Paragraph>