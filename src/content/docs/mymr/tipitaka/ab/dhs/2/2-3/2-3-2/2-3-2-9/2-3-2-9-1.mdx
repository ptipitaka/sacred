---
title: "2.3.2.9.1 ပရာမာသဒုက"
tableOfContents: false
sidebar:
  order: 1
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1180" book="dhs" e="ch" v="29" p="236">

<Paragraph number="1875" book="dhs">
ကတမေ ဓမ္မာ ပရာမာသာ? ဒိဋ္ဌိပရာမာသော.
</Paragraph>

</Division>
<Division number="1181" book="dhs" e="ch" v="29" p="236">

<Paragraph number="1876" book="dhs">
တတ္ထ ကတမော ဒိဋ္ဌိပရာမာသော? သဿတော လောကောတိ ဝါ, အသဿတော လောကောတိ ဝါ, အန္တဝါ လောကောတိ ဝါ, အနန္တဝါ လောကောတိ ဝါ, တံ ဇီဝံ တံ သရီရန္တိ ဝါ, အညံ ဇီဝံ အညံ သရီရန္တိ ဝါ, ဟောတိ တထာဂတော ပရံ မရဏာတိ ဝါ, န ဟောတိ တထာဂတော ပရံ မရဏာတိ ဝါ, ဟောတိ စ န စ ဟောတိ တထာဂတော ပရံ မရဏာတိ ဝါ, နေဝ ဟောတိ န န ဟောတိ တထာဂတော ပရံ မရဏာတိ ဝါ; ယာ ဧဝရူပါ ဒိဋ္ဌိ ဒိဋ္ဌိဂတံ ဒိဋ္ဌိဂဟနံ ဒိဋ္ဌိကန္တာရော ဒိဋ္ဌိဝိသူကာယိကံ ဒိဋ္ဌိဝိပ္ဖန္ဒိတံ ဒိဋ္ဌိသညောဇနံ ဂါဟော ပတိဋ္ဌာဟော အဘိနိဝေသော ပရာမာသော ကုမ္မဂ္ဂေါ မိစ္ဆာပထော မိစ္ဆတ္တံ တိတ္ထာယတနံ ဝိပရိယာသဂ္ဂါဟော—  အယံ ဝုစ္စတိ ဒိဋ္ဌိပရာမာသော. သဗ္ဗာပိ မိစ္ဆာဒိဋ္ဌိ ဒိဋ္ဌိပရာမာသော.
</Paragraph>

<Paragraph number="1877" book="dhs">
ဣမေ ဓမ္မာ ပရာမာသာ.
</Paragraph>

</Division>
<Division number="1182" book="dhs" e="ch" v="29" p="237">

<Paragraph number="1878" book="dhs">
ကတမေ ဓမ္မာ နော ပရာမာသာ? တေ ဓမ္မေ ဌပေတွာ အဝသေသာ ကုသလာကုသလာဗျာကတာ ဓမ္မာ ကာမာဝစရာ, ရူပါဝစရာ, အရူပါဝစရာ, အပရိယာပန္နာ; ဝေဒနာက္ခန္ဓော …ပေ…  ဝိညာဏက္ခန္ဓော; သဗ္ဗဉ္စ ရူပံ, အသင်္ခတာ စ ဓာတု—  ဣမေ ဓမ္မာ နော ပရာမာသာ.
</Paragraph>
</Division>