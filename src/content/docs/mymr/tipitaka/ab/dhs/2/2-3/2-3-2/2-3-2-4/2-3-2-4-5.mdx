---
title: "2.3.2.4.5 သညောဇနသညောဇနသမ္ပယုတ္တဒုက"
tableOfContents: false
sidebar:
  order: 5
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1136" book="dhs">

<Paragraph number="1829" book="dhs">
ကတမေ ဓမ္မာ သညောဇနာ စေဝ သညောဇနသမ္ပယုတ္တာ စ? ကာမရာဂသညောဇနံ အဝိဇ္ဇာသညောဇနေန သညောဇနဉ္စေဝ သညောဇနသမ္ပယုတ္တဉ္စ, အဝိဇ္ဇာသညောဇနံ ကာမရာဂသညောဇနေန သညောဇနဉ္စေဝ သညောဇနသမ္ပယုတ္တဉ္စ, ပဋိဃသညောဇနံ အဝိဇ္ဇာသညောဇနေန သညောဇနဉ္စေဝ သညောဇနသမ္ပယုတ္တဉ္စ, အဝိဇ္ဇာသညောဇနံ ပဋိဃသညောဇနေန သညောဇနဉ္စေဝ သညောဇနသမ္ပယုတ္တဉ္စ, မာနသညောဇနံ အဝိဇ္ဇာသညောဇနေန သညောဇနဉ္စေဝ သညောဇနသမ္ပယုတ္တဉ္စ, အဝိဇ္ဇာသညောဇနံ မာနသညောဇနေန သညောဇနဉ္စေဝ သညောဇနသမ္ပယုတ္တဉ္စ, ဒိဋ္ဌိသညောဇနံ အဝိဇ္ဇာသညောဇနေန သညောဇနဉ္စေဝ သညောဇနသမ္ပယုတ္တဉ္စ, အဝိဇ္ဇာသညောဇနံ ဒိဋ္ဌိသညောဇနေန သညောဇနဉ္စေဝ သညောဇနသမ္ပယုတ္တဉ္စ, ဝိစိကိစ္ဆာသညောဇနံ အဝိဇ္ဇာသညောဇနေန သညောဇနဉ္စေဝ သညောဇနသမ္ပယုတ္တဉ္စ, အဝိဇ္ဇာသညောဇနံ ဝိစိကိစ္ဆာသညောဇနေန သညောဇနဉ္စေဝ သညောဇနသမ္ပယုတ္တဉ္စ, သီလဗ္ဗတပရာမာသသညောဇနံ အဝိဇ္ဇာသညောဇနေန သညောဇနဉ္စေဝ သညောဇနသမ္ပယုတ္တဉ္စ, အဝိဇ္ဇာသညောဇနံ သီလဗ္ဗတပရာမာသသညောဇနေန သညောဇနဉ္စေဝ သညောဇနသမ္ပယုတ္တဉ္စ, ဘဝရာဂသညောဇနံ အဝိဇ္ဇာသညောဇနေန သညောဇနဉ္စေဝ သညောဇနသမ္ပယုတ္တဉ္စ, အဝိဇ္ဇာသညောဇနံ ဘဝရာဂသညောဇနေန သညောဇနဉ္စေဝ သညောဇနသမ္ပယုတ္တဉ္စ, ဣဿာသညောဇနံ အဝိဇ္ဇာသညောဇနေန သညောဇနဉ္စေဝ သညောဇနသမ္ပယုတ္တဉ္စ, အဝိဇ္ဇာသညောဇနံ ဣဿာသညောဇနေန သညောဇနဉ္စေဝ သညောဇနသမ္ပယုတ္တဉ္စ, မစ္ဆရိယသညောဇနံ အဝိဇ္ဇာသညောဇနေန သညောဇနဉ္စေဝ သညောဇနသမ္ပယုတ္တဉ္စ, အဝိဇ္ဇာသညောဇနံ မစ္ဆရိယသညောဇနေန သညောဇနဉ္စေဝ သညောဇနသမ္ပယုတ္တဉ္စ—  ဣမေ ဓမ္မာ သညောဇနာ စေဝ သညောဇနသမ္ပယုတ္တာ စ.
</Paragraph>

</Division>
<Division number="1137" book="dhs">

<Paragraph number="1830" book="dhs">
ကတမေ ဓမ္မာ သညောဇနသမ္ပယုတ္တာ စေဝ နော စ သညောဇနာ? တေဟိ ဓမ္မေဟိ ယေ ဓမ္မာ သမ္ပယုတ္တာ, တေ ဓမ္မေ ဌပေတွာ ဝေဒနာက္ခန္ဓော …ပေ…  ဝိညာဏက္ခန္ဓော—  ဣမေ ဓမ္မာ သညောဇနသမ္ပယုတ္တာ စေဝ နော စ သညောဇနာ.
</Paragraph>
</Division>