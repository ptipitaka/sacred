---
title: 2.4.2.4.1 သညောဇနဒုက
tableOfContents: false
sidebar:
  order: 1
type: tipitaka
basket: ab
book: dhs
review:
  current: review
  updated: '2025-10-27T21:47:37.383822'
  updated_by: ''
  notes: ''
  history:
  - state: review
    date: '2025-10-27T21:47:37.383822'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1477" book="dhs" e="ch" v="29" p="280">

<Paragraph number="2188" book="dhs">
ကတမေ ဓမ္မာ သညောဇနာ? ဒသ သညောဇနာနိ—  ကာမရာဂသညောဇနံ, ပဋိဃသညောဇနံ, မာနသညောဇနံ, ဒိဋ္ဌိသညောဇနံ, ဝိစိကိစ္ဆာသညောဇနံ, သီလဗ္ဗတပရာမာသသညောဇနံ, ဘဝရာဂသညောဇနံ, ဣဿာသညောဇနံ, မစ္ဆရိယသညောဇနံ, အဝိဇ္ဇာသညောဇနံ. ကာမရာဂသညောဇနံ အဋ္ဌသု လောဘသဟဂတေသု စိတ္တုပ္ပါဒေသု ဥပ္ပဇ္ဇတိ. ပဋိဃသညောဇနံ ဒွီသု ဒေါမနဿသဟဂတေသု စိတ္တုပ္ပါဒေသု ဥပ္ပဇ္ဇတိ. မာနသညောဇနံ စတူသု ဒိဋ္ဌိဂတဝိပ္ပယုတ္တလောဘသဟဂတေသု စိတ္တုပ္ပါဒေသု ဥပ္ပဇ္ဇတိ. ဒိဋ္ဌိသညောဇနံ စတူသု ဒိဋ္ဌိဂတသမ္ပယုတ္တေသု စိတ္တုပ္ပါဒေသု ဥပ္ပဇ္ဇတိ. ဝိစိကိစ္ဆာသညောဇနံ ဝိစိကိစ္ဆာသဟဂတေသု စိတ္တုပ္ပါဒေသု ဥပ္ပဇ္ဇတိ. သီလဗ္ဗတပရာမာသသညောဇနံ စတူသု ဒိဋ္ဌိဂတသမ္ပယုတ္တေသု စိတ္တုပ္ပါဒေသု ဥပ္ပဇ္ဇတိ. ဘဝရာဂသညောဇနံ စတူသု ဒိဋ္ဌိဂတဝိပ္ပယုတ္တလောဘသဟဂတေသု စိတ္တုပ္ပါဒေသု ဥပ္ပဇ္ဇတိ. ဣဿာသညောဇနဉ္စ မစ္ဆရိယသညောဇနဉ္စ ဒွီသု ဒေါမနဿသဟဂတေသု စိတ္တုပ္ပါဒေသု ဥပ္ပဇ္ဇန္တိ. အဝိဇ္ဇာသညောဇနံ သဗ္ဗာကုသလေသု ဥပ္ပဇ္ဇတိ—  ဣမေ ဓမ္မာ သညောဇနာ.
</Paragraph>

</Division>
<Division number="1478" book="dhs" e="ch" v="29" p="280">

<Paragraph number="2189" book="dhs">
ကတမေ ဓမ္မာ နော သညောဇနာ. ဌပေတွာ သညောဇနေ အဝသေသံ အကုသလံ, စတူသု ဘူမီသု ကုသလံ, စတူသု ဘူမီသု ဝိပါကော, တီသု ဘူမီသု ကိရိယာဗျာကတံ, ရူပဉ္စ, နိဗ္ဗာနဉ္စ—  ဣမေ ဓမ္မာ နော သညောဇနာ.
</Paragraph>
</Division>