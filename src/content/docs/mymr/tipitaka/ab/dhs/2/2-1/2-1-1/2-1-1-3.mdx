---
title: 2.1.1.3 သုညတဝါရ
tableOfContents: false
sidebar:
  order: 3
type: tipitaka
basket: ab
book: dhs
review:
  current: review
  updated: '2025-10-27T21:47:36.614510'
  updated_by: ''
  notes: ''
  history:
  - state: review
    date: '2025-10-27T21:47:36.614510'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="121" book="dhs" e="ch" v="29" p="35">

<Paragraph number="513" book="dhs">
တသ္မိံ ခေါ ပန သမယေ ဓမ္မာ ဟောန္တိ, ခန္ဓာ ဟောန္တိ, အာယတနာနိ ဟောန္တိ, ဓာတုယော ဟောန္တိ, အာဟာရာ ဟောန္တိ, ဣန္ဒြိယာနိ ဟောန္တိ, ဈာနံ ဟောတိ, မဂ္ဂေါ ဟောတိ, ဗလာနိ ဟောန္တိ, ဟေတူ ဟောန္တိ, ဖဿော ဟောတိ, ဝေဒနာ ဟောတိ, သညာ ဟောတိ, စေတနာ ဟောတိ, စိတ္တံ ဟောတိ, ဝေဒနာက္ခန္ဓော ဟောတိ, သညာက္ခန္ဓော ဟောတိ, သင်္ခါရက္ခန္ဓော ဟောတိ, ဝိညာဏက္ခန္ဓော ဟောတိ, မနာယတနံ ဟောတိ, မနိန္ဒြိယံ ဟောတိ, မနောဝိညာဏဓာတု ဟောတိ, ဓမ္မာယတနံ ဟောတိ, ဓမ္မဓာတု ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ.
</Paragraph>

</Division>
<Division number="122" book="dhs" e="ch" v="29" p="36">

<Paragraph number="514" book="dhs">
ကတမေ တသ္မိံ သမယေ ဓမ္မာ ဟောန္တိ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော, ဝိညာဏက္ခန္ဓော—  ဣမေ တသ္မိံ သမယေ ဓမ္မာ ဟောန္တိ.
</Paragraph>

</Division>
<Division number="123" book="dhs" e="ch" v="29" p="36">

<Paragraph number="515" book="dhs">
ကတမေ တသ္မိံ သမယေ ခန္ဓာ ဟောန္တိ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော, ဝိညာဏက္ခန္ဓော—  ဣမေ တသ္မိံ သမယေ ခန္ဓာ ဟောန္တိ.
</Paragraph>

</Division>
<Division number="124" book="dhs" e="ch" v="29" p="36">

<Paragraph number="516" book="dhs">
ကတမာနိ တသ္မိံ သမယေ အာယတနာနိ ဟောန္တိ? မနာယတနံ, ဓမ္မာယတနံ—  ဣမာနိ တသ္မိံ သမယေ အာယတနာနိ ဟောန္တိ.
</Paragraph>

</Division>
<Division number="125" book="dhs" e="ch" v="29" p="36">

<Paragraph number="517" book="dhs">
ကတမာ တသ္မိံ သမယေ ဓာတုယော ဟောန္တိ? မနောဝိညာဏဓာတု, ဓမ္မဓာတု—  ဣမာ တသ္မိံ သမယေ ဓာတုယော ဟောန္တိ.
</Paragraph>

</Division>
<Division number="126" book="dhs" e="ch" v="29" p="36">

<Paragraph number="518" book="dhs">
ကတမေ တသ္မိံ သမယေ အာဟာရာ ဟောန္တိ? ဖဿာဟာရော, မနောသဉ္စေတနာဟာရော, ဝိညာဏာဟာရော—  ဣမေ တသ္မိံ သမယေ အာဟာရာ ဟောန္တိ.
</Paragraph>

</Division>
<Division number="127" book="dhs" e="ch" v="29" p="36">

<Paragraph number="519" book="dhs">
ကတမာနိ တသ္မိံ သမယေ ဣန္ဒြိယာနိ ဟောန္တိ? သဒ္ဓိန္ဒြိယံ, ဝီရိယိန္ဒြိယံ, သတိန္ဒြိယံ, သမာဓိန္ဒြိယံ, ပညိန္ဒြိယံ, မနိန္ဒြိယံ, သောမနဿိန္ဒြိယံ, ဇီဝိတိန္ဒြိယံ—  ဣမာနိ တသ္မိံ သမယေ ဣန္ဒြိယာနိ ဟောန္တိ.
</Paragraph>

</Division>
<Division number="128" book="dhs" e="ch" v="29" p="36">

<Paragraph number="520" book="dhs">
ကတမံ တသ္မိံ သမယေ ဈာနံ ဟောတိ? ဝိတက္ကော, ဝိစာရော, ပီတိ, သုခံ, စိတ္တဿေကဂ္ဂတာ—  ဣဒံ တသ္မိံ သမယေ ဈာနံ ဟောတိ.
</Paragraph>

</Division>
<Division number="129" book="dhs" e="ch" v="29" p="36">

<Paragraph number="521" book="dhs">
ကတမော တသ္မိံ သမယေ မဂ္ဂေါ ဟောတိ? သမ္မာဒိဋ္ဌိ, သမ္မာသင်္ကပ္ပေါ, သမ္မာဝါယာမော, သမ္မာသတိ, သမ္မာသမာဓိ—  အယံ တသ္မိံ သမယေ မဂ္ဂေါ ဟောတိ.
</Paragraph>

</Division>
<Division number="130" book="dhs" e="ch" v="29" p="37">

<Paragraph number="522" book="dhs">
ကတမာနိ တသ္မိံ သမယေ ဗလာနိ ဟောန္တိ? သဒ္ဓါဗလံ, ဝီရိယဗလံ, သတိဗလံ, သမာဓိဗလံ, ပညာဗလံ, ဟိရိဗလံ, ဩတ္တပ္ပဗလံ—  ဣမာနိ တသ္မိံ သမယေ ဗလာနိ ဟောန္တိ.
</Paragraph>

</Division>
<Division number="131" book="dhs" e="ch" v="29" p="37">

<Paragraph number="523" book="dhs">
ကတမေ တသ္မိံ သမယေ ဟေတူ ဟောန္တိ? အလောဘော, အဒေါသော, အမောဟော—  ဣမေ တသ္မိံ သမယေ ဟေတူ ဟောန္တိ.
</Paragraph>

</Division>
<Division number="132" book="dhs" e="ch" v="29" p="37">

<Paragraph number="524" book="dhs">
ကတမော တသ္မိံ သမယေ ဖဿော ဟောတိ …ပေ…  အယံ တသ္မိံ သမယေ ဖဿော ဟောတိ.
</Paragraph>

</Division>
<Division number="133" book="dhs" e="ch" v="29" p="37">

<Paragraph number="525" book="dhs">
ကတမာ တသ္မိံ သမယေ ဝေဒနာ ဟောတိ …ပေ…  အယံ တသ္မိံ သမယေ ဝေဒနာ ဟောတိ.
</Paragraph>

</Division>
<Division number="134" book="dhs" e="ch" v="29" p="37">

<Paragraph number="526" book="dhs">
ကတမာ တသ္မိံ သမယေ သညာ ဟောတိ …ပေ…  အယံ တသ္မိံ သမယေ သညာ ဟောတိ.
</Paragraph>

</Division>
<Division number="135" book="dhs" e="ch" v="29" p="37">

<Paragraph number="527" book="dhs">
ကတမာ တသ္မိံ သမယေ စေတနာ ဟောတိ …ပေ…  အယံ တသ္မိံ သမယေ စေတနာ ဟောတိ.
</Paragraph>

</Division>
<Division number="136" book="dhs" e="ch" v="29" p="37">

<Paragraph number="528" book="dhs">
ကတမံ တသ္မိံ သမယေ စိတ္တံ ဟောတိ …ပေ…  ဣဒံ တသ္မိံ သမယေ စိတ္တံ ဟောတိ.
</Paragraph>

</Division>
<Division number="137" book="dhs" e="ch" v="29" p="37">

<Paragraph number="529" book="dhs">
ကတမော တသ္မိံ သမယေ ဝေဒနာက္ခန္ဓော ဟောတိ …ပေ…  အယံ တသ္မိံ သမယေ ဝေဒနာက္ခန္ဓော ဟောတိ.
</Paragraph>

</Division>
<Division number="138" book="dhs" e="ch" v="29" p="37">

<Paragraph number="530" book="dhs">
ကတမော တသ္မိံ သမယေ သညာက္ခန္ဓော ဟောတိ …ပေ…  အယံ တသ္မိံ သမယေ သညာက္ခန္ဓော ဟောတိ.
</Paragraph>

</Division>
<Division number="139" book="dhs" e="ch" v="29" p="37">

<Paragraph number="531" book="dhs">
ကတမော တသ္မိံ သမယေ သင်္ခါရက္ခန္ဓော ဟောတိ …ပေ…  အယံ တသ္မိံ သမယေ သင်္ခါရက္ခန္ဓော ဟောတိ.
</Paragraph>

</Division>
<Division number="140" book="dhs" e="ch" v="29" p="37">

<Paragraph number="532" book="dhs">
ကတမော တသ္မိံ သမယေ ဝိညာဏက္ခန္ဓော ဟောတိ …ပေ…  အယံ တသ္မိံ သမယေ ဝိညာဏက္ခန္ဓော ဟောတိ.
</Paragraph>

</Division>
<Division number="141" book="dhs" e="ch" v="29" p="37">

<Paragraph number="533" book="dhs">
ကတမံ တသ္မိံ သမယေ မနာယတနံ ဟောတိ …ပေ…  ဣဒံ တသ္မိံ သမယေ မနာယတနံ ဟောတိ.
</Paragraph>

</Division>
<Division number="142" book="dhs" e="ch" v="29" p="38">

<Paragraph number="534" book="dhs">
ကတမံ တသ္မိံ သမယေ မနိန္ဒြိယံ ဟောတိ …ပေ…  ဣဒံ တသ္မိံ သမယေ မနိန္ဒြိယံ ဟောတိ.
</Paragraph>

</Division>
<Division number="143" book="dhs" e="ch" v="29" p="38">

<Paragraph number="535" book="dhs">
ကတမာ တသ္မိံ သမယေ မနောဝိညာဏဓာတု ဟောတိ …ပေ…  အယံ တသ္မိံ သမယေ မနောဝိညာဏဓာတု ဟောတိ.
</Paragraph>

</Division>
<Division number="144" book="dhs" e="ch" v="29" p="38">

<Paragraph number="536" book="dhs">
ကတမံ တသ္မိံ သမယေ ဓမ္မာယတနံ ဟောတိ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  ဣဒံ တသ္မိံ သမယေ ဓမ္မာယတနံ ဟောတိ.
</Paragraph>

</Division>
<Division number="145" book="dhs" e="ch" v="29" p="38">

<Paragraph number="537" book="dhs">
ကတမာ တသ္မိံ သမယေ ဓမ္မဓာတု ဟောတိ? ဝေဒနာက္ခန္ဓော, သညာက္ခန္ဓော, သင်္ခါရက္ခန္ဓော—  အယံ တသ္မိံ သမယေ ဓမ္မဓာတု ဟောတိ.
</Paragraph>

<Paragraph number="538" book="dhs">
ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ.

</Paragraph>
</Division>

<Paragraph number="539" type="center" book="dhs">
သုညတဝါရော.

  
ပဌမံ စိတ္တံ.


</Paragraph>

<Division number="146" book="dhs" e="ch" v="29" p="38">

<Paragraph number="540" book="dhs">
ကတမေ ဓမ္မာ ကုသလာ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ သသင်္ခါရေန ရူပါရမ္မဏံ ဝါ …ပေ…  ဓမ္မာရမ္မဏံ ဝါ ယံ ယံ ဝါ ပနာရဗ္ဘ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ ကုသလာ.

</Paragraph>
</Division>

<Paragraph number="541" type="center" book="dhs">
ဒုတိယံ စိတ္တံ.


</Paragraph>

<Division number="147" book="dhs" e="ch" v="29" p="38">

<Paragraph number="542" book="dhs">
ကတမေ ဓမ္မာ ကုသလာ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏဝိပ္ပယုတ္တံ ရူပါရမ္မဏံ ဝါ သဒ္ဒါရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ, တသ္မိံ သမယေ ဖဿော ဟောတိ, ဝေဒနာ ဟောတိ, သညာ ဟောတိ, စေတနာ ဟောတိ, စိတ္တံ ဟောတိ, ဝိတက္ကော ဟောတိ, ဝိစာရော ဟောတိ, ပီတိ ဟောတိ, သုခံ ဟောတိ, စိတ္တဿေကဂ္ဂတာ ဟောတိ, သဒ္ဓိန္ဒြိယံ ဟောတိ, ဝီရိယိန္ဒြိယံ ဟောတိ, သတိန္ဒြိယံ ဟောတိ, သမာဓိန္ဒြိယံ ဟောတိ, မနိန္ဒြိယံ ဟောတိ, သောမနဿိန္ဒြိယံ ဟောတိ, ဇီဝိတိန္ဒြိယံ ဟောတိ, သမ္မာသင်္ကပ္ပေါ ဟောတိ, သမ္မာဝါယာမော ဟောတိ, သမ္မာသတိ ဟောတိ, သမ္မာသမာဓိ ဟောတိ, သဒ္ဓါဗလံ ဟောတိ, ဝီရိယဗလံ ဟောတိ, သတိဗလံ ဟောတိ, သမာဓိဗလံ ဟောတိ, ဟိရိဗလံ ဟောတိ, ဩတ္တပ္ပဗလံ ဟောတိ, အလောဘော ဟောတိ, အဒေါသော ဟောတိ, အနဘိဇ္ဈာ ဟောတိ, အဗျာပါဒေါ ဟောတိ, ဟိရီ ဟောတိ, ဩတ္တပ္ပံ ဟောတိ, ကာယပဿဒ္ဓိ ဟောတိ, စိတ္တပဿဒ္ဓိ ဟောတိ, ကာယလဟုတာ ဟောတိ, စိတ္တလဟုတာ ဟောတိ, ကာယမုဒုတာ ဟောတိ, စိတ္တမုဒုတာ ဟောတိ, ကာယကမ္မညတာ ဟောတိ, စိတ္တကမ္မညတာ ဟောတိ, ကာယပါဂုညတာ ဟောတိ, စိတ္တပါဂုညတာ ဟောတိ, ကာယုဇုကတာ ဟောတိ, စိတ္တုဇုကတာ ဟောတိ, သတိ ဟောတိ, သမထော ဟောတိ, ပဂ္ဂါဟော ဟောတိ, အဝိက္ခေပေါ ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

<Paragraph number="543" book="dhs">
တသ္မိံ ခေါ ပန သမယေ စတ္တာရော ခန္ဓာ ဟောန္တိ, ဒွါယတနာနိ ဟောန္တိ, ဒွေ ဓာတုယော ဟောန္တိ, တယော အာဟာရာ ဟောန္တိ, သတ္တိန္ဒြိယာနိ ဟောန္တိ, ပဉ္စင်္ဂိကံ ဈာနံ ဟောတိ, စတုရင်္ဂိကော မဂ္ဂေါ ဟောတိ, ဆ ဗလာနိ ဟောန္တိ, ဒွေ ဟေတူ ဟောန္တိ, ဧကော ဖဿော ဟောတိ …ပေ…  ဧကံ ဓမ္မာယတနံ ဟောတိ, ဧကာ ဓမ္မဓာတု ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

</Division>
<Division number="148" book="dhs" e="ch" v="29" p="39">

<Paragraph number="544" book="dhs">
ကတမော တသ္မိံ သမယေ သင်္ခါရက္ခန္ဓော ဟောတိ? ဖဿော စေတနာ ဝိတက္ကော ဝိစာရော ပီတိ စိတ္တဿေကဂ္ဂတာ သဒ္ဓိန္ဒြိယံ ဝီရိယိန္ဒြိယံ သတိန္ဒြိယံ သမာဓိန္ဒြိယံ ဇီဝိတိန္ဒြိယံ သမ္မာသင်္ကပ္ပေါ သမ္မာဝါယာမော သမ္မာသတိ သမ္မာသမာဓိ သဒ္ဓါဗလံ ဝီရိယဗလံ သတိဗလံ သမာဓိဗလံ ဟိရိဗလံ ဩတ္တပ္ပဗလံ အလောဘော အဒေါသော အနဘိဇ္ဈာ အဗျာပါဒေါ ဟိရီ ဩတ္တပ္ပံ ကာယပဿဒ္ဓိ စိတ္တပဿဒ္ဓိ ကာယလဟုတာ စိတ္တလဟုတာ ကာယမုဒုတာ စိတ္တမုဒုတာ ကာယကမ္မညတာ စိတ္တကမ္မညတာ ကာယပါဂုညတာ စိတ္တပါဂုညတာ ကာယုဇုကတာ စိတ္တုဇုကတာ သတိ သမထော ပဂ္ဂါဟော အဝိက္ခေပေါ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ ဌပေတွာ ဝေဒနာက္ခန္ဓံ ဌပေတွာ သညာက္ခန္ဓံ ဌပေတွာ ဝိညာဏက္ခန္ဓံ—  အယံ တသ္မိံ သမယေ သင်္ခါရက္ခန္ဓော ဟောတိ …ပေ…  ဣမေ ဓမ္မာ ကုသလာ.

</Paragraph>
</Division>

<Paragraph number="545" type="center" book="dhs">
တတိယံ စိတ္တံ.


</Paragraph>

<Division number="149" book="dhs" e="ch" v="29" p="40">

<Paragraph number="546" book="dhs">
ကတမေ ဓမ္မာ ကုသလာ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏဝိပ္ပယုတ္တံ သသင်္ခါရေန ရူပါရမ္မဏံ ဝါ …ပေ…  ဓမ္မာရမ္မဏံ ဝါ ယံ ယံ ဝါ ပနာရဗ္ဘ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ ကုသလာ.

</Paragraph>
</Division>

<Paragraph number="547" type="center" book="dhs">
စတုတ္ထံ စိတ္တံ.


</Paragraph>

<Division number="150" book="dhs" e="ch" v="29" p="40">

<Paragraph number="548" book="dhs">
ကတမေ ဓမ္မာ ကုသလာ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ ဥပေက္ခာသဟဂတံ ဉာဏသမ္ပယုတ္တံ ရူပါရမ္မဏံ ဝါ သဒ္ဒါရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ, တသ္မိံ သမယေ ဖဿော ဟောတိ, ဝေဒနာ ဟောတိ, သညာ ဟောတိ, စေတနာ ဟောတိ, စိတ္တံ ဟောတိ, ဝိတက္ကော ဟောတိ, ဝိစာရော ဟောတိ, ဥပေက္ခာ ဟောတိ, စိတ္တဿေကဂ္ဂတာ ဟောတိ, သဒ္ဓိန္ဒြိယံ ဟောတိ, ဝီရိယိန္ဒြိယံ ဟောတိ, သတိန္ဒြိယံ ဟောတိ, သမာဓိန္ဒြိယံ ဟောတိ, ပညိန္ဒြိယံ ဟောတိ, မနိန္ဒြိယံ ဟောတိ, ဥပေက္ခိန္ဒြိယံ ဟောတိ, ဇီဝိတိန္ဒြိယံ ဟောတိ, သမ္မာဒိဋ္ဌိ ဟောတိ, သမ္မာသင်္ကပ္ပေါ ဟောတိ, သမ္မာဝါယာမော ဟောတိ, သမ္မာသတိ ဟောတိ, သမ္မာသမာဓိ ဟောတိ, သဒ္ဓါဗလံ ဟောတိ, ဝီရိယဗလံ ဟောတိ, သတိဗလံ ဟောတိ, သမာဓိဗလံ ဟောတိ, ပညာဗလံ ဟောတိ, ဟိရိဗလံ ဟောတိ, ဩတ္တပ္ပဗလံ ဟောတိ, အလောဘော ဟောတိ, အဒေါသော ဟောတိ, အမောဟော ဟောတိ, အနဘိဇ္ဈာ ဟောတိ, အဗျာပါဒေါ ဟောတိ, သမ္မာဒိဋ္ဌိ ဟောတိ, ဟိရီ ဟောတိ, ဩတ္တပ္ပံ ဟောတိ, ကာယပဿဒ္ဓိ ဟောတိ, စိတ္တပဿဒ္ဓိ ဟောတိ, ကာယလဟုတာ ဟောတိ, စိတ္တလဟုတာ ဟောတိ, ကာယမုဒုတာ ဟောတိ, စိတ္တမုဒုတာ ဟောတိ, ကာယကမ္မညတာ ဟောတိ, စိတ္တကမ္မညတာ ဟောတိ ကာယပါဂုညတာ ဟောတိ, စိတ္တပါဂုညတာ ဟောတိ, ကာယုဇုကတာ ဟောတိ, စိတ္တုဇုကတာ ဟောတိ, သတိ ဟောတိ, သမ္ပဇညံ ဟောတိ, သမထော ဟောတိ, ဝိပဿနာ ဟောတိ, ပဂ္ဂါဟော ဟောတိ, အဝိက္ခေပေါ ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ.
</Paragraph>

</Division>
<Division number="151" book="dhs" e="ch" v="29" p="40">

<Paragraph number="549" book="dhs">
ကတမော တသ္မိံ သမယေ ဖဿော ဟောတိ? ယော တသ္မိံ သမယေ ဖဿော ဖုသနာ သမ္ဖုသနာ သမ္ဖုသိတတ္တံ—  အယံ တသ္မိံ သမယေ ဖဿော ဟောတိ.
</Paragraph>

</Division>
<Division number="152" book="dhs" e="ch" v="29" p="41">

<Paragraph number="550" book="dhs">
ကတမာ တသ္မိံ သမယေ ဝေဒနာ ဟောတိ? ယံ တသ္မိံ သမယေ တဇ္ဇာမနောဝိညာဏဓာတုသမ္ဖဿဇံ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ—  အယံ တသ္မိံ သမယေ ဝေဒနာ ဟောတိ …ပေ… .
</Paragraph>

</Division>
<Division number="153" book="dhs" e="ch" v="29" p="41">

<Paragraph number="551" book="dhs">
ကတမာ တသ္မိံ သမယေ ဥပေက္ခာ ဟောတိ? ယံ တသ္မိံ သမယေ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ—  အယံ တသ္မိံ သမယေ ဥပေက္ခာ ဟောတိ …ပေ… .
</Paragraph>

</Division>
<Division number="154" book="dhs" e="ch" v="29" p="41">

<Paragraph number="552" book="dhs">
ကတမံ တသ္မိံ သမယေ ဥပေက္ခိန္ဒြိယံ ဟောတိ? ယံ တသ္မိံ သမယေ စေတသိကံ နေဝ သာတံ နာသာတံ စေတောသမ္ဖဿဇံ အဒုက္ခမသုခံ ဝေဒယိတံ စေတောသမ္ဖဿဇာ အဒုက္ခမသုခါ ဝေဒနာ—  ဣဒံ တသ္မိံ သမယေ ဥပေက္ခိန္ဒြိယံ ဟောတိ …ပေ…  ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

<Paragraph number="553" book="dhs">
တသ္မိံ ခေါ ပန သမယေ စတ္တာရော ခန္ဓာ ဟောန္တိ, ဒွါယတနာနိ ဟောန္တိ, ဒွေ ဓာတုယော ဟောန္တိ, တယော အာဟာရာ ဟောန္တိ, အဋ္ဌိန္ဒြိယာနိ ဟောန္တိ, စတုရင်္ဂိကံ ဈာနံ ဟောတိ, ပဉ္စင်္ဂိကော မဂ္ဂေါ ဟောတိ, သတ္တ ဗလာနိ ဟောန္တိ, တယော ဟေတူ ဟောန္တိ, ဧကော ဖဿော ဟောတိ …ပေ…  ဧကံ ဓမ္မာယတနံ ဟောတိ, ဧကာ ဓမ္မဓာတု ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

</Division>
<Division number="155" book="dhs" e="ch" v="29" p="41">

<Paragraph number="554" book="dhs">
ကတမော တသ္မိံ သမယေ သင်္ခါရက္ခန္ဓော ဟောတိ? ဖဿော စေတနာ ဝိတက္ကော ဝိစာရော စိတ္တဿေကဂ္ဂတာ သဒ္ဓိန္ဒြိယံ ဝီရိယိန္ဒြိယံ သတိန္ဒြိယံ သမာဓိန္ဒြိယံ ပညိန္ဒြိယံ ဇီဝိတိန္ဒြိယံ သမ္မာဒိဋ္ဌိ သမ္မာသင်္ကပ္ပေါ သမ္မာဝါယာမော သမ္မာသတိ သမ္မာသမာဓိ သဒ္ဓါဗလံ ဝီရိယဗလံ သတိဗလံ သမာဓိဗလံ ပညာဗလံ ဟိရိဗလံ ဩတ္တပ္ပဗလံ အလောဘော အဒေါသော အမောဟော အနဘိဇ္ဈာ အဗျာပါဒေါ သမ္မာဒိဋ္ဌိ ဟိရီ ဩတ္တပ္ပံ ကာယပဿဒ္ဓိ စိတ္တပဿဒ္ဓိ ကာယလဟုတာ စိတ္တလဟုတာ ကာယမုဒုတာ စိတ္တမုဒုတာ ကာယကမ္မညတာ စိတ္တကမ္မညတာ ကာယပါဂုညတာ စိတ္တပါဂုညတာ ကာယုဇုကတာ စိတ္တုဇုကတာ သတိ သမ္ပဇညံ သမထော ဝိပဿနာ ပဂ္ဂါဟော အဝိက္ခေပေါ.
</Paragraph>

<Paragraph number="555" book="dhs">
ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ ဌပေတွာ ဝေဒနာက္ခန္ဓံ ဌပေတွာ သညာက္ခန္ဓံ ဌပေတွာ ဝိညာဏက္ခန္ဓံ—  အယံ တသ္မိံ သမယေ သင်္ခါရက္ခန္ဓော ဟောတိ …ပေ…  ဣမေ ဓမ္မာ ကုသလာ.

</Paragraph>
</Division>

<Paragraph number="556" type="center" book="dhs">
ပဉ္စမံ စိတ္တံ.


</Paragraph>

<Division number="156" book="dhs" e="ch" v="29" p="42">

<Paragraph number="557" book="dhs">
ကတမေ ဓမ္မာ ကုသလာ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ ဥပေက္ခာသဟဂတံ ဉာဏသမ္ပယုတ္တံ သသင်္ခါရေန ရူပါရမ္မဏံ ဝါ …ပေ…  ဓမ္မာရမ္မဏံ ဝါ ယံ ယံ ဝါ ပနာရဗ္ဘ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ ကုသလာ.

</Paragraph>
</Division>

<Paragraph number="558" type="center" book="dhs">
ဆဋ္ဌံ စိတ္တံ.


</Paragraph>

<Division number="157" book="dhs" e="ch" v="29" p="42">

<Paragraph number="559" book="dhs">
ကတမေ ဓမ္မာ ကုသလာ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ ဥပေက္ခာသဟဂတံ ဉာဏဝိပ္ပယုတ္တံ ရူပါရမ္မဏံ ဝါ သဒ္ဒါရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ, တသ္မိံ သမယေ ဖဿော ဟောတိ, ဝေဒနာ ဟောတိ, သညာ ဟောတိ, စေတနာ ဟောတိ, စိတ္တံ ဟောတိ, ဝိတက္ကော ဟောတိ, ဝိစာရော ဟောတိ, ဥပေက္ခာ ဟောတိ, စိတ္တဿေကဂ္ဂတာ ဟောတိ, သဒ္ဓိန္ဒြိယံ ဟောတိ, ဝီရိယိန္ဒြိယံ ဟောတိ, သတိန္ဒြိယံ ဟောတိ, သမာဓိန္ဒြိယံ ဟောတိ, မနိန္ဒြိယံ ဟောတိ, ဥပေက္ခိန္ဒြိယံ ဟောတိ, ဇီဝိတိန္ဒြိယံ ဟောတိ, သမ္မာသင်္ကပ္ပေါ ဟောတိ, သမ္မာဝါယာမော ဟောတိ, သမ္မာသတိ ဟောတိ, သမ္မာသမာဓိ ဟောတိ, သဒ္ဓါဗလံ ဟောတိ, ဝီရိယဗလံ ဟောတိ, သတိဗလံ ဟောတိ, သမာဓိဗလံ ဟောတိ, ဟိရိဗလံ ဟောတိ, ဩတ္တပ္ပဗလံ ဟောတိ, အလောဘော ဟောတိ, အဒေါသော ဟောတိ, အနဘိဇ္ဈာ ဟောတိ, အဗျာပါဒေါ ဟောတိ, ဟိရီ ဟောတိ, ဩတ္တပ္ပံ ဟောတိ, ကာယပဿဒ္ဓိ ဟောတိ, စိတ္တပဿဒ္ဓိ ဟောတိ, ကာယလဟုတာ ဟောတိ, စိတ္တလဟုတာ ဟောတိ, ကာယမုဒုတာ ဟောတိ, စိတ္တမုဒုတာ ဟောတိ, ကာယကမ္မညတာ ဟောတိ, စိတ္တကမ္မညတာ ဟောတိ, ကာယပါဂုညတာ ဟောတိ, စိတ္တပါဂုညတာ ဟောတိ, ကာယုဇုကတာ ဟောတိ, စိတ္တုဇုကတာ ဟောတိ, သတိ ဟောတိ, သမထော ဟောတိ, ပဂ္ဂါဟော ဟောတိ, အဝိက္ခေပေါ ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

<Paragraph number="560" book="dhs">
တသ္မိံ ခေါ ပန သမယေ စတ္တာရော ခန္ဓာ ဟောန္တိ, ဒွါယတနာနိ ဟောန္တိ, ဒွေ ဓာတုယော ဟောန္တိ, တယော အာဟာရာ ဟောန္တိ, သတ္တိန္ဒြိယာနိ ဟောန္တိ, စတုရင်္ဂိကံ ဈာနံ ဟောတိ, စတုရင်္ဂိကော မဂ္ဂေါ ဟောတိ, ဆ ဗလာနိ ဟောန္တိ, ဒွေ ဟေတူ ဟောန္တိ, ဧကော ဖဿော ဟောတိ …ပေ…  ဧကံ ဓမ္မာယတနံ ဟောတိ, ဧကာ ဓမ္မဓာတု ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ …ပေ… .
</Paragraph>

</Division>
<Division number="158" book="dhs" e="ch" v="29" p="43">

<Paragraph number="561" book="dhs">
ကတမော တသ္မိံ သမယေ သင်္ခါရက္ခန္ဓော ဟောတိ? ဖဿော စေတနာ ဝိတက္ကော ဝိစာရော စိတ္တဿေကဂ္ဂတာ သဒ္ဓိန္ဒြိယံ ဝီရိယိန္ဒြိယံ သတိန္ဒြိယံ သမာဓိန္ဒြိယံ ဇီဝိတိန္ဒြိယံ သမ္မာသင်္ကပ္ပေါ သမ္မာဝါယာမော သမ္မာသတိ သမ္မာသမာဓိ သဒ္ဓါဗလံ ဝီရိယဗလံ သတိဗလံ သမာဓိဗလံ ဟိရိဗလံ ဩတ္တပ္ပဗလံ အလောဘော အဒေါသော အနဘိဇ္ဈာ အဗျာပါဒေါ ဟိရီ ဩတ္တပ္ပံ ကာယပဿဒ္ဓိ စိတ္တပဿဒ္ဓိ ကာယလဟုတာ စိတ္တလဟုတာ ကာယမုဒုတာ စိတ္တမုဒုတာ ကာယကမ္မညတာ စိတ္တကမ္မညတာ ကာယပါဂုညတာ စိတ္တပါဂုညတာ ကာယုဇုကတာ စိတ္တုဇုကတာ သတိ သမထော ပဂ္ဂါဟော အဝိက္ခေပေါ.
</Paragraph>

<Paragraph number="562" book="dhs">
ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ ဌပေတွာ ဝေဒနာက္ခန္ဓံ ဌပေတွာ သညာက္ခန္ဓံ ဌပေတွာ ဝိညာဏက္ခန္ဓံ—  အယံ တသ္မိံ သမယေ သင်္ခါရက္ခန္ဓော ဟောတိ …ပေ…  ဣမေ ဓမ္မာ ကုသလာ.

</Paragraph>
</Division>

<Paragraph number="563" type="center" book="dhs">
သတ္တမံ စိတ္တံ.


</Paragraph>

<Division number="159" book="dhs" e="ch" v="29" p="43">

<Paragraph number="564" book="dhs">
ကတမေ ဓမ္မာ ကုသလာ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ ဥပေက္ခာသဟဂတံ ဉာဏဝိပ္ပယုတ္တံ သသင်္ခါရေန ရူပါရမ္မဏံ ဝါ …ပေ…  ဓမ္မာရမ္မဏံ ဝါ ယံ ယံ ဝါ ပနာရဗ္ဘ, တသ္မိံ သမယေ ဖဿော ဟောတိ …ပေ…  အဝိက္ခေပေါ ဟောတိ …ပေ…  ဣမေ ဓမ္မာ ကုသလာ.

</Paragraph>
</Division>

<Paragraph number="565" type="center" book="dhs">
အဋ္ဌမံ စိတ္တံ.

  
အဋ္ဌ ကာမာဝစရမဟာကုသလစိတ္တာနိ.

  
ဒုတိယဘာဏဝါရော.
</Paragraph>