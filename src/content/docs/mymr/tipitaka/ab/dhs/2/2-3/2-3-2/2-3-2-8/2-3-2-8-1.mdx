---
title: 2.3.2.8.1 နီဝရဏဒုက
tableOfContents: false
sidebar:
  order: 1
type: tipitaka
basket: ab
book: dhs
review:
  current: review
  updated: '2025-10-27T21:47:37.046382'
  updated_by: ''
  notes: ''
  history:
  - state: review
    date: '2025-10-27T21:47:37.046382'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1158" book="dhs" e="ch" v="29" p="232">

<Paragraph number="1852" book="dhs">
ကတမေ ဓမ္မာ နီဝရဏာ? ဆ နီဝရဏာ—  ကာမစ္ဆန္ဒနီဝရဏံ, ဗျာပါဒနီဝရဏံ, ထိနမိဒ္ဓနီဝရဏံ, ဥဒ္ဓစ္စကုက္ကုစ္စနီဝရဏံ, ဝိစိကိစ္ဆာနီဝရဏံ, အဝိဇ္ဇာနီဝရဏံ.
</Paragraph>

</Division>
<Division number="1159" book="dhs" e="ch" v="29" p="232">

<Paragraph number="1853" book="dhs">
တတ္ထ ကတမံ ကာမစ္ဆန္ဒနီဝရဏံ? ယော ကာမေသု ကာမစ္ဆန္ဒော ကာမရာဂေါ ကာမနန္ဒီ ကာမတဏှာ ကာမသိနေဟော ကာမပရိဠာဟော ကာမမုစ္ဆာ ကာမဇ္ဈောသာနံ—  ဣဒံ ဝုစ္စတိ ကာမစ္ဆန္ဒနီဝရဏံ.
</Paragraph>

</Division>
<Division number="1160" book="dhs" e="ch" v="29" p="232">

<Paragraph number="1854" book="dhs">
တတ္ထ ကတမံ ဗျာပါဒနီဝရဏံ? အနတ္ထံ မေ အစရီတိ အာဃာတော ဇာယတိ, အနတ္ထံ မေ စရတီတိ အာဃာတော ဇာယတိ; အနတ္ထံ မေ စရိဿတီတိ အာဃာတော ဇာယတိ; ပိယဿ မေ မနာပဿ အနတ္ထံ အစရိ …ပေ…  အနတ္ထံ စရတိ …ပေ…  အနတ္ထံ စရိဿတီတိ အာဃာတော ဇာယတိ, အပ္ပိယဿ မေ အမနာပဿ အတ္ထံ အစရိ …ပေ…  အတ္ထံ စရတိ …ပေ…  အတ္ထံ စရိဿတီတိ အာဃာတော ဇာယတိ, အဋ္ဌာနေ ဝါ ပန အာဃာတော ဇာယတိ. ယော ဧဝရူပေါ စိတ္တဿ အာဃာတော ပဋိဃာတော ပဋိဃံ ပဋိဝိရောဓော ကောပေါ ပကောပေါ သမ္ပကောပေါ ဒေါသော ပဒေါသော သမ္ပဒေါသော စိတ္တဿ ဗျာပတ္တိ မနောပဒေါသော ကောဓော ကုဇ္ဈနာ ကုဇ္ဈိတတ္တံ ဒေါသော ဒုဿနာ ဒုဿိတတ္တံ ဗျာပတ္တိ ဗျာပဇ္ဇနာ ဗျာပဇ္ဇိတတ္တံ ဝိရောဓော ပဋိဝိရောဓော စဏ္ဍိက္ကံ အသုရောပေါ အနတ္တမနတာ စိတ္တဿ—  ဣဒံ ဝုစ္စတိ ဗျာပါဒနီဝရဏံ.
</Paragraph>

</Division>
<Division number="1161" book="dhs" e="ch" v="29" p="233">

<Paragraph number="1855" book="dhs">
တတ္ထ ကတမံ ထိနမိဒ္ဓနီဝရဏံ? အတ္ထိ ထိနံ, အတ္ထိ မိဒ္ဓံ.
</Paragraph>

</Division>
<Division number="1162" book="dhs" e="ch" v="29" p="233">

<Paragraph number="1856" book="dhs">
တတ္ထ ကတမံ ထိနံ? ယာ စိတ္တဿ အကလ္လတာ အကမ္မညတာ ဩလီယနာ သလ္လီယနာ လီနံ လီယနာ လီယိတတ္တံ ထိနံ ထိယနာ ထိယိတတ္တံ စိတ္တဿ—  ဣဒံ ဝုစ္စတိ ထိနံ.
</Paragraph>

</Division>
<Division number="1163" book="dhs" e="ch" v="29" p="233">

<Paragraph number="1857" book="dhs">
တတ္ထ ကတမံ မိဒ္ဓံ? ယာ ကာယဿ အကလ္လတာ အကမ္မညတာ ဩနာဟော ပရိယောနာဟော အန္တောသမောရောဓော မိဒ္ဓံ သောပ္ပံ ပစလာယိကာ သောပ္ပံ သုပနာ သုပိတတ္တံ—  ဣဒံ ဝုစ္စတိ မိဒ္ဓံ. ဣတိ ဣဒဉ္စ ထိနံ, ဣဒဉ္စ မိဒ္ဓံ—  ဣဒံ ဝုစ္စတိ ထိနမိဒ္ဓနီဝရဏံ.
</Paragraph>

</Division>
<Division number="1164" book="dhs" e="ch" v="29" p="233">

<Paragraph number="1858" book="dhs">
တတ္ထ ကတမံ ဥဒ္ဓစ္စကုက္ကုစ္စနီဝရဏံ? အတ္ထိ ဥဒ္ဓစ္စံ, အတ္ထိ ကုက္ကုစ္စံ.
</Paragraph>

</Division>
<Division number="1165" book="dhs" e="ch" v="29" p="233">

<Paragraph number="1859" book="dhs">
တတ္ထ ကတမံ ဥဒ္ဓစ္စံ? ယံ စိတ္တဿ ဥဒ္ဓစ္စံ အဝူပသမော စေတသော ဝိက္ခေပေါ ဘန္တတ္တံ စိတ္တဿ—  ဣဒံ ဝုစ္စတိ ဥဒ္ဓစ္စံ.
</Paragraph>

</Division>
<Division number="1166" book="dhs" e="ch" v="29" p="233">

<Paragraph number="1860" book="dhs">
တတ္ထ ကတမံ ကုက္ကုစ္စံ? အကပ္ပိယေ ကပ္ပိယသညိတာ, ကပ္ပိယေ အကပ္ပိယသညိတာ, အဝဇ္ဇေ ဝဇ္ဇသညိတာ, ဝဇ္ဇေ အဝဇ္ဇသညိတာ. ယံ ဧဝရူပံ ကုက္ကုစ္စံ ကုက္ကုစ္စာယနာ ကုက္ကုစ္စာယိတတ္တံ စေတသော ဝိပ္ပဋိသာရော မနောဝိလေခေါ—  ဣဒံ ဝုစ္စတိ ကုက္ကုစ္စံ. ဣတိ ဣဒဉ္စ ဥဒ္ဓစ္စံ, ဣဒဉ္စ ကုက္ကုစ္စံ—  ဣဒံ ဝုစ္စတိ ဥဒ္ဓစ္စကုက္ကုစ္စနီဝရဏံ.
</Paragraph>

</Division>
<Division number="1167" book="dhs" e="ch" v="29" p="233">

<Paragraph number="1861" book="dhs">
တတ္ထ ကတမံ ဝိစိကိစ္ဆာနီဝရဏံ? သတ္ထရိ ကင်္ခတိ ဝိစိကိစ္ဆတိ, ဓမ္မေ ကင်္ခတိ ဝိစိကိစ္ဆတိ, သံဃေ ကင်္ခတိ ဝိစိကိစ္ဆတိ, သိက္ခာယ ကင်္ခတိ ဝိစိကိစ္ဆတိ, ပုဗ္ဗန္တေ ကင်္ခတိ ဝိစိကိစ္ဆတိ, အပရန္တေ ကင်္ခတိ ဝိစိကိစ္ဆတိ, ပုဗ္ဗန္တာပရန္တေ ကင်္ခတိ ဝိစိကိစ္ဆတိ, ဣဒပ္ပစ္စယတာ ပဋိစ္စသမုပ္ပန္နေသု ဓမ္မေသု ကင်္ခတိ ဝိစိကိစ္ဆတိ. ယာ ဧဝရူပါ ကင်္ခါ ကင်္ခါယနာ ကင်္ခါယိတတ္တံ ဝိမတိ ဝိစိကိစ္ဆာ ဒွေဠှကံ ဒွေဓာပထော သံသယော အနေကံသဂ္ဂါဟော အာသပ္ပနာ ပရိသပ္ပနာ အပရိယောဂါဟနာ ထမ္ဘိတတ္တံ စိတ္တဿ မနောဝိလေခေါ—  ဣဒံ ဝုစ္စတိ ဝိစိကိစ္ဆာနီဝရဏံ.
</Paragraph>

</Division>
<Division number="1168" book="dhs" e="ch" v="29" p="234">

<Paragraph number="1862" book="dhs">
တတ္ထ ကတမံ အဝိဇ္ဇာနီဝရဏံ? ဒုက္ခေ အညာဏံ, ဒုက္ခသမုဒယေ အညာဏံ, ဒုက္ခနိရောဓေ အညာဏံ, ဒုက္ခနိရောဓဂါမိနိယာ ပဋိပဒါယ အညာဏံ, ပုဗ္ဗန္တေ အညာဏံ, အပရန္တေ အညာဏံ, ပုဗ္ဗန္တာပရန္တေ အညာဏံ, ဣဒပ္ပစ္စယတာ ပဋိစ္စသမုပ္ပန္နေသု ဓမ္မေသု အညာဏံ; ယံ ဧဝရူပံ အညာဏံ အဒဿနံ အနဘိသမယော အနနုဗောဓော အသမ္ဗောဓော အပ္ပဋိဝေဓော အသင်္ဂါဟနာ အပရိယောဂါဟနာ အသမပေက္ခနာ အပစ္စဝေက္ခဏာ အပစ္စက္ခကမ္မံ ဒုမ္မေဇ္ဈံ ဗာလျံ အသမ္ပဇညံ မောဟော ပမောဟော သမ္မောဟော အဝိဇ္ဇာ အဝိဇ္ဇောဃော အဝိဇ္ဇာယောဂေါ အဝိဇ္ဇာနုသယော အဝိဇ္ဇာပရိယုဋ္ဌာနံ အဝိဇ္ဇာလင်္ဂီ မောဟော အကုသလမူလံ—  ဣဒံ ဝုစ္စတိ အဝိဇ္ဇာနီဝရဏံ.
</Paragraph>

<Paragraph number="1863" book="dhs">
ဣမေ ဓမ္မာ နီဝရဏာ.
</Paragraph>

</Division>
<Division number="1169" book="dhs" e="ch" v="29" p="234">

<Paragraph number="1864" book="dhs">
ကတမေ ဓမ္မာ နော နီဝရဏာ? တေ ဓမ္မေ ဌပေတွာ အဝသေသာ ကုသလာကုသလာဗျာကတာ ဓမ္မာ ကာမာဝစရာ, ရူပါဝစရာ, အရူပါဝစရာ, အပရိယာပန္နာ; ဝေဒနာက္ခန္ဓော …ပေ…  ဝိညာဏက္ခန္ဓော; သဗ္ဗဉ္စ ရူပံ, အသင်္ခတာ စ ဓာတု—  ဣမေ ဓမ္မာ နော နီဝရဏာ.
</Paragraph>
</Division>