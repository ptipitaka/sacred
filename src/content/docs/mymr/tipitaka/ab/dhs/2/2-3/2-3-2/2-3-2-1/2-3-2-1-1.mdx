---
title: "2.3.2.1.1 ဟေတုဒုက"
tableOfContents: false
sidebar:
  order: 1
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1059" book="dhs">

<Paragraph number="1725" book="dhs">
ကတမေ ဓမ္မာ ဟေတူ? တယော ကုသလဟေတူ, တယော အကုသလဟေတူ, တယော အဗျာကတဟေတူ, နဝ ကာမာဝစရဟေတူ ဆ ရူပါဝစရဟေတူ, ဆ အရူပါဝစရဟေတူ, ဆ အပရိယာပန္နဟေတူ.
</Paragraph>

</Division>
<Division number="1060" book="dhs">

<Paragraph number="1726" book="dhs">
တတ္ထ ကတမေ တယော ကုသလဟေတူ? အလောဘော, အဒေါသော, အမောဟော.
</Paragraph>

</Division>
<Division number="1061" book="dhs">

<Paragraph number="1727" book="dhs">
တတ္ထ ကတမော အလောဘော? ယော အလောဘော အလုဗ္ဘနာ အလုဗ္ဘိတတ္တံ အသာရာဂေါ အသာရဇ္ဇနာ အသာရဇ္ဇိတတ္တံ အနဘိဇ္ဈာ အလောဘော ကုသလမူလံ—  အယံ ဝုစ္စတိ အလောဘော.
</Paragraph>

</Division>
<Division number="1062" book="dhs">

<Paragraph number="1728" book="dhs">
တတ္ထ ကတမော အဒေါသော? ယော အဒေါသော အဒုဿနာ အဒုဿိတတ္တံ မေတ္တိ မေတ္တာယနာ မေတ္တာယိတတ္တံ အနုဒ္ဒါ အနုဒ္ဒါယနာ အနုဒါယိတတ္တံ ဟိတေသိတာ အနုကမ္ပာ အဗျာပါဒေါ အဗျာပဇ္ဇော အဒေါသော ကုသလမူလံ—  အယံ ဝုစ္စတိ အဒေါသော.
</Paragraph>

</Division>
<Division number="1063" book="dhs">

<Paragraph number="1729" book="dhs">
တတ္ထ ကတမော အမောဟော? ဒုက္ခေ ဉာဏံ, ဒုက္ခသမုဒယေ ဉာဏံ, ဒုက္ခနိရောဓေ ဉာဏံ, ဒုက္ခနိရောဓဂါမိနိယာ ပဋိပဒါယ ဉာဏံ, ပုဗ္ဗန္တေ ဉာဏံ, အပရန္တေ ဉာဏံ, ပုဗ္ဗန္တာပရန္တေ ဉာဏံ, ဣဒပ္ပစ္စယတာ ပဋိစ္စသမုပ္ပန္နေသု ဓမ္မေသု ဉာဏံ, ယာ ဧဝရူပါ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ—  အယံ ဝုစ္စတိ အမောဟော.
</Paragraph>

<Paragraph number="1730" book="dhs">
ဣမေ တယော ကုသလဟေတူ.
</Paragraph>

</Division>
<Division number="1064" book="dhs">

<Paragraph number="1731" book="dhs">
တတ္ထ ကတမေ တယော အကုသလဟေတူ? လောဘော, ဒေါသော, မောဟော.
</Paragraph>

</Division>
<Division number="1065" book="dhs">

<Paragraph number="1732" book="dhs">
တတ္ထ ကတမော လောဘော? ယော ရာဂေါ သာရာဂေါ အနုနယော အနုရောဓော နန္ဒီ နန္ဒီရာဂေါ စိတ္တဿ သာရာဂေါ ဣစ္ဆာ မုစ္ဆာ အဇ္ဈောသာနံ ဂေဓော ပလိဂေဓော သင်္ဂေါ ပင်္ကော ဧဇာ မာယာ ဇနိကာ သဉ္ဇနနီ သိဗ္ဗိနီ ဇာလိနီ သရိတာ ဝိသတ္တိကာ သုတ္တံ ဝိသဋာ အာယူဟိနီ ဒုတိယာ ပဏိဓိ ဘဝနေတ္တိ ဝနံ ဝနထော သန္ထဝေါ သိနေဟော အပေက္ခာ ပဋိဗန္ဓု အာသာ အာသိသနာ အာသိသိတတ္တံ ရူပါသာ သဒ္ဒါသာ ဂန္ဓာသာ ရသာသာ ဖောဋ္ဌဗ္ဗာသာ လာဘာသာ ဓနာသာ ပုတ္တာသာ ဇီဝိတာသာ ဇပ္ပါ ပဇပ္ပါ အဘိဇပ္ပါ ဇပ္ပါ ဇပ္ပနာ ဇပ္ပိတတ္တံ လောလုပ္ပံ လောလုပ္ပါယနာ လောလုပ္ပါယိတတ္တံ ပုစ္ဆဉ္ဇိကတာ သာဓုကမျတာ အဓမ္မရာဂေါ ဝိသမလောဘော နိကန္တိ နိကာမနာ ပတ္ထနာ ပိဟနာ သမ္ပတ္ထနာ ကာမတဏှာ ဘဝတဏှာ ဝိဘဝတဏှာ ရူပတဏှာ အရူပတဏှာ နိရောဓတဏှာ ရူပတဏှာ သဒ္ဒတဏှာ ဂန္ဓတဏှာ ရသတဏှာ ဖောဋ္ဌဗ္ဗတဏှာ ဓမ္မတဏှာ ဩဃော ယောဂေါ ဂန္ထော ဥပါဒါနံ အာဝရဏံ နီဝရဏံ ဆာဒနံ ဗန္ဓနံ ဥပက္ကိလေသော အနုသယော ပရိယုဋ္ဌာနံ လတာ ဝေဝိစ္ဆံ ဒုက္ခမူလံ ဒုက္ခနိဒါနံ ဒုက္ခပ္ပဘဝေါ မာရပါသော မာရဗဠိသံ မာရဝိသယော တဏှာနဒီ တဏှာဇာလံ တဏှာဂဒ္ဒုလံ တဏှာသမုဒ္ဒေါ အဘိဇ္ဈာ လောဘော အကုသလမူလံ—  အယံ ဝုစ္စတိ လောဘော.
</Paragraph>

</Division>
<Division number="1066" book="dhs">

<Paragraph number="1733" book="dhs">
တတ္ထ ကတမော ဒေါသော? အနတ္ထံ မေ အစရီတိ အာဃာတော ဇာယတိ, အနတ္ထံ မေ စရတီတိ အာဃာတော ဇာယတိ, အနတ္ထံ မေ စရိဿတီတိ အာဃာတော ဇာယတိ, ပိယဿ မေ မနာပဿ အနတ္ထံ အစရိ …ပေ…  အနတ္ထံ စရတိ …ပေ…  အနတ္ထံ စရိဿတီတိ အာဃာတော ဇာယတိ, အပ္ပိယဿ မေ အမနာပဿ အတ္ထံ အစရိ …ပေ…  အတ္ထံ စရတိ …ပေ…  အတ္ထံ စရိဿတီတိ အာဃာတော ဇာယတိ, အဋ္ဌာနေ ဝါ ပန အာဃာတော ဇာယတိ. ယော ဧဝရူပေါ စိတ္တဿ အာဃာတော ပဋိဃာတော ပဋိဃံ ပဋိဝိရောဓော ကောပေါ ပကောပေါ သမ္ပကောပေါ ဒေါသော ပဒေါသော သမ္ပဒေါသော စိတ္တဿ ဗျာပတ္တိ မနောပဒေါသော ကောဓော ကုဇ္ဈနာ ကုဇ္ဈိတတ္တံ ဒေါသော ဒုဿနာ ဒုဿိတတ္တံ ဗျာပတ္တိ ဗျာပဇ္ဇနာ ဗျာပဇ္ဇိတတ္တံ ဝိရောဓော ပဋိဝိရောဓော စဏ္ဍိက္ကံ အသုရောပေါ အနတ္တမနတာ စိတ္တဿ—  အယံ ဝုစ္စတိ ဒေါသော.
</Paragraph>

</Division>
<Division number="1067" book="dhs">

<Paragraph number="1734" book="dhs">
တတ္ထ ကတမော မောဟော? ဒုက္ခေ အညာဏံ, ဒုက္ခသမုဒယေ အညာဏံ, ဒုက္ခနိရောဓေ အညာဏံ, ဒုက္ခနိရောဓဂါမိနိယာ ပဋိပဒါယ အညာဏံ, ပုဗ္ဗန္တေ အညာဏံ, အပရန္တေ အညာဏံ, ပုဗ္ဗန္တာပရန္တေ အညာဏံ, ဣဒပ္ပစ္စယတာ ပဋိစ္စသမုပ္ပန္နေသု ဓမ္မေသု အညာဏံ, ယံ ဧဝရူပံ အညာဏံ အဒဿနံ အနဘိသမယော အနနုဗောဓော အသမ္ဗောဓော အပ္ပဋိဝေဓော အသင်္ဂါဟနာ အပရိယောဂါဟနာ အသမပေက္ခနာ အပစ္စဝေက္ခဏာ အပစ္စက္ခကမ္မံ ဒုမ္မေဇ္ဈံ ဗာလျံ အသမ္ပဇညံ မောဟော ပမောဟော သမ္မောဟော အဝိဇ္ဇာ အဝိဇ္ဇောဃော အဝိဇ္ဇာယောဂေါ အဝိဇ္ဇာနုသယော အဝိဇ္ဇာပရိယုဋ္ဌာနံ အဝိဇ္ဇာလင်္ဂီ မောဟော အကုသလမူလံ—  အယံ ဝုစ္စတိ မောဟော.
</Paragraph>

<Paragraph number="1735" book="dhs">
ဣမေ တယော အကုသလဟေတူ.
</Paragraph>

</Division>
<Division number="1068" book="dhs">

<Paragraph number="1736" book="dhs">
တတ္ထ ကတမေ တယော အဗျာကတဟေတူ? ကုသလာနံ ဝါ ဓမ္မာနံ ဝိပါကတော ကိရိယာဗျာကတေသု ဝါ ဓမ္မေသု အလောဘော အဒေါသော အမောဟော—  ဣမေ တယော အဗျာကတဟေတူ.
</Paragraph>

</Division>
<Division number="1069" book="dhs">

<Paragraph number="1737" book="dhs">
တတ္ထ ကတမေ နဝ ကာမာဝစရဟေတူ? တယော ကုသလဟေတူ, တယော အကုသလဟေတူ, တယော အဗျာကတဟေတူ—  ဣမေ နဝ ကာမာဝစရဟေတူ.
</Paragraph>

</Division>
<Division number="1070" book="dhs">

<Paragraph number="1738" book="dhs">
တတ္ထ ကတမေ ဆ ရူပါဝစရဟေတူ? တယော ကုသလဟေတူ, တယော အဗျာကတဟေတူ—  ဣမေ ဆ ရူပါဝစရဟေတူ.
</Paragraph>

</Division>
<Division number="1071" book="dhs">

<Paragraph number="1739" book="dhs">
တတ္ထ ကတမေ ဆ အရူပါဝစရဟေတူ? တယော ကုသလဟေတူ, တယော အဗျာကတဟေတူ—  ဣမေ ဆ အရူပါဝစရဟေတူ.
</Paragraph>

</Division>
<Division number="1072" book="dhs">

<Paragraph number="1740" book="dhs">
တတ္ထ ကတမေ ဆ အပရိယာပန္နဟေတူ? တယော ကုသလဟေတူ, တယော အဗျာကတဟေတူ—  ဣမေ ဆ အပရိယာပန္နဟေတူ.
</Paragraph>

</Division>
<Division number="1073" book="dhs">

<Paragraph number="1741" book="dhs">
တတ္ထ ကတမေ တယော ကုသလဟေတူ? အလောဘော, အဒေါသော, အမောဟော.
</Paragraph>

</Division>
<Division number="1074" book="dhs">

<Paragraph number="1742" book="dhs">
တတ္ထ ကတမော အလောဘော? ယော အလောဘော အလုဗ္ဘနာ အလုဗ္ဘိတတ္တံ အသာရာဂေါ အသာရဇ္ဇနာ အသာရဇ္ဇိတတ္တံ အနဘိဇ္ဈာ အလောဘော ကုသလမူလံ—  အယံ ဝုစ္စတိ အလောဘော.
</Paragraph>

</Division>
<Division number="1075" book="dhs">

<Paragraph number="1743" book="dhs">
တတ္ထ ကတမော အဒေါသော? ယော အဒေါသော အဒုဿနာ အဒုဿိတတ္တံ …ပေ…  အဗျာပါဒေါ အဗျာပဇ္ဇော အဒေါသော ကုသလမူလံ—  အယံ ဝုစ္စတိ အဒေါသော.
</Paragraph>

</Division>
<Division number="1076" book="dhs">

<Paragraph number="1744" book="dhs">
တတ္ထ ကတမော အမောဟော? ဒုက္ခေ ဉာဏံ, ဒုက္ခသမုဒယေ ဉာဏံ, ဒုက္ခနိရောဓေ ဉာဏံ, ဒုက္ခနိရောဓဂါမိနိယာ ပဋိပဒါယ ဉာဏံ, ပုဗ္ဗန္တေ ဉာဏံ, အပရန္တေ ဉာဏံ, ပုဗ္ဗန္တာပရန္တေ ဉာဏံ, ဣဒပ္ပစ္စယတာ ပဋိစ္စသမုပ္ပန္နေသု ဓမ္မေသု ဉာဏံ, ယာ ဧဝရူပါ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ ဓမ္မဝိစယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ—  အယံ ဝုစ္စတိ အမောဟော.
</Paragraph>

<Paragraph number="1745" book="dhs">
ဣမေ တယော ကုသလဟေတူ.
</Paragraph>

</Division>
<Division number="1077" book="dhs">

<Paragraph number="1746" book="dhs">
တတ္ထ ကတမေ တယော အဗျာကတဟေတူ? ကုသလာနံ ဓမ္မာနံ ဝိပါကတော အလောဘော အဒေါသော အမောဟော—  ဣမေ တယော အဗျာကတဟေတူ. ဣမေ ဆ အပရိယာပန္နဟေတူ—  ဣမေ ဓမ္မာ ဟေတူ.
</Paragraph>

</Division>
<Division number="1078" book="dhs">

<Paragraph number="1747" book="dhs">
ကတမေ ဓမ္မာ န ဟေတူ? တေ ဓမ္မေ ဌပေတွာ, အဝသေသာ ကုသလာကုသလာဗျာကတာ ဓမ္မာ ကာမာဝစရာ, ရူပါဝစရာ, အရူပါဝစရာ, အပရိယာပန္နာ; ဝေဒနာက္ခန္ဓော …ပေ…  ဝိညာဏက္ခန္ဓော; သဗ္ဗဉ္စ ရူပံ, အသင်္ခတာ စ ဓာတု—  ဣမေ ဓမ္မာ န ဟေတူ.
</Paragraph>
</Division>