---
title: "2.4.1.2 ဝေဒနာတ္တိက"
tableOfContents: false
sidebar:
  order: 12
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1387" book="dhs">

<Paragraph number="2093" book="dhs">
ကတမေ ဓမ္မာ သုခါယ ဝေဒနာယ သမ္ပယုတ္တာ? ကာမာဝစရကုသလတော စတ္တာရော သောမနဿသဟဂတစိတ္တုပ္ပါဒါ, အကုသလတော စတ္တာရော ကာမာဝစရကုသလဿ ဝိပါကတော စ ကိရိယတော စ ပဉ္စ, ရူပါဝစရတိကစတုက္ကဇ္ဈာနာ ကုသလတော စ ဝိပါကတော စ ကိရိယတော စ, လောကုတ္တရတိကစတုက္ကဇ္ဈာနာ ကုသလတော စ ဝိပါကတော စ, ဧတ္ထုပ္ပန္နံ သုခံ ဝေဒနံ ဌပေတွာ—  ဣမေ ဓမ္မာ သုခါယ ဝေဒနာယ သမ္ပယုတ္တာ.
</Paragraph>

</Division>
<Division number="1388" book="dhs">

<Paragraph number="2094" book="dhs">
ကတမေ ဓမ္မာ ဒုက္ခာယ ဝေဒနာယ သမ္ပယုတ္တာ? ဒွေ ဒေါမနဿသဟဂတစိတ္တုပ္ပါဒါ, ဒုက္ခသဟဂတံ ကာယဝိညာဏံ, ဧတ္ထုပ္ပန္နံ ဒုက္ခံ ဝေဒနံ ဌပေတွာ—  ဣမေ ဓမ္မာ ဒုက္ခာယ ဝေဒနာယ သမ္ပယုတ္တာ.
</Paragraph>

</Division>
<Division number="1389" book="dhs">

<Paragraph number="2095" book="dhs">
ကတမေ ဓမ္မာ အဒုက္ခမသုခါယ ဝေဒနာယ သမ္ပယုတ္တာ? ကာမာဝစရကုသလတော စတ္တာရော ဥပေက္ခာသဟဂတစိတ္တုပ္ပါဒါ, အကုသလတော ဆ, ကာမာဝစရကုသလဿ ဝိပါကတော ဒသ, အကုသလဿ ဝိပါကတော ဆ, ကိရိယတော ဆ, ရူပါဝစရံ စတုတ္ထံ ဈာနံ ကုသလတော စ ဝိပါကတော စ ကိရိယတော စ, စတ္တာရော အရူပါဝစရာ ကုသလတော စ ဝိပါကတော စ ကိရိယတော စ, လောကုတ္တရံ စတုတ္ထံ ဈာနံ ကုသလတော စ ဝိပါကတော စ, ဧတ္ထုပ္ပန္နံ အဒုက္ခမသုခံ ဝေဒနံ ဌပေတွာ—  ဣမေ ဓမ္မာ အဒုက္ခမသုခါယ ဝေဒနာယ သမ္ပယုတ္တာ. တိဿော စ ဝေဒနာ, ရူပဉ္စ, နိဗ္ဗာနဉ္စ—  ဣမေ ဓမ္မာ န ဝတ္တဗ္ဗာ သုခါယ ဝေဒနာယ သမ္ပယုတ္တာတိပိ, ဒုက္ခာယ ဝေဒနာယ သမ္ပယုတ္တာတိပိ, အဒုက္ခမသုခါယ ဝေဒနာယ သမ္ပယုတ္တာတိပိ.
</Paragraph>
</Division>