---
title: 2.1.1.1 ပဒဘာဇနီ
tableOfContents: false
sidebar:
  order: 1
type: tipitaka
basket: ab
book: dhs
review:
  current: review
  updated: '2025-10-27T21:47:36.609482'
  updated_by: ''
  notes: ''
  history:
  - state: review
    date: '2025-10-27T21:47:36.609482'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="dhs" e="ch" v="29" p="4">

<Paragraph number="368" book="dhs">
ကတမေ ဓမ္မာ ကုသလာ? ယသ္မိံ သမယေ ကာမာဝစရံ ကုသလံ စိတ္တံ ဥပ္ပန္နံ ဟောတိ သောမနဿသဟဂတံ ဉာဏသမ္ပယုတ္တံ ရူပါရမ္မဏံ ဝါ သဒ္ဒါရမ္မဏံ ဝါ ဂန္ဓာရမ္မဏံ ဝါ ရသာရမ္မဏံ ဝါ ဖောဋ္ဌဗ္ဗာရမ္မဏံ ဝါ ဓမ္မာရမ္မဏံ ဝါ ယံ ယံ ဝါ ပနာရဗ္ဘ, တသ္မိံ သမယေ—
</Paragraph>

<Paragraph number="369" book="dhs">
ဖဿော ဟောတိ, ဝေဒနာ ဟောတိ, သညာ ဟောတိ, စေတနာ ဟောတိ, စိတ္တံ ဟောတိ, (1)
</Paragraph>

<Paragraph number="370" book="dhs">
ဝိတက္ကော ဟောတိ, ဝိစာရော ဟောတိ, ပီတိ ဟောတိ, သုခံ ဟောတိ, စိတ္တဿေကဂ္ဂတာ ဟောတိ, (2)
</Paragraph>

<Paragraph number="371" book="dhs">
သဒ္ဓိန္ဒြိယံ ဟောတိ, ဝီရိယိန္ဒြိယံ ဟောတိ, သတိန္ဒြိယံ ဟောတိ, သမာဓိန္ဒြိယံ ဟောတိ, ပညိန္ဒြိယံ ဟောတိ, မနိန္ဒြိယံ ဟောတိ, သောမနဿိန္ဒြိယံ ဟောတိ, ဇီဝိတိန္ဒြိယံ ဟောတိ, (3)
</Paragraph>

<Paragraph number="372" book="dhs">
သမ္မာဒိဋ္ဌိ ဟောတိ, သမ္မာသင်္ကပ္ပေါ ဟောတိ, သမ္မာဝါယာမော ဟောတိ, သမ္မာသတိ ဟောတိ, သမ္မာသမာဓိ ဟောတိ, (4)
</Paragraph>

<Paragraph number="373" book="dhs">
သဒ္ဓါဗလံ ဟောတိ, ဝီရိယဗလံ ဟောတိ, သတိဗလံ ဟောတိ, သမာဓိဗလံ ဟောတိ, ပညာဗလံ ဟောတိ, ဟိရိဗလံ ဟောတိ, ဩတ္တပ္ပဗလံ ဟောတိ, (5)
</Paragraph>

<Paragraph number="374" book="dhs">
အလောဘော ဟောတိ, အဒေါသော ဟောတိ, အမောဟော ဟောတိ, အနဘိဇ္ဈာ ဟောတိ, အဗျာပါဒေါ ဟောတိ, သမ္မာဒိဋ္ဌိ ဟောတိ, (6)
</Paragraph>

<Paragraph number="375" book="dhs">
ဟိရီ ဟောတိ, ဩတ္တပ္ပံ ဟောတိ, (7)
</Paragraph>

<Paragraph number="376" book="dhs">
ကာယပဿဒ္ဓိ ဟောတိ, စိတ္တပဿဒ္ဓိ ဟောတိ, ကာယလဟုတာ ဟောတိ, စိတ္တလဟုတာ ဟောတိ, ကာယမုဒုတာ ဟောတိ, စိတ္တမုဒုတာ ဟောတိ, ကာယကမ္မညတာ ဟောတိ, စိတ္တကမ္မညတာ ဟောတိ, ကာယပါဂုညတာ ဟောတိ, စိတ္တပါဂုညတာ ဟောတိ, ကာယုဇုကတာ ဟောတိ, စိတ္တုဇုကတာ ဟောတိ, (8)
</Paragraph>

<Paragraph number="377" book="dhs">
သတိ ဟောတိ, သမ္ပဇညံ ဟောတိ, (9)
</Paragraph>

<Paragraph number="378" book="dhs">
သမထော ဟောတိ, ဝိပဿနာ ဟောတိ, (10)
</Paragraph>

<Paragraph number="379" book="dhs">
ပဂ္ဂါဟော ဟောတိ, အဝိက္ခေပေါ ဟောတိ; (11)
</Paragraph>

<Paragraph number="380" book="dhs">
ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ.
</Paragraph>

</Division>
<Division number="2" book="dhs" e="ch" v="29" p="4">

<Paragraph number="381" book="dhs">
ကတမော တသ္မိံ သမယေ ဖဿော ဟောတိ? ယော တသ္မိံ သမယေ ဖဿော ဖုသနာ သမ္ဖုသနာ သမ္ဖုသိတတ္တံ—  အယံ တသ္မိံ သမယေ ဖဿော ဟောတိ.
</Paragraph>

</Division>
<Division number="3" book="dhs" e="ch" v="29" p="4">

<Paragraph number="382" book="dhs">
ကတမာ တသ္မိံ သမယေ ဝေဒနာ ဟောတိ? ယံ တသ္မိံ သမယေ တဇ္ဇာမနောဝိညာဏဓာတုသမ္ဖဿဇံ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ—  အယံ တသ္မိံ သမယေ ဝေဒနာ ဟောတိ.
</Paragraph>

</Division>
<Division number="4" book="dhs" e="ch" v="29" p="4">

<Paragraph number="383" book="dhs">
ကတမာ တသ္မိံ သမယေ သညာ ဟောတိ? ယာ တသ္မိံ သမယေ တဇ္ဇာမနောဝိညာဏဓာတုသမ္ဖဿဇာ သညာ သဉ္ဇာနနာ သဉ္ဇာနိတတ္တံ—  အယံ တသ္မိံ သမယေ သညာ ဟောတိ.
</Paragraph>

</Division>
<Division number="5" book="dhs" e="ch" v="29" p="4">

<Paragraph number="384" book="dhs">
ကတမာ တသ္မိံ သမယေ စေတနာ ဟောတိ? ယာ တသ္မိံ သမယေ တဇ္ဇာမနောဝိညာဏဓာတုသမ္ဖဿဇာ စေတနာ သဉ္စေတနာ စေတယိတတ္တံ—  အယံ တသ္မိံ သမယေ စေတနာ ဟောတိ.
</Paragraph>

</Division>
<Division number="6" book="dhs" e="ch" v="29" p="4">

<Paragraph number="385" book="dhs">
ကတမံ တသ္မိံ သမယေ စိတ္တံ ဟောတိ? ယံ တသ္မိံ သမယေ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  ဣဒံ တသ္မိံ သမယေ စိတ္တံ ဟောတိ.
</Paragraph>

</Division>
<Division number="7" book="dhs" e="ch" v="29" p="4">

<Paragraph number="386" book="dhs">
ကတမော တသ္မိံ သမယေ ဝိတက္ကော ဟောတိ? ယော တသ္မိံ သမယေ တက္ကော ဝိတက္ကော သင်္ကပ္ပေါ အပ္ပနာ ဗျပ္ပနာ စေတသော အဘိနိရောပနာ သမ္မာသင်္ကပ္ပေါ—  အယံ တသ္မိံ သမယေ ဝိတက္ကော ဟောတိ.
</Paragraph>

</Division>
<Division number="8" book="dhs" e="ch" v="29" p="4">

<Paragraph number="387" book="dhs">
ကတမော တသ္မိံ သမယေ ဝိစာရော ဟောတိ? ယော တသ္မိံ သမယေ စာရော ဝိစာရော အနုဝိစာရော ဥပဝိစာရော စိတ္တဿ အနုသန္ဓာနတာ အနုပေက္ခနတာ—  အယံ တသ္မိံ သမယေ ဝိစာရော ဟောတိ.
</Paragraph>

</Division>
<Division number="9" book="dhs" e="ch" v="29" p="4">

<Paragraph number="388" book="dhs">
ကတမာ တသ္မိံ သမယေ ပီတိ ဟောတိ? ယာ တသ္မိံ သမယေ ပီတိ ပါမောဇ္ဇံ အာမောဒနာ ပမောဒနာ ဟာသော ပဟာသော ဝိတ္တိ ဩဒဂျံ အတ္တမနတာ စိတ္တဿ—  အယံ တသ္မိံ သမယေ ပီတိ ဟောတိ.
</Paragraph>

</Division>
<Division number="10" book="dhs" e="ch" v="29" p="4">

<Paragraph number="389" book="dhs">
ကတမံ တသ္မိံ သမယေ သုခံ ဟောတိ? ယံ တသ္မိံ သမယေ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ—  ဣဒံ တသ္မိံ သမယေ သုခံ ဟောတိ.
</Paragraph>

</Division>
<Division number="11" book="dhs" e="ch" v="29" p="5">

<Paragraph number="390" book="dhs">
ကတမာ တသ္မိံ သမယေ စိတ္တဿေကဂ္ဂတာ ဟောတိ? ယာ တသ္မိံ သမယေ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ သမ္မာသမာဓိ—  အယံ တသ္မိံ သမယေ စိတ္တဿေကဂ္ဂတာ ဟောတိ.
</Paragraph>

</Division>
<Division number="12" book="dhs" e="ch" v="29" p="5">

<Paragraph number="391" book="dhs">
ကတမံ တသ္မိံ သမယေ သဒ္ဓိန္ဒြိယံ ဟောတိ? ယာ တသ္မိံ သမယေ သဒ္ဓါ သဒ္ဒဟနာ ဩကပ္ပနာ အဘိပ္ပသာဒေါ သဒ္ဓါ သဒ္ဓိန္ဒြိယံ သဒ္ဓါဗလံ—  ဣဒံ တသ္မိံ သမယေ သဒ္ဓိန္ဒြိယံ ဟောတိ.
</Paragraph>

</Division>
<Division number="13" book="dhs" e="ch" v="29" p="5">

<Paragraph number="392" book="dhs">
ကတမံ တသ္မိံ သမယေ ဝီရိယိန္ဒြိယံ ဟောတိ? ယော တသ္မိံ သမယေ စေတသိကော ဝီရိယာရမ္ဘော နိက္ကမော ပရက္ကမော ဥယျာမော ဝါယာမော ဥဿာဟော ဥဿောဠှီ ထာမော ဓိတိ အသိထိလပရက္ကမတာ အနိက္ခိတ္တဆန္ဒတာ အနိက္ခိတ္တဓုရတာ ဓုရသမ္ပဂ္ဂါဟော ဝီရိယံ ဝီရိယိန္ဒြိယံ ဝီရိယဗလံ သမ္မာဝါယာမော—  ဣဒံ တသ္မိံ သမယေ ဝီရိယိန္ဒြိယံ ဟောတိ.
</Paragraph>

</Division>
<Division number="14" book="dhs" e="ch" v="29" p="5">

<Paragraph number="393" book="dhs">
ကတမံ တသ္မိံ သမယေ သတိန္ဒြိယံ ဟောတိ? ယာ တသ္မိံ သမယေ သတိ အနုဿတိ ပဋိဿတိ သတိ သရဏတာ ဓာရဏတာ အပိလာပနတာ အသမ္မုဿနတာ သတိ သတိန္ဒြိယံ သတိဗလံ သမ္မာသတိ—  ဣဒံ တသ္မိံ သမယေ သတိန္ဒြိယံ ဟောတိ.
</Paragraph>

</Division>
<Division number="15" book="dhs" e="ch" v="29" p="5">

<Paragraph number="394" book="dhs">
ကတမံ တသ္မိံ သမယေ သမာဓိန္ဒြိယံ ဟောတိ? ယာ တသ္မိံ သမယေ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ သမ္မာသမာဓိ—  ဣဒံ တသ္မိံ သမယေ သမာဓိန္ဒြိယံ ဟောတိ.
</Paragraph>

</Division>
<Division number="16" book="dhs" e="ch" v="29" p="5">

<Paragraph number="395" book="dhs">
ကတမံ တသ္မိံ သမယေ ပညိန္ဒြိယံ ဟောတိ? ယာ တသ္မိံ သမယေ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ—  ဣဒံ တသ္မိံ သမယေ ပညိန္ဒြိယံ ဟောတိ.
</Paragraph>

</Division>
<Division number="17" book="dhs" e="ch" v="29" p="5">

<Paragraph number="396" book="dhs">
ကတမံ တသ္မိံ သမယေ မနိန္ဒြိယံ ဟောတိ? ယံ တသ္မိံ သမယေ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာမနောဝိညာဏဓာတု—  ဣဒံ တသ္မိံ သမယေ မနိန္ဒြိယံ ဟောတိ.
</Paragraph>

</Division>
<Division number="18" book="dhs" e="ch" v="29" p="5">

<Paragraph number="397" book="dhs">
ကတမံ တသ္မိံ သမယေ သောမနဿိန္ဒြိယံ ဟောတိ? ယံ တသ္မိံ သမယေ စေတသိကံ သာတံ စေတသိကံ သုခံ စေတောသမ္ဖဿဇံ သာတံ သုခံ ဝေဒယိတံ စေတောသမ္ဖဿဇာ သာတာ သုခါ ဝေဒနာ—  ဣဒံ တသ္မိံ သမယေ သောမနဿိန္ဒြိယံ ဟောတိ.
</Paragraph>

</Division>
<Division number="19" book="dhs" e="ch" v="29" p="5">

<Paragraph number="398" book="dhs">
ကတမံ တသ္မိံ သမယေ ဇီဝိတိန္ဒြိယံ ဟောတိ? ယော တေသံ အရူပီနံ ဓမ္မာနံ အာယု ဌိတိ ယပနာ ယာပနာ ဣရိယနာ ဝတ္တနာ ပါလနာ ဇီဝိတံ ဇီဝိတိန္ဒြိယံ—  ဣဒံ တသ္မိံ သမယေ ဇီဝိတိန္ဒြိယံ ဟောတိ.
</Paragraph>

</Division>
<Division number="20" book="dhs" e="ch" v="29" p="5">

<Paragraph number="399" book="dhs">
ကတမာ တသ္မိံ သမယေ သမ္မာဒိဋ္ဌိ ဟောတိ? ယာ တသ္မိံ သမယေ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ—  အယံ တသ္မိံ သမယေ သမ္မာဒိဋ္ဌိ ဟောတိ.
</Paragraph>

</Division>
<Division number="21" book="dhs" e="ch" v="29" p="6">

<Paragraph number="400" book="dhs">
ကတမော တသ္မိံ သမယေ သမ္မာသင်္ကပ္ပေါ ဟောတိ? ယော တသ္မိံ သမယေ တက္ကော ဝိတက္ကော သင်္ကပ္ပေါ အပ္ပနာ ဗျပ္ပနာ စေတသော အဘိနိရောပနာ သမ္မာသင်္ကပ္ပေါ—  အယံ တသ္မိံ သမယေ သမ္မာသင်္ကပ္ပေါ ဟောတိ.
</Paragraph>

</Division>
<Division number="22" book="dhs" e="ch" v="29" p="6">

<Paragraph number="401" book="dhs">
ကတမော တသ္မိံ သမယေ သမ္မာဝါယာမော ဟောတိ? ယော တသ္မိံ သမယေ စေတသိကော ဝီရိယာရမ္ဘော နိက္ကမော ပရက္ကမော ဥယျာမော ဝါယာမော ဥဿာဟော ဥဿောဠှီ ထာမော ဓိတိ အသိထိလပရက္ကမတာ အနိက္ခိတ္တဆန္ဒတာ အနိက္ခိတ္တဓုရတာ ဓုရသမ္ပဂ္ဂါဟော ဝီရိယံ ဝီရိယိန္ဒြိယံ ဝီရိယဗလံ သမ္မာဝါယာမော—  အယံ တသ္မိံ သမယေ သမ္မာဝါယာမော ဟောတိ.
</Paragraph>

</Division>
<Division number="23" book="dhs" e="ch" v="29" p="21">

<Paragraph number="402" book="dhs">
ကတမာ တသ္မိံ သမယေ သမ္မာသတိ ဟောတိ? ယာ တသ္မိံ သမယေ သတိ အနုဿတိ ပဋိဿတိ သတိ သရဏတာ ဓာရဏတာ အပိလာပနတာ အသမ္မုဿနတာ သတိ သတိန္ဒြိယံ သတိဗလံ သမ္မာသတိ—  အယံ တသ္မိံ သမယေ သမ္မာသတိ ဟောတိ.
</Paragraph>

</Division>
<Division number="24" book="dhs" e="ch" v="29" p="21">

<Paragraph number="403" book="dhs">
ကတမော တသ္မိံ သမယေ သမ္မာသမာဓိ ဟောတိ? ယာ တသ္မိံ သမယေ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ သမ္မာသမာဓိ—  အယံ တသ္မိံ သမယေ သမ္မာသမာဓိ ဟောတိ.
</Paragraph>

</Division>
<Division number="25" book="dhs" e="ch" v="29" p="21">

<Paragraph number="404" book="dhs">
ကတမံ တသ္မိံ သမယေ သဒ္ဓါဗလံ ဟောတိ? ယာ တသ္မိံ သမယေ သဒ္ဓါ သဒ္ဒဟနာ ဩကပ္ပနာ အဘိပ္ပသာဒေါ သဒ္ဓါ သဒ္ဓိန္ဒြိယံ သဒ္ဓါဗလံ—  ဣဒံ တသ္မိံ သမယေ သဒ္ဓါဗလံ ဟောတိ.
</Paragraph>

</Division>
<Division number="26" book="dhs" e="ch" v="29" p="21">

<Paragraph number="405" book="dhs">
ကတမံ တသ္မိံ သမယေ ဝီရိယဗလံ ဟောတိ? ယော တသ္မိံ သမယေ စေတသိကော ဝီရိယာရမ္ဘော နိက္ကမော ပရက္ကမော ဥယျာမော ဝါယာမော ဥဿာဟော ဥဿောဠှီ ထာမော ဓိတိ အသိထိလပရက္ကမတာ အနိက္ခိတ္တဆန္ဒတာ အနိက္ခိတ္တဓုရတာ ဓုရသမ္ပဂ္ဂါဟော ဝီရိယံ ဝီရိယိန္ဒြိယံ ဝီရိယဗလံ သမ္မာဝါယာမော—  ဣဒံ တသ္မိံ သမယေ ဝီရိယဗလံ ဟောတိ.
</Paragraph>

</Division>
<Division number="27" book="dhs" e="ch" v="29" p="21">

<Paragraph number="406" book="dhs">
ကတမံ တသ္မိံ သမယေ သတိဗလံ ဟောတိ? ယာ တသ္မိံ သမယေ သတိ အနုဿတိ ပဋိဿတိ သတိ သရဏတာ ဓာရဏတာ အပိလာပနတာ အသမ္မုဿနတာ သတိ သတိန္ဒြိယံ သတိဗလံ သမ္မာသတိ—  ဣဒံ တသ္မိံ သမယေ သတိဗလံ ဟောတိ.
</Paragraph>

</Division>
<Division number="28" book="dhs" e="ch" v="29" p="21">

<Paragraph number="407" book="dhs">
ကတမံ တသ္မိံ သမယေ သမာဓိဗလံ ဟောတိ? ယာ တသ္မိံ သမယေ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ သမ္မာသမာဓိ—  ဣဒံ တသ္မိံ သမယေ သမာဓိဗလံ ဟောတိ.
</Paragraph>

</Division>
<Division number="29" book="dhs" e="ch" v="29" p="22">

<Paragraph number="408" book="dhs">
ကတမံ တသ္မိံ သမယေ ပညာဗလံ ဟောတိ? ယာ တသ္မိံ သမယေ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ—  ဣဒံ တသ္မိံ သမယေ ပညာဗလံ ဟောတိ.
</Paragraph>

</Division>
<Division number="30" book="dhs" e="ch" v="29" p="22">

<Paragraph number="409" book="dhs">
ကတမံ တသ္မိံ သမယေ ဟိရိဗလံ ဟောတိ? ယံ တသ္မိံ သမယေ ဟိရီယတိ ဟိရိယိတဗ္ဗေန ဟိရီယတိ ပါပကာနံ အကုသလာနံ ဓမ္မာနံ သမာပတ္တိယာ—  ဣဒံ တသ္မိံ သမယေ ဟိရိဗလံ ဟောတိ.
</Paragraph>

</Division>
<Division number="31" book="dhs" e="ch" v="29" p="22">

<Paragraph number="410" book="dhs">
ကတမံ တသ္မိံ သမယေ ဩတ္တပ္ပဗလံ ဟောတိ? ယံ တသ္မိံ သမယေ ဩတ္တပ္ပတိ ဩတ္တပ္ပိတဗ္ဗေန ဩတ္တပ္ပတိ ပါပကာနံ အကုသလာနံ ဓမ္မာနံ သမာပတ္တိယာ—  ဣဒံ တသ္မိံ သမယေ ဩတ္တပ္ပဗလံ ဟောတိ.
</Paragraph>

</Division>
<Division number="32" book="dhs" e="ch" v="29" p="22">

<Paragraph number="411" book="dhs">
ကတမော တသ္မိံ သမယေ အလောဘော ဟောတိ? ယော တသ္မိံ သမယေ အလောဘော အလုဗ္ဘနာ အလုဗ္ဘိတတ္တံ အသာရာဂေါ အသာရဇ္ဇနာ အသာရဇ္ဇိတတ္တံ အနဘိဇ္ဈာ အလောဘော ကုသလမူလံ—  အယံ တသ္မိံ သမယေ အလောဘော ဟောတိ.
</Paragraph>

</Division>
<Division number="33" book="dhs" e="ch" v="29" p="22">

<Paragraph number="412" book="dhs">
ကတမော တသ္မိံ သမယေ အဒေါသော ဟောတိ? ယော တသ္မိံ သမယေ အဒေါသော အဒုဿနာ အဒုဿိတတ္တံ အဗျာပါဒေါ အဗျာပဇ္ဇော အဒေါသော ကုသလမူလံ—  အယံ တသ္မိံ သမယေ အဒေါသော ဟောတိ.
</Paragraph>

</Division>
<Division number="34" book="dhs" e="ch" v="29" p="22">

<Paragraph number="413" book="dhs">
ကတမော တသ္မိံ သမယေ အမောဟော ဟောတိ? ယာ တသ္မိံ သမယေ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ အမောဟော ကုသလမူလံ—  အယံ တသ္မိံ သမယေ အမောဟော ဟောတိ.
</Paragraph>

</Division>
<Division number="35" book="dhs" e="ch" v="29" p="23">

<Paragraph number="414" book="dhs">
ကတမာ တသ္မိံ သမယေ အနဘိဇ္ဈာ ဟောတိ? ယော တသ္မိံ သမယေ အလောဘော အလုဗ္ဘနာ အလုဗ္ဘိတတ္တံ အသာရာဂေါ အသာရဇ္ဇနာ အသာရဇ္ဇိတတ္တံ အနဘိဇ္ဈာ အလောဘော ကုသလမူလံ—  အယံ တသ္မိံ သမယေ အနဘိဇ္ဈာ ဟောတိ.
</Paragraph>

</Division>
<Division number="36" book="dhs" e="ch" v="29" p="23">

<Paragraph number="415" book="dhs">
ကတမော တသ္မိံ သမယေ အဗျာပါဒေါ ဟောတိ? ယော တသ္မိံ သမယေ အဒေါသော အဒုဿနာ အဒုဿိတတ္တံ အဗျာပါဒေါ အဗျာပဇ္ဇော အဒေါသော ကုသလမူလံ—  အယံ တသ္မိံ သမယေ အဗျာပါဒေါ ဟောတိ.
</Paragraph>

</Division>
<Division number="37" book="dhs" e="ch" v="29" p="23">

<Paragraph number="416" book="dhs">
ကတမာ တသ္မိံ သမယေ သမ္မာဒိဋ္ဌိ ဟောတိ? ယာ တသ္မိံ သမယေ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ—  အယံ တသ္မိံ သမယေ သမ္မာဒိဋ္ဌိ ဟောတိ.
</Paragraph>

</Division>
<Division number="38" book="dhs" e="ch" v="29" p="23">

<Paragraph number="417" book="dhs">
ကတမာ တသ္မိံ သမယေ ဟိရီ ဟောတိ? ယံ တသ္မိံ သမယေ ဟိရီယတိ ဟိရိယိတဗ္ဗေန ဟိရီယတိ ပါပကာနံ အကုသလာနံ ဓမ္မာနံ သမာပတ္တိယာ—  အယံ တသ္မိံ သမယေ ဟိရီ ဟောတိ.
</Paragraph>

</Division>
<Division number="39" book="dhs" e="ch" v="29" p="23">

<Paragraph number="418" book="dhs">
ကတမံ တသ္မိံ သမယေ ဩတ္တပ္ပံ ဟောတိ? ယံ တသ္မိံ သမယေ ဩတ္တပ္ပတိ ဩတ္တပ္ပိတဗ္ဗေန ဩတ္တပ္ပတိ ပါပကာနံ အကုသလာနံ ဓမ္မာနံ သမာပတ္တိယာ—  ဣဒံ တသ္မိံ သမယေ ဩတ္တပ္ပံ ဟောတိ.
</Paragraph>

</Division>
<Division number="40" book="dhs" e="ch" v="29" p="23">

<Paragraph number="419" book="dhs">
ကတမာ တသ္မိံ သမယေ ကာယပဿဒ္ဓိ ဟောတိ? ယာ တသ္မိံ သမယေ ဝေဒနာက္ခန္ဓဿ သညာက္ခန္ဓဿ သင်္ခါရက္ခန္ဓဿ ပဿဒ္ဓိ ပဋိပဿဒ္ဓိ ပဿမ္ဘနာ ပဋိပဿမ္ဘနာ ပဋိပဿမ္ဘိတတ္တံ—  အယံ တသ္မိံ သမယေ ကာယပဿဒ္ဓိ ဟောတိ.
</Paragraph>

</Division>
<Division number="41" book="dhs" e="ch" v="29" p="23">

<Paragraph number="420" book="dhs">
ကတမာ တသ္မိံ သမယေ စိတ္တပဿဒ္ဓိ ဟောတိ? ယာ တသ္မိံ သမယေ ဝိညာဏက္ခန္ဓဿ ပဿဒ္ဓိ ပဋိပဿဒ္ဓိ ပဿမ္ဘနာ ပဋိပဿမ္ဘနာ ပဋိပဿမ္ဘိတတ္တံ—  အယံ တသ္မိံ သမယေ စိတ္တပဿဒ္ဓိ ဟောတိ.
</Paragraph>

</Division>
<Division number="42" book="dhs" e="ch" v="29" p="24">

<Paragraph number="421" book="dhs">
ကတမာ တသ္မိံ သမယေ ကာယလဟုတာ ဟောတိ? ယာ တသ္မိံ သမယေ ဝေဒနာက္ခန္ဓဿ သညာက္ခန္ဓဿ သင်္ခါရက္ခန္ဓဿ လဟုတာ လဟုပရိဏာမတာ အဒန္ဓနတာ အဝိတ္ထနတာ—  အယံ တသ္မိံ သမယေ ကာယလဟုတာ ဟောတိ.
</Paragraph>

</Division>
<Division number="43" book="dhs" e="ch" v="29" p="24">

<Paragraph number="422" book="dhs">
ကတမာ တသ္မိံ သမယေ စိတ္တလဟုတာ ဟောတိ? ယာ တသ္မိံ သမယေ ဝိညာဏက္ခန္ဓဿ လဟုတာ လဟုပရိဏာမတာ အဒန္ဓနတာ အဝိတ္ထနတာ—  အယံ တသ္မိံ သမယေ စိတ္တလဟုတာ ဟောတိ.
</Paragraph>

</Division>
<Division number="44" book="dhs" e="ch" v="29" p="24">

<Paragraph number="423" book="dhs">
ကတမာ တသ္မိံ သမယေ ကာယမုဒုတာ ဟောတိ? ယာ တသ္မိံ သမယေ ဝေဒနာက္ခန္ဓဿ သညာက္ခန္ဓဿ သင်္ခါရက္ခန္ဓဿ မုဒုတာ မဒ္ဒဝတာ အကက္ခဠတာ အကထိနတာ—  အယံ တသ္မိံ သမယေ ကာယမုဒုတာ ဟောတိ.
</Paragraph>

</Division>
<Division number="45" book="dhs" e="ch" v="29" p="24">

<Paragraph number="424" book="dhs">
ကတမာ တသ္မိံ သမယေ စိတ္တမုဒုတာ ဟောတိ? ယာ တသ္မိံ သမယေ ဝိညာဏက္ခန္ဓဿ မုဒုတာ မဒ္ဒဝတာ အကက္ခဠတာ အကထိနတာ—  အယံ တသ္မိံ သမယေ စိတ္တမုဒုတာ ဟောတိ.
</Paragraph>

</Division>
<Division number="46" book="dhs" e="ch" v="29" p="24">

<Paragraph number="425" book="dhs">
ကတမာ တသ္မိံ သမယေ ကာယကမ္မညတာ ဟောတိ? ယာ တသ္မိံ သမယေ ဝေဒနာက္ခန္ဓဿ သညာက္ခန္ဓဿ သင်္ခါရက္ခန္ဓဿ ကမ္မညတာ ကမ္မညတ္တံ ကမ္မညဘာဝေါ—  အယံ တသ္မိံ သမယေ ကာယကမ္မညတာ ဟောတိ.
</Paragraph>

</Division>
<Division number="47" book="dhs" e="ch" v="29" p="24">

<Paragraph number="426" book="dhs">
ကတမာ တသ္မိံ သမယေ စိတ္တကမ္မညတာ ဟောတိ? ယာ တသ္မိံ သမယေ ဝိညာဏက္ခန္ဓဿ ကမ္မညတာ ကမ္မညတ္တံ ကမ္မညဘာဝေါ—  အယံ တသ္မိံ သမယေ စိတ္တကမ္မညတာ ဟောတိ.
</Paragraph>

</Division>
<Division number="48" book="dhs" e="ch" v="29" p="24">

<Paragraph number="427" book="dhs">
ကတမာ တသ္မိံ သမယေ ကာယပါဂုညတာ ဟောတိ? ယာ တသ္မိံ သမယေ ဝေဒနာက္ခန္ဓဿ သညာက္ခန္ဓဿ သင်္ခါရက္ခန္ဓဿ ပဂုဏတာ ပဂုဏတ္တံ ပဂုဏဘာဝေါ—  အယံ တသ္မိံ သမယေ ကာယပါဂုညတာ ဟောတိ.
</Paragraph>

</Division>
<Division number="49" book="dhs" e="ch" v="29" p="24">

<Paragraph number="428" book="dhs">
ကတမာ တသ္မိံ သမယေ စိတ္တပါဂုညတာ ဟောတိ? ယာ တသ္မိံ သမယေ ဝိညာဏက္ခန္ဓဿ ပဂုဏတာ ပဂုဏတ္တံ ပဂုဏဘာဝေါ—  အယံ တသ္မိံ သမယေ စိတ္တပါဂုညတာ ဟောတိ.
</Paragraph>

</Division>
<Division number="50" book="dhs" e="ch" v="29" p="24">

<Paragraph number="429" book="dhs">
ကတမာ တသ္မိံ သမယေ ကာယုဇုကတာ ဟောတိ? ယာ တသ္မိံ သမယေ ဝေဒနာက္ခန္ဓဿ သညာက္ခန္ဓဿ သင်္ခါရက္ခန္ဓဿ ဥဇုတာ ဥဇုကတာ အဇိမှတာ အဝင်္ကတာ အကုဋိလတာ—  အယံ တသ္မိံ သမယေ ကာယုဇုကတာ ဟောတိ.
</Paragraph>

</Division>
<Division number="51" book="dhs" e="ch" v="29" p="25">

<Paragraph number="430" book="dhs">
ကတမာ တသ္မိံ သမယေ စိတ္တုဇုကတာ ဟောတိ? ယာ တသ္မိံ သမယေ ဝိညာဏက္ခန္ဓဿ ဥဇုတာ ဥဇုကတာ အဇိမှတာ အဝင်္ကတာ အကုဋိလတာ—  အယံ တသ္မိံ သမယေ စိတ္တုဇုကတာ ဟောတိ.
</Paragraph>

</Division>
<Division number="52" book="dhs" e="ch" v="29" p="25">

<Paragraph number="431" book="dhs">
ကတမာ တသ္မိံ သမယေ သတိ ဟောတိ? ယာ တသ္မိံ သမယေ သတိ အနုဿတိ ပဋိဿတိ သတိ သရဏတာ ဓာရဏတာ အပိလာပနတာ အသမ္မုဿနတာ သတိ သတိန္ဒြိယံ သတိဗလံ သမ္မာသတိ—  အယံ တသ္မိံ သမယေ သတိ ဟောတိ.
</Paragraph>

</Division>
<Division number="53" book="dhs" e="ch" v="29" p="25">

<Paragraph number="432" book="dhs">
ကတမံ တသ္မိံ သမယေ သမ္ပဇညံ ဟောတိ? ယာ တသ္မိံ သမယေ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ—  ဣဒံ တသ္မိံ သမယေ သမ္ပဇညံ ဟောတိ.
</Paragraph>

</Division>
<Division number="54" book="dhs" e="ch" v="29" p="25">

<Paragraph number="433" book="dhs">
ကတမော တသ္မိံ သမယေ သမထော ဟောတိ? ယာ တသ္မိံ သမယေ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ သမ္မာသမာဓိ—  အယံ တသ္မိံ သမယေ သမထော ဟောတိ.
</Paragraph>

</Division>
<Division number="55" book="dhs" e="ch" v="29" p="25">

<Paragraph number="434" book="dhs">
ကတမာ တသ္မိံ သမယေ ဝိပဿနာ ဟောတိ? ယာ တသ္မိံ သမယေ ပညာ ပဇာနနာ ဝိစယော ပဝိစယော ဓမ္မဝိစယော သလ္လက္ခဏာ ဥပလက္ခဏာ ပစ္စုပလက္ခဏာ ပဏ္ဍိစ္စံ ကောသလ္လံ နေပုညံ ဝေဘဗျာ စိန္တာ ဥပပရိက္ခာ ဘူရီ မေဓာ ပရိဏာယိကာ ဝိပဿနာ သမ္ပဇညံ ပတောဒေါ ပညာ ပညိန္ဒြိယံ ပညာဗလံ ပညာသတ္ထံ ပညာပါသာဒေါ ပညာအာလောကော ပညာဩဘာသော ပညာပဇ္ဇောတော ပညာရတနံ အမောဟော ဓမ္မဝိစယော သမ္မာဒိဋ္ဌိ—  အယံ တသ္မိံ သမယေ ဝိပဿနာ ဟောတိ.
</Paragraph>

</Division>
<Division number="56" book="dhs" e="ch" v="29" p="25">

<Paragraph number="435" book="dhs">
ကတမော တသ္မိံ သမယေ ပဂ္ဂါဟော ဟောတိ? ယော တသ္မိံ သမယေ စေတသိကော ဝီရိယာရမ္ဘော နိက္ကမော ပရက္ကမော ဥယျာမော ဝါယာမော ဥဿာဟော ဥဿောဠှီ ထာမော ဓိတိ အသိထိလပရက္ကမတာ အနိက္ခိတ္တဆန္ဒတာ အနိက္ခိတ္တဓုရတာ ဓုရသမ္ပဂ္ဂါဟော ဝီရိယံ ဝီရိယိန္ဒြိယံ ဝီရိယဗလံ သမ္မာဝါယာမော—  အယံ တသ္မိံ သမယေ ပဂ္ဂါဟော ဟောတိ.
</Paragraph>

</Division>
<Division number="57" book="dhs" e="ch" v="29" p="26">

<Paragraph number="436" book="dhs">
ကတမော တသ္မိံ သမယေ အဝိက္ခေပေါ ဟောတိ? ယာ တသ္မိံ သမယေ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ သမ္မာသမာဓိ—  အယံ တသ္မိံ သမယေ အဝိက္ခေပေါ ဟောတိ.
</Paragraph>

<Paragraph number="437" book="dhs">
ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ ကုသလာ.

</Paragraph>
</Division>

<Paragraph number="438" type="center" book="dhs">
ပဒဘာဇနီယံ နိဋ္ဌိတံ.

  
ပဌမဘာဏဝါရော.
</Paragraph>