---
title: "2.1.10.2 ကိရိယာမနောဝိညာဏဓာတုသောမနဿသဟဂတ"
tableOfContents: false
sidebar:
  order: 2
type: "tipitaka"
basket: "ab"
book: "dhs"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="568" book="dhs">

<Paragraph number="1072" book="dhs">
ကတမေ ဓမ္မာ အဗျာကတာ? ယသ္မိံ သမယေ မနောဝိညာဏဓာတု ဥပ္ပန္နာ ဟောတိ ကိရိယာ နေဝ ကုသလာ နာကုသလာ န စ ကမ္မဝိပါကာ သောမနဿသဟဂတာ ရူပါရမ္မဏာ ဝါ …ပေ…  ဓမ္မာရမ္မဏာ ဝါ ယံ ယံ ဝါ ပနာရဗ္ဘ, တသ္မိံ သမယေ ဖဿော ဟောတိ, ဝေဒနာ ဟောတိ, သညာ ဟောတိ, စေတနာ ဟောတိ, စိတ္တံ ဟောတိ, ဝိတက္ကော ဟောတိ, ဝိစာရော ဟောတိ, ပီတိ ဟောတိ, သုခံ ဟောတိ, စိတ္တဿေကဂ္ဂတာ ဟောတိ, ဝီရိယိန္ဒြိယံ ဟောတိ, သမာဓိန္ဒြိယံ ဟောတိ, မနိန္ဒြိယံ ဟောတိ, သောမနဿိန္ဒြိယံ ဟောတိ, ဇီဝိတိန္ဒြိယံ ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ အဗျာကတာ.
</Paragraph>

</Division>
<Division number="569" book="dhs">

<Paragraph number="1073" book="dhs">
ကတမော တသ္မိံ သမယေ ဖဿော ဟောတိ? ယော တသ္မိံ သမယေ ဖဿော ဖုသနာ သမ္ဖုသနာ သမ္ဖုသိတတ္တံ—  အယံ တသ္မိံ သမယေ ဖဿော ဟောတိ …ပေ… .
</Paragraph>

</Division>
<Division number="570" book="dhs">

<Paragraph number="1074" book="dhs">
ကတမာ တသ္မိံ သမယေ စိတ္တဿေကဂ္ဂတာ ဟောတိ? ယာ တသ္မိံ သမယေ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ—  အယံ တသ္မိံ သမယေ စိတ္တဿေကဂ္ဂတာ ဟောတိ.
</Paragraph>

</Division>
<Division number="571" book="dhs">

<Paragraph number="1075" book="dhs">
ကတမံ တသ္မိံ သမယေ ဝီရိယိန္ဒြိယံ ဟောတိ? ယော တသ္မိံ သမယေ စေတသိကော ဝီရိယာရမ္ဘော နိက္ကမော ပရက္ကမော ဥယျာမော ဝါယာမော ဥဿာဟော ဥဿောဠှီ ထာမော ဓိတိ အသိထိလပရက္ကမတာ အနိက္ခိတ္တဆန္ဒတာ အနိက္ခိတ္တဓုရတာ ဓုရသမ္ပဂ္ဂါဟော ဝီရိယံ ဝီရိယိန္ဒြိယံ ဝီရိယဗလံ—  ဣဒံ တသ္မိံ သမယေ ဝီရိယိန္ဒြိယံ ဟောတိ.
</Paragraph>

</Division>
<Division number="572" book="dhs">

<Paragraph number="1076" book="dhs">
ကတမံ တသ္မိံ သမယေ သမာဓိန္ဒြိယံ ဟောတိ? ယာ တသ္မိံ သမယေ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ—  ဣဒံ တသ္မိံ သမယေ သမာဓိန္ဒြိယံ ဟောတိ …ပေ…  ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ အဗျာကတာ.
</Paragraph>

<Paragraph number="1077" book="dhs">
တသ္မိံ ခေါ ပန သမယေ စတ္တာရော ခန္ဓာ ဟောန္တိ, ဒွါယတနာနိ ဟောန္တိ, ဒွေ ဓာတုယော ဟောန္တိ, တယော အာဟာရာ ဟောန္တိ, ပဉ္စိန္ဒြိယာနိ ဟောန္တိ, ဧကော ဖဿော ဟောတိ …ပေ…  ဧကာ မနောဝိညာဏဓာတု ဟောတိ, ဧကံ ဓမ္မာယတနံ ဟောတိ, ဧကာ ဓမ္မဓာတု ဟောတိ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ—  ဣမေ ဓမ္မာ အဗျာကတာ …ပေ… .
</Paragraph>

</Division>
<Division number="573" book="dhs">

<Paragraph number="1078" book="dhs">
ကတမော တသ္မိံ သမယေ သင်္ခါရက္ခန္ဓော ဟောတိ? ဖဿော စေတနာ ဝိတက္ကော ဝိစာရော ပီတိ စိတ္တဿေကဂ္ဂတာ ဝီရိယိန္ဒြိယံ သမာဓိန္ဒြိယံ ဇီဝိတိန္ဒြိယံ; ယေ ဝါ ပန တသ္မိံ သမယေ အညေပိ အတ္ထိ ပဋိစ္စသမုပ္ပန္နာ အရူပိနော ဓမ္မာ ဌပေတွာ ဝေဒနာက္ခန္ဓံ ဌပေတွာ သညာက္ခန္ဓံ ဌပေတွာ ဝိညာဏက္ခန္ဓံ—  အယံ တသ္မိံ သမယေ သင်္ခါရက္ခန္ဓော ဟောတိ …ပေ…  ဣမေ ဓမ္မာ အဗျာကတာ.

</Paragraph>
</Division>

<Paragraph number="1079" type="center" book="dhs">
ကိရိယာ မနောဝိညာဏဓာတု သောမနဿသဟဂတာ.
</Paragraph>