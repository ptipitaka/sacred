---
title: 7.3–5 အာယတပဏှိတာဒိတိလက္ခဏံ
tableOfContents: false
sidebar:
  order: 4
type: tipitaka
basket: su
book: pthi
review:
  current: review
  updated: '2025-10-27T21:48:34.531395'
  updated_by: ''
  notes: ''
  history:
  - state: review
    date: '2025-10-27T21:48:34.531395'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph number="425" type="center" book="pthi">
<Emphasis>အာယတပဏှိတာဒိတိလက္ခဏံ</Emphasis>
</Paragraph>

<Division number="206" book="pthi" e="ch" v="8" p="122">

<Paragraph number="426" book="pthi">
“ယမ္ပိ, ဘိက္ခဝေ, တထာဂတော ပုရိမံ ဇာတိံ ပုရိမံ ဘဝံ ပုရိမံ နိကေတံ ပုဗ္ဗေ မနုဿဘူတော သမာနော ပါဏာတိပါတံ ပဟာယ ပါဏာတိပါတာ ပဋိဝိရတော အဟောသိ နိဟိတဒဏ္ဍော နိဟိတသတ္ထော လဇ္ဇီ ဒယာပန္နော, သဗ္ဗပါဏဘူတဟိတာနုကမ္ပီ ဝိဟာသိ. သော တဿ ကမ္မဿ ကဋတ္တာ ဥပစိတတ္တာ ဥဿန္နတ္တာ ဝိပုလတ္တာ …ပေ…  သော တတော စုတော ဣတ္ထတ္တံ အာဂတော သမာနော ဣမာနိ တီဏိ မဟာပုရိသလက္ခဏာနိ ပဋိလဘတိ. အာယတပဏှိ စ ဟောတိ, ဒီဃင်္ဂုလိ စ ဗြဟ္မုဇုဂတ္တော စ.
</Paragraph>

<Paragraph number="427" book="pthi">
သော တေဟိ လက္ခဏေဟိ သမန္နာဂတော သစေ အဂါရံ အဇ္ဈာဝသတိ, ရာဇာ ဟောတိ စက္ကဝတ္တီ …ပေ…  ရာဇာ သမာနော ကိံ လဘတိ? ဒီဃာယုကော ဟောတိ စိရဋ္ဌိတိကော, ဒီဃမာယုံ ပါလေတိ, န သက္ကာ ဟောတိ အန္တရာ ဇီဝိတာ ဝေါရောပေတုံ ကေနစိ မနုဿဘူတေန ပစ္စတ္ထိကေန ပစ္စာမိတ္တေန. ရာဇာ သမာနော ဣဒံ လဘတိ …ပေ…  ဗုဒ္ဓေါ သမာနော ကိံ လဘတိ? ဒီဃာယုကော ဟောတိ စိရဋ္ဌိတိကော, ဒီဃမာယုံ ပါလေတိ, န သက္ကာ ဟောတိ အန္တရာ ဇီဝိတာ ဝေါရောပေတုံ ပစ္စတ္ထိကေဟိ ပစ္စာမိတ္တေဟိ သမဏေန ဝါ ဗြာဟ္မဏေန ဝါ ဒေဝေန ဝါ မာရေန ဝါ ဗြဟ္မုနာ ဝါ ကေနစိ ဝါ လောကသ္မိံ. ဗုဒ္ဓေါ သမာနော ဣဒံ လဘတိ”. ဧတမတ္ထံ ဘဂဝါ အဝေါစ.
</Paragraph>

</Division>
<Division number="207" book="pthi" e="ch" v="8" p="123">

<Paragraph number="428" book="pthi">
တတ္ထေတံ ဝုစ္စတိ—
</Paragraph>

<Paragraph number="429" type="verses" book="pthi">
_“မာရဏဝဓဘယတ္တနော ဝိဒိတွာ,_  
_ပဋိဝိရတော ပရံ မာရဏာယဟောသိ;_  
_တေန သုစရိတေန သဂ္ဂမဂမာ,_  
_သုကတဖလဝိပါကမနုဘောသိ._  

</Paragraph>

<Paragraph number="430" type="verses" book="pthi">
_စဝိယ ပုနရိဓာဂတော သမာနော,_  
_ပဋိလဘတိ ဣဓ တီဏိ လက္ခဏာနိ;_  
_ဘဝတိ ဝိပုလဒီဃပါသဏှိကော,_  
_ဗြဟ္မာဝ သုဇု သုဘော သုဇာတဂတ္တော._  

</Paragraph>

<Paragraph number="431" type="verses" book="pthi">
_သုဘုဇော သုသု သုသဏ္ဌိတော သုဇာတော,_  
_မုဒုတလုနင်္ဂုလိယဿ ဟောန္တိ;_  
_ဒီဃာ တီဘိ ပုရိသဝရဂ္ဂလက္ခဏေဟိ,_  
_စိရယပနာယ ကုမာရမာဒိသန္တိ._  

</Paragraph>

<Paragraph number="432" type="verses" book="pthi">
_ဘဝတိ ယဒိ ဂိဟီ စိရံ ယပေတိ,_  
_စိရတရံ ပဗ္ဗဇတိ ယဒိ တတော ဟိ;_  
_ယာပယတိ စ ဝသိဒ္ဓိဘာဝနာယ,_  
ဣတိ ဒီဃာယုကတာယ တံ နိမိတ္တန်”တိ._
</Paragraph>
</Division>