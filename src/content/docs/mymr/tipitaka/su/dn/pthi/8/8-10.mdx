---
title: 8.10 အာလသျဿ ဆ အာဒီနဝါ
tableOfContents: false
sidebar:
  order: 10
type: tipitaka
basket: su
book: pthi
review:
  current: review
  updated: '2025-10-23T09:13:29.886982'
  updated_by: ''
  notes: ''
  history:
  - state: review
    date: '2025-10-23T09:13:29.886982'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="253" book="pthi" e="ch" v="8" p="149">

<Paragraph number="591" book="pthi">
ဆ ခေါမေ, ဂဟပတိပုတ္တ, အာဒီနဝါ အာလသျာနုယောဂေ. အတိသီတန္တိ ကမ္မံ န ကရောတိ, အတိဥဏှန္တိ ကမ္မံ န ကရောတိ, အတိသာယန္တိ ကမ္မံ န ကရောတိ, အတိပါတောတိ ကမ္မံ န ကရောတိ, အတိဆာတောသ္မီတိ ကမ္မံ န ကရောတိ, အတိဓာတောသ္မီတိ ကမ္မံ န ကရောတိ. တဿ ဧဝံ ကိစ္စာပဒေသဗဟုလဿ ဝိဟရတော အနုပ္ပန္နာ စေဝ ဘောဂါ နုပ္ပဇ္ဇန္တိ, ဥပ္ပန္နာ စ ဘောဂါ ပရိက္ခယံ ဂစ္ဆန္တိ. ဣမေ ခေါ, ဂဟပတိပုတ္တ, ဆ အာဒီနဝါ အာလသျာနုယောဂေ”တိ.
</Paragraph>

<Paragraph number="592" book="pthi">
ဣဒမဝေါစ ဘဂဝါ. ဣဒံ ဝတွာန သုဂတော အထာပရံ ဧတဒဝေါစ သတ္ထာ—
</Paragraph>

<Paragraph number="593" type="verses" book="pthi">
_“ဟောတိ ပါနသခါ နာမ,_  
_ဟောတိ သမ္မိယသမ္မိယော;_  
_ယော စ အတ္ထေသု ဇာတေသု,_  
_သဟာယော ဟောတိ သော သခါ._  

</Paragraph>

<Paragraph number="594" type="verses" book="pthi">
ဥဿူရသေယျာ ပရဒါရသေဝနာ,_  
_ဝေရပ္ပသဝေါ စ အနတ္ထတာ စ;_  
_ပါပါ စ မိတ္တာ သုကဒရိယတာ စ,_  
_ဧတေ ဆ ဌာနာ ပုရိသံ ဓံသယန္တိ._  

</Paragraph>

<Paragraph number="595" type="verses" book="pthi">
_ပါပမိတ္တော ပါပသခေါ,_  
_ပါပအာစာရဂေါစရော;_  
_အသ္မာ လောကာ ပရမှာ စ,_  
ဥဘယာ ဓံသတေ နရော._  

</Paragraph>

<Paragraph number="596" type="verses" book="pthi">
_အက္ခိတ္ထိယော ဝါရုဏီ နစ္စဂီတံ,_  
_ဒိဝါ သောပ္ပံ ပါရိစရိယာ အကာလေ;_  
_ပါပါ စ မိတ္တာ သုကဒရိယတာ စ,_  
_ဧတေ ဆ ဌာနာ ပုရိသံ ဓံသယန္တိ._  

</Paragraph>

<Paragraph number="597" type="verses" book="pthi">
_အက္ခေဟိ ဒိဗ္ဗန္တိ သုရံ ပိဝန္တိ,_  
_ယန္တိတ္ထိယော ပါဏသမာ ပရေသံ;_  
_နိဟီနသေဝီ န စ ဝုဒ္ဓသေဝီ,_  
_နိဟီယတေ ကာဠပက္ခေဝ စန္ဒော._  

</Paragraph>

<Paragraph number="598" type="verses" book="pthi">
_ယော ဝါရုဏီ အဒ္ဓနော အကိဉ္စနော,_  
_ပိပါသော ပိဝံ ပပါဂတော;_  
ဥဒကမိဝ ဣဏံ ဝိဂါဟတိ,_  
_အကုလံ ကာဟိတိ ခိပ္ပမတ္တနော._  

</Paragraph>

<Paragraph number="599" type="verses" book="pthi">
_န ဒိဝါ သောပ္ပသီလေန,_  
_ရတ္တိမုဋ္ဌာနဒေဿိနာ;_  
_နိစ္စံ မတ္တေန သောဏ္ဍေန,_  
_သက္ကာ အာဝသိတုံ ဃရံ._  

</Paragraph>

<Paragraph number="600" type="verses" book="pthi">
_အတိသီတံ အတိဥဏှံ,_  
_အတိသာယမိဒံ အဟု;_  
ဣတိ ဝိဿဋ္ဌကမ္မန္တေ,_  
_အတ္ထာ အစ္စေန္တိ မာဏဝေ._  

</Paragraph>

<Paragraph number="601" type="verses" book="pthi">
_ယောဓ သီတဉ္စ ဥဏှဉ္စ,_  
_တိဏာ ဘိယျော န မညတိ;_  
_ကရံ ပုရိသကိစ္စာနိ,_  
_သော သုခံ န ဝိဟာယတီ”တိ._
</Paragraph>
</Division>