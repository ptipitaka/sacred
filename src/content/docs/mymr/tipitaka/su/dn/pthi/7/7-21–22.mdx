---
title: 7.21–22 အဘိနီလနေတ္တဂေါပခုမလက္ခဏာနိ
tableOfContents: false
sidebar:
  order: 15
type: tipitaka
basket: su
book: pthi
review:
  current: review
  updated: '2025-10-27T21:48:34.434017'
  updated_by: ''
  notes: ''
  history:
  - state: review
    date: '2025-10-27T21:48:34.434017'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph number="513" type="center" book="pthi">
<Emphasis>အဘိနီလနေတ္တဂေါပခုမလက္ခဏာနိ</Emphasis>
</Paragraph>

<Division number="228" book="pthi" e="ch" v="8" p="136">

<Paragraph number="514" book="pthi">
“ယမ္ပိ, ဘိက္ခဝေ, တထာဂတော ပုရိမံ ဇာတိံ ပုရိမံ ဘဝံ ပုရိမံ နိကေတံ ပုဗ္ဗေ မနုဿဘူတော သမာနော န စ ဝိသဋံ, န စ ဝိသာစိ, န စ ပန ဝိစေယျ ပေက္ခိတာ, ဥဇုံ တထာ ပသဋမုဇုမနော, ပိယစက္ခုနာ ဗဟုဇနံ ဥဒိက္ခိတာ အဟောသိ. သော တဿ ကမ္မဿ ကဋတ္တာ …ပေ…  သော တတော စုတော ဣတ္ထတ္တံ အာဂတော သမာနော ဣမာနိ ဒွေ မဟာပုရိသလက္ခဏာနိ ပဋိလဘတိ. အဘိနီလနေတ္တော စ ဟောတိ ဂေါပခုမော စ.
</Paragraph>

<Paragraph number="515" book="pthi">
သော တေဟိ လက္ခဏေဟိ သမန္နာဂတော, သစေ အဂါရံ အဇ္ဈာဝသတိ, ရာဇာ ဟောတိ စက္ကဝတ္တီ …ပေ…  ရာဇာ သမာနော ကိံ လဘတိ? ပိယဒဿနော ဟောတိ ဗဟုနော ဇနဿ, ပိယော ဟောတိ မနာပေါ ဗြာဟ္မဏဂဟပတိကာနံ နေဂမဇာနပဒါနံ ဂဏကမဟာမတ္တာနံ အနီကဋ္ဌာနံ ဒေါဝါရိကာနံ အမစ္စာနံ ပါရိသဇ္ဇာနံ ရာဇူနံ ဘောဂိယာနံ ကုမာရာနံ. ရာဇာ သမာနော ဣဒံ လဘတိ …ပေ…  ဗုဒ္ဓေါ သမာနော ကိံ လဘတိ? ပိယဒဿနော ဟောတိ ဗဟုနော ဇနဿ, ပိယော ဟောတိ မနာပေါ ဘိက္ခူနံ ဘိက္ခုနီနံ ဥပါသကာနံ ဥပါသိကာနံ ဒေဝါနံ မနုဿာနံ အသုရာနံ နာဂါနံ ဂန္ဓဗ္ဗာနံ. ဗုဒ္ဓေါ သမာနော ဣဒံ လဘတိ”. ဧတမတ္ထံ ဘဂဝါ အဝေါစ.
</Paragraph>

</Division>
<Division number="229" book="pthi" e="ch" v="8" p="136">

<Paragraph number="516" book="pthi">
တတ္ထေတံ ဝုစ္စတိ—
</Paragraph>

<Paragraph number="517" type="verses" book="pthi">
_“န စ ဝိသဋံ န စ ဝိသာစိ,_  
_န စ ပန ဝိစေယျပေက္ခိတာ;_  
ဥဇုံ တထာ ပသဋမုဇုမနော,_  
_ပိယစက္ခုနာ ဗဟုဇနံ ဥဒိက္ခိတာ._  

</Paragraph>

<Paragraph number="518" type="verses" book="pthi">
_သုဂတီသု သော ဖလဝိပါကံ,_  
_အနုဘဝတိ တတ္ထ မောဒတိ;_  
ဣဓ စ ပန ဘဝတိ ဂေါပခုမော,_  
_အဘိနီလနေတ္တနယနော သုဒဿနော._  

</Paragraph>

<Paragraph number="519" type="verses" book="pthi">
_အဘိယောဂိနော စ နိပုဏာ,_  
_ဗဟူ ပန နိမိတ္တကောဝိဒါ;_  
_သုခုမနယနကုသလာ မနုဇာ,_  
_ပိယဒဿနောတိ အဘိနိဒ္ဒိသန္တိ နံ._  

</Paragraph>

<Paragraph number="520" type="verses" book="pthi">
_ပိယဒဿနော ဂိဟီပိ သန္တော စ,_  
_ဘဝတိ ဗဟုဇနပိယာယိတော;_  
_ယဒိ စ န ဘဝတိ ဂိဟီ သမဏော ဟောတိ,_  
_ပိယော ဗဟူနံ သောကနာသနော”တိ._
</Paragraph>
</Division>