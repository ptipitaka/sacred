---
title: 7.11 ဧဏိဇင်္ဃလက္ခဏံ
tableOfContents: false
sidebar:
  order: 8
type: tipitaka
basket: su
book: pthi
review:
  current: review
  updated: '2025-10-23T09:13:29.816426'
  updated_by: ''
  notes: ''
  history:
  - state: review
    date: '2025-10-23T09:13:29.816426'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph number="457" type="center" book="pthi">
<Emphasis>ဧဏိဇင်္ဃလက္ခဏံ</Emphasis>
</Paragraph>

<Division number="214" book="pthi" e="ch" v="8" p="127">

<Paragraph number="458" book="pthi">
“ယမ္ပိ, ဘိက္ခဝေ, တထာဂတော ပုရိမံ ဇာတိံ ပုရိမံ ဘဝံ ပုရိမံ နိကေတံ ပုဗ္ဗေ မနုဿဘူတော သမာနော သက္ကစ္စံ ဝါစေတာ အဟောသိ သိပ္ပံ ဝါ ဝိဇ္ဇံ ဝါ စရဏံ ဝါ ကမ္မံ ဝါ—  ‘ကိန္တိမေ ခိပ္ပံ ဝိဇာနေယျုံ, ခိပ္ပံ ပဋိပဇ္ဇေယျုံ, န စိရံ ကိလိဿေယျုန်’”တိ. သော တဿ ကမ္မဿ ကဋတ္တာ …ပေ…  သော တတော စုတော ဣတ္ထတ္တံ အာဂတော သမာနော ဣမံ မဟာပုရိသလက္ခဏံ ပဋိလဘတိ. ဧဏိဇင်္ဃော ဟောတိ.
</Paragraph>

<Paragraph number="459" book="pthi">
သော တေန လက္ခဏေန သမန္နာဂတော သစေ အဂါရံ အဇ္ဈာဝသတိ, ရာဇာ ဟောတိ စက္ကဝတ္တီ …ပေ…  ရာဇာ သမာနော ကိံ လဘတိ? ယာနိ တာနိ ရာဇာရဟာနိ ရာဇင်္ဂါနိ ရာဇူပဘောဂါနိ ရာဇာနုစ္ဆဝိကာနိ တာနိ ခိပ္ပံ ပဋိလဘတိ. ရာဇာ သမာနော ဣဒံ လဘတိ …ပေ…  ဗုဒ္ဓေါ သမာနော ကိံ လဘတိ? ယာနိ တာနိ သမဏာရဟာနိ သမဏင်္ဂါနိ သမဏူပဘောဂါနိ သမဏာနုစ္ဆဝိကာနိ, တာနိ ခိပ္ပံ ပဋိလဘတိ. ဗုဒ္ဓေါ သမာနော ဣဒံ လဘတိ”. ဧတမတ္ထံ ဘဂဝါ အဝေါစ.
</Paragraph>

</Division>
<Division number="215" book="pthi" e="ch" v="8" p="128">

<Paragraph number="460" book="pthi">
တတ္ထေတံ ဝုစ္စတိ—
</Paragraph>

<Paragraph number="461" type="verses" book="pthi">
_“သိပ္ပေသု ဝိဇ္ဇာစရဏေသု ကမ္မေသု,_  
_ကထံ ဝိဇာနေယျုံ လဟုန္တိ ဣစ္ဆတိ;_  
_ယဒူပဃာတာယ န ဟောတိ ကဿစိ,_  
_ဝါစေတိ ခိပ္ပံ န စိရံ ကိလိဿတိ._  

</Paragraph>

<Paragraph number="462" type="verses" book="pthi">
_တံ ကမ္မံ ကတွာ ကုသလံ သုခုဒြယံ,_  
_ဇင်္ဃာ မနုညာ လဘတေ သုသဏ္ဌိတာ;_  
_ဝဋ္ဋာ သုဇာတာ အနုပုဗ္ဗမုဂ္ဂတာ,_  
ဥဒ္ဓဂ္ဂလောမာ သုခုမတ္တစောတ္ထတာ._  

</Paragraph>

<Paragraph number="463" type="verses" book="pthi">
_ဧဏေယျဇင်္ဃောတိ တမာဟု ပုဂ္ဂလံ,_  
_သမ္ပတ္တိယာ ခိပ္ပမိဓာဟု လက္ခဏံ;_  
_ဂေဟာနုလောမာနိ ယဒါဘိကင်္ခတိ,_  
_အပဗ္ဗဇံ ခိပ္ပမိဓာဓိဂစ္ဆတိ._  

</Paragraph>

<Paragraph number="464" type="verses" book="pthi">
_သစေ စ ပဗ္ဗဇ္ဇမုပေတိ တာဒိသော,_  
_နေက္ခမ္မဆန္ဒာဘိရတော ဝိစက္ခဏော;_  
_အနုစ္ဆဝိကဿ ယဒါနုလောမိကံ,_  
_တံ ဝိန္ဒတိ ခိပ္ပမနောမဝိက္ကမော”တိ._
</Paragraph>
</Division>