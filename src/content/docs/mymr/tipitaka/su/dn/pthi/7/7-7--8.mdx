---
title: "7.7--8 ကရစရဏမုဒုဇာလတာလက္ခဏာနိ"
tableOfContents: false
sidebar:
  order: 19
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 440\. ကရစရဏမုဒုဇာလတာလက္ခဏာနိ
</Paragraph>

<Division number="210" book="pthi">

<Paragraph number="441" book="pthi">
“ယမ္ပိ, ဘိက္ခဝေ, တထာဂတော ပုရိမံ ဇာတိံ ပုရိမံ ဘဝံ ပုရိမံ နိကေတံ ပုဗ္ဗေ မနုဿဘူတော သမာနော စတူဟိ သင်္ဂဟဝတ္ထူဟိ ဇနံ သင်္ဂါဟကော အဟောသိ—  ဒါနေန ပေယျဝဇ္ဇေန အတ္ထစရိယာယ သမာနတ္တတာယ. သော တဿ ကမ္မဿ ကဋတ္တာ …ပေ…  သော တတော စုတော ဣတ္ထတ္တံ အာဂတော သမာနော ဣမာနိ ဒွေ မဟာပုရိသလက္ခဏာနိ ပဋိလဘတိ. မုဒုတလုနဟတ္ထပါဒေါ စ ဟောတိ ဇာလဟတ္ထပါဒေါ စ.
</Paragraph>

<Paragraph number="442" book="pthi">
သော တေဟိ လက္ခဏေဟိ သမန္နာဂတော သစေ အဂါရံ အဇ္ဈာဝသတိ, ရာဇာ ဟောတိ စက္ကဝတ္တီ …ပေ…  ရာဇာ သမာနော ကိံ လဘတိ? သုသင်္ဂဟိတပရိဇနော ဟောတိ, သုသင်္ဂဟိတာဿ ဟောန္တိ ဗြာဟ္မဏဂဟပတိကာ နေဂမဇာနပဒါ ဂဏကမဟာမတ္တာ အနီကဋ္ဌာ ဒေါဝါရိကာ အမစ္စာ ပါရိသဇ္ဇာ ရာဇာနော ဘောဂိယာ ကုမာရာ. ရာဇာ သမာနော ဣဒံ လဘတိ…  ဗုဒ္ဓေါ သမာနော ကိံ လဘတိ? သုသင်္ဂဟိတပရိဇနော ဟောတိ, သုသင်္ဂဟိတာဿ ဟောန္တိ ဘိက္ခူ ဘိက္ခုနိယော ဥပါသကာ ဥပါသိကာယော ဒေဝါ မနုဿာ အသုရာ နာဂါ ဂန္ဓဗ္ဗာ. ဗုဒ္ဓေါ သမာနော ဣဒံ လဘတိ”. ဧတမတ္ထံ ဘဂဝါ အဝေါစ.
</Paragraph>

</Division>
<Division number="211" book="pthi">

<Paragraph number="443" book="pthi">
တတ္ထေတံ ဝုစ္စတိ—
</Paragraph>

<Paragraph number="444" type="verses" book="pthi">
_“ဒါနမ္ပိ စတ္ထစရိယတဉ္စ,_  
_ပိယဝါဒိတဉ္စ သမာနတ္တတဉ္စ;_  
_ကရိယစရိယသုသင်္ဂဟံ ဗဟူနံ,_  
_အနဝမတေန ဂုဏေန ယာတိ သဂ္ဂံ._  

</Paragraph>

<Paragraph number="445" type="verses" book="pthi">
_စဝိယ ပုနရိဓာဂတော သမာနော,_  
_ကရစရဏမုဒုတဉ္စ ဇာလိနော စ;_  
_အတိရုစိရသုဝဂ္ဂုဒဿနေယျံ,_  
_ပဋိလဘတိ ဒဟရော သုသု ကုမာရော._  

</Paragraph>

<Paragraph number="446" type="verses" book="pthi">
_ဘဝတိ ပရိဇနဿဝေါ ဝိဓေယျော,_  
_မဟိမံ အာဝသိတော သုသင်္ဂဟိတော;_  
_ပိယဝဒူ ဟိတသုခတံ ဇိဂီသမာနော,_  
_အဘိရုစိတာနိ ဂုဏာနိ အာစရတိ._  

</Paragraph>

<Paragraph number="447" type="verses" book="pthi">
_ယဒိ စ ဇဟတိ သဗ္ဗကာမဘောဂံ,_  
_ကထယတိ ဓမ္မကထံ ဇိနော ဇနဿ;_  
_ဝစနပဋိကရဿာဘိပ္ပသန္နာ,_  
_သုတွာန ဓမ္မာနုဓမ္မမာစရန္တီ”တိ._
</Paragraph>
</Division>