---
title: 11.1 ဧကော ဓမ္မော
tableOfContents: false
sidebar:
  order: 1
type: tipitaka
basket: su
book: pthi
review:
  current: review
  updated: '2025-10-20T14:29:14.398656'
  updated_by: ''
  notes: ''
  history:
  - state: review
    date: '2025-10-20T14:29:14.398656'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Paragraph number="1134" type="center" book="pthi">
<Emphasis>ဧကော ဓမ္မော</Emphasis>
</Paragraph>

<Division number="351" book="pthi" e="ch" v="8" p="227">

<Paragraph number="1135" book="pthi">
ဧကော, အာဝုသော, ဓမ္မော ဗဟုကာရော, ဧကော ဓမ္မော ဘာဝေတဗ္ဗော, ဧကော ဓမ္မော ပရိညေယျော, ဧကော ဓမ္မော ပဟာတဗ္ဗော, ဧကော ဓမ္မော ဟာနဘာဂိယော, ဧကော ဓမ္မော ဝိသေသဘာဂိယော, ဧကော ဓမ္မော ဒုပ္ပဋိဝိဇ္ဈော, ဧကော ဓမ္မော ဥပ္ပါဒေတဗ္ဗော, ဧကော ဓမ္မော အဘိညေယျော, ဧကော ဓမ္မော သစ္ဆိကာတဗ္ဗော.
</Paragraph>

<Paragraph number="1136" book="pthi">
ကတမော ဧကော ဓမ္မော <Emphasis>ဗဟုကာရော?</Emphasis> အပ္ပမာဒေါ ကုသလေသု ဓမ္မေသု. အယံ ဧကော ဓမ္မော ဗဟုကာရော. (1)
</Paragraph>

<Paragraph number="1137" book="pthi">
ကတမော ဧကော ဓမ္မော <Emphasis>ဘာဝေတဗ္ဗော?</Emphasis> ကာယဂတာသတိ သာတသဟဂတာ. အယံ ဧကော ဓမ္မော ဘာဝေတဗ္ဗော. (2)
</Paragraph>

<Paragraph number="1138" book="pthi">
ကတမော ဧကော ဓမ္မော <Emphasis>ပရိညေယျော?</Emphasis> ဖဿော သာသဝေါ ဥပါဒါနိယော. အယံ ဧကော ဓမ္မော ပရိညေယျော. (3)
</Paragraph>

<Paragraph number="1139" book="pthi">
ကတမော ဧကော ဓမ္မော <Emphasis>ပဟာတဗ္ဗော?</Emphasis> အသ္မိမာနော. အယံ ဧကော ဓမ္မော ပဟာတဗ္ဗော. (4)
</Paragraph>

<Paragraph number="1140" book="pthi">
ကတမော ဧကော ဓမ္မော <Emphasis>ဟာနဘာဂိယော?</Emphasis> အယောနိသော မနသိကာရော. အယံ ဧကော ဓမ္မော ဟာနဘာဂိယော. (5)
</Paragraph>

<Paragraph number="1141" book="pthi">
ကတမော ဧကော ဓမ္မော <Emphasis>ဝိသေသဘာဂိယော?</Emphasis> ယောနိသော မနသိကာရော. အယံ ဧကော ဓမ္မော ဝိသေသဘာဂိယော. (6)
</Paragraph>

<Paragraph number="1142" book="pthi">
ကတမော ဧကော ဓမ္မော <Emphasis>ဒုပ္ပဋိဝိဇ္ဈော?</Emphasis> အာနန္တရိကော စေတောသမာဓိ. အယံ ဧကော ဓမ္မော ဒုပ္ပဋိဝိဇ္ဈော. (7)
</Paragraph>

<Paragraph number="1143" book="pthi">
ကတမော ဧကော ဓမ္မော <Emphasis>ဥပ္ပါဒေတဗ္ဗော?</Emphasis> အကုပ္ပံ ဉာဏံ. အယံ ဧကော ဓမ္မော ဥပ္ပါဒေတဗ္ဗော. (8)
</Paragraph>

<Paragraph number="1144" book="pthi">
ကတမော ဧကော ဓမ္မော <Emphasis>အဘိညေယျော?</Emphasis> သဗ္ဗေ သတ္တာ အာဟာရဋ္ဌိတိကာ. အယံ ဧကော ဓမ္မော အဘိညေယျော. (9)
</Paragraph>

<Paragraph number="1145" book="pthi">
ကတမော ဧကော ဓမ္မော <Emphasis>သစ္ဆိကာတဗ္ဗော?</Emphasis> အကုပ္ပါ စေတောဝိမုတ္တိ. အယံ ဧကော ဓမ္မော သစ္ဆိကာတဗ္ဗော. (10)
</Paragraph>

<Paragraph number="1146" book="pthi">
ဣတိ ဣမေ ဒသ ဓမ္မာ ဘူတာ တစ္ဆာ တထာ အဝိတထာ အနညထာ သမ္မာ တထာဂတေန အဘိသမ္ဗုဒ္ဓါ.
</Paragraph>
</Division>