---
title: "7.20 ရသဂ္ဂသဂ္ဂိတာလက္ခဏံ"
tableOfContents: false
sidebar:
  order: 14
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="506" type="center" book="pthi">
<Emphasis>ရသဂ္ဂသဂ္ဂိတာလက္ခဏံ</Emphasis>
</Paragraph>

<Division number="226" book="pthi" e="ch" v="8" p="135">

<Paragraph number="507" book="pthi">
“ယမ္ပိ, ဘိက္ခဝေ, တထာဂတော ပုရိမံ ဇာတိံ ပုရိမံ ဘဝံ ပုရိမံ နိကေတံ ပုဗ္ဗေ မနုဿဘူတော သမာနော သတ္တာနံ အဝိဟေဌကဇာတိကော အဟောသိ ပါဏိနာ ဝါ လေဍ္ဍုနာ ဝါ ဒဏ္ဍေန ဝါ သတ္ထေန ဝါ. သော တဿ ကမ္မဿ ကဋတ္တာ ဥပစိတတ္တာ …ပေ…  သော တတော စုတော ဣတ္ထတ္တံ အာဂတော သမာနော ဣမံ မဟာပုရိသလက္ခဏံ ပဋိလဘတိ, ရသဂ္ဂသဂ္ဂီ ဟောတိ, ဥဒ္ဓဂ္ဂါဿ ရသဟရဏီယော ဂီဝါယ ဇာတာ ဟောန္တိ သမာဘိဝါဟိနိယော.
</Paragraph>

<Paragraph number="508" book="pthi">
သော တေန လက္ခဏေန သမန္နာဂတော သစေ အဂါရံ အဇ္ဈာဝသတိ, ရာဇာ ဟောတိ စက္ကဝတ္တီ …ပေ…  ရာဇာ သမာနော ကိံ လဘတိ? အပ္ပါဗာဓော ဟောတိ အပ္ပါတင်္ကော, သမဝေပါကိနိယာ ဂဟဏိယာ သမန္နာဂတော နာတိသီတာယ နာစ္စုဏှာယ. ရာဇာ သမာနော ဣဒံ လဘတိ …ပေ…  ဗုဒ္ဓေါ သမာနော ကိံ လဘတိ? အပ္ပါဗာဓော ဟောတိ အပ္ပါတင်္ကော သမဝေပါကိနိယာ ဂဟဏိယာ သမန္နာဂတော နာတိသီတာယ နာစ္စုဏှာယ မဇ္ဈိမာယ ပဓာနက္ခမာယ. ဗုဒ္ဓေါ သမာနော ဣဒံ လဘတိ”. ဧတမတ္ထံ ဘဂဝါ အဝေါစ.
</Paragraph>

</Division>
<Division number="227" book="pthi" e="ch" v="8" p="135">

<Paragraph number="509" book="pthi">
တတ္ထေတံ ဝုစ္စတိ—
</Paragraph>

<Paragraph number="510" type="verses" book="pthi">
_“န ပါဏိဒဏ္ဍေဟိ ပနာထ လေဍ္ဍုနာ,_  
_သတ္ထေန ဝါ မရဏဝဓေန ဝါ ပန;_  
ဥဗ္ဗာဓနာယ ပရိတဇ္ဇနာယ ဝါ,_  
_န ဟေဌယီ ဇနတမဟေဌကော အဟု._  

</Paragraph>

<Paragraph number="511" type="verses" book="pthi">
_တေနေဝ သော သုဂတိမုပေစ္စ မောဒတိ,_  
_သုခပ္ဖလံ ကရိယ သုခါနိ ဝိန္ဒတိ;_  
_သမောဇသာ ရသဟရဏီ သုသဏ္ဌိတာ,_  
ဣဓာဂတော လဘတိ ရသဂ္ဂသဂ္ဂိတံ._  

</Paragraph>

<Paragraph number="512" type="verses" book="pthi">
_တေနာဟု နံ အတိနိပုဏာ ဝိစက္ခဏာ,_  
_အယံ နရော သုခဗဟုလော ဘဝိဿတိ;_  
_ဂိဟိဿ ဝါ ပဗ္ဗဇိတဿ ဝါ ပုန,_  
_တံ လက္ခဏံ ဘဝတိ တဒတ္ထဇောတကန်”တိ._
</Paragraph>
</Division>