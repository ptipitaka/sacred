---
title: "7.23 ဥဏှီသသီသလက္ခဏံ"
tableOfContents: false
sidebar:
  order: 11
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 521\. ဥဏှီသသီသလက္ခဏံ
</Paragraph>

<Division number="230" book="pthi">

<Paragraph number="522" book="pthi">
“ယမ္ပိ, ဘိက္ခဝေ, တထာဂတော ပုရိမံ ဇာတိံ ပုရိမံ ဘဝံ ပုရိမံ နိကေတံ ပုဗ္ဗေ မနုဿဘူတော သမာနော ဗဟုဇနပုဗ္ဗင်္ဂမော အဟောသိ ကုသလေသု ဓမ္မေသု ဗဟုဇနပါမောက္ခော ကာယသုစရိတေ ဝစီသုစရိတေ မနောသုစရိတေ ဒါနသံဝိဘာဂေ သီလသမာဒါနေ ဥပေါသထုပဝါသေ မတ္တေယျတာယ ပေတ္တေယျတာယ သာမညတာယ ဗြဟ္မညတာယ ကုလေ ဇေဋ္ဌာပစာယိတာယ အညတရညတရေသု စ အဓိကုသလေသု ဓမ္မေသု. သော တဿ ကမ္မဿ ကဋတ္တာ …ပေ…  သော တတော စုတော ဣတ္ထတ္တံ အာဂတော သမာနော ဣမံ မဟာပုရိသလက္ခဏံ ပဋိလဘတိ—  ဥဏှီသသီသော ဟောတိ.
</Paragraph>

<Paragraph number="523" book="pthi">
သော တေန လက္ခဏေန သမန္နာဂတော သစေ အဂါရံ အဇ္ဈာဝသတိ, ရာဇာ ဟောတိ စက္ကဝတ္တီ …ပေ…  ရာဇာ သမာနော ကိံ လဘတိ? မဟာဿ ဇနော အနွာယိကော ဟောတိ, ဗြာဟ္မဏဂဟပတိကာ နေဂမဇာနပဒါ ဂဏကမဟာမတ္တာ အနီကဋ္ဌာ ဒေါဝါရိကာ အမစ္စာ ပါရိသဇ္ဇာ ရာဇာနော ဘောဂိယာ ကုမာရာ. ရာဇာ သမာနော ဣဒံ လဘတိ …ပေ…  ဗုဒ္ဓေါ သမာနော ကိံ လဘတိ? မဟာဿ ဇနော အနွာယိကော ဟောတိ, ဘိက္ခူ ဘိက္ခုနိယော ဥပါသကာ ဥပါသိကာယော ဒေဝါ မနုဿာ အသုရာ နာဂါ ဂန္ဓဗ္ဗာ. ဗုဒ္ဓေါ သမာနော ဣဒံ လဘတိ”. ဧတမတ္ထံ ဘဂဝါ အဝေါစ.
</Paragraph>

</Division>
<Division number="231" book="pthi">

<Paragraph number="524" book="pthi">
တတ္ထေတံ ဝုစ္စတိ—
</Paragraph>

<Paragraph number="525" type="verses" book="pthi">
_“ပုဗ္ဗင်္ဂမော သုစရိတေသု အဟု,_  
_ဓမ္မေသု ဓမ္မစရိယာဘိရတော;_  
_အနွာယိကော ဗဟုဇနဿ အဟု,_  
_သဂ္ဂေသု ဝေဒယိတ္ထ ပုညဖလံ._  

</Paragraph>

<Paragraph number="526" type="verses" book="pthi">
_ဝေဒိတွာ သော သုစရိတဿ ဖလံ,_  
ဥဏှီသသီသတ္တမိဓဇ္ဈဂမာ;_  
_ဗျာကံသု ဗျဉ္ဇနနိမိတ္တဓရာ,_  
_ပုဗ္ဗင်္ဂမော ဗဟုဇနံ ဟေဿတိ._  

</Paragraph>

<Paragraph number="527" type="verses" book="pthi">
_ပဋိဘောဂိယာ မနုဇေသု ဣဓ,_  
_ပုဗ္ဗေဝ တဿ အဘိဟရန္တိ တဒါ;_  
_ယဒိ ခတ္တိယော ဘဝတိ ဘူမိပတိ,_  
_ပဋိဟာရကံ ဗဟုဇနေ လဘတိ._  

</Paragraph>

<Paragraph number="528" type="verses" book="pthi">
_အထ စေပိ ပဗ္ဗဇတိ သော မနုဇော,_  
_ဓမ္မေသု ဟောတိ ပဂုဏော ဝိသဝီ;_  
_တဿာနုသာသနိဂုဏာဘိရတော,_  
_အနွာယိကော ဗဟုဇနော ဘဝတီ”တိ._
</Paragraph>
</Division>