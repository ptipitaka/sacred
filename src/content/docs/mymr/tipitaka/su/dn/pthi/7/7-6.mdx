---
title: 7.6 သတ္တုဿဒတာလက္ခဏံ
tableOfContents: false
sidebar:
  order: 5
type: tipitaka
basket: su
book: pthi
review:
  current: review
  updated: '2025-10-20T14:29:14.753860'
  updated_by: ''
  notes: ''
  history:
  - state: review
    date: '2025-10-20T14:29:14.753860'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Paragraph number="433" type="center" book="pthi">
<Emphasis>သတ္တုဿဒတာလက္ခဏံ</Emphasis>
</Paragraph>

<Division number="208" book="pthi" e="ch" v="8" p="124">

<Paragraph number="434" book="pthi">
“ယမ္ပိ, ဘိက္ခဝေ, တထာဂတော ပုရိမံ ဇာတိံ ပုရိမံ ဘဝံ ပုရိမံ နိကေတံ ပုဗ္ဗေ မနုဿဘူတော သမာနော ဒါတာ အဟောသိ ပဏီတာနံ ရသိတာနံ ခါဒနီယာနံ ဘောဇနီယာနံ သာယနီယာနံ လေဟနီယာနံ ပါနာနံ. သော တဿ ကမ္မဿ ကဋတ္တာ …ပေ…  သော တတော စုတော ဣတ္ထတ္တံ အာဂတော သမာနော ဣမံ မဟာပုရိသလက္ခဏံ ပဋိလဘတိ, သတ္တုဿဒေါ ဟောတိ, သတ္တဿ ဥဿဒါ ဟောန္တိ; ဥဘောသု ဟတ္ထေသု ဥဿဒါ ဟောန္တိ, ဥဘောသု ပါဒေသု ဥဿဒါ ဟောန္တိ, ဥဘောသု အံသကူဋေသု ဥဿဒါ ဟောန္တိ, ခန္ဓေ ဥဿဒေါ ဟောတိ.
</Paragraph>

<Paragraph number="435" book="pthi">
သော တေန လက္ခဏေန သမန္နာဂတော သစေ အဂါရံ အဇ္ဈာဝသတိ, ရာဇာ ဟောတိ စက္ကဝတ္တီ …ပေ…  ရာဇာ သမာနော ကိံ လဘတိ? လာဘီ ဟောတိ ပဏီတာနံ ရသိတာနံ ခါဒနီယာနံ ဘောဇနီယာနံ သာယနီယာနံ လေဟနီယာနံ ပါနာနံ. ရာဇာ သမာနော ဣဒံ လဘတိ …ပေ…  ဗုဒ္ဓေါ သမာနော ကိံ လဘတိ? လာဘီ ဟောတိ ပဏီတာနံ ရသိတာနံ ခါဒနီယာနံ ဘောဇနီယာနံ သာယနီယာနံ လေဟနီယာနံ ပါနာနံ. ဗုဒ္ဓေါ သမာနော ဣဒံ လဘတိ”. ဧတမတ္ထံ ဘဂဝါ အဝေါစ.
</Paragraph>

</Division>
<Division number="209" book="pthi" e="ch" v="8" p="124">

<Paragraph number="436" book="pthi">
တတ္ထေတံ ဝုစ္စတိ—
</Paragraph>

<Paragraph number="437" type="verses" book="pthi">
_“ခဇ္ဇဘောဇ္ဇမထ လေယျ သာယိယံ,_  
ဥတ္တမဂ္ဂရသဒါယကော အဟု;_  
_တေန သော သုစရိတေန ကမ္မုနာ,_  
_နန္ဒနေ စိရမဘိပ္ပမောဒတိ._  

</Paragraph>

<Paragraph number="438" type="verses" book="pthi">
_သတ္တ စုဿဒေ ဣဓာဓိဂစ္ဆတိ,_  
_ဟတ္ထပါဒမုဒုတဉ္စ ဝိန္ဒတိ;_  
_အာဟု ဗျဉ္ဇနနိမိတ္တကောဝိဒါ,_  
_ခဇ္ဇဘောဇ္ဇရသလာဘိတာယ နံ._  

</Paragraph>

<Paragraph number="439" type="verses" book="pthi">
_ယံ ဂိဟိဿပိ တဒတ္ထဇောတကံ,_  
_ပဗ္ဗဇ္ဇမ္ပိ စ တဒါဓိဂစ္ဆတိ;_  
_ခဇ္ဇဘောဇ္ဇရသလာဘိရုတ္တမံ,_  
_အာဟု သဗ္ဗဂိဟိဗန္ဓနစ္ဆိဒန်”တိ._
</Paragraph>
</Division>