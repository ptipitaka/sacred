---
title: "4.15 ဗောဓိပက္ခိယဘာဝနာ"
tableOfContents: false
sidebar:
  order: 7
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="138" book="pthi">

<Paragraph number="281" book="pthi">
ခတ္တိယောပိ ခေါ, ဝါသေဋ္ဌ, ကာယေန သံဝုတော ဝါစာယ သံဝုတော မနသာ သံဝုတော သတ္တန္နံ ဗောဓိပက္ခိယာနံ ဓမ္မာနံ ဘာဝနမနွာယ ဒိဋ္ဌေဝ ဓမ္မေ ပရိနိဗ္ဗာယတိ. ဗြာဟ္မဏောပိ ခေါ, ဝါသေဋ္ဌ …ပေ…  ဝေဿောပိ ခေါ, ဝါသေဋ္ဌ…  သုဒ္ဒေါပိ ခေါ, ဝါသေဋ္ဌ…  သမဏောပိ ခေါ, ဝါသေဋ္ဌ, ကာယေန သံဝုတော ဝါစာယ သံဝုတော မနသာ သံဝုတော သတ္တန္နံ ဗောဓိပက္ခိယာနံ ဓမ္မာနံ ဘာဝနမနွာယ ဒိဋ္ဌေဝ ဓမ္မေ ပရိနိဗ္ဗာယတိ.
</Paragraph>

</Division>
<Division number="139" book="pthi">

<Paragraph number="282" book="pthi">
ဣမေသဉှိ, ဝါသေဋ္ဌ, စတုန္နံ ဝဏ္ဏာနံ ယော ဟောတိ ဘိက္ခု အရဟံ ခီဏာသဝေါ ဝုသိတဝါ ကတကရဏီယော ဩဟိတဘာရော အနုပ္ပတ္တသဒတ္ထော ပရိက္ခီဏဘဝသံယောဇနော သမ္မဒညာဝိမုတ္တော, သော နေသံ အဂ္ဂမက္ခာယတိ ဓမ္မေနေဝ, နော အဓမ္မေန. ဓမ္မော ဟိ, ဝါသေဋ္ဌ, သေဋ္ဌော ဇနေတသ္မိံ ဒိဋ္ဌေ စေဝ ဓမ္မေ အဘိသမ္ပရာယဉ္စ.
</Paragraph>

</Division>
<Division number="140" book="pthi">

<Paragraph number="283" book="pthi">
ဗြဟ္မုနာ ပေသာ, ဝါသေဋ္ဌ, သနင်္ကုမာရေန ဂါထာ ဘာသိတာ—
</Paragraph>

<Paragraph number="284" type="verses" book="pthi">
_‘ခတ္တိယော သေဋ္ဌော ဇနေတသ္မိံ,_  
_ယေ ဂေါတ္တပဋိသာရိနော;_  
_ဝိဇ္ဇာစရဏသမ္ပန္နော,_  
_သော သေဋ္ဌော ဒေဝမာနုသေ’တိ._  

</Paragraph>

<Paragraph number="285" book="pthi">
သာ ခေါ ပနေသာ, ဝါသေဋ္ဌ, ဗြဟ္မုနာ သနင်္ကုမာရေန ဂါထာ သုဂီတာ, နော ဒုဂ္ဂီတာ. သုဘာသိတာ, နော ဒုဗ္ဘာသိတာ. အတ္ထသံဟိတာ, နော အနတ္ထသံဟိတာ. အနုမတာ မယာ. အဟမ္ပိ, ဝါသေဋ္ဌ, ဧဝံ ဝဒါမိ—
</Paragraph>

<Paragraph number="286" type="verses" book="pthi">
_ခတ္တိယော သေဋ္ဌော ဇနေတသ္မိံ,_  
_ယေ ဂေါတ္တပဋိသာရိနော;_  
_ဝိဇ္ဇာစရဏသမ္ပန္နော,_  
_သော သေဋ္ဌော ဒေဝမာနုသေ”တိ._  

</Paragraph>

<Paragraph number="287" book="pthi">
ဣဒမဝေါစ ဘဂဝါ. အတ္တမနာ ဝါသေဋ္ဌဘာရဒွါဇာ ဘဂဝတော ဘာသိတံ အဘိနန္ဒုန္တိ.

</Paragraph>
</Division>

<Paragraph number="288" type="center" book="pthi">
အဂ္ဂညသုတ္တံ နိဋ္ဌိတံ စတုတ္ထံ.
</Paragraph>