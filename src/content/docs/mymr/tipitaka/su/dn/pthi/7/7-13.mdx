---
title: 7.13 သုဝဏ္ဏဝဏ္ဏလက္ခဏံ
tableOfContents: false
sidebar:
  order: 10
type: tipitaka
basket: su
book: pthi
review:
  current: review
  updated: '2025-10-27T21:48:34.351612'
  updated_by: ''
  notes: ''
  history:
  - state: review
    date: '2025-10-27T21:48:34.351612'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph number="473" type="center" book="pthi">
<Emphasis>သုဝဏ္ဏဝဏ္ဏလက္ခဏံ</Emphasis>
</Paragraph>

<Division number="218" book="pthi" e="ch" v="8" p="130">

<Paragraph number="474" book="pthi">
“ယမ္ပိ, ဘိက္ခဝေ, တထာဂတော ပုရိမံ ဇာတိံ ပုရိမံ ဘဝံ ပုရိမံ နိကေတံ ပုဗ္ဗေ မနုဿဘူတော သမာနော အက္ကောဓနော အဟောသိ အနုပါယာသဗဟုလော, ဗဟုမ္ပိ ဝုတ္တော သမာနော နာဘိသဇ္ဇိ န ကုပ္ပိ န ဗျာပဇ္ဇိ န ပတိတ္ထီယိ, န ကောပဉ္စ ဒေါသဉ္စ အပ္ပစ္စယဉ္စ ပါတွာကာသိ. ဒါတာ စ အဟောသိ သုခုမာနံ မုဒုကာနံ အတ္ထရဏာနံ ပါဝုရဏာနံ ခေါမသုခုမာနံ ကပ္ပါသိကသုခုမာနံ ကောသေယျသုခုမာနံ ကမ္ဗလသုခုမာနံ. သော တဿ ကမ္မဿ ကဋတ္တာ ဥပစိတတ္တာ …ပေ…  သော တတော စုတော ဣတ္ထတ္တံ အာဂတော သမာနော ဣမံ မဟာပုရိသလက္ခဏံ ပဋိလဘတိ. သုဝဏ္ဏဝဏ္ဏော ဟောတိ ကဉ္စနသန္နိဘတ္တစော.
</Paragraph>

<Paragraph number="475" book="pthi">
သော တေန လက္ခဏေန သမန္နာဂတော သစေ အဂါရံ အဇ္ဈာဝသတိ, ရာဇာ ဟောတိ စက္ကဝတ္တီ …ပေ…  ရာဇာ သမာနော ကိံ လဘတိ? လာဘီ ဟောတိ သုခုမာနံ မုဒုကာနံ အတ္ထရဏာနံ ပါဝုရဏာနံ ခေါမသုခုမာနံ ကပ္ပါသိကသုခုမာနံ ကောသေယျသုခုမာနံ ကမ္ဗလသုခုမာနံ. ရာဇာ သမာနော ဣဒံ လဘတိ …ပေ…  ဗုဒ္ဓေါ သမာနော ကိံ လဘတိ? လာဘီ ဟောတိ သုခုမာနံ မုဒုကာနံ အတ္ထရဏာနံ ပါဝုရဏာနံ ခေါမသုခုမာနံ ကပ္ပါသိကသုခုမာနံ ကောသေယျသုခုမာနံ ကမ္ဗလသုခုမာနံ. ဗုဒ္ဓေါ သမာနော ဣဒံ လဘတိ”. ဧတမတ္ထံ ဘဂဝါ အဝေါစ.
</Paragraph>

</Division>
<Division number="219" book="pthi" e="ch" v="8" p="130">

<Paragraph number="476" book="pthi">
တတ္ထေတံ ဝုစ္စတိ—
</Paragraph>

<Paragraph number="477" type="verses" book="pthi">
_“အက္ကောဓဉ္စ အဓိဋ္ဌဟိ အဒါသိ,_  
_ဒါနဉ္စ ဝတ္ထာနိ သုခုမာနိ သုစ္ဆဝီနိ;_  
_ပုရိမတရဘဝေ ဌိတော အဘိဝိဿဇိ,_  
_မဟိမိဝ သုရော အဘိဝဿံ._  

</Paragraph>

<Paragraph number="478" type="verses" book="pthi">
_တံ ကတွာန ဣတော စုတော ဒိဗ္ဗံ,_  
ဥပပဇ္ဇိ သုကတဖလဝိပါကမနုဘုတွာ;_  
_ကနကတနုသန္နိဘော ဣဓာဘိဘဝတိ,_  
_သုရဝရတရောရိဝ ဣန္ဒော._  

</Paragraph>

<Paragraph number="479" type="verses" book="pthi">
_ဂေဟဉ္စာဝသတိ နရော အပဗ္ဗဇ္ဇ,_  
_မိစ္ဆံ မဟတိမဟိံ အနုသာသတိ;_  
_ပသယှ သဟိဓ သတ္တရတနံ,_  
_ပဋိလဘတိ ဝိမလသုခုမစ္ဆဝိံ သုစိဉ္စ._  

</Paragraph>

<Paragraph number="480" type="verses" book="pthi">
_လာဘီ အစ္ဆာဒနဝတ္ထမောက္ခပါဝုရဏာနံ,_  
_ဘဝတိ ယဒိ အနာဂါရိယတံ ဥပေတိ;_  
_သဟိတော ပုရိမကတဖလံ အနုဘဝတိ,_  
_န ဘဝတိ ကတဿ ပနာသော”တိ._
</Paragraph>
</Division>