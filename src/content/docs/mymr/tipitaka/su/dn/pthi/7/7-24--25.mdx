---
title: "7.24--25 ဧကေကလောမတာဥဏ္ဏာလက္ခဏာနိ"
tableOfContents: false
sidebar:
  order: 12
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 529\. ဧကေကလောမတာဥဏ္ဏာလက္ခဏာနိ
</Paragraph>

<Division number="232" book="pthi">

<Paragraph number="530" book="pthi">
“ယမ္ပိ, ဘိက္ခဝေ, တထာဂတော ပုရိမံ ဇာတိံ ပုရိမံ ဘဝံ ပုရိမံ နိကေတံ ပုဗ္ဗေ မနုဿဘူတော သမာနော မုသာဝါဒံ ပဟာယ မုသာဝါဒါ ပဋိဝိရတော အဟောသိ, သစ္စဝါဒီ သစ္စသန္ဓော ထေတော ပစ္စယိကော အဝိသံဝါဒကော လောကဿ. သော တဿ ကမ္မဿ ကဋတ္တာ ဥပစိတတ္တာ …ပေ…  သော တတော စုတော ဣတ္ထတ္တံ အာဂတော သမာနော ဣမာနိ ဒွေ မဟာပုရိသလက္ခဏာနိ ပဋိလဘတိ. ဧကေကလောမော စ ဟောတိ, ဥဏ္ဏာ စ ဘမုကန္တရေ ဇာတာ ဟောတိ ဩဒါတာ မုဒုတူလသန္နိဘာ.
</Paragraph>

<Paragraph number="531" book="pthi">
သော တေဟိ လက္ခဏေဟိ သမန္နာဂတော, သစေ အဂါရံ အဇ္ဈာဝသတိ, ရာဇာ ဟောတိ စက္ကဝတ္တီ …ပေ…  ရာဇာ သမာနော ကိံ လဘတိ? မဟာဿ ဇနော ဥပဝတ္တတိ, ဗြာဟ္မဏဂဟပတိကာ နေဂမဇာနပဒါ ဂဏကမဟာမတ္တာ အနီကဋ္ဌာ ဒေါဝါရိကာ အမစ္စာ ပါရိသဇ္ဇာ ရာဇာနော ဘောဂိယာ ကုမာရာ. ရာဇာ သမာနော ဣဒံ လဘတိ …ပေ…  ဗုဒ္ဓေါ သမာနော ကိံ လဘတိ? မဟာဿ ဇနော ဥပဝတ္တတိ, ဘိက္ခူ ဘိက္ခုနိယော ဥပါသကာ ဥပါသိကာယော ဒေဝါ မနုဿာ အသုရာ နာဂါ ဂန္ဓဗ္ဗာ. ဗုဒ္ဓေါ သမာနော ဣဒံ လဘတိ”. ဧတမတ္ထံ ဘဂဝါ အဝေါစ.
</Paragraph>

</Division>
<Division number="233" book="pthi">

<Paragraph number="532" book="pthi">
တတ္ထေတံ ဝုစ္စတိ—
</Paragraph>

<Paragraph number="533" type="verses" book="pthi">
_“သစ္စပ္ပဋိညော ပုရိမာသု ဇာတိသု,_  
_အဒွေဇ္ဈဝါစော အလိကံ ဝိဝဇ္ဇယိ;_  
_န သော ဝိသံဝါဒယိတာပိ ကဿစိ,_  
_ဘူတေန တစ္ဆေန တထေန ဘာသယိ._  

</Paragraph>

<Paragraph number="534" type="verses" book="pthi">
_သေတာ သုသုက္ကာ မုဒုတူလသန္နိဘာ,_  
ဥဏ္ဏာ သုဇာတာ ဘမုကန္တရေ အဟု;_  
_န လောမကူပေသု ဒုဝေ အဇာယိသုံ,_  
_ဧကေကလောမူပစိတင်္ဂဝါ အဟု._  

</Paragraph>

<Paragraph number="535" book="pthi">
_တံ လက္ခဏညူ ဗဟဝေါ သမာဂတာ,_  
_ဗျာကံသု ဥပ္ပါဒနိမိတ္တကောဝိဒါ;_  
ဥဏ္ဏာ စ လောမာ စ ယထာ သုသဏ္ဌိတာ,_  
ဥပဝတ္တတီ ဤဒိသကံ ဗဟုဇ္ဇနော._  

</Paragraph>

<Paragraph number="536" type="verses" book="pthi">
_ဂိဟိမ္ပိ သန္တံ ဥပဝတ္တတီ ဇနော,_  
_ဗဟု ပုရတ္ထာပကတေန ကမ္မုနာ;_  
_အကိဉ္စနံ ပဗ္ဗဇိတံ အနုတ္တရံ,_  
_ဗုဒ္ဓမ္ပိ သန္တံ ဥပဝတ္တတိ ဇနော”တိ._
</Paragraph>
</Division>