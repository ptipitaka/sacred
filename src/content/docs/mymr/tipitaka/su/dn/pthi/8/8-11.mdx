---
title: 8.11 မိတ္တပတိရူပက
tableOfContents: false
sidebar:
  order: 11
type: tipitaka
basket: su
book: pthi
review:
  current: review
  updated: '2025-10-23T09:13:29.891980'
  updated_by: ''
  notes: ''
  history:
  - state: review
    date: '2025-10-23T09:13:29.891980'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="254" book="pthi" e="ch" v="8" p="151">

<Paragraph number="602" book="pthi">
“စတ္တာရောမေ, ဂဟပတိပုတ္တ, အမိတ္တာ မိတ္တပတိရူပကာ ဝေဒိတဗ္ဗာ. အညဒတ္ထုဟရော အမိတ္တော မိတ္တပတိရူပကော ဝေဒိတဗ္ဗော, ဝစီပရမော အမိတ္တော မိတ္တပတိရူပကော ဝေဒိတဗ္ဗော, အနုပ္ပိယဘာဏီ အမိတ္တော မိတ္တပတိရူပကော ဝေဒိတဗ္ဗော, အပါယသဟာယော အမိတ္တော မိတ္တပတိရူပကော ဝေဒိတဗ္ဗော.
</Paragraph>

</Division>
<Division number="255" book="pthi" e="ch" v="8" p="151">

<Paragraph number="603" book="pthi">
စတူဟိ ခေါ, ဂဟပတိပုတ္တ, ဌာနေဟိ အညဒတ္ထုဟရော အမိတ္တော မိတ္တပတိရူပကော ဝေဒိတဗ္ဗော.
</Paragraph>

<Paragraph number="604" type="verses" book="pthi">
_အညဒတ္ထုဟရော ဟောတိ,_  
_အပ္ပေန ဗဟုမိစ္ဆတိ;_  
_ဘယဿ ကိစ္စံ ကရောတိ,_  
_သေဝတိ အတ္ထကာရဏာ._  

</Paragraph>

<Paragraph number="605" book="pthi">
ဣမေဟိ ခေါ, ဂဟပတိပုတ္တ, စတူဟိ ဌာနေဟိ အညဒတ္ထုဟရော အမိတ္တော မိတ္တပတိရူပကော ဝေဒိတဗ္ဗော.
</Paragraph>

</Division>
<Division number="256" book="pthi" e="ch" v="8" p="151">

<Paragraph number="606" book="pthi">
စတူဟိ ခေါ, ဂဟပတိပုတ္တ, ဌာနေဟိ ဝစီပရမော အမိတ္တော မိတ္တပတိရူပကော ဝေဒိတဗ္ဗော. အတီတေန ပဋိသန္ထရတိ, အနာဂတေန ပဋိသန္ထရတိ, နိရတ္ထကေန သင်္ဂဏှာတိ, ပစ္စုပ္ပန္နေသု ကိစ္စေသု ဗျသနံ ဒဿေတိ. ဣမေဟိ ခေါ, ဂဟပတိပုတ္တ, စတူဟိ ဌာနေဟိ ဝစီပရမော အမိတ္တော မိတ္တပတိရူပကော ဝေဒိတဗ္ဗော.
</Paragraph>

</Division>
<Division number="257" book="pthi" e="ch" v="8" p="151">

<Paragraph number="607" book="pthi">
စတူဟိ ခေါ, ဂဟပတိပုတ္တ, ဌာနေဟိ အနုပ္ပိယဘာဏီ အမိတ္တော မိတ္တပတိရူပကော ဝေဒိတဗ္ဗော. ပါပကမ္ပိဿ အနုဇာနာတိ, ကလျာဏမ္ပိဿ အနုဇာနာတိ, သမ္မုခါဿ ဝဏ္ဏံ ဘာသတိ, ပရမ္မုခါဿ အဝဏ္ဏံ ဘာသတိ. ဣမေဟိ ခေါ, ဂဟပတိပုတ္တ, စတူဟိ ဌာနေဟိ အနုပ္ပိယဘာဏီ အမိတ္တော မိတ္တပတိရူပကော ဝေဒိတဗ္ဗော.
</Paragraph>

</Division>
<Division number="258" book="pthi" e="ch" v="8" p="152">

<Paragraph number="608" book="pthi">
စတူဟိ ခေါ, ဂဟပတိပုတ္တ, ဌာနေဟိ အပါယသဟာယော အမိတ္တော မိတ္တပတိရူပကော ဝေဒိတဗ္ဗော. သုရာမေရယမဇ္ဇပ္ပမာဒဋ္ဌာနာနုယောဂေ သဟာယော ဟောတိ, ဝိကာလဝိသိခါစရိယာနုယောဂေ သဟာယော ဟောတိ, သမဇ္ဇာဘိစရဏေ သဟာယော ဟောတိ, ဇူတပ္ပမာဒဋ္ဌာနာနုယောဂေ သဟာယော ဟောတိ. ဣမေဟိ ခေါ, ဂဟပတိပုတ္တ, စတူဟိ ဌာနေဟိ အပါယသဟာယော အမိတ္တော မိတ္တပတိရူပကော ဝေဒိတဗ္ဗော”တိ.
</Paragraph>

</Division>
<Division number="259" book="pthi" e="ch" v="8" p="152">

<Paragraph number="609" book="pthi">
ဣဒမဝေါစ ဘဂဝါ. ဣဒံ ဝတွာန သုဂတော အထာပရံ ဧတဒဝေါစ သတ္ထာ—
</Paragraph>

<Paragraph number="610" type="verses" book="pthi">
_“အညဒတ္ထုဟရော မိတ္တော,_  
_ယော စ မိတ္တော ဝစီပရော;_  
_အနုပ္ပိယဉ္စ ယော အာဟ,_  
_အပါယေသု စ ယော သခါ._  

</Paragraph>

<Paragraph number="611" type="verses" book="pthi">
_ဧတေ အမိတ္တေ စတ္တာရော,_  
ဣတိ ဝိညာယ ပဏ္ဍိတော;_  
_အာရကာ ပရိဝဇ္ဇေယျ,_  
_မဂ္ဂံ ပဋိဘယံ ယထာ”တိ._
</Paragraph>
</Division>