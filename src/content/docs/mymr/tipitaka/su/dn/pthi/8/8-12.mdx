---
title: "8.12 သုဟဒမိတ္တ"
tableOfContents: false
sidebar:
  order: 12
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="260" book="pthi" e="ch" v="8" p="152">

<Paragraph number="612" book="pthi">
“စတ္တာရောမေ, ဂဟပတိပုတ္တ, မိတ္တာ သုဟဒါ ဝေဒိတဗ္ဗာ. ဥပကာရော မိတ္တော သုဟဒေါ ဝေဒိတဗ္ဗော, သမာနသုခဒုက္ခော မိတ္တော သုဟဒေါ ဝေဒိတဗ္ဗော, အတ္ထက္ခာယီ မိတ္တော သုဟဒေါ ဝေဒိတဗ္ဗော, အနုကမ္ပကော မိတ္တော သုဟဒေါ ဝေဒိတဗ္ဗော.
</Paragraph>

</Division>
<Division number="261" book="pthi" e="ch" v="8" p="152">

<Paragraph number="613" book="pthi">
စတူဟိ ခေါ, ဂဟပတိပုတ္တ, ဌာနေဟိ ဥပကာရော မိတ္တော သုဟဒေါ ဝေဒိတဗ္ဗော. ပမတ္တံ ရက္ခတိ, ပမတ္တဿ သာပတေယျံ ရက္ခတိ, ဘီတဿ သရဏံ ဟောတိ, ဥပ္ပန္နေသု ကိစ္စကရဏီယေသု တဒ္ဒိဂုဏံ ဘောဂံ အနုပ္ပဒေတိ. ဣမေဟိ ခေါ, ဂဟပတိပုတ္တ, စတူဟိ ဌာနေဟိ ဥပကာရော မိတ္တော သုဟဒေါ ဝေဒိတဗ္ဗော.
</Paragraph>

</Division>
<Division number="262" book="pthi" e="ch" v="8" p="152">

<Paragraph number="614" book="pthi">
စတူဟိ ခေါ, ဂဟပတိပုတ္တ, ဌာနေဟိ သမာနသုခဒုက္ခော မိတ္တော သုဟဒေါ ဝေဒိတဗ္ဗော. ဂုယှမဿ အာစိက္ခတိ, ဂုယှမဿ ပရိဂူဟတိ, အာပဒါသု န ဝိဇဟတိ, ဇီဝိတံပိဿ အတ္ထာယ ပရိစ္စတ္တံ ဟောတိ. ဣမေဟိ ခေါ, ဂဟပတိပုတ္တ, စတူဟိ ဌာနေဟိ သမာနသုခဒုက္ခော မိတ္တော သုဟဒေါ ဝေဒိတဗ္ဗော.
</Paragraph>

</Division>
<Division number="263" book="pthi" e="ch" v="8" p="153">

<Paragraph number="615" book="pthi">
စတူဟိ ခေါ, ဂဟပတိပုတ္တ, ဌာနေဟိ အတ္ထက္ခာယီ မိတ္တော သုဟဒေါ ဝေဒိတဗ္ဗော. ပါပါ နိဝါရေတိ, ကလျာဏေ နိဝေသေတိ, အဿုတံ သာဝေတိ, သဂ္ဂဿ မဂ္ဂံ အာစိက္ခတိ. ဣမေဟိ ခေါ, ဂဟပတိပုတ္တ, စတူဟိ ဌာနေဟိ အတ္ထက္ခာယီ မိတ္တော သုဟဒေါ ဝေဒိတဗ္ဗော.
</Paragraph>

</Division>
<Division number="264" book="pthi" e="ch" v="8" p="153">

<Paragraph number="616" book="pthi">
စတူဟိ ခေါ, ဂဟပတိပုတ္တ, ဌာနေဟိ အနုကမ္ပကော မိတ္တော သုဟဒေါ ဝေဒိတဗ္ဗော. အဘဝေနဿ န နန္ဒတိ, ဘဝေနဿ နန္ဒတိ, အဝဏ္ဏံ ဘဏမာနံ နိဝါရေတိ, ဝဏ္ဏံ ဘဏမာနံ ပသံသတိ. ဣမေဟိ ခေါ, ဂဟပတိပုတ္တ, စတူဟိ ဌာနေဟိ အနုကမ္ပကော မိတ္တော သုဟဒေါ ဝေဒိတဗ္ဗော”တိ.
</Paragraph>

</Division>
<Division number="265" book="pthi" e="ch" v="8" p="153">

<Paragraph number="617" book="pthi">
ဣဒမဝေါစ ဘဂဝါ. ဣဒံ ဝတွာန သုဂတော အထာပရံ ဧတဒဝေါစ သတ္ထာ—
</Paragraph>

<Paragraph number="618" type="verses" book="pthi">
_“ဥပကာရော စ ယော မိတ္တော,_  
_သုခေ ဒုက္ခေ စ ယော သခါ;_  
_အတ္ထက္ခာယီ စ ယော မိတ္တော,_  
_ယော စ မိတ္တာနုကမ္ပကော._  

</Paragraph>

<Paragraph number="619" type="verses" book="pthi">
_ဧတေပိ မိတ္တေ စတ္တာရော,_  
ဣတိ ဝိညာယ ပဏ္ဍိတော;_  
_သက္ကစ္စံ ပယိရုပါသေယျ,_  
_မာတာ ပုတ္တံဝ ဩရသံ;_  
_ပဏ္ဍိတော သီလသမ္ပန္နော,_  
_ဇလံ အဂ္ဂီဝ ဘာသတိ._  

</Paragraph>

<Paragraph number="620" type="verses" book="pthi">
_ဘောဂေ သံဟရမာနဿ,_  
_ဘမရဿေဝ ဣရီယတော;_  
_ဘောဂါ သန္နိစယံ ယန္တိ,_  
_ဝမ္မိကောဝုပစီယတိ._  

</Paragraph>

<Paragraph number="621" type="verses" book="pthi">
_ဧဝံ ဘောဂေ သမာဟတွာ,_  
_အလမတ္တော ကုလေ ဂိဟီ;_  
_စတုဓာ ဝိဘဇေ ဘောဂေ,_  
_သ ဝေ မိတ္တာနိ ဂန္ထတိ._  

</Paragraph>

<Paragraph number="622" type="verses" book="pthi">
_ဧကေန ဘောဂေ ဘုဉ္ဇေယျ,_  
_ဒွီဟိ ကမ္မံ ပယောဇယေ;_  
_စတုတ္ထဉ္စ နိဓာပေယျ,_  
_အာပဒါသု ဘဝိဿတီ”တိ._
</Paragraph>
</Division>