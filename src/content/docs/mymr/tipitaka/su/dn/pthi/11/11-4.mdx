---
title: "11.4 စတ္တာရော ဓမ္မာ"
tableOfContents: false
sidebar:
  order: 4
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="1173" type="center" book="pthi">
<Emphasis>စတ္တာရော ဓမ္မာ</Emphasis>
</Paragraph>

<Division number="354" book="pthi" e="ch" v="8" p="230">

<Paragraph number="1174" book="pthi">
စတ္တာရော ဓမ္မာ ဗဟုကာရာ, စတ္တာရော ဓမ္မာ ဘာဝေတဗ္ဗာ …ပေ…  စတ္တာရော ဓမ္မာ သစ္ဆိကာတဗ္ဗာ.
</Paragraph>

<Paragraph number="1175" book="pthi">
ကတမေ စတ္တာရော ဓမ္မာ <Emphasis>ဗဟုကာရာ?</Emphasis> စတ္တာရိ စက္ကာနိ—  ပတိရူပဒေသဝါသော, သပ္ပုရိသူပနိဿယော, အတ္တသမ္မာပဏိဓိ, ပုဗ္ဗေ စ ကတပုညတာ. ဣမေ စတ္တာရော ဓမ္မာ ဗဟုကာရာ. (1)
</Paragraph>

<Paragraph number="1176" book="pthi">
ကတမေ စတ္တာရော ဓမ္မာ <Emphasis>ဘာဝေတဗ္ဗာ?</Emphasis> စတ္တာရော သတိပဋ္ဌာနာ—  ဣဓာဝုသော, ဘိက္ခု ကာယေ ကာယာနုပဿီ ဝိဟရတိ အာတာပီ သမ္ပဇာနော သတိမာ ဝိနေယျ လောကေ အဘိဇ္ဈာဒေါမနဿံ. ဝေဒနာသု …ပေ…  စိတ္တေ…  ဓမ္မေသု ဓမ္မာနုပဿီ ဝိဟရတိ အာတာပီ သမ္ပဇာနော သတိမာ ဝိနေယျ လောကေ အဘိဇ္ဈာဒေါမနဿံ. ဣမေ စတ္တာရော ဓမ္မာ ဘာဝေတဗ္ဗာ. (2)
</Paragraph>

<Paragraph number="1177" book="pthi">
ကတမေ စတ္တာရော ဓမ္မာ <Emphasis>ပရိညေယျာ?</Emphasis> စတ္တာရော အာဟာရာ—  ကဗဠီကာရော အာဟာရော ဩဠာရိကော ဝါ သုခုမော ဝါ, ဖဿော ဒုတိယော, မနောသဉ္စေတနာ တတိယာ, ဝိညာဏံ စတုတ္ထံ. ဣမေ စတ္တာရော ဓမ္မာ ပရိညေယျာ. (3)
</Paragraph>

<Paragraph number="1178" book="pthi">
ကတမေ စတ္တာရော ဓမ္မာ <Emphasis>ပဟာတဗ္ဗာ?</Emphasis> စတ္တာရော ဩဃာ—  ကာမောဃော, ဘဝေါဃော, ဒိဋ္ဌောဃော, အဝိဇ္ဇောဃော. ဣမေ စတ္တာရော ဓမ္မာ ပဟာတဗ္ဗာ. (4)
</Paragraph>

<Paragraph number="1179" book="pthi">
ကတမေ စတ္တာရော ဓမ္မာ <Emphasis>ဟာနဘာဂိယာ?</Emphasis> စတ္တာရော ယောဂါ—  ကာမယောဂေါ, ဘဝယောဂေါ, ဒိဋ္ဌိယောဂေါ, အဝိဇ္ဇာယောဂေါ. ဣမေ စတ္တာရော ဓမ္မာ ဟာနဘာဂိယာ. (5)
</Paragraph>

<Paragraph number="1180" book="pthi">
ကတမေ စတ္တာရော ဓမ္မာ <Emphasis>ဝိသေသဘာဂိယာ?</Emphasis> စတ္တာရော ဝိသံယောဂါ—  ကာမယောဂဝိသံယောဂေါ, ဘဝယောဂဝိသံယောဂေါ, ဒိဋ္ဌိယောဂဝိသံယောဂေါ, အဝိဇ္ဇာယောဂဝိသံယောဂေါ. ဣမေ စတ္တာရော ဓမ္မာ ဝိသေသဘာဂိယာ. (6)
</Paragraph>

<Paragraph number="1181" book="pthi">
ကတမေ စတ္တာရော ဓမ္မာ <Emphasis>ဒုပ္ပဋိဝိဇ္ဈာ?</Emphasis> စတ္တာရော သမာဓီ—  ဟာနဘာဂိယော သမာဓိ, ဌိတိဘာဂိယော သမာဓိ, ဝိသေသဘာဂိယော သမာဓိ, နိဗ္ဗေဓဘာဂိယော သမာဓိ. ဣမေ စတ္တာရော ဓမ္မာ ဒုပ္ပဋိဝိဇ္ဈာ. (7)
</Paragraph>

<Paragraph number="1182" book="pthi">
ကတမေ စတ္တာရော ဓမ္မာ <Emphasis>ဥပ္ပါဒေတဗ္ဗာ?</Emphasis> စတ္တာရိ ဉာဏာနိ—  ဓမ္မေ ဉာဏံ, အနွယေ ဉာဏံ, ပရိယေ ဉာဏံ, သမ္မုတိယာ ဉာဏံ. ဣမေ စတ္တာရော ဓမ္မာ ဥပ္ပါဒေတဗ္ဗာ. (8)
</Paragraph>

<Paragraph number="1183" book="pthi">
ကတမေ စတ္တာရော ဓမ္မာ <Emphasis>အဘိညေယျာ?</Emphasis> စတ္တာရိ အရိယသစ္စာနိ—  ဒုက္ခံ အရိယသစ္စံ, ဒုက္ခသမုဒယံ အရိယသစ္စံ, ဒုက္ခနိရောဓံ အရိယသစ္စံ, ဒုက္ခနိရောဓဂါမိနီ ပဋိပဒါ အရိယသစ္စံ. ဣမေ စတ္တာရော ဓမ္မာ အဘိညေယျာ. (9)
</Paragraph>

<Paragraph number="1184" book="pthi">
ကတမေ စတ္တာရော ဓမ္မာ <Emphasis>သစ္ဆိကာတဗ္ဗာ?</Emphasis> စတ္တာရိ သာမညဖလာနိ—  သောတာပတ္တိဖလံ, သကဒါဂါမိဖလံ, အနာဂါမိဖလံ, အရဟတ္တဖလံ. ဣမေ စတ္တာရော ဓမ္မာ သစ္ဆိကာတဗ္ဗာ. (10)
</Paragraph>

<Paragraph number="1185" book="pthi">
ဣတိ ဣမေ စတ္တာရီသဓမ္မာ ဘူတာ တစ္ဆာ တထာ အဝိတထာ အနညထာ သမ္မာ တထာဂတေန အဘိသမ္ဗုဒ္ဓါ.
</Paragraph>
</Division>