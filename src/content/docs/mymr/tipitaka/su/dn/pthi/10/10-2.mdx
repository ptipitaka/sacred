---
title: 10.2 ဒုက
tableOfContents: false
sidebar:
  order: 4
type: tipitaka
basket: su
book: pthi
review:
  current: review
  updated: '2025-10-23T09:13:29.522849'
  updated_by: ''
  notes: ''
  history:
  - state: review
    date: '2025-10-23T09:13:29.522849'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="304" book="pthi" e="ch" v="8" p="178">

<Paragraph number="783" book="pthi">
အတ္ထိ ခေါ, အာဝုသော, တေန ဘဂဝတာ ဇာနတာ ပဿတာ အရဟတာ သမ္မာသမ္ဗုဒ္ဓေန ဒွေ ဓမ္မာ သမ္မဒက္ခာတာ. တတ္ထ သဗ္ဗေဟေဝ သင်္ဂါယိတဗ္ဗံ, န ဝိဝဒိတဗ္ဗံ, ယထယိဒံ ဗြဟ္မစရိယံ အဒ္ဓနိယံ အဿ စိရဋ္ဌိတိကံ, တဒဿ ဗဟုဇနဟိတာယ ဗဟုဇနသုခါယ လောကာနုကမ္ပာယ အတ္ထာယ ဟိတာယ သုခါယ ဒေဝမနုဿာနံ. ကတမေ ဒွေ?
</Paragraph>

<Paragraph number="784" book="pthi">
နာမဉ္စ ရူပဉ္စ. (1)
</Paragraph>

<Paragraph number="785" book="pthi">
အဝိဇ္ဇာ စ ဘဝတဏှာ စ. (2)
</Paragraph>

<Paragraph number="786" book="pthi">
ဘဝဒိဋ္ဌိ စ ဝိဘဝဒိဋ္ဌိ စ. (3)
</Paragraph>

<Paragraph number="787" book="pthi">
အဟိရိကဉ္စ အနောတ္တပ္ပဉ္စ. (4)
</Paragraph>

<Paragraph number="788" book="pthi">
ဟိရီ စ ဩတ္တပ္ပဉ္စ. (5)
</Paragraph>

<Paragraph number="789" book="pthi">
ဒေါဝစဿတာ စ ပါပမိတ္တတာ စ. (6)
</Paragraph>

<Paragraph number="790" book="pthi">
သောဝစဿတာ စ ကလျာဏမိတ္တတာ စ. (7)
</Paragraph>

<Paragraph number="791" book="pthi">
အာပတ္တိကုသလတာ စ အာပတ္တိဝုဋ္ဌာနကုသလတာ စ. (8)
</Paragraph>

<Paragraph number="792" book="pthi">
သမာပတ္တိကုသလတာ စ သမာပတ္တိဝုဋ္ဌာနကုသလတာ စ. (9)
</Paragraph>

<Paragraph number="793" book="pthi">
ဓာတုကုသလတာ စ မနသိကာရကုသလတာ စ. (10)
</Paragraph>

<Paragraph number="794" book="pthi">
အာယတနကုသလတာ စ ပဋိစ္စသမုပ္ပါဒကုသလတာ စ. (11)
</Paragraph>

<Paragraph number="795" book="pthi">
ဌာနကုသလတာ စ အဋ္ဌာနကုသလတာ စ. (12)
</Paragraph>

<Paragraph number="796" book="pthi">
အဇ္ဇဝဉ္စ လဇ္ဇဝဉ္စ. (13)
</Paragraph>

<Paragraph number="797" book="pthi">
ခန္တိ စ သောရစ္စဉ္စ. (14)
</Paragraph>

<Paragraph number="798" book="pthi">
သာခလျဉ္စ ပဋိသန္ထာရော စ. (15)
</Paragraph>

<Paragraph number="799" book="pthi">
အဝိဟိံသာ စ သောစေယျဉ္စ. (16)
</Paragraph>

<Paragraph number="800" book="pthi">
မုဋ္ဌဿစ္စဉ္စ အသမ္ပဇညဉ္စ. (17)
</Paragraph>

<Paragraph number="801" book="pthi">
သတိ စ သမ္ပဇညဉ္စ. (18)
</Paragraph>

<Paragraph number="802" book="pthi">
ဣန္ဒြိယေသု အဂုတ္တဒွါရတာ စ ဘောဇနေ အမတ္တညုတာ စ. (19)
</Paragraph>

<Paragraph number="803" book="pthi">
ဣန္ဒြိယေသု ဂုတ္တဒွါရတာ စ ဘောဇနေ မတ္တညုတာ စ. (20)
</Paragraph>

<Paragraph number="804" book="pthi">
ပဋိသင်္ခါနဗလဉ္စ ဘာဝနာဗလဉ္စ. (21)
</Paragraph>

<Paragraph number="805" book="pthi">
သတိဗလဉ္စ သမာဓိဗလဉ္စ. (22)
</Paragraph>

<Paragraph number="806" book="pthi">
သမထော စ ဝိပဿနာ စ. (23)
</Paragraph>

<Paragraph number="807" book="pthi">
သမထနိမိတ္တဉ္စ ပဂ္ဂဟနိမိတ္တဉ္စ. (24)
</Paragraph>

<Paragraph number="808" book="pthi">
ပဂ္ဂဟော စ အဝိက္ခေပေါ စ. (25)
</Paragraph>

<Paragraph number="809" book="pthi">
သီလဝိပတ္တိ စ ဒိဋ္ဌိဝိပတ္တိ စ. (26)
</Paragraph>

<Paragraph number="810" book="pthi">
သီလသမ္ပဒါ စ ဒိဋ္ဌိသမ္ပဒါ စ. (27)
</Paragraph>

<Paragraph number="811" book="pthi">
သီလဝိသုဒ္ဓိ စ ဒိဋ္ဌိဝိသုဒ္ဓိ စ. (28)
</Paragraph>

<Paragraph number="812" book="pthi">
ဒိဋ္ဌိဝိသုဒ္ဓိ ခေါ ပန ယထာ ဒိဋ္ဌိဿ စ ပဓာနံ. (29)
</Paragraph>

<Paragraph number="813" book="pthi">
သံဝေဂေါ စ သံဝေဇနီယေသု ဌာနေသု သံဝိဂ္ဂဿ စ ယောနိသော ပဓာနံ. (30)
</Paragraph>

<Paragraph number="814" book="pthi">
အသန္တုဋ္ဌိတာ စ ကုသလေသု ဓမ္မေသု အပ္ပဋိဝါနိတာ စ ပဓာနသ္မိံ. (31)
</Paragraph>

<Paragraph number="815" book="pthi">
ဝိဇ္ဇာ စ ဝိမုတ္တိ စ. (32)
</Paragraph>

<Paragraph number="816" book="pthi">
ခယေဉာဏံ အနုပ္ပါဒေဉာဏံ. (33)
</Paragraph>

<Paragraph number="817" book="pthi">
ဣမေ ခေါ, အာဝုသော, တေန ဘဂဝတာ ဇာနတာ ပဿတာ အရဟတာ သမ္မာသမ္ဗုဒ္ဓေန ဒွေ ဓမ္မာ သမ္မဒက္ခာတာ. တတ္ထ သဗ္ဗေဟေဝ သင်္ဂါယိတဗ္ဗံ, န ဝိဝဒိတဗ္ဗံ, ယထယိဒံ ဗြဟ္မစရိယံ အဒ္ဓနိယံ အဿ စိရဋ္ဌိတိကံ, တဒဿ ဗဟုဇနဟိတာယ ဗဟုဇနသုခါယ လောကာနုကမ္ပာယ အတ္ထာယ ဟိတာယ သုခါယ ဒေဝမနုဿာနံ.
</Paragraph>
</Division>