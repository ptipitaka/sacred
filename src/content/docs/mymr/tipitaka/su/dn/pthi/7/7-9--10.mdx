---
title: "7.9--10 ဥဿင်္ခပါဒ-ဥဒ္ဓဂ္ဂလောမတာလက္ခဏာနိ"
tableOfContents: false
sidebar:
  order: 20
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="pthi">
## 448\. ဥဿင်္ခပါဒ-ဥဒ္ဓဂ္ဂလောမတာလက္ခဏာနိ
</Paragraph>

<Division number="212" book="pthi">

<Paragraph number="449" book="pthi">
“ယမ္ပိ, ဘိက္ခဝေ, တထာဂတော ပုရိမံ ဇာတိံ ပုရိမံ ဘဝံ ပုရိမံ နိကေတံ ပုဗ္ဗေ မနုဿဘူတော သမာနော အတ္ထူပသံဟိတံ ဓမ္မူပသံဟိတံ ဝါစံ ဘာသိတာ အဟောသိ, ဗဟုဇနံ နိဒံသေသိ, ပါဏီနံ ဟိတသုခါဝဟော ဓမ္မယာဂီ. သော တဿ ကမ္မဿ ကဋတ္တာ …ပေ…  သော တတော စုတော ဣတ္ထတ္တံ အာဂတော သမာနော ဣမာနိ ဒွေ မဟာပုရိသလက္ခဏာနိ ပဋိလဘတိ. ဥဿင်္ခပါဒေါ စ ဟောတိ, ဥဒ္ဓဂ္ဂလောမော စ.
</Paragraph>

<Paragraph number="450" book="pthi">
သော တေဟိ လက္ခဏေဟိ သမန္နာဂတော, သစေ အဂါရံ အဇ္ဈာဝသတိ, ရာဇာ ဟောတိ စက္ကဝတ္တီ …ပေ…  ရာဇာ သမာနော ကိံ လဘတိ? အဂ္ဂေါ စ ဟောတိ သေဋ္ဌော စ ပါမောက္ခော စ ဥတ္တမော စ ပဝရော စ ကာမဘောဂီနံ. ရာဇာ သမာနော ဣဒံ လဘတိ …ပေ…  ဗုဒ္ဓေါ သမာနော ကိံ လဘတိ? အဂ္ဂေါ စ ဟောတိ သေဋ္ဌော စ ပါမောက္ခော စ ဥတ္တမော စ ပဝရော စ သဗ္ဗသတ္တာနံ. ဗုဒ္ဓေါ သမာနော ဣဒံ လဘတိ”. ဧတမတ္ထံ ဘဂဝါ အဝေါစ.
</Paragraph>

</Division>
<Division number="213" book="pthi">

<Paragraph number="451" book="pthi">
တတ္ထေတံ ဝုစ္စတိ—
</Paragraph>

<Paragraph number="452" type="verses" book="pthi">
_“အတ္ထဓမ္မသဟိတံ ပုရေ ဂိရံ,_  
_ဧရယံ ဗဟုဇနံ နိဒံသယိ;_  
_ပါဏိနံ ဟိတသုခါဝဟော အဟု,_  
_ဓမ္မယာဂမယဇီ အမစ္ဆရီ._  

</Paragraph>

<Paragraph number="453" type="verses" book="pthi">
_တေန သော သုစရိတေန ကမ္မုနာ,_  
_သုဂ္ဂတိံ ဝဇတိ တတ္ထ မောဒတိ;_  
_လက္ခဏာနိ စ ဒုဝေ ဣဓာဂတော,_  
ဥတ္တမပ္ပမုခတာယ ဝိန္ဒတိ._  

</Paragraph>

<Paragraph number="454" book="pthi">
ဥဗ္ဘမုပ္ပတိတလောမဝါ သသော,_  
_ပါဒဂဏ္ဌိရဟု သာဓုသဏ္ဌိတာ;_  
_မံသလောဟိတာစိတာ တစောတ္ထတာ,_  
ဥပရိစရဏသောဘနာ အဟု._  

</Paragraph>

<Paragraph number="455" type="verses" book="pthi">
_ဂေဟမာဝသတိ စေ တထာဝိဓော,_  
_အဂ္ဂတံ ဝဇတိ ကာမဘောဂိနံ;_  
_တေန ဥတ္တရိတရော န ဝိဇ္ဇတိ,_  
_ဇမ္ဗုဒီပမဘိဘုယျ ဣရိယတိ._  

</Paragraph>

<Paragraph number="456" type="verses" book="pthi">
_ပဗ္ဗဇမ္ပိ စ အနောမနိက္ကမော,_  
_အဂ္ဂတံ ဝဇတိ သဗ္ဗပါဏိနံ;_  
_တေန ဥတ္တရိတရော န ဝိဇ္ဇတိ,_  
_သဗ္ဗလောကမဘိဘုယျ ဝိဟရတီ”တိ._
</Paragraph>
</Division>