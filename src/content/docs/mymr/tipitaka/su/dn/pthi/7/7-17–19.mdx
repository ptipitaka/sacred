---
title: "7.17–19 သီဟပုဗ္ဗဒ္ဓကာယာဒိတိလက္ခဏံ"
tableOfContents: false
sidebar:
  order: 13
type: "tipitaka"
basket: "su"
book: "pthi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="498" type="center" book="pthi">
<Emphasis>သီဟပုဗ္ဗဒ္ဓကာယာဒိတိလက္ခဏံ</Emphasis>
</Paragraph>

<Division number="224" book="pthi" e="ch" v="8" p="134">

<Paragraph number="499" book="pthi">
“ယမ္ပိ, ဘိက္ခဝေ, တထာဂတော ပုရိမံ ဇာတိံ ပုရိမံ ဘဝံ ပုရိမံ နိကေတံ ပုဗ္ဗေ မနုဿဘူတော သမာနော ဗဟုဇနဿ အတ္ထကာမော အဟောသိ ဟိတကာမော ဖာသုကာမော ယောဂက္ခေမကာမော—  ‘ကိန္တိမေ သဒ္ဓါယ ဝဍ္ဎေယျုံ, သီလေန ဝဍ္ဎေယျုံ, သုတေန ဝဍ္ဎေယျုံ, စာဂေန ဝဍ္ဎေယျုံ, ဓမ္မေန ဝဍ္ဎေယျုံ, ပညာယ ဝဍ္ဎေယျုံ, ဓနဓညေန ဝဍ္ဎေယျုံ, ခေတ္တဝတ္ထုနာ ဝဍ္ဎေယျုံ, ဒွိပဒစတုပ္ပဒေဟိ ဝဍ္ဎေယျုံ, ပုတ္တဒါရေဟိ ဝဍ္ဎေယျုံ, ဒါသကမ္မကရပေါရိသေဟိ ဝဍ္ဎေယျုံ, ဉာတီဟိ ဝဍ္ဎေယျုံ, မိတ္တေဟိ ဝဍ္ဎေယျုံ, ဗန္ဓဝေဟိ ဝဍ္ဎေယျုန်’တိ. သော တဿ ကမ္မဿ ကဋတ္တာ …ပေ…  သော တတော စုတော ဣတ္ထတ္တံ အာဂတော သမာနော ဣမာနိ တီဏိ မဟာပုရိသလက္ခဏာနိ ပဋိလဘတိ. သီဟပုဗ္ဗဒ္ဓကာယော စ ဟောတိ စိတန္တရံသော စ သမဝဋ္ဋက္ခန္ဓော စ.
</Paragraph>

<Paragraph number="500" book="pthi">
သော တေဟိ လက္ခဏေဟိ သမန္နာဂတော သစေ အဂါရံ အဇ္ဈာဝသတိ, ရာဇာ ဟောတိ စက္ကဝတ္တီ …ပေ…  ရာဇာ သမာနော ကိံ လဘတိ? အပရိဟာနဓမ္မော ဟောတိ, န ပရိဟာယတိ ဓနဓညေန ခေတ္တဝတ္ထုနာ ဒွိပဒစတုပ္ပဒေဟိ ပုတ္တဒါရေဟိ ဒါသကမ္မကရပေါရိသေဟိ ဉာတီဟိ မိတ္တေဟိ ဗန္ဓဝေဟိ, န ပရိဟာယတိ သဗ္ဗသမ္ပတ္တိယာ. ရာဇာ သမာနော ဣဒံ လဘတိ …ပေ…  ဗုဒ္ဓေါ သမာနော ကိံ လဘတိ? အပရိဟာနဓမ္မော ဟောတိ, န ပရိဟာယတိ သဒ္ဓါယ သီလေန သုတေန စာဂေန ပညာယ, န ပရိဟာယတိ သဗ္ဗသမ္ပတ္တိယာ. ဗုဒ္ဓေါ သမာနော ဣဒံ လဘတိ”. ဧတမတ္ထံ ဘဂဝါ အဝေါစ.
</Paragraph>

</Division>
<Division number="225" book="pthi" e="ch" v="8" p="134">

<Paragraph number="501" book="pthi">
တတ္ထေတံ ဝုစ္စတိ—
</Paragraph>

<Paragraph number="502" type="verses" book="pthi">
_“သဒ္ဓါယ သီလေန သုတေန ဗုဒ္ဓိယာ,_  
_စာဂေန ဓမ္မေန ဗဟူဟိ သာဓုဟိ;_  
_ဓနေန ဓညေန စ ခေတ္တဝတ္ထုနာ,_  
_ပုတ္တေဟိ ဒါရေဟိ စတုပ္ပဒေဟိ စ._  

</Paragraph>

<Paragraph number="503" type="verses" book="pthi">
_ဉာတီဟိ မိတ္တေဟိ စ ဗန္ဓဝေဟိ စ,_  
_ဗလေန ဝဏ္ဏေန သုခေန စူဘယံ;_  
_ကထံ န ဟာယေယျုံ ပရေတိ ဣစ္ဆတိ,_  
_အတ္ထဿ မိဒ္ဓီ စ ပနာဘိကင်္ခတိ._  

</Paragraph>

<Paragraph number="504" type="verses" book="pthi">
_သ သီဟပုဗ္ဗဒ္ဓသုသဏ္ဌိတော အဟု,_  
_သမဝဋ္ဋခန္ဓော စ စိတန္တရံသော;_  
_ပုဗ္ဗေ သုစိဏ္ဏေန ကတေန ကမ္မုနာ,_  
_အဟာနိယံ ပုဗ္ဗနိမိတ္တမဿ တံ._  

</Paragraph>

<Paragraph number="505" type="verses" book="pthi">
_ဂိဟီပိ ဓညေန ဓနေန ဝဍ္ဎတိ,_  
_ပုတ္တေဟိ ဒါရေဟိ စတုပ္ပဒေဟိ စ;_  
_အကိဉ္စနော ပဗ္ဗဇိတော အနုတ္တရံ,_  
_ပပ္ပေါတိ ဗောဓိံ အသဟာနဓမ္မတန်”တိ._
</Paragraph>
</Division>