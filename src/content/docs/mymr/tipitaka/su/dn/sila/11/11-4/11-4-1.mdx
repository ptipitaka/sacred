---
title: 11.4.1 တီရဒဿိသကုဏုပမာ
tableOfContents: false
sidebar:
  order: 1
type: tipitaka
basket: su
book: sila
review:
  current: review
  updated: '2025-10-27T21:48:35.592439'
  updated_by: ''
  notes: ''
  history:
  - state: review
    date: '2025-10-27T21:48:35.592439'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="497" book="sila" e="ch" v="6" p="212">

<Paragraph number="857" book="sila">
ဧဝံ ဝုတ္တေ, အဟံ, ကေဝဋ္ဋ, တံ ဘိက္ခုံ ဧတဒဝေါစံ—  ဘူတပုဗ္ဗံ, ဘိက္ခု, သာမုဒ္ဒိကာ ဝါဏိဇာ တီရဒဿိံ သကုဏံ ဂဟေတွာ နာဝါယ သမုဒ္ဒံ အဇ္ဈောဂါဟန္တိ. တေ အတီရဒက္ခိနိယာ နာဝါယ တီရဒဿိံ သကုဏံ မုဉ္စန္တိ. သော ဂစ္ဆတေဝ ပုရတ္ထိမံ ဒိသံ, ဂစ္ဆတိ ဒက္ခိဏံ ဒိသံ, ဂစ္ဆတိ ပစ္ဆိမံ ဒိသံ, ဂစ္ဆတိ ဥတ္တရံ ဒိသံ, ဂစ္ဆတိ ဥဒ္ဓံ ဒိသံ, ဂစ္ဆတိ အနုဒိသံ. သစေ သော သမန္တာ တီရံ ပဿတိ, တထာဂတကောဝ ဟောတိ. သစေ ပန သော သမန္တာ တီရံ န ပဿတိ, တမေဝ နာဝံ ပစ္စာဂစ္ဆတိ. ဧဝမေဝ ခေါ တွံ, ဘိက္ခု, ယတော ယာဝ ဗြဟ္မလောကာ ပရိယေသမာနော ဣမဿ ပဉှဿ ဝေယျာကရဏံ နာဇ္ဈဂါ, အထ မမညေဝ သန္တိကေ ပစ္စာဂတော. န ခေါ ဧသော, ဘိက္ခု, ပဉှော ဧဝံ ပုစ္ဆိတဗ္ဗော—  ‘ကတ္ထ နု ခေါ, ဘန္တေ, ဣမေ စတ္တာရော မဟာဘူတာ အပရိသေသာ နိရုဇ္ဈန္တိ, သေယျထိဒံ—  ပထဝီဓာတု အာပေါဓာတု တေဇောဓာတု ဝါယောဓာတူ’တိ?
</Paragraph>

</Division>
<Division number="498" book="sila" e="ch" v="6" p="213">

<Paragraph number="858" book="sila">
ဧဝဉ္စ ခေါ ဧသော, ဘိက္ခု, ပဉှော ပုစ္ဆိတဗ္ဗော—
</Paragraph>

<Paragraph number="859" type="verses" book="sila">
_‘ကတ္ထ အာပေါ စ ပထဝီ,_  
_တေဇော ဝါယော န ဂါဓတိ;_  
_ကတ္ထ ဒီဃဉ္စ ရဿဉ္စ,_  
_အဏုံ ထူလံ သုဘာသုဘံ;_  
_ကတ္ထ နာမဉ္စ ရူပဉ္စ,_  
_အသေသံ ဥပရုဇ္ဈတီ’တိ._  

</Paragraph>

</Division>
<Division number="499" book="sila" e="ch" v="6" p="213">

<Paragraph number="860" book="sila">
တတြ ဝေယျာကရဏံ ဘဝတိ—
</Paragraph>

<Paragraph number="861" type="verses" book="sila">
_‘ဝိညာဏံ အနိဒဿနံ,_  
_အနန္တံ သဗ္ဗတောပဘံ;_  
_ဧတ္ထ အာပေါ စ ပထဝီ,_  
_တေဇော ဝါယော န ဂါဓတိ._  

</Paragraph>

<Paragraph number="862" type="verses" book="sila">
_ဧတ္ထ ဒီဃဉ္စ ရဿဉ္စ,_  
_အဏုံ ထူလံ သုဘာသုဘံ;_  
_ဧတ္ထ နာမဉ္စ ရူပဉ္စ,_  
_အသေသံ ဥပရုဇ္ဈတိ;_  
_ဝိညာဏဿ နိရောဓေန,_  
_ဧတ္ထေတံ ဥပရုဇ္ဈတီ’”တိ._  

</Paragraph>

</Division>
<Division number="500" book="sila" e="ch" v="6" p="213">

<Paragraph number="863" book="sila">
ဣဒမဝေါစ ဘဂဝါ. အတ္တမနော ကေဝဋ္ဋော ဂဟပတိပုတ္တော ဘဂဝတော ဘာသိတံ အဘိနန္ဒီတိ.

</Paragraph>
</Division>

<Paragraph number="864" type="center" book="sila">
ကေဝဋ္ဋသုတ္တံ နိဋ္ဌိတံ ဧကာဒသမံ.
</Paragraph>