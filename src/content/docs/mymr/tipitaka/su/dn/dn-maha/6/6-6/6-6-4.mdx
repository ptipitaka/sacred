---
title: 6.6.4 ရေဏုရာဇအာမန္တနာ
tableOfContents: false
sidebar:
  order: 4
type: tipitaka
basket: su
book: dn-maha
review:
  current: review
  updated: '2025-10-27T21:48:31.876258'
  updated_by: ''
  notes: ''
  history:
  - state: review
    date: '2025-10-27T21:48:31.876258'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="321" book="dn-maha" e="ch" v="7" p="195">

<Paragraph number="716" book="dn-maha">
အထ ခေါ, ဘော, မဟာဂေါဝိန္ဒော ဗြာဟ္မဏော ယေန ရေဏု ရာဇာ တေနုပသင်္ကမိ; ဥပသင်္ကမိတွာ ရေဏုံ ရာဇာနံ ဧတဒဝေါစ—  “အညံ ဒါနိ ဘဝံ ပုရောဟိတံ ပရိယေသတု, ယော ဘောတော ရဇ္ဇံ အနုသာသိဿတိ. ဣစ္ဆာမဟံ, ဘော, အဂါရသ္မာ အနဂါရိယံ ပဗ္ဗဇိတုံ. ယထာ ခေါ ပန မေ သုတံ ဗြဟ္မုနော အာမဂန္ဓေ ဘာသမာနဿ, တေ န သုနိမ္မဒယာ အဂါရံ အဇ္ဈာဝသတာ. ပဗ္ဗဇိဿာမဟံ, ဘော, အဂါရသ္မာ အနဂါရိယန်”တိ.
</Paragraph>

<Paragraph number="717" type="verses" book="dn-maha">
_“အာမန္တယာမိ ရာဇာနံ,_  
_ရေဏုံ ဘူမိပတိံ အဟံ;_  
_တွံ ပဇာနဿု ရဇ္ဇေန,_  
_နာဟံ ပေါရောဟိစ္စေ ရမေ”._  

</Paragraph>

<Paragraph number="718" type="verses" book="dn-maha">
_“သစေ တေ ဦနံ ကာမေဟိ,_  
_အဟံ ပရိပူရယာမိ တေ;_  
_ယော တံ ဟိံသတိ ဝါရေမိ,_  
_ဘူမိသေနာပတိ အဟံ;_  
_တုဝံ ပိတာ အဟံ ပုတ္တော,_  
_မာ နော ဂေါဝိန္ဒ ပါဇဟိ”._  

</Paragraph>

<Paragraph number="719" type="verses" book="dn-maha">
_“နမတ္ထိ ဦနံ ကာမေဟိ,_  
_ဟိံသိတာ မေ န ဝိဇ္ဇတိ;_  
_အမနုဿဝစော သုတွာ,_  
_တသ္မာဟံ န ဂဟေ ရမေ”._  

</Paragraph>

<Paragraph number="720" type="verses" book="dn-maha">
_“အမနုဿော ကထံဝဏ္ဏော,_  
_ကိံ တေ အတ္ထံ အဘာသထ;_  
_ယဉ္စ သုတွာ ဇဟာသိ နော,_  
_ဂေဟေ အမှေ စ ကေဝလီ”._  

</Paragraph>

<Paragraph number="721" type="verses" book="dn-maha">
_“ဥပဝုတ္ထဿ မေ ပုဗ္ဗေ,_  
_ယိဋ္ဌုကာမဿ မေ သတော;_  
_အဂ္ဂိ ပဇ္ဇလိတော အာသိ,_  
_ကုသပတ္တပရိတ္ထတော._  

</Paragraph>

<Paragraph number="722" type="verses" book="dn-maha">
_တတော မေ ဗြဟ္မာ ပါတုရဟု,_  
_ဗြဟ္မလောကာ သနန္တနော;_  
_သော မေ ပဉှံ ဝိယာကာသိ,_  
_တံ သုတွာ န ဂဟေ ရမေ”._  

</Paragraph>

<Paragraph number="723" type="verses" book="dn-maha">
_“သဒ္ဒဟာမိ အဟံ ဘောတော,_  
_ယံ တွံ ဂေါဝိန္ဒ ဘာသသိ;_  
_အမနုဿဝစော သုတွာ,_  
_ကထံ ဝတ္တေထ အညထာ._  

</Paragraph>

<Paragraph number="724" type="verses" book="dn-maha">
_တေ တံ အနုဝတ္တိဿာမ,_  
_သတ္ထာ ဂေါဝိန္ဒ နော ဘဝံ;_  
_မဏိ ယထာ ဝေဠုရိယော,_  
_အကာစော ဝိမလော သုဘော;_  
_ဧဝံ သုဒ္ဓါ စရိဿာမ,_  
_ဂေါဝိန္ဒဿာနုသာသနေတိ._  

</Paragraph>

<Paragraph number="725" book="dn-maha">
သစေ ဘဝံ ဂေါဝိန္ဒော အဂါရသ္မာ အနဂါရိယံ ပဗ္ဗဇိဿတိ, မယမ္ပိ အဂါရသ္မာ အနဂါရိယံ ပဗ္ဗဇိဿာမ. အထ ယာ တေ ဂတိ, သာ နော ဂတိ ဘဝိဿတီ”တိ.
</Paragraph>
</Division>