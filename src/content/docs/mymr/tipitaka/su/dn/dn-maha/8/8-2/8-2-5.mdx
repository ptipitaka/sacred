---
title: 8.2.5 သောမနဿပဋိလာဘကထာ
tableOfContents: false
sidebar:
  order: 5
type: tipitaka
basket: su
book: dn-maha
review:
  current: review
  updated: '2025-10-27T21:48:32.092307'
  updated_by: ''
  notes: ''
  history:
  - state: review
    date: '2025-10-27T21:48:32.092307'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="368" book="dn-maha" e="ch" v="7" p="227">

<Paragraph number="909" book="dn-maha">
“အဘိဇာနာသိ နော တွံ, ဒေဝါနမိန္ဒ, ဣတော ပုဗ္ဗေ ဧဝရူပံ ဝေဒပဋိလာဘံ သောမနဿပဋိလာဘန်”တိ? “အဘိဇာနာမဟံ, ဘန္တေ, ဣတော ပုဗ္ဗေ ဧဝရူပံ ဝေဒပဋိလာဘံ သောမနဿပဋိလာဘန်”တိ. “ယထာ ကထံ ပန တွံ, ဒေဝါနမိန္ဒ, အဘိဇာနာသိ ဣတော ပုဗ္ဗေ ဧဝရူပံ ဝေဒပဋိလာဘံ သောမနဿပဋိလာဘန်”တိ?
</Paragraph>

<Paragraph number="910" book="dn-maha">
“ဘူတပုဗ္ဗံ, ဘန္တေ, ဒေဝါသုရသင်္ဂါမော သမုပဗျူဠှော အဟောသိ. တသ္မိံ ခေါ ပန, ဘန္တေ, သင်္ဂါမေ ဒေဝါ ဇိနိံသု, အသုရာ ပရာဇယိံသု. တဿ မယှံ, ဘန္တေ, တံ သင်္ဂါမံ အဘိဝိဇိနိတွာ ဝိဇိတသင်္ဂါမဿ ဧတဒဟောသိ—  ‘ယာ စေဝ ဒါနိ ဒိဗ္ဗာ ဩဇာ ယာ စ အသုရာ ဩဇာ, ဥဘယမေတံ ဒေဝါ ပရိဘုဉ္ဇိဿန္တီ’တိ. သော ခေါ ပန မေ, ဘန္တေ, ဝေဒပဋိလာဘော သောမနဿပဋိလာဘော သဒဏ္ဍာဝစရော သသတ္ထာဝစရော န နိဗ္ဗိဒါယ န ဝိရာဂါယ န နိရောဓာယ န ဥပသမာယ န အဘိညာယ န သမ္ဗောဓာယ န နိဗ္ဗာနာယ သံဝတ္တတိ. ယော ခေါ ပန မေ အယံ, ဘန္တေ, ဘဂဝတော ဓမ္မံ သုတွာ ဝေဒပဋိလာဘော သောမနဿပဋိလာဘော, သော အဒဏ္ဍာဝစရော အသတ္ထာဝစရော ဧကန္တနိဗ္ဗိဒါယ ဝိရာဂါယ နိရောဓာယ ဥပသမာယ အဘိညာယ သမ္ဗောဓာယ နိဗ္ဗာနာယ သံဝတ္တတီ”တိ.
</Paragraph>

</Division>
<Division number="369" book="dn-maha" e="ch" v="7" p="227">

<Paragraph number="911" book="dn-maha">
“ကိံ ပန တွံ, ဒေဝါနမိန္ဒ, အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေသီ”တိ? “ဆ ခေါ အဟံ, ဘန္တေ, အတ္ထဝသေ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ.
</Paragraph>

<Paragraph number="912" type="verses" book="dn-maha">
ဣဓေဝ တိဋ္ဌမာနဿ,_  
_ဒေဝဘူတဿ မေ သတော;_  
_ပုနရာယု စ မေ လဒ္ဓေါ,_  
_ဧဝံ ဇာနာဟိ မာရိသ._  

</Paragraph>

<Paragraph number="913" book="dn-maha">
ဣမံ ခေါ အဟံ, ဘန္တေ, ပဌမံ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ.
</Paragraph>

<Paragraph number="914" type="verses" book="dn-maha">
_စုတာဟံ ဒိဝိယာ ကာယာ,_  
_အာယုံ ဟိတွာ အမာနုသံ;_  
_အမူဠှော ဂဗ္ဘမေဿာမိ,_  
_ယတ္ထ မေ ရမတီ မနော._  

</Paragraph>

<Paragraph number="915" book="dn-maha">
ဣမံ ခေါ အဟံ, ဘန္တေ, ဒုတိယံ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ.
</Paragraph>

<Paragraph number="916" type="verses" book="dn-maha">
_သွာဟံ အမူဠှပညဿ,_  
_ဝိဟရံ သာသနေ ရတော;_  
_ဉာယေန ဝိဟရိဿာမိ,_  
_သမ္ပဇာနော ပဋိဿတော._  

</Paragraph>

<Paragraph number="917" book="dn-maha">
ဣမံ ခေါ အဟံ, ဘန္တေ, တတိယံ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ.
</Paragraph>

<Paragraph number="918" type="verses" book="dn-maha">
_ဉာယေန မေ စရတော စ,_  
_သမ္ဗောဓိ စေ ဘဝိဿတိ;_  
_အညာတာ ဝိဟရိဿာမိ,_  
_သွေဝ အန္တော ဘဝိဿတိ._  

</Paragraph>

<Paragraph number="919" book="dn-maha">
ဣမံ ခေါ အဟံ, ဘန္တေ, စတုတ္ထံ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ.
</Paragraph>

<Paragraph number="920" type="verses" book="dn-maha">
_စုတာဟံ မာနုသာ ကာယာ,_  
_အာယုံ ဟိတွာန မာနုသံ;_  
_ပုန ဒေဝေါ ဘဝိဿာမိ,_  
_ဒေဝလောကမှိ ဥတ္တမော._  

</Paragraph>

<Paragraph number="921" book="dn-maha">
ဣမံ ခေါ အဟံ, ဘန္တေ, ပဉ္စမံ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ.
</Paragraph>

<Paragraph number="922" type="verses" book="dn-maha">
_တေ ပဏီတတရာ ဒေဝါ,_  
_အကနိဋ္ဌာ ယသဿိနော;_  
_အန္တိမေ ဝတ္တမာနမှိ,_  
_သော နိဝါသော ဘဝိဿတိ._  

</Paragraph>

<Paragraph number="923" book="dn-maha">
ဣမံ ခေါ အဟံ, ဘန္တေ, ဆဋ္ဌံ အတ္ထဝသံ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ.
</Paragraph>

<Paragraph number="924" book="dn-maha">
ဣမေ ခေါ အဟံ, ဘန္တေ, ဆ အတ္ထဝသေ သမ္ပဿမာနော ဧဝရူပံ ဝေဒပဋိလာဘံ သောမနဿပဋိလာဘံ ပဝေဒေမိ.
</Paragraph>

</Division>
<Division number="370" book="dn-maha" e="ch" v="7" p="229">

<Paragraph number="925" type="verses" book="dn-maha">
_အပရိယောသိတသင်္ကပ္ပေါ,_  
_ဝိစိကိစ္ဆော ကထံကထီ;_  
_ဝိစရိံ ဒီဃမဒ္ဓါနံ,_  
_အနွေသန္တော တထာဂတံ._  

</Paragraph>

<Paragraph number="926" type="verses" book="dn-maha">
_ယဿု မညာမိ သမဏေ,_  
_ပဝိဝိတ္တဝိဟာရိနော;_  
_သမ္ဗုဒ္ဓါ ဣတိ မညာနော,_  
_ဂစ္ဆာမိ တေ ဥပါသိတုံ._  

</Paragraph>

<Paragraph number="927" type="verses" book="dn-maha">
_‘ကထံ အာရာဓနာ ဟောတိ,_  
_ကထံ ဟောတိ ဝိရာဓနာ’;_  
ဣတိ ပုဋ္ဌာ န သမ္ပာယန္တိ,_  
_မဂ္ဂေ ပဋိပဒါသု စ._  

</Paragraph>

<Paragraph number="928" type="verses" book="dn-maha">
_တျဿု ယဒါ မံ ဇာနန္တိ,_  
_သက္ကော ဒေဝါနမာဂတော;_  
_တျဿု မမေဝ ပုစ္ဆန္တိ,_  
_‘ကိံ ကတွာ ပါပုဏီ ဣဒံ’._  

</Paragraph>

<Paragraph number="929" type="verses" book="dn-maha">
_တေသံ ယထာသုတံ ဓမ္မံ,_  
_ဒေသယာမိ ဇနေ သုတံ;_  
_တေန အတ္တမနာ ဟောန္တိ,_  
_‘ဒိဋ္ဌော နော ဝါသဝေါတိ စ’._  

</Paragraph>

<Paragraph number="930" type="verses" book="dn-maha">
_ယဒါ စ ဗုဒ္ဓမဒ္ဒက္ခိံ,_  
_ဝိစိကိစ္ဆာဝိတာရဏံ;_  
_သောမှိ ဝီတဘယော အဇ္ဇ,_  
_သမ္ဗုဒ္ဓံ ပယိရုပါသိယ._  

</Paragraph>

<Paragraph number="931" type="verses" book="dn-maha">
_တဏှာသလ္လဿ ဟန္တာရံ,_  
_ဗုဒ္ဓံ အပ္ပဋိပုဂ္ဂလံ;_  
_အဟံ ဝန္ဒေ မဟာဝီရံ,_  
_ဗုဒ္ဓမာဒိစ္စဗန္ဓုနံ._  

</Paragraph>

<Paragraph number="932" type="verses" book="dn-maha">
_ယံ ကရောမသိ ဗြဟ္မုနော,_  
_သမံ ဒေဝေဟိ မာရိသ;_  
_တဒဇ္ဇ တုယှံ ကဿာမ,_  
_ဟန္ဒ သာမံ ကရောမ တေ._  

</Paragraph>

<Paragraph number="933" type="verses" book="dn-maha">
_တွမေဝ အသိ သမ္ဗုဒ္ဓေါ,_  
_တုဝံ သတ္ထာ အနုတ္တရော;_  
_သဒေဝကသ္မိံ လောကသ္မိံ,_  
_နတ္ထိ တေ ပဋိပုဂ္ဂလော”တိ._  

</Paragraph>

</Division>
<Division number="371" book="dn-maha" e="ch" v="7" p="229">

<Paragraph number="934" book="dn-maha">
အထ ခေါ သက္ကော ဒေဝါနမိန္ဒော ပဉ္စသိခံ ဂန္ဓဗ္ဗပုတ္တံ အာမန္တေသိ—  “ဗဟူပကာရော ခေါ မေသိ တွံ, တာတ ပဉ္စသိခ, ယံ တွံ ဘဂဝန္တံ ပဌမံ ပသာဒေသိ. တယာ, တာတ, ပဌမံ ပသာဒိတံ ပစ္ဆာ မယံ တံ ဘဂဝန္တံ ဒဿနာယ ဥပသင်္ကမိမှာ အရဟန္တံ သမ္မာသမ္ဗုဒ္ဓံ. ပေတ္တိကေ ဝါ ဌာနေ ဌပယိဿာမိ, ဂန္ဓဗ္ဗရာဇာ ဘဝိဿသိ, ဘဒ္ဒဉ္စ တေ သူရိယဝစ္ဆသံ ဒမ္မိ, သာ ဟိ တေ အဘိပတ္ထိတာ”တိ.
</Paragraph>

<Paragraph number="935" book="dn-maha">
အထ ခေါ သက္ကော ဒေဝါနမိန္ဒော ပါဏိနာ ပထဝိံ ပရာမသိတွာ တိက္ခတ္တုံ ဥဒါနံ ဥဒါနေသိ—
</Paragraph>

<Paragraph number="936" book="dn-maha">
“နမော တဿ ဘဂဝတော အရဟတော သမ္မာသမ္ဗုဒ္ဓဿ.
</Paragraph>

<Paragraph number="937" book="dn-maha">
နမော တဿ ဘဂဝတော အရဟတော သမ္မာသမ္ဗုဒ္ဓဿ.
</Paragraph>

<Paragraph number="938" book="dn-maha">
နမော တဿ ဘဂဝတော အရဟတော သမ္မာသမ္ဗုဒ္ဓဿာ”တိ.
</Paragraph>

<Paragraph number="939" book="dn-maha">
ဣမသ္မိဉ္စ ပန ဝေယျာကရဏသ္မိံ ဘညမာနေ သက္ကဿ ဒေဝါနမိန္ဒဿ ဝိရဇံ ဝီတမလံ ဓမ္မစက္ခုံ ဥဒပါဒိ—  “ယံ ကိဉ္စိ သမုဒယဓမ္မံ သဗ္ဗံ တံ နိရောဓဓမ္မန်”တိ. အညေသဉ္စ အသီတိယာ ဒေဝတာသဟဿာနံ; ဣတိ ယေ သက္ကေန ဒေဝါနမိန္ဒေန အဇ္ဈိဋ္ဌပဉှာ ပုဋ္ဌာ, တေ ဘဂဝတာ ဗျာကတာ. တသ္မာ ဣမဿ ဝေယျာကရဏဿ သက္ကပဉှာတွေဝ အဓိဝစနန္တိ.

</Paragraph>
</Division>

<Paragraph number="940" type="center" book="dn-maha">
သက္ကပဉှသုတ္တံ နိဋ္ဌိတံ အဋ္ဌမံ.
</Paragraph>