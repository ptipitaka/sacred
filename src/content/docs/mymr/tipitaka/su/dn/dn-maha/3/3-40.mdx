---
title: 3.40 ဓာတုထူပပူဇာ
tableOfContents: false
sidebar:
  order: 40
type: tipitaka
basket: su
book: dn-maha
review:
  current: review
  updated: '2025-10-27T21:48:31.174605'
  updated_by: ''
  notes: ''
  history:
  - state: review
    date: '2025-10-27T21:48:31.174605'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="239" book="dn-maha" e="ch" v="7" p="137">

<Paragraph number="528" book="dn-maha">
အထ ခေါ ရာဇာ မာဂဓော အဇာတသတ္တု ဝေဒေဟိပုတ္တော ရာဇဂဟေ ဘဂဝတော သရီရာနံ ထူပဉ္စ မဟဉ္စ အကာသိ. ဝေသာလိကာပိ လိစ္ဆဝီ ဝေသာလိယံ ဘဂဝတော သရီရာနံ ထူပဉ္စ မဟဉ္စ အကံသု. ကပိလဝတ္ထုဝါသီပိ သကျာ ကပိလဝတ္ထုသ္မိံ ဘဂဝတော သရီရာနံ ထူပဉ္စ မဟဉ္စ အကံသု. အလ္လကပ္ပကာပိ ဗုလယော အလ္လကပ္ပေ ဘဂဝတော သရီရာနံ ထူပဉ္စ မဟဉ္စ အကံသု. ရာမဂါမကာပိ ကောဠိယာ ရာမဂါမေ ဘဂဝတော သရီရာနံ ထူပဉ္စ မဟဉ္စ အကံသု. ဝေဋ္ဌဒီပကောပိ ဗြာဟ္မဏော ဝေဋ္ဌဒီပေ ဘဂဝတော သရီရာနံ ထူပဉ္စ မဟဉ္စ အကာသိ. ပါဝေယျကာပိ မလ္လာ ပါဝါယံ ဘဂဝတော သရီရာနံ ထူပဉ္စ မဟဉ္စ အကံသု. ကောသိနာရကာပိ မလ္လာ ကုသိနာရာယံ ဘဂဝတော သရီရာနံ ထူပဉ္စ မဟဉ္စ အကံသု. ဒေါဏောပိ ဗြာဟ္မဏော တုမ္ဗဿ ထူပဉ္စ မဟဉ္စ အကာသိ. ပိပ္ပလိဝနိယာပိ မောရိယာ ပိပ္ပလိဝနေ အင်္ဂါရာနံ ထူပဉ္စ မဟဉ္စ အကံသု. ဣတိ အဋ္ဌ သရီရထူပါ နဝမော တုမ္ဗထူပေါ ဒသမော အင်္ဂါရထူပေါ. ဧဝမေတံ ဘူတပုဗ္ဗန္တိ.
</Paragraph>

</Division>
<Division number="240" book="dn-maha" e="ch" v="7" p="138">

<Paragraph number="529" type="verses" book="dn-maha">
_အဋ္ဌဒေါဏံ စက္ခုမတော သရီရံ,_  
_သတ္တဒေါဏံ ဇမ္ဗုဒီပေ မဟေန္တိ;_  
_ဧကဉ္စ ဒေါဏံ ပုရိသဝရုတ္တမဿ,_  
_ရာမဂါမေ နာဂရာဇာ မဟေတိ._  

</Paragraph>

<Paragraph number="530" type="verses" book="dn-maha">
_ဧကာဟိ ဒါဌာ တိဒိဝေဟိ ပူဇိတာ,_  
_ဧကာ ပန ဂန္ဓာရပုရေ မဟီယတိ;_  
_ကာလိင်္ဂရညော ဝိဇိတေ ပုနေကံ,_  
_ဧကံ ပန နာဂရာဇာ မဟေတိ._  

</Paragraph>

<Paragraph number="531" type="verses" book="dn-maha">
_တဿေဝ တေဇေန အယံ ဝသုန္ဓရာ,_  
_အာယာဂသေဋ္ဌေဟိ မဟီ အလင်္ကတာ;_  
_ဧဝံ ဣမံ စက္ခုမတော သရီရံ,_  
_သုသက္ကတံ သက္ကတသက္ကတေဟိ._  

</Paragraph>

<Paragraph number="532" type="verses" book="dn-maha">
_ဒေဝိန္ဒနာဂိန္ဒနရိန္ဒပူဇိတော,_  
_မနုဿိန္ဒသေဋ္ဌေဟိ တထေဝ ပူဇိတော;_  
_တံ ဝန္ဒထ ပဉ္ဇလိကာ လဘိတွာ,_  
_ဗုဒ္ဓေါ ဟဝေ ကပ္ပသတေဟိ ဒုလ္လဘောတိ._  

</Paragraph>

<Paragraph number="533" type="verses" book="dn-maha">
_စတ္တာလီသ သမာ ဒန္တာ,_  
_ကေသာ လောမာ စ သဗ္ဗသော;_  
_ဒေဝါ ဟရိံသု ဧကေကံ,_  
_စက္ကဝါဠပရမ္ပရာတိ._  


</Paragraph>
</Division>

<Paragraph number="534" type="center" book="dn-maha">
မဟာပရိနိဗ္ဗာနသုတ္တံ နိဋ္ဌိတံ တတိယံ.
</Paragraph>