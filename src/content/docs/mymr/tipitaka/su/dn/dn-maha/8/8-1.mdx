---
title: 8.1 ပဉ္စသိခဂီတဂါထာ
tableOfContents: false
sidebar:
  order: 1
type: tipitaka
basket: su
book: dn-maha
review:
  current: review
  updated: '2025-10-23T09:13:29.325261'
  updated_by: ''
  notes: ''
  history:
  - state: review
    date: '2025-10-23T09:13:29.325261'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="348" book="dn-maha" e="ch" v="7" p="212">

<Paragraph number="827" book="dn-maha">
ဧကမန္တံ ဌိတော ခေါ ပဉ္စသိခေါ ဂန္ဓဗ္ဗဒေဝပုတ္တော ဗေလုဝပဏ္ဍုဝီဏံ အဿာဝေသိ, ဣမာ စ ဂါထာ အဘာသိ ဗုဒ္ဓူပသဉှိတာ ဓမ္မူပသဉှိတာ သံဃူပသဉှိတာ အရဟန္တူပသဉှိတာ ကာမူပသဉှိတာ—
</Paragraph>

<Paragraph number="828" type="verses" book="dn-maha">
_“ဝန္ဒေ တေ ပိတရံ ဘဒ္ဒေ,_  
_တိမ္ဗရုံ သူရိယဝစ္ဆသေ;_  
_ယေန ဇာတာသိ ကလျာဏီ,_  
_အာနန္ဒဇနနီ မမ._  

</Paragraph>

<Paragraph number="829" type="verses" book="dn-maha">
_ဝါတောဝ သေဒတံ ကန္တော,_  
_ပါနီယံဝ ပိပါသတော;_  
_အင်္ဂီရသိ ပိယာမေသိ,_  
_ဓမ္မော အရဟတာမိဝ._  

</Paragraph>

<Paragraph number="830" type="verses" book="dn-maha">
_အာတုရဿေဝ ဘေသဇ္ဇံ,_  
_ဘောဇနံဝ ဇိဃစ္ဆတော;_  
_ပရိနိဗ္ဗာပယ မံ ဘဒ္ဒေ,_  
_ဇလန္တမိဝ ဝါရိနာ._  

</Paragraph>

<Paragraph number="831" type="verses" book="dn-maha">
_သီတောဒကံ ပေါက္ခရဏိံ,_  
_ယုတ္တံ ကိဉ္ဇက္ခရေဏုနာ;_  
_နာဂေါ ဃမ္မာဘိတတ္တောဝ,_  
_ဩဂါဟေ တေ ထနူဒရံ._  

</Paragraph>

<Paragraph number="832" type="verses" book="dn-maha">
_အစ္စင်္ကုသောဝ နာဂေါဝ,_  
_ဇိတံ မေ တုတ္တတောမရံ;_  
_ကာရဏံ နပ္ပဇာနာမိ,_  
_သမ္မတ္တော လက္ခဏူရုယာ._  

</Paragraph>

<Paragraph number="833" type="verses" book="dn-maha">
_တယိ ဂေဓိတစိတ္တောသ္မိ,_  
_စိတ္တံ ဝိပရိဏာမိတံ;_  
_ပဋိဂန္တုံ န သက္ကောမိ,_  
_ဝင်္ကဃသ္တောဝ အမ္ဗုဇော._  

</Paragraph>

<Paragraph number="834" type="verses" book="dn-maha">
_ဝါမူရု သဇ မံ ဘဒ္ဒေ,_  
_သဇ မံ မန္ဒလောစနေ;_  
_ပလိဿဇ မံ ကလျာဏိ,_  
_ဧတံ မေ အဘိပတ္ထိတံ._  

</Paragraph>

<Paragraph number="835" type="verses" book="dn-maha">
_အပ္ပကော ဝတ မေ သန္တော,_  
_ကာမော ဝေလ္လိတကေသိယာ;_  
_အနေကဘာဝေါ သမုပ္ပါဒိ,_  
_အရဟန္တေဝ ဒက္ခိဏာ._  

</Paragraph>

<Paragraph number="836" type="verses" book="dn-maha">
_ယံ မေ အတ္ထိ ကတံ ပုညံ,_  
_အရဟန္တေသု တာဒိသု;_  
_တံ မေ သဗ္ဗင်္ဂကလျာဏိ,_  
_တယာ သဒ္ဓိံ ဝိပစ္စတံ._  

</Paragraph>

<Paragraph number="837" type="verses" book="dn-maha">
_ယံ မေ အတ္ထိ ကတံ ပုညံ,_  
_အသ္မိံ ပထဝိမဏ္ဍလေ;_  
_တံ မေ သဗ္ဗင်္ဂကလျာဏိ,_  
_တယာ သဒ္ဓိံ ဝိပစ္စတံ._  

</Paragraph>

<Paragraph number="838" type="verses" book="dn-maha">
_သကျပုတ္တောဝ ဈာနေန,_  
_ဧကောဒိ နိပကော သတော;_  
_အမတံ မုနိ ဇိဂီသာနော,_  
_တမဟံ သူရိယဝစ္ဆသေ._  

</Paragraph>

<Paragraph number="839" type="verses" book="dn-maha">
_ယထာပိ မုနိ နန္ဒေယျ,_  
_ပတွာ သမ္ဗောဓိမုတ္တမံ;_  
_ဧဝံ နန္ဒေယျံ ကလျာဏိ,_  
_မိဿီဘာဝံ ဂတော တယာ._  

</Paragraph>

<Paragraph number="840" type="verses" book="dn-maha">
_သက္ကော စေ မေ ဝရံ ဒဇ္ဇာ,_  
_တာဝတိံသာနမိဿရော;_  
_တာဟံ ဘဒ္ဒေ ဝရေယျာဟေ,_  
_ဧဝံ ကာမော ဒဠှော မမ._  

</Paragraph>

<Paragraph number="841" type="verses" book="dn-maha">
_သာလံဝ န စိရံ ဖုလ္လံ,_  
_ပိတရံ တေ သုမေဓသေ;_  
_ဝန္ဒမာနော နမဿာမိ,_  
_ယဿာသေတာဒိသီ ပဇာ”တိ._  

</Paragraph>

</Division>
<Division number="349" book="dn-maha" e="ch" v="7" p="213">

<Paragraph number="842" book="dn-maha">
ဧဝံ ဝုတ္တေ, ဘဂဝါ ပဉ္စသိခံ ဂန္ဓဗ္ဗဒေဝပုတ္တံ ဧတဒဝေါစ—  “သံသန္ဒတိ ခေါ တေ, ပဉ္စသိခ, တန္တိဿရော ဂီတဿရေန, ဂီတဿရော စ တန္တိဿရေန; န စ ပန တေ, ပဉ္စသိခ, တန္တိဿရော ဂီတဿရံ အတိဝတ္တတိ, ဂီတဿရော စ တန္တိဿရံ. ကဒါ သံယူဠှာ ပန တေ, ပဉ္စသိခ, ဣမာ ဂါထာ ဗုဒ္ဓူပသဉှိတာ ဓမ္မူပသဉှိတာ သံဃူပသဉှိတာ အရဟန္တူပသဉှိတာ ကာမူပသဉှိတာ”တိ? “ဧကမိဒံ, ဘန္တေ, သမယံ ဘဂဝါ ဥရုဝေလာယံ ဝိဟရတိ နဇ္ဇာ နေရဉ္ဇရာယ တီရေ အဇပါလနိဂြေါဓေ ပဌမာဘိသမ္ဗုဒ္ဓေါ. တေန ခေါ ပနာဟံ, ဘန္တေ, သမယေန ဘဒ္ဒါ နာမ သူရိယဝစ္ဆသာ တိမ္ဗရုနော ဂန္ဓဗ္ဗရညော ဓီတာ, တမဘိကင်္ခါမိ. သာ ခေါ ပန, ဘန္တေ, ဘဂိနီ ပရကာမိနီ ဟောတိ; သိခဏ္ဍီ နာမ မာတလိဿ သင်္ဂါဟကဿ ပုတ္တော, တမဘိကင်္ခတိ. ယတော ခေါ အဟံ, ဘန္တေ, တံ ဘဂိနိံ နာလတ္ထံ ကေနစိ ပရိယာယေန. အထာဟံ ဗေလုဝပဏ္ဍုဝီဏံ အာဒါယ ယေန တိမ္ဗရုနော ဂန္ဓဗ္ဗရညော နိဝေသနံ တေနုပသင်္ကမိံ; ဥပသင်္ကမိတွာ ဗေလုဝပဏ္ဍုဝီဏံ အဿာဝေသိံ, ဣမာ စ ဂါထာ အဘာသိံ ဗုဒ္ဓူပသဉှိတာ ဓမ္မူပသဉှိတာ သံဃူပသဉှိတာ အရဟန္တူပသဉှိတာ ကာမူပသဉှိတာ—
</Paragraph>

<Paragraph number="843" type="verses" book="dn-maha">
_ဝန္ဒေ တေ ပိတရံ ဘဒ္ဒေ,_  
_တိမ္ဗရုံ သူရိယဝစ္ဆသေ;_  
_ယေန ဇာတာသိ ကလျာဏီ,_  
_အာနန္ဒဇနနီ မမ._  


</Paragraph>
</Division>

<Paragraph number="844" type="center" book="dn-maha">
…ပေ…


</Paragraph>

<Paragraph number="845" type="verses" book="dn-maha">
_သာလံဝ န စိရံ ဖုလ္လံ,_  
_ပိတရံ တေ သုမေဓသေ;_  
_ဝန္ဒမာနော နမဿာမိ,_  
_ယဿာသေတာဒိသီ ပဇာတိ._  

</Paragraph>

<Paragraph number="846" book="dn-maha">
ဧဝံ ဝုတ္တေ, ဘန္တေ, ဘဒ္ဒါ သူရိယဝစ္ဆသာ မံ ဧတဒဝေါစ—  ‘န ခေါ မေ, မာရိသ, သော ဘဂဝါ သမ္မုခါ ဒိဋ္ဌော, အပိ စ သုတောယေဝ မေ သော ဘဂဝါ ဒေဝါနံ တာဝတိံသာနံ သုဓမ္မာယံ သဘာယံ ဥပနစ္စန္တိယာ. ယတော ခေါ တွံ, မာရိသ, တံ ဘဂဝန္တံ ကိတ္တေသိ, ဟောတု နော အဇ္ဇ သမာဂမော’တိ. သောယေဝ နော, ဘန္တေ, တဿာ ဘဂိနိယာ သဒ္ဓိံ သမာဂမော အဟောသိ. န စ ဒါနိ တတော ပစ္ဆာ”တိ.
</Paragraph>