---
title: "3 မဟာပရိနိဗ္ဗာနသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "dn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="131" book="dn-maha" e="ch" v="7" p="61">

<Paragraph number="242" book="dn-maha">
ဧဝံ မေ သုတံ—  ဧကံ သမယံ ဘဂဝါ ရာဇဂဟေ ဝိဟရတိ ဂိဇ္ဈကူဋေ ပဗ္ဗတေ. တေန ခေါ ပန သမယေန ရာဇာ မာဂဓော အဇာတသတ္တု ဝေဒေဟိပုတ္တော ဝဇ္ဇီ အဘိယာတုကာမော ဟောတိ. သော ဧဝမာဟ—  “အဟံ ဟိမေ ဝဇ္ဇီ ဧဝံမဟိဒ္ဓိကေ ဧဝံမဟာနုဘာဝေ ဥစ္ဆေစ္ဆာမိ ဝဇ္ဇီ, ဝိနာသေဿာမိ ဝဇ္ဇီ, အနယဗျသနံ အာပါဒေဿာမီ”တိ.

</Paragraph>

</Division>
<Division number="132" book="dn-maha" e="ch" v="7" p="61">

<Paragraph number="243" book="dn-maha">
အထ ခေါ ရာဇာ မာဂဓော အဇာတသတ္တု ဝေဒေဟိပုတ္တော ဝဿကာရံ ဗြာဟ္မဏံ မဂဓမဟာမတ္တံ အာမန္တေသိ—  “ဧဟိ တွံ, ဗြာဟ္မဏ, ယေန ဘဂဝါ တေနုပသင်္ကမ; ဥပသင်္ကမိတွာ မမ ဝစနေန ဘဂဝတော ပါဒေ သိရသာ ဝန္ဒာဟိ, အပ္ပါဗာဓံ အပ္ပါတင်္ကံ လဟုဋ္ဌာနံ ဗလံ ဖာသုဝိဟာရံ ပုစ္ဆ—  ‘ရာဇာ, ဘန္တေ, မာဂဓော အဇာတသတ္တု ဝေဒေဟိပုတ္တော ဘဂဝတော ပါဒေ သိရသာ ဝန္ဒတိ, အပ္ပါဗာဓံ အပ္ပါတင်္ကံ လဟုဋ္ဌာနံ ဗလံ ဖာသုဝိဟာရံ ပုစ္ဆတီ’တိ. ဧဝဉ္စ ဝဒေဟိ—  ‘ရာဇာ, ဘန္တေ, မာဂဓော အဇာတသတ္တု ဝေဒေဟိပုတ္တော ဝဇ္ဇီ အဘိယာတုကာမော. သော ဧဝမာဟ—  “အဟံ ဟိမေ ဝဇ္ဇီ ဧဝံမဟိဒ္ဓိကေ ဧဝံမဟာနုဘာဝေ ဥစ္ဆေစ္ဆာမိ ဝဇ္ဇီ, ဝိနာသေဿာမိ ဝဇ္ဇီ, အနယဗျသနံ အာပါဒေဿာမီ”’တိ. ယထာ တေ ဘဂဝါ ဗျာကရောတိ, တံ သာဓုကံ ဥဂ္ဂဟေတွာ မမ အာရောစေယျာသိ. န ဟိ တထာဂတာ ဝိတထံ ဘဏန္တီ”တိ.

</Paragraph>
</Division>

<TableOfContents book="dn-maha" section="3">
* [3.1 ဝဿကာရဗြာဟ္မဏ](3/3-1)
* [3.2 ရာဇအပရိဟာနိယဓမ္မ](3/3-2)
* [3.3 ဘိက္ခုအပရိဟာနိယဓမ္မ](3/3-3)
* [3.4 သာရိပုတ္တသီဟနာဒ](3/3-4)
* [3.5 ဒုဿီလအာဒီနဝ](3/3-5)
* [3.6 သီလဝန္တအာနိသံသ](3/3-6)
* [3.7 ပါဋလိပုတ္တနဂရမာပန](3/3-7)
* [3.8 အရိယသစ္စကထာ](3/3-8)
* [3.9 အနာဝတ္တိဓမ္မသမ္ဗောဓိပရာယဏ](3/3-9)
* [3.10 ဓမ္မာဒါသဓမ္မပရိယာယ](3/3-10)
* [3.11 အမ္ဗပါလီဂဏိကာ](3/3-11)
* [3.12 ဝေဠုဝဂါမဝဿူပဂမန](3/3-12)
* [3.13 နိမိတ္တောဘာသကထာ](3/3-13)
* [3.14 မာရယာစနကထာ](3/3-14)
* [3.15 အာယုသင်္ခါရဩဿဇ္ဇန](3/3-15)
* [3.16 မဟာဘူမိစာလဟေတု](3/3-16)
* [3.17 အဋ္ဌပရိသာ](3/3-17)
* [3.18 အဋ္ဌအဘိဘာယတန](3/3-18)
* [3.19 အဋ္ဌဝိမောက္ခ](3/3-19)
* [3.20 အာနန္ဒယာစနကထာ](3/3-20)
* [3.21 နာဂါပလောကိတ](3/3-21)
* [3.22 စတုမဟာပဒေသကထာ](3/3-22)
* [3.23 ကမ္မာရပုတ္တစုန္ဒဝတ္ထု](3/3-23)
* [3.24 ပါနီယာဟရဏ](3/3-24)
* [3.25 ပုက္ကုသမလ္လပုတ္တဝတ္ထု](3/3-25)
* [3.26 ယမကသာလာ](3/3-26)
* [3.27 ဥပဝါဏတ္ထေရ](3/3-27)
* [3.28 စတုသံဝေဇနီယဌာန](3/3-28)
* [3.29 အာနန္ဒပုစ္ဆာကထာ](3/3-29)
* [3.30 ထူပါရဟပုဂ္ဂလ](3/3-30)
* [3.31 အာနန္ဒအစ္ဆရိယဓမ္မ](3/3-31)
* [3.32 မဟာသုဒဿနသုတ္တဒေသနာ](3/3-32)
* [3.33 မလ္လာနံဝန္ဒနာ](3/3-33)
* [3.34 သုဘဒ္ဒပရိဗ္ဗာဇကဝတ္ထု](3/3-34)
* [3.35 တထာဂတပစ္ဆိမဝါစာ](3/3-35)
* [3.36 ပရိနိဗ္ဗုတကထာ](3/3-36)
* [3.37 ဗုဒ္ဓသရီရပူဇာ](3/3-37)
* [3.38 မဟာကဿပတ္ထေရဝတ္ထု](3/3-38)
* [3.39 သရီရဓာတုဝိဘဇန](3/3-39)
* [3.40 ဓာတုထူပပူဇာ](3/3-40)
</TableOfContents>