---
title: "7.1 ဒေဝတာသန္နိပါတ"
tableOfContents: false
sidebar:
  order: 1
type: "tipitaka"
basket: "su"
book: "dn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="333" book="dn-maha" e="ch" v="7" p="204">

<Paragraph number="755" book="dn-maha">
အထ ခေါ ဘဂဝါ ဘိက္ခူ အာမန္တေသိ—  “ယေဘုယျေန, ဘိက္ခဝေ, ဒသသု လောကဓာတူသု ဒေဝတာ သန္နိပတိတာ ဟောန္တိ, တထာဂတံ ဒဿနာယ ဘိက္ခုသံဃဉ္စ. ယေပိ တေ, ဘိက္ခဝေ, အဟေသုံ အတီတမဒ္ဓါနံ အရဟန္တော သမ္မာသမ္ဗုဒ္ဓါ, တေသမ္ပိ ဘဂဝန္တာနံ ဧတပ္ပရမာယေဝ ဒေဝတာ သန္နိပတိတာ အဟေသုံ သေယျထာပိ မယှံ ဧတရဟိ. ယေပိ တေ, ဘိက္ခဝေ, ဘဝိဿန္တိ အနာဂတမဒ္ဓါနံ အရဟန္တော သမ္မာသမ္ဗုဒ္ဓါ, တေသမ္ပိ ဘဂဝန္တာနံ ဧတပ္ပရမာယေဝ ဒေဝတာ သန္နိပတိတာ ဘဝိဿန္တိ သေယျထာပိ မယှံ ဧတရဟိ. အာစိက္ခိဿာမိ, ဘိက္ခဝေ, ဒေဝကာယာနံ နာမာနိ; ကိတ္တယိဿာမိ, ဘိက္ခဝေ, ဒေဝကာယာနံ နာမာနိ; ဒေသေဿာမိ, ဘိက္ခဝေ, ဒေဝကာယာနံ နာမာနိ. တံ သုဏာထ, သာဓုကံ မနသိကရောထ, ဘာသိဿာမီ”တိ. “ဧဝံ, ဘန္တေ”တိ ခေါ တေ ဘိက္ခူ ဘဂဝတော ပစ္စဿောသုံ.
</Paragraph>

</Division>
<Division number="334" book="dn-maha" e="ch" v="7" p="204">

<Paragraph number="756" book="dn-maha">
ဘဂဝါ ဧတဒဝေါစ—
</Paragraph>

<Paragraph number="757" type="verses" book="dn-maha">
_“သိလောကမနုကဿာမိ,_  
_ယတ္ထ ဘုမ္မာ တဒဿိတာ;_  
_ယေ သိတာ ဂိရိဂဗ္ဘရံ,_  
_ပဟိတတ္တာ သမာဟိတာ._  

</Paragraph>

<Paragraph number="758" type="verses" book="dn-maha">
_ပုထူသီဟာဝ သလ္လီနာ,_  
_လောမဟံသာဘိသမ္ဘုနော;_  
_ဩဒါတမနသာ သုဒ္ဓါ,_  
_ဝိပ္ပသန္နမနာဝိလာ._  

</Paragraph>

<Paragraph number="759" type="verses" book="dn-maha">
_ဘိယျော ပဉ္စသတေ ဉတွာ,_  
_ဝနေ ကာပိလဝတ္ထဝေ;_  
_တတော အာမန္တယီ သတ္ထာ,_  
_သာဝကေ သာသနေ ရတေ._  

</Paragraph>

<Paragraph number="760" type="verses" book="dn-maha">
_‘ဒေဝကာယာ အဘိက္ကန္တာ,_  
_တေ ဝိဇာနာထ ဘိက္ခဝေါ’;_  
_တေ စ အာတပ္ပမကရုံ,_  
_သုတွာ ဗုဒ္ဓဿ သာသနံ._  

</Paragraph>

<Paragraph number="761" type="verses" book="dn-maha">
_တေသံ ပါတုရဟု ဉာဏံ,_  
_အမနုဿာနဒဿနံ;_  
_အပ္ပေကေ သတမဒ္ဒက္ခုံ,_  
_သဟဿံ အထ သတ္တရိံ._  

</Paragraph>

<Paragraph number="762" type="verses" book="dn-maha">
_သတံ ဧကေ သဟဿာနံ,_  
_အမနုဿာနမဒ္ဒသုံ;_  
_အပ္ပေကေနန္တမဒ္ဒက္ခုံ,_  
_ဒိသာ သဗ္ဗာ ဖုဋာ အဟုံ._  

</Paragraph>

<Paragraph number="763" type="verses" book="dn-maha">
_တဉ္စ သဗ္ဗံ အဘိညာယ,_  
_ဝဝတ္ထိတွာန စက္ခုမာ;_  
_တတော အာမန္တယီ သတ္ထာ,_  
_သာဝကေ သာသနေ ရတေ._  

</Paragraph>

<Paragraph number="764" type="verses" book="dn-maha">
_‘ဒေဝကာယာ အဘိက္ကန္တာ,_  
_တေ ဝိဇာနာထ ဘိက္ခဝေါ;_  
_ယေ ဝေါဟံ ကိတ္တယိဿာမိ,_  
_ဂိရာဟိ အနုပုဗ္ဗသော’._  

</Paragraph>

</Division>
<Division number="335" book="dn-maha" e="ch" v="7" p="205">

<Paragraph number="765" type="verses" book="dn-maha">
_သတ္တသဟဿာ တေ ယက္ခာ,_  
_ဘုမ္မာ ကာပိလဝတ္ထဝါ;_  
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="766" type="verses" book="dn-maha">
_ဆသဟဿာ ဟေမဝတာ,_  
_ယက္ခာ နာနတ္တဝဏ္ဏိနော;_  
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="767" type="verses" book="dn-maha">
_သာတာဂိရာ တိသဟဿာ,_  
_ယက္ခာ နာနတ္တဝဏ္ဏိနော;_  
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="768" book="dn-maha">
ဣစ္စေတေ သောဠသသဟဿာ,_  
_ယက္ခာ နာနတ္တဝဏ္ဏိနော;_  
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="769" type="verses" book="dn-maha">
_ဝေဿာမိတ္တာ ပဉ္စသတာ,_  
_ယက္ခာ နာနတ္တဝဏ္ဏိနော;_  
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="770" type="verses" book="dn-maha">
_ကုမ္ဘီရော ရာဇဂဟိကော,_  
_ဝေပုလ္လဿ နိဝေသနံ;_  
_ဘိယျော နံ သတသဟဿံ,_  
_ယက္ခာနံ ပယိရုပါသတိ;_  
_ကုမ္ဘီရော ရာဇဂဟိကော,_  
_သောပါဂါ သမိတိံ ဝနံ._  

</Paragraph>

</Division>
<Division number="336" book="dn-maha" e="ch" v="7" p="205">

<Paragraph number="771" type="verses" book="dn-maha">
_ပုရိမဉ္စ ဒိသံ ရာဇာ,_  
_ဓတရဋ္ဌော ပသာသတိ;_  
_ဂန္ဓဗ္ဗာနံ အဓိပတိ,_  
_မဟာရာဇာ ယသဿိသော._  

</Paragraph>

<Paragraph number="772" book="dn-maha">
_ပုတ္တာပိ တဿ ဗဟဝေါ,_  
ဣန္ဒနာမာ မဟဗ္ဗလာ;_  
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="773" type="verses" book="dn-maha">
_ဒက္ခိဏဉ္စ ဒိသံ ရာဇာ,_  
_ဝိရူဠှော တံ ပသာသတိ;_  
_ကုမ္ဘဏ္ဍာနံ အဓိပတိ,_  
_မဟာရာဇာ ယသဿိသော._  

</Paragraph>

<Paragraph number="774" book="dn-maha">
_ပုတ္တာပိ တဿ ဗဟဝေါ,_  
ဣန္ဒနာမာ မဟဗ္ဗလာ;_  
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="775" type="verses" book="dn-maha">
_ပစ္ဆိမဉ္စ ဒိသံ ရာဇာ,_  
_ဝိရူပက္ခော ပသာသတိ;_  
_နာဂါနဉ္စ အဓိပတိ,_  
_မဟာရာဇာ ယသဿိသော._  

</Paragraph>

<Paragraph number="776" book="dn-maha">
_ပုတ္တာပိ တဿ ဗဟဝေါ,_  
ဣန္ဒနာမာ မဟဗ္ဗလာ;_  
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="777" type="verses" book="dn-maha">
ဥတ္တရဉ္စ ဒိသံ ရာဇာ,_  
_ကုဝေရော တံ ပသာသတိ;_  
_ယက္ခာနဉ္စ အဓိပတိ,_  
_မဟာရာဇာ ယသဿိသော._  

</Paragraph>

<Paragraph number="778" book="dn-maha">
_ပုတ္တာပိ တဿ ဗဟဝေါ,_  
ဣန္ဒနာမာ မဟဗ္ဗလာ;_  
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="779" type="verses" book="dn-maha">
_ပုရိမံ ဒိသံ ဓတရဋ္ဌော,_  
_ဒက္ခိဏေန ဝိရူဠှကော;_  
_ပစ္ဆိမေန ဝိရူပက္ခော,_  
_ကုဝေရော ဥတ္တရံ ဒိသံ._  

</Paragraph>

<Paragraph number="780" type="verses" book="dn-maha">
_စတ္တာရော တေ မဟာရာဇာ,_  
_သမန္တာ စတုရော ဒိသာ;_  
_ဒဒ္ဒလ္လမာနာ အဋ္ဌံသု,_  
_ဝနေ ကာပိလဝတ္ထဝေ._  

</Paragraph>

</Division>
<Division number="337" book="dn-maha" e="ch" v="7" p="206">

<Paragraph number="781" type="verses" book="dn-maha">
_တေသံ မာယာဝိနော ဒါသာ,_  
_အာဂုံ ဝဉ္စနိကာ သဌာ;_  
_မာယာ ကုဋေဏ္ဍု ဝိဋေဏ္ဍု,_  
_ဝိဋုစ္စ ဝိဋုဋော သဟ._  

</Paragraph>

<Paragraph number="782" type="verses" book="dn-maha">
_စန္ဒနော ကာမသေဋ္ဌော စ,_  
_ကိန္နိဃဏ္ဍု နိဃဏ္ဍု စ;_  
_ပနာဒေါ ဩပမညော စ,_  
_ဒေဝသူတော စ မာတလိ._  

</Paragraph>

<Paragraph number="783" type="verses" book="dn-maha">
_စိတ္တသေနော စ ဂန္ဓဗ္ဗော,_  
_နဠောရာဇာ ဇနေသဘော;_  
_အာဂါ ပဉ္စသိခေါ စေဝ,_  
_တိမ္ဗရူ သူရိယဝစ္ဆသာ._  

</Paragraph>

<Paragraph number="784" type="verses" book="dn-maha">
_ဧတေ စညေ စ ရာဇာနော,_  
_ဂန္ဓဗ္ဗာ သဟ ရာဇုဘိ;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

</Division>
<Division number="338" book="dn-maha" e="ch" v="7" p="207">

<Paragraph number="785" type="verses" book="dn-maha">
_အထာဂုံ နာဂသာ နာဂါ,_  
_ဝေသာလာ သဟတစ္ဆကာ;_  
_ကမ္ဗလဿတရာ အာဂုံ,_  
_ပါယာဂါ သဟ ဉာတိဘိ._  

</Paragraph>

<Paragraph number="786" type="verses" book="dn-maha">
_ယာမုနာ ဓတရဋ္ဌာ စ,_  
_အာဂူ နာဂါ ယသဿိနော;_  
_ဧရာဝဏော မဟာနာဂေါ,_  
_သောပါဂါ သမိတိံ ဝနံ._  

</Paragraph>

<Paragraph number="787" type="verses" book="dn-maha">
_ယေ နာဂရာဇေ သဟသာ ဟရန္တိ,_  
_ဒိဗ္ဗာ ဒိဇာ ပက္ခိ ဝိသုဒ္ဓစက္ခူ;_  
_ဝေဟာယသာ တေ ဝနမဇ္ဈပတ္တာ,_  
_စိတြာ သုပဏ္ဏာ ဣတိ တေသ နာမံ._  

</Paragraph>

<Paragraph number="788" type="verses" book="dn-maha">
_အဘယံ တဒါ နာဂရာဇာနမာသိ,_  
_သုပဏ္ဏတော ခေမမကာသိ ဗုဒ္ဓေါ;_  
_သဏှာဟိ ဝါစာဟိ ဥပဝှယန္တာ,_  
_နာဂါ သုပဏ္ဏာ သရဏမကံသု ဗုဒ္ဓံ._  

</Paragraph>

</Division>
<Division number="339" book="dn-maha" e="ch" v="7" p="207">

<Paragraph number="789" type="verses" book="dn-maha">
_ဇိတာ ဝဇိရဟတ္ထေန,_  
_သမုဒ္ဒံ အသုရာသိတာ;_  
_ဘာတရော ဝါသဝဿေတေ,_  
ဣဒ္ဓိမန္တော ယသဿိနော._  

</Paragraph>

<Paragraph number="790" type="verses" book="dn-maha">
_ကာလကဉ္စာ မဟာဘိသ္မာ,_  
_အသုရာ ဒါနဝေဃသာ;_  
_ဝေပစိတ္တိ သုစိတ္တိ စ,_  
_ပဟာရာဒေါ နမုစီ သဟ._  

</Paragraph>

<Paragraph number="791" type="verses" book="dn-maha">
_သတဉ္စ ဗလိပုတ္တာနံ,_  
_သဗ္ဗေ ဝေရောစနာမကာ;_  
_သန္နယှိတွာ ဗလိသေနံ,_  
_ရာဟုဘဒ္ဒမုပါဂမုံ;_  
_‘သမယော ဒါနိ ဘဒ္ဒန္တေ,_  
_ဘိက္ခူနံ သမိတိံ ဝနံ’._  

</Paragraph>

</Division>
<Division number="340" book="dn-maha" e="ch" v="7" p="207">

<Paragraph number="792" type="verses" book="dn-maha">
_အာပေါ စ ဒေဝါ ပထဝီ,_  
_တေဇော ဝါယော တဒါဂမုံ;_  
_ဝရုဏာ ဝါရဏာ ဒေဝါ,_  
_သောမော စ ယသသာ သဟ._  

</Paragraph>

<Paragraph number="793" type="verses" book="dn-maha">
_မေတ္တာ ကရုဏာ ကာယိကာ,_  
_အာဂုံ ဒေဝါ ယသဿိနော;_  
_ဒသေတေ ဒသဓာ ကာယာ,_  
_သဗ္ဗေ နာနတ္တဝဏ္ဏိနော._  

</Paragraph>

<Paragraph number="794" type="verses" book="dn-maha">
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="795" type="verses" book="dn-maha">
_ဝေဏ္ဍုဒေဝါ သဟလိ စ,_  
_အသမာ စ ဒုဝေ ယမာ;_  
_စန္ဒဿူပနိသာ ဒေဝါ,_  
_စန္ဒမာဂုံ ပုရက္ခတွာ._  

</Paragraph>

<Paragraph number="796" type="verses" book="dn-maha">
_သူရိယဿူပနိသာ ဒေဝါ,_  
_သူရိယမာဂုံ ပုရက္ခတွာ;_  
_နက္ခတ္တာနိ ပုရက္ခတွာ,_  
_အာဂုံ မန္ဒဝလာဟကာ._  

</Paragraph>

<Paragraph number="797" type="verses" book="dn-maha">
_ဝသူနံ ဝါသဝေါ သေဋ္ဌော,_  
_သက္ကောပါဂါ ပုရိန္ဒဒေါ;_  
_ဒသေတေ ဒသဓာ ကာယာ,_  
_သဗ္ဗေ နာနတ္တဝဏ္ဏိနော._  

</Paragraph>

<Paragraph number="798" type="verses" book="dn-maha">
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="799" type="verses" book="dn-maha">
_အထာဂုံ သဟဘူ ဒေဝါ,_  
_ဇလမဂ္ဂိ သိခါရိဝ;_  
_အရိဋ္ဌကာ စ ရောဇာ စ,_  
ဥမာပုပ္ဖနိဘာသိနော._  

</Paragraph>

<Paragraph number="800" type="verses" book="dn-maha">
_ဝရုဏာ သဟဓမ္မာ စ,_  
_အစ္စုတာ စ အနေဇကာ;_  
_သူလေယျရုစိရာ အာဂုံ,_  
_အာဂုံ ဝါသဝနေသိနော;_  
_ဒသေတေ ဒသဓာ ကာယာ,_  
_သဗ္ဗေ နာနတ္တဝဏ္ဏိနော._  

</Paragraph>

<Paragraph number="801" type="verses" book="dn-maha">
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="802" type="verses" book="dn-maha">
_သမာနာ မဟာသမနာ,_  
_မာနုသာ မာနုသုတ္တမာ;_  
_ခိဍ္ဍာပဒေါသိကာ အာဂုံ,_  
_အာဂုံ မနောပဒေါသိကာ._  

</Paragraph>

<Paragraph number="803" type="verses" book="dn-maha">
_အထာဂုံ ဟရယော ဒေဝါ,_  
_ယေ စ လောဟိတဝါသိနော;_  
_ပါရဂါ မဟာပါရဂါ,_  
_အာဂုံ ဒေဝါ ယသဿိနော;_  
_ဒသေတေ ဒသဓာ ကာယာ,_  
_သဗ္ဗေ နာနတ္တဝဏ္ဏိနော._  

</Paragraph>

<Paragraph number="804" type="verses" book="dn-maha">
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="805" type="verses" book="dn-maha">
_သုက္ကာ ကရမ္ဘာ အရုဏာ,_  
_အာဂုံ ဝေဃနသာ သဟ;_  
_ဩဒါတဂယှာ ပါမောက္ခာ,_  
_အာဂုံ ဒေဝါ ဝိစက္ခဏာ._  

</Paragraph>

<Paragraph number="806" type="verses" book="dn-maha">
_သဒါမတ္တာ ဟာရဂဇာ,_  
_မိဿကာ စ ယသဿိနော;_  
_ထနယံ အာဂ ပဇ္ဇုန္နော,_  
_ယော ဒိသာ အဘိဝဿတိ._  

</Paragraph>

<Paragraph number="807" type="verses" book="dn-maha">
_ဒသေတေ ဒသဓာ ကာယာ,_  
_သဗ္ဗေ နာနတ္တဝဏ္ဏိနော;_  
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="808" type="verses" book="dn-maha">
_ခေမိယာ တုသိတာ ယာမာ,_  
_ကဋ္ဌကာ စ ယသဿိနော;_  
_လမ္ဗီတကာ လာမသေဋ္ဌာ,_  
_ဇောတိနာမာ စ အာသဝါ;_  
_နိမ္မာနရတိနော အာဂုံ,_  
_အထာဂုံ ပရနိမ္မိတာ._  

</Paragraph>

<Paragraph number="809" type="verses" book="dn-maha">
_ဒသေတေ ဒသဓာ ကာယာ,_  
_သဗ္ဗေ နာနတ္တဝဏ္ဏိနော;_  
ဣဒ္ဓိမန္တော ဇုတိမန္တော,_  
_ဝဏ္ဏဝန္တော ယသဿိနော;_  
_မောဒမာနာ အဘိက္ကာမုံ,_  
_ဘိက္ခူနံ သမိတိံ ဝနံ._  

</Paragraph>

<Paragraph number="810" type="verses" book="dn-maha">
_သဋ္ဌေတေ ဒေဝနိကာယာ,_  
_သဗ္ဗေ နာနတ္တဝဏ္ဏိနော;_  
_နာမနွယေန အာဂစ္ဆုံ,_  
_ယေ စညေ သဒိသာ သဟ._  

</Paragraph>

<Paragraph number="811" type="verses" book="dn-maha">
_‘ပဝုဋ္ဌဇာတိမခိလံ,_  
_ဩဃတိဏ္ဏမနာသဝံ;_  
_ဒက္ခေမောဃတရံ နာဂံ,_  
_စန္ဒံဝ အသိတာတိဂံ’._  

</Paragraph>

</Division>
<Division number="341" book="dn-maha" e="ch" v="7" p="209">

<Paragraph number="812" type="verses" book="dn-maha">
_သုဗြဟ္မာ ပရမတ္တော စ,_  
_ပုတ္တာ ဣဒ္ဓိမတော သဟ;_  
_သနင်္ကုမာရော တိဿော စ,_  
_သောပါဂ သမိတိံ ဝနံ._  

</Paragraph>

<Paragraph number="813" type="verses" book="dn-maha">
_သဟဿံ ဗြဟ္မလောကာနံ,_  
_မဟာဗြဟ္မာဘိတိဋ္ဌတိ;_  
ဥပပန္နော ဇုတိမန္တော,_  
_ဘိသ္မာကာယော ယသဿိသော._  

</Paragraph>

<Paragraph number="814" type="verses" book="dn-maha">
_ဒသေတ္ထ ဣဿရာ အာဂုံ,_  
_ပစ္စေကဝသဝတ္တိနော;_  
_တေသဉ္စ မဇ္ဈတော အာဂ,_  
_ဟာရိတော ပရိဝါရိတော._  

</Paragraph>

</Division>
<Division number="342" book="dn-maha" e="ch" v="7" p="209">

<Paragraph number="815" type="verses" book="dn-maha">
_တေ စ သဗ္ဗေ အဘိက္ကန္တေ,_  
_သဲန္ဒေ ဒေဝေ သဗြဟ္မကေ;_  
_မာရသေနာ အဘိက္ကာမိ,_  
_ပဿ ကဏှဿ မန္ဒိယံ._  

</Paragraph>

<Paragraph number="816" type="verses" book="dn-maha">
_‘ဧထ ဂဏှထ ဗန္ဓထ,_  
_ရာဂေန ဗဒ္ဓမတ္ထု ဝေါ;_  
_သမန္တာ ပရိဝါရေထ,_  
_မာ ဝေါ မုဉ္စိတ္ထ ကောစိ နံ’._  

</Paragraph>

<Paragraph number="817" type="verses" book="dn-maha">
ဣတိ တတ္ထ မဟာသေနော,_  
_ကဏှော သေနံ အပေသယိ;_  
_ပါဏိနာ တလမာဟစ္စ,_  
_သရံ ကတွာန ဘေရဝံ._  

</Paragraph>

<Paragraph number="818" type="verses" book="dn-maha">
_ယထာ ပါဝုဿကော မေဃော,_  
_ထနယန္တော သဝိဇ္ဇုကော;_  
_တဒါ သော ပစ္စုဒါဝတ္တိ,_  
_သင်္ကုဒ္ဓေါ အသယံဝသေ._  

</Paragraph>

</Division>
<Division number="343" book="dn-maha" e="ch" v="7" p="210">

<Paragraph number="819" type="verses" book="dn-maha">
_တဉ္စ သဗ္ဗံ အဘိညာယ,_  
_ဝဝတ္ထိတွာန စက္ခုမာ;_  
_တတော အာမန္တယီ သတ္ထာ,_  
_သာဝကေ သာသနေ ရတေ._  

</Paragraph>

<Paragraph number="820" type="verses" book="dn-maha">
_‘မာရသေနာ အဘိက္ကန္တာ,_  
_တေ ဝိဇာနာထ ဘိက္ခဝေါ’;_  
_တေ စ အာတပ္ပမကရုံ,_  
_သုတွာ ဗုဒ္ဓဿ သာသနံ;_  
_ဝီတရာဂေဟိ ပက္ကာမုံ,_  
_နေသံ လောမာပိ ဣဉ္ဇယုံ._  

</Paragraph>

<Paragraph number="821" type="verses" book="dn-maha">
_‘သဗ္ဗေ ဝိဇိတသင်္ဂါမာ,_  
_ဘယာတီတာ ယသဿိနော;_  
_မောဒန္တိ သဟ ဘူတေဟိ,_  
_သာဝကာ တေ ဇနေသုတာ’”တိ._  


</Paragraph>
</Division>

<Paragraph number="822" type="center" book="dn-maha">
မဟာသမယသုတ္တံ နိဋ္ဌိတံ သတ္တမံ.
</Paragraph>