---
title: "2.3.8 နိဂဏ္ဌသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "a10"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="78" book="a10" e="ch" v="17" p="375">

<Paragraph number="601" book="a10">
“ဒသဟိ, ဘိက္ခဝေ, အသဒ္ဓမ္မေဟိ သမန္နာဂတာ နိဂဏ္ဌာ. ကတမေဟိ ဒသဟိ? အဿဒ္ဓါ, ဘိက္ခဝေ, နိဂဏ္ဌာ; ဒုဿီလာ, ဘိက္ခဝေ, နိဂဏ္ဌာ; အဟိရိကာ, ဘိက္ခဝေ, နိဂဏ္ဌာ; အနောတ္တပ္ပိနော, ဘိက္ခဝေ, နိဂဏ္ဌာ; အသပ္ပုရိသသမ္ဘတ္တိနော, ဘိက္ခဝေ, နိဂဏ္ဌာ; အတ္တုက္ကံသကပရဝမ္ဘကာ, ဘိက္ခဝေ, နိဂဏ္ဌာ; သန္ဒိဋ္ဌိပရာမာသာ အာဓာနဂ္ဂါဟီ ဒုပ္ပဋိနိဿဂ္ဂိနော, ဘိက္ခဝေ, နိဂဏ္ဌာ; ကုဟကာ, ဘိက္ခဝေ, နိဂဏ္ဌာ; ပါပိစ္ဆာ, ဘိက္ခဝေ, နိဂဏ္ဌာ; ပါပမိတ္တာ, ဘိက္ခဝေ, နိဂဏ္ဌာ—  ဣမေဟိ ခေါ, ဘိက္ခဝေ, ဒသဟိ အသဒ္ဓမ္မေဟိ သမန္နာဂတာ နိဂဏ္ဌာ”တိ.

</Paragraph>
</Division>

<Paragraph number="602" type="center" book="a10">
အဋ္ဌမံ.
</Paragraph>