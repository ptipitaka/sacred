---
title: "4.5.1--12 နသေဝိတဗ္ဗာဒိသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "a10"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="199" book="a10">

<Paragraph number="1386" book="a10">
“ဒသဟိ, ဘိက္ခဝေ, ဓမ္မေဟိ သမန္နာဂတော ပုဂ္ဂလော န သေဝိတဗ္ဗော. ကတမေဟိ ဒသဟိ? ပါဏာတိပါတီ ဟောတိ, အဒိန္နာဒါယီ ဟောတိ, ကာမေသုမိစ္ဆာစာရီ ဟောတိ, မုသာဝါဒီ ဟောတိ, ပိသုဏဝါစော ဟောတိ, ဖရုသဝါစော ဟောတိ, သမ္ဖပ္ပလာပီ ဟောတိ, အဘိဇ္ဈာလု ဟောတိ, ဗျာပန္နစိတ္တော ဟောတိ, မိစ္ဆာဒိဋ္ဌိကော ဟောတိ—  ဣမေဟိ ခေါ, ဘိက္ခဝေ, ဒသဟိ ဓမ္မေဟိ သမန္နာဂတော ပုဂ္ဂလော န သေဝိတဗ္ဗော.
</Paragraph>

<Paragraph number="1387" book="a10">
ဒသဟိ, ဘိက္ခဝေ, ဓမ္မေဟိ သမန္နာဂတော ပုဂ္ဂလော သေဝိတဗ္ဗော. ကတမေဟိ ဒသဟိ? ပါဏာတိပါတာ ပဋိဝိရတော ဟောတိ, အဒိန္နာဒါနာ ပဋိဝိရတော ဟောတိ, ကာမေသုမိစ္ဆာစာရာ ပဋိဝိရတော ဟောတိ, မုသာဝါဒါ ပဋိဝိရတော ဟောတိ, ပိသုဏာယ ဝါစာယ ပဋိဝိရတော ဟောတိ, ဖရုသာယ ဝါစာယ ပဋိဝိရတော ဟောတိ, သမ္ဖပ္ပလာပါ ပဋိဝိရတော ဟောတိ, အနဘိဇ္ဈာလု ဟောတိ, အဗျာပန္နစိတ္တော ဟောတိ, သမ္မာဒိဋ္ဌိကော ဟောတိ—  ဣမေဟိ ခေါ, ဘိက္ခဝေ, ဒသဟိ ဓမ္မေဟိ သမန္နာဂတော ပုဂ္ဂလော သေဝိတဗ္ဗော. (1)

(200--209.)
</Paragraph>

<Paragraph number="1388" book="a10">
ဒသဟိ, ဘိက္ခဝေ, ဓမ္မေဟိ သမန္နာဂတော ပုဂ္ဂလော န ဘဇိတဗ္ဗော …ပေ…  ဘဇိတဗ္ဗော…  န ပယိရုပါသိတဗ္ဗော…  ပယိရုပါသိတဗ္ဗော…  န ပုဇ္ဇော ဟောတိ…  ပုဇ္ဇော ဟောတိ…  န ပါသံသော ဟောတိ…  ပါသံသော ဟောတိ…  အဂါရဝေါ ဟောတိ…  ဂါရဝေါ ဟောတိ…  အပ္ပတိဿော ဟောတိ…  သပ္ပတိဿော ဟောတိ…  န အာရာဓကော ဟောတိ…  အာရာဓကော ဟောတိ…  န ဝိသုဇ္ဈတိ…  ဝိသုဇ္ဈတိ…  မာနံ နာဓိဘောတိ…  မာနံ အဓိဘောတိ…  ပညာယ န ဝဍ္ဎတိ…  ပညာယ ဝဍ္ဎတိ …ပေ… . (2--11)
</Paragraph>

</Division>
<Division number="210" book="a10">

<Paragraph number="1389" book="a10">
ဒသဟိ, ဘိက္ခဝေ, ဓမ္မေဟိ သမန္နာဂတော ပုဂ္ဂလော ဗဟုံ အပုညံ ပသဝတိ…  ဗဟုံ ပုညံ ပသဝတိ. ကတမေဟိ ဒသဟိ? ပါဏာတိပါတာ ပဋိဝိရတော ဟောတိ, အဒိန္နာဒါနာ ပဋိဝိရတော ဟောတိ, ကာမေသုမိစ္ဆာစာရာ ပဋိဝိရတော ဟောတိ, မုသာဝါဒါ ပဋိဝိရတော ဟောတိ, ပိသုဏာယ ဝါစာယ ပဋိဝိရတော ဟောတိ, ဖရုသာယ ဝါစာယ ပဋိဝိရတော ဟောတိ, သမ္ဖပ္ပလာပါ ပဋိဝိရတော ဟောတိ, အနဘိဇ္ဈာလု ဟောတိ, အဗျာပန္နစိတ္တော ဟောတိ, သမ္မာဒိဋ္ဌိကော ဟောတိ—  ဣမေဟိ ခေါ, ဘိက္ခဝေ, ဒသဟိ ဓမ္မေဟိ သမန္နာဂတော ပုဂ္ဂလော ဗဟုံ ပုညံ ပသဝတီ”တိ. (12)

</Paragraph>
</Division>

<Paragraph number="1390" type="center" book="a10">
အပရပုဂ္ဂလဝဂ္ဂေါ ပဉ္စမော.



</Paragraph>

<Paragraph number="1391" type="center" book="a10">
စတုတ္ထော ပဏ္ဏာသကော သမတ္တော.
</Paragraph>