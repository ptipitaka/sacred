---
title: "4.3.1 သာဓုသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "a10"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="178" book="a10" e="ch" v="17" p="482">

<Paragraph number="1320" book="a10">
“သာဓုဉ္စ ဝေါ, ဘိက္ခဝေ, ဒေသေဿာမိ အသာဓုဉ္စ. တံ သုဏာထ, သာဓုကံ မနသိ ကရောထ, ဘာသိဿာမီ”တိ. “ဧဝံ, ဘန္တေ”တိ ခေါ တေ ဘိက္ခူ ဘဂဝတော ပစ္စဿောသုံ. ဘဂဝါ ဧတဒဝေါစ—
</Paragraph>

<Paragraph number="1321" book="a10">
“ကတမဉ္စ, ဘိက္ခဝေ, အသာဓု? ပါဏာတိပါတော, အဒိန္နာဒါနံ, ကာမေသုမိစ္ဆာစာရော, မုသာဝါဒေါ, ပိသုဏာ ဝါစာ, ဖရုသာ ဝါစာ, သမ္ဖပ္ပလာပေါ, အဘိဇ္ဈာ, ဗျာပါဒေါ, မိစ္ဆာဒိဋ္ဌိ—  ဣဒံ ဝုစ္စတိ, ဘိက္ခဝေ, အသာဓု.
</Paragraph>

<Paragraph number="1322" book="a10">
ကတမဉ္စ, ဘိက္ခဝေ, သာဓု? ပါဏာတိပါတာ ဝေရမဏီ, အဒိန္နာဒါနာ ဝေရမဏီ, ကာမေသုမိစ္ဆာစာရာ ဝေရမဏီ, မုသာဝါဒါ ဝေရမဏီ, ပိသုဏာယ ဝါစာယ ဝေရမဏီ, ဖရုသာယ ဝါစာယ ဝေရမဏီ, သမ္ဖပ္ပလာပါ ဝေရမဏီ, အနဘိဇ္ဈာ, အဗျာပါဒေါ, သမ္မာဒိဋ္ဌိ—  ဣဒံ ဝုစ္စတိ, ဘိက္ခဝေ, သာဓူ”တိ.

</Paragraph>
</Division>

<Paragraph number="1323" type="center" book="a10">
ပဌမံ.
</Paragraph>