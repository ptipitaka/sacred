---
title: 2.2.10 ဒုတိယကထာဝတ္ထုသုတ္တ
tableOfContents: false
sidebar:
  order: 10
type: tipitaka
basket: su
book: a10
review:
  current: review
  updated: '2025-10-23T09:13:22.698210'
  updated_by: ''
  notes: ''
  history:
  - state: review
    date: '2025-10-23T09:13:22.698210'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="70" book="a10" e="ch" v="17" p="359">

<Paragraph number="503" book="a10">
ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန သမ္ဗဟုလာ ဘိက္ခူ ပစ္ဆာဘတ္တံ ပိဏ္ဍပါတပဋိက္ကန္တာ ဥပဋ္ဌာနသာလာယံ သန္နိသိန္နာ သန္နိပတိတာ အနေကဝိဟိတံ တိရစ္ဆာနကထံ အနုယုတ္တာ ဝိဟရန္တိ, သေယျထိဒံ—  ရာဇကထံ စောရကထံ မဟာမတ္တကထံ …ပေ…  ဣတိဘဝါဘဝကထံ ဣတိ ဝါတိ.
</Paragraph>

<Paragraph number="504" book="a10">
“ဒသယိမာနိ, ဘိက္ခဝေ, ပါသံသာနိ ဌာနာနိ. ကတမာနိ ဒသ? ဣဓ, ဘိက္ခဝေ, ဘိက္ခု အတ္တနာ စ အပ္ပိစ္ဆော ဟောတိ, အပ္ပိစ္ဆကထဉ္စ ဘိက္ခူနံ ကတ္တာ ဟောတိ. ‘အပ္ပိစ္ဆော ဘိက္ခု အပ္ပိစ္ဆကထဉ္စ ဘိက္ခူနံ ကတ္တာ’တိ ပါသံသမေတံ ဌာနံ. (1)
</Paragraph>

<Paragraph number="505" book="a10">
အတ္တနာ စ သန္တုဋ္ဌော ဟောတိ, သန္တုဋ္ဌိကထဉ္စ ဘိက္ခူနံ ကတ္တာ ဟောတိ. ‘သန္တုဋ္ဌော ဘိက္ခု သန္တုဋ္ဌိကထဉ္စ ဘိက္ခူနံ ကတ္တာ’တိ ပါသံသမေတံ ဌာနံ. (2)
</Paragraph>

<Paragraph number="506" book="a10">
အတ္တနာ စ ပဝိဝိတ္တော ဟောတိ, ပဝိဝေကကထဉ္စ ဘိက္ခူနံ ကတ္တာ ဟောတိ. ‘ပဝိဝိတ္တော ဘိက္ခု ပဝိဝေကကထဉ္စ ဘိက္ခူနံ ကတ္တာ’တိ ပါသံသမေတံ ဌာနံ. (3)
</Paragraph>

<Paragraph number="507" book="a10">
အတ္တနာ စ အသံသဋ္ဌော ဟောတိ, အသံသဋ္ဌကထဉ္စ ဘိက္ခူနံ ကတ္တာ ဟောတိ. ‘အသံသဋ္ဌော ဘိက္ခု အသံသဋ္ဌကထဉ္စ ဘိက္ခူနံ ကတ္တာ’တိ ပါသံသမေတံ ဌာနံ. (4)
</Paragraph>

<Paragraph number="508" book="a10">
အတ္တနာ စ အာရဒ္ဓဝီရိယော ဟောတိ, ဝီရိယာရမ္ဘကထဉ္စ ဘိက္ခူနံ ကတ္တာ ဟောတိ. ‘အာရဒ္ဓဝီရိယော ဘိက္ခု ဝီရိယာရမ္ဘကထဉ္စ ဘိက္ခူနံ ကတ္တာ’တိ ပါသံသမေတံ ဌာနံ. (5)
</Paragraph>

<Paragraph number="509" book="a10">
အတ္တနာ စ သီလသမ္ပန္နော ဟောတိ, သီလသမ္ပဒါကထဉ္စ ဘိက္ခူနံ ကတ္တာ ဟောတိ. ‘သီလသမ္ပန္နော ဘိက္ခု သီလသမ္ပဒါကထဉ္စ ဘိက္ခူနံ ကတ္တာ’တိ ပါသံသမေတံ ဌာနံ. (6)
</Paragraph>

<Paragraph number="510" book="a10">
အတ္တနာ စ သမာဓိသမ္ပန္နော ဟောတိ, သမာဓိသမ္ပဒါကထဉ္စ ဘိက္ခူနံ ကတ္တာ ဟောတိ. ‘သမာဓိသမ္ပန္နော ဘိက္ခု သမာဓိသမ္ပဒါကထဉ္စ ဘိက္ခူနံ ကတ္တာ’တိ ပါသံသမေတံ ဌာနံ. (7)
</Paragraph>

<Paragraph number="511" book="a10">
အတ္တနာ စ ပညာသမ္ပန္နော ဟောတိ, ပညာသမ္ပဒါကထဉ္စ ဘိက္ခူနံ ကတ္တာ ဟောတိ. ‘ပညာသမ္ပန္နော ဘိက္ခု ပညာသမ္ပဒါကထဉ္စ ဘိက္ခူနံ ကတ္တာ’တိ ပါသံသမေတံ ဌာနံ. (8)
</Paragraph>

<Paragraph number="512" book="a10">
အတ္တနာ စ ဝိမုတ္တိသမ္ပန္နော ဟောတိ, ဝိမုတ္တိသမ္ပဒါကထဉ္စ ဘိက္ခူနံ ကတ္တာ ဟောတိ. ‘ဝိမုတ္တိသမ္ပန္နော ဘိက္ခု ဝိမုတ္တိသမ္ပဒါကထဉ္စ ဘိက္ခူနံ ကတ္တာ’တိ ပါသံသမေတံ ဌာနံ. (9)
</Paragraph>

<Paragraph number="513" book="a10">
အတ္တနာ စ ဝိမုတ္တိဉာဏဒဿနသမ္ပန္နော ဟောတိ, ဝိမုတ္တိဉာဏဒဿနသမ္ပဒါကထဉ္စ ဘိက္ခူနံ ကတ္တာ ဟောတိ. ‘ဝိမုတ္တိဉာဏဒဿနသမ္ပန္နော ဘိက္ခု ဝိမုတ္တိဉာဏဒဿနသမ္ပဒါကထဉ္စ ဘိက္ခူနံ ကတ္တာ’တိ ပါသံသမေတံ ဌာနံ. (10)
</Paragraph>

<Paragraph number="514" book="a10">
ဣမာနိ ခေါ, ဘိက္ခဝေ, ဒသ ပါသံသာနိ ဌာနာနီ”တိ.

</Paragraph>
</Division>

<Paragraph number="515" type="center" book="a10">
ဒသမံ.



</Paragraph>

<Paragraph number="516" type="center" book="a10">
ယမကဝဂ္ဂေါ ဒုတိယော.



</Paragraph>

<Paragraph number="517" type="center" book="a10">
တဿုဒ္ဒါနံ


</Paragraph>

<Paragraph number="518" type="verses" book="a10">
_အဝိဇ္ဇာ တဏှာ နိဋ္ဌာ စ,_  
_အဝေစ္စ ဒွေ သုခါနိ စ;_  
_နဠကပါနေ ဒွေ ဝုတ္တာ,_  
_ကထာဝတ္ထူပရေ ဒုဝေတိ._
</Paragraph>