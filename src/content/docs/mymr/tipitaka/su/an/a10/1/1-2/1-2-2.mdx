---
title: 1.2.2 ပဉ္စင်္ဂသုတ္တ
tableOfContents: false
sidebar:
  order: 2
type: tipitaka
basket: su
book: a10
review:
  current: review
  updated: '2025-10-27T21:48:11.009317'
  updated_by: ''
  notes: ''
  history:
  - state: review
    date: '2025-10-27T21:48:11.009317'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="12" book="a10" e="ch" v="17" p="269">

<Paragraph number="54" book="a10">
“ပဉ္စင်္ဂဝိပ္ပဟီနော, ဘိက္ခဝေ, ဘိက္ခု ပဉ္စင်္ဂသမန္နာဂတော ဣမသ္မိံ ဓမ္မဝိနယေ ‘ကေဝလီ ဝုသိတဝါ ဥတ္တမပုရိသော’တိ ဝုစ္စတိ. ကထဉ္စ, ဘိက္ခဝေ, ဘိက္ခု ပဉ္စင်္ဂဝိပ္ပဟီနော ဟောတိ? ဣဓ, ဘိက္ခဝေ, ဘိက္ခုနော ကာမစ္ဆန္ဒော ပဟီနော ဟောတိ, ဗျာပါဒေါ ပဟီနော ဟောတိ, ထိနမိဒ္ဓံ ပဟီနံ ဟောတိ, ဥဒ္ဓစ္စကုက္ကုစ္စံ ပဟီနံ ဟောတိ, ဝိစိကိစ္ဆာ ပဟီနာ ဟောတိ. ဧဝံ ခေါ, ဘိက္ခဝေ, ဘိက္ခု ပဉ္စင်္ဂဝိပ္ပဟီနော ဟောတိ.
</Paragraph>

<Paragraph number="55" book="a10">
ကထဉ္စ, ဘိက္ခဝေ, ဘိက္ခု ပဉ္စင်္ဂသမန္နာဂတော ဟောတိ? ဣဓ, ဘိက္ခဝေ, ဘိက္ခု အသေခေန သီလက္ခန္ဓေန သမန္နာဂတော ဟောတိ, အသေခေန သမာဓိက္ခန္ဓေန သမန္နာဂတော ဟောတိ, အသေခေန ပညာက္ခန္ဓေန သမန္နာဂတော ဟောတိ, အသေခေန ဝိမုတ္တိက္ခန္ဓေန သမန္နာဂတော ဟောတိ, အသေခေန ဝိမုတ္တိဉာဏဒဿနက္ခန္ဓေန သမန္နာဂတော ဟောတိ. ဧဝံ ခေါ, ဘိက္ခဝေ, ဘိက္ခု ပဉ္စင်္ဂသမန္နာဂတော ဟောတိ.
</Paragraph>

<Paragraph number="56" book="a10">
ပဉ္စင်္ဂဝိပ္ပဟီနော ခေါ, ဘိက္ခဝေ, ဘိက္ခု ပဉ္စင်္ဂသမန္နာဂတော ဣမသ္မိံ ဓမ္မဝိနယေ ‘ကေဝလီ ဝုသိတဝါ ဥတ္တမပုရိသော’တိ ဝုစ္စတိ.
</Paragraph>

<Paragraph number="57" type="verses" book="a10">
_ကာမစ္ဆန္ဒော စ ဗျာပါဒေါ,_  
_ထိနမိဒ္ဓဉ္စ ဘိက္ခုနော;_  
ဥဒ္ဓစ္စံ ဝိစိကိစ္ဆာ စ,_  
_သဗ္ဗသောဝ န ဝိဇ္ဇတိ._  

</Paragraph>

<Paragraph number="58" type="verses" book="a10">
_အသေခေန စ သီလေန,_  
_အသေခေန သမာဓိနာ;_  
_ဝိမုတ္တိယာ စ သမ္ပန္နော,_  
_ဉာဏေန စ တထာဝိဓော._  

</Paragraph>

<Paragraph number="59" type="verses" book="a10">
_သ ဝေ ပဉ္စင်္ဂသမ္ပန္နော,_  
_ပဉ္စ အင်္ဂေ ဝိဝဇ္ဇယံ;_  
ဣမသ္မိံ ဓမ္မဝိနယေ,_  
_ကေဝလီ ဣတိ ဝုစ္စတီ”တိ._  


</Paragraph>
</Division>

<Paragraph number="60" type="center" book="a10">
ဒုတိယံ.
</Paragraph>