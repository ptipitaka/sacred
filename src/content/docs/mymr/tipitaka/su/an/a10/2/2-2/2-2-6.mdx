---
title: 2.2.6 ဒုတိယသုခသုတ္တ
tableOfContents: false
sidebar:
  order: 6
type: tipitaka
basket: su
book: a10
review:
  current: review
  updated: '2025-10-23T09:13:22.715890'
  updated_by: ''
  notes: ''
  history:
  - state: review
    date: '2025-10-23T09:13:22.715890'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="66" book="a10" e="ch" v="17" p="352">

<Paragraph number="473" book="a10">
ဧကံ သမယံ အာယသ္မာ သာရိပုတ္တော မဂဓေသု ဝိဟရတိ နာလကဂါမကေ. အထ ခေါ သာမဏ္ဍကာနိ ပရိဗ္ဗာဇကော ယေနာယသ္မာ သာရိပုတ္တော တေနုပသင်္ကမိ; ဥပသင်္ကမိတွာ အာယသ္မတာ သာရိပုတ္တေန သဒ္ဓိံ သမ္မောဒိ. သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ. ဧကမန္တံ နိသိန္နော ခေါ သာမဏ္ဍကာနိ ပရိဗ္ဗာဇကော အာယသ္မန္တံ သာရိပုတ္တံ ဧတဒဝေါစ—
</Paragraph>

<Paragraph number="474" book="a10">
“ကိံ နု ခေါ, အာဝုသော, သာရိပုတ္တ, ဣမသ္မိံ ဓမ္မဝိနယေ သုခံ, ကိံ ဒုက္ခန်”တိ? “အနဘိရတိ ခေါ, အာဝုသော, ဣမသ္မိံ ဓမ္မဝိနယေ ဒုက္ခာ, အဘိရတိ သုခါ. အနဘိရတိယာ, အာဝုသော, သတိ ဣဒံ ဒုက္ခံ ပါဋိကင်္ခံ—  ဂစ္ဆန္တောပိ သုခံ သာတံ နာဓိဂစ္ဆတိ, ဌိတောပိ…  နိသိန္နောပိ…  သယာနောပိ…  ဂါမဂတောပိ…  အရညဂတောပိ…  ရုက္ခမူလဂတောပိ…  သုညာဂါရဂတောပိ…  အဗ္ဘောကာသဂတောပိ…  ဘိက္ခုမဇ္ဈဂတောပိ သုခံ သာတံ နာဓိဂစ္ဆတိ. အနဘိရတိယာ, အာဝုသော, သတိ ဣဒံ ဒုက္ခံ ပါဋိကင်္ခံ.
</Paragraph>

<Paragraph number="475" book="a10">
အဘိရတိယာ, အာဝုသော, သတိ ဣဒံ သုခံ ပါဋိကင်္ခံ—  ဂစ္ဆန္တောပိ သုခံ သာတံ အဓိဂစ္ဆတိ, ဌိတောပိ…  နိသိန္နောပိ…  သယာနောပိ…  ဂါမဂတောပိ…  အရညဂတောပိ…  ရုက္ခမူလဂတောပိ…  သုညာဂါရဂတောပိ…  အဗ္ဘောကာသဂတောပိ…  ဘိက္ခုမဇ္ဈဂတောပိ သုခံ သာတံ အဓိဂစ္ဆတိ. အဘိရတိယာ, အာဝုသော, သတိ ဣဒံ သုခံ ပါဋိကင်္ခန်”တိ.

</Paragraph>
</Division>

<Paragraph number="476" type="center" book="a10">
ဆဋ္ဌံ.
</Paragraph>