---
title: "5.1.10 အဓမ္မစရိယာသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "a10"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="220" book="a10" e="ch" v="17" p="505">

<Paragraph number="1500" book="a10">
အထ ခေါ အညတရော ဗြာဟ္မဏော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝတာ သဒ္ဓိံ သမ္မောဒိ. သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ. ဧကမန္တံ နိသိန္နော ခေါ သော ဗြာဟ္မဏော ဘဂဝန္တံ ဧတဒဝေါစ—  “ကော နု ခေါ, ဘော ဂေါတမ, ဟေတု ကော ပစ္စယော ယေန မိဓေကစ္စေ သတ္တာ ကာယဿ ဘေဒါ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပဇ္ဇန္တီ”တိ? “အဓမ္မစရိယာဝိသမစရိယာဟေတု ခေါ, ဗြာဟ္မဏ, ဧဝမိဓေကစ္စေ သတ္တာ ကာယဿ ဘေဒါ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပဇ္ဇန္တီ”တိ.
</Paragraph>

<Paragraph number="1501" book="a10">
“ကော ပန, ဘော ဂေါတမ, ဟေတု ကော ပစ္စယော ယေန မိဓေကစ္စေ သတ္တာ ကာယဿ ဘေဒါ ပရံ မရဏာ သုဂတိံ သဂ္ဂံ လောကံ ဥပပဇ္ဇန္တီ”တိ? “ဓမ္မစရိယာသမစရိယာဟေတု ခေါ, ဗြာဟ္မဏ, ဧဝမိဓေကစ္စေ သတ္တာ ကာယဿ ဘေဒါ ပရံ မရဏာ သုဂတိံ သဂ္ဂံ လောကံ ဥပပဇ္ဇန္တီ”တိ.
</Paragraph>

<Paragraph number="1502" book="a10">
“န ခေါ အဟံ ဣမဿ ဘောတော ဂေါတမဿ သံခိတ္တေန ဘာသိတဿ ဝိတ္ထာရေန အတ္ထံ အာဇာနာမိ. သာဓု မေ ဘဝံ ဂေါတမော တထာ ဓမ္မံ ဒေသေတု ယထာဟံ ဣမဿ ဘောတော ဂေါတမဿ သံခိတ္တေန ဘာသိတဿ ဝိတ္ထာရေန အတ္ထံ အာဇာနေယျန်”တိ. “တေန ဟိ, ဗြာဟ္မဏ, သုဏာဟိ, သာဓုကံ မနသိ ကရောဟိ; ဘာသိဿာမီ”တိ. “ဧဝံ, ဘော”တိ ခေါ သော ဗြာဟ္မဏော ဘဂဝတော ပစ္စဿောသိ. ဘဂဝါ ဧတဒဝေါစ—
</Paragraph>

<Paragraph number="1503" book="a10">
“တိဝိဓာ ခေါ, ဗြာဟ္မဏ, ကာယေန အဓမ္မစရိယာဝိသမစရိယာ ဟောတိ; စတုဗ္ဗိဓာ ဝါစာယ အဓမ္မစရိယာဝိသမစရိယာ ဟောတိ; တိဝိဓာ မနသာ အဓမ္မစရိယာဝိသမစရိယာ ဟောတိ.
</Paragraph>

<Paragraph number="1504" book="a10">
ကထဉ္စ, ဗြာဟ္မဏ, တိဝိဓာ ကာယေန အဓမ္မစရိယာဝိသမစရိယာ ဟောတိ …ပေ…  ဧဝံ ခေါ, ဗြာဟ္မဏ, တိဝိဓာ ကာယေန အဓမ္မစရိယာ ဝိသမစရိယာ ဟောတိ.
</Paragraph>

<Paragraph number="1505" book="a10">
ကထဉ္စ, ဗြာဟ္မဏ, စတုဗ္ဗိဓာ ဝါစာယ အဓမ္မစရိယာဝိသမစရိယာ ဟောတိ …ပေ…  ဧဝံ ခေါ, ဗြာဟ္မဏ, စတုဗ္ဗိဓာ ဝါစာယ အဓမ္မစရိယာဝိသမစရိယာ ဟောတိ.
</Paragraph>

<Paragraph number="1506" book="a10">
ကထဉ္စ, ဗြာဟ္မဏ, တိဝိဓာ မနသာ အဓမ္မစရိယာဝိသမစရိယာ ဟောတိ …ပေ…  ဧဝံ ခေါ, ဗြာဟ္မဏ, တိဝိဓာ မနသာ အဓမ္မစရိယာဝိသမစရိယာ ဟောတိ. ဧဝံ အဓမ္မစရိယာဝိသမစရိယာဟေတု ခေါ, ဗြာဟ္မဏ, ဧဝမိဓေကစ္စေ သတ္တာ ကာယဿ ဘေဒါ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပဇ္ဇန္တိ.
</Paragraph>

<Paragraph number="1507" book="a10">
တိဝိဓာ, ဗြာဟ္မဏ, ကာယေန ဓမ္မစရိယာသမစရိယာ ဟောတိ; စတုဗ္ဗိဓာ ဝါစာယ ဓမ္မစရိယာသမစရိယာ ဟောတိ; တိဝိဓာ မနသာ ဓမ္မစရိယာသမစရိယာ ဟောတိ.
</Paragraph>

<Paragraph number="1508" book="a10">
ကထဉ္စ, ဗြာဟ္မဏ, တိဝိဓာ ကာယေန ဓမ္မစရိယာသမစရိယာ ဟောတိ …ပေ…  ဧဝံ ခေါ, ဗြာဟ္မဏ, တိဝိဓာ ကာယေန ဓမ္မစရိယာသမစရိယာ ဟောတိ.
</Paragraph>

<Paragraph number="1509" book="a10">
ကထဉ္စ, ဗြာဟ္မဏ, စတုဗ္ဗိဓာ ဝါစာယ ဓမ္မစရိယာသမစရိယာ ဟောတိ …ပေ…  ဧဝံ ခေါ, ဗြာဟ္မဏ, စတုဗ္ဗိဓာ ဝါစာယ ဓမ္မစရိယာသမစရိယာ ဟောတိ.
</Paragraph>

<Paragraph number="1510" book="a10">
ကထဉ္စ, ဗြာဟ္မဏ, တိဝိဓာ မနသာ ဓမ္မစရိယာသမစရိယာ ဟောတိ …ပေ…  ဧဝံ ခေါ, ဗြာဟ္မဏ, တိဝိဓာ မနသာ ဓမ္မစရိယာသမစရိယာ ဟောတိ. ဧဝံ ဓမ္မစရိယာသမစရိယာဟေတု ခေါ, ဗြာဟ္မဏ, ဧဝမိဓေကစ္စေ သတ္တာ ကာယဿ ဘေဒါ ပရံ မရဏာ သုဂတိံ သဂ္ဂံ လောကံ ဥပပဇ္ဇန္တီ”တိ.
</Paragraph>

<Paragraph number="1511" book="a10">
“အဘိက္ကန္တံ, ဘော ဂေါတမ, အဘိက္ကန္တံ, ဘော ဂေါတမ …ပေ…  ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန်”တိ.

</Paragraph>
</Division>

<Paragraph number="1512" type="center" book="a10">
ဒသမံ.



</Paragraph>

<Paragraph number="1513" type="center" book="a10">
ကရဇကာယဝဂ္ဂေါ ပဌမော.
</Paragraph>