---
title: 2.3.4 ဝဍ္ဎိသုတ္တ
tableOfContents: false
sidebar:
  order: 4
type: tipitaka
basket: su
book: a10
review:
  current: review
  updated: '2025-10-27T21:48:11.236720'
  updated_by: ''
  notes: ''
  history:
  - state: review
    date: '2025-10-27T21:48:11.236720'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="74" book="a10" e="ch" v="17" p="365">

<Paragraph number="545" book="a10">
“ဒသဟိ, ဘိက္ခဝေ, ဝဍ္ဎီဟိ ဝဍ္ဎမာနော အရိယသာဝကော အရိယာယ ဝဍ္ဎိယာ ဝဍ္ဎတိ, သာရာဒါယီ စ ဟောတိ ဝရာဒါယီ ကာယဿ. ကတမေဟိ ဒသဟိ? ခေတ္တဝတ္ထူဟိ ဝဍ္ဎတိ, ဓနဓညေန ဝဍ္ဎတိ, ပုတ္တဒါရေဟိ ဝဍ္ဎတိ, ဒါသကမ္မကရပေါရိသေဟိ ဝဍ္ဎတိ, စတုပ္ပဒေဟိ ဝဍ္ဎတိ, သဒ္ဓါယ ဝဍ္ဎတိ, သီလေန ဝဍ္ဎတိ, သုတေန ဝဍ္ဎတိ, စာဂေန ဝဍ္ဎတိ, ပညာယ ဝဍ္ဎတိ—  ဣမေဟိ ခေါ, ဘိက္ခဝေ, ဒသဟိ ဝဍ္ဎီဟိ ဝဍ္ဎမာနော အရိယသာဝကော အရိယာယ ဝဍ္ဎိယာ ဝဍ္ဎတိ, သာရာဒါယီ စ ဟောတိ ဝရာဒါယီ ကာယဿာတိ.
</Paragraph>

<Paragraph number="546" type="verses" book="a10">
_ဓနေန ဓညေန စ ယောဓ ဝဍ္ဎတိ,_  
_ပုတ္တေဟိ ဒါရေဟိ စတုပ္ပဒေဟိ စ;_  
_သ ဘောဂဝါ ဟောတိ ယသဿိ ပူဇိတော,_  
_ဉာတီဟိ မိတ္တေဟိ အထောပိ ရာဇုဘိ._  

</Paragraph>

<Paragraph number="547" type="verses" book="a10">
_သဒ္ဓါယ သီလေန စ ယောဓ ဝဍ္ဎတိ,_  
_ပညာယ စာဂေန သုတေန စူဘယံ;_  
_သော တာဒိသော သပ္ပုရိသော ဝိစက္ခဏော,_  
_ဒိဋ္ဌေဝ ဓမ္မေ ဥဘယေန ဝဍ္ဎတီ”တိ._  


</Paragraph>
</Division>

<Paragraph number="548" type="center" book="a10">
စတုတ္ထံ.
</Paragraph>