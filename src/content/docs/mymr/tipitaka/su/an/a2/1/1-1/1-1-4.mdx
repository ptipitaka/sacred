---
title: "1.1.4 အတပနီယသုတ္တ"
tableOfContents: false
sidebar:
  order: 5
type: "tipitaka"
basket: "su"
book: "a2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="4" book="a2">

<Paragraph number="12" book="a2">
“ဒွေမေ, ဘိက္ခဝေ, ဓမ္မာ အတပနီယာ. ကတမေ ဒွေ? ဣဓ, ဘိက္ခဝေ, ဧကစ္စဿ ကာယသုစရိတံ ကတံ ဟောတိ, အကတံ ဟောတိ ကာယဒုစ္စရိတံ; ဝစီသုစရိတံ ကတံ ဟောတိ, အကတံ ဟောတိ ဝစီဒုစ္စရိတံ; မနောသုစရိတံ ကတံ ဟောတိ, အကတံ ဟောတိ မနောဒုစ္စရိတံ. သော ‘ကာယသုစရိတံ မေ ကတန်’တိ န တပ္ပတိ, ‘အကတံ မေ ကာယဒုစ္စရိတန်’တိ န တပ္ပတိ; ‘ဝစီသုစရိတံ မေ ကတန်’တိ န တပ္ပတိ, ‘အကတံ မေ ဝစီဒုစ္စရိတန်’တိ န တပ္ပတိ; ‘မနောသုစရိတံ မေ ကတန်’တိ န တပ္ပတိ, ‘အကတံ မေ မနောဒုစ္စရိတန်’တိ န တပ္ပတိ. ဣမေ ခေါ, ဘိက္ခဝေ, ဒွေ ဓမ္မာ အတပနီယာ”တိ.

</Paragraph>
</Division>

<Paragraph number="13" type="center" book="a2">
စတုတ္ထံ.
</Paragraph>