---
title: "1.5.5"
tableOfContents: false
sidebar:
  order: 6
type: "tipitaka"
basket: "su"
book: "a2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="47" book="a2">

<Paragraph number="114" book="a2">
“ဒွေမာ, ဘိက္ခဝေ, ပရိသာ. ကတမာ ဒွေ? ပရိသာကသဋော စ ပရိသာမဏ္ဍော စ. ကတမော စ, ဘိက္ခဝေ, ပရိသာကသဋော? ဣဓ, ဘိက္ခဝေ, ယဿံ ပရိသာယံ ဘိက္ခူ ဆန္ဒာဂတိံ ဂစ္ဆန္တိ, ဒေါသာဂတိံ ဂစ္ဆန္တိ, မောဟာဂတိံ ဂစ္ဆန္တိ, ဘယာဂတိံ ဂစ္ဆန္တိ. အယံ ဝုစ္စတိ, ဘိက္ခဝေ, ပရိသာကသဋော.
</Paragraph>

<Paragraph number="115" book="a2">
ကတမော စ, ဘိက္ခဝေ, ပရိသာမဏ္ဍော? ဣဓ, ဘိက္ခဝေ, ယဿံ ပရိသာယံ ဘိက္ခူ န ဆန္ဒာဂတိံ ဂစ္ဆန္တိ, န ဒေါသာဂတိံ ဂစ္ဆန္တိ, န မောဟာဂတိံ ဂစ္ဆန္တိ, န ဘယာဂတိံ ဂစ္ဆန္တိ. အယံ ဝုစ္စတိ, ဘိက္ခဝေ, ပရိသာမဏ္ဍော. ဣမာ ခေါ, ဘိက္ခဝေ, ဒွေ ပရိသာ. ဧတဒဂ္ဂံ, ဘိက္ခဝေ, ဣမာသံ ဒွိန္နံ ပရိသာနံ ယဒိဒံ ပရိသာမဏ္ဍော”တိ.
</Paragraph>
</Division>