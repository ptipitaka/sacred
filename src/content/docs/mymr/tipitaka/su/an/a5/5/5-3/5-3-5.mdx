---
title: "5.3.5 ပဌမကုလူပကသုတ္တ"
tableOfContents: false
sidebar:
  order: 6
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="225" book="a5">

<Paragraph number="1270" book="a5">
“ပဉ္စိမေ, ဘိက္ခဝေ, အာဒီနဝါ ကုလူပကေ. ကတမေ ပဉ္စ? အနာမန္တစာရေ အာပဇ္ဇတိ, ရဟော နိသဇ္ဇာယ အာပဇ္ဇတိ, ပဋိစ္ဆန္နေ အာသနေ အာပဇ္ဇတိ, မာတုဂါမဿ ဥတ္တရိ ဆပ္ပဉ္စဝါစာဟိ ဓမ္မံ ဒေသေန္တော အာပဇ္ဇတိ, ကာမသင်္ကပ္ပဗဟုလော ဝိဟရတိ. ဣမေ ခေါ, ဘိက္ခဝေ, ပဉ္စ အာဒီနဝါ ကုလူပကေ”တိ.

</Paragraph>
</Division>

<Paragraph number="1271" type="center" book="a5">
ပဉ္စမံ.
</Paragraph>