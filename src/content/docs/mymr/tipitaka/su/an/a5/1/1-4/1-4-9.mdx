---
title: "1.4.9 ပုတ္တသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39" book="a5" e="ch" v="16" p="37">

<Paragraph number="204" book="a5">
“ပဉ္စိမာနိ, ဘိက္ခဝေ, ဌာနာနိ သမ္ပဿန္တာ မာတာပိတရော ပုတ္တံ ဣစ္ဆန္တိ ကုလေ ဇာယမာနံ. ကတမာနိ ပဉ္စ? ဘတော ဝါ နော ဘရိဿတိ; ကိစ္စံ ဝါ နော ကရိဿတိ; ကုလဝံသော စိရံ ဌဿတိ; ဒါယဇ္ဇံ ပဋိပဇ္ဇိဿတိ; အထ ဝါ ပန ပေတာနံ ကာလင်္ကတာနံ ဒက္ခိဏံ အနုပ္ပဒဿတီတိ. ဣမာနိ ခေါ, ဘိက္ခဝေ, ပဉ္စ ဌာနာနိ သမ္ပဿန္တာ မာတာပိတရော ပုတ္တံ ဣစ္ဆန္တိ ကုလေ ဇာယမာနန္တိ.
</Paragraph>

<Paragraph number="205" type="verses" book="a5">
_ပဉ္စ ဌာနာနိ သမ္ပဿံ,_  
_ပုတ္တံ ဣစ္ဆန္တိ ပဏ္ဍိတာ;_  
_ဘတော ဝါ နော ဘရိဿတိ,_  
_ကိစ္စံ ဝါ နော ကရိဿတိ._  

</Paragraph>

<Paragraph number="206" type="verses" book="a5">
_ကုလဝံသော စိရံ တိဋ္ဌေ,_  
_ဒါယဇ္ဇံ ပဋိပဇ္ဇတိ;_  
_အထ ဝါ ပန ပေတာနံ,_  
_ဒက္ခိဏံ အနုပ္ပဒဿတိ._  

</Paragraph>

<Paragraph number="207" type="verses" book="a5">
_ဌာနာနေတာနိ သမ္ပဿံ,_  
_ပုတ္တံ ဣစ္ဆန္တိ ပဏ္ဍိတာ;_  
_တသ္မာ သန္တော သပ္ပုရိသာ,_  
_ကတညူ ကတဝေဒိနော._  

</Paragraph>

<Paragraph number="208" type="verses" book="a5">
_ဘရန္တိ မာတာပိတရော,_  
_ပုဗ္ဗေ ကတမနုဿရံ;_  
_ကရောန္တိ နေသံ ကိစ္စာနိ,_  
_ယထာ တံ ပုဗ္ဗကာရိနံ._  

</Paragraph>

<Paragraph number="209" type="verses" book="a5">
_ဩဝါဒကာရီ ဘတပေါသီ,_  
_ကုလဝံသံ အဟာပယံ;_  
_သဒ္ဓေါ သီလေန သမ္ပန္နော,_  
_ပုတ္တော ဟောတိ ပသံသိယော”တိ._  


</Paragraph>
</Division>

<Paragraph number="210" type="center" book="a5">
နဝမံ.
</Paragraph>