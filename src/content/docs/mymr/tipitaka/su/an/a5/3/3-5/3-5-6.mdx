---
title: "3.5.6 မိတ္တသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="146" book="a5">

<Paragraph number="851" book="a5">
“ပဉ္စဟိ, ဘိက္ခဝေ, ဓမ္မေဟိ သမန္နာဂတော ဘိက္ခု မိတ္တော န သေဝိတဗ္ဗော. ကတမေဟိ ပဉ္စဟိ? ကမ္မန္တံ ကာရေတိ, အဓိကရဏံ အာဒိယတိ, ပါမောက္ခေသု ဘိက္ခူသု ပဋိဝိရုဒ္ဓေါ ဟောတိ, ဒီဃစာရိကံ အနဝတ္ထစာရိကံ အနုယုတ္တော ဝိဟရတိ, နပ္ပဋိဗလော ဟောတိ ကာလေန ကာလံ ဓမ္မိယာ ကထာယ သန္ဒဿေတုံ သမာဒပေတုံ သမုတ္တေဇေတုံ သမ္ပဟံသေတုံ. ဣမေဟိ ခေါ, ဘိက္ခဝေ, ပဉ္စဟိ ဓမ္မေဟိ သမန္နာဂတော ဘိက္ခု မိတ္တော န သေဝိတဗ္ဗော.
</Paragraph>

<Paragraph number="852" book="a5">
ပဉ္စဟိ, ဘိက္ခဝေ, ဓမ္မေဟိ သမန္နာဂတော ဘိက္ခု မိတ္တော သေဝိတဗ္ဗော. ကတမေဟိ ပဉ္စဟိ? န ကမ္မန္တံ ကာရေတိ, န အဓိကရဏံ အာဒိယတိ, န ပါမောက္ခေသု ဘိက္ခူသု ပဋိဝိရုဒ္ဓေါ ဟောတိ, န ဒီဃစာရိကံ အနဝတ္ထစာရိကံ အနုယုတ္တော ဝိဟရတိ, ပဋိဗလော ဟောတိ ကာလေန ကာလံ ဓမ္မိယာ ကထာယ သန္ဒဿေတုံ သမာဒပေတုံ သမုတ္တေဇေတုံ သမ္ပဟံသေတုံ. ဣမေဟိ ခေါ, ဘိက္ခဝေ, ပဉ္စဟိ ဓမ္မေဟိ သမန္နာဂတော ဘိက္ခု မိတ္တော သေဝိတဗ္ဗော”တိ.

</Paragraph>
</Division>

<Paragraph number="853" type="center" book="a5">
ဆဋ္ဌံ.
</Paragraph>