---
title: "2.2.4 ဒုတိယဝဍ္ဎိသုတ္တ"
tableOfContents: false
sidebar:
  order: 5
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="64" book="a5">

<Paragraph number="406" book="a5">
“ပဉ္စဟိ, ဘိက္ခဝေ, ဝဍ္ဎီဟိ ဝဍ္ဎမာနာ အရိယသာဝိကာ အရိယာယ ဝဍ္ဎိယာ ဝဍ္ဎတိ, သာရာဒါယိနီ စ ဟောတိ ဝရာဒါယိနီ စ ကာယဿ. ကတမာဟိ ပဉ္စဟိ? သဒ္ဓါယ ဝဍ္ဎတိ, သီလေန ဝဍ္ဎတိ, သုတေန ဝဍ္ဎတိ, စာဂေန ဝဍ္ဎတိ, ပညာယ ဝဍ္ဎတိ—  ဣမာဟိ ခေါ, ဘိက္ခဝေ, ပဉ္စဟိ ဝဍ္ဎီဟိ ဝဍ္ဎမာနာ အရိယသာဝိကာ အရိယာယ ဝဍ္ဎိယာ ဝဍ္ဎတိ, သာရာဒါယိနီ စ ဟောတိ ဝရာဒါယိနီ စ ကာယဿာတိ.
</Paragraph>

<Paragraph number="407" type="verses" book="a5">
_သဒ္ဓါယ သီလေန စ ယာ ပဝဍ္ဎတိ,_  
_ပညာယ စာဂေန သုတေန စူဘယံ;_  
_သာ တာဒိသီ သီလဝတီ ဥပါသိကာ,_  
_အာဒီယတီ သာရမိဓေဝ အတ္တနော”တိ._  


</Paragraph>
</Division>

<Paragraph number="408" type="center" book="a5">
စတုတ္ထံ.
</Paragraph>