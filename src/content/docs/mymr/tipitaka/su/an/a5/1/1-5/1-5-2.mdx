---
title: "1.5.2 သပ္ပုရိသသုတ္တ"
tableOfContents: false
sidebar:
  order: 3
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="42" book="a5">

<Paragraph number="230" book="a5">
“သပ္ပုရိသော, ဘိက္ခဝေ, ကုလေ ဇာယမာနော ဗဟုနော ဇနဿ အတ္ထာယ ဟိတာယ သုခါယ ဟောတိ; မာတာပိတူနံ အတ္ထာယ ဟိတာယ သုခါယ ဟောတိ; ပုတ္တဒါရဿ အတ္ထာယ ဟိတာယ သုခါယ ဟောတိ; ဒါသကမ္မကရပေါရိသဿ အတ္ထာယ ဟိတာယ သုခါယ ဟောတိ; မိတ္တာမစ္စာနံ အတ္ထာယ ဟိတာယ သုခါယ ဟောတိ; သမဏဗြာဟ္မဏာနံ အတ္ထာယ ဟိတာယ သုခါယ ဟောတိ.
</Paragraph>

<Paragraph number="231" book="a5">
သေယျထာပိ, ဘိက္ခဝေ, မဟာမေဃော သဗ္ဗသဿာနိ သမ္ပာဒေန္တော ဗဟုနော ဇနဿ အတ္ထာယ ဟိတာယ သုခါယ ဟောတိ; ဧဝမေဝံ ခေါ, ဘိက္ခဝေ, သပ္ပုရိသော ကုလေ ဇာယမာနော ဗဟုနော ဇနဿ အတ္ထာယ ဟိတာယ သုခါယ ဟောတိ; မာတာပိတူနံ အတ္ထာယ ဟိတာယ သုခါယ ဟောတိ; ပုတ္တဒါရဿ အတ္ထာယ ဟိတာယ သုခါယ ဟောတိ; ဒါသကမ္မကရပေါရိသဿ အတ္ထာယ ဟိတာယ သုခါယ ဟောတိ; မိတ္တာမစ္စာနံ အတ္ထာယ ဟိတာယ သုခါယ ဟောတိ; သမဏဗြာဟ္မဏာနံ အတ္ထာယ ဟိတာယ သုခါယ ဟောတီတိ.
</Paragraph>

<Paragraph number="232" type="verses" book="a5">
_ဟိတော ဗဟုန္နံ ပဋိပဇ္ဇ ဘောဂေ,_  
_တံ ဒေဝတာ ရက္ခတိ ဓမ္မဂုတ္တံ;_  
_ဗဟုဿုတံ သီလဝတူပပန္နံ,_  
_ဓမ္မေ ဌိတံ န ဝိဇဟတိ ကိတ္တိ._  

</Paragraph>

<Paragraph number="233" type="verses" book="a5">
_ဓမ္မဋ္ဌံ သီလသမ္ပန္နံ,_  
_သစ္စဝါဒိံ ဟိရီမနံ;_  
_နေက္ခံ ဇမ္ဗောနဒဿေဝ,_  
_ကော တံ နိန္ဒိတုမရဟတိ;_  
_ဒေဝါပိ နံ ပသံသန္တိ,_  
_ဗြဟ္မုနာပိ ပသံသိတော”တိ._  


</Paragraph>
</Division>

<Paragraph number="234" type="center" book="a5">
ဒုတိယံ.
</Paragraph>