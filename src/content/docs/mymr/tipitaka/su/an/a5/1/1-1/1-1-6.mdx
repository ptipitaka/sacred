---
title: 1.1.6 သမာပတ္တိသုတ္တ
tableOfContents: false
sidebar:
  order: 6
type: tipitaka
basket: su
book: a5
review:
  current: review
  updated: '2025-10-23T09:13:26.262103'
  updated_by: ''
  notes: ''
  history:
  - state: review
    date: '2025-10-23T09:13:26.262103'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="6" book="a5" e="ch" v="16" p="4">

<Paragraph number="23" book="a5">
“န တာဝ, ဘိက္ခဝေ, အကုသလဿ သမာပတ္တိ ဟောတိ ယာဝ သဒ္ဓါ ပစ္စုပဋ္ဌိတာ ဟောတိ ကုသလေသု ဓမ္မေသု. ယတော စ ခေါ, ဘိက္ခဝေ, သဒ္ဓါ အန္တရဟိတာ ဟောတိ, အဿဒ္ဓိယံ ပရိယုဋ္ဌာယ တိဋ္ဌတိ; အထ အကုသလဿ သမာပတ္တိ ဟောတိ.
</Paragraph>

<Paragraph number="24" book="a5">
န တာဝ, ဘိက္ခဝေ, အကုသလဿ သမာပတ္တိ ဟောတိ ယာဝ ဟိရီ ပစ္စုပဋ္ဌိတာ ဟောတိ ကုသလေသု ဓမ္မေသု. ယတော စ ခေါ, ဘိက္ခဝေ, ဟိရီ အန္တရဟိတာ ဟောတိ, အဟိရိကံ ပရိယုဋ္ဌာယ တိဋ္ဌတိ; အထ အကုသလဿ သမာပတ္တိ ဟောတိ.
</Paragraph>

<Paragraph number="25" book="a5">
န တာဝ, ဘိက္ခဝေ, အကုသလဿ သမာပတ္တိ ဟောတိ ယာဝ ဩတ္တပ္ပံ ပစ္စုပဋ္ဌိတံ ဟောတိ ကုသလေသု ဓမ္မေသု. ယတော စ ခေါ, ဘိက္ခဝေ, ဩတ္တပ္ပံ အန္တရဟိတံ ဟောတိ, အနောတ္တပ္ပံ ပရိယုဋ္ဌာယ တိဋ္ဌတိ; အထ အကုသလဿ သမာပတ္တိ ဟောတိ.
</Paragraph>

<Paragraph number="26" book="a5">
န တာဝ, ဘိက္ခဝေ, အကုသလဿ သမာပတ္တိ ဟောတိ ယာဝ ဝီရိယံ ပစ္စုပဋ္ဌိတံ ဟောတိ ကုသလေသု ဓမ္မေသု. ယတော စ ခေါ, ဘိက္ခဝေ, ဝီရိယံ အန္တရဟိတံ ဟောတိ, ကောသဇ္ဇံ ပရိယုဋ္ဌာယ တိဋ္ဌတိ; အထ အကုသလဿ သမာပတ္တိ ဟောတိ.
</Paragraph>

<Paragraph number="27" book="a5">
န တာဝ, ဘိက္ခဝေ, အကုသလဿ သမာပတ္တိ ဟောတိ ယာဝ ပညာ ပစ္စုပဋ္ဌိတာ ဟောတိ ကုသလေသု ဓမ္မေသု. ယတော စ ခေါ, ဘိက္ခဝေ, ပညာ အန္တရဟိတာ ဟောတိ, ဒုပ္ပညာ ပရိယုဋ္ဌာယ တိဋ္ဌတိ; အထ အကုသလဿ သမာပတ္တိ ဟောတီ”တိ.

</Paragraph>
</Division>

<Paragraph number="28" type="center" book="a5">
ဆဋ္ဌံ.
</Paragraph>