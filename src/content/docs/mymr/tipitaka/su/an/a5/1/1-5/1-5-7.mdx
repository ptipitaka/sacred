---
title: 1.5.7 ဓနသုတ္တ
tableOfContents: false
sidebar:
  order: 7
type: tipitaka
basket: su
book: a5
review:
  current: review
  updated: '2025-10-23T09:13:26.394381'
  updated_by: ''
  notes: ''
  history:
  - state: review
    date: '2025-10-23T09:13:26.394381'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="47" book="a5" e="ch" v="16" p="46">

<Paragraph number="272" book="a5">
“ပဉ္စိမာနိ, ဘိက္ခဝေ, ဓနာနိ. ကတမာနိ ပဉ္စ? သဒ္ဓါဓနံ, သီလဓနံ, သုတဓနံ, စာဂဓနံ, ပညာဓနံ.
</Paragraph>

<Paragraph number="273" book="a5">
ကတမဉ္စ, ဘိက္ခဝေ, သဒ္ဓါဓနံ? ဣဓ, ဘိက္ခဝေ, အရိယသာဝကော သဒ္ဓေါ ဟောတိ, သဒ္ဒဟတိ တထာဂတဿ ဗောဓိံ—  ‘ဣတိပိ သော ဘဂဝါ …ပေ…  သတ္ထာ ဒေဝမနုဿာနံ ဗုဒ္ဓေါ ဘဂဝါ’တိ. ဣဒံ ဝုစ္စတိ, ဘိက္ခဝေ, သဒ္ဓါဓနံ.
</Paragraph>

<Paragraph number="274" book="a5">
ကတမဉ္စ, ဘိက္ခဝေ, သီလဓနံ? ဣဓ, ဘိက္ခဝေ, အရိယသာဝကော ပါဏာတိပါတာ ပဋိဝိရတော ဟောတိ …ပေ…  သုရာမေရယမဇ္ဇပမာဒဋ္ဌာနာ ပဋိဝိရတော ဟောတိ. ဣဒံ ဝုစ္စတိ, ဘိက္ခဝေ, သီလဓနံ.
</Paragraph>

<Paragraph number="275" book="a5">
ကတမဉ္စ, ဘိက္ခဝေ, သုတဓနံ? ဣဓ, ဘိက္ခဝေ, အရိယသာဝကော ဗဟုဿုတော ဟောတိ …ပေ…  ဒိဋ္ဌိယာ သုပ္ပဋိဝိဒ္ဓေါ. ဣဒံ ဝုစ္စတိ, ဘိက္ခဝေ, သုတဓနံ.
</Paragraph>

<Paragraph number="276" book="a5">
ကတမဉ္စ, ဘိက္ခဝေ, စာဂဓနံ? ဣဓ, ဘိက္ခဝေ, အရိယသာဝကော ဝိဂတမလမစ္ဆေရေန စေတသာ အဂါရံ အဇ္ဈာဝသတိ မုတ္တစာဂေါ ပယတပါဏိ ဝေါသဂ္ဂရတော ယာစယောဂေါ ဒါနသံဝိဘာဂရတော. ဣဒံ ဝုစ္စတိ, ဘိက္ခဝေ, စာဂဓနံ.
</Paragraph>

<Paragraph number="277" book="a5">
ကတမဉ္စ, ဘိက္ခဝေ, ပညာဓနံ? ဣဓ, ဘိက္ခဝေ, အရိယသာဝကော ပညဝါ ဟောတိ, ဥဒယတ္ထဂါမိနိယာ ပညာယ သမန္နာဂတော အရိယာယ နိဗ္ဗေဓိကာယ သမ္မာ ဒုက္ခက္ခယဂါမိနိယာ. ဣဒံ ဝုစ္စတိ, ဘိက္ခဝေ, ပညာဓနံ. ဣမာနိ ခေါ, ဘိက္ခဝေ, ပဉ္စ ဓနာနီတိ.
</Paragraph>

<Paragraph number="278" type="verses" book="a5">
_ယဿ သဒ္ဓါ တထာဂတေ,_  
_အစလာ သုပ္ပတိဋ္ဌိတာ;_  
_သီလဉ္စ ယဿ ကလျာဏံ,_  
_အရိယကန္တံ ပသံသိတံ._  

</Paragraph>

<Paragraph number="279" type="verses" book="a5">
_သံဃေ ပသာဒေါ ယဿတ္ထိ,_  
ဥဇုဘူတဉ္စ ဒဿနံ;_  
_အဒလိဒ္ဒေါတိ တံ အာဟု,_  
_အမောဃံ တဿ ဇီဝိတံ._  

</Paragraph>

<Paragraph number="280" type="verses" book="a5">
_တသ္မာ သဒ္ဓဉ္စ သီလဉ္စ,_  
_ပသာဒံ ဓမ္မဒဿနံ;_  
_အနုယုဉ္ဇေထ မေဓာဝီ,_  
_သရံ ဗုဒ္ဓါန သာသနန်”တိ._  


</Paragraph>
</Division>

<Paragraph number="281" type="center" book="a5">
သတ္တမံ.
</Paragraph>