---
title: 3.3.6 ဒုတိယအနာယုဿာသုတ္တ
tableOfContents: false
sidebar:
  order: 6
type: tipitaka
basket: su
book: a5
review:
  current: review
  updated: '2025-10-23T09:13:26.710082'
  updated_by: ''
  notes: ''
  history:
  - state: review
    date: '2025-10-23T09:13:26.710082'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="126" book="a5" e="ch" v="16" p="128">

<Paragraph number="716" book="a5">
“ပဉ္စိမေ, ဘိက္ခဝေ, ဓမ္မာ အနာယုဿာ. ကတမေ ပဉ္စ? အသပ္ပါယကာရီ ဟောတိ, သပ္ပါယေ မတ္တံ န ဇာနာတိ, အပရိဏတဘောဇီ စ ဟောတိ, ဒုဿီလော စ, ပါပမိတ္တော စ. ဣမေ ခေါ, ဘိက္ခဝေ, ပဉ္စ ဓမ္မာ အနာယုဿာ.
</Paragraph>

<Paragraph number="717" book="a5">
ပဉ္စိမေ, ဘိက္ခဝေ, ဓမ္မာ အာယုဿာ. ကတမေ ပဉ္စ? သပ္ပါယကာရီ ဟောတိ, သပ္ပါယေ မတ္တံ ဇာနာတိ, ပရိဏတဘောဇီ စ ဟောတိ, သီလဝါ စ, ကလျာဏမိတ္တော စ. ဣမေ ခေါ, ဘိက္ခဝေ, ပဉ္စ ဓမ္မာ အာယုဿာ”တိ.

</Paragraph>
</Division>

<Paragraph number="718" type="center" book="a5">
ဆဋ္ဌံ.
</Paragraph>