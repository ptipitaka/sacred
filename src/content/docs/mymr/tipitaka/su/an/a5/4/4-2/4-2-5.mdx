---
title: "4.2.5 ပဉှပုစ္ဆာသုတ္တ"
tableOfContents: false
sidebar:
  order: 6
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="165" book="a5">

<Paragraph number="949" book="a5">
တတြ ခေါ အာယသ္မာ သာရိပုတ္တော ဘိက္ခူ အာမန္တေသိ …ပေ…  “ယော ဟိ ကောစိ, အာဝုသော, ပရံ ပဉှံ ပုစ္ဆတိ, သဗ္ဗော သော ပဉ္စဟိ ဌာနေဟိ, ဧတေသံ ဝါ အညတရေန. ကတမေဟိ ပဉ္စဟိ? မန္ဒတ္တာ မောမူဟတ္တာ ပရံ ပဉှံ ပုစ္ဆတိ, ပါပိစ္ဆော ဣစ္ဆာပကတော ပရံ ပဉှံ ပုစ္ဆတိ, ပရိဘဝံ ပရံ ပဉှံ ပုစ္ဆတိ, အညာတုကာမော ပရံ ပဉှံ ပုစ္ဆတိ, အထ ဝါ ပနေဝံစိတ္တော ပရံ ပဉှံ ပုစ္ဆတိ—  ‘သစေ မေ ပဉှံ ပုဋ္ဌော သမ္မဒေဝ ဗျာကရိဿတိ ဣစ္စေတံ ကုသလံ, နော စေ မေ ပဉှံ ပုဋ္ဌော သမ္မဒေဝ ဗျာကရိဿတိ အဟမဿ သမ္မဒေဝ ဗျာကရိဿာမီ’တိ. ယော ဟိ ကောစိ, အာဝုသော, ပရံ ပဉှံ ပုစ္ဆတိ, သဗ္ဗော သော ဣမေဟိ ပဉ္စဟိ ဌာနေဟိ, ဧတေသံ ဝါ အညတရေန. အဟံ ခေါ ပနာဝုသော, ဧဝံစိတ္တော ပရံ ပဉှံ ပုစ္ဆာမိ—  ‘သစေ မေ ပဉှံ ပုဋ္ဌော သမ္မဒေဝ ဗျာကရိဿတိ ဣစ္စေတံ ကုသလံ, နော စေ မေ ပဉှံ ပုဋ္ဌော သမ္မဒေဝ ဗျာကရိဿတိ, အဟမဿ သမ္မဒေဝ ဗျာကရိဿာမီ’”တိ.

</Paragraph>
</Division>

<Paragraph number="950" type="center" book="a5">
ပဉ္စမံ.
</Paragraph>