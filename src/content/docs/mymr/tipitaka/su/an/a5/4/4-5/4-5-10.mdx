---
title: 4.5.10 နိဿာရဏီယသုတ္တ
tableOfContents: false
sidebar:
  order: 10
type: tipitaka
basket: su
book: a5
review:
  current: review
  updated: '2025-10-27T21:48:26.227966'
  updated_by: ''
  notes: ''
  history:
  - state: review
    date: '2025-10-27T21:48:26.227966'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="200" book="a5" e="ch" v="16" p="214">

<Paragraph number="1180" book="a5">
“ပဉ္စိမာ, ဘိက္ခဝေ, နိဿာရဏီယာ ဓာတုယော. ကတမာ ပဉ္စ? ဣဓ, ဘိက္ခဝေ, ဘိက္ခုနော ကာမံ မနသိကရောတော ကာမေသု စိတ္တံ န ပက္ခန္ဒတိ နပ္ပသီဒတိ န သန္တိဋ္ဌတိ န ဝိမုစ္စတိ. နေက္ခမ္မံ ခေါ ပနဿ မနသိကရောတော နေက္ခမ္မေ စိတ္တံ ပက္ခန္ဒတိ ပသီဒတိ သန္တိဋ္ဌတိ ဝိမုစ္စတိ. တဿ တံ စိတ္တံ သုဂတံ သုဘာဝိတံ သုဝုဋ္ဌိတံ သုဝိမုတ္တံ သုဝိသံယုတ္တံ ကာမေဟိ; ယေ စ ကာမပစ္စယာ ဥပ္ပဇ္ဇန္တိ အာသဝါ ဝိဃာတပရိဠာဟာ, မုတ္တော သော တေဟိ, န သော တံ ဝေဒနံ ဝေဒိယတိ. ဣဒမက္ခာတံ ကာမာနံ နိဿရဏံ. (1)
</Paragraph>

<Paragraph number="1181" book="a5">
ပုန စပရံ, ဘိက္ခဝေ, ဘိက္ခုနော ဗျာပါဒံ မနသိကရောတော ဗျာပါဒေ စိတ္တံ န ပက္ခန္ဒတိ နပ္ပသီဒတိ န သန္တိဋ္ဌတိ န ဝိမုစ္စတိ. အဗျာပါဒံ ခေါ ပနဿ မနသိကရောတော အဗျာပါဒေ စိတ္တံ ပက္ခန္ဒတိ ပသီဒတိ သန္တိဋ္ဌတိ ဝိမုစ္စတိ. တဿ တံ စိတ္တံ သုဂတံ သုဘာဝိတံ သုဝုဋ္ဌိတံ သုဝိမုတ္တံ သုဝိသံယုတ္တံ ဗျာပါဒေန; ယေ စ ဗျာပါဒပစ္စယာ ဥပ္ပဇ္ဇန္တိ အာသဝါ ဝိဃာတပရိဠာဟာ, မုတ္တော သော တေဟိ, န သော တံ ဝေဒနံ ဝေဒိယတိ. ဣဒမက္ခာတံ ဗျာပါဒဿ နိဿရဏံ. (2)
</Paragraph>

<Paragraph number="1182" book="a5">
ပုန စပရံ, ဘိက္ခဝေ, ဘိက္ခုနော ဝိဟေသံ မနသိကရောတော ဝိဟေသာယ စိတ္တံ န ပက္ခန္ဒတိ နပ္ပသီဒတိ န သန္တိဋ္ဌတိ န ဝိမုစ္စတိ. အဝိဟေသံ ခေါ ပနဿ မနသိကရောတော အဝိဟေသာယ စိတ္တံ ပက္ခန္ဒတိ ပသီဒတိ သန္တိဋ္ဌတိ ဝိမုစ္စတိ. တဿ တံ စိတ္တံ သုဂတံ သုဘာဝိတံ သုဝုဋ္ဌိတံ သုဝိမုတ္တံ သုဝိသံယုတ္တံ ဝိဟေသာယ; ယေ စ ဝိဟေသာပစ္စယာ ဥပ္ပဇ္ဇန္တိ အာသဝါ ဝိဃာတပရိဠာဟာ, မုတ္တော သော တေဟိ, န သော တံ ဝေဒနံ ဝေဒိယတိ. ဣဒမက္ခာတံ ဝိဟေသာယ နိဿရဏံ. (3)
</Paragraph>

<Paragraph number="1183" book="a5">
ပုန စပရံ, ဘိက္ခဝေ, ဘိက္ခုနော ရူပံ မနသိကရောတော ရူပေ စိတ္တံ န ပက္ခန္ဒတိ နပ္ပသီဒတိ န သန္တိဋ္ဌတိ န ဝိမုစ္စတိ. အရူပံ ခေါ ပနဿ မနသိကရောတော အရူပေ စိတ္တံ ပက္ခန္ဒတိ ပသီဒတိ သန္တိဋ္ဌတိ ဝိမုစ္စတိ. တဿ တံ စိတ္တံ သုဂတံ သုဘာဝိတံ သုဝုဋ္ဌိတံ သုဝိမုတ္တံ သုဝိသံယုတ္တံ ရူပေဟိ; ယေ စ ရူပပစ္စယာ ဥပ္ပဇ္ဇန္တိ အာသဝါ ဝိဃာတပရိဠာဟာ, မုတ္တော သော တေဟိ, န သော တံ ဝေဒနံ ဝေဒိယတိ. ဣဒမက္ခာတံ ရူပါနံ နိဿရဏံ. (4)
</Paragraph>

<Paragraph number="1184" book="a5">
ပုန စပရံ, ဘိက္ခဝေ, ဘိက္ခုနော သက္ကာယံ မနသိကရောတော သက္ကာယေ စိတ္တံ န ပက္ခန္ဒတိ နပ္ပသီဒတိ န သန္တိဋ္ဌတိ န ဝိမုစ္စတိ. သက္ကာယနိရောဓံ ခေါ ပနဿ မနသိကရောတော သက္ကာယနိရောဓေ စိတ္တံ ပက္ခန္ဒတိ ပသီဒတိ သန္တိဋ္ဌတိ ဝိမုစ္စတိ. တဿ တံ စိတ္တံ သုဂတံ သုဘာဝိတံ သုဝုဋ္ဌိတံ သုဝိမုတ္တံ သုဝိသံယုတ္တံ သက္ကာယေန; ယေ စ သက္ကာယပစ္စယာ ဥပ္ပဇ္ဇန္တိ အာသဝါ ဝိဃာတပရိဠာဟာ, မုတ္တော သော တေဟိ, န သော တံ ဝေဒနံ ဝေဒိယတိ. ဣဒမက္ခာတံ သက္ကာယဿ နိဿရဏံ. (5)
</Paragraph>

<Paragraph number="1185" book="a5">
တဿ ကာမနန္ဒီပိ နာနုသေတိ, ဗျာပါဒနန္ဒီပိ နာနုသေတိ, ဝိဟေသာနန္ဒီပိ နာနုသေတိ, ရူပနန္ဒီပိ နာနုသေတိ, သက္ကာယနန္ဒီပိ နာနုသေတိ သော ကာမနန္ဒိယာပိ အနနုသယာ, ဗျာပါဒနန္ဒိယာပိ အနနုသယာ, ဝိဟေသာနန္ဒိယာပိ အနနုသယာ, ရူပနန္ဒိယာပိ အနနုသယာ, သက္ကာယနန္ဒိယာပိ အနနုသယာ. အယံ ဝုစ္စတိ, ဘိက္ခဝေ, ဘိက္ခု နိရနုသယော, အစ္ဆေစ္ဆိ တဏှံ, ဝိဝတ္တယိ သံယောဇနံ, သမ္မာ မာနာဘိသမယာ အန္တမကာသိ ဒုက္ခဿ. ဣမာ ခေါ, ဘိက္ခဝေ, ပဉ္စ နိဿာရဏီယာ ဓာတုယော”တိ.

</Paragraph>
</Division>

<Paragraph number="1186" type="center" book="a5">
ဒသမံ.



</Paragraph>

<Paragraph number="1187" type="center" book="a5">
ဗြာဟ္မဏဝဂ္ဂေါ ပဉ္စမော.



</Paragraph>

<Paragraph number="1188" type="center" book="a5">
တဿုဒ္ဒါနံ


</Paragraph>

<Paragraph number="1189" type="verses" book="a5">
_သောဏော ဒေါဏော သင်္ဂါရဝေါ,_  
_ကာရဏပါလီ စ ပိင်္ဂိယာနီ;_  
_သုပိနာ စ ဝဿာ ဝါစာ,_  
_ကုလံ နိဿာရဏီယေန စာတိ._  


</Paragraph>

<Paragraph number="1190" type="center" book="a5">
စတုတ္ထော ပဏ္ဏာသကော သမတ္တော.
</Paragraph>