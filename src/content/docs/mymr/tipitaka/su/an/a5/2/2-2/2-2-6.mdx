---
title: "2.2.6 သာဇီဝသုတ္တ"
tableOfContents: false
sidebar:
  order: 6
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="66" book="a5" e="ch" v="16" p="71">

<Paragraph number="411" book="a5">
“ပဉ္စဟိ, ဘိက္ခဝေ, ဓမ္မေဟိ သမန္နာဂတော ဘိက္ခု အလံသာဇီဝေါ သဗြဟ္မစာရီနံ. ကတမေဟိ ပဉ္စဟိ? ဣဓ, ဘိက္ခဝေ, ဘိက္ခု အတ္တနာ စ သီလသမ္ပန္နော ဟောတိ, သီလသမ္ပဒါယ ကထာယ စ ကတံ ပဉှံ ဗျာကတ္တာ ဟောတိ; အတ္တနာ စ သမာဓိသမ္ပန္နော ဟောတိ, သမာဓိသမ္ပဒါယ ကထာယ စ ကတံ ပဉှံ ဗျာကတ္တာ ဟောတိ; အတ္တနာ စ ပညာသမ္ပန္နော ဟောတိ, ပညာသမ္ပဒါယ ကထာယ စ ကတံ ပဉှံ ဗျာကတ္တာ ဟောတိ; အတ္တနာ စ ဝိမုတ္တိသမ္ပန္နော ဟောတိ, ဝိမုတ္တိသမ္ပဒါယ ကထာယ စ ကတံ ပဉှံ ဗျာကတ္တာ ဟောတိ; အတ္တနာ စ ဝိမုတ္တိဉာဏဒဿနသမ္ပန္နော ဟောတိ, ဝိမုတ္တိဉာဏဒဿနသမ္ပဒါယ ကထာယ စ ကတံ ပဉှံ ဗျာကတ္တာ ဟောတိ. ဣမေဟိ ခေါ, ဘိက္ခဝေ, ပဉ္စဟိ ဓမ္မေဟိ သမန္နာဂတော ဘိက္ခု အလံသာဇီဝေါ သဗြဟ္မစာရီနန်”တိ.

</Paragraph>
</Division>

<Paragraph number="412" type="center" book="a5">
ဆဋ္ဌံ.
</Paragraph>