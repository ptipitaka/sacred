---
title: 1.4.8 သဒ္ဓသုတ္တ
tableOfContents: false
sidebar:
  order: 8
type: tipitaka
basket: su
book: a5
review:
  current: review
  updated: '2025-10-23T09:13:26.361265'
  updated_by: ''
  notes: ''
  history:
  - state: review
    date: '2025-10-23T09:13:26.361265'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="38" book="a5" e="ch" v="16" p="36">

<Paragraph number="196" book="a5">
“ပဉ္စိမေ, ဘိက္ခဝေ, သဒ္ဓေ ကုလပုတ္တေ အာနိသံသာ. ကတမေ ပဉ္စ? ယေ တေ, ဘိက္ခဝေ, လောကေ သန္တော သပ္ပုရိသာ တေ သဒ္ဓညေဝ ပဌမံ အနုကမ္ပန္တာ အနုကမ္ပန္တိ, နော တထာ အဿဒ္ဓံ; သဒ္ဓညေဝ ပဌမံ ဥပသင်္ကမန္တာ ဥပသင်္ကမန္တိ, နော တထာ အဿဒ္ဓံ; သဒ္ဓညေဝ ပဌမံ ပဋိဂ္ဂဏှန္တာ ပဋိဂ္ဂဏှန္တိ, နော တထာ အဿဒ္ဓံ; သဒ္ဓညေဝ ပဌမံ ဓမ္မံ ဒေသေန္တာ ဒေသေန္တိ, နော တထာ အဿဒ္ဓံ; သဒ္ဓေါ ကာယဿ ဘေဒါ ပရံ မရဏာ သုဂတိံ သဂ္ဂံ လောကံ ဥပပဇ္ဇတိ. ဣမေ ခေါ, ဘိက္ခဝေ, ပဉ္စ သဒ္ဓေ ကုလပုတ္တေ အာနိသံသာ.
</Paragraph>

<Paragraph number="197" book="a5">
သေယျထာပိ, ဘိက္ခဝေ, သုဘူမိယံ စတုမဟာပထေ မဟာနိဂြေါဓော သမန္တာ ပက္ခီနံ ပဋိသရဏံ ဟောတိ; ဧဝမေဝံ ခေါ, ဘိက္ခဝေ, သဒ္ဓေါ ကုလပုတ္တော ဗဟုနော ဇနဿ ပဋိသရဏံ ဟောတိ ဘိက္ခူနံ ဘိက္ခုနီနံ ဥပါသကာနံ ဥပါသိကာနန္တိ.
</Paragraph>

<Paragraph number="198" type="verses" book="a5">
_သာခါပတ္တဖလူပေတော,_  
_ခန္ဓိမာဝ မဟာဒုမော;_  
_မူလဝါ ဖလသမ္ပန္နော,_  
_ပတိဋ္ဌာ ဟောတိ ပက္ခိနံ._  

</Paragraph>

<Paragraph number="199" type="verses" book="a5">
_မနောရမေ အာယတနေ,_  
_သေဝန္တိ နံ ဝိဟင်္ဂမာ;_  
_ဆာယံ ဆာယတ္ထိကာ ယန္တိ,_  
_ဖလတ္ထာ ဖလဘောဇိနော._  

</Paragraph>

<Paragraph number="200" type="verses" book="a5">
_တထေဝ သီလသမ္ပန္နံ,_  
_သဒ္ဓံ ပုရိသပုဂ္ဂလံ;_  
_နိဝါတဝုတ္တိံ အတ္ထဒ္ဓံ,_  
_သောရတံ သခိလံ မုဒုံ._  

</Paragraph>

<Paragraph number="201" type="verses" book="a5">
_ဝီတရာဂါ ဝီတဒေါသာ,_  
_ဝီတမောဟာ အနာသဝါ;_  
_ပုညက္ခေတ္တာနိ လောကသ္မိံ,_  
_သေဝန္တိ တာဒိသံ နရံ._  

</Paragraph>

<Paragraph number="202" type="verses" book="a5">
_တေ တဿ ဓမ္မံ ဒေသေန္တိ,_  
_သဗ္ဗဒုက္ခာပနူဒနံ;_  
_ယံ သော ဓမ္မံ ဣဓညာယ,_  
_ပရိနိဗ္ဗာတိ အနာသဝေါ”တိ._  


</Paragraph>
</Division>

<Paragraph number="203" type="center" book="a5">
အဋ္ဌမံ.
</Paragraph>