---
title: "5.1.10 မုဋ္ဌဿတိသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="210" book="a5">

<Paragraph number="1215" book="a5">
“ပဉ္စိမေ, ဘိက္ခဝေ, အာဒီနဝါ မုဋ္ဌဿတိဿ အသမ္ပဇာနဿ နိဒ္ဒံ ဩက္ကမယတော. ကတမေ ပဉ္စ? ဒုက္ခံ သုပတိ, ဒုက္ခံ ပဋိဗုဇ္ဈတိ, ပါပကံ သုပိနံ ပဿတိ, ဒေဝတာ န ရက္ခန္တိ, အသုစိ မုစ္စတိ. ဣမေ ခေါ, ဘိက္ခဝေ, ပဉ္စ အာဒီနဝါ မုဋ္ဌဿတိဿ အသမ္ပဇာနဿ နိဒ္ဒံ ဩက္ကမယတော.
</Paragraph>

<Paragraph number="1216" book="a5">
ပဉ္စိမေ, ဘိက္ခဝေ, အာနိသံသာ ဥပဋ္ဌိတဿတိဿ သမ္ပဇာနဿ နိဒ္ဒံ ဩက္ကမယတော. ကတမေ ပဉ္စ? သုခံ သုပတိ, သုခံ ပဋိဗုဇ္ဈတိ, န ပါပကံ သုပိနံ ပဿတိ, ဒေဝတာ ရက္ခန္တိ, အသုစိ န မုစ္စတိ. ဣမေ ခေါ, ဘိက္ခဝေ, ပဉ္စ အာနိသံသာ ဥပဋ္ဌိတဿတိဿ သမ္ပဇာနဿ နိဒ္ဒံ ဩက္ကမယတော”တိ.

</Paragraph>
</Division>

<Paragraph number="1217" type="center" book="a5">
ဒသမံ.



</Paragraph>

<Paragraph number="1218" type="center" book="a5">
ကိမိလဝဂ္ဂေါ ပဌမော.



</Paragraph>

<Paragraph number="1219" type="center" book="a5">
တဿုဒ္ဒါနံ


</Paragraph>

<Paragraph number="1220" type="verses" book="a5">
_ကိမိလော ဓမ္မဿဝနံ,_  
_အာဇာနီယော ဗလံ ခိလံ;_  
_ဝိနိဗန္ဓံ ယာဂု ကဋ္ဌံ,_  
_ဂီတံ မုဋ္ဌဿတိနာ စာတိ._
</Paragraph>