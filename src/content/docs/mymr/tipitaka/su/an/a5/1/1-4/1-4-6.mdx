---
title: "1.4.6 ကာလဒါနသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="36" book="a5">

<Paragraph number="187" book="a5">
“ပဉ္စိမာနိ, ဘိက္ခဝေ, ကာလဒါနာနိ. ကတမာနိ ပဉ္စ? အာဂန္တုကဿ ဒါနံ ဒေတိ; ဂမိကဿ ဒါနံ ဒေတိ; ဂိလာနဿ ဒါနံ ဒေတိ; ဒုဗ္ဘိက္ခေ ဒါနံ ဒေတိ; ယာနိ တာနိ နဝသဿာနိ နဝဖလာနိ တာနိ ပဌမံ သီလဝန္တေသု ပတိဋ္ဌာပေတိ. ဣမာနိ ခေါ, ဘိက္ခဝေ, ပဉ္စ ကာလဒါနာနီတိ.
</Paragraph>

<Paragraph number="188" type="verses" book="a5">
_ကာလေ ဒဒန္တိ သပ္ပညာ,_  
_ဝဒညူ ဝီတမစ္ဆရာ;_  
_ကာလေန ဒိန္နံ အရိယေသု,_  
ဥဇုဘူတေသု တာဒိသု._  

</Paragraph>

<Paragraph number="189" type="verses" book="a5">
_ဝိပ္ပသန္နမနာ တဿ,_  
_ဝိပုလာ ဟောတိ ဒက္ခိဏာ;_  
_ယေ တတ္ထ အနုမောဒန္တိ,_  
_ဝေယျာဝစ္စံ ကရောန္တိ ဝါ;_  
_န တေန ဒက္ခိဏာ ဦနာ,_  
_တေပိ ပုညဿ ဘာဂိနော._  

</Paragraph>

<Paragraph number="190" type="verses" book="a5">
_တသ္မာ ဒဒေ အပ္ပဋိဝါနစိတ္တော,_  
_ယတ္ထ ဒိန္နံ မဟပ္ဖလံ;_  
_ပုညာနိ ပရလောကသ္မိံ,_  
_ပတိဋ္ဌာ ဟောန္တိ ပါဏိနန်”တိ._  


</Paragraph>
</Division>

<Paragraph number="191" type="center" book="a5">
ဆဋ္ဌံ.
</Paragraph>