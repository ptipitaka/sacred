---
title: "3.4.7 အပ္ပံသုပတိသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="137" book="a5">

<Paragraph number="764" book="a5">
“ပဉ္စိမေ, ဘိက္ခဝေ, အပ္ပံ ရတ္တိယာ သုပန္တိ, ဗဟုံ ဇဂ္ဂန္တိ. ကတမေ ပဉ္စ? ဣတ္ထီ, ဘိက္ခဝေ, ပုရိသာဓိပ္ပါယာ အပ္ပံ ရတ္တိယာ သုပတိ, ဗဟုံ ဇဂ္ဂတိ. ပုရိသော, ဘိက္ခဝေ, ဣတ္ထာဓိပ္ပါယော အပ္ပံ ရတ္တိယာ သုပတိ, ဗဟုံ ဇဂ္ဂတိ. စောရော, ဘိက္ခဝေ, အာဒါနာဓိပ္ပါယော အပ္ပံ ရတ္တိယာ သုပတိ, ဗဟုံ ဇဂ္ဂတိ. ရာဇာ, ဘိက္ခဝေ, ရာဇကရဏီယေသု ယုတ္တော အပ္ပံ ရတ္တိယာ သုပတိ, ဗဟုံ ဇဂ္ဂတိ. ဘိက္ခု, ဘိက္ခဝေ, ဝိသံယောဂါဓိပ္ပါယော အပ္ပံ ရတ္တိယာ သုပတိ, ဗဟုံ ဇဂ္ဂတိ. ဣမေ ခေါ, ဘိက္ခဝေ, ပဉ္စ အပ္ပံ ရတ္တိယာ သုပန္တိ, ဗဟုံ ဇဂ္ဂန္တီ”တိ.

</Paragraph>
</Division>

<Paragraph number="765" type="center" book="a5">
သတ္တမံ.
</Paragraph>