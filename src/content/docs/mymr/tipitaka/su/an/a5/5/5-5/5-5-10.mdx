---
title: 5.5.10 ပုဂ္ဂလပ္ပသာဒသုတ္တ
tableOfContents: false
sidebar:
  order: 10
type: tipitaka
basket: su
book: a5
review:
  current: review
  updated: '2025-10-27T21:48:26.414791'
  updated_by: ''
  notes: ''
  history:
  - state: review
    date: '2025-10-27T21:48:26.414791'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="250" book="a5" e="ch" v="16" p="236">

<Paragraph number="1343" book="a5">
“ပဉ္စိမေ, ဘိက္ခဝေ, အာဒီနဝါ ပုဂ္ဂလပ္ပသာဒေ. ကတမေ ပဉ္စ? ယသ္မိံ, ဘိက္ခဝေ, ပုဂ္ဂလေ ပုဂ္ဂလော အဘိပ္ပသန္နော ဟောတိ, သော တထာရူပံ အာပတ္တိံ အာပန္နော ဟောတိ ယထာရူပါယ အာပတ္တိယာ သံဃော ဥက္ခိပတိ. တဿ ဧဝံ ဟောတိ—  ‘ယော ခေါ မျာယံ ပုဂ္ဂလော ပိယော မနာပေါ သော သံဃေန ဥက္ခိတ္တော’တိ. ဘိက္ခူသု အပ္ပသာဒဗဟုလော ဟောတိ. ဘိက္ခူသု အပ္ပသာဒဗဟုလော သမာနော အညေ ဘိက္ခူ န ဘဇတိ. အညေ ဘိက္ခူ အဘဇန္တော သဒ္ဓမ္မံ န သုဏာတိ. သဒ္ဓမ္မံ အသုဏန္တော သဒ္ဓမ္မာ ပရိဟာယတိ. အယံ, ဘိက္ခဝေ, ပဌမော အာဒီနဝေါ ပုဂ္ဂလပ္ပသာဒေ.
</Paragraph>

<Paragraph number="1344" book="a5">
ပုန စပရံ, ဘိက္ခဝေ, ယသ္မိံ ပုဂ္ဂလေ ပုဂ္ဂလော အဘိပ္ပသန္နော ဟောတိ, သော တထာရူပံ အာပတ္တိံ အာပန္နော ဟောတိ ယထာရူပါယ အာပတ္တိယာ သံဃော အန္တေ နိသီဒါပေတိ. တဿ ဧဝံ ဟောတိ—  ‘ယော ခေါ မျာယံ ပုဂ္ဂလော ပိယော မနာပေါ သော သံဃေန အန္တေ နိသီဒါပိတော’တိ. ဘိက္ခူသု အပ္ပသာဒဗဟုလော ဟောတိ. ဘိက္ခူသု အပ္ပသာဒဗဟုလော သမာနော အညေ ဘိက္ခူ န ဘဇတိ. အညေ ဘိက္ခူ အဘဇန္တော သဒ္ဓမ္မံ န သုဏာတိ. သဒ္ဓမ္မံ အသုဏန္တော သဒ္ဓမ္မာ ပရိဟာယတိ. အယံ, ဘိက္ခဝေ, ဒုတိယော အာဒီနဝေါ ပုဂ္ဂလပ္ပသာဒေ.
</Paragraph>

<Paragraph number="1345" book="a5">
ပုန စပရံ, ဘိက္ခဝေ, ယသ္မိံ ပုဂ္ဂလေ ပုဂ္ဂလော အဘိပ္ပသန္နော ဟောတိ, သော ဒိသာပက္ကန္တော ဟောတိ …ပေ…  သော ဝိဗ္ဘန္တော ဟောတိ …ပေ…  သော ကာလင်္ကတော ဟောတိ. တဿ ဧဝံ ဟောတိ—  ‘ယော ခေါ မျာယံ ပုဂ္ဂလော ပိယော မနာပေါ သော ကာလင်္ကတော’တိ. အညေ ဘိက္ခူ န ဘဇတိ. အညေ ဘိက္ခူ အဘဇန္တော သဒ္ဓမ္မံ န သုဏာတိ. သဒ္ဓမ္မံ အသုဏန္တော သဒ္ဓမ္မာ ပရိဟာယတိ. အယံ, ဘိက္ခဝေ, ပဉ္စမော အာဒီနဝေါ ပုဂ္ဂလပ္ပသာဒေ. ဣမေ ခေါ, ဘိက္ခဝေ, ပဉ္စ အာဒီနဝါ ပုဂ္ဂလပ္ပသာဒေ”တိ.

</Paragraph>
</Division>

<Paragraph number="1346" type="center" book="a5">
ဒသမံ.



</Paragraph>

<Paragraph number="1347" type="center" book="a5">
ဒုစ္စရိတဝဂ္ဂေါ ပဉ္စမော.



</Paragraph>

<Paragraph number="1348" type="center" book="a5">
တဿုဒ္ဒါနံ


</Paragraph>

<Paragraph number="1349" type="verses" book="a5">
_ဒုစ္စရိတံ ကာယဒုစ္စရိတံ,_  
_ဝစီဒုစ္စရိတံ မနောဒုစ္စရိတံ;_  
_စတူဟိ ပရေ ဒွေ သိဝထိကာ,_  
_ပုဂ္ဂလပ္ပသာဒေန စာတိ._  


</Paragraph>

<Paragraph number="1350" type="center" book="a5">
ပဉ္စမော ပဏ္ဏာသကော သမတ္တော.
</Paragraph>