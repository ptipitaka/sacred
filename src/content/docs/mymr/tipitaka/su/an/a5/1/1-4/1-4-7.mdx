---
title: "1.4.7 ဘောဇနသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="37" book="a5">

<Paragraph number="192" book="a5">
“ဘောဇနံ, ဘိက္ခဝေ, ဒဒမာနော ဒါယကော ပဋိဂ္ဂါဟကာနံ ပဉ္စ ဌာနာနိ ဒေတိ. ကတမာနိ ပဉ္စ? အာယုံ ဒေတိ, ဝဏ္ဏံ ဒေတိ, သုခံ ဒေတိ, ဗလံ ဒေတိ, ပဋိဘာနံ ဒေတိ. အာယုံ ခေါ ပန ဒတွာ အာယုဿ ဘာဂီ ဟောတိ ဒိဗ္ဗဿ ဝါ မာနုသဿ ဝါ; ဝဏ္ဏံ ဒတွာ ဝဏ္ဏဿ ဘာဂီ ဟောတိ ဒိဗ္ဗဿ ဝါ မာနုသဿ ဝါ; သုခံ ဒတွာ သုခဿ ဘာဂီ ဟောတိ ဒိဗ္ဗဿ ဝါ မာနုသဿ ဝါ; ဗလံ ဒတွာ ဗလဿ ဘာဂီ ဟောတိ ဒိဗ္ဗဿ ဝါ မာနုသဿ ဝါ; ပဋိဘာနံ ဒတွာ ပဋိဘာနဿ ဘာဂီ ဟောတိ ဒိဗ္ဗဿ ဝါ မာနုသဿ ဝါ. ဘောဇနံ, ဘိက္ခဝေ, ဒဒမာနော ဒါယကော ပဋိဂ္ဂါဟကာနံ ဣမာနိ ပဉ္စ ဌာနာနိ ဒေတီတိ.
</Paragraph>

<Paragraph number="193" type="verses" book="a5">
_အာယုဒေါ ဗလဒေါ ဓီရော,_  
_ဝဏ္ဏဒေါ ပဋိဘာနဒေါ;_  
_သုခဿ ဒါတာ မေဓာဝီ,_  
_သုခံ သော အဓိဂစ္ဆတိ._  

</Paragraph>

<Paragraph number="194" type="verses" book="a5">
_အာယုံ ဒတွာ ဗလံ ဝဏ္ဏံ,_  
_သုခဉ္စ ပဋိဘာနကံ;_  
_ဒီဃာယု ယသဝါ ဟောတိ,_  
_ယတ္ထ ယတ္ထူပပဇ္ဇတီ”တိ._  


</Paragraph>
</Division>

<Paragraph number="195" type="center" book="a5">
သတ္တမံ.
</Paragraph>