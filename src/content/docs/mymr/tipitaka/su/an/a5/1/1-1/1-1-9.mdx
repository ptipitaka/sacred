---
title: "1.1.9 ပဌမအဂါရဝသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="9" book="a5" e="ch" v="16" p="6">

<Paragraph number="35" book="a5">
“ပဉ္စဟိ, ဘိက္ခဝေ, ဓမ္မေဟိ သမန္နာဂတော ဘိက္ခု အဂါရဝေါ အပ္ပတိဿော စဝတိ, နပ္ပတိဋ္ဌာတိ သဒ္ဓမ္မေ. ကတမေဟိ ပဉ္စဟိ? အဿဒ္ဓေါ, ဘိက္ခဝေ, ဘိက္ခု အဂါရဝေါ အပ္ပတိဿော စဝတိ, နပ္ပတိဋ္ဌာတိ သဒ္ဓမ္မေ. အဟိရိကော, ဘိက္ခဝေ, ဘိက္ခု အဂါရဝေါ အပ္ပတိဿော စဝတိ, နပ္ပတိဋ္ဌာတိ သဒ္ဓမ္မေ. အနောတ္တပ္ပီ, ဘိက္ခဝေ, ဘိက္ခု အဂါရဝေါ အပ္ပတိဿော စဝတိ, နပ္ပတိဋ္ဌာတိ သဒ္ဓမ္မေ. ကုသီတော, ဘိက္ခဝေ, ဘိက္ခု အဂါရဝေါ အပ္ပတိဿော စဝတိ, နပ္ပတိဋ္ဌာတိ သဒ္ဓမ္မေ. ဒုပ္ပညော, ဘိက္ခဝေ, ဘိက္ခု အဂါရဝေါ အပ္ပတိဿော စဝတိ, နပ္ပတိဋ္ဌာတိ သဒ္ဓမ္မေ. ဣမေဟိ ခေါ, ဘိက္ခဝေ, ပဉ္စဟိ ဓမ္မေဟိ သမန္နာဂတော ဘိက္ခု အဂါရဝေါ အပ္ပတိဿော စဝတိ, နပ္ပတိဋ္ဌာတိ သဒ္ဓမ္မေ.
</Paragraph>

<Paragraph number="36" book="a5">
ပဉ္စဟိ, ဘိက္ခဝေ, ဓမ္မေဟိ သမန္နာဂတော ဘိက္ခု သဂါရဝေါ သပ္ပတိဿော န စဝတိ, ပတိဋ္ဌာတိ သဒ္ဓမ္မေ. ကတမေဟိ ပဉ္စဟိ? သဒ္ဓေါ, ဘိက္ခဝေ, ဘိက္ခု သဂါရဝေါ သပ္ပတိဿော န စဝတိ, ပတိဋ္ဌာတိ သဒ္ဓမ္မေ. ဟိရီမာ, ဘိက္ခဝေ, ဘိက္ခု သဂါရဝေါ သပ္ပတိဿော န စဝတိ, ပတိဋ္ဌာတိ သဒ္ဓမ္မေ. ဩတ္တပ္ပီ, ဘိက္ခဝေ, ဘိက္ခု သဂါရဝေါ သပ္ပတိဿော န စဝတိ, ပတိဋ္ဌာတိ သဒ္ဓမ္မေ. အာရဒ္ဓဝီရိယော, ဘိက္ခဝေ, ဘိက္ခု သဂါရဝေါ သပ္ပတိဿော န စဝတိ, ပတိဋ္ဌာတိ သဒ္ဓမ္မေ. ပညဝါ, ဘိက္ခဝေ, ဘိက္ခု သဂါရဝေါ သပ္ပတိဿော န စဝတိ, ပတိဋ္ဌာတိ သဒ္ဓမ္မေ. ဣမေဟိ ခေါ, ဘိက္ခဝေ, ပဉ္စဟိ ဓမ္မေဟိ သမန္နာဂတော ဘိက္ခု သဂါရဝေါ သပ္ပတိဿော န စဝတိ, ပတိဋ္ဌာတိ သဒ္ဓမ္မေ”တိ.

</Paragraph>
</Division>

<Paragraph number="37" type="center" book="a5">
နဝမံ.
</Paragraph>