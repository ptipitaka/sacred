---
title: 5.2.3 သီလသုတ္တ
tableOfContents: false
sidebar:
  order: 3
type: tipitaka
basket: su
book: a5
review:
  current: review
  updated: '2025-10-27T21:48:26.318185'
  updated_by: ''
  notes: ''
  history:
  - state: review
    date: '2025-10-27T21:48:26.318185'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="213" book="a5" e="ch" v="16" p="221">

<Paragraph number="1225" book="a5">
“ပဉ္စိမေ, ဘိက္ခဝေ, အာဒီနဝါ ဒုဿီလဿ သီလဝိပတ္တိယာ. ကတမေ ပဉ္စ? ဣဓ, ဘိက္ခဝေ, ဒုဿီလော သီလဝိပန္နော ပမာဒါဓိကရဏံ မဟတိံ ဘောဂဇာနိံ နိဂစ္ဆတိ. အယံ, ဘိက္ခဝေ, ပဌမော အာဒီနဝေါ ဒုဿီလဿ သီလဝိပတ္တိယာ.
</Paragraph>

<Paragraph number="1226" book="a5">
ပုန စပရံ, ဘိက္ခဝေ, ဒုဿီလဿ သီလဝိပန္နဿ ပါပကော ကိတ္တိသဒ္ဒေါ အဗ္ဘုဂ္ဂစ္ဆတိ. အယံ, ဘိက္ခဝေ, ဒုတိယော အာဒီနဝေါ ဒုဿီလဿ သီလဝိပတ္တိယာ.
</Paragraph>

<Paragraph number="1227" book="a5">
ပုန စပရံ, ဘိက္ခဝေ, ဒုဿီလော သီလဝိပန္နော ယညဒေဝ ပရိသံ ဥပသင်္ကမတိ—  ယဒိ ခတ္တိယပရိသံ, ယဒိ ဗြာဟ္မဏပရိသံ, ယဒိ ဂဟပတိပရိသံ, ယဒိ သမဏပရိသံ—  အဝိသာရဒေါ ဥပသင်္ကမတိ မင်္ကုဘူတော. အယံ, ဘိက္ခဝေ, တတိယော အာဒီနဝေါ ဒုဿီလဿ သီလဝိပတ္တိယာ.
</Paragraph>

<Paragraph number="1228" book="a5">
ပုန စပရံ, ဘိက္ခဝေ, ဒုဿီလော သီလဝိပန္နော သမ္မူဠှော ကာလံ ကရောတိ. အယံ, ဘိက္ခဝေ, စတုတ္ထော အာဒီနဝေါ ဒုဿီလဿ သီလဝိပတ္တိယာ.
</Paragraph>

<Paragraph number="1229" book="a5">
ပုန စပရံ, ဘိက္ခဝေ, ဒုဿီလော သီလဝိပန္နော ကာယဿ ဘေဒါ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပဇ္ဇတိ. အယံ, ဘိက္ခဝေ, ပဉ္စမော အာဒီနဝေါ ဒုဿီလဿ သီလဝိပတ္တိယာ. ဣမေ ခေါ, ဘိက္ခဝေ, ပဉ္စ အာဒီနဝါ ဒုဿီလဿ သီလဝိပတ္တိယာ.
</Paragraph>

<Paragraph number="1230" book="a5">
ပဉ္စိမေ, ဘိက္ခဝေ, အာနိသံသာ သီလဝတော သီလသမ္ပဒါယ. ကတမေ ပဉ္စ? ဣဓ, ဘိက္ခဝေ, သီလဝါ သီလသမ္ပန္နော အပ္ပမာဒါဓိကရဏံ မဟန္တံ ဘောဂက္ခန္ဓံ အဓိဂစ္ဆတိ. အယံ, ဘိက္ခဝေ, ပဌမော အာနိသံသော သီလဝတော သီလသမ္ပဒါယ.
</Paragraph>

<Paragraph number="1231" book="a5">
ပုန စပရံ, ဘိက္ခဝေ, သီလဝတော သီလသမ္ပန္နဿ ကလျာဏော ကိတ္တိသဒ္ဒေါ အဗ္ဘုဂ္ဂစ္ဆတိ. အယံ, ဘိက္ခဝေ, ဒုတိယော အာနိသံသော သီလဝတော သီလသမ္ပဒါယ.
</Paragraph>

<Paragraph number="1232" book="a5">
ပုန စပရံ, ဘိက္ခဝေ, သီလဝါ သီလသမ္ပန္နော ယညဒေဝ ပရိသံ ဥပသင်္ကမတိ—  ယဒိ ခတ္တိယပရိသံ, ယဒိ ဗြာဟ္မဏပရိသံ, ယဒိ ဂဟပတိပရိသံ, ယဒိ သမဏပရိသံ—  ဝိသာရဒေါ ဥပသင်္ကမတိ အမင်္ကုဘူတော. အယံ ဘိက္ခဝေ, တတိယော အာနိသံသော သီလဝတော သီလသမ္ပဒါယ.
</Paragraph>

<Paragraph number="1233" book="a5">
ပုန စပရံ, ဘိက္ခဝေ, သီလဝါ သီလသမ္ပန္နော အသမ္မူဠှော ကာလံ ကရောတိ. အယံ, ဘိက္ခဝေ, စတုတ္ထော အာနိသံသော သီလဝတော သီလသမ္ပဒါယ.
</Paragraph>

<Paragraph number="1234" book="a5">
ပုန စပရံ, ဘိက္ခဝေ, သီလဝါ သီလသမ္ပန္နော ကာယဿ ဘေဒါ ပရံ မရဏာ သုဂတိံ သဂ္ဂံ လောကံ ဥပပဇ္ဇတိ. အယံ, ဘိက္ခဝေ, ပဉ္စမော အာနိသံသော သီလဝတော သီလသမ္ပဒါယ. ဣမေ ခေါ, ဘိက္ခဝေ, ပဉ္စ အာနိသံသာ သီလဝတော သီလသမ္ပဒါယာ”တိ.

</Paragraph>
</Division>

<Paragraph number="1235" type="center" book="a5">
တတိယံ.
</Paragraph>