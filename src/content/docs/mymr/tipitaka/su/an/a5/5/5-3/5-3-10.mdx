---
title: "5.3.10 ဒုတိယကဏှသပ္ပသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "a5"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="230" book="a5" e="ch" v="16" p="227">

<Paragraph number="1283" book="a5">
“ပဉ္စိမေ, ဘိက္ခဝေ, အာဒီနဝါ ကဏှသပ္ပေ. ကတမေ ပဉ္စ? ကောဓနော, ဥပနာဟီ, ဃောရဝိသော, ဒုဇ္ဇိဝှေါ, မိတ္တဒုဗ္ဘီ. ဣမေ ခေါ, ဘိက္ခဝေ, ပဉ္စ အာဒီနဝါ ကဏှသပ္ပေ.
</Paragraph>

<Paragraph number="1284" book="a5">
ဧဝမေဝံ ခေါ, ဘိက္ခဝေ, ပဉ္စိမေ အာဒီနဝါ မာတုဂါမေ. ကတမေ ပဉ္စ? ကောဓနော, ဥပနာဟီ, ဃောရဝိသော, ဒုဇ္ဇိဝှေါ, မိတ္တဒုဗ္ဘီ. တတြိဒံ, ဘိက္ခဝေ, မာတုဂါမဿ ဃောရဝိသတာ—  ယေဘုယျေန, ဘိက္ခဝေ, မာတုဂါမော တိဗ္ဗရာဂေါ. တတြိဒံ, ဘိက္ခဝေ, မာတုဂါမဿ ဒုဇ္ဇိဝှတာ—  ယေဘုယျေန, ဘိက္ခဝေ, မာတုဂါမော ပိသုဏဝါစော. တတြိဒံ, ဘိက္ခဝေ, မာတုဂါမဿ မိတ္တဒုဗ္ဘိတာ—  ယေဘုယျေန, ဘိက္ခဝေ, မာတုဂါမော အတိစာရိနီ. ဣမေ ခေါ, ဘိက္ခဝေ, ပဉ္စ အာဒီနဝါ မာတုဂါမေ”တိ.

</Paragraph>
</Division>

<Paragraph number="1285" type="center" book="a5">
ဒသမံ.



</Paragraph>

<Paragraph number="1286" type="center" book="a5">
ဒီဃစာရိကဝဂ္ဂေါ တတိယော.



</Paragraph>

<Paragraph number="1287" type="center" book="a5">
တဿုဒ္ဒါနံ


</Paragraph>

<Paragraph number="1288" type="verses" book="a5">
_ဒွေ ဒီဃစာရိကာ ဝုတ္တာ,_  
_အတိနိဝါသမစ္ဆရီ;_  
_ဒွေ စ ကုလူပကာ ဘောဂါ,_  
_ဘတ္တံ သပ္ပါပရေ ဒုဝေတိ._
</Paragraph>