---
title: 2.1.5 မာတာပုတ္တသုတ္တ
tableOfContents: false
sidebar:
  order: 5
type: tipitaka
basket: su
book: a5
review:
  current: review
  updated: '2025-10-23T09:13:26.444477'
  updated_by: ''
  notes: ''
  history:
  - state: review
    date: '2025-10-23T09:13:26.444477'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="55" book="a5" e="ch" v="16" p="59">

<Paragraph number="341" book="a5">
ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန သာဝတ္ထိယံ ဥဘော မာတာပုတ္တာ ဝဿာဝါသံ ဥပဂမိံသု—  ဘိက္ခု စ ဘိက္ခုနီ စ. တေ အညမညဿ အဘိဏှံ ဒဿနကာမာ အဟေသုံ. မာတာပိ ပုတ္တဿ အဘိဏှံ ဒဿနကာမာ အဟောသိ; ပုတ္တောပိ မာတရံ အဘိဏှံ ဒဿနကာမော အဟောသိ. တေသံ အဘိဏှံ ဒဿနာ သံသဂ္ဂေါ အဟောသိ. သံသဂ္ဂေ သတိ ဝိဿာသော အဟောသိ. ဝိဿာသေ သတိ ဩတာရော အဟောသိ. တေ ဩတိဏ္ဏစိတ္တာ သိက္ခံ အပစ္စက္ခာယ ဒုဗ္ဗလျံ အနာဝိကတွာ မေထုနံ ဓမ္မံ ပဋိသေဝိံသု.
</Paragraph>

<Paragraph number="342" book="a5">
အထ ခေါ သမ္ဗဟုလာ ဘိက္ခူ ယေန ဘဂဝါ တေနုပသင်္ကမိံသု; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိံသု. ဧကမန္တံ နိသိန္နာ ခေါ တေ ဘိက္ခူ ဘဂဝန္တံ ဧတဒဝေါစုံ—  “ဣဓ, ဘန္တေ, သာဝတ္ထိယံ ဥဘော မာတာပုတ္တာ ဝဿာဝါသံ ဥပဂမိံသု—  ဘိက္ခု စ ဘိက္ခုနီ စ, တေ အညမညဿ အဘိဏှံ ဒဿနကာမာ အဟေသုံ, မာတာပိ ပုတ္တဿ အဘိဏှံ ဒဿနကာမာ အဟောသိ, ပုတ္တောပိ မာတရံ အဘိဏှံ ဒဿနကာမော အဟောသိ. တေသံ အဘိဏှံ ဒဿနာ သံသဂ္ဂေါ အဟောသိ, သံသဂ္ဂေ သတိ ဝိဿာသော အဟောသိ, ဝိဿာသေ သတိ ဩတာရော အဟောသိ, တေ ဩတိဏ္ဏစိတ္တာ သိက္ခံ အပစ္စက္ခာယ ဒုဗ္ဗလျံ အနာဝိကတွာ မေထုနံ ဓမ္မံ ပဋိသေဝိံသူ”တိ.
</Paragraph>

<Paragraph number="343" book="a5">
“ကိံ နု သော, ဘိက္ခဝေ, မောဃပုရိသော မညတိ—  ‘န မာတာ ပုတ္တေ သာရဇ္ဇတိ, ပုတ္တော ဝါ ပန မာတရီ’တိ? နာဟံ, ဘိက္ခဝေ, အညံ ဧကရူပမ္ပိ သမနုပဿာမိ ဧဝံ ရဇနီယံ ဧဝံ ကမနီယံ ဧဝံ မဒနီယံ ဧဝံ ဗန္ဓနီယံ ဧဝံ မုစ္ဆနီယံ ဧဝံ အန္တရာယကရံ အနုတ္တရဿ ယောဂက္ခေမဿ အဓိဂမာယ ယထယိဒံ, ဘိက္ခဝေ, ဣတ္ထိရူပံ. ဣတ္ထိရူပေ, ဘိက္ခဝေ, သတ္တာ ရတ္တာ ဂိဒ္ဓါ ဂထိတာ မုစ္ဆိတာ အဇ္ဈောသန္နာ. တေ ဒီဃရတ္တံ သောစန္တိ ဣတ္ထိရူပဝသာနုဂါ.
</Paragraph>

<Paragraph number="344" book="a5">
နာဟံ, ဘိက္ခဝေ, အညံ ဧကသဒ္ဒမ္ပိ…  ဧကဂန္ဓမ္ပိ…  ဧကရသမ္ပိ…  ဧကဖောဋ္ဌဗ္ဗမ္ပိ သမနုပဿာမိ ဧဝံ ရဇနီယံ ဧဝံ ကမနီယံ ဧဝံ မဒနီယံ ဧဝံ ဗန္ဓနီယံ ဧဝံ မုစ္ဆနီယံ ဧဝံ အန္တရာယကရံ အနုတ္တရဿ ယောဂက္ခေမဿ အဓိဂမာယ ယထယိဒံ, ဘိက္ခဝေ, ဣတ္ထိဖောဋ္ဌဗ္ဗံ. ဣတ္ထိဖောဋ္ဌဗ္ဗေ, ဘိက္ခဝေ, သတ္တာ ရတ္တာ ဂိဒ္ဓါ ဂထိတာ မုစ္ဆိတာ အဇ္ဈောသန္နာ. တေ ဒီဃရတ္တံ သောစန္တိ ဣတ္ထိဖောဋ္ဌဗ္ဗဝသာနုဂါ.
</Paragraph>

<Paragraph number="345" book="a5">
ဣတ္ထီ, ဘိက္ခဝေ, ဂစ္ဆန္တီပိ ပုရိသဿ စိတ္တံ ပရိယာဒါယ တိဋ္ဌတိ; ဌိတာပိ …ပေ…  နိသိန္နာပိ…  သယာနာပိ…  ဟသန္တီပိ…  ဘဏန္တီပိ…  ဂါယန္တီပိ…  ရောဒန္တီပိ…  ဥဂ္ဃါတိတာပိ…  မတာပိ ပုရိသဿ စိတ္တံ ပရိယာဒါယ တိဋ္ဌတိ. ယဉှိ တံ, ဘိက္ခဝေ, သမ္မာ ဝဒမာနော ဝဒေယျ—  ‘သမန္တပါသော မာရဿာ’တိ မာတုဂါမံယေဝ သမ္မာ ဝဒမာနော ဝဒေယျ—  ‘သမန္တပါသော မာရဿာ’တိ.
</Paragraph>

<Paragraph number="346" type="verses" book="a5">
_သလ္လပေ အသိဟတ္ထေန,_  
_ပိသာစေနာပိ သလ္လပေ;_  
_အာသီဝိသမ္ပိ အာသီဒေ,_  
_ယေန ဒဋ္ဌော န ဇီဝတိ;_  
_န တွေဝ ဧကော ဧကာယ,_  
_မာတုဂါမေန သလ္လပေ._  

</Paragraph>

<Paragraph number="347" type="verses" book="a5">
_မုဋ္ဌဿတိံ တာ ဗန္ဓန္တိ,_  
_ပေက္ခိတေန သိတေန စ;_  
_အထောပိ ဒုန္နိဝတ္ထေန,_  
_မဉ္ဇုနာ ဘဏိတေန စ;_  
_နေသော ဇနော သွာသီသဒေါ,_  
_အပိ ဥဂ္ဃါတိတော မတော._  

</Paragraph>

<Paragraph number="348" type="verses" book="a5">
_ပဉ္စ ကာမဂုဏာ ဧတေ,_  
ဣတ္ထိရူပသ္မိံ ဒိဿရေ;_  
_ရူပါ သဒ္ဒါ ရသာ ဂန္ဓာ,_  
_ဖောဋ္ဌဗ္ဗာ စ မနောရမာ._  

</Paragraph>

<Paragraph number="349" type="verses" book="a5">
_တေသံ ကာမောဃဝူဠှာနံ,_  
_ကာမေ အပရိဇာနတံ;_  
_ကာလံ ဂတိ ဘဝါဘဝံ,_  
_သံသာရသ္မိံ ပုရက္ခတာ._  

</Paragraph>

<Paragraph number="350" type="verses" book="a5">
_ယေ စ ကာမေ ပရိညာယ,_  
_စရန္တိ အကုတောဘယာ;_  
_တေ ဝေ ပါရင်္ဂတာ လောကေ,_  
_ယေ ပတ္တာ အာသဝက္ခယန်”တိ._  


</Paragraph>
</Division>

<Paragraph number="351" type="center" book="a5">
ပဉ္စမံ.
</Paragraph>