---
title: "2.3.9 သတ္ထုသာသနသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "a7"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="83" book="a7" e="ch" v="16" p="507">

<Paragraph number="624" book="a7">
အထ ခေါ အာယသ္မာ ဥပါလိ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ. ဧကမန္တံ နိသိန္နော ခေါ အာယသ္မာ ဥပါလိ ဘဂဝန္တံ ဧတဒဝေါစ—
</Paragraph>

<Paragraph number="625" book="a7">
“သာဓု မေ, ဘန္တေ, ဘဂဝါ သံခိတ္တေန ဓမ္မံ ဒေသေတု, ယမဟံ ဘဂဝတော ဓမ္မံ သုတွာ ဧကော ဝူပကဋ္ဌော အပ္ပမတ္တော အာတာပီ ပဟိတတ္တော ဝိဟရေယျန်”တိ. “ယေ ခေါ တွံ, ဥပါလိ, ဓမ္မေ ဇာနေယျာသိ—  ‘ဣမေ ဓမ္မာ န ဧကန္တနိဗ္ဗိဒါယ ဝိရာဂါယ နိရောဓာယ ဥပသမာယ အဘိညာယ သမ္ဗောဓာယ နိဗ္ဗာနာယ သံဝတ္တန္တီ’တိ; ဧကံသေန, ဥပါလိ, ဓာရေယျာသိ—  ‘နေသော ဓမ္မော နေသော ဝိနယော နေတံ သတ္ထုသာသနန်’တိ. ယေ စ ခေါ တွံ, ဥပါလိ, ဓမ္မေ ဇာနေယျာသိ—  ‘ဣမေ ဓမ္မာ ဧကန္တနိဗ္ဗိဒါယ ဝိရာဂါယ နိရောဓာယ ဥပသမာယ အဘိညာယ သမ္ဗောဓာယ နိဗ္ဗာနာယ သံဝတ္တန္တီ’တိ; ဧကံသေန, ဥပါလိ, ဓာရေယျာသိ—  ‘ဧသော ဓမ္မော ဧသော ဝိနယော ဧတံ သတ္ထုသာသနန်’”တိ.

</Paragraph>
</Division>

<Paragraph number="626" type="center" book="a7">
နဝမံ.
</Paragraph>