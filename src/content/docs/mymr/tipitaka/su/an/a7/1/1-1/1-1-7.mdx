---
title: "1.1.7 ဥဂ္ဂသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "a7"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="7" book="a7">

<Paragraph number="43" book="a7">
အထ ခေါ ဥဂ္ဂေါ ရာဇမဟာမတ္တော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ. ဧကမန္တံ နိသိန္နော ခေါ ဥဂ္ဂေါ ရာဇမဟာမတ္တော ဘဂဝန္တံ ဧတဒဝေါစ—
</Paragraph>

<Paragraph number="44" book="a7">
“အစ္ဆရိယံ, ဘန္တေ, အဗ္ဘုတံ, ဘန္တေ. ယာဝ အဍ္ဎော စာယံ, ဘန္တေ, မိဂါရော ရောဟဏေယျော ယာဝ မဟဒ္ဓနော ယာဝ မဟာဘောဂေါ”တိ. “ကီဝ အဍ္ဎော ပနုဂ္ဂ, မိဂါရော ရောဟဏေယျော, ကီဝ မဟဒ္ဓနော, ကီဝ မဟာဘောဂေါ”တိ? “သတံ, ဘန္တေ, သတသဟဿာနံ ဟိရညဿ, ကော ပန ဝါဒေါ ရူပိယဿာ”တိ. “အတ္ထိ ခေါ ဧတံ, ဥဂ္ဂ, ဓနံ နေတံ ‘နတ္ထီ’တိ ဝဒါမီတိ. တဉ္စ ခေါ ဧတံ, ဥဂ္ဂ, ဓနံ သာဓာရဏံ အဂ္ဂိနာ ဥဒကေန ရာဇူဟိ စောရေဟိ အပ္ပိယေဟိ ဒါယာဒေဟိ. သတ္တ ခေါ ဣမာနိ, ဥဂ္ဂ, ဓနာနိ အသာဓာရဏာနိ အဂ္ဂိနာ ဥဒကေန ရာဇူဟိ စောရေဟိ အပ္ပိယေဟိ ဒါယာဒေဟိ. ကတမာနိ သတ္တ? သဒ္ဓါဓနံ, သီလဓနံ, ဟိရီဓနံ, ဩတ္တပ္ပဓနံ, သုတဓနံ, စာဂဓနံ, ပညာဓနံ. ဣမာနိ ခေါ, ဥဂ္ဂ, သတ္တ ဓနာနိ အသာဓာရဏာနိ အဂ္ဂိနာ ဥဒကေန ရာဇူဟိ စောရေဟိ အပ္ပိယေဟိ ဒါယာဒေဟီတိ.
</Paragraph>

<Paragraph number="45" type="verses" book="a7">
_သဒ္ဓါဓနံ သီလဓနံ,_  
_ဟိရီ ဩတ္တပ္ပိယံ ဓနံ;_  
_သုတဓနဉ္စ စာဂေါ စ,_  
_ပညာ ဝေ သတ္တမံ ဓနံ._  

</Paragraph>

<Paragraph number="46" type="verses" book="a7">
_ယဿ ဧတေ ဓနာ အတ္ထိ,_  
ဣတ္ထိယာ ပုရိသဿ ဝါ;_  
_သ ဝေ မဟဒ္ဓနော လောကေ,_  
_အဇေယျော ဒေဝမာနုသေ._  

</Paragraph>

<Paragraph number="47" type="verses" book="a7">
_တသ္မာ သဒ္ဓဉ္စ သီလဉ္စ,_  
_ပသာဒံ ဓမ္မဒဿနံ;_  
_အနုယုဉ္ဇေထ မေဓာဝီ,_  
_သရံ ဗုဒ္ဓါန သာသနန်”တိ._  


</Paragraph>
</Division>

<Paragraph number="48" type="center" book="a7">
သတ္တမံ.
</Paragraph>