---
title: 1.1.4 ဝိတ္ထတဗလသုတ္တ
tableOfContents: false
sidebar:
  order: 4
type: tipitaka
basket: su
book: a7
review:
  current: review
  updated: '2025-10-20T16:52:08.578605'
  updated_by: ''
  notes: ''
  history:
  - state: review
    date: '2025-10-20T16:52:08.578605'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="4" book="a7" e="ch" v="16" p="397">

<Paragraph number="13" book="a7">
“သတ္တိမာနိ, ဘိက္ခဝေ, ဗလာနိ. ကတမာနိ သတ္တ? သဒ္ဓါဗလံ, ဝီရိယဗလံ, ဟိရီဗလံ, ဩတ္တပ္ပဗလံ, သတိဗလံ, သမာဓိဗလံ, ပညာဗလံ.
</Paragraph>

<Paragraph number="14" book="a7">
ကတမဉ္စ, ဘိက္ခဝေ, သဒ္ဓါဗလံ? ဣဓ, ဘိက္ခဝေ, အရိယသာဝကော သဒ္ဓေါ ဟောတိ, သဒ္ဒဟတိ တထာဂတဿ ဗောဓိံ—  ‘ဣတိပိ သော ဘဂဝါ အရဟံ သမ္မာသမ္ဗုဒ္ဓေါ …ပေ…  သတ္ထာ ဒေဝမနုဿာနံ ဗုဒ္ဓေါ ဘဂဝါ’တိ. ဣဒံ ဝုစ္စတိ, ဘိက္ခဝေ, သဒ္ဓါဗလံ. (1)
</Paragraph>

<Paragraph number="15" book="a7">
ကတမဉ္စ, ဘိက္ခဝေ, ဝီရိယဗလံ? ဣဓ, ဘိက္ခဝေ, အရိယသာဝကော အာရဒ္ဓဝီရိယော ဝိဟရတိ အကုသလာနံ ဓမ္မာနံ ပဟာနာယ, ကုသလာနံ ဓမ္မာနံ ဥပသမ္ပဒါယ, ထာမဝါ ဒဠှပရက္ကမော အနိက္ခိတ္တဓုရော ကုသလေသု ဓမ္မေသု. ဣဒံ ဝုစ္စတိ, ဘိက္ခဝေ, ဝီရိယဗလံ. (2)
</Paragraph>

<Paragraph number="16" book="a7">
ကတမဉ္စ, ဘိက္ခဝေ, ဟိရီဗလံ? ဣဓ, ဘိက္ခဝေ, အရိယသာဝကော ဟိရီမာ ဟောတိ, ဟိရီယတိ ကာယဒုစ္စရိတေန ဝစီဒုစ္စရိတေန မနောဒုစ္စရိတေန, ဟိရီယတိ ပါပကာနံ အကုသလာနံ ဓမ္မာနံ သမာပတ္တိယာ. ဣဒံ ဝုစ္စတိ, ဘိက္ခဝေ, ဟိရီဗလံ. (3)
</Paragraph>

<Paragraph number="17" book="a7">
ကတမဉ္စ, ဘိက္ခဝေ, ဩတ္တပ္ပဗလံ? ဣဓ, ဘိက္ခဝေ, အရိယသာဝကော ဩတ္တပ္ပီ ဟောတိ, ဩတ္တပ္ပတိ ကာယဒုစ္စရိတေန ဝစီဒုစ္စရိတေန မနောဒုစ္စရိတေန, ဩတ္တပ္ပတိ ပါပကာနံ အကုသလာနံ ဓမ္မာနံ သမာပတ္တိယာ. ဣဒံ ဝုစ္စတိ, ဘိက္ခဝေ, ဩတ္တပ္ပဗလံ. (4)
</Paragraph>

<Paragraph number="18" book="a7">
ကတမဉ္စ, ဘိက္ခဝေ, သတိဗလံ? ဣဓ, ဘိက္ခဝေ, အရိယသာဝကော သတိမာ ဟောတိ ပရမေန သတိနေပက္ကေန သမန္နာဂတော စိရကတမ္ပိ စိရဘာသိတမ္ပိ သရိတာ အနုဿရိတာ. ဣဒံ ဝုစ္စတိ, ဘိက္ခဝေ, သတိဗလံ. (5)
</Paragraph>

<Paragraph number="19" book="a7">
ကတမဉ္စ, ဘိက္ခဝေ, သမာဓိဗလံ? ဣဓ, ဘိက္ခဝေ, အရိယသာဝကော ဝိဝိစ္စေဝ ကာမေဟိ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ. ဣဒံ ဝုစ္စတိ, ဘိက္ခဝေ, သမာဓိဗလံ. (6)
</Paragraph>

<Paragraph number="20" book="a7">
ကတမဉ္စ, ဘိက္ခဝေ, ပညာဗလံ? ဣဓ, ဘိက္ခဝေ, အရိယသာဝကော ပညဝါ ဟောတိ ဥဒယတ္ထဂါမိနိယာ ပညာယ သမန္နာဂတော အရိယာယ နိဗ္ဗေဓိကာယ သမ္မာ ဒုက္ခက္ခယဂါမိနိယာ. ဣဒံ ဝုစ္စတိ, ဘိက္ခဝေ, ပညာဗလံ. (7)
</Paragraph>

<Paragraph number="21" book="a7">
ဣမာနိ ခေါ, ဘိက္ခဝေ, သတ္တ ဗလာနီတိ.
</Paragraph>

<Paragraph number="22" type="verses" book="a7">
_သဒ္ဓါဗလံ ဝီရိယဉ္စ,_  
_ဟိရီ ဩတ္တပ္ပိယံ ဗလံ;_  
_သတိဗလံ သမာဓိ စ,_  
_ပညာ ဝေ သတ္တမံ ဗလံ;_  
_ဧတေဟိ ဗလဝါ ဘိက္ခု,_  
_သုခံ ဇီဝတိ ပဏ္ဍိတော._  

</Paragraph>

<Paragraph number="23" type="verses" book="a7">
_ယောနိသော ဝိစိနေ ဓမ္မံ,_  
_ပညာယတ္ထံ ဝိပဿတိ;_  
_ပဇ္ဇောတဿေဝ နိဗ္ဗာနံ,_  
_ဝိမောက္ခော ဟောတိ စေတသော”တိ._  


</Paragraph>
</Division>

<Paragraph number="24" type="center" book="a7">
စတုတ္ထံ.
</Paragraph>