---
title: 2.1.9 မေတ္တသုတ္တ
tableOfContents: false
sidebar:
  order: 9
type: tipitaka
basket: su
book: a7
review:
  current: review
  updated: '2025-10-23T09:13:27.949181'
  updated_by: ''
  notes: ''
  history:
  - state: review
    date: '2025-10-23T09:13:27.949181'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="62" book="a7" e="ch" v="16" p="465">

<Paragraph number="401" book="a7">
“မာ, ဘိက္ခဝေ, ပုညာနံ ဘာယိတ္ထ. သုခဿေတံ, ဘိက္ခဝေ, အဓိဝစနံ ယဒိဒံ ပုညာနိ. အဘိဇာနာမိ ခေါ ပနာဟံ, ဘိက္ခဝေ, ဒီဃရတ္တံ ကတာနံ ပုညာနံ ဒီဃရတ္တံ ဣဋ္ဌံ ကန္တံ မနာပံ ဝိပါကံ ပစ္စနုဘူတံ. သတ္တ ဝဿာနိ မေတ္တစိတ္တံ ဘာဝေသိံ. သတ္တ ဝဿာနိ မေတ္တစိတ္တံ ဘာဝေတွာ သတ္တ သံဝဋ္ဋဝိဝဋ္ဋကပ္ပေ နယိမံ လောကံ ပုနာဂမာသိံ. သံဝဋ္ဋမာနေ သုဒါဟံ, ဘိက္ခဝေ, လောကေ အာဘဿရူပဂေါ ဟောမိ, ဝိဝဋ္ဋမာနေ လောကေ သုညံ ဗြဟ္မဝိမာနံ ဥပပဇ္ဇာမိ.
</Paragraph>

<Paragraph number="402" book="a7">
တတြ သုဒံ, ဘိက္ခဝေ, ဗြဟ္မာ ဟောမိ မဟာဗြဟ္မာ အဘိဘူ အနဘိဘူတော အညဒတ္ထုဒသော ဝသဝတ္တီ. ဆတ္တိံသက္ခတ္တုံ ခေါ ပနာဟံ, ဘိက္ခဝေ, သက္ကော အဟောသိံ ဒေဝါနမိန္ဒော; အနေကသတက္ခတ္တုံ ရာဇာ အဟောသိံ စက္ကဝတ္တီ ဓမ္မိကော ဓမ္မရာဇာ စာတုရန္တော ဝိဇိတာဝီ ဇနပဒတ္ထာဝရိယပ္ပတ္တော သတ္တရတနသမန္နာဂတော. တဿ မယှံ, ဘိက္ခဝေ, ဣမာနိ သတ္တ ရတနာနိ အဟေသုံ, သေယျထိဒံ—  စက္ကရတနံ, ဟတ္ထိရတနံ, အဿရတနံ, မဏိရတနံ, ဣတ္ထိရတနံ, ဂဟပတိရတနံ, ပရိဏာယကရတနမေဝ သတ္တမံ. ပရောသဟဿံ ခေါ ပန မေ, ဘိက္ခဝေ, ပုတ္တာ အဟေသုံ သူရာ ဝီရင်္ဂရူပါ ပရသေနပ္ပမဒ္ဒနာ. သော ဣမံ ပထဝိံ သာဂရပရိယန္တံ အဒဏ္ဍေန အသတ္ထေန ဓမ္မေန အဘိဝိဇိယ အဇ္ဈာဝသိန္တိ.
</Paragraph>

<Paragraph number="403" type="verses" book="a7">
_ပဿ ပုညာနံ ဝိပါကံ,_  
_ကုသလာနံ သုခေသိနော;_  
_မေတ္တံ စိတ္တံ ဝိဘာဝေတွာ,_  
_သတ္တ ဝဿာနိ ဘိက္ခဝေါ;_  
_သတ္တသံဝဋ္ဋဝိဝဋ္ဋကပ္ပေ,_  
_နယိမံ လောကံ ပုနာဂမိံ._  

</Paragraph>

<Paragraph number="404" type="verses" book="a7">
_သံဝဋ္ဋမာနေ လောကမှိ,_  
_ဟောမိ အာဘဿရူပဂေါ;_  
_ဝိဝဋ္ဋမာနေ လောကသ္မိံ,_  
_သုညဗြဟ္မူပဂေါ အဟုံ._  

</Paragraph>

<Paragraph number="405" type="verses" book="a7">
_သတ္တက္ခတ္တုံ မဟာဗြဟ္မာ,_  
_ဝသဝတ္တီ တဒါ အဟုံ;_  
_ဆတ္တိံသက္ခတ္တုံ ဒေဝိန္ဒော,_  
_ဒေဝရဇ္ဇမကာရယိံ._  

</Paragraph>

<Paragraph number="406" type="verses" book="a7">
_စက္ကဝတ္တီ အဟုံ ရာဇာ,_  
_ဇမ္ဗုမဏ္ဍဿ ဣဿရော;_  
_မုဒ္ဓါဝသိတ္တော ခတ္တိယော,_  
_မနုဿာဓိပတီ အဟုံ._  

</Paragraph>

<Paragraph number="407" type="verses" book="a7">
_အဒဏ္ဍေန အသတ္ထေန,_  
_ဝိဇေယျ ပထဝိံ ဣမံ;_  
_အသာဟသေန ကမ္မေန,_  
_သမေန မနုသာသိ တံ._  

</Paragraph>

<Paragraph number="408" type="verses" book="a7">
_ဓမ္မေန ရဇ္ဇံ ကာရေတွာ,_  
_အသ္မိံ ပထဝိမဏ္ဍလေ;_  
_မဟဒ္ဓနေ မဟာဘောဂေ,_  
_အဍ္ဎေ အဇာယိဟံ ကုလေ._  

</Paragraph>

<Paragraph number="409" type="verses" book="a7">
_သဗ္ဗကာမေဟိ သမ္ပန္နေ,_  
_ရတနေဟိ စ သတ္တဟိ;_  
_ဗုဒ္ဓါ သင်္ဂါဟကာ လောကေ,_  
_တေဟိ ဧတံ သုဒေသိတံ._  

</Paragraph>

<Paragraph number="410" type="verses" book="a7">
_ဧသော ဟေတု မဟန္တဿ,_  
_ပထဗျော မေ န ဝိပဇ္ဇတိ;_  
_ပဟူတဝိတ္တူပကရဏော,_  
_ရာဇာ ဟောတိ ပတာပဝါ._  

</Paragraph>

<Paragraph number="411" type="verses" book="a7">
ဣဒ္ဓိမာ ယသဝါ ဟောတိ,_  
_ဇမ္ဗုမဏ္ဍဿ ဣဿရော;_  
_ကော သုတွာ နပ္ပသီဒေယျ,_  
_အပိ ကဏှာဘိဇာတိယော._  

</Paragraph>

<Paragraph number="412" type="verses" book="a7">
_တသ္မာ ဟိ အတ္တကာမေန,_  
_မဟတ္တမဘိကင်္ခတာ;_  
_သဒ္ဓမ္မော ဂရုကာတဗ္ဗော,_  
_သရံ ဗုဒ္ဓါနသာသနန်”တိ._  


</Paragraph>
</Division>

<Paragraph number="413" type="center" book="a7">
နဝမံ.
</Paragraph>