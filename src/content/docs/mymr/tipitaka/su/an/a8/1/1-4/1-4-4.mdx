---
title: 1.4.4 ခေတ္တသုတ္တ
tableOfContents: false
sidebar:
  order: 4
type: tipitaka
basket: su
book: a8
review:
  current: review
  updated: '2025-10-20T17:05:27.138351'
  updated_by: ''
  notes: ''
  history:
  - state: review
    date: '2025-10-20T17:05:27.138351'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="34" book="a8" e="ch" v="17" p="69">

<Paragraph number="328" book="a8">
“အဋ္ဌင်္ဂသမန္နာဂတေ, ဘိက္ခဝေ, ခေတ္တေ ဗီဇံ ဝုတ္တံ န မဟပ္ဖလံ ဟောတိ န မဟဿာဒံ န ဖာတိသေယျံ. ကထံ အဋ္ဌင်္ဂသမန္နာဂတေ? ဣဓ, ဘိက္ခဝေ, ခေတ္တံ ဥန္နာမနိန္နာမိ စ ဟောတိ, ပါသာဏသက္ခရိကဉ္စ ဟောတိ, ဦသရဉ္စ ဟောတိ, န စ ဂမ္ဘီရသိတံ ဟောတိ, န အာယသမ္ပန္နံ ဟောတိ, န အပါယသမ္ပန္နံ ဟောတိ, န မာတိကာသမ္ပန္နံ ဟောတိ, န မရိယာဒသမ္ပန္နံ ဟောတိ. ဧဝံ အဋ္ဌင်္ဂသမန္နာဂတေ, ဘိက္ခဝေ, ခေတ္တေ ဗီဇံ ဝုတ္တံ န မဟပ္ဖလံ ဟောတိ န မဟဿာဒံ န ဖာတိသေယျံ.
</Paragraph>

<Paragraph number="329" book="a8">
ဧဝမေဝံ ခေါ, ဘိက္ခဝေ, အဋ္ဌင်္ဂသမန္နာဂတေသု သမဏဗြာဟ္မဏေသု ဒါနံ ဒိန္နံ န မဟပ္ဖလံ ဟောတိ န မဟာနိသံသံ န မဟာဇုတိကံ န မဟာဝိပ္ဖါရံ. ကထံ အဋ္ဌင်္ဂသမန္နာဂတေသု? ဣဓ, ဘိက္ခဝေ, သမဏဗြာဟ္မဏာ မိစ္ဆာဒိဋ္ဌိကာ ဟောန္တိ, မိစ္ဆာသင်္ကပ္ပါ, မိစ္ဆာဝါစာ, မိစ္ဆာကမ္မန္တာ, မိစ္ဆာအာဇီဝါ, မိစ္ဆာဝါယာမာ, မိစ္ဆာသတိနော, မိစ္ဆာသမာဓိနော. ဧဝံ အဋ္ဌင်္ဂသမန္နာဂတေသု, ဘိက္ခဝေ, သမဏဗြာဟ္မဏေသု ဒါနံ ဒိန္နံ န မဟပ္ဖလံ ဟောတိ န မဟာနိသံသံ န မဟာဇုတိကံ န မဟာဝိပ္ဖါရံ.
</Paragraph>

<Paragraph number="330" book="a8">
အဋ္ဌင်္ဂသမန္နာဂတေ, ဘိက္ခဝေ, ခေတ္တေ ဗီဇံ ဝုတ္တံ မဟပ္ဖလံ ဟောတိ မဟဿာဒံ ဖာတိသေယျံ. ကထံ အဋ္ဌင်္ဂသမန္နာဂတေ? ဣဓ, ဘိက္ခဝေ, ခေတ္တံ အနုန္နာမာနိန္နာမိ စ ဟောတိ, အပါသာဏသက္ခရိကဉ္စ ဟောတိ, အနူသရဉ္စ ဟောတိ, ဂမ္ဘီရသိတံ ဟောတိ, အာယသမ္ပန္နံ ဟောတိ, အပါယသမ္ပန္နံ ဟောတိ, မာတိကာသမ္ပန္နံ ဟောတိ, မရိယာဒသမ္ပန္နံ ဟောတိ. ဧဝံ အဋ္ဌင်္ဂသမန္နာဂတေ, ဘိက္ခဝေ, ခေတ္တေ ဗီဇံ ဝုတ္တံ မဟပ္ဖလံ ဟောတိ မဟဿာဒံ ဖာတိသေယျံ.
</Paragraph>

<Paragraph number="331" book="a8">
ဧဝမေဝံ ခေါ, ဘိက္ခဝေ, အဋ္ဌင်္ဂသမန္နာဂတေသု သမဏဗြာဟ္မဏေသု ဒါနံ ဒိန္နံ မဟပ္ဖလံ ဟောတိ မဟာနိသံသံ မဟာဇုတိကံ မဟာဝိပ္ဖါရံ. ကထံ အဋ္ဌင်္ဂသမန္နာဂတေသု? ဣဓ, ဘိက္ခဝေ, သမဏဗြာဟ္မဏာ သမ္မာဒိဋ္ဌိကာ ဟောန္တိ, သမ္မာသင်္ကပ္ပါ, သမ္မာဝါစာ, သမ္မာကမ္မန္တာ, သမ္မာအာဇီဝါ, သမ္မာဝါယာမာ, သမ္မာသတိနော, သမ္မာသမာဓိနော. ဧဝံ အဋ္ဌင်္ဂသမန္နာဂတေသု, ဘိက္ခဝေ, သမဏဗြာဟ္မဏေသု ဒါနံ ဒိန္နံ မဟပ္ဖလံ ဟောတိ မဟာနိသံသံ မဟာဇုတိကံ မဟာဝိပ္ဖါရန္တိ.
</Paragraph>

<Paragraph number="332" type="verses" book="a8">
_ယထာပိ ခေတ္တေ သမ္ပန္နေ,_  
_ပဝုတ္တာ ဗီဇသမ္ပဒါ;_  
_ဒေဝေ သမ္ပာဒယန္တမှိ,_  
_ဟောတိ ဓညဿ သမ္ပဒါ._  

</Paragraph>

<Paragraph number="333" type="verses" book="a8">
_အနီတိသမ္ပဒါ ဟောတိ,_  
_ဝိရူဠှီ ဘဝတိ သမ္ပဒါ;_  
_ဝေပုလ္လသမ္ပဒါ ဟောတိ,_  
_ဖလံ ဝေ ဟောတိ သမ္ပဒါ._  

</Paragraph>

<Paragraph number="334" type="verses" book="a8">
_ဧဝံ သမ္ပန္နသီလေသု,_  
_ဒိန္နာ ဘောဇနသမ္ပဒါ;_  
_သမ္ပဒါနံ ဥပနေတိ,_  
_သမ္ပန္နံ ဟိဿ တံ ကတံ._  

</Paragraph>

<Paragraph number="335" type="verses" book="a8">
_တသ္မာ သမ္ပဒမာကင်္ခီ,_  
_သမ္ပန္နတ္ထူဓ ပုဂ္ဂလော;_  
_သမ္ပန္နပညေ သေဝေထ,_  
_ဧဝံ ဣဇ္ဈန္တိ သမ္ပဒါ._  

</Paragraph>

<Paragraph number="336" type="verses" book="a8">
_ဝိဇ္ဇာစရဏသမ္ပန္နေ,_  
_လဒ္ဓါ စိတ္တဿ သမ္ပဒံ;_  
_ကရောတိ ကမ္မသမ္ပဒံ,_  
_လဘတိ စတ္ထသမ္ပဒံ._  

</Paragraph>

<Paragraph number="337" type="verses" book="a8">
_လောကံ ဉတွာ ယထာဘူတံ,_  
_ပပ္ပုယျ ဒိဋ္ဌိသမ္ပဒံ;_  
_မဂ္ဂသမ္ပဒမာဂမ္မ,_  
_ယာတိ သမ္ပန္နမာနသော._  

</Paragraph>

<Paragraph number="338" type="verses" book="a8">
_ဩဓုနိတွာ မလံ သဗ္ဗံ,_  
_ပတွာ နိဗ္ဗာနသမ္ပဒံ;_  
_မုစ္စတိ သဗ္ဗဒုက္ခေဟိ,_  
_သာ ဟောတိ သဗ္ဗသမ္ပဒါ”တိ._  


</Paragraph>
</Division>

<Paragraph number="339" type="center" book="a8">
စတုတ္ထံ.
</Paragraph>