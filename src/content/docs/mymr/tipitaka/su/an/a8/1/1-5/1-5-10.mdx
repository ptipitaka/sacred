---
title: 1.5.10 ဒုတိယဲဓလောကိကသုတ္တ
tableOfContents: false
sidebar:
  order: 10
type: tipitaka
basket: su
book: a8
review:
  current: review
  updated: '2025-10-23T09:13:28.247503'
  updated_by: ''
  notes: ''
  history:
  - state: review
    date: '2025-10-23T09:13:28.247503'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="50" book="a8" e="ch" v="17" p="99">

<Paragraph number="506" book="a8">
“စတူဟိ, ဘိက္ခဝေ, ဓမ္မေဟိ သမန္နာဂတော မာတုဂါမော ဣဓလောကဝိဇယာယ ပဋိပန္နော ဟောတိ, အယံသ လောကော အာရဒ္ဓေါ ဟောတိ. ကတမေဟိ စတူဟိ? ဣဓ, ဘိက္ခဝေ, မာတုဂါမော သုသံဝိဟိတကမ္မန္တော ဟောတိ, သင်္ဂဟိတပရိဇနော, ဘတ္တု မနာပံ စရတိ, သမ္ဘတံ အနုရက္ခတိ.
</Paragraph>

<Paragraph number="507" book="a8">
ကထဉ္စ, ဘိက္ခဝေ, မာတုဂါမော သုသံဝိဟိတကမ္မန္တော ဟောတိ? ဣဓ, ဘိက္ခဝေ, မာတုဂါမော ယေ တေ ဘတ္တု အဗ္ဘန္တရာ ကမ္မန္တာ …ပေ…  ဧဝံ ခေါ, ဘိက္ခဝေ, မာတုဂါမော သုသံဝိဟိတကမ္မန္တော ဟောတိ.
</Paragraph>

<Paragraph number="508" book="a8">
ကထဉ္စ, ဘိက္ခဝေ, မာတုဂါမော သင်္ဂဟိတပရိဇနော ဟောတိ? ဣဓ, ဘိက္ခဝေ, မာတုဂါမော ယော သော ဘတ္တု အဗ္ဘန္တရော အန္တောဇနော …ပေ…  ဧဝံ ခေါ, ဘိက္ခဝေ, မာတုဂါမော သင်္ဂဟိတပရိဇနော ဟောတိ.
</Paragraph>

<Paragraph number="509" book="a8">
ကထဉ္စ, ဘိက္ခဝေ, မာတုဂါမော ဘတ္တု မနာပံ စရတိ? ဣဓ, ဘိက္ခဝေ, မာတုဂါမော ယံ ဘတ္တု အမနာပသင်္ခါတံ တံ ဇီဝိတဟေတုပိ န အဇ္ဈာစရတိ. ဧဝံ ခေါ, ဘိက္ခဝေ, မာတုဂါမော ဘတ္တု မနာပံ စရတိ.
</Paragraph>

<Paragraph number="510" book="a8">
ကထဉ္စ, ဘိက္ခဝေ, မာတုဂါမော သမ္ဘတံ အနုရက္ခတိ? ဣဓ, ဘိက္ခဝေ, မာတုဂါမော ယံ ဘတ္တာ အာဟရတိ …ပေ…  ဧဝံ ခေါ, ဘိက္ခဝေ, မာတုဂါမော သမ္ဘတံ အနုရက္ခတိ. ဣမေဟိ ခေါ, ဘိက္ခဝေ, စတူဟိ ဓမ္မေဟိ သမန္နာဂတော မာတုဂါမော ဣဓလောကဝိဇယာယ ပဋိပန္နော ဟောတိ, အယံသ လောကော အာရဒ္ဓေါ ဟောတိ.
</Paragraph>

<Paragraph number="511" book="a8">
စတူဟိ, ဘိက္ခဝေ, ဓမ္မေဟိ သမန္နာဂတော မာတုဂါမော ပရလောကဝိဇယာယ ပဋိပန္နော ဟောတိ, ပရလောကော အာရဒ္ဓေါ ဟောတိ. ကတမေဟိ စတူဟိ? ဣဓ, ဘိက္ခဝေ, မာတုဂါမော သဒ္ဓါသမ္ပန္နော ဟောတိ, သီလသမ္ပန္နော ဟောတိ, စာဂသမ္ပန္နော ဟောတိ, ပညာသမ္ပန္နော ဟောတိ.
</Paragraph>

<Paragraph number="512" book="a8">
ကထဉ္စ, ဘိက္ခဝေ, မာတုဂါမော သဒ္ဓါသမ္ပန္နော ဟောတိ? ဣဓ, ဘိက္ခဝေ, မာတုဂါမော သဒ္ဓေါ ဟောတိ …ပေ…  ဧဝံ ခေါ, ဘိက္ခဝေ, မာတုဂါမော သဒ္ဓါသမ္ပန္နော ဟောတိ.
</Paragraph>

<Paragraph number="513" book="a8">
ကထဉ္စ, ဘိက္ခဝေ, မာတုဂါမော သီလသမ္ပန္နော ဟောတိ? ဣဓ, ဘိက္ခဝေ, မာတုဂါမော ပါဏာတိပါတာ ပဋိဝိရတော ဟောတိ …ပေ…  သုရာမေရယမဇ္ဇပမာဒဋ္ဌာနာ ပဋိဝိရတော ဟောတိ. ဧဝံ ခေါ, ဘိက္ခဝေ, မာတုဂါမော သီလသမ္ပန္နော ဟောတိ.
</Paragraph>

<Paragraph number="514" book="a8">
ကထဉ္စ, ဘိက္ခဝေ, မာတုဂါမော စာဂသမ္ပန္နော ဟောတိ? ဣဓ, ဘိက္ခဝေ, မာတုဂါမော ဝိဂတမလမစ္ဆေရေန စေတသာ အဂါရံ အဇ္ဈာဝသတိ …ပေ…  ဧဝံ ခေါ, ဘိက္ခဝေ, မာတုဂါမော စာဂသမ္ပန္နော ဟောတိ.
</Paragraph>

<Paragraph number="515" book="a8">
ကထဉ္စ, ဘိက္ခဝေ, မာတုဂါမော ပညာသမ္ပန္နော ဟောတိ? ဣဓ, ဘိက္ခဝေ, မာတုဂါမော ပညဝါ ဟောတိ …ပေ…  ဧဝံ ခေါ, ဘိက္ခဝေ, မာတုဂါမော ပညာသမ္ပန္နော ဟောတိ. ဣမေဟိ ခေါ, ဘိက္ခဝေ, စတူဟိ ဓမ္မေဟိ သမန္နာဂတော မာတုဂါမော ပရလောကဝိဇယာယ ပဋိပန္နော ဟောတိ, ပရလောကော အာရဒ္ဓေါ ဟောတီတိ.
</Paragraph>

<Paragraph number="516" type="verses" book="a8">
_သုသံဝိဟိတကမ္မန္တာ,_  
_သင်္ဂဟိတပရိဇ္ဇနာ;_  
_ဘတ္တု မနာပံ စရတိ,_  
_သမ္ဘတံ အနုရက္ခတိ._  

</Paragraph>

<Paragraph number="517" type="verses" book="a8">
_သဒ္ဓါ သီလေန သမ္ပန္နာ,_  
_ဝဒညူ ဝီတမစ္ဆရာ;_  
_နိစ္စံ မဂ္ဂံ ဝိသောဓေတိ,_  
_သောတ္ထာနံ သမ္ပရာယိကံ._  

</Paragraph>

<Paragraph number="518" type="verses" book="a8">
ဣစ္စေတေ အဋ္ဌ ဓမ္မာ စ,_  
_ယဿာ ဝိဇ္ဇန္တိ နာရိယာ;_  
_တမ္ပိ သီလဝတိံ အာဟု,_  
_ဓမ္မဋ္ဌံ သစ္စဝါဒိနိံ._  

</Paragraph>

<Paragraph number="519" type="verses" book="a8">
_သောဠသာကာရသမ္ပန္နာ,_  
_အဋ္ဌင်္ဂသုသမာဂတာ;_  
_တာဒိသီ သီလဝတီ ဥပါသိကာ,_  
ဥပပဇ္ဇတိ ဒေဝလောကံ မနာပန်”တိ._  


</Paragraph>
</Division>

<Paragraph number="520" type="center" book="a8">
ဒသမံ.



</Paragraph>

<Paragraph number="521" type="center" book="a8">
ဥပေါသထဝဂ္ဂေါ ပဉ္စမော.



</Paragraph>

<Paragraph number="522" type="center" book="a8">
တဿုဒ္ဒါနံ


</Paragraph>

<Paragraph number="523" type="verses" book="a8">
_သံခိတ္တေ ဝိတ္ထတေ ဝိသာခေ,_  
_ဝါသေဋ္ဌော ဗောဇ္ဈာယ ပဉ္စမံ;_  
_အနုရုဒ္ဓံ ပုန ဝိသာခေ,_  
_နကုလာ ဣဓလောကိကာ ဒွေတိ._  


</Paragraph>

<Paragraph number="524" type="center" book="a8">
ပဌမော ပဏ္ဏာသကော သမတ္တော.
</Paragraph>