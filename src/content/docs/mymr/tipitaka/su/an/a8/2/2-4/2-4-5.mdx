---
title: "2.4.5 သမဏသုတ္တ"
tableOfContents: false
sidebar:
  order: 5
type: "tipitaka"
basket: "su"
book: "a8"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="85" book="a8" e="ch" v="17" p="153">

<Paragraph number="820" book="a8">
“‘သမဏော’တိ, ဘိက္ခဝေ, တထာဂတဿေတံ အဓိဝစနံ အရဟတော သမ္မာသမ္ဗုဒ္ဓဿ. ‘ဗြာဟ္မဏော’တိ, ဘိက္ခဝေ, တထာဂတဿေတံ အဓိဝစနံ အရဟတော သမ္မာသမ္ဗုဒ္ဓဿ. ‘ဝေဒဂူ’တိ, ဘိက္ခဝေ, တထာဂတဿေတံ အဓိဝစနံ အရဟတော သမ္မာသမ္ဗုဒ္ဓဿ. ‘ဘိသက္ကော’တိ, ဘိက္ခဝေ, တထာဂတဿေတံ အဓိဝစနံ အရဟတော သမ္မာသမ္ဗုဒ္ဓဿ. ‘နိမ္မလော’တိ, ဘိက္ခဝေ, တထာဂတဿေတံ အဓိဝစနံ အရဟတော သမ္မာသမ္ဗုဒ္ဓဿ. ‘ဝိမလော’တိ, ဘိက္ခဝေ, တထာဂတဿေတံ အဓိဝစနံ အရဟတော သမ္မာသမ္ဗုဒ္ဓဿ. ‘ဉာဏီ’တိ, ဘိက္ခဝေ, တထာဂတဿေတံ အဓိဝစနံ အရဟတော သမ္မာသမ္ဗုဒ္ဓဿ. ‘ဝိမုတ္တော’တိ, ဘိက္ခဝေ, တထာဂတဿေတံ အဓိဝစနံ အရဟတော သမ္မာသမ္ဗုဒ္ဓဿာတိ.
</Paragraph>

<Paragraph number="821" type="verses" book="a8">
_ယံ သမဏေန ပတ္တဗ္ဗံ,_  
_ဗြာဟ္မဏေန ဝုသီမတာ;_  
_ယံ ဝေဒဂုနာ ပတ္တဗ္ဗံ,_  
_ဘိသက္ကေန အနုတ္တရံ._  

</Paragraph>

<Paragraph number="822" type="verses" book="a8">
_ယံ နိမ္မလေန ပတ္တဗ္ဗံ,_  
_ဝိမလေန သုစီမတာ;_  
_ယံ ဉာဏိနာ စ ပတ္တဗ္ဗံ,_  
_ဝိမုတ္တေန အနုတ္တရံ._  

</Paragraph>

<Paragraph number="823" type="verses" book="a8">
_သောဟံ ဝိဇိတသင်္ဂါမော,_  
_မုတ္တော မောစေမိ ဗန္ဓနာ;_  
_နာဂေါမှိ ပရမဒန္တော,_  
_အသေခေါ ပရိနိဗ္ဗုတော”တိ._  


</Paragraph>
</Division>

<Paragraph number="824" type="center" book="a8">
ပဉ္စမံ.
</Paragraph>