---
title: "1.4.8 သပ္ပုရိသသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "a8"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="38" book="a8">

<Paragraph number="360" book="a8">
“သပ္ပုရိသော, ဘိက္ခဝေ, ကုလေ ဇာယမာနော ဗဟုနော ဇနဿ အတ္ထာယ ဟိတာယ သုခါယ ဟောတိ—  မာတာပိတူနံ အတ္ထာယ ဟိတာယ သုခါယ ဟောတိ, ပုတ္တဒါရဿ အတ္ထာယ ဟိတာယ သုခါယ ဟောတိ, ဒါသကမ္မကရပေါရိသဿ အတ္ထာယ ဟိတာယ သုခါယ ဟောတိ, မိတ္တာမစ္စာနံ အတ္ထာယ ဟိတာယ သုခါယ ဟောတိ, ပုဗ္ဗပေတာနံ အတ္ထာယ ဟိတာယ သုခါယ ဟောတိ, ရညော အတ္ထာယ ဟိတာယ သုခါယ ဟောတိ, ဒေဝတာနံ အတ္ထာယ ဟိတာယ သုခါယ ဟောတိ, သမဏဗြာဟ္မဏာနံ အတ္ထာယ ဟိတာယ သုခါယ ဟောတိ.
</Paragraph>

<Paragraph number="361" book="a8">
သေယျထာပိ, ဘိက္ခဝေ, မဟာမေဃော သဗ္ဗသဿာနိ သမ္ပာဒေန္တော ဗဟုနော ဇနဿ အတ္ထာယ ဟိတာယ သုခါယ ဟောတိ; ဧဝမေဝံ ခေါ, ဘိက္ခဝေ, သပ္ပုရိသော ကုလေ ဇာယမာနော ဗဟုနော ဇနဿ အတ္ထာယ ဟိတာယ သုခါယ ဟောတိ—  မာတာပိတူနံ အတ္ထာယ ဟိတာယ သုခါယ ဟောတိ, ပုတ္တဒါရဿ အတ္ထာယ ဟိတာယ သုခါယ ဟောတိ, ဒါသကမ္မကရပေါရိသဿ အတ္ထာယ ဟိတာယ သုခါယ ဟောတိ, မိတ္တာမစ္စာနံ အတ္ထာယ ဟိတာယ သုခါယ ဟောတိ, ပုဗ္ဗပေတာနံ အတ္ထာယ ဟိတာယ သုခါယ ဟောတိ, ရညော အတ္ထာယ ဟိတာယ သုခါယ ဟောတိ, ဒေဝတာနံ အတ္ထာယ ဟိတာယ သုခါယ ဟောတိ, သမဏဗြာဟ္မဏာနံ အတ္ထာယ ဟိတာယ သုခါယ ဟောတီတိ.
</Paragraph>

<Paragraph number="362" type="verses" book="a8">
_ဗဟူနံ ဝတ အတ္ထာယ,_  
_သပ္ပညော ဃရမာဝသံ;_  
_မာတရံ ပိတရံ ပုဗ္ဗေ,_  
_ရတ္တိန္ဒိဝမတန္ဒိတော._  

</Paragraph>

<Paragraph number="363" type="verses" book="a8">
_ပူဇေတိ သဟဓမ္မေန,_  
_ပုဗ္ဗေကတမနုဿရံ;_  
_အနာဂါရေ ပဗ္ဗဇိတေ,_  
_အပစေ ဗြဟ္မစာရယော._  

</Paragraph>

<Paragraph number="364" type="verses" book="a8">
_နိဝိဋ္ဌသဒ္ဓေါ ပူဇေတိ,_  
_ဉတွာ ဓမ္မေ စ ပေသလော;_  
_ရညော ဟိတော ဒေဝဟိတော,_  
_ဉာတီနံ သခိနံ ဟိတော._  

</Paragraph>

<Paragraph number="365" type="verses" book="a8">
_သဗ္ဗေသံ သော ဟိတော ဟောတိ,_  
_သဒ္ဓမ္မေ သုပ္ပတိဋ္ဌိတော;_  
_ဝိနေယျ မစ္ဆေရမလံ,_  
_သ လောကံ ဘဇတေ သိဝန်”တိ._  


</Paragraph>
</Division>

<Paragraph number="366" type="center" book="a8">
အဋ္ဌမံ.
</Paragraph>