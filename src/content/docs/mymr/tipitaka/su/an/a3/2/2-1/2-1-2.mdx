---
title: 2.1.2 ဒုတိယဒွေဗြာဟ္မဏသုတ္တ
tableOfContents: false
sidebar:
  order: 2
type: tipitaka
basket: su
book: a3
review:
  current: review
  updated: '2025-10-27T21:48:15.806879'
  updated_by: ''
  notes: ''
  history:
  - state: review
    date: '2025-10-27T21:48:15.806879'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="53" book="a3" e="ch" v="15" p="155">

<Paragraph number="319" book="a3">
အထ ခေါ ဒွေ ဗြာဟ္မဏာ ဇိဏ္ဏာ ဝုဒ္ဓါ မဟလ္လကာ အဒ္ဓဂတာ ဝယောအနုပ္ပတ္တာ ဝီသဝဿသတိကာ ဇာတိယာ ယေန ဘဂဝါ တေနုပသင်္ကမိံသု; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိံသု. ဧကမန္တံ နိသိန္နာ ခေါ တေ ဗြာဟ္မဏာ ဘဂဝန္တံ ဧတဒဝေါစုံ—  “မယမဿု, ဘော ဂေါတမ, ဗြာဟ္မဏာ ဇိဏ္ဏာ ဝုဒ္ဓါ မဟလ္လကာ အဒ္ဓဂတာ ဝယောအနုပ္ပတ္တာ ဝီသဝဿသတိကာ ဇာတိယာ; တေ စမှာ အကတကလျာဏာ အကတကုသလာ အကတဘီရုတ္တာဏာ. ဩဝဒတု နော ဘဝံ ဂေါတမော, အနုသာသတု နော ဘဝံ ဂေါတမော ယံ အမှာကံ အဿ ဒီဃရတ္တံ ဟိတာယ သုခါယာ”တိ.
</Paragraph>

<Paragraph number="320" book="a3">
“တဂ္ဃ တုမှေ, ဗြာဟ္မဏာ, ဇိဏ္ဏာ ဝုဒ္ဓါ မဟလ္လကာ အဒ္ဓဂတာ ဝယောအနုပ္ပတ္တာ ဝီသဝဿသတိကာ ဇာတိယာ; တေ စတ္ထ အကတကလျာဏာ အကတကုသလာ အကတဘီရုတ္တာဏာ. အာဒိတ္တော ခေါ အယံ, ဗြာဟ္မဏာ, လောကော ဇရာယ ဗျာဓိနာ မရဏေန. ဧဝံ အာဒိတ္တေ ခေါ, ဗြာဟ္မဏာ, လောကေ ဇရာယ ဗျာဓိနာ မရဏေန, ယော ဣဓ ကာယေန သံယမော ဝါစာယ သံယမော မနသာ သံယမော, တံ တဿ ပေတဿ တာဏဉ္စ လေဏဉ္စ ဒီပဉ္စ သရဏဉ္စ ပရာယဏဉ္စာတိ.
</Paragraph>

<Paragraph number="321" type="verses" book="a3">
_အာဒိတ္တသ္မိံ အဂါရသ္မိံ,_  
_ယံ နီဟရတိ ဘာဇနံ;_  
_တံ တဿ ဟောတိ အတ္ထာယ,_  
_နော စ ယံ တတ္ထ ဍယှတိ._  

</Paragraph>

<Paragraph number="322" type="verses" book="a3">
_ဧဝံ အာဒိတ္တော ခေါ လောကော,_  
_ဇရာယ မရဏေန စ;_  
_နီဟရေထေဝ ဒါနေန,_  
_ဒိန္နံ ဟောတိ သုနီဟတံ._  

</Paragraph>

<Paragraph number="323" type="verses" book="a3">
_ယောဓ ကာယေန သံယမော,_  
_ဝါစာယ ဥဒ စေတသာ;_  
_တံ တဿ ပေတဿ သုခါယ ဟောတိ,_  
_ယံ ဇီဝမာနော ပကရောတိ ပုညန်”တိ._  


</Paragraph>
</Division>

<Paragraph number="324" type="center" book="a3">
ဒုတိယံ.
</Paragraph>