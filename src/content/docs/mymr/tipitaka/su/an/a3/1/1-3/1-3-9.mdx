---
title: 1.3.9 အန္ဓသုတ္တ
tableOfContents: false
sidebar:
  order: 9
type: tipitaka
basket: su
book: a3
review:
  current: review
  updated: '2025-10-23T09:13:24.533076'
  updated_by: ''
  notes: ''
  history:
  - state: review
    date: '2025-10-23T09:13:24.533076'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="29" book="a3" e="ch" v="15" p="126">

<Paragraph number="142" book="a3">
“တယောမေ, ဘိက္ခဝေ, ပုဂ္ဂလာ သန္တော သံဝိဇ္ဇမာနာ လောကသ္မိံ. ကတမေ တယော? အန္ဓော, ဧကစက္ခု, ဒွိစက္ခု. ကတမော စ, ဘိက္ခဝေ, ပုဂ္ဂလော အန္ဓော? ဣဓ, ဘိက္ခဝေ, ဧကစ္စဿ ပုဂ္ဂလဿ တထာရူပံ စက္ခု န ဟောတိ ယထာရူပေန စက္ခုနာ အနဓိဂတံ ဝါ ဘောဂံ အဓိဂစ္ဆေယျ အဓိဂတံ ဝါ ဘောဂံ ဖာတိံ ကရေယျ; တထာရူပမ္ပိဿ စက္ခု န ဟောတိ ယထာရူပေန စက္ခုနာ ကုသလာကုသလေ ဓမ္မေ ဇာနေယျ, သာဝဇ္ဇာနဝဇ္ဇေ ဓမ္မေ ဇာနေယျ, ဟီနပ္ပဏီတေ ဓမ္မေ ဇာနေယျ, ကဏှသုက္ကသပ္ပဋိဘာဂေ ဓမ္မေ ဇာနေယျ. အယံ ဝုစ္စတိ, ဘိက္ခဝေ, ပုဂ္ဂလော အန္ဓော.
</Paragraph>

<Paragraph number="143" book="a3">
ကတမော စ, ဘိက္ခဝေ, ပုဂ္ဂလော ဧကစက္ခု? ဣဓ, ဘိက္ခဝေ, ဧကစ္စဿ ပုဂ္ဂလဿ တထာရူပံ စက္ခု ဟောတိ ယထာရူပေန စက္ခုနာ အနဓိဂတံ ဝါ ဘောဂံ အဓိဂစ္ဆေယျ အဓိဂတံ ဝါ ဘောဂံ ဖာတိံ ကရေယျ; တထာရူပံ ပနဿ စက္ခု န ဟောတိ ယထာရူပေန စက္ခုနာ ကုသလာကုသလေ ဓမ္မေ ဇာနေယျ, သာဝဇ္ဇာနဝဇ္ဇေ ဓမ္မေ ဇာနေယျ, ဟီနပ္ပဏီတေ ဓမ္မေ ဇာနေယျ, ကဏှသုက္ကသပ္ပဋိဘာဂေ ဓမ္မေ ဇာနေယျ. အယံ ဝုစ္စတိ, ဘိက္ခဝေ, ပုဂ္ဂလော ဧကစက္ခု.
</Paragraph>

<Paragraph number="144" book="a3">
ကတမော စ, ဘိက္ခဝေ, ပုဂ္ဂလော ဒွိစက္ခု? ဣဓ, ဘိက္ခဝေ, ဧကစ္စဿ ပုဂ္ဂလဿ တထာရူပံ စက္ခု ဟောတိ ယထာရူပေန စက္ခုနာ အနဓိဂတံ ဝါ ဘောဂံ အဓိဂစ္ဆေယျ, အဓိဂတံ ဝါ ဘောဂံ ဖာတိံ ကရေယျ; တထာရူပမ္ပိဿ စက္ခု ဟောတိ ယထာရူပေန စက္ခုနာ ကုသလာကုသလေ ဓမ္မေ ဇာနေယျ; သာဝဇ္ဇာနဝဇ္ဇေ ဓမ္မေ ဇာနေယျ, ဟီနပ္ပဏီတေ ဓမ္မေ ဇာနေယျ, ကဏှသုက္ကသပ္ပဋိဘာဂေ ဓမ္မေ ဇာနေယျ. အယံ ဝုစ္စတိ, ဘိက္ခဝေ, ပုဂ္ဂလော ဒွိစက္ခု. ဣမေ ခေါ, ဘိက္ခဝေ, တယော ပုဂ္ဂလာ သန္တော သံဝိဇ္ဇမာနာ လောကသ္မိန္တိ.
</Paragraph>

<Paragraph number="145" type="verses" book="a3">
_န စေဝ ဘောဂါ တထာရူပါ,_  
_န စ ပုညာနိ ကုဗ္ဗတိ;_  
ဥဘယတ္ထ ကလိဂ္ဂါဟော,_  
_အန္ဓဿ ဟတစက္ခုနော._  

</Paragraph>

<Paragraph number="146" type="verses" book="a3">
_အထာပရာယံ အက္ခာတော,_  
_ဧကစက္ခု စ ပုဂ္ဂလော;_  
_ဓမ္မာဓမ္မေန သဌောသော,_  
_ဘောဂါနိ ပရိယေသတိ._  

</Paragraph>

<Paragraph number="147" type="verses" book="a3">
_ထေယျေန ကူဋကမ္မေန,_  
_မုသာဝါဒေန စူဘယံ;_  
_ကုသလော ဟောတိ သင်္ဃာတုံ,_  
_ကာမဘောဂီ စ မာနဝေါ;_  
ဣတော သော နိရယံ ဂန္တွာ,_  
_ဧကစက္ခု ဝိဟညတိ._  

</Paragraph>

<Paragraph number="148" type="verses" book="a3">
_ဒွိစက္ခု ပန အက္ခာတော,_  
_သေဋ္ဌော ပုရိသပုဂ္ဂလော;_  
_ဓမ္မလဒ္ဓေဟိ ဘောဂေဟိ,_  
ဥဋ္ဌာနာဓိဂတံ ဓနံ._  

</Paragraph>

<Paragraph number="149" type="verses" book="a3">
_ဒဒါတိ သေဋ္ဌသင်္ကပ္ပေါ,_  
_အဗျဂ္ဂမာနသော နရော;_  
ဥပေတိ ဘဒ္ဒကံ ဌာနံ,_  
_ယတ္ထ ဂန္တွာ န သောစတိ._  

</Paragraph>

<Paragraph number="150" type="verses" book="a3">
_အန္ဓဉ္စ ဧကစက္ခုဉ္စ,_  
_အာရကာ ပရိဝဇ္ဇယေ;_  
_ဒွိစက္ခုံ ပန သေဝေထ,_  
_သေဋ္ဌံ ပုရိသပုဂ္ဂလန်”တိ._  


</Paragraph>
</Division>

<Paragraph number="151" type="center" book="a3">
နဝမံ.
</Paragraph>