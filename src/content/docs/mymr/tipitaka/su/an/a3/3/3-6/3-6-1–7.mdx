---
title: 3.6.1–7
tableOfContents: false
sidebar:
  order: 1
type: tipitaka
basket: su
book: a3
review:
  current: review
  updated: '2025-10-20T16:03:24.678709'
  updated_by: ''
  notes: ''
  history:
  - state: review
    date: '2025-10-20T16:03:24.678709'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="157–163" book="a3" e="ch" v="15">

<Paragraph number="1100" book="a3">
“တိဿော ဣမာ, ဘိက္ခဝေ, ပဋိပဒါ. ကတမာ တိဿော? အာဂါဠှာ ပဋိပဒါ, နိဇ္ဈာမာ ပဋိပဒါ, မဇ္ဈိမာ ပဋိပဒါ. ကတမာ စ, ဘိက္ခဝေ, အာဂါဠှာ ပဋိပဒါ? ဣဓ, ဘိက္ခဝေ, ဧကစ္စော ဧဝံဝါဒီ ဟောတိ ဧဝံဒိဋ္ဌိ—  ‘နတ္ထိ ကာမေသု ဒေါသော’တိ. သော ကာမေသု ပါတဗျတံ အာပဇ္ဇတိ. အယံ ဝုစ္စတိ, ဘိက္ခဝေ, အာဂါဠှာ ပဋိပဒါ.
</Paragraph>

<Paragraph number="1101" book="a3">
ကတမာ စ, ဘိက္ခဝေ, နိဇ္ဈာမာ ပဋိပဒါ? ဣဓ, ဘိက္ခဝေ, ဧကစ္စော အစေလကော ဟောတိ မုတ္တာစာရော, ဟတ္ထာပလေခနော, နဧဟိဘဒန္တိကော, နတိဋ္ဌဘဒန္တိကော, နာဘိဟဋံ န ဥဒ္ဒိဿကတံ န နိမန္တနံ သာဒိယတိ. သော န ကုမ္ဘိမုခါ ပဋိဂ္ဂဏှာတိ, န ကဠောပိမုခါ ပဋိဂ္ဂဏှာတိ န ဧဠကမန္တရံ န ဒဏ္ဍမန္တရံ န မုသလမန္တရံ န ဒွိန္နံ ဘုဉ္ဇမာနာနံ န ဂဗ္ဘိနိယာ န ပါယမာနာယ န ပုရိသန္တရဂတာယ န သင်္ကိတ္တီသု န ယတ္ထ သာ ဥပဋ္ဌိတော ဟောတိ န ယတ္ထ မက္ခိကာ သဏ္ဍသဏ္ဍစာရိနီ န မစ္ဆံ န မံသံ န သုရံ န မေရယံ, န ထုသောဒကံ ပိဝတိ. သော ဧကာဂါရိကော ဝါ ဟောတိ ဧကာလောပိကော, ဒွါဂါရိကော ဝါ ဟောတိ ဒွါလောပိကော…  သတ္တာဂါရိကော ဝါ ဟောတိ သတ္တာလောပိကော; ဧကိဿာပိ ဒတ္တိယာ ယာပေတိ, ဒွီဟိပိ ဒတ္တီဟိ ယာပေတိ…  သတ္တဟိပိ ဒတ္တီဟိ ယာပေတိ; ဧကာဟိကမ္ပိ အာဟာရံ အာဟာရေတိ, ဒွါဟိကမ္ပိ အာဟာရံ အာဟာရေတိ…  သတ္တာဟိကမ္ပိ အာဟာရံ အာဟာရေတိ—  ဣတိ ဧဝရူပံ အဒ္ဓမာသိကမ္ပိ ပရိယာယဘတ္တဘောဇနာနုယောဂမနုယုတ္တော ဝိဟရတိ.
</Paragraph>

<Paragraph number="1102" book="a3">
သော သာကဘက္ခောပိ ဟောတိ, သာမာကဘက္ခောပိ ဟောတိ, နီဝါရဘက္ခောပိ ဟောတိ, ဒဒ္ဒုလဘက္ခောပိ ဟောတိ, ဟဋဘက္ခောပိ ဟောတိ, ကဏဘက္ခောပိ ဟောတိ, အာစာမဘက္ခောပိ ဟောတိ, ပိညာကဘက္ခောပိ ဟောတိ, တိဏဘက္ခောပိ ဟောတိ, ဂေါမယဘက္ခောပိ ဟောတိ, ဝနမူလဖလာဟာရော ယာပေတိ ပဝတ္တဖလဘောဇီ.
</Paragraph>

<Paragraph number="1103" book="a3">
သော သာဏာနိပိ ဓာရေတိ, မသာဏာနိပိ ဓာရေတိ, ဆဝဒုဿာနိပိ ဓာရေတိ, ပံသုကူလာနိပိ ဓာရေတိ, တိရီဋာနိပိ ဓာရေတိ, အဇိနမ္ပိ ဓာရေတိ, အဇိနက္ခိပမ္ပိ ဓာရေတိ, ကုသစီရမ္ပိ ဓာရေတိ, ဝါကစီရမ္ပိ ဓာရေတိ, ဖလကစီရမ္ပိ ဓာရေတိ, ကေသကမ္ဗလမ္ပိ ဓာရေတိ, ဝါဠကမ္ဗလမ္ပိ ဓာရေတိ, ဥလူကပက္ခိကမ္ပိ ဓာရေတိ, ကေသမဿုလောစကောပိ ဟောတိ ကေသမဿုလောစနာနုယောဂမနုယုတ္တော, ဥဗ္ဘဋ္ဌကောပိ ဟောတိ အာသနပဋိက္ခိတ္တော, ဥက္ကုဋိကောပိ ဟောတိ ဥက္ကုဋိကပ္ပဓာနမနုယုတ္တော, ကဏ္ဋကာပဿယိကောပိ ဟောတိ ကဏ္ဋကာပဿယေ သေယျံ ကပ္ပေတိ, သာယတတိယကမ္ပိ ဥဒကောရောဟနာနုယောဂမနုယုတ္တော ဝိဟရတိ—  ဣတိ ဧဝရူပံ အနေကဝိဟိတံ ကာယဿ အာတာပနပရိတာပနာနုယောဂမနုယုတ္တော ဝိဟရတိ. အယံ ဝုစ္စတိ, ဘိက္ခဝေ, နိဇ္ဈာမာ ပဋိပဒါ.
</Paragraph>

<Paragraph number="1104" book="a3">
ကတမာ စ, ဘိက္ခဝေ, မဇ္ဈိမာ ပဋိပဒါ? ဣဓ, ဘိက္ခဝေ, ဘိက္ခု ကာယေ ကာယာနုပဿီ ဝိဟရတိ အာတာပီ သမ္ပဇာနော သတိမာ ဝိနေယျ လောကေ အဘိဇ္ဈာဒေါမနဿံ; ဝေဒနာသု …ပေ…  စိတ္တေ …ပေ…  ဓမ္မေသု ဓမ္မာနုပဿီ ဝိဟရတိ အာတာပီ သမ္ပဇာနော သတိမာ ဝိနေယျ လောကေ အဘိဇ္ဈာဒေါမနဿံ. အယံ ဝုစ္စတိ, ဘိက္ခဝေ, မဇ္ဈိမာ ပဋိပဒါ. ဣမာ ခေါ, ဘိက္ခဝေ, တိဿော ပဋိပဒါတိ. (1)
</Paragraph>

<Paragraph number="1105" book="a3">
တိဿော ဣမာ, ဘိက္ခဝေ, ပဋိပဒါ. ကတမာ တိဿော? အာဂါဠှာ ပဋိပဒါ, နိဇ္ဈာမာ ပဋိပဒါ, မဇ္ဈိမာ ပဋိပဒါ. ကတမာ စ, ဘိက္ခဝေ, အာဂါဠှာ ပဋိပဒါ …ပေ…  အယံ ဝုစ္စတိ, ဘိက္ခဝေ, အာဂါဠှာ ပဋိပဒါ.
</Paragraph>

<Paragraph number="1106" book="a3">
ကတမာ စ, ဘိက္ခဝေ, နိဇ္ဈာမာ ပဋိပဒါ …ပေ…  အယံ ဝုစ္စတိ, ဘိက္ခဝေ, နိဇ္ဈာမာ ပဋိပဒါ.
</Paragraph>

<Paragraph number="1107" book="a3">
ကတမာ စ, ဘိက္ခဝေ, မဇ္ဈိမာ ပဋိပဒါ? ဣဓ, ဘိက္ခဝေ, ဘိက္ခု အနုပ္ပန္နာနံ ပါပကာနံ အကုသလာနံ ဓမ္မာနံ အနုပ္ပါဒါယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ; ဥပ္ပန္နာနံ ပါပကာနံ အကုသလာနံ ဓမ္မာနံ ပဟာနာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ; အနုပ္ပန္နာနံ ကုသလာနံ ဓမ္မာနံ ဥပ္ပါဒါယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ; ဥပ္ပန္နာနံ ကုသလာနံ ဓမ္မာနံ ဌိတိယာ အသမ္မောသာယ ဘိယျောဘာဝါယ ဝေပုလ္လာယ ဘာဝနာယ ပါရိပူရိယာ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ… . (2)
</Paragraph>

<Paragraph number="1108" book="a3">
ဆန္ဒသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ ဝီရိယသမာဓိ …ပေ…  စိတ္တသမာဓိ …ပေ…  ဝီမံသာသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ …ပေ… . (3)
</Paragraph>

<Paragraph number="1109" book="a3">
သဒ္ဓိန္ဒြိယံ ဘာဝေတိ…  ဝီရိယိန္ဒြိယံ ဘာဝေတိ…  သတိန္ဒြိယံ ဘာဝေတိ…  သမာဓိန္ဒြိယံ ဘာဝေတိ…  ပညိန္ဒြိယံ ဘာဝေတိ …ပေ… . (4)
</Paragraph>

<Paragraph number="1110" book="a3">
သဒ္ဓါဗလံ ဘာဝေတိ…  ဝီရိယဗလံ ဘာဝေတိ…  သတိဗလံ ဘာဝေတိ…  သမာဓိဗလံ ဘာဝေတိ…  ပညာဗလံ ဘာဝေတိ …ပေ… . (5)
</Paragraph>

<Paragraph number="1111" book="a3">
သတိသမ္ဗောဇ္ဈင်္ဂံ ဘာဝေတိ…  ဓမ္မဝိစယသမ္ဗောဇ္ဈင်္ဂံ ဘာဝေတိ…  ဝီရိယသမ္ဗောဇ္ဈင်္ဂံ ဘာဝေတိ…  ပီတိသမ္ဗောဇ္ဈင်္ဂံ ဘာဝေတိ…  ပဿဒ္ဓိသမ္ဗောဇ္ဈင်္ဂံ ဘာဝေတိ…  သမာဓိသမ္ဗောဇ္ဈင်္ဂံ ဘာဝေတိ…  ဥပေက္ခာသမ္ဗောဇ္ဈင်္ဂံ ဘာဝေတိ …ပေ… . (6)
</Paragraph>

<Paragraph number="1112" book="a3">
သမ္မာဒိဋ္ဌိံ ဘာဝေတိ…  သမ္မာသင်္ကပ္ပံ ဘာဝေတိ…  သမ္မာဝါစံ ဘာဝေတိ…  သမ္မာကမ္မန္တံ ဘာဝေတိ…  သမ္မာအာဇီဝံ ဘာဝေတိ…  သမ္မာဝါယာမံ ဘာဝေတိ…  သမ္မာသတိံ ဘာဝေတိ…  သမ္မာသမာဓိံ ဘာဝေတိ… . အယံ ဝုစ္စတိ, ဘိက္ခဝေ, မဇ္ဈိမာ ပဋိပဒါ. ဣမာ ခေါ, ဘိက္ခဝေ, တိဿော ပဋိပဒါ”တိ. (7)

</Paragraph>
</Division>

<Paragraph number="1113" type="center" book="a3">
အစေလကဝဂ္ဂေါ ဆဋ္ဌော.



</Paragraph>

<Paragraph number="1114" type="center" book="a3">
တဿုဒ္ဒါနံ


</Paragraph>

<Paragraph number="1115" type="verses" book="a3">
_သတိပဋ္ဌာနံ သမ္မပ္ပဓာနံ,_  
ဣဒ္ဓိပါဒိန္ဒြိယေန စ;_  
_ဗလံ ဗောဇ္ဈင်္ဂေါ မဂ္ဂေါ စ,_  
_ပဋိပဒါယ ယောဇယေတိ._
</Paragraph>