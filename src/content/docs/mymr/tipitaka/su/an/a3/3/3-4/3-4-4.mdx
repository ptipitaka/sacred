---
title: "3.4.4 ဥပ္ပါဒါသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "a3"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="137" book="a3">

<Paragraph number="1024" book="a3">
“ဥပ္ပါဒါ ဝါ, ဘိက္ခဝေ, တထာဂတာနံ အနုပ္ပါဒါ ဝါ တထာဂတာနံ, ဌိတာဝ သာ ဓာတု ဓမ္မဋ္ဌိတတာ ဓမ္မနိယာမတာ. သဗ္ဗေ သင်္ခါရာ အနိစ္စာ. တံ တထာဂတော အဘိသမ္ဗုဇ္ဈတိ အဘိသမေတိ. အဘိသမ္ဗုဇ္ဈိတွာ အဘိသမေတွာ အာစိက္ခတိ ဒေသေတိ ပညာပေတိ ပဋ္ဌပေတိ ဝိဝရတိ ဝိဘဇတိ ဥတ္တာနီကရောတိ—  ‘သဗ္ဗေ သင်္ခါရာ အနိစ္စာ’တိ. ဥပ္ပါဒါ ဝါ, ဘိက္ခဝေ, တထာဂတာနံ အနုပ္ပါဒါ ဝါ တထာဂတာနံ ဌိတာဝ သာ ဓာတု ဓမ္မဋ္ဌိတတာ ဓမ္မနိယာမတာ. သဗ္ဗေ သင်္ခါရာ ဒုက္ခာ. တံ တထာဂတော အဘိသမ္ဗုဇ္ဈတိ အဘိသမေတိ. အဘိသမ္ဗုဇ္ဈိတွာ အဘိသမေတွာ အာစိက္ခတိ ဒေသေတိ ပညာပေတိ ပဋ္ဌပေတိ ဝိဝရတိ ဝိဘဇတိ ဥတ္တာနီကရောတိ—  ‘သဗ္ဗေ သင်္ခါရာ ဒုက္ခာ’တိ. ဥပ္ပါဒါ ဝါ, ဘိက္ခဝေ, တထာဂတာနံ အနုပ္ပါဒါ ဝါ တထာဂတာနံ ဌိတာဝ သာ ဓာတု ဓမ္မဋ္ဌိတတာ ဓမ္မနိယာမတာ. သဗ္ဗေ ဓမ္မာ အနတ္တာ. တံ တထာဂတော အဘိသမ္ဗုဇ္ဈတိ အဘိသမေတိ. အဘိသမ္ဗုဇ္ဈိတွာ အဘိသမေတွာ အာစိက္ခတိ ဒေသေတိ ပညာပေတိ ပဋ္ဌပေတိ ဝိဝရတိ ဝိဘဇတိ ဥတ္တာနီကရောတိ—  ‘သဗ္ဗေ ဓမ္မာ အနတ္တာ’”တိ.

</Paragraph>
</Division>

<Paragraph number="1025" type="center" book="a3">
စတုတ္ထံ.
</Paragraph>