---
title: "1.5.9 ပဗ္ဗတရာဇသုတ္တ"
tableOfContents: false
sidebar:
  order: 11
type: "tipitaka"
basket: "su"
book: "a3"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="49" book="a3">

<Paragraph number="292" book="a3">
“ဟိမဝန္တံ, ဘိက္ခဝေ, ပဗ္ဗတရာဇံ နိဿာယ မဟာသာလာ တီဟိ ဝဍ္ဎီဟိ ဝဍ္ဎန္တိ. ကတမာဟိ တီဟိ? သာခါပတ္တပလာသေန ဝဍ္ဎန္တိ, တစပပဋိကာယ ဝဍ္ဎန္တိ, ဖေဂ္ဂုသာရေန ဝဍ္ဎန္တိ. ဟိမဝန္တံ, ဘိက္ခဝေ, ပဗ္ဗတရာဇံ နိဿာယ မဟာသာလာ ဣမာဟိ တီဟိ ဝဍ္ဎီဟိ ဝဍ္ဎန္တိ.
</Paragraph>

<Paragraph number="293" book="a3">
ဧဝမေဝံ ခေါ, ဘိက္ခဝေ, သဒ္ဓံ ကုလပတိံ နိဿာယ အန္တော ဇနော တီဟိ ဝဍ္ဎီဟိ ဝဍ္ဎတိ. ကတမာဟိ တီဟိ? သဒ္ဓါယ ဝဍ္ဎတိ, သီလေန ဝဍ္ဎတိ, ပညာယ ဝဍ္ဎတိ. သဒ္ဓံ, ဘိက္ခဝေ, ကုလပတိံ နိဿာယ အန္တော ဇနော ဣမာဟိ တီဟိ ဝဍ္ဎီဟိ ဝဍ္ဎတီတိ.
</Paragraph>

<Paragraph number="294" type="verses" book="a3">
_ယထာပိ ပဗ္ဗတော သေလော,_  
_အရညသ္မိံ ဗြဟာဝနေ;_  
_တံ ရုက္ခာ ဥပနိဿာယ,_  
_ဝဍ္ဎန္တေ တေ ဝနပ္ပတီ._  

</Paragraph>

<Paragraph number="295" type="verses" book="a3">
_တထေဝ သီလသမ္ပန္နံ,_  
_သဒ္ဓံ ကုလပတိံ ဣဓ;_  
ဥပနိဿာယ ဝဍ္ဎန္တိ,_  
_ပုတ္တဒါရာ စ ဗန္ဓဝါ;_  
_အမစ္စာ ဉာတိသင်္ဃာ စ,_  
_ယေ စဿ အနုဇီဝိနော._  

</Paragraph>

<Paragraph number="296" type="verses" book="a3">
_တျာဿ သီလဝတော သီလံ,_  
_စာဂံ သုစရိတာနိ စ;_  
_ပဿမာနာနုကုဗ္ဗန္တိ,_  
_အတ္တမတ္ထံ ဝိစက္ခဏာ._  

</Paragraph>

<Paragraph number="297" type="verses" book="a3">
ဣဓ ဓမ္မံ စရိတွာန,_  
_မဂ္ဂံ သုဂတိဂါမိနံ;_  
_နန္ဒိနော ဒေဝလောကသ္မိံ,_  
_မောဒန္တိ ကာမကာမိနော”တိ._  


</Paragraph>
</Division>

<Paragraph number="298" type="center" book="a3">
နဝမံ.
</Paragraph>