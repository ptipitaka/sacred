---
title: 1.4.5 ဟတ္ထကသုတ္တ
tableOfContents: false
sidebar:
  order: 5
type: tipitaka
basket: su
book: a3
review:
  current: review
  updated: '2025-10-23T09:13:24.555809'
  updated_by: ''
  notes: ''
  history:
  - state: review
    date: '2025-10-23T09:13:24.555809'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="35" book="a3" e="ch" v="15" p="135">

<Paragraph number="199" book="a3">
ဧဝံ မေ သုတံ—  ဧကံ သမယံ ဘဂဝါ အာဠဝိယံ ဝိဟရတိ ဂေါမဂ္ဂေ သိံသပါဝနေ ပဏ္ဏသန္ထရေ. အထ ခေါ ဟတ္ထကော အာဠဝကော ဇင်္ဃာဝိဟာရံ အနုစင်္ကမမာနော အနုဝိစရမာနော အဒ္ဒသ ဘဂဝန္တံ ဂေါမဂ္ဂေ သိံသပါဝနေ ပဏ္ဏသန္ထရေ နိသိန္နံ. ဒိသွာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ. ဧကမန္တံ နိသိန္နော ခေါ ဟတ္ထကော အာဠဝကော ဘဂဝန္တံ ဧတဒဝေါစ—  “ကစ္စိ, ဘန္တေ ဘဂဝါ, သုခမသယိတ္ထာ”တိ? “ဧဝံ, ကုမာရ, သုခမသယိတ္ထံ. ယေ စ ပန လောကေ သုခံ သေန္တိ, အဟံ တေသံ အညတရော”တိ.
</Paragraph>

<Paragraph number="200" book="a3">
“သီတာ, ဘန္တေ, ဟေမန္တိကာ ရတ္တိ, အန္တရဋ္ဌကော ဟိမပါတသမယော, ခရာ ဂေါကဏ္ဋကဟတာ ဘူမိ, တနုကော ပဏ္ဏသန္ထရော, ဝိရဠာနိ ရုက္ခဿ ပတ္တာနိ, သီတာနိ ကာသာယာနိ ဝတ္ထာနိ, သီတော စ ဝေရမ္ဘော ဝါတော ဝါယတိ. အထ စ ပန ဘဂဝါ ဧဝမာဟ—  ‘ဧဝံ, ကုမာရ, သုခမသယိတ္ထံ. ယေ စ ပန လောကေ သုခံ သေန္တိ, အဟံ တေသံ အညတရော’”တိ.
</Paragraph>

<Paragraph number="201" book="a3">
“တေန ဟိ, ကုမာရ, တညေဝေတ္ထ ပဋိပုစ္ဆိဿာမိ. ယထာ တေ ခမေယျ တထာ နံ ဗျာကရေယျာသိ. တံ ကိံ မညသိ, ကုမာရ, ဣဓဿ ဂဟပတိဿ ဝါ ဂဟပတိပုတ္တဿ ဝါ ကူဋာဂါရံ ဥလ္လိတ္တာဝလိတ္တံ နိဝါတံ ဖုသိတဂ္ဂဠံ ပိဟိတဝါတပါနံ. တတြဿ ပလ္လင်္ကော ဂေါနကတ္ထတော ပဋိကတ္ထတော ပဋလိကတ္ထတော ကဒလိမိဂပဝရပစ္စတ္ထရဏော သော်တ္တရစ္ဆဒေါ ဥဘတော လောဟိတကူပဓာနော; တေလပ္ပဒီပေါ စေတ္ထ ဈာယေယျ; စတဿော စ ပဇာပတိယော မနာပါမနာပေန ပစ္စုပဋ္ဌိတာ အဿု. တံ ကိံ မညသိ, ကုမာရ, သုခံ ဝါ သော သယေယျ နော ဝါ? ကထံ ဝါ တေ ဧတ္ထ ဟောတီ”တိ? “သုခံ သော, ဘန္တေ, သယေယျ. ယေ စ ပန လောကေ သုခံ သေန္တိ, သော တေသံ အညတရော”တိ.
</Paragraph>

<Paragraph number="202" book="a3">
“တံ ကိံ မညသိ, ကုမာရ, အပိ နု တဿ ဂဟပတိဿ ဝါ ဂဟပတိပုတ္တဿ ဝါ ဥပ္ပဇ္ဇေယျုံ ရာဂဇာ ပရိဠာဟာ ကာယိကာ ဝါ စေတသိကာ ဝါ ယေဟိ သော ရာဂဇေဟိ ပရိဠာဟေဟိ ပရိဍယှမာနော ဒုက္ခံ သယေယျာ”တိ? “ဧဝံ, ဘန္တေ”တိ.
</Paragraph>

<Paragraph number="203" book="a3">
“ယေဟိ ခေါ သော, ကုမာရ, ဂဟပတိ ဝါ ဂဟပတိပုတ္တော ဝါ ရာဂဇေဟိ ပရိဠာဟေဟိ ပရိဍယှမာနော ဒုက္ခံ သယေယျ, သော ရာဂေါ တထာဂတဿ ပဟီနော ဥစ္ဆိန္နမူလော တာလာဝတ္ထုကတော အနဘာဝံကတော အာယတိံ အနုပ္ပါဒဓမ္မော. တသ္မာဟံ သုခမသယိတ္ထံ.
</Paragraph>

<Paragraph number="204" book="a3">
တံ ကိံ မညသိ, ကုမာရ, အပိ နု တဿ ဂဟပတိဿ ဝါ ဂဟပတိပုတ္တဿ ဝါ ဥပ္ပဇ္ဇေယျုံ ဒေါသဇာ ပရိဠာဟာ …ပေ…  မောဟဇာ ပရိဠာဟာ ကာယိကာ ဝါ စေတသိကာ ဝါ ယေဟိ သော မောဟဇေဟိ ပရိဠာဟေဟိ ပရိဍယှမာနော ဒုက္ခံ သယေယျာ”တိ? “ဧဝံ, ဘန္တေ”တိ.
</Paragraph>

<Paragraph number="205" book="a3">
“ယေ ဟိ ခေါ သော, ကုမာရ, ဂဟပတိ ဝါ ဂဟပတိပုတ္တော ဝါ မောဟဇေဟိ ပရိဠာဟေဟိ ပရိဍယှမာနော ဒုက္ခံ သယေယျ, သော မောဟော တထာဂတဿ ပဟီနော ဥစ္ဆိန္နမူလော တာလာဝတ္ထုကတော အနဘာဝံကတော အာယတိံ အနုပ္ပါဒဓမ္မော. တသ္မာဟံ သုခမသယိတ္ထန္တိ.
</Paragraph>

<Paragraph number="206" type="verses" book="a3">
_သဗ္ဗဒါ ဝေ သုခံ သေတိ,_  
_ဗြာဟ္မဏော ပရိနိဗ္ဗုတော;_  
_ယော န လိမ္ပတိ ကာမေသု,_  
_သီတိဘူတော နိရူပဓိ._  

</Paragraph>

<Paragraph number="207" type="verses" book="a3">
_သဗ္ဗာ အာသတ္တိယော ဆေတွာ,_  
_ဝိနေယျ ဟဒယေ ဒရံ;_  
ဥပသန္တော သုခံ သေတိ,_  
_သန္တိံ ပပ္ပုယျ စေတသော”တိ._  


</Paragraph>
</Division>

<Paragraph number="208" type="center" book="a3">
ပဉ္စမံ.
</Paragraph>