---
title: "2.4.5 သေက္ခသုတ္တ"
tableOfContents: false
sidebar:
  order: 5
type: "tipitaka"
basket: "su"
book: "a3"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="86" book="a3" e="ch" v="15" p="232">

<Paragraph number="740" book="a3">
အထ ခေါ အညတရော ဘိက္ခု ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ. ဧကမန္တံ နိသိန္နော ခေါ သော ဘိက္ခု ဘဂဝန္တံ ဧတဒဝေါစ—
</Paragraph>

<Paragraph number="741" book="a3">
“‘သေခေါ, သေခေါ’တိ, ဘန္တေ, ဝုစ္စတိ. ကိတ္တာဝတာ နု ခေါ, ဘန္တေ, သေခေါ ဟောတီ”တိ? “သိက္ခတီတိ ခေါ, ဘိက္ခု, တသ္မာ သေခေါတိ ဝုစ္စတိ. ကိဉ္စ သိက္ခတိ? အဓိသီလမ္ပိ သိက္ခတိ, အဓိစိတ္တမ္ပိ သိက္ခတိ, အဓိပညမ္ပိ သိက္ခတိ. သိက္ခတီတိ ခေါ, ဘိက္ခု, တသ္မာ သေခေါတိ ဝုစ္စတီတိ.
</Paragraph>

<Paragraph number="742" type="verses" book="a3">
_သေခဿ သိက္ခမာနဿ,_  
ဥဇုမဂ္ဂါနုသာရိနော;_  
_ခယသ္မိံ ပဌမံ ဉာဏံ,_  
_တတော အညာ အနန္တရာ._  

</Paragraph>

<Paragraph number="743" type="verses" book="a3">
_တတော အညာဝိမုတ္တဿ,_  
_ဉာဏံ ဝေ ဟောတိ တာဒိနော;_  
_အကုပ္ပါ မေ ဝိမုတ္တီတိ,_  
_ဘဝသံယောဇနက္ခယေ”တိ._  


</Paragraph>
</Division>

<Paragraph number="744" type="center" book="a3">
ပဉ္စမံ. ( )
</Paragraph>