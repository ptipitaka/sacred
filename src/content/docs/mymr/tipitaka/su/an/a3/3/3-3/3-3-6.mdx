---
title: 3.3.6 ကဋုဝိယသုတ္တ
tableOfContents: false
sidebar:
  order: 6
type: tipitaka
basket: su
book: a3
review:
  current: review
  updated: '2025-10-27T21:48:17.110656'
  updated_by: ''
  notes: ''
  history:
  - state: review
    date: '2025-10-27T21:48:17.110656'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="129" book="a3" e="ch" v="15" p="283">

<Paragraph number="988" book="a3">
ဧကံ သမယံ ဘဂဝါ ဗာရာဏသိယံ ဝိဟရတိ ဣသိပတနေ မိဂဒါယေ. အထ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒါယ ဗာရာဏသိံ ပိဏ္ဍာယ ပါဝိသိ. အဒ္ဒသာ ခေါ ဘဂဝါ ဂေါယောဂပိလက္ခသ္မိံ ပိဏ္ဍာယ စရမာနော အညတရံ ဘိက္ခုံ ရိတ္တဿာဒံ ဗာဟိရဿာဒံ မုဋ္ဌဿတိံ အသမ္ပဇာနံ အသမာဟိတံ ဝိဗ္ဘန္တစိတ္တံ ပါကတိန္ဒြိယံ. ဒိသွာ တံ ဘိက္ခုံ ဧတဒဝေါစ—
</Paragraph>

<Paragraph number="989" book="a3">
“မာ ခေါ တွံ, ဘိက္ခု, အတ္တာနံ ကဋုဝိယမကာသိ. တံ ဝတ, ဘိက္ခု, ကဋုဝိယကတံ အတ္တာနံ အာမဂန္ဓေန အဝဿုတံ မက္ခိကာ နာနုပတိဿန္တိ နာနွာဿဝိဿန္တီတိ, နေတံ ဌာနံ ဝိဇ္ဇတီ”တိ. အထ ခေါ သော ဘိက္ခု ဘဂဝတာ ဣမိနာ ဩဝါဒေန ဩဝဒိတော သံဝေဂမာပါဒိ. အထ ခေါ ဘဂဝါ ဗာရာဏသိယံ ပိဏ္ဍာယ စရိတွာ ပစ္ဆာဘတ္တံ ပိဏ္ဍပါတပဋိက္ကန္တော ဘိက္ခူ အာမန္တေသိ—
</Paragraph>

<Paragraph number="990" book="a3">
“ဣဓာဟံ, ဘိက္ခဝေ, ပုဗ္ဗဏှသမယံ နိဝါသေတွာ ပတ္တစီဝရမာဒါယ ဗာရာဏသိံ ပိဏ္ဍာယ ပါဝိသိံ. အဒ္ဒသံ ခေါ အဟံ, ဘိက္ခဝေ, ဂေါယောဂပိလက္ခသ္မိံ ပိဏ္ဍာယ စရမာနော အညတရံ ဘိက္ခုံ ရိတ္တဿာဒံ ဗာဟိရဿာဒံ မုဋ္ဌဿတိံ အသမ္ပဇာနံ အသမာဟိတံ ဝိဗ္ဘန္တစိတ္တံ ပါကတိန္ဒြိယံ. ဒိသွာ တံ ဘိက္ခုံ ဧတဒဝေါစံ—
</Paragraph>

<Paragraph number="991" book="a3">
‘မာ ခေါ တွံ, ဘိက္ခု, အတ္တာနံ ကဋုဝိယမကာသိ. တံ ဝတ ဘိက္ခု ကဋုဝိယကတံ အတ္တာနံ အာမဂန္ဓေန အဝဿုတံ မက္ခိကာ နာနုပတိဿန္တိ နာနွာဿဝိဿန္တီတိ, နေတံ ဌာနံ ဝိဇ္ဇတီ’တိ. အထ ခေါ, ဘိက္ခဝေ, သော ဘိက္ခု မယာ ဣမိနာ ဩဝါဒေန ဩဝဒိတော သံဝေဂမာပါဒီ”တိ. ဧဝံ ဝုတ္တေ, အညတရော ဘိက္ခု ဘဂဝန္တံ ဧတဒဝေါစ—  “ကိံ နု ခေါ, ဘန္တေ, ကဋုဝိယံ? ကော အာမဂန္ဓော? ကာ မက္ခိကာ”တိ?
</Paragraph>

<Paragraph number="992" book="a3">
“အဘိဇ္ဈာ ခေါ, ဘိက္ခု, ကဋုဝိယံ; ဗျာပါဒေါ အာမဂန္ဓော; ပါပကာ အကုသလာ ဝိတက္ကာ မက္ခိကာ. တံ ဝတ, ဘိက္ခု, ကဋုဝိယကတံ အတ္တာနံ အာမဂန္ဓေန အဝဿုတံ မက္ခိကာ နာနုပတိဿန္တိ နာနွာဿဝိဿန္တီတိ, နေတံ ဌာနံ ဝိဇ္ဇတီတိ.
</Paragraph>

<Paragraph number="993" type="verses" book="a3">
_အဂုတ္တံ စက္ခုသောတသ္မိံ,_  
ဣန္ဒြိယေသု အသံဝုတံ;_  
_မက္ခိကာနုပတိဿန္တိ,_  
_သင်္ကပ္ပါ ရာဂနိဿိတာ._  

</Paragraph>

<Paragraph number="994" type="verses" book="a3">
_ကဋုဝိယကတော ဘိက္ခု,_  
_အာမဂန္ဓေ အဝဿုတော;_  
_အာရကာ ဟောတိ နိဗ္ဗာနာ,_  
_ဝိဃာတဿေဝ ဘာဂဝါ._  

</Paragraph>

<Paragraph number="995" type="verses" book="a3">
_ဂါမေ ဝါ ယဒိ ဝါရညေ,_  
_အလဒ္ဓါ သမထမတ္တနော;_  
_ပရေတိ ဗာလော ဒုမ္မေဓော,_  
_မက္ခိကာဟိ ပုရက္ခတော._  

</Paragraph>

<Paragraph number="996" type="verses" book="a3">
_ယေ စ သီလေန သမ္ပန္နာ,_  
_ပညာယူပသမေရတာ;_  
ဥပသန္တာ သုခံ သေန္တိ,_  
_နာသယိတွာန မက္ခိကာ”တိ._  


</Paragraph>
</Division>

<Paragraph number="997" type="center" book="a3">
ဆဋ္ဌံ.
</Paragraph>