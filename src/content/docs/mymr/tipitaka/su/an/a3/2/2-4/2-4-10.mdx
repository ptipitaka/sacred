---
title: "2.4.10 ဒုတိယသိက္ခတ္တယသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "a3"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="91" book="a3" e="ch" v="15" p="237">

<Paragraph number="767" book="a3">
“တိဿော ဣမာ, ဘိက္ခဝေ, သိက္ခာ. ကတမာ တိဿော? အဓိသီလသိက္ခာ, အဓိစိတ္တသိက္ခာ, အဓိပညာသိက္ခာ.
</Paragraph>

<Paragraph number="768" book="a3">
ကတမာ စ, ဘိက္ခဝေ, အဓိသီလသိက္ခာ? ဣဓ, ဘိက္ခဝေ, ဘိက္ခု သီလဝါ ဟောတိ …ပေ…  သမာဒါယ သိက္ခတိ သိက္ခာပဒေသု. အယံ ဝုစ္စတိ, ဘိက္ခဝေ, အဓိသီလသိက္ခာ.
</Paragraph>

<Paragraph number="769" book="a3">
ကတမာ စ, ဘိက္ခဝေ, အဓိစိတ္တသိက္ခာ? ဣဓ, ဘိက္ခဝေ, ဘိက္ခု ဝိဝိစ္စေဝ ကာမေဟိ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ. အယံ ဝုစ္စတိ, ဘိက္ခဝေ, အဓိစိတ္တသိက္ခာ.
</Paragraph>

<Paragraph number="770" book="a3">
ကတမာ စ, ဘိက္ခဝေ, အဓိပညာသိက္ခာ? ဣဓ, ဘိက္ခဝေ, ဘိက္ခု အာသဝါနံ ခယာ အနာသဝံ စေတောဝိမုတ္တိံ ပညာဝိမုတ္တိံ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရတိ. အယံ ဝုစ္စတိ, ဘိက္ခဝေ, အဓိပညာသိက္ခာ. ဣမာ ခေါ, ဘိက္ခဝေ, တိဿော သိက္ခာတိ.
</Paragraph>

<Paragraph number="771" type="verses" book="a3">
_အဓိသီလံ အဓိစိတ္တံ,_  
_အဓိပညဉ္စ ဝီရိယဝါ;_  
_ထာမဝါ ဓိတိမာ ဈာယီ,_  
_သတော ဂုတ္တိန္ဒြိယော စရေ._  

</Paragraph>

<Paragraph number="772" type="verses" book="a3">
_ယထာ ပုရေ တထာ ပစ္ဆာ,_  
_ယထာ ပစ္ဆာ တထာ ပုရေ;_  
_ယထာ အဓော တထာ ဥဒ္ဓံ,_  
_ယထာ ဥဒ္ဓံ တထာ အဓော._  

</Paragraph>

<Paragraph number="773" type="verses" book="a3">
_ယထာ ဒိဝါ တထာ ရတ္တိံ,_  
_ယထာ ရတ္တိံ တထာ ဒိဝါ;_  
_အဘိဘုယျ ဒိသာ သဗ္ဗာ,_  
_အပ္ပမာဏသမာဓိနာ._  

</Paragraph>

<Paragraph number="774" type="verses" book="a3">
_တမာဟု သေခံ ပဋိပဒံ,_  
_အထော သံသုဒ္ဓစာရိယံ;_  
_တမာဟု လောကေ သမ္ဗုဒ္ဓံ,_  
_ဓီရံ ပဋိပဒန္တဂုံ._  

</Paragraph>

<Paragraph number="775" type="verses" book="a3">
_ဝိညာဏဿ နိရောဓေန,_  
_တဏှာက္ခယဝိမုတ္တိနော;_  
_ပဇ္ဇောတဿေဝ နိဗ္ဗာနံ,_  
_ဝိမောက္ခော ဟောတိ စေတသော”တိ._  


</Paragraph>
</Division>

<Paragraph number="776" type="center" book="a3">
ဒသမံ.
</Paragraph>