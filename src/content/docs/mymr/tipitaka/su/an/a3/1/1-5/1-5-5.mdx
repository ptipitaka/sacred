---
title: "1.5.5 ပဏ္ဍိတသုတ္တ"
tableOfContents: false
sidebar:
  order: 5
type: "tipitaka"
basket: "su"
book: "a3"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="45" book="a3" e="ch" v="15" p="149">

<Paragraph number="282" book="a3">
“တီဏိမာနိ, ဘိက္ခဝေ, ပဏ္ဍိတပညတ္တာနိ သပ္ပုရိသပညတ္တာနိ. ကတမာနိ တီဏိ? ဒါနံ, ဘိက္ခဝေ, ပဏ္ဍိတပညတ္တံ သပ္ပုရိသပညတ္တံ. ပဗ္ဗဇ္ဇာ, ဘိက္ခဝေ, ပဏ္ဍိတပညတ္တာ သပ္ပုရိသပညတ္တာ. မာတာပိတူနံ, ဘိက္ခဝေ, ဥပဋ္ဌာနံ ပဏ္ဍိတပညတ္တံ သပ္ပုရိသပညတ္တံ. ဣမာနိ ခေါ, ဘိက္ခဝေ, တီဏိ ပဏ္ဍိတပညတ္တာနိ သပ္ပုရိသပညတ္တာနီတိ.
</Paragraph>

<Paragraph number="283" type="verses" book="a3">
_သဗ္ဘိ ဒါနံ ဥပညတ္တံ,_  
_အဟိံသာ သံယမော ဒမော;_  
_မာတာပိတု ဥပဋ္ဌာနံ,_  
_သန္တာနံ ဗြဟ္မစာရိနံ._  

</Paragraph>

<Paragraph number="284" type="verses" book="a3">
_သတံ ဧတာနိ ဌာနာနိ,_  
_ယာနိ သေဝေထ ပဏ္ဍိတော;_  
_အရိယော ဒဿနသမ္ပန္နော,_  
_သ လောကံ ဘဇတေ သိဝန်”တိ._  


</Paragraph>
</Division>

<Paragraph number="285" type="center" book="a3">
ပဉ္စမံ.
</Paragraph>