---
title: 2.1.7 သုပ္ပဝါသာသုတ္တ
tableOfContents: false
sidebar:
  order: 7
type: tipitaka
basket: su
book: a4
review:
  current: review
  updated: '2025-10-20T16:14:53.512786'
  updated_by: ''
  notes: ''
  history:
  - state: review
    date: '2025-10-20T16:14:53.512786'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="57" book="a4" e="ch" v="15" p="373">

<Paragraph number="417" book="a4">
ဧကံ သမယံ ဘဂဝါ ကောလိယေသု ဝိဟရတိ ပဇ္ဇနိကံ နာမ ကောလိယာနံ နိဂမော. အထ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒါယ ယေန သုပ္ပဝါသာယ ကောလိယဓီတုယာ နိဝေသနံ တေနုပသင်္ကမိ; ဥပသင်္ကမိတွာ ပညတ္တေ အာသနေ နိသီဒိ. အထ ခေါ သုပ္ပဝါသာ ကောလိယဓီတာ ဘဂဝန္တံ ပဏီတေန ခါဒနီယေန ဘောဇနီယေန သဟတ္ထာ သန္တပ္ပေသိ သမ္ပဝါရေသိ. အထ ခေါ သုပ္ပဝါသာ ကောလိယဓီတာ ဘဂဝန္တံ ဘုတ္တာဝိံ ဩနီတပတ္တပါဏိံ ဧကမန္တံ နိသီဒိ. ဧကမန္တံ နိသိန္နံ ခေါ သုပ္ပဝါသံ ကောလိယဓီတရံ ဘဂဝါ ဧတဒဝေါစ—
</Paragraph>

<Paragraph number="418" book="a4">
“ဘောဇနံ, သုပ္ပဝါသေ, ဒေန္တီ အရိယသာဝိကာ ပဋိဂ္ဂါဟကာနံ စတ္တာရိ ဌာနာနိ ဒေတိ. ကတမာနိ စတ္တာရိ? အာယုံ ဒေတိ, ဝဏ္ဏံ ဒေတိ, သုခံ ဒေတိ, ဗလံ ဒေတိ. အာယုံ ခေါ ပန ဒတွာ အာယုဿ ဘာဂိနီ ဟောတိ ဒိဗ္ဗဿ ဝါ မာနုသဿ ဝါ. ဝဏ္ဏံ ဒတွာ ဝဏ္ဏဿ ဘာဂိနီ ဟောတိ ဒိဗ္ဗဿ ဝါ မာနုသဿ ဝါ. သုခံ ဒတွာ သုခဿ ဘာဂိနီ ဟောတိ ဒိဗ္ဗဿ ဝါ မာနုသဿ ဝါ. ဗလံ ဒတွာ ဗလဿ ဘာဂိနီ ဟောတိ ဒိဗ္ဗဿ ဝါ မာနုသဿ ဝါ. ဘောဇနံ, သုပ္ပဝါသေ, ဒေန္တီ အရိယသာဝိကာ ပဋိဂ္ဂါဟကာနံ ဣမာနိ စတ္တာရိ ဌာနာနိ ဒေတီတိ.
</Paragraph>

<Paragraph number="419" type="verses" book="a4">
_သုသင်္ခတံ ဘောဇနံ ယာ ဒဒါတိ,_  
_သုစိံ ပဏီတံ ရသသာ ဥပေတံ;_  
_သာ ဒက္ခိဏာ ဥဇ္ဇုဂတေသု ဒိန္နာ,_  
_စရဏူပပန္နေသု မဟဂ္ဂတေသု;_  
_ပုညေန ပုညံ သံသန္ဒမာနာ,_  
_မဟပ္ဖလာ လောကဝိဒူန ဝဏ္ဏိတာ._  

</Paragraph>

<Paragraph number="420" type="verses" book="a4">
_ဧတာဒိသံ ယညမနုဿရန္တာ,_  
_ယေ ဝေဒဇာတာ ဝိစရန္တိ လောကေ;_  
_ဝိနေယျ မစ္ဆေရမလံ သမူလံ,_  
_အနိန္ဒိတာ သဂ္ဂမုပေန္တိ ဌာနန်”တိ._  


</Paragraph>
</Division>

<Paragraph number="421" type="center" book="a4">
သတ္တမံ.
</Paragraph>