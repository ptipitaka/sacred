---
title: "1.1.6 အပ္ပဿုတသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="6" book="a4">

<Paragraph number="34" book="a4">
“စတ္တာရောမေ, ဘိက္ခဝေ, ပုဂ္ဂလာ သန္တော သံဝိဇ္ဇမာနာ လောကသ္မိံ. ကတမေ စတ္တာရော? အပ္ပဿုတော သုတေန အနုပပန္နော, အပ္ပဿုတော သုတေန ဥပပန္နော, ဗဟုဿုတော သုတေန အနုပပန္နော, ဗဟုဿုတော သုတေန ဥပပန္နော. ကထဉ္စ, ဘိက္ခဝေ, ပုဂ္ဂလော အပ္ပဿုတော ဟောတိ သုတေန အနုပပန္နော? ဣဓ, ဘိက္ခဝေ, ဧကစ္စဿ ပုဂ္ဂလဿ အပ္ပကံ သုတံ ဟောတိ—  သုတ္တံ ဂေယျံ ဝေယျာကရဏံ ဂါထာ ဥဒါနံ ဣတိဝုတ္တကံ ဇာတကံ အဗ္ဘုတဓမ္မံ ဝေဒလ္လံ. သော တဿ အပ္ပကဿ သုတဿ န အတ္ထမညာယ ဓမ္မမညာယ ဓမ္မာနုဓမ္မပ္ပဋိပန္နော ဟောတိ. ဧဝံ ခေါ, ဘိက္ခဝေ, ပုဂ္ဂလော အပ္ပဿုတော ဟောတိ သုတေန အနုပပန္နော.
</Paragraph>

<Paragraph number="35" book="a4">
ကထဉ္စ, ဘိက္ခဝေ, ပုဂ္ဂလော အပ္ပဿုတော ဟောတိ သုတေန ဥပပန္နော? ဣဓ, ဘိက္ခဝေ, ဧကစ္စဿ ပုဂ္ဂလဿ အပ္ပကံ သုတံ ဟောတိ—  သုတ္တံ ဂေယျံ ဝေယျာကရဏံ ဂါထာ ဥဒါနံ ဣတိဝုတ္တကံ ဇာတကံ အဗ္ဘုတဓမ္မံ ဝေဒလ္လံ. သော တဿ အပ္ပကဿ သုတဿ အတ္ထမညာယ ဓမ္မမညာယ ဓမ္မာနုဓမ္မပ္ပဋိပန္နော ဟောတိ. ဧဝံ ခေါ, ဘိက္ခဝေ, ပုဂ္ဂလော အပ္ပဿုတော ဟောတိ သုတေန ဥပပန္နော.
</Paragraph>

<Paragraph number="36" book="a4">
ကထဉ္စ, ဘိက္ခဝေ, ပုဂ္ဂလော ဗဟုဿုတော ဟောတိ သုတေန အနုပပန္နော? ဣဓ, ဘိက္ခဝေ, ဧကစ္စဿ ပုဂ္ဂလဿ ဗဟုကံ သုတံ ဟောတိ—  သုတ္တံ ဂေယျံ ဝေယျာကရဏံ ဂါထာ ဥဒါနံ ဣတိဝုတ္တကံ ဇာတကံ အဗ္ဘုတဓမ္မံ ဝေဒလ္လံ. သော တဿ ဗဟုကဿ သုတဿ န အတ္ထမညာယ ဓမ္မမညာယ ဓမ္မာနုဓမ္မပ္ပဋိပန္နော ဟောတိ. ဧဝံ ခေါ, ဘိက္ခဝေ, ပုဂ္ဂလော ဗဟုဿုတော ဟောတိ သုတေန အနုပပန္နော.
</Paragraph>

<Paragraph number="37" book="a4">
ကထဉ္စ, ဘိက္ခဝေ, ပုဂ္ဂလော ဗဟုဿုတော ဟောတိ သုတေန ဥပပန္နော? ဣဓ, ဘိက္ခဝေ, ဧကစ္စဿ ပုဂ္ဂလဿ ဗဟုကံ သုတံ ဟောတိ—  သုတ္တံ ဂေယျံ ဝေယျာကရဏံ ဂါထာ ဥဒါနံ ဣတိဝုတ္တကံ ဇာတကံ အဗ္ဘုတဓမ္မံ ဝေဒလ္လံ. သော တဿ ဗဟုကဿ သုတဿ အတ္ထမညာယ ဓမ္မမညာယ ဓမ္မာနုဓမ္မပ္ပဋိပန္နော ဟောတိ. ဧဝံ ခေါ, ဘိက္ခဝေ, ပုဂ္ဂလော ဗဟုဿုတော ဟောတိ သုတေန ဥပပန္နော. ဣမေ ခေါ, ဘိက္ခဝေ, စတ္တာရော ပုဂ္ဂလာ သန္တော သံဝိဇ္ဇမာနာ လောကသ္မိန္တိ.
</Paragraph>

<Paragraph number="38" type="verses" book="a4">
_အပ္ပဿုတောပိ စေ ဟောတိ,_  
_သီလေသု အသမာဟိတော;_  
ဥဘယေန နံ ဂရဟန္တိ,_  
_သီလတော စ သုတေန စ._  

</Paragraph>

<Paragraph number="39" type="verses" book="a4">
_အပ္ပဿုတောပိ စေ ဟောတိ,_  
_သီလေသု သုသမာဟိတော;_  
_သီလတော နံ ပသံသန္တိ,_  
_တဿ သမ္ပဇ္ဇတေ သုတံ._  

</Paragraph>

<Paragraph number="40" type="verses" book="a4">
_ဗဟုဿုတောပိ စေ ဟောတိ,_  
_သီလေသု အသမာဟိတော;_  
_သီလတော နံ ဂရဟန္တိ,_  
_နာဿ သမ္ပဇ္ဇတေ သုတံ._  

</Paragraph>

<Paragraph number="41" type="verses" book="a4">
_ဗဟုဿုတောပိ စေ ဟောတိ,_  
_သီလေသု သုသမာဟိတော;_  
ဥဘယေန နံ ပသံသန္တိ,_  
_သီလတော စ သုတေန စ._  

</Paragraph>

<Paragraph number="42" type="verses" book="a4">
_ဗဟုဿုတံ ဓမ္မဓရံ,_  
_သပ္ပညံ ဗုဒ္ဓသာဝကံ;_  
_နေက္ခံ ဇမ္ဗောနဒဿေဝ,_  
_ကော တံ နိန္ဒိတုမရဟတိ;_  
_ဒေဝါပိ နံ ပသံသန္တိ,_  
_ဗြဟ္မုနာပိ ပသံသိတော”တိ._  


</Paragraph>
</Division>

<Paragraph number="43" type="center" book="a4">
ဆဋ္ဌံ.
</Paragraph>