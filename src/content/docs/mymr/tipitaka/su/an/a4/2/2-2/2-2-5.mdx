---
title: "2.2.5 ရူပသုတ္တ"
tableOfContents: false
sidebar:
  order: 6
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="65" book="a4">

<Paragraph number="478" book="a4">
“စတ္တာရောမေ, ဘိက္ခဝေ, ပုဂ္ဂလာ သန္တော သံဝိဇ္ဇမာနာ လောကသ္မိံ. ကတမေ စတ္တာရော? ရူပပ္ပမာဏော ရူပပ္ပသန္နော, ဃောသပ္ပမာဏော ဃောသပ္ပသန္နော, လူခပ္ပမာဏော လူခပ္ပသန္နော, ဓမ္မပ္ပမာဏော ဓမ္မပ္ပသန္နော—  ဣမေ ခေါ, ဘိက္ခဝေ, စတ္တာရော ပုဂ္ဂလာ သန္တော သံဝိဇ္ဇမာနာ လောကသ္မိန္တိ.
</Paragraph>

<Paragraph number="479" type="verses" book="a4">
_ယေ စ ရူပေ ပမာဏိံသု,_  
_ယေ စ ဃောသေန အနွဂူ;_  
_ဆန္ဒရာဂဝသူပေတာ,_  
_နာဘိဇာနန္တိ တေ ဇနာ._  

</Paragraph>

<Paragraph number="480" type="verses" book="a4">
_အဇ္ဈတ္တဉ္စ န ဇာနာတိ,_  
_ဗဟိဒ္ဓါ စ န ပဿတိ;_  
_သမန္တာဝရဏော ဗာလော,_  
_သ ဝေ ဃောသေန ဝုယှတိ._  

</Paragraph>

<Paragraph number="481" type="verses" book="a4">
_အဇ္ဈတ္တဉ္စ န ဇာနာတိ,_  
_ဗဟိဒ္ဓါ စ ဝိပဿတိ;_  
_ဗဟိဒ္ဓါ ဖလဒဿာဝီ,_  
_သောပိ ဃောသေန ဝုယှတိ._  

</Paragraph>

<Paragraph number="482" type="verses" book="a4">
_အဇ္ဈတ္တဉ္စ ပဇာနာတိ,_  
_ဗဟိဒ္ဓါ စ ဝိပဿတိ;_  
_ဝိနီဝရဏဒဿာဝီ,_  
_န သော ဃောသေန ဝုယှတီ”တိ._  


</Paragraph>
</Division>

<Paragraph number="483" type="center" book="a4">
ပဉ္စမံ.
</Paragraph>