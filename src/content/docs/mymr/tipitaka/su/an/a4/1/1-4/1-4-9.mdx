---
title: 1.4.9 ဥဇ္ဇယသုတ္တ
tableOfContents: false
sidebar:
  order: 9
type: tipitaka
basket: su
book: a4
review:
  current: review
  updated: '2025-10-20T16:14:53.433644'
  updated_by: ''
  notes: ''
  history:
  - state: review
    date: '2025-10-20T16:14:53.433644'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="39" book="a4" e="ch" v="15" p="351">

<Paragraph number="271" book="a4">
အထ ခေါ ဥဇ္ဇယော ဗြာဟ္မဏော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝတာ သဒ္ဓိံ သမ္မောဒိ. သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ. ဧကမန္တံ နိသိန္နော ခေါ ဥဇ္ဇယော ဗြာဟ္မဏော ဘဂဝန္တံ ဧတဒဝေါစ—  “ဘဝမ္ပိ နော ဂေါတမော ယညံ ဝဏ္ဏေတီ”တိ? “န ခေါ အဟံ, ဗြာဟ္မဏ, သဗ္ဗံ ယညံ ဝဏ္ဏေမိ; န ပနာဟံ, ဗြာဟ္မဏ, သဗ္ဗံ ယညံ န ဝဏ္ဏေမိ. ယထာရူပေ ခေါ, ဗြာဟ္မဏ, ယညေ ဂါဝေါ ဟညန္တိ, အဇေဠကာ ဟညန္တိ, ကုက္ကုဋသူကရာ ဟညန္တိ, ဝိဝိဓာ ပါဏာ သင်္ဃာတံ အာပဇ္ဇန္တိ; ဧဝရူပံ ခေါ အဟံ, ဗြာဟ္မဏ, သာရမ္ဘံ ယညံ န ဝဏ္ဏေမိ. တံ ကိဿ ဟေတု? ဧဝရူပဉှိ, ဗြာဟ္မဏ, သာရမ္ဘံ ယညံ န ဥပသင်္ကမန္တိ အရဟန္တော ဝါ အရဟတ္တမဂ္ဂံ ဝါ သမာပန္နာ.
</Paragraph>

<Paragraph number="272" book="a4">
ယထာရူပေ စ ခေါ, ဗြာဟ္မဏ, ယညေ နေဝ ဂါဝေါ ဟညန္တိ, န အဇေဠကာ ဟညန္တိ, န ကုက္ကုဋသူကရာ ဟညန္တိ, န ဝိဝိဓာ ပါဏာ သင်္ဃာတံ အာပဇ္ဇန္တိ; ဧဝရူပံ ခေါ အဟံ, ဗြာဟ္မဏ, နိရာရမ္ဘံ ယညံ ဝဏ္ဏေမိ, ယဒိဒံ နိစ္စဒါနံ အနုကုလယညံ. တံ ကိဿ ဟေတု? ဧဝရူပဉှိ, ဗြာဟ္မဏ, နိရာရမ္ဘံ ယညံ ဥပသင်္ကမန္တိ အရဟန္တော ဝါ အရဟတ္တမဂ္ဂံ ဝါ သမာပန္နာတိ.
</Paragraph>

<Paragraph number="273" type="verses" book="a4">
_အဿမေဓံ ပုရိသမေဓံ,_  
_သမ္မာပါသံ ဝါဇပေယျံ နိရဂ္ဂဠံ;_  
_မဟာယညာ မဟာရမ္ဘာ,_  
_န တေ ဟောန္တိ မဟပ္ဖလာ._  

</Paragraph>

<Paragraph number="274" type="verses" book="a4">
_အဇေဠကာ စ ဂါဝေါ စ,_  
_ဝိဝိဓာ ယတ္ထ ဟညရေ;_  
_န တံ သမ္မဂ္ဂတာ ယညံ,_  
ဥပယန္တိ မဟေသိနော._  

</Paragraph>

<Paragraph number="275" type="verses" book="a4">
_ယေ စ ယညာ နိရာရမ္ဘာ,_  
_ယဇန္တိ အနုကုလံ သဒါ;_  
_အဇေဠကာ စ ဂါဝေါ စ,_  
_ဝိဝိဓာ နေတ္ထ ဟညရေ;_  
_တဉ္စ သမ္မဂ္ဂတာ ယညံ,_  
ဥပယန္တိ မဟေသိနော._  

</Paragraph>

<Paragraph number="276" type="verses" book="a4">
_ဧတံ ယဇေထ မေဓာဝီ,_  
_ဧသော ယညော မဟပ္ဖလော;_  
_ဧတံ ဟိ ယဇမာနဿ,_  
_သေယျော ဟောတိ န ပါပိယော;_  
_ယညော စ ဝိပုလော ဟောတိ,_  
_ပသီဒန္တိ စ ဒေဝတာ”တိ._  


</Paragraph>
</Division>

<Paragraph number="277" type="center" book="a4">
နဝမံ.
</Paragraph>