---
title: "1.3.6 ကုဟသုတ္တ"
tableOfContents: false
sidebar:
  order: 6
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="26" book="a4" e="ch" v="15">

<Paragraph number="180" book="a4">
“ယေ တေ, ဘိက္ခဝေ, ဘိက္ခူ ကုဟာ ထဒ္ဓါ လပါ သိင်္ဂီ ဥန္နဠာ အသမာဟိတာ, န မေ တေ, ဘိက္ခဝေ, ဘိက္ခူ မာမကာ. အပဂတာ စ တေ, ဘိက္ခဝေ, ဘိက္ခူ ဣမသ္မာ ဓမ္မဝိနယာ, န စ တေ ဣမသ္မိံ ဓမ္မဝိနယေ ဝုဒ္ဓိံ ဝိရုဠှိံ ဝေပုလ္လံ အာပဇ္ဇန္တိ. ယေ စ ခေါ တေ, ဘိက္ခဝေ, ဘိက္ခူ နိက္ကုဟာ နိလ္လပါ ဓီရာ အတ္ထဒ္ဓါ သုသမာဟိတာ, တေ ခေါ မေ, ဘိက္ခဝေ, ဘိက္ခူ မာမကာ. အနပဂတာ စ တေ, ဘိက္ခဝေ, ဘိက္ခူ ဣမသ္မာ ဓမ္မဝိနယာ. တေ စ ဣမသ္မိံ ဓမ္မဝိနယေ ဝုဒ္ဓိံ ဝိရုဠှိံ ဝေပုလ္လံ အာပဇ္ဇန္တီတိ.
</Paragraph>

<Paragraph number="181" type="verses" book="a4">
_ကုဟာ ထဒ္ဓါ လပါ သိင်္ဂီ,_  
ဥန္နဠာ အသမာဟိတာ;_  
_န တေ ဓမ္မေ ဝိရူဟန္တိ,_  
_သမ္မာသမ္ဗုဒ္ဓဒေသိတေ._  

</Paragraph>

<Paragraph number="182" type="verses" book="a4">
_နိက္ကုဟာ နိလ္လပါ ဓီရာ,_  
_အတ္ထဒ္ဓါ သုသမာဟိတာ;_  
_တေ ဝေ ဓမ္မေ ဝိရူဟန္တိ,_  
_သမ္မာသမ္ဗုဒ္ဓဒေသိတေ”တိ._  


</Paragraph>
</Division>

<Paragraph number="183" type="center" book="a4">
ဆဋ္ဌံ.
</Paragraph>