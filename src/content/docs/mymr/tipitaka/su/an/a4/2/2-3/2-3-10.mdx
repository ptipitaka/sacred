---
title: "2.3.10 ကမ္ဗောဇသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="80" book="a4" e="ch" v="15" p="394">

<Paragraph number="563" book="a4">
ဧကံ သမယံ ဘဂဝါ ကောသမ္ဗိယံ ဝိဟရတိ ဃောသိတာရာမေ. အထ ခေါ အာယသ္မာ အာနန္ဒော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ. ဧကမန္တံ နိသိန္နော ခေါ အာယသ္မာ အာနန္ဒော ဘဂဝန္တံ ဧတဒဝေါစ—
</Paragraph>

<Paragraph number="564" book="a4">
“ကော နု ခေါ, ဘန္တေ, ဟေတု ကော ပစ္စယော, ယေန မာတုဂါမော နေဝ သဘာယံ နိသီဒတိ, န ကမ္မန္တံ ပယောဇေတိ, န ကမ္ဗောဇံ ဂစ္ဆတီ”တိ? “ကောဓနော, အာနန္ဒ, မာတုဂါမော; ဣဿုကီ, အာနန္ဒ, မာတုဂါမော; မစ္ဆရီ, အာနန္ဒ, မာတုဂါမော; ဒုပ္ပညော, အာနန္ဒ, မာတုဂါမော—  အယံ ခေါ, အာနန္ဒ, ဟေတု အယံ ပစ္စယော, ယေန မာတုဂါမော နေဝ သဘာယံ နိသီဒတိ, န ကမ္မန္တံ ပယောဇေတိ, န ကမ္ဗောဇံ ဂစ္ဆတီ”တိ.

</Paragraph>
</Division>

<Paragraph number="565" type="center" book="a4">
ဒသမံ.



</Paragraph>

<Paragraph number="566" type="center" book="a4">
အပဏ္ဏကဝဂ္ဂေါ တတိယော.



</Paragraph>

<Paragraph number="567" type="center" book="a4">
တဿုဒ္ဒါနံ


</Paragraph>

<Paragraph number="568" type="verses" book="a4">
_ပဓာနံ ဒိဋ္ဌိသပ္ပုရိသ,_  
_ဝဓုကာ ဒွေ စ ဟောန္တိ အဂ္ဂါနိ;_  
_ကုသိနာရအစိန္တေယျာ,_  
_ဒက္ခိဏာ စ ဝဏိဇ္ဇာ ကမ္ဗောဇန္တိ._
</Paragraph>