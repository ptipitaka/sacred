---
title: "2.4.10 ခန္ဓသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="90" book="a4">

<Paragraph number="609" book="a4">
“စတ္တာရောမေ, ဘိက္ခဝေ, ပုဂ္ဂလာ သန္တော သံဝိဇ္ဇမာနာ လောကသ္မိံ. ကတမေ စတ္တာရော? သမဏမစလော, သမဏပုဏ္ဍရီကော, သမဏပဒုမော, သမဏေသု သမဏသုခုမာလော.
</Paragraph>

<Paragraph number="610" book="a4">
ကထဉ္စ, ဘိက္ခဝေ, ပုဂ္ဂလော သမဏမစလော ဟောတိ? ဣဓ, ဘိက္ခဝေ, ဘိက္ခု သေခေါ ဟောတိ အပ္ပတ္တမာနသော, အနုတ္တရံ ယောဂက္ခေမံ ပတ္ထယမာနော ဝိဟရတိ. ဧဝံ ခေါ, ဘိက္ခဝေ, ပုဂ္ဂလော သမဏမစလော ဟောတိ.
</Paragraph>

<Paragraph number="611" book="a4">
ကထဉ္စ, ဘိက္ခဝေ, ပုဂ္ဂလော သမဏပုဏ္ဍရီကော ဟောတိ? ဣဓ, ဘိက္ခဝေ, ဘိက္ခု ပဉ္စသု ဥပါဒါနက္ခန္ဓေသု ဥဒယဗ္ဗယာနုပဿီ ဝိဟရတိ—  ‘ဣတိ ရူပံ, ဣတိ ရူပဿ သမုဒယော, ဣတိ ရူပဿ အတ္ထင်္ဂမော; ဣတိ ဝေဒနာ …ပေ…  ဣတိ သညာ …ပေ…  ဣတိ သင်္ခါရာ …ပေ…  ဣတိ ဝိညာဏံ, ဣတိ ဝိညာဏဿ သမုဒယော, ဣတိ ဝိညာဏဿ အတ္ထင်္ဂမော’တိ; နော စ ခေါ အဋ္ဌ ဝိမောက္ခေ ကာယေန ဖုသိတွာ ဝိဟရတိ. ဧဝံ ခေါ, ဘိက္ခဝေ, ပုဂ္ဂလော သမဏပုဏ္ဍရီကော ဟောတိ.
</Paragraph>

<Paragraph number="612" book="a4">
ကထဉ္စ, ဘိက္ခဝေ, ပုဂ္ဂလော သမဏပဒုမော ဟောတိ? ဣဓ, ဘိက္ခဝေ, ဘိက္ခု ပဉ္စသု ဥပါဒါနက္ခန္ဓေသု ဥဒယဗ္ဗယာနုပဿီ ဝိဟရတိ—  ‘ဣတိ ရူပံ, ဣတိ ရူပဿ သမုဒယော, ဣတိ ရူပဿ အတ္ထင်္ဂမော; ဣတိ ဝေဒနာ …ပေ…  ဣတိ သညာ …ပေ…  ဣတိ သင်္ခါရာ …ပေ…  ဣတိ ဝိညာဏံ, ဣတိ ဝိညာဏဿ သမုဒယော, ဣတိ ဝိညာဏဿ အတ္ထင်္ဂမော’တိ; အဋ္ဌ စ ဝိမောက္ခေ ကာယေန ဖုသိတွာ ဝိဟရတိ. ဧဝံ ခေါ, ဘိက္ခဝေ, ပုဂ္ဂလော သမဏပဒုမော ဟောတိ.
</Paragraph>

<Paragraph number="613" book="a4">
ကထဉ္စ, ဘိက္ခဝေ, ပုဂ္ဂလော သမဏေသု သမဏသုခုမာလော ဟောတိ? ဣဓ, ဘိက္ခဝေ, ဘိက္ခု ယာစိတောဝ ဗဟုလံ စီဝရံ ပရိဘုဉ္ဇတိ, အပ္ပံ အယာစိတော …ပေ…  မမေဝ တံ, ဘိက္ခဝေ, သမ္မာ ဝဒမာနော ဝဒေယျ သမဏေသု သမဏသုခုမာလောတိ. ဣမေ ခေါ, ဘိက္ခဝေ, စတ္တာရော ပုဂ္ဂလာ သန္တော သံဝိဇ္ဇမာနာ လောကသ္မိန်”တိ.

</Paragraph>
</Division>

<Paragraph number="614" type="center" book="a4">
ဒသမံ.



</Paragraph>

<Paragraph number="615" type="center" book="a4">
မစလဝဂ္ဂေါ စတုတ္ထော.



</Paragraph>

<Paragraph number="616" type="center" book="a4">
တဿုဒ္ဒါနံ


</Paragraph>

<Paragraph number="617" type="verses" book="a4">
_ပါဏာတိပါတော စ မုသာ,_  
_အဝဏ္ဏကောဓတမောဏတာ;_  
_ပုတ္တော သံယောဇနဉ္စေဝ,_  
_ဒိဋ္ဌိ ခန္ဓေန တေ ဒသာတိ._
</Paragraph>