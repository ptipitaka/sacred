---
title: "1.1.7 သောဘနသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="7" book="a4">

<Paragraph number="44" book="a4">
“စတ္တာရောမေ, ဘိက္ခဝေ, ဝိယတ္တာ ဝိနီတာ ဝိသာရဒါ ဗဟုဿုတာ ဓမ္မဓရာ ဓမ္မာနုဓမ္မပ္ပဋိပန္နာ သံဃံ သောဘေန္တိ. ကတမေ စတ္တာရော? ဘိက္ခု, ဘိက္ခဝေ, ဝိယတ္တော ဝိနီတော ဝိသာရဒေါ ဗဟုဿုတော ဓမ္မဓရော ဓမ္မာနုဓမ္မပ္ပဋိပန္နော သံဃံ သောဘေတိ. ဘိက္ခုနီ, ဘိက္ခဝေ, ဝိယတ္တာ ဝိနီတာ ဝိသာရဒါ ဗဟုဿုတာ ဓမ္မဓရာ ဓမ္မာနုဓမ္မပ္ပဋိပန္နာ သံဃံ သောဘေတိ. ဥပါသကော, ဘိက္ခဝေ, ဝိယတ္တော ဝိနီတော ဝိသာရဒေါ ဗဟုဿုတော ဓမ္မဓရော ဓမ္မာနုဓမ္မပ္ပဋိပန္နော သံဃံ သောဘေတိ. ဥပါသိကာ, ဘိက္ခဝေ, ဝိယတ္တာ ဝိနီတာ ဝိသာရဒါ ဗဟုဿုတာ ဓမ္မဓရာ ဓမ္မာနုဓမ္မပ္ပဋိပန္နာ သံဃံ သောဘေတိ. ဣမေ ခေါ, ဘိက္ခဝေ, စတ္တာရော ဝိယတ္တာ ဝိနီတာ ဝိသာရဒါ ဗဟုဿုတာ ဓမ္မဓရာ ဓမ္မာနုဓမ္မပ္ပဋိပန္နာ သံဃံ သောဘေန္တီတိ.
</Paragraph>

<Paragraph number="45" type="verses" book="a4">
_ယော ဟောတိ ဝိယတ္တော စ ဝိသာရဒေါ စ,_  
_ဗဟုဿုတော ဓမ္မဓရော စ ဟောတိ;_  
_ဓမ္မဿ ဟောတိ အနုဓမ္မစာရီ,_  
_သ တာဒိသော ဝုစ္စတိ သံဃသောဘနော._  

</Paragraph>

<Paragraph number="46" type="verses" book="a4">
_ဘိက္ခု စ သီလသမ္ပန္နော,_  
_ဘိက္ခုနီ စ ဗဟုဿုတာ;_  
ဥပါသကော စ ယော သဒ္ဓေါ,_  
_ယာ စ သဒ္ဓါ ဥပါသိကာ;_  
_ဧတေ ခေါ သံဃံ သောဘေန္တိ,_  
_ဧတေ ဟိ သံဃသောဘနာ”တိ._  


</Paragraph>
</Division>

<Paragraph number="47" type="center" book="a4">
သတ္တမံ.
</Paragraph>