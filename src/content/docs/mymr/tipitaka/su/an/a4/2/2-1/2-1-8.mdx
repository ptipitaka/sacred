---
title: "2.1.8 သုဒတ္တသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="58" book="a4">

<Paragraph number="422" book="a4">
အထ ခေါ အနာထပိဏ္ဍိကော ဂဟပတိ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ. ဧကမန္တံ နိသိန္နံ ခေါ အနာထပိဏ္ဍိကံ ဂဟပတိံ ဘဂဝါ ဧတဒဝေါစ—
</Paragraph>

<Paragraph number="423" book="a4">
“ဘောဇနံ, ဂဟပတိ, ဒဒမာနော အရိယသာဝကော ပဋိဂ္ဂါဟကာနံ စတ္တာရိ ဌာနာနိ ဒေတိ. ကတမာနိ စတ္တာရိ? အာယုံ ဒေတိ, ဝဏ္ဏံ ဒေတိ, သုခံ ဒေတိ, ဗလံ ဒေတိ. အာယုံ ခေါ ပန ဒတွာ အာယုဿ ဘာဂီ ဟောတိ ဒိဗ္ဗဿ ဝါ မာနုသဿ ဝါ. ဝဏ္ဏံ ဒတွာ…  သုခံ ဒတွာ…  ဗလံ ဒတွာ ဗလဿ ဘာဂီ ဟောတိ ဒိဗ္ဗဿ ဝါ မာနုသဿ ဝါ. ဘောဇနံ, ဂဟပတိ, ဒဒမာနော အရိယသာဝကော ပဋိဂ္ဂါဟကာနံ ဣမာနိ စတ္တာရိ ဌာနာနိ ဒေတီတိ.
</Paragraph>

<Paragraph number="424" type="verses" book="a4">
_ယော သညတာနံ ပရဒတ္တဘောဇိနံ,_  
_ကာလေန သက္ကစ္စ ဒဒါတိ ဘောဇနံ;_  
_စတ္တာရိ ဌာနာနိ အနုပ္ပဝေစ္ဆတိ,_  
_အာယုဉ္စ ဝဏ္ဏဉ္စ သုခံ ဗလဉ္စ._  

</Paragraph>

<Paragraph number="425" type="verses" book="a4">
_သော အာယုဒါယီ ဝဏ္ဏဒါယီ,_  
_သုခံ ဗလံ ဒဒေါ နရော;_  
_ဒီဃာယု ယသဝါ ဟောတိ,_  
_ယတ္ထ ယတ္ထူပပဇ္ဇတီ”တိ._  


</Paragraph>
</Division>

<Paragraph number="426" type="center" book="a4">
အဋ္ဌမံ.
</Paragraph>