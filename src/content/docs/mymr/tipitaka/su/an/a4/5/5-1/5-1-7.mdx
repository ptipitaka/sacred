---
title: "5.1.7 ပဌမပါပဓမ္မသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="207" book="a4" e="ch" v="15" p="545">

<Paragraph number="1346" book="a4">
“ပါပဉ္စ ဝေါ, ဘိက္ခဝေ, ဒေသေဿာမိ, ပါပေန ပါပတရဉ္စ; ကလျာဏဉ္စ, ကလျာဏေန ကလျာဏတရဉ္စ. တံ သုဏာထ …ပေ… .
</Paragraph>

<Paragraph number="1347" book="a4">
ကတမော စ, ဘိက္ခဝေ, ပါပေါ? ဣဓ, ဘိက္ခဝေ, ဧကစ္စော ပါဏာတိပါတီ ဟောတိ …ပေ…  မိစ္ဆာဒိဋ္ဌိကော ဟောတိ. အယံ ဝုစ္စတိ, ဘိက္ခဝေ, ပါပေါ.
</Paragraph>

<Paragraph number="1348" book="a4">
ကတမော စ, ဘိက္ခဝေ, ပါပေန ပါပတရော? ဣဓ, ဘိက္ခဝေ, ဧကစ္စော အတ္တနာ စ ပါဏာတိပါတီ ဟောတိ, ပရဉ္စ ပါဏာတိပါတေ သမာဒပေတိ …ပေ…  အတ္တနာ စ မိစ္ဆာဒိဋ္ဌိကော ဟောတိ, ပရဉ္စ မိစ္ဆာဒိဋ္ဌိယာ သမာဒပေတိ. အယံ ဝုစ္စတိ, ဘိက္ခဝေ, ပါပေန ပါပတရော.
</Paragraph>

<Paragraph number="1349" book="a4">
ကတမော စ, ဘိက္ခဝေ, ကလျာဏော? ဣဓ, ဘိက္ခဝေ, ဧကစ္စော ပါဏာတိပါတာ ပဋိဝိရတော ဟောတိ …ပေ…  သမ္မာဒိဋ္ဌိကော ဟောတိ. အယံ ဝုစ္စတိ, ဘိက္ခဝေ, ကလျာဏော.
</Paragraph>

<Paragraph number="1350" book="a4">
“ကတမော စ, ဘိက္ခဝေ, ကလျာဏေန ကလျာဏတရော? ဣဓ, ဘိက္ခဝေ, ဧကစ္စော အတ္တနာ စ ပါဏာတိပါတာ ပဋိဝိရတော ဟောတိ, ပရဉ္စ ပါဏာတိပါတာ ဝေရမဏိယာ သမာဒပေတိ …ပေ…  အတ္တနာ စ သမ္မာဒိဋ္ဌိကော ဟောတိ, ပရဉ္စ သမ္မာဒိဋ္ဌိယာ သမာဒပေတိ. အယံ ဝုစ္စတိ, ဘိက္ခဝေ, ကလျာဏေန ကလျာဏတရော”တိ.

</Paragraph>
</Division>

<Paragraph number="1351" type="center" book="a4">
သတ္တမံ.
</Paragraph>