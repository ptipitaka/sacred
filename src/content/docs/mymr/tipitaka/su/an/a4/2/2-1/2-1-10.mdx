---
title: 2.1.10 ဂိဟိသာမီစိသုတ္တ
tableOfContents: false
sidebar:
  order: 10
type: tipitaka
basket: su
book: a4
review:
  current: review
  updated: '2025-10-23T09:13:25.315647'
  updated_by: ''
  notes: ''
  history:
  - state: review
    date: '2025-10-23T09:13:25.315647'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="60" book="a4" e="ch" v="15" p="376">

<Paragraph number="431" book="a4">
အထ ခေါ အနာထပိဏ္ဍိကော ဂဟပတိ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ. ဧကမန္တံ နိသိန္နံ ခေါ အနာထပိဏ္ဍိကံ ဂဟပတိံ ဘဂဝါ ဧတဒဝေါစ—
</Paragraph>

<Paragraph number="432" book="a4">
“စတူဟိ ခေါ, ဂဟပတိ, ဓမ္မေဟိ သမန္နာဂတော အရိယသာဝကော ဂိဟိသာမီစိပဋိပဒံ ပဋိပန္နော ဟောတိ ယသောပဋိလာဘိနိံ သဂ္ဂသံဝတ္တနိကံ. ကတမေဟိ စတူဟိ? ဣဓ, ဂဟပတိ, အရိယသာဝကော ဘိက္ခုသံဃံ ပစ္စုပဋ္ဌိတော ဟောတိ စီဝရေန, ဘိက္ခုသံဃံ ပစ္စုပဋ္ဌိတော ဟောတိ ပိဏ္ဍပါတေန, ဘိက္ခုသံဃံ ပစ္စုပဋ္ဌိတော ဟောတိ သေနာသနေန, ဘိက္ခုသံဃံ ပစ္စုပဋ္ဌိတော ဟောတိ ဂိလာနပ္ပစ္စယဘေသဇ္ဇပရိက္ခာရေန. ဣမေဟိ ခေါ, ဂဟပတိ, စတူဟိ ဓမ္မေဟိ သမန္နာဂတော အရိယသာဝကော ဂိဟိသာမီစိပဋိပဒံ ပဋိပန္နော ဟောတိ ယသောပဋိလာဘိနိံ သဂ္ဂသံဝတ္တနိကန္တိ.
</Paragraph>

<Paragraph number="433" type="verses" book="a4">
_ဂိဟိသာမီစိပဋိပဒံ,_  
_ပဋိပဇ္ဇန္တိ ပဏ္ဍိတာ;_  
_သမ္မဂ္ဂတေ သီလဝန္တေ,_  
_စီဝရေန ဥပဋ္ဌိတာ._  

</Paragraph>

<Paragraph number="434" type="verses" book="a4">
_ပိဏ္ဍပါတသယနေန,_  
_ဂိလာနပ္ပစ္စယေန စ;_  
_တေသံ ဒိဝါ စ ရတ္တော စ,_  
_သဒါ ပုညံ ပဝဍ္ဎတိ;_  
_သဂ္ဂဉ္စ ကမတိဋ္ဌာနံ,_  
_ကမ္မံ ကတွာန ဘဒ္ဒကန်”တိ._  


</Paragraph>
</Division>

<Paragraph number="435" type="center" book="a4">
ဒသမံ.



</Paragraph>

<Paragraph number="436" type="center" book="a4">
ပုညာဘိသန္ဒဝဂ္ဂေါ ပဌမော.



</Paragraph>

<Paragraph number="437" type="center" book="a4">
တဿုဒ္ဒါနံ


</Paragraph>

<Paragraph number="438" type="verses" book="a4">
_ဒွေ ပုညာဘိသန္ဒာ ဒွေ စ,_  
_သံဝါသာ သမဇီဝိနော;_  
_သုပ္ပဝါသာ သုဒတ္တော စ,_  
_ဘောဇနံ ဂိဟိသာမိစီတိ._
</Paragraph>