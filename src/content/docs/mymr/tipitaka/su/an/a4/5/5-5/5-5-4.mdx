---
title: 5.5.4 သေယျာသုတ္တ
tableOfContents: false
sidebar:
  order: 4
type: tipitaka
basket: su
book: a4
review:
  current: review
  updated: '2025-10-20T16:14:54.311249'
  updated_by: ''
  notes: ''
  history:
  - state: review
    date: '2025-10-20T16:14:54.311249'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="246" book="a4" e="ch" v="15" p="566">

<Paragraph number="1499" book="a4">
“စတဿော ဣမာ, ဘိက္ခဝေ, သေယျာ. ကတမာ စတဿော? ပေတသေယျာ, ကာမဘောဂိသေယျာ, သီဟသေယျာ, တထာဂတသေယျာ. ကတမာ စ, ဘိက္ခဝေ, ပေတသေယျာ? ယေဘုယျေန, ဘိက္ခဝေ, ပေတာ ဥတ္တာနာ သေန္တိ; အယံ ဝုစ္စတိ, ဘိက္ခဝေ, ပေတသေယျာ.
</Paragraph>

<Paragraph number="1500" book="a4">
ကတမာ စ, ဘိက္ခဝေ, ကာမဘောဂိသေယျာ? ယေဘုယျေန, ဘိက္ခဝေ, ကာမဘောဂီ ဝါမေန ပဿေန သေန္တိ; အယံ ဝုစ္စတိ, ဘိက္ခဝေ, ကာမဘောဂိသေယျာ.
</Paragraph>

<Paragraph number="1501" book="a4">
ကတမာ စ, ဘိက္ခဝေ, သီဟသေယျာ? သီဟော, ဘိက္ခဝေ, မိဂရာဇာ ဒက္ခိဏေန ပဿေန သေယျံ ကပ္ပေတိ, ပါဒေ ပါဒံ အစ္စာဓာယ, အန္တရသတ္ထိမှိ နင်္ဂုဋ္ဌံ အနုပက္ခိပိတွာ. သော ပဋိဗုဇ္ဈိတွာ ပုရိမံ ကာယံ အဗ္ဘုန္နာမေတွာ ပစ္ဆိမံ ကာယံ အနုဝိလောကေတိ. သစေ, ဘိက္ခဝေ, သီဟော မိဂရာဇာ ကိဉ္စိ ပဿတိ ကာယဿ ဝိက္ခိတ္တံ ဝါ ဝိသဋံ ဝါ, တေန, ဘိက္ခဝေ, သီဟော မိဂရာဇာ အနတ္တမနော ဟောတိ. သစေ ပန, ဘိက္ခဝေ, သီဟော မိဂရာဇာ န ကိဉ္စိ ပဿတိ ကာယဿ ဝိက္ခိတ္တံ ဝါ ဝိသဋံ ဝါ, တေန, ဘိက္ခဝေ, သီဟော မိဂရာဇာ အတ္တမနော ဟောတိ. အယံ ဝုစ္စတိ, ဘိက္ခဝေ, သီဟသေယျာ.
</Paragraph>

<Paragraph number="1502" book="a4">
ကတမာ စ, ဘိက္ခဝေ, တထာဂတသေယျာ? ဣဓ, ဘိက္ခဝေ, တထာဂတော ဝိဝိစ္စေဝ ကာမေဟိ …ပေ…  စတုတ္ထံ ဈာနံ ဥပသမ္ပဇ္ဇ ဝိဟရတိ. အယံ ဝုစ္စတိ, ဘိက္ခဝေ, တထာဂတသေယျာ. ဣမာ ခေါ, ဘိက္ခဝေ, စတဿော သေယျာ”တိ.

</Paragraph>
</Division>

<Paragraph number="1503" type="center" book="a4">
စတုတ္ထံ.
</Paragraph>