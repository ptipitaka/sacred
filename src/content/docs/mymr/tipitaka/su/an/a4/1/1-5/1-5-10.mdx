---
title: 1.5.10 ဥပက္ကိလေသသုတ္တ
tableOfContents: false
sidebar:
  order: 10
type: tipitaka
basket: su
book: a4
review:
  current: review
  updated: '2025-10-27T21:48:19.368502'
  updated_by: ''
  notes: ''
  history:
  - state: review
    date: '2025-10-27T21:48:19.368502'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="50" book="a4" e="ch" v="15" p="362">

<Paragraph number="346" book="a4">
“စတ္တာရောမေ, ဘိက္ခဝေ, စန္ဒိမသူရိယာနံ ဥပက္ကိလေသာ, ယေဟိ ဥပက္ကိလေသေဟိ ဥပက္ကိလိဋ္ဌာ စန္ဒိမသူရိယာ န တပန္တိ န ဘာသန္တိ န ဝိရောစန္တိ. ကတမေ စတ္တာရော? အဗ္ဘာ, ဘိက္ခဝေ, စန္ဒိမသူရိယာနံ ဥပက္ကိလေသာ, ယေန ဥပက္ကိလေသေန ဥပက္ကိလိဋ္ဌာ စန္ဒိမသူရိယာ န တပန္တိ န ဘာသန္တိ န ဝိရောစန္တိ.
</Paragraph>

<Paragraph number="347" book="a4">
မဟိကာ, ဘိက္ခဝေ, စန္ဒိမသူရိယာနံ ဥပက္ကိလေသာ, ယေန ဥပက္ကိလေသေန ဥပက္ကိလိဋ္ဌာ စန္ဒိမသူရိယာ န တပန္တိ န ဘာသန္တိ န ဝိရောစန္တိ.
</Paragraph>

<Paragraph number="348" book="a4">
ဓူမော ရဇော, ဘိက္ခဝေ, စန္ဒိမသူရိယာနံ ဥပက္ကိလေသော, ယေန ဥပက္ကိလေသေန ဥပက္ကိလိဋ္ဌာ စန္ဒိမသူရိယာ န တပန္တိ န ဘာသန္တိ န ဝိရောစန္တိ.
</Paragraph>

<Paragraph number="349" book="a4">
ရာဟု, ဘိက္ခဝေ, အသုရိန္ဒော စန္ဒိမသူရိယာနံ ဥပက္ကိလေသော, ယေန ဥပက္ကိလေသေန ဥပက္ကိလိဋ္ဌာ စန္ဒိမသူရိယာ န တပန္တိ န ဘာသန္တိ န ဝိရောစန္တိ. ဣမေ ခေါ, ဘိက္ခဝေ, စတ္တာရော စန္ဒိမသူရိယာနံ ဥပက္ကိလေသာ, ယေဟိ ဥပက္ကိလေသေဟိ ဥပက္ကိလိဋ္ဌာ စန္ဒိမသူရိယာ န တပန္တိ န ဘာသန္တိ န ဝိရောစန္တိ.
</Paragraph>

<Paragraph number="350" book="a4">
ဧဝမေဝံ ခေါ, ဘိက္ခဝေ, စတ္တာရောမေ သမဏဗြာဟ္မဏာနံ ဥပက္ကိလေသာ, ယေဟိ ဥပက္ကိလေသေဟိ ဥပက္ကိလိဋ္ဌာ ဧကေ သမဏဗြာဟ္မဏာ န တပန္တိ န ဘာသန္တိ န ဝိရောစန္တိ. ကတမေ စတ္တာရော? သန္တိ, ဘိက္ခဝေ, ဧကေ သမဏဗြာဟ္မဏာ သုရံ ပိဝန္တိ မေရယံ, သုရာမေရယပါနာ အပ္ပဋိဝိရတာ. အယံ, ဘိက္ခဝေ, ပဌမော သမဏဗြာဟ္မဏာနံ ဥပက္ကိလေသော, ယေန ဥပက္ကိလေသေန ဥပက္ကိလိဋ္ဌာ ဧကေ သမဏဗြာဟ္မဏာ န တပန္တိ န ဘာသန္တိ န ဝိရောစန္တိ.
</Paragraph>

<Paragraph number="351" book="a4">
သန္တိ, ဘိက္ခဝေ, ဧကေ သမဏဗြာဟ္မဏာ မေထုနံ ဓမ္မံ ပဋိသေဝန္တိ, မေထုနသ္မာ ဓမ္မာ အပ္ပဋိဝိရတာ. အယံ, ဘိက္ခဝေ, ဒုတိယော သမဏဗြာဟ္မဏာနံ ဥပက္ကိလေသော, ယေန ဥပက္ကိလေသေန ဥပက္ကိလိဋ္ဌာ ဧကေ သမဏဗြာဟ္မဏာ န တပန္တိ န ဘာသန္တိ န ဝိရောစန္တိ.
</Paragraph>

<Paragraph number="352" book="a4">
သန္တိ, ဘိက္ခဝေ, ဧကေ သမဏဗြာဟ္မဏာ ဇာတရူပရဇတံ သာဒိယန္တိ, ဇာတရူပရဇတပဋိဂ္ဂဟဏာ အပ္ပဋိဝိရတာ. အယံ, ဘိက္ခဝေ, တတိယော သမဏဗြာဟ္မဏာနံ ဥပက္ကိလေသော, ယေန ဥပက္ကိလေသေန ဥပက္ကိလိဋ္ဌာ ဧကေ သမဏဗြာဟ္မဏာ န တပန္တိ န ဘာသန္တိ န ဝိရောစန္တိ.
</Paragraph>

<Paragraph number="353" book="a4">
သန္တိ, ဘိက္ခဝေ, ဧကေ သမဏဗြာဟ္မဏာ မိစ္ဆာဇီဝေန ဇီဝန္တိ, မိစ္ဆာဇီဝါ အပ္ပဋိဝိရတာ. အယံ, ဘိက္ခဝေ, စတုတ္ထော သမဏဗြာဟ္မဏာနံ ဥပက္ကိလေသော, ယေန ဥပက္ကိလေသေန ဥပက္ကိလိဋ္ဌာ ဧကေ သမဏဗြာဟ္မဏာ န တပန္တိ န ဘာသန္တိ န ဝိရောစန္တိ. ဣမေ ခေါ, ဘိက္ခဝေ, စတ္တာရော သမဏဗြာဟ္မဏာနံ ဥပက္ကိလေသာ, ယေဟိ ဥပက္ကိလေသေဟိ ဥပက္ကိလိဋ္ဌာ ဧကေ သမဏဗြာဟ္မဏာ န တပန္တိ န ဘာသန္တိ န ဝိရောစန္တီတိ.
</Paragraph>

<Paragraph number="354" type="verses" book="a4">
_ရာဂဒေါသပရိက္ကိဋ္ဌာ,_  
_ဧကေ သမဏဗြာဟ္မဏာ;_  
_အဝိဇ္ဇာနိဝုတာ ပေါသာ,_  
_ပိယရူပါဘိနန္ဒိနော._  

</Paragraph>

<Paragraph number="355" type="verses" book="a4">
_သုရံ ပိဝန္တိ မေရယံ,_  
_ပဋိသေဝန္တိ မေထုနံ;_  
_ရဇတံ ဇာတရူပဉ္စ,_  
_သာဒိယန္တိ အဝိဒ္ဒသူ;_  
_မိစ္ဆာဇီဝေန ဇီဝန္တိ,_  
_ဧကေ သမဏဗြာဟ္မဏာ._  

</Paragraph>

<Paragraph number="356" type="verses" book="a4">
_ဧတေ ဥပက္ကိလေသာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ယေဟိ ဥပက္ကိလေသေဟိ,_  
_ဧကေ သမဏဗြာဟ္မဏာ;_  
_န တပန္တိ န ဘာသန္တိ,_  
_အသုဒ္ဓါ သရဇာ မဂါ._  

</Paragraph>

<Paragraph number="357" type="verses" book="a4">
_အန္ဓကာရေန ဩနဒ္ဓါ,_  
_တဏှာဒါသာ သနေတ္တိကာ;_  
_ဝဍ္ဎေန္တိ ကဋသိံ ဃောရံ,_  
_အာဒိယန္တိ ပုနဗ္ဘဝန်”တိ._  


</Paragraph>
</Division>

<Paragraph number="358" type="center" book="a4">
ဒသမံ.



</Paragraph>

<Paragraph number="359" type="center" book="a4">
ရောဟိတဿဝဂ္ဂေါ ပဉ္စမော.



</Paragraph>

<Paragraph number="360" type="center" book="a4">
တဿုဒ္ဒါနံ


</Paragraph>

<Paragraph number="361" type="verses" book="a4">
_သမာဓိပဉှာ ဒွေ ကောဓာ,_  
_ရောဟိတဿာပရေ ဒုဝေ;_  
_သုဝိဒူရဝိသာခဝိပလ္လာသာ,_  
ဥပက္ကိလေသေန တေ ဒသာတိ._  


</Paragraph>

<Paragraph number="362" type="center" book="a4">
ပဌမော ပဏ္ဏာသကော သမတ္တော.
</Paragraph>