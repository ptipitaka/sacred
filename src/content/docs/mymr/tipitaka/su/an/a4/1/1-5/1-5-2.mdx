---
title: 1.5.2 ပဉှဗျာကရဏသုတ္တ
tableOfContents: false
sidebar:
  order: 2
type: tipitaka
basket: su
book: a4
review:
  current: review
  updated: '2025-10-20T16:14:53.444983'
  updated_by: ''
  notes: ''
  history:
  - state: review
    date: '2025-10-20T16:14:53.444983'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="42" book="a4" e="ch" v="15" p="355">

<Paragraph number="296" book="a4">
“စတ္တာရိမာနိ, ဘိက္ခဝေ, ပဉှဗျာကရဏာနိ. ကတမာနိ စတ္တာရိ? အတ္ထိ, ဘိက္ခဝေ, ပဉှော ဧကံသဗျာကရဏီယော; အတ္ထိ, ဘိက္ခဝေ, ပဉှော ဝိဘဇ္ဇဗျာကရဏီယော; အတ္ထိ, ဘိက္ခဝေ, ပဉှော ပဋိပုစ္ဆာဗျာကရဏီယော; အတ္ထိ, ဘိက္ခဝေ, ပဉှော ဌပနီယော. ဣမာနိ ခေါ, ဘိက္ခဝေ, စတ္တာရိ ပဉှဗျာကရဏာနီတိ.
</Paragraph>

<Paragraph number="297" type="verses" book="a4">
_ဧကံသဝစနံ ဧကံ,_  
_ဝိဘဇ္ဇဝစနာပရံ;_  
_တတိယံ ပဋိပုစ္ဆေယျ,_  
_စတုတ္ထံ ပန ဌာပယေ._  

</Paragraph>

<Paragraph number="298" type="verses" book="a4">
_ယော စ တေသံ တတ္ထ တတ္ထ,_  
_ဇာနာတိ အနုဓမ္မတံ;_  
_စတုပဉှဿ ကုသလော,_  
_အာဟု ဘိက္ခုံ တထာဝိဓံ._  

</Paragraph>

<Paragraph number="299" type="verses" book="a4">
_ဒုရာသဒေါ ဒုပ္ပသဟော,_  
_ဂမ္ဘီရော ဒုပ္ပဓံသိယော;_  
_အထော အတ္ထေ အနတ္ထေ စ,_  
ဥဘယဿ ဟောတိ ကောဝိဒေါ._  

</Paragraph>

<Paragraph number="300" type="verses" book="a4">
_အနတ္ထံ ပရိဝဇ္ဇေတိ,_  
_အတ္ထံ ဂဏှာတိ ပဏ္ဍိတော;_  
_အတ္ထာဘိသမယာ ဓီရော,_  
_ပဏ္ဍိတောတိ ပဝုစ္စတီ”တိ._  


</Paragraph>
</Division>

<Paragraph number="301" type="center" book="a4">
ဒုတိယံ.
</Paragraph>