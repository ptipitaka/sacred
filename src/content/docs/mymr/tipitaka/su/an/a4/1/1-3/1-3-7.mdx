---
title: "1.3.7 သန္တုဋ္ဌိသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="27" book="a4" e="ch" v="15">

<Paragraph number="184" book="a4">
“စတ္တာရိမာနိ, ဘိက္ခဝေ, အပ္ပါနိ စ သုလဘာနိ စ, တာနိ စ အနဝဇ္ဇာနိ. ကတမာနိ စတ္တာရိ? ပံသုကူလံ, ဘိက္ခဝေ, စီဝရာနံ အပ္ပဉ္စ သုလဘဉ္စ, တဉ္စ အနဝဇ္ဇံ. ပိဏ္ဍိယာလောပေါ, ဘိက္ခဝေ, ဘောဇနာနံ အပ္ပဉ္စ သုလဘဉ္စ, တဉ္စ အနဝဇ္ဇံ. ရုက္ခမူလံ, ဘိက္ခဝေ, သေနာသနာနံ အပ္ပဉ္စ သုလဘဉ္စ, တဉ္စ အနဝဇ္ဇံ. ပူတိမုတ္တံ, ဘိက္ခဝေ, ဘေသဇ္ဇာနံ အပ္ပဉ္စ သုလဘဉ္စ, တဉ္စ အနဝဇ္ဇံ. ဣမာနိ ခေါ, ဘိက္ခဝေ, စတ္တာရိ အပ္ပါနိ စ သုလဘာနိ စ, တာနိ စ အနဝဇ္ဇာနိ. ယတော ခေါ, ဘိက္ခဝေ, ဘိက္ခု အပ္ပေန စ တုဋ္ဌော ဟောတိ သုလဘေန စ, ဣဒမဿာဟံ အညတရံ သာမညင်္ဂန္တိ ဝဒါမီတိ.
</Paragraph>

<Paragraph number="185" type="verses" book="a4">
_အနဝဇ္ဇေန တုဋ္ဌဿ,_  
_အပ္ပေန သုလဘေန စ;_  
_န သေနာသနမာရဗ္ဘ,_  
_စီဝရံ ပါနဘောဇနံ;_  
_ဝိဃာတော ဟောတိ စိတ္တဿ,_  
_ဒိသာ နပ္ပဋိဟညတိ._  

</Paragraph>

<Paragraph number="186" type="verses" book="a4">
_ယေ စဿ ဓမ္မာ အက္ခာတာ,_  
_သာမညဿာနုလောမိကာ;_  
_အဓိဂ္ဂဟိတာ တုဋ္ဌဿ,_  
_အပ္ပမတ္တဿ သိက္ခတော”တိ._  


</Paragraph>
</Division>

<Paragraph number="187" type="center" book="a4">
သတ္တမံ.
</Paragraph>