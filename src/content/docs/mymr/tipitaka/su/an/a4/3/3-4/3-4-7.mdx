---
title: "3.4.7 ဒုတိယသီလသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="137" book="a4" e="ch" v="15" p="453">

<Paragraph number="861" book="a4">
“စတ္တာရောမေ, ဘိက္ခဝေ, ပုဂ္ဂလာ သန္တော သံဝိဇ္ဇမာနာ လောကသ္မိံ. ကတမေ စတ္တာရော? ဣဓ, ဘိက္ခဝေ, ဧကစ္စော ပုဂ္ဂလော န သီလဂရု ဟောတိ န သီလာဓိပတေယျော, န သမာဓိဂရု ဟောတိ န သမာဓာဓိပတေယျော, န ပညာဂရု ဟောတိ န ပညာဓိပတေယျော.
</Paragraph>

<Paragraph number="862" book="a4">
ဣဓ ပန, ဘိက္ခဝေ, ဧကစ္စော ပုဂ္ဂလော သီလဂရု ဟောတိ သီလာဓိပတေယျော, န သမာဓိဂရု ဟောတိ န သမာဓာဓိပတေယျော, န ပညာဂရု ဟောတိ န ပညာဓိပတေယျော.
</Paragraph>

<Paragraph number="863" book="a4">
ဣဓ ပန, ဘိက္ခဝေ, ဧကစ္စော ပုဂ္ဂလော သီလဂရု ဟောတိ သီလာဓိပတေယျော, သမာဓိဂရု ဟောတိ သမာဓာဓိပတေယျော, န ပညာဂရု ဟောတိ န ပညာဓိပတေယျော.
</Paragraph>

<Paragraph number="864" book="a4">
ဣဓ ပန, ဘိက္ခဝေ, ဧကစ္စော ပုဂ္ဂလော သီလဂရု ဟောတိ သီလာဓိပတေယျော, သမာဓိဂရု ဟောတိ သမာဓာဓိပတေယျော, ပညာဂရု ဟောတိ ပညာဓိပတေယျော. ဣမေ ခေါ, ဘိက္ခဝေ, စတ္တာရော ပုဂ္ဂလာ သန္တော သံဝိဇ္ဇမာနာ လောကသ္မိန်”တိ.

</Paragraph>
</Division>

<Paragraph number="865" type="center" book="a4">
သတ္တမံ.
</Paragraph>