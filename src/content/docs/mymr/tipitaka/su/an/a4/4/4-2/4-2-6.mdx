---
title: "4.2.6 ဥဘယသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="166" book="a4">

<Paragraph number="980" book="a4">
“စတဿော ဣမာ, ဘိက္ခဝေ, ပဋိပဒါ. ကတမာ စတဿော? ဒုက္ခာ ပဋိပဒါ ဒန္ဓာဘိညာ, ဒုက္ခာ ပဋိပဒါ ခိပ္ပါဘိညာ, သုခါ ပဋိပဒါ ဒန္ဓာဘိညာ, သုခါ ပဋိပဒါ ခိပ္ပါဘိညာ.
</Paragraph>

<Paragraph number="981" book="a4">
တတြ, ဘိက္ခဝေ, ယာယံ ပဋိပဒါ ဒုက္ခာ ဒန္ဓာဘိညာ, အယံ, ဘိက္ခဝေ, ပဋိပဒါ ဥဘယေနေဝ ဟီနာ အက္ခာယတိ. ယမ္ပာယံ ပဋိပဒါ ဒုက္ခာ, ဣမိနာပါယံ ဟီနာ အက္ခာယတိ; ယမ္ပာယံ ပဋိပဒါ ဒန္ဓာ, ဣမိနာပါယံ ဟီနာ အက္ခာယတိ. အယံ, ဘိက္ခဝေ, ပဋိပဒါ ဥဘယေနေဝ ဟီနာ အက္ခာယတိ.
</Paragraph>

<Paragraph number="982" book="a4">
တတြ, ဘိက္ခဝေ, ယာယံ ပဋိပဒါ ဒုက္ခာ ခိပ္ပါဘိညာ, အယံ, ဘိက္ခဝေ, ပဋိပဒါ ဒုက္ခတ္တာ ဟီနာ အက္ခာယတိ.
</Paragraph>

<Paragraph number="983" book="a4">
တတြ, ဘိက္ခဝေ, ယာယံ ပဋိပဒါ သုခါ ဒန္ဓာဘိညာ, အယံ, ဘိက္ခဝေ, ပဋိပဒါ ဒန္ဓတ္တာ ဟီနာ အက္ခာယတိ.
</Paragraph>

<Paragraph number="984" book="a4">
တတြ, ဘိက္ခဝေ, ယာယံ ပဋိပဒါ သုခါ ခိပ္ပါဘိညာ, အယံ, ဘိက္ခဝေ, ပဋိပဒါ ဥဘယေနေဝ ပဏီတာ အက္ခာယတိ. ယမ္ပာယံ ပဋိပဒါ သုခါ, ဣမိနာပါယံ ပဏီတာ အက္ခာယတိ; ယမ္ပာယံ ပဋိပဒါ ခိပ္ပါ, ဣမိနာပါယံ ပဏီတာ အက္ခာယတိ. အယံ, ဘိက္ခဝေ, ပဋိပဒါ ဥဘယေနေဝ ပဏီတာ အက္ခာယတိ. ဣမာ ခေါ, ဘိက္ခဝေ, စတဿော ပဋိပဒါ”တိ.

</Paragraph>
</Division>

<Paragraph number="985" type="center" book="a4">
ဆဋ္ဌံ.
</Paragraph>