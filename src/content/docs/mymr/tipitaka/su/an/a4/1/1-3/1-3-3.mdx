---
title: 1.3.3 လောကသုတ္တ
tableOfContents: false
sidebar:
  order: 3
type: tipitaka
basket: su
book: a4
review:
  current: review
  updated: '2025-10-27T21:48:18.924972'
  updated_by: ''
  notes: ''
  history:
  - state: review
    date: '2025-10-27T21:48:18.924972'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="23" book="a4" e="ch" v="15" p="331">

<Paragraph number="153" book="a4">
“လောကော, ဘိက္ခဝေ, တထာဂတေန အဘိသမ္ဗုဒ္ဓေါ. လောကသ္မာ တထာဂတော ဝိသံယုတ္တော. လောကသမုဒယော, ဘိက္ခဝေ, တထာဂတေန အဘိသမ္ဗုဒ္ဓေါ. လောကသမုဒယော တထာဂတဿ ပဟီနော. လောကနိရောဓော, ဘိက္ခဝေ, တထာဂတေန အဘိသမ္ဗုဒ္ဓေါ. လောကနိရောဓော တထာဂတဿ သစ္ဆိကတော. လောကနိရောဓဂါမိနီ ပဋိပဒါ, ဘိက္ခဝေ, တထာဂတေန အဘိသမ္ဗုဒ္ဓါ. လောကနိရောဓဂါမိနီ ပဋိပဒါ တထာဂတဿ ဘာဝိတာ.
</Paragraph>

<Paragraph number="154" book="a4">
ယံ, ဘိက္ခဝေ, သဒေဝကဿ လောကဿ သမာရကဿ သဗြဟ္မကဿ သဿမဏဗြာဟ္မဏိယာ ပဇာယ သဒေဝမနုဿာယ ဒိဋ္ဌံ သုတံ မုတံ ဝိညာတံ ပတ္တံ ပရိယေသိတံ အနုဝိစရိတံ မနသာ, သဗ္ဗံ တံ တထာဂတေန အဘိသမ္ဗုဒ္ဓံ. တသ္မာ ‘တထာဂတော’တိ ဝုစ္စတိ.
</Paragraph>

<Paragraph number="155" book="a4">
ယဉ္စ, ဘိက္ခဝေ, ရတ္တိံ တထာဂတော အနုတ္တရံ သမ္မာသမ္ဗောဓိံ အဘိသမ္ဗုဇ္ဈတိ ယဉ္စ ရတ္တိံ အနုပါဒိသေသာယ နိဗ္ဗာနဓာတုယာ ပရိနိဗ္ဗာယတိ, ယံ ဧတသ္မိံ အန္တရေ ဘာသတိ လပတိ နိဒ္ဒိသတိ သဗ္ဗံ တံ တထေဝ ဟောတိ, နော အညထာ. တသ္မာ ‘တထာဂတော’တိ ဝုစ္စတိ.
</Paragraph>

<Paragraph number="156" book="a4">
ယထာဝါဒီ, ဘိက္ခဝေ, တထာဂတော တထာကာရီ, ယထာကာရီ တထာဝါဒီ. ဣတိ ယထာဝါဒီ တထာကာရီ, ယထာကာရီ တထာဝါဒီ. တသ္မာ ‘တထာဂတော’တိ ဝုစ္စတိ.
</Paragraph>

<Paragraph number="157" book="a4">
သဒေဝကေ, ဘိက္ခဝေ, လောကေ သမာရကေ သဗြဟ္မကေ သဿမဏဗြာဟ္မဏိယာ ပဇာယ သဒေဝမနုဿာယ တထာဂတော အဘိဘူ အနဘိဘူတော အညဒတ္ထု ဒသော ဝသဝတ္တီ. တသ္မာ ‘တထာဂတော’တိ ဝုစ္စတိ.
</Paragraph>

<Paragraph number="158" type="verses" book="a4">
_သဗ္ဗံ လောကံ အဘိညာယ,_  
_သဗ္ဗံ လောကေ ယထာတထံ;_  
_သဗ္ဗံ လောကံ ဝိသံယုတ္တော,_  
_သဗ္ဗလောကေ အနူပယော._  

</Paragraph>

<Paragraph number="159" type="verses" book="a4">
_သ ဝေ သဗ္ဗာဘိဘူ ဓီရော,_  
_သဗ္ဗဂန္ထပ္ပမောစနော;_  
_ဖုဋ္ဌ’ဿ ပရမာ သန္တိ,_  
_နိဗ္ဗာနံ အကုတောဘယံ._  

</Paragraph>

<Paragraph number="160" type="verses" book="a4">
_ဧသ ခီဏာသဝေါ ဗုဒ္ဓေါ,_  
_အနီဃော ဆိန္နသံသယော;_  
_သဗ္ဗကမ္မက္ခယံ ပတ္တော,_  
_ဝိမုတ္တော ဥပဓိသင်္ခယေ._  

</Paragraph>

<Paragraph number="161" type="verses" book="a4">
_ဧသ သော ဘဂဝါ ဗုဒ္ဓေါ,_  
_ဧသ သီဟော အနုတ္တရော;_  
_သဒေဝကဿ လောကဿ,_  
_ဗြဟ္မစက္ကံ ပဝတ္တယီ._  

</Paragraph>

<Paragraph number="162" type="verses" book="a4">
ဣတိ ဒေဝါ မနုဿာ စ,_  
_ယေ ဗုဒ္ဓံ သရဏံ ဂတာ;_  
_သင်္ဂမ္မ တံ နမဿန္တိ,_  
_မဟန္တံ ဝီတသာရဒံ._  

</Paragraph>

<Paragraph number="163" type="verses" book="a4">
_ဒန္တော ဒမယတံ သေဋ္ဌော,_  
_သန္တော သမယတံ ဣသိ;_  
_မုတ္တော မောစယတံ အဂ္ဂေါ,_  
_တိဏ္ဏော တာရယတံ ဝရော._  

</Paragraph>

<Paragraph number="164" type="verses" book="a4">
ဣတိ ဟေတံ နမဿန္တိ,_  
_မဟန္တံ ဝီတသာရဒံ;_  
_သဒေဝကသ္မိံ လောကသ္မိံ,_  
_နတ္ထိ မေ ပဋိပုဂ္ဂလော”တိ._  


</Paragraph>
</Division>

<Paragraph number="165" type="center" book="a4">
တတိယံ.
</Paragraph>