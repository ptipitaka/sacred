---
title: 2.2.7 အဟိရာဇသုတ္တ
tableOfContents: false
sidebar:
  order: 7
type: tipitaka
basket: su
book: a4
review:
  current: review
  updated: '2025-10-27T21:48:20.519127'
  updated_by: ''
  notes: ''
  history:
  - state: review
    date: '2025-10-27T21:48:20.519127'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="67" book="a4" e="ch" v="15" p="383">

<Paragraph number="489" book="a4">
ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန သာဝတ္ထိယံ အညတရော ဘိက္ခု အဟိနာ ဒဋ္ဌော ကာလင်္ကတော ဟောတိ. အထ ခေါ သမ္ဗဟုလာ ဘိက္ခူ ယေန ဘဂဝါ တေနုပသင်္ကမိံသု; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိံသု. ဧကမန္တံ နိသိန္နာ ခေါ တေ ဘိက္ခူ ဘဂဝန္တံ ဧတဒဝေါစုံ—  “ဣဓ, ဘန္တေ, သာဝတ္ထိယံ အညတရော ဘိက္ခု အဟိနာ ဒဋ္ဌော ကာလင်္ကတော”တိ.
</Paragraph>

<Paragraph number="490" book="a4">
“န ဟိ နူန သော, ဘိက္ခဝေ, ဘိက္ခု စတ္တာရိ အဟိရာဇကုလာနိ မေတ္တေန စိတ္တေန ဖရိ. သစေ ဟိ သော, ဘိက္ခဝေ, ဘိက္ခု စတ္တာရိ အဟိရာဇကုလာနိ မေတ္တေန စိတ္တေန ဖရေယျ, န ဟိ သော, ဘိက္ခဝေ, ဘိက္ခု အဟိနာ ဒဋ္ဌော ကာလံ ကရေယျ.
</Paragraph>

<Paragraph number="491" book="a4">
ကတမာနိ စတ္တာရိ? ဝိရူပက္ခံ အဟိရာဇကုလံ, ဧရာပထံ အဟိရာဇကုလံ, ဆဗျာပုတ္တံ အဟိရာဇကုလံ, ကဏှာဂေါတမကံ အဟိရာဇကုလံ. န ဟိ နူန သော, ဘိက္ခဝေ, ဘိက္ခု ဣမာနိ စတ္တာရိ အဟိရာဇကုလာနိ မေတ္တေန စိတ္တေန ဖရိ. သစေ ဟိ သော, ဘိက္ခဝေ, ဘိက္ခု ဣမာနိ စတ္တာရိ အဟိရာဇကုလာနိ မေတ္တေန စိတ္တေန ဖရေယျ, န ဟိ သော, ဘိက္ခဝေ, ဘိက္ခု အဟိနာ ဒဋ္ဌော ကာလံ ကရေယျ.
</Paragraph>

<Paragraph number="492" book="a4">
အနုဇာနာမိ, ဘိက္ခဝေ, ဣမာနိ စတ္တာရိ အဟိရာဇကုလာနိ မေတ္တေန စိတ္တေန ဖရိတုံ အတ္တဂုတ္တိယာ အတ္တရက္ခာယ အတ္တပရိတ္တာယာတိ.
</Paragraph>

<Paragraph number="493" type="verses" book="a4">
_ဝိရူပက္ခေဟိ မေ မေတ္တံ,_  
_မေတ္တံ ဧရာပထေဟိ မေ;_  
_ဆဗျာပုတ္တေဟိ မေ မေတ္တံ,_  
_မေတ္တံ ကဏှာဂေါတမကေဟိ စ._  

</Paragraph>

<Paragraph number="494" type="verses" book="a4">
_အပါဒကေဟိ မေ မေတ္တံ,_  
_မေတ္တံ ဒွိပါဒကေဟိ မေ;_  
_စတုပ္ပဒေဟိ မေ မေတ္တံ,_  
_မေတ္တံ ဗဟုပ္ပဒေဟိ မေ._  

</Paragraph>

<Paragraph number="495" type="verses" book="a4">
_မာ မံ အပါဒကော ဟိံသိ,_  
_မာ မံ ဟိံသိ ဒွိပါဒကော;_  
_မာ မံ စတုပ္ပဒေါ ဟိံသိ,_  
_မာ မံ ဟိံသိ ဗဟုပ္ပဒေါ._  

</Paragraph>

<Paragraph number="496" type="verses" book="a4">
_သဗ္ဗေ သတ္တာ သဗ္ဗေ ပါဏာ,_  
_သဗ္ဗေ ဘူတာ စ ကေဝလာ;_  
_သဗ္ဗေ ဘဒြာနိ ပဿန္တု,_  
_မာ ကဉ္စိ ပါပမာဂမာ._  

</Paragraph>

<Paragraph number="497" type="verses" book="a4">
_အပ္ပမာဏော ဗုဒ္ဓေါ,_  
_အပ္ပမာဏော ဓမ္မော;_  
_အပ္ပမာဏော သံဃော,_  
_ပမာဏဝန္တာနိ သရီသပါနိ._  

</Paragraph>

<Paragraph number="498" type="verses" book="a4">
_အဟိဝိစ္ဆိကာ သတပဒီ,_  
ဥဏ္ဏနာဘီ သရဗူ မူသိကာ;_  
_ကတာ မေ ရက္ခာ ကတာ မေ ပရိတ္တာ,_  
_ပဋိက္ကမန္တု ဘူတာနိ;_  
_သောဟံ နမော ဘဂဝတော,_  
_နမော သတ္တန္နံ သမ္မာသမ္ဗုဒ္ဓါနန်”တိ._  


</Paragraph>
</Division>

<Paragraph number="499" type="center" book="a4">
သတ္တမံ.
</Paragraph>