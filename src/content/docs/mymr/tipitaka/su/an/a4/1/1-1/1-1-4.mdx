---
title: 1.1.4 ဒုတိယခတသုတ္တ
tableOfContents: false
sidebar:
  order: 4
type: tipitaka
basket: su
book: a4
review:
  current: review
  updated: '2025-10-23T09:13:25.127743'
  updated_by: ''
  notes: ''
  history:
  - state: review
    date: '2025-10-23T09:13:25.127743'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="4" book="a4" e="ch" v="15" p="310">

<Paragraph number="18" book="a4">
“စတူသု, ဘိက္ခဝေ, မိစ္ဆာ ပဋိပဇ္ဇမာနော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ သာဝဇ္ဇော စ ဟောတိ သာနုဝဇ္ဇော စ ဝိညူနံ, ဗဟုဉ္စ အပုညံ ပသဝတိ. ကတမေသု စတူသု? မာတရိ, ဘိက္ခဝေ, မိစ္ဆာ ပဋိပဇ္ဇမာနော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ, သာဝဇ္ဇော စ ဟောတိ သာနုဝဇ္ဇော စ ဝိညူနံ, ဗဟုဉ္စ အပုညံ ပသဝတိ. ပိတရိ, ဘိက္ခဝေ, မိစ္ဆာ ပဋိပဇ္ဇမာနော …ပေ…  တထာဂတေ, ဘိက္ခဝေ, မိစ္ဆာ ပဋိပဇ္ဇမာနော …ပေ…  တထာဂတသာဝကေ, ဘိက္ခဝေ, မိစ္ဆာ ပဋိပဇ္ဇမာနော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ, သာဝဇ္ဇော စ ဟောတိ သာနုဝဇ္ဇော စ ဝိညူနံ, ဗဟုဉ္စ အပုညံ ပသဝတိ. ဣမေသု ခေါ, ဘိက္ခဝေ, စတူသု မိစ္ဆာ ပဋိပဇ္ဇမာနော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ, သာဝဇ္ဇော စ ဟောတိ သာနုဝဇ္ဇော စ ဝိညူနံ, ဗဟုဉ္စ အပုညံ ပသဝတိ.
</Paragraph>

<Paragraph number="19" book="a4">
စတူသု, ဘိက္ခဝေ, သမ္မာ ပဋိပဇ္ဇမာနော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ, အနဝဇ္ဇော စ ဟောတိ အနနုဝဇ္ဇော စ ဝိညူနံ, ဗဟုဉ္စ ပုညံ ပသဝတိ. ကတမေသု စတူသု? မာတရိ, ဘိက္ခဝေ, သမ္မာ ပဋိပဇ္ဇမာနော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ, အနဝဇ္ဇော စ ဟောတိ အနနုဝဇ္ဇော စ ဝိညူနံ, ဗဟုဉ္စ ပုညံ ပသဝတိ. ပိတရိ, ဘိက္ခဝေ, သမ္မာ ပဋိပဇ္ဇမာနော …ပေ…  တထာဂတေ, ဘိက္ခဝေ, သမ္မာ ပဋိပဇ္ဇမာနော …ပေ…  တထာဂတသာဝကေ, ဘိက္ခဝေ, သမ္မာ ပဋိပဇ္ဇမာနော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ, အနဝဇ္ဇော စ ဟောတိ အနနုဝဇ္ဇော စ ဝိညူနံ, ဗဟုဉ္စ ပုညံ ပသဝတိ. ဣမေသု ခေါ, ဘိက္ခဝေ, စတူသု သမ္မာ ပဋိပဇ္ဇမာနော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ, အနဝဇ္ဇော စ ဟောတိ အနနုဝဇ္ဇော စ ဝိညူနံ, ဗဟုဉ္စ ပုညံ ပသဝတီတိ.
</Paragraph>

<Paragraph number="20" type="verses" book="a4">
_မာတရိ ပိတရိ စာပိ,_  
_ယော မိစ္ဆာ ပဋိပဇ္ဇတိ;_  
_တထာဂတေ ဝါ သမ္ဗုဒ္ဓေ,_  
_အထ ဝါ တဿ သာဝကေ;_  
_ဗဟုဉ္စ သော ပသဝတိ,_  
_အပုညံ တာဒိသော နရော._  

</Paragraph>

<Paragraph number="21" type="verses" book="a4">
_တာယ နံ အဓမ္မစရိယာယ,_  
_မာတာပိတူသု ပဏ္ဍိတာ;_  
ဣဓေဝ နံ ဂရဟန္တိ,_  
_ပေစ္စာပါယဉ္စ ဂစ္ဆတိ._  

</Paragraph>

<Paragraph number="22" type="verses" book="a4">
_မာတရိ ပိတရိ စာပိ,_  
_ယော သမ္မာ ပဋိပဇ္ဇတိ;_  
_တထာဂတေ ဝါ သမ္ဗုဒ္ဓေ,_  
_အထ ဝါ တဿ သာဝကေ;_  
_ဗဟုဉ္စ သော ပသဝတိ,_  
_ပုညံ ဧတာဒိသော နရော._  

</Paragraph>

<Paragraph number="23" type="verses" book="a4">
_တာယ နံ ဓမ္မစရိယာယ,_  
_မာတာပိတူသု ပဏ္ဍိတာ;_  
ဣဓေဝ နံ ပသံသန္တိ,_  
_ပေစ္စ သဂ္ဂေ ပမောဒတီ”တိ._  


</Paragraph>
</Division>

<Paragraph number="24" type="center" book="a4">
စတုတ္ထံ.
</Paragraph>