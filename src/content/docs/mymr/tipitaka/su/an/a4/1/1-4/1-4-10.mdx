---
title: 1.4.10 ဥဒါယီသုတ္တ
tableOfContents: false
sidebar:
  order: 10
type: tipitaka
basket: su
book: a4
review:
  current: review
  updated: '2025-10-27T21:48:19.109824'
  updated_by: ''
  notes: ''
  history:
  - state: review
    date: '2025-10-27T21:48:19.109824'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="40" book="a4" e="ch" v="15" p="352">

<Paragraph number="278" book="a4">
အထ ခေါ ဥဒါယီ ဗြာဟ္မဏော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝတာ …ပေ…  ဧကမန္တံ နိသိန္နော ခေါ ဥဒါယီ ဗြာဟ္မဏော ဘဂဝန္တံ ဧတဒဝေါစ—  “ဘဝမ္ပိ နော ဂေါတမော ယညံ ဝဏ္ဏေတီ”တိ? “န ခေါ အဟံ, ဗြာဟ္မဏ, သဗ္ဗံ ယညံ ဝဏ္ဏေမိ; န ပနာဟံ, ဗြာဟ္မဏ, သဗ္ဗံ ယညံ န ဝဏ္ဏေမိ. ယထာရူပေ ခေါ, ဗြာဟ္မဏ, ယညေ ဂါဝေါ ဟညန္တိ, အဇေဠကာ ဟညန္တိ, ကုက္ကုဋသူကရာ ဟညန္တိ, ဝိဝိဓာ ပါဏာ သင်္ဃာတံ အာပဇ္ဇန္တိ; ဧဝရူပံ ခေါ အဟံ, ဗြာဟ္မဏ, သာရမ္ဘံ ယညံ န ဝဏ္ဏေမိ. တံ ကိဿ ဟေတု? ဧဝရူပဉှိ, ဗြာဟ္မဏ, သာရမ္ဘံ ယညံ န ဥပသင်္ကမန္တိ အရဟန္တော ဝါ အရဟတ္တမဂ္ဂံ ဝါ သမာပန္နာ.
</Paragraph>

<Paragraph number="279" book="a4">
ယထာရူပေ စ ခေါ, ဗြာဟ္မဏ, ယညေ နေဝ ဂါဝေါ ဟညန္တိ, န အဇေဠကာ ဟညန္တိ, န ကုက္ကုဋသူကရာ ဟညန္တိ, န ဝိဝိဓာ ပါဏာ သင်္ဃာတံ အာပဇ္ဇန္တိ; ဧဝရူပံ ခေါ အဟံ, ဗြာဟ္မဏ, နိရာရမ္ဘံ ယညံ ဝဏ္ဏေမိ, ယဒိဒံ နိစ္စဒါနံ အနုကုလယညံ. တံ ကိဿ ဟေတု? ဧဝရူပဉှိ, ဗြာဟ္မဏ, နိရာရမ္ဘံ ယညံ ဥပသင်္ကမန္တိ အရဟန္တော ဝါ အရဟတ္တမဂ္ဂံ ဝါ သမာပန္နာတိ.
</Paragraph>

<Paragraph number="280" type="verses" book="a4">
_အဘိသင်္ခတံ နိရာရမ္ဘံ,_  
_ယညံ ကာလေန ကပ္ပိယံ;_  
_တာဒိသံ ဥပသံယန္တိ,_  
_သညတာ ဗြဟ္မစာရယော._  

</Paragraph>

<Paragraph number="281" type="verses" book="a4">
_ဝိဝဋစ္ဆဒါ ယေ လောကေ,_  
_ဝီတိဝတ္တာ ကုလံ ဂတိံ;_  
_ယညမေတံ ပသံသန္တိ,_  
_ဗုဒ္ဓါ ယညဿ ကောဝိဒါ._  

</Paragraph>

<Paragraph number="282" type="verses" book="a4">
_ယညေ ဝါ ယဒိ ဝါ သဒ္ဓေ,_  
_ဟဗျံ ကတွာ ယထာရဟံ;_  
_ပသန္နစိတ္တော ယဇတိ,_  
_သုခေတ္တေ ဗြဟ္မစာရိသု._  

</Paragraph>

<Paragraph number="283" type="verses" book="a4">
_သုဟုတံ သုယိဋ္ဌံ သုပ္ပတ္တံ,_  
_ဒက္ခိဏေယျေသု ယံ ကတံ;_  
_ယညော စ ဝိပုလော ဟောတိ,_  
_ပသီဒန္တိ စ ဒေဝတာ._  

</Paragraph>

<Paragraph number="284" type="verses" book="a4">
_ဧဝံ ယဇိတွာ မေဓာဝီ,_  
_သဒ္ဓေါ မုတ္တေန စေတသာ;_  
_အဗျာဗဇ္ဈံ သုခံ လောကံ,_  
_ပဏ္ဍိတော ဥပပဇ္ဇတီ”တိ._  


</Paragraph>
</Division>

<Paragraph number="285" type="center" book="a4">
ဒသမံ.



</Paragraph>

<Paragraph number="286" type="center" book="a4">
စက္ကဝဂ္ဂေါ စတုတ္ထော.



</Paragraph>

<Paragraph number="287" type="center" book="a4">
တဿုဒ္ဒါနံ


</Paragraph>

<Paragraph number="288" type="verses" book="a4">
_စက္ကော သင်္ဂဟော သီဟော,_  
_ပသာဒေါ ဝဿကာရေန ပဉ္စမံ;_  
_ဒေါဏော အပရိဟာနိယော ပတိလီနော,_  
ဥဇ္ဇယော ဥဒါယိနာ တေ ဒသာတိ._
</Paragraph>