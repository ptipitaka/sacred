---
title: "5.2.1 ပရိသာသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "a4"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="211" book="a4" e="ch" v="15" p="547">

<Paragraph number="1373" book="a4">
“စတ္တာရောမေ, ဘိက္ခဝေ, ပရိသဒူသနာ. ကတမေ စတ္တာရော? ဘိက္ခု, ဘိက္ခဝေ, ဒုဿီလော ပါပဓမ္မော ပရိသဒူသနော; ဘိက္ခုနီ, ဘိက္ခဝေ, ဒုဿီလာ ပါပဓမ္မာ ပရိသဒူသနာ; ဥပါသကော, ဘိက္ခဝေ, ဒုဿီလော ပါပဓမ္မော ပရိသဒူသနော; ဥပါသိကာ, ဘိက္ခဝေ, ဒုဿီလာ ပါပဓမ္မာ ပရိသဒူသနာ. ဣမေ ခေါ, ဘိက္ခဝေ, စတ္တာရော ပရိသဒူသနာ.
</Paragraph>

<Paragraph number="1374" book="a4">
စတ္တာရောမေ, ဘိက္ခဝေ, ပရိသသောဘနာ. ကတမေ စတ္တာရော? ဘိက္ခု, ဘိက္ခဝေ, သီလဝါ ကလျာဏဓမ္မော ပရိသသောဘနော; ဘိက္ခုနီ, ဘိက္ခဝေ, သီလဝတီ ကလျာဏဓမ္မာ ပရိသသောဘနာ; ဥပါသကော, ဘိက္ခဝေ, သီလဝါ ကလျာဏဓမ္မော ပရိသသောဘနော; ဥပါသိကာ, ဘိက္ခဝေ, သီလဝတီ ကလျာဏဓမ္မာ ပရိသသောဘနာ. ဣမေ ခေါ, ဘိက္ခဝေ, စတ္တာရော ပရိသသောဘနာ”တိ.

</Paragraph>
</Division>

<Paragraph number="1375" type="center" book="a4">
ပဌမံ.
</Paragraph>