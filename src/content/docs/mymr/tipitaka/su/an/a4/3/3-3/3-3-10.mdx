---
title: 3.3.10 စက္ကဝတ္တိအစ္ဆရိယသုတ္တ
tableOfContents: false
sidebar:
  order: 10
type: tipitaka
basket: su
book: a4
review:
  current: review
  updated: '2025-10-27T21:48:21.720352'
  updated_by: ''
  notes: ''
  history:
  - state: review
    date: '2025-10-27T21:48:21.720352'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="130" book="a4" e="ch" v="15" p="449">

<Paragraph number="825" book="a4">
“စတ္တာရောမေ, ဘိက္ခဝေ, အစ္ဆရိယာ အဗ္ဘုတာ ဓမ္မာ ရညေ စက္ကဝတ္တိမှိ. ကတမေ စတ္တာရော? သစေ, ဘိက္ခဝေ, ခတ္တိယပရိသာ ရာဇာနံ စက္ကဝတ္တိံ ဒဿနာယ ဥပသင်္ကမတိ, ဒဿနေနပိ သာ အတ္တမနာ ဟောတိ. တတြ စေ ရာဇာ စက္ကဝတ္တီ ဘာသတိ, ဘာသိတေနပိ သာ အတ္တမနာ ဟောတိ. အတိတ္တာဝ, ဘိက္ခဝေ, ခတ္တိယပရိသာ ဟောတိ, အထ ရာဇာ စက္ကဝတ္တီ တုဏှီ ဘဝတိ.
</Paragraph>

<Paragraph number="826" book="a4">
သစေ, ဘိက္ခဝေ, ဗြာဟ္မဏပရိသာ ရာဇာနံ စက္ကဝတ္တိံ ဒဿနာယ ဥပသင်္ကမတိ, ဒဿနေနပိ သာ အတ္တမနာ ဟောတိ. တတြ စေ ရာဇာ စက္ကဝတ္တီ ဘာသတိ, ဘာသိတေနပိ သာ အတ္တမနာ ဟောတိ. အတိတ္တာဝ, ဘိက္ခဝေ, ဗြာဟ္မဏပရိသာ ဟောတိ, အထ ရာဇာ စက္ကဝတ္တီ တုဏှီ ဘဝတိ.
</Paragraph>

<Paragraph number="827" book="a4">
သစေ, ဘိက္ခဝေ, ဂဟပတိပရိသာ ရာဇာနံ စက္ကဝတ္တိံ ဒဿနာယ ဥပသင်္ကမတိ, ဒဿနေနပိ သာ အတ္တမနာ ဟောတိ. တတြ စေ ရာဇာ စက္ကဝတ္တီ ဘာသတိ, ဘာသိတေနပိ သာ အတ္တမနာ ဟောတိ. အတိတ္တာဝ, ဘိက္ခဝေ, ဂဟပတိပရိသာ ဟောတိ, အထ ရာဇာ စက္ကဝတ္တီ တုဏှီ ဘဝတိ.
</Paragraph>

<Paragraph number="828" book="a4">
သစေ, ဘိက္ခဝေ, သမဏပရိသာ ရာဇာနံ စက္ကဝတ္တိံ ဒဿနာယ ဥပသင်္ကမတိ, ဒဿနေနပိ သာ အတ္တမနာ ဟောတိ. တတြ စေ ရာဇာ စက္ကဝတ္တီ ဘာသတိ, ဘာသိတေနပိ သာ အတ္တမနာ ဟောတိ. အတိတ္တာဝ, ဘိက္ခဝေ, သမဏပရိသာ ဟောတိ, အထ ရာဇာ စက္ကဝတ္တီ တုဏှီ ဘဝတိ. ဣမေ ခေါ, ဘိက္ခဝေ, စတ္တာရော အစ္ဆရိယာ အဗ္ဘုတာ ဓမ္မာ ရညေ စက္ကဝတ္တိမှိ.
</Paragraph>

<Paragraph number="829" book="a4">
ဧဝမေဝံ ခေါ, ဘိက္ခဝေ, စတ္တာရော အစ္ဆရိယာ အဗ္ဘုတာ ဓမ္မာ အာနန္ဒေ. ကတမေ စတ္တာရော? သစေ, ဘိက္ခဝေ, ဘိက္ခုပရိသာ အာနန္ဒံ ဒဿနာယ ဥပသင်္ကမတိ, ဒဿနေနပိ သာ အတ္တမနာ ဟောတိ. တတြ စေ အာနန္ဒော ဓမ္မံ ဘာသတိ, ဘာသိတေနပိ သာ အတ္တမနာ ဟောတိ. အတိတ္တာဝ, ဘိက္ခဝေ, ဘိက္ခုပရိသာ ဟောတိ, အထ အာနန္ဒော တုဏှီ ဘဝတိ.
</Paragraph>

<Paragraph number="830" book="a4">
သစေ, ဘိက္ခဝေ, ဘိက္ခုနိပရိသာ …ပေ…  သစေ, ဘိက္ခဝေ, ဥပါသကပရိသာ …ပေ…  သစေ, ဘိက္ခဝေ, ဥပါသိကာပရိသာ အာနန္ဒံ ဒဿနာယ ဥပသင်္ကမတိ, ဒဿနေနပိ သာ အတ္တမနာ ဟောတိ. တတြ စေ အာနန္ဒော ဓမ္မံ ဘာသတိ, ဘာသိတေနပိ သာ အတ္တမနာ ဟောတိ. အတိတ္တာဝ, ဘိက္ခဝေ, ဥပါသိကာပရိသာ ဟောတိ, အထ အာနန္ဒော တုဏှီ ဘဝတိ. ဣမေ ခေါ, ဘိက္ခဝေ, စတ္တာရော အစ္ဆရိယာ အဗ္ဘုတာ ဓမ္မာ အာနန္ဒေ”တိ.

</Paragraph>
</Division>

<Paragraph number="831" type="center" book="a4">
ဒသမံ.



</Paragraph>

<Paragraph number="832" type="center" book="a4">
ဘယဝဂ္ဂေါ တတိယော.



</Paragraph>

<Paragraph number="833" type="center" book="a4">
တဿုဒ္ဒါနံ


</Paragraph>

<Paragraph number="834" type="verses" book="a4">
_အတ္တာနုဝါဒဦမိ စ,_  
_ဒွေ စ နာနာ ဒွေ စ ဟောန္တိ;_  
_မေတ္တာ ဒွေ စ အစ္ဆရိယာ,_  
_အပရာ စ တထာ ဒုဝေတိ._
</Paragraph>