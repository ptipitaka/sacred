---
title: 2.3.3 သပ္ပုရိသသုတ္တ
tableOfContents: false
sidebar:
  order: 3
type: tipitaka
basket: su
book: a4
review:
  current: review
  updated: '2025-10-27T21:48:20.684250'
  updated_by: ''
  notes: ''
  history:
  - state: review
    date: '2025-10-27T21:48:20.684250'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="73" book="a4" e="ch" v="15" p="389">

<Paragraph number="527" book="a4">
“စတူဟိ, ဘိက္ခဝေ, ဓမ္မေဟိ သမန္နာဂတော အသပ္ပုရိသော ဝေဒိတဗ္ဗော. ကတမေဟိ စတူဟိ? ဣဓ, ဘိက္ခဝေ, အသပ္ပုရိသော ယော ဟောတိ ပရဿ အဝဏ္ဏော တံ အပုဋ္ဌောပိ ပါတု ကရောတိ, ကော ပန ဝါဒေါ ပုဋ္ဌဿ. ပုဋ္ဌော ခေါ ပန ပဉှာဘိနီတော အဟာပေတွာ အလမ္ဗိတွာ ပရိပူရံ ဝိတ္ထာရေန ပရဿ အဝဏ္ဏံ ဘာသိတာ ဟောတိ. ဝေဒိတဗ္ဗမေတံ, ဘိက္ခဝေ, အသပ္ပုရိသော အယံ ဘဝန္တိ.
</Paragraph>

<Paragraph number="528" book="a4">
ပုန စပရံ, ဘိက္ခဝေ, အသပ္ပုရိသော ယော ဟောတိ ပရဿ ဝဏ္ဏော တံ ပုဋ္ဌောပိ န ပါတု ကရောတိ, ကော ပန ဝါဒေါ အပုဋ္ဌဿ. ပုဋ္ဌော ခေါ ပန ပဉှာဘိနီတော ဟာပေတွာ လမ္ဗိတွာ အပရိပူရံ အဝိတ္ထာရေန ပရဿ ဝဏ္ဏံ ဘာသိတာ ဟောတိ. ဝေဒိတဗ္ဗမေတံ, ဘိက္ခဝေ, အသပ္ပုရိသော အယံ ဘဝန္တိ.
</Paragraph>

<Paragraph number="529" book="a4">
ပုန စပရံ, ဘိက္ခဝေ, အသပ္ပုရိသော ယော ဟောတိ အတ္တနော အဝဏ္ဏော တံ ပုဋ္ဌောပိ န ပါတု ကရောတိ, ကော ပန ဝါဒေါ အပုဋ္ဌဿ. ပုဋ္ဌော ခေါ ပန ပဉှာဘိနီတော ဟာပေတွာ လမ္ဗိတွာ အပရိပူရံ အဝိတ္ထာရေန အတ္တနော အဝဏ္ဏံ ဘာသိတာ ဟောတိ. ဝေဒိတဗ္ဗမေတံ, ဘိက္ခဝေ, အသပ္ပုရိသော အယံ ဘဝန္တိ.
</Paragraph>

<Paragraph number="530" book="a4">
ပုန စပရံ, ဘိက္ခဝေ, အသပ္ပုရိသော ယော ဟောတိ အတ္တနော ဝဏ္ဏော တံ အပုဋ္ဌောပိ ပါတု ကရောတိ, ကော ပန ဝါဒေါ ပုဋ္ဌဿ. ပုဋ္ဌော ခေါ ပန ပဉှာဘိနီတော အဟာပေတွာ အလမ္ဗိတွာ ပရိပူရံ ဝိတ္ထာရေန အတ္တနော ဝဏ္ဏံ ဘာသိတာ ဟောတိ. ဝေဒိတဗ္ဗမေတံ, ဘိက္ခဝေ, အသပ္ပုရိသော အယံ ဘဝန္တိ. ဣမေဟိ ခေါ, ဘိက္ခဝေ, စတူဟိ ဓမ္မေဟိ သမန္နာဂတော အသပ္ပုရိသော ဝေဒိတဗ္ဗော.
</Paragraph>

<Paragraph number="531" book="a4">
စတူဟိ, ဘိက္ခဝေ, ဓမ္မေဟိ သမန္နာဂတော သပ္ပုရိသော ဝေဒိတဗ္ဗော. ကတမေဟိ စတူဟိ? ဣဓ, ဘိက္ခဝေ, သပ္ပုရိသော ယော ဟောတိ ပရဿ အဝဏ္ဏော တံ ပုဋ္ဌောပိ န ပါတု ကရောတိ, ကော ပန ဝါဒေါ အပုဋ္ဌဿ. ပုဋ္ဌော ခေါ ပန ပဉှာဘိနီတော ဟာပေတွာ လမ္ဗိတွာ အပရိပူရံ အဝိတ္ထာရေန ပရဿ အဝဏ္ဏံ ဘာသိတာ ဟောတိ. ဝေဒိတဗ္ဗမေတံ, ဘိက္ခဝေ, သပ္ပုရိသော အယံ ဘဝန္တိ.
</Paragraph>

<Paragraph number="532" book="a4">
ပုန စပရံ, ဘိက္ခဝေ, သပ္ပုရိသော ယော ဟောတိ ပရဿ ဝဏ္ဏော တံ အပုဋ္ဌောပိ ပါတု ကရောတိ, ကော ပန ဝါဒေါ ပုဋ္ဌဿ. ပုဋ္ဌော ခေါ ပန ပဉှာဘိနီတော အဟာပေတွာ အလမ္ဗိတွာ ပရိပူရံ ဝိတ္ထာရေန ပရဿ ဝဏ္ဏံ ဘာသိတာ ဟောတိ. ဝေဒိတဗ္ဗမေတံ, ဘိက္ခဝေ, သပ္ပုရိသော အယံ ဘဝန္တိ.
</Paragraph>

<Paragraph number="533" book="a4">
ပုန စပရံ, ဘိက္ခဝေ, သပ္ပုရိသော ယော ဟောတိ အတ္တနော အဝဏ္ဏော တံ အပုဋ္ဌောပိ ပါတု ကရောတိ, ကော ပန ဝါဒေါ ပုဋ္ဌဿ. ပုဋ္ဌော ခေါ ပန ပဉှာဘိနီတော အဟာပေတွာ အလမ္ဗိတွာ ပရိပူရံ ဝိတ္ထာရေန အတ္တနော အဝဏ္ဏံ ဘာသိတာ ဟောတိ. ဝေဒိတဗ္ဗမေတံ, ဘိက္ခဝေ, သပ္ပုရိသော အယံ ဘဝန္တိ.
</Paragraph>

<Paragraph number="534" book="a4">
ပုန စပရံ, ဘိက္ခဝေ, သပ္ပုရိသော ယော ဟောတိ အတ္တနော ဝဏ္ဏော တံ ပုဋ္ဌောပိ န ပါတု ကရောတိ, ကော ပန ဝါဒေါ အပုဋ္ဌဿ. ပုဋ္ဌော ခေါ ပန ပဉှာဘိနီတော ဟာပေတွာ လမ္ဗိတွာ အပရိပူရံ အဝိတ္ထာရေန အတ္တနော ဝဏ္ဏံ ဘာသိတာ ဟောတိ. ဝေဒိတဗ္ဗမေတံ, ဘိက္ခဝေ, သပ္ပုရိသော အယံ ဘဝန္တိ. ဣမေဟိ ခေါ, ဘိက္ခဝေ, စတူဟိ ဓမ္မေဟိ သမန္နာဂတော သပ္ပုရိသော ဝေဒိတဗ္ဗော.
</Paragraph>

<Paragraph number="535" book="a4">
သေယျထာပိ, ဘိက္ခဝေ, ဝဓုကာ ယညဒေဝ ရတ္တိံ ဝါ ဒိဝံ ဝါ အာနီတာ ဟောတိ, တာဝဒေဝဿာ တိဗ္ဗံ ဟိရောတ္တပ္ပံ ပစ္စုပဋ္ဌိတံ ဟောတိ သဿုယာပိ သသုရေပိ သာမိကေပိ အန္တမသော ဒါသကမ္မကရပေါရိသေသု. သာ အပရေန သမယေန သံဝါသမနွာယ ဝိဿာသမနွာယ သဿုမ္ပိ သသုရမ္ပိ သာမိကမ္ပိ ဧဝမာဟ—  ‘အပေထ, ကိံ ပန တုမှေ ဇာနာထာ’တိ. ဧဝမေဝံ ခေါ, ဘိက္ခဝေ, ဣဓေကစ္စော ဘိက္ခု ယညဒေဝ ရတ္တိံ ဝါ ဒိဝံ ဝါ အဂါရသ္မာ အနဂါရိယံ ပဗ္ဗဇိတော ဟောတိ, တာဝဒေဝဿ တိဗ္ဗံ ဟိရောတ္တပ္ပံ ပစ္စုပဋ္ဌိတံ ဟောတိ ဘိက္ခူသု ဘိက္ခုနီသု ဥပါသကေသု ဥပါသိကာသု အန္တမသော အာရာမိကသမဏုဒ္ဒေသေသု. သော အပရေန သမယေန သံဝါသမနွာယ ဝိဿာသမနွာယ အာစရိယမ္ပိ ဥပဇ္ဈာယမ္ပိ ဧဝမာဟ—  ‘အပေထ, ကိံ ပန တုမှေ ဇာနာထာ’တိ. တသ္မာတိဟ, ဘိက္ခဝေ, ဧဝံ သိက္ခိတဗ္ဗံ—  ‘အဓုနာဂတဝဓုကာသမေန စေတသာ ဝိဟရိဿာမာ’တိ. ဧဝဉှိ ဝေါ, ဘိက္ခဝေ, သိက္ခိတဗ္ဗန်”တိ.

</Paragraph>
</Division>

<Paragraph number="536" type="center" book="a4">
တတိယံ.
</Paragraph>