---
title: 1.5.9 ဝိပလ္လာသသုတ္တ
tableOfContents: false
sidebar:
  order: 9
type: tipitaka
basket: su
book: a4
review:
  current: review
  updated: '2025-10-27T21:48:19.738534'
  updated_by: ''
  notes: ''
  history:
  - state: review
    date: '2025-10-27T21:48:19.738534'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="49" book="a4" e="ch" v="15" p="361">

<Paragraph number="338" book="a4">
“စတ္တာရောမေ, ဘိက္ခဝေ, သညာဝိပလ္လာသာ စိတ္တဝိပလ္လာသာ ဒိဋ္ဌိဝိပလ္လာသာ. ကတမေ စတ္တာရော? အနိစ္စေ, ဘိက္ခဝေ, နိစ္စန္တိ သညာဝိပလ္လာသော စိတ္တဝိပလ္လာသော ဒိဋ္ဌိဝိပလ္လာသော; ဒုက္ခေ, ဘိက္ခဝေ, သုခန္တိ သညာဝိပလ္လာသော စိတ္တဝိပလ္လာသော ဒိဋ္ဌိဝိပလ္လာသော; အနတ္တနိ, ဘိက္ခဝေ, အတ္တာတိ သညာဝိပလ္လာသော စိတ္တဝိပလ္လာသော ဒိဋ္ဌိဝိပလ္လာသော; အသုဘေ, ဘိက္ခဝေ, သုဘန္တိ သညာဝိပလ္လာသော စိတ္တဝိပလ္လာသော ဒိဋ္ဌိဝိပလ္လာသော. ဣမေ ခေါ, ဘိက္ခဝေ, စတ္တာရော သညာဝိပလ္လာသာ စိတ္တဝိပလ္လာသာ ဒိဋ္ဌိဝိပလ္လာသာ.
</Paragraph>

<Paragraph number="339" book="a4">
စတ္တာရောမေ, ဘိက္ခဝေ, နသညာဝိပလ္လာသာ နစိတ္တဝိပလ္လာသာ နဒိဋ္ဌိဝိပလ္လာသာ. ကတမေ စတ္တာရော? အနိစ္စေ, ဘိက္ခဝေ, အနိစ္စန္တိ နသညာဝိပလ္လာသော နစိတ္တဝိပလ္လာသော နဒိဋ္ဌိဝိပလ္လာသော; ဒုက္ခေ, ဘိက္ခဝေ, ဒုက္ခန္တိ နသညာဝိပလ္လာသော နစိတ္တဝိပလ္လာသော နဒိဋ္ဌိဝိပလ္လာသော; အနတ္တနိ, ဘိက္ခဝေ, အနတ္တာတိ နသညာဝိပလ္လာသော နစိတ္တဝိပလ္လာသော နဒိဋ္ဌိဝိပလ္လာသော; အသုဘေ, ဘိက္ခဝေ, အသုဘန္တိ နသညာဝိပလ္လာသော နစိတ္တဝိပလ္လာသော နဒိဋ္ဌိဝိပလ္လာသော. ဣမေ ခေါ, ဘိက္ခဝေ, စတ္တာရော နသညာဝိပလ္လာသာ နစိတ္တဝိပလ္လာသာ နဒိဋ္ဌိဝိပလ္လာသာတိ.
</Paragraph>

<Paragraph number="340" type="verses" book="a4">
_အနိစ္စေ နိစ္စသညိနော,_  
_ဒုက္ခေ စ သုခသညိနော;_  
_အနတ္တနိ စ အတ္တာတိ,_  
_အသုဘေ သုဘသညိနော;_  
_မိစ္ဆာဒိဋ္ဌိဟတာ သတ္တာ,_  
_ခိတ္တစိတ္တာ ဝိသညိနော._  

</Paragraph>

<Paragraph number="341" type="verses" book="a4">
_တေ ယောဂယုတ္တာ မာရဿ,_  
_အယောဂက္ခေမိနော ဇနာ;_  
_သတ္တာ ဂစ္ဆန္တိ သံသာရံ,_  
_ဇာတိမရဏဂါမိနော._  

</Paragraph>

<Paragraph number="342" type="verses" book="a4">
_ယဒါ စ ဗုဒ္ဓါ လောကသ္မိံ,_  
ဥပ္ပဇ္ဇန္တိ ပဘင်္ကရာ;_  
_တေ ဣမံ ဓမ္မံ ပကာသေန္တိ,_  
_ဒုက္ခူပသမဂါမိနံ._  

</Paragraph>

<Paragraph number="343" type="verses" book="a4">
_တေသံ သုတွာန သပ္ပညာ,_  
_သစိတ္တံ ပစ္စလဒ္ဓါ တေ;_  
_အနိစ္စံ အနိစ္စတော ဒက္ခုံ,_  
_ဒုက္ခမဒ္ဒက္ခု ဒုက္ခတော._  

</Paragraph>

<Paragraph number="344" type="verses" book="a4">
_အနတ္တနိ အနတ္တာတိ,_  
_အသုဘံ အသုဘတဒ္ဒသုံ;_  
_သမ္မာဒိဋ္ဌိသမာဒါနာ,_  
_သဗ္ဗံ ဒုက္ခံ ဥပစ္စဂုန်”တိ._  


</Paragraph>
</Division>

<Paragraph number="345" type="center" book="a4">
နဝမံ.
</Paragraph>