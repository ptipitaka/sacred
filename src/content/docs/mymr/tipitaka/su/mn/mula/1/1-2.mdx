---
title: "1.2 သဗ္ဗာသဝသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "mn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="mn" e="ch" v="24" p="43">

<Paragraph number="51" book="mn">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တတြ ခေါ ဘဂဝါ ဘိက္ခူ အာမန္တေသိ—  “ဘိက္ခဝေါ”တိ. “ဘဒန္တေ”တိ တေ ဘိက္ခူ ဘဂဝတော ပစ္စဿောသုံ. ဘဂဝါ ဧတဒဝေါစ—  “သဗ္ဗာသဝသံဝရပရိယာယံ ဝေါ, ဘိက္ခဝေ, ဒေသေဿာမိ. တံ သုဏာထ, သာဓုကံ မနသိ ကရောထ, ဘာသိဿာမီ”တိ. “ဧဝံ, ဘန္တေ”တိ ခေါ တေ ဘိက္ခူ ဘဂဝတော ပစ္စဿောသုံ. ဘဂဝါ ဧတဒဝေါစ—


</Paragraph>

</Division>
<Division number="15" book="mn" e="ch" v="24" p="47">

<Paragraph number="52" book="mn">
“ဇာနတော အဟံ, ဘိက္ခဝေ, ပဿတော အာသဝါနံ ခယံ ဝဒါမိ, နော အဇာနတော နော အပဿတော. ကိဉ္စ, ဘိက္ခဝေ, ဇာနတော ကိဉ္စ ပဿတော အာသဝါနံ ခယံ ဝဒါမိ? ယောနိသော စ မနသိကာရံ အယောနိသော စ မနသိကာရံ. အယောနိသော, ဘိက္ခဝေ, မနသိကရောတော အနုပ္ပန္နာ စေဝ အာသဝါ ဥပ္ပဇ္ဇန္တိ, ဥပ္ပန္နာ စ အာသဝါ ပဝဍ္ဎန္တိ; ယောနိသော စ ခေါ, ဘိက္ခဝေ, မနသိကရောတော အနုပ္ပန္နာ စေဝ အာသဝါ န ဥပ္ပဇ္ဇန္တိ, ဥပ္ပန္နာ စ အာသဝါ ပဟီယန္တိ.


</Paragraph>

</Division>
<Division number="16" book="mn" e="ch" v="24" p="48">

<Paragraph number="53" book="mn">
အတ္ထိ, ဘိက္ခဝေ, အာသဝါ ဒဿနာ ပဟာတဗ္ဗာ, အတ္ထိ အာသဝါ သံဝရာ ပဟာတဗ္ဗာ, အတ္ထိ အာသဝါ ပဋိသေဝနာ ပဟာတဗ္ဗာ, အတ္ထိ အာသဝါ အဓိဝါသနာ ပဟာတဗ္ဗာ, အတ္ထိ အာသဝါ ပရိဝဇ္ဇနာ ပဟာတဗ္ဗာ, အတ္ထိ အာသဝါ ဝိနောဒနာ ပဟာတဗ္ဗာ, အတ္ထိ အာသဝါ ဘာဝနာ ပဟာတဗ္ဗာ.

</Paragraph>
</Division>

<TableOfContents book="mn" section="1.2">
* [1.2.1 ဒဿနာပဟာတဗ္ဗအာသဝ](1-2/1-2-1)
* [1.2.2 သံဝရာပဟာတဗ္ဗအာသဝ](1-2/1-2-2)
* [1.2.3 ပဋိသေဝနာပဟာတဗ္ဗအာသဝ](1-2/1-2-3)
* [1.2.4 အဓိဝါသနာပဟာတဗ္ဗအာသဝ](1-2/1-2-4)
* [1.2.5 ပရိဝဇ္ဇနာပဟာတဗ္ဗအာသဝ](1-2/1-2-5)
* [1.2.6 ဝိနောဒနာပဟာတဗ္ဗအာသဝ](1-2/1-2-6)
* [1.2.7 ဘာဝနာပဟာတဗ္ဗအာသဝ](1-2/1-2-7)
</TableOfContents>