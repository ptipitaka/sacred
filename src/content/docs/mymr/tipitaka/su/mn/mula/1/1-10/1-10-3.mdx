---
title: "1.10.3 စိတ္တာနုပဿနာ"
tableOfContents: false
sidebar:
  order: 3
type: "tipitaka"
basket: "su"
book: "mula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="114" book="mula">

<Paragraph number="347" book="mula">
ကထဉ္စ, ဘိက္ခဝေ, ဘိက္ခု စိတ္တေ စိတ္တာနုပဿီ ဝိဟရတိ? ဣဓ, ဘိက္ခဝေ, ဘိက္ခု သရာဂံ ဝါ စိတ္တံ ‘သရာဂံ စိတ္တန်’တိ ပဇာနာတိ. (1)
</Paragraph>

<Paragraph number="348" book="mula">
ဝီတရာဂံ ဝါ စိတ္တံ ‘ဝီတရာဂံ စိတ္တန်’တိ ပဇာနာတိ. (2)
</Paragraph>

<Paragraph number="349" book="mula">
သဒေါသံ ဝါ စိတ္တံ ‘သဒေါသံ စိတ္တန်’တိ ပဇာနာတိ. (3)
</Paragraph>

<Paragraph number="350" book="mula">
ဝီတဒေါသံ ဝါ စိတ္တံ ‘ဝီတဒေါသံ စိတ္တန်’တိ ပဇာနာတိ. (4)
</Paragraph>

<Paragraph number="351" book="mula">
သမောဟံ ဝါ စိတ္တံ ‘သမောဟံ စိတ္တန်’တိ ပဇာနာတိ. (5)
</Paragraph>

<Paragraph number="352" book="mula">
ဝီတမောဟံ ဝါ စိတ္တံ ‘ဝီတမောဟံ စိတ္တန်’တိ ပဇာနာတိ. (6)
</Paragraph>

<Paragraph number="353" book="mula">
သံခိတ္တံ ဝါ စိတ္တံ ‘သံခိတ္တံ စိတ္တန်’တိ ပဇာနာတိ. (7)
</Paragraph>

<Paragraph number="354" book="mula">
ဝိက္ခိတ္တံ ဝါ စိတ္တံ ‘ဝိက္ခိတ္တံ စိတ္တန်’တိ ပဇာနာတိ. (8)
</Paragraph>

<Paragraph number="355" book="mula">
မဟဂ္ဂတံ ဝါ စိတ္တံ ‘မဟဂ္ဂတံ စိတ္တန်’တိ ပဇာနာတိ. (9)
</Paragraph>

<Paragraph number="356" book="mula">
အမဟဂ္ဂတံ ဝါ စိတ္တံ ‘အမဟဂ္ဂတံ စိတ္တန်’တိ ပဇာနာတိ. (10)
</Paragraph>

<Paragraph number="357" book="mula">
သော်တ္တရံ ဝါ စိတ္တံ ‘သော်တ္တရံ စိတ္တန်’တိ ပဇာနာတိ. (11)
</Paragraph>

<Paragraph number="358" book="mula">
အနုတ္တရံ ဝါ စိတ္တံ ‘အနုတ္တရံ စိတ္တန်’တိ ပဇာနာတိ. (12)
</Paragraph>

<Paragraph number="359" book="mula">
သမာဟိတံ ဝါ စိတ္တံ ‘သမာဟိတံ စိတ္တန်’တိ ပဇာနာတိ. (13)
</Paragraph>

<Paragraph number="360" book="mula">
အသမာဟိတံ ဝါ စိတ္တံ ‘အသမာဟိတံ စိတ္တန်’တိ ပဇာနာတိ. (14)
</Paragraph>

<Paragraph number="361" book="mula">
ဝိမုတ္တံ ဝါ စိတ္တံ ‘ဝိမုတ္တံ စိတ္တန်’တိ ပဇာနာတိ. (15)
</Paragraph>

<Paragraph number="362" book="mula">
အဝိမုတ္တံ ဝါ စိတ္တံ ‘အဝိမုတ္တံ စိတ္တန်’တိ ပဇာနာတိ. (16)
</Paragraph>

<Paragraph number="363" book="mula">
ဣတိ အဇ္ဈတ္တံ ဝါ စိတ္တေ စိတ္တာနုပဿီ ဝိဟရတိ, ဗဟိဒ္ဓါ ဝါ စိတ္တေ စိတ္တာနုပဿီ ဝိဟရတိ, အဇ္ဈတ္တဗဟိဒ္ဓါ ဝါ စိတ္တေ စိတ္တာနုပဿီ ဝိဟရတိ; သမုဒယဓမ္မာနုပဿီ ဝါ စိတ္တသ္မိံ ဝိဟရတိ, ဝယဓမ္မာနုပဿီ ဝါ စိတ္တသ္မိံ ဝိဟရတိ, သမုဒယဝယဓမ္မာနုပဿီ ဝါ စိတ္တသ္မိံ ဝိဟရတိ. ‘အတ္ထိ စိတ္တန်’တိ ဝါ ပနဿ သတိ ပစ္စုပဋ္ဌိတာ ဟောတိ. ယာဝဒေဝ ဉာဏမတ္တာယ ပဋိဿတိမတ္တာယ အနိဿိတော စ ဝိဟရတိ, န စ ကိဉ္စိ လောကေ ဥပါဒိယတိ. ဧဝမ္ပိ ခေါ, ဘိက္ခဝေ, ဘိက္ခု စိတ္တေ စိတ္တာနုပဿီ ဝိဟရတိ.

</Paragraph>
</Division>

<Paragraph number="364" type="center" book="mula">
စိတ္တာနုပဿနာ နိဋ္ဌိတာ.
</Paragraph>