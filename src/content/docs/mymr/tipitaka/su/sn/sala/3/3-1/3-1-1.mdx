---
title: "3.1.1 မာတုဂါမသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="280" book="sn" e="ch" v="18" p="321">

<Paragraph number="1239" book="sn">
“ပဉ္စဟိ, ဘိက္ခဝေ, အင်္ဂေဟိ သမန္နာဂတော မာတုဂါမော ဧကန္တအမနာပေါ ဟောတိ ပုရိသဿ. ကတမေဟိ ပဉ္စဟိ? န စ ရူပဝါ ဟောတိ, န စ ဘောဂဝါ ဟောတိ, န စ သီလဝါ ဟောတိ, အလသော စ ဟောတိ, ပဇဉ္စဿ န လဘတိ—  ဣမေဟိ ခေါ, ဘိက္ခဝေ, ပဉ္စဟိ အင်္ဂေဟိ သမန္နာဂတော မာတုဂါမော ဧကန္တအမနာပေါ ဟောတိ ပုရိသဿ. ပဉ္စဟိ, ဘိက္ခဝေ, အင်္ဂေဟိ သမန္နာဂတော မာတုဂါမော ဧကန္တမနာပေါ ဟောတိ ပုရိသဿ. ကတမေဟိ ပဉ္စဟိ? ရူပဝါ စ ဟောတိ, ဘောဂဝါ စ ဟောတိ, သီလဝါ စ ဟောတိ, ဒက္ခော စ ဟောတိ အနလသော, ပဇဉ္စဿ လဘတိ—  ဣမေဟိ ခေါ, ဘိက္ခဝေ, ပဉ္စဟိ အင်္ဂေဟိ သမန္နာဂတော မာတုဂါမော ဧကန္တမနာပေါ ဟောတိ ပုရိသဿာ”တိ.

</Paragraph>
</Division>

<Paragraph number="1240" type="center" book="sn">
ပဌမံ.
</Paragraph>