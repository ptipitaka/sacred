---
title: 1.2.1.10 ဒုတိယသဗ္ဗုပါဒါနပရိယာဒါနသုတ္တ
tableOfContents: false
sidebar:
  order: 10
type: tipitaka
basket: su
book: sn
review:
  current: review
  updated: '2025-10-27T21:49:15.401487'
  updated_by: ''
  notes: ''
  history:
  - state: review
    date: '2025-10-27T21:49:15.401487'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="62" book="sn" e="ch" v="18" p="288">

<Paragraph number="183" book="sn">
“သဗ္ဗုပါဒါနပရိယာဒါနာယ ဝေါ, ဘိက္ခဝေ, ဓမ္မံ ဒေသေဿာမိ. တံ သုဏာထ. ကတမော စ, ဘိက္ခဝေ, သဗ္ဗုပါဒါနပရိယာဒါနာယ ဓမ္မော?
</Paragraph>

<Paragraph number="184" book="sn">
တံ ကိံ မညထ, ဘိက္ခဝေ, စက္ခု နိစ္စံ ဝါ အနိစ္စံ ဝါ”တိ?
</Paragraph>

<Paragraph number="185" book="sn">
“အနိစ္စံ, ဘန္တေ”.
</Paragraph>

<Paragraph number="186" book="sn">
“ယံ ပနာနိစ္စံ ဒုက္ခံ ဝါ တံ သုခံ ဝါ”တိ?
</Paragraph>

<Paragraph number="187" book="sn">
“ဒုက္ခံ, ဘန္တေ”.
</Paragraph>

<Paragraph number="188" book="sn">
“ယံ ပနာနိစ္စံ ဒုက္ခံ ဝိပရိဏာမဓမ္မံ, ကလ္လံ နု တံ သမနုပဿိတုံ—  ‘ဧတံ မမ, ဧသောဟမသ္မိ, ဧသော မေ အတ္တာ’”တိ?
</Paragraph>

<Paragraph number="189" book="sn">
“နော ဟေတံ, ဘန္တေ”.
</Paragraph>

<Paragraph number="190" book="sn">
“ရူပါ …ပေ…  စက္ခုဝိညာဏံ နိစ္စံ ဝါ အနိစ္စံ ဝါ”တိ?
</Paragraph>

<Paragraph number="191" book="sn">
“အနိစ္စံ, ဘန္တေ” …ပေ… .
</Paragraph>

<Paragraph number="192" book="sn">
“စက္ခုသမ္ဖဿော နိစ္စော ဝါ အနိစ္စော ဝါ”တိ?
</Paragraph>

<Paragraph number="193" book="sn">
“အနိစ္စော, ဘန္တေ” …ပေ… .
</Paragraph>

<Paragraph number="194" book="sn">
“ယမ္ပိဒံ စက္ခုသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ တမ္ပိ နိစ္စံ ဝါ အနိစ္စံ ဝါ”တိ?
</Paragraph>

<Paragraph number="195" book="sn">
“အနိစ္စံ, ဘန္တေ” …ပေ… .
</Paragraph>

<Paragraph number="196" book="sn">
“သောတံ…  ဃာနံ…  ဇိဝှါ…  ကာယော…  မနော…  ဓမ္မာ…  မနောဝိညာဏံ…  မနောသမ္ဖဿော…  ယမ္ပိဒံ မနောသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ, တမ္ပိ နိစ္စံ ဝါ အနိစ္စံ ဝါ”တိ?
</Paragraph>

<Paragraph number="197" book="sn">
“အနိစ္စံ, ဘန္တေ”.
</Paragraph>

<Paragraph number="198" book="sn">
“ယံ ပနာနိစ္စံ ဒုက္ခံ ဝါ တံ သုခံ ဝါ”တိ?
</Paragraph>

<Paragraph number="199" book="sn">
“ဒုက္ခံ, ဘန္တေ”.
</Paragraph>

<Paragraph number="200" book="sn">
“ယံ ပနာနိစ္စံ ဒုက္ခံ ဝိပရိဏာမဓမ္မံ, ကလ္လံ နု တံ သမနုပဿိတုံ—  ‘ဧတံ မမ, ဧသောဟမသ္မိ, ဧသော မေ အတ္တာ’”တိ?
</Paragraph>

<Paragraph number="201" book="sn">
“နော ဟေတံ, ဘန္တေ”.
</Paragraph>

<Paragraph number="202" book="sn">
“ဧဝံ ပဿံ, ဘိက္ခဝေ, သုတဝါ အရိယသာဝကော စက္ခုသ္မိမ္ပိ နိဗ္ဗိန္ဒတိ, ရူပေသုပိ နိဗ္ဗိန္ဒတိ, စက္ခုဝိညာဏေပိ နိဗ္ဗိန္ဒတိ, စက္ခုသမ္ဖဿေပိ နိဗ္ဗိန္ဒတိ. ယမ္ပိဒံ စက္ခုသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ တသ္မိမ္ပိ နိဗ္ဗိန္ဒတိ …ပေ…  ဇိဝှါယပိ နိဗ္ဗိန္ဒတိ, ရသေသုပိ နိဗ္ဗိန္ဒတိ, ဇိဝှါဝိညာဏေပိ နိဗ္ဗိန္ဒတိ, ဇိဝှါသမ္ဖဿေပိ နိဗ္ဗိန္ဒတိ, ယမ္ပိဒံ ဇိဝှါသမ္ဖဿပစ္စယာ ဥပ္ပဇ္ဇတိ …ပေ…  မနသ္မိမ္ပိ နိဗ္ဗိန္ဒတိ, ဓမ္မေသုပိ နိဗ္ဗိန္ဒတိ, မနောဝိညာဏေပိ နိဗ္ဗိန္ဒတိ, မနောသမ္ဖဿေပိ နိဗ္ဗိန္ဒတိ. ယမ္ပိဒံ မနောသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ တသ္မိမ္ပိ နိဗ္ဗိန္ဒတိ. နိဗ္ဗိန္ဒံ ဝိရဇ္ဇတိ; ဝိရာဂါ ဝိမုစ္စတိ; ဝိမုတ္တသ္မိံ ဝိမုတ္တမိတိ ဉာဏံ ဟောတိ. ‘ခီဏာ ဇာတိ, ဝုသိတံ ဗြဟ္မစရိယံ, ကတံ ကရဏီယံ, နာပရံ ဣတ္ထတ္တာယာ’တိ ပဇာနာတိ. အယံ ခေါ, ဘိက္ခဝေ, သဗ္ဗုပါဒါနပရိယာဒါနာယ ဓမ္မော”တိ.

</Paragraph>
</Division>

<Paragraph number="203" type="center" book="sn">
ဒသမံ.



</Paragraph>

<Paragraph number="204" type="center" book="sn">
အဝိဇ္ဇာဝဂ္ဂေါ ပဌမော.



</Paragraph>

<Paragraph number="205" type="center" book="sn">
တဿုဒ္ဒါနံ


</Paragraph>

<Paragraph number="206" type="verses" book="sn">
_အဝိဇ္ဇာ သံယောဇနာ ဒွေ,_  
_အာသဝေန ဒုဝေ ဝုတ္တာ;_  
_အနုသယာ အပရေ ဒွေ,_  
_ပရိညာ ဒွေ ပရိယာဒိန္နံ;_  
_ဝဂ္ဂေါ တေန ပဝုစ္စတီတိ._
</Paragraph>