---
title: "1.3.5.5 နိဗ္ဗာနသပ္ပါယပဋိပဒါသုတ္တ"
tableOfContents: false
sidebar:
  order: 6
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="150" book="sala">

<Paragraph number="818" book="sala">
“နိဗ္ဗာနသပ္ပါယံ ဝေါ, ဘိက္ခဝေ, ပဋိပဒံ ဒေသေဿာမိ. တံ သုဏာထ …ပေ…  ကတမာ စ သာ, ဘိက္ခဝေ, နိဗ္ဗာနသပ္ပါယာ ပဋိပဒါ? တံ ကိံ မညထ, ဘိက္ခဝေ, စက္ခု နိစ္စံ ဝါ အနိစ္စံ ဝါ”တိ?
</Paragraph>

<Paragraph number="819" book="sala">
“အနိစ္စံ, ဘန္တေ”.
</Paragraph>

<Paragraph number="820" book="sala">
“ယံ ပနာနိစ္စံ ဒုက္ခံ ဝါ တံ သုခံ ဝါ”တိ?
</Paragraph>

<Paragraph number="821" book="sala">
“ဒုက္ခံ, ဘန္တေ”.
</Paragraph>

<Paragraph number="822" book="sala">
“ယံ ပနာနိစ္စံ ဒုက္ခံ ဝိပရိဏာမဓမ္မံ, ကလ္လံ နု တံ သမနုပဿိတုံ—  ‘ဧတံ မမ, ဧသောဟမသ္မိ, ဧသော မေ အတ္တာ’”တိ?
</Paragraph>

<Paragraph number="823" book="sala">
“နော ဟေတံ, ဘန္တေ”.
</Paragraph>

<Paragraph number="824" book="sala">
“ရူပါ နိစ္စာ ဝါ အနိစ္စာ ဝါ”တိ?
</Paragraph>

<Paragraph number="825" book="sala">
“အနိစ္စာ, ဘန္တေ”.
</Paragraph>

<Paragraph number="826" book="sala">
“စက္ခုဝိညာဏံ…  စက္ခုသမ္ဖဿော …ပေ…  ယမ္ပိဒံ မနောသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ တမ္ပိ နိစ္စံ ဝါ အနိစ္စံ ဝါ”တိ?
</Paragraph>

<Paragraph number="827" book="sala">
“အနိစ္စံ, ဘန္တေ”.
</Paragraph>

<Paragraph number="828" book="sala">
“ယံ ပနာနိစ္စံ ဒုက္ခံ ဝါ တံ သုခံ ဝါ”တိ?
</Paragraph>

<Paragraph number="829" book="sala">
“ဒုက္ခံ, ဘန္တေ”.
</Paragraph>

<Paragraph number="830" book="sala">
“ယံ ပနာနိစ္စံ ဒုက္ခံ ဝိပရိဏာမဓမ္မံ, ကလ္လံ နု တံ သမနုပဿိတုံ—  ‘ဧတံ မမ, ဧသောဟမသ္မိ, ဧသော မေ အတ္တာ’”တိ?
</Paragraph>

<Paragraph number="831" book="sala">
“နော ဟေတံ, ဘန္တေ”.
</Paragraph>

<Paragraph number="832" book="sala">
“ဧဝံ ပဿံ, ဘိက္ခဝေ, သုတဝါ အရိယသာဝကော စက္ခုသ္မိမ္ပိ နိဗ္ဗိန္ဒတိ, ရူပေသုပိ နိဗ္ဗိန္ဒတိ, စက္ခုဝိညာဏေပိ နိဗ္ဗိန္ဒတိ, စက္ခုသမ္ဖဿေပိ နိဗ္ဗိန္ဒတိ …ပေ…  ယမ္ပိဒံ မနောသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ တသ္မိမ္ပိ နိဗ္ဗိန္ဒတိ. နိဗ္ဗိန္ဒံ ဝိရဇ္ဇတိ; ဝိရာဂါ ဝိမုစ္စတိ …ပေ…  နာပရံ ဣတ္ထတ္တာယာတိ ပဇာနာတိ. အယံ ခေါ သာ, ဘိက္ခဝေ, နိဗ္ဗာနသပ္ပါယာ ပဋိပဒါ”တိ.

</Paragraph>
</Division>

<Paragraph number="833" type="center" book="sala">
ပဉ္စမံ.
</Paragraph>