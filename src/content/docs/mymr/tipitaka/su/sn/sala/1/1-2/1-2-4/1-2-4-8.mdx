---
title: "1.2.4.8 ဒုတိယဧဇာသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="91" book="sala">

<Paragraph number="441" book="sala">
“ဧဇာ, ဘိက္ခဝေ, ရောဂေါ, ဧဇာ ဂဏ္ဍော, ဧဇာ သလ္လံ. တသ္မာတိဟ, ဘိက္ခဝေ, တထာဂတော အနေဇော ဝိဟရတိ ဝီတသလ္လော. တသ္မာတိဟ, ဘိက္ခဝေ, ဘိက္ခု စေပိ အာကင်္ခေယျ ‘အနေဇော ဝိဟရေယျံ ဝီတသလ္လော’တိ, စက္ခုံ န မညေယျ, စက္ခုသ္မိံ န မညေယျ, စက္ခုတော န မညေယျ, စက္ခု မေတိ န မညေယျ; ရူပေ န မညေယျ…  စက္ခုဝိညာဏံ…  စက္ခုသမ္ဖဿံ…  ယမ္ပိဒံ စက္ခုသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ တမ္ပိ န မညေယျ, တသ္မိမ္ပိ န မညေယျ, တတောပိ န မညေယျ, တံ မေတိ န မညေယျ. ယဉှိ, ဘိက္ခဝေ, မညတိ, ယသ္မိံ မညတိ, ယတော မညတိ, ယံ မေတိ မညတိ, တတော တံ ဟောတိ အညထာ. အညထာဘာဝီ ဘဝသတ္တော လောကော ဘဝမေဝ အဘိနန္ဒတိ …ပေ… .
</Paragraph>

<Paragraph number="442" book="sala">
ဇိဝှံ န မညေယျ, ဇိဝှါယ န မညေယျ, ဇိဝှါတော န မညေယျ, ဇိဝှါ မေတိ န မညေယျ; ရသေ န မညေယျ…  ဇိဝှါဝိညာဏံ…  ဇိဝှါသမ္ဖဿံ…  ယမ္ပိဒံ ဇိဝှါသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ တမ္ပိ န မညေယျ, တသ္မိမ္ပိ န မညေယျ, တတောပိ န မညေယျ, တံ မေတိ န မညေယျ. ယဉှိ, ဘိက္ခဝေ, မညတိ, ယသ္မိံ မညတိ, ယတော မညတိ, ယံ မေတိ မညတိ, တတော တံ ဟောတိ အညထာ. အညထာဘာဝီ ဘဝသတ္တော လောကော ဘဝမေဝ အဘိနန္ဒတိ …ပေ… .
</Paragraph>

<Paragraph number="443" book="sala">
မနံ န မညေယျ, မနသ္မိံ န မညေယျ, မနတော န မညေယျ, မနော မေတိ န မညေယျ…  မနောဝိညာဏံ…  မနောသမ္ဖဿံ…  ယမ္ပိဒံ မနောသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ တမ္ပိ န မညေယျ, တသ္မိမ္ပိ န မညေယျ, တတောပိ န မညေယျ, တံ မေတိ န မညေယျ. ယဉှိ, ဘိက္ခဝေ, မညတိ, ယသ္မိံ မညတိ, ယတော မညတိ, ယံ မေတိ မညတိ, တတော တံ ဟောတိ အညထာ. အညထာဘာဝီ ဘဝသတ္တော လောကော ဘဝမေဝ အဘိနန္ဒတိ.
</Paragraph>

<Paragraph number="444" book="sala">
ယာဝတာ, ဘိက္ခဝေ, ခန္ဓဓာတုအာယတနာ တမ္ပိ န မညေယျ, တသ္မိမ္ပိ န မညေယျ, တတောပိ န မညေယျ, တံ မေတိ န မညေယျ. သော ဧဝံ အမညမာနော န ကိဉ္စိ လောကေ ဥပါဒိယတိ. အနုပါဒိယံ န ပရိတဿတိ. အပရိတဿံ ပစ္စတ္တညေဝ ပရိနိဗ္ဗာယတိ. ‘ခီဏာ ဇာတိ, ဝုသိတံ ဗြဟ္မစရိယံ, ကတံ ကရဏီယံ, နာပရံ ဣတ္ထတ္တာယာ’တိ ပဇာနာတီ”တိ.

</Paragraph>
</Division>

<Paragraph number="445" type="center" book="sala">
အဋ္ဌမံ.
</Paragraph>