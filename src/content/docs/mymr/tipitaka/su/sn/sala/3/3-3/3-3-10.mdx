---
title: "3.3.10 ဝဍ္ဎီသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="313" book="sn" e="ch" v="18" p="325">

<Paragraph number="1318" book="sn">
“ပဉ္စဟိ, ဘိက္ခဝေ, ဝဍ္ဎီဟိ ဝဍ္ဎမာနာ အရိယသာဝိကာ အရိယာယ ဝဍ္ဎိယာ ဝဍ္ဎတိ သာရာဒါယိနီ စ ဟောတိ ဝရာဒါယိနီ စ ကာယဿ. ကတမေဟိ ပဉ္စဟိ? သဒ္ဓါယ ဝဍ္ဎတိ, သီလေန ဝဍ္ဎတိ, သုတေန ဝဍ္ဎတိ, စာဂေန ဝဍ္ဎတိ, ပညာယ ဝဍ္ဎတိ—  ဣမေဟိ ခေါ, ဘိက္ခဝေ, ပဉ္စဟိ ဝဍ္ဎီဟိ ဝဍ္ဎမာနာ အရိယသာဝိကာ အရိယာယ ဝဍ္ဎိယာ ဝဍ္ဎတိ, သာရာဒါယိနီ စ ဟောတိ, ဝရာဒါယိနီ စ ကာယဿာတိ.
</Paragraph>

<Paragraph number="1319" type="verses" book="sn">
_သဒ္ဓါယ သီလေန စ ယာဓ ဝဍ္ဎတိ,_  
_ပညာယ စာဂေန သုတေန စူဘယံ;_  
_သာ တာဒိသီ သီလဝတီ ဥပါသိကာ,_  
_အာဒီယတိ သာရမိဓေဝ အတ္တနော”တိ._  


</Paragraph>
</Division>

<Paragraph number="1320" type="center" book="sn">
ဒသမံ.



</Paragraph>

<Paragraph number="1321" type="center" book="sn">
ဗလဝဂ္ဂေါ တတိယော.



</Paragraph>

<Paragraph number="1322" type="center" book="sn">
တဿုဒ္ဒါနံ


</Paragraph>

<Paragraph number="1323" type="verses" book="sn">
_ဝိသာရဒါ ပသယှ အဘိဘုယျ,_  
_ဧကံ အင်္ဂေန ပဉ္စမံ;_  
_နာသေန္တိ ဟေတု ဌာနဉ္စ,_  
_ဝိသာရဒေါ ဝဍ္ဎိနာ ဒသာတိ._  


</Paragraph>

<Paragraph number="1324" type="center" book="sn">
မာတုဂါမသံယုတ္တံ သမတ္တံ.
</Paragraph>