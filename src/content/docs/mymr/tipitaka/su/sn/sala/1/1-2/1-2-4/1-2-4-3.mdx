---
title: 1.2.4.3 သံခိတ္တဓမ္မသုတ္တ
tableOfContents: false
sidebar:
  order: 3
type: tipitaka
basket: su
book: sn
review:
  current: review
  updated: '2025-10-20T15:22:01.949410'
  updated_by: ''
  notes: ''
  history:
  - state: review
    date: '2025-10-20T15:22:01.949410'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="86" book="sn" e="ch" v="18" p="294">

<Paragraph number="359" book="sn">
ဧကမန္တံ နိသိန္နော ခေါ အာယသ္မာ အာနန္ဒော ဘဂဝန္တံ ဧတဒဝေါစ—  “သာဓု မေ, ဘန္တေ, ဘဂဝါ သံခိတ္တေန ဓမ္မံ ဒေသေတု, ယမဟံ ဘဂဝတော ဓမ္မံ သုတွာ ဧကော ဝူပကဋ္ဌော အပ္ပမတ္တော အာတာပီ ပဟိတတ္တော ဝိဟရေယျန်”တိ.
</Paragraph>

<Paragraph number="360" book="sn">
“တံ ကိံ မညသိ, အာနန္ဒ, စက္ခု နိစ္စံ ဝါ အနိစ္စံ ဝါ”တိ?
</Paragraph>

<Paragraph number="361" book="sn">
“အနိစ္စံ, ဘန္တေ”.
</Paragraph>

<Paragraph number="362" book="sn">
“ယံ ပနာနိစ္စံ ဒုက္ခံ ဝါ တံ သုခံ ဝါ”တိ?
</Paragraph>

<Paragraph number="363" book="sn">
“ဒုက္ခံ, ဘန္တေ”.
</Paragraph>

<Paragraph number="364" book="sn">
“ယံ ပနာနိစ္စံ ဒုက္ခံ ဝိပရိဏာမဓမ္မံ, ကလ္လံ နု တံ သမနုပဿိတုံ—  ‘ဧတံ မမ, ဧသောဟမသ္မိ, ဧသော မေ အတ္တာ’”တိ?
</Paragraph>

<Paragraph number="365" book="sn">
“နော ဟေတံ, ဘန္တေ”.
</Paragraph>

<Paragraph number="366" book="sn">
“ရူပါ နိစ္စာ ဝါ အနိစ္စာ ဝါ”တိ?
</Paragraph>

<Paragraph number="367" book="sn">
“အနိစ္စာ, ဘန္တေ” …ပေ… .
</Paragraph>

<Paragraph number="368" book="sn">
“စက္ခုဝိညာဏံ …ပေ…  ယမ္ပိဒံ စက္ခုသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ တမ္ပိ နိစ္စံ ဝါ အနိစ္စံ ဝါ”တိ?
</Paragraph>

<Paragraph number="369" book="sn">
“အနိစ္စံ, ဘန္တေ”.
</Paragraph>

<Paragraph number="370" book="sn">
“ယံ ပနာနိစ္စံ ဒုက္ခံ ဝါ တံ သုခံ ဝါ”တိ?
</Paragraph>

<Paragraph number="371" book="sn">
“ဒုက္ခံ, ဘန္တေ”.
</Paragraph>

<Paragraph number="372" book="sn">
“ယံ ပနာနိစ္စံ ဒုက္ခံ ဝိပရိဏာမဓမ္မံ, ကလ္လံ နု တံ သမနုပဿိတုံ—  ‘ဧတံ မမ, ဧသောဟမသ္မိ, ဧသော မေ အတ္တာ’”တိ?
</Paragraph>

<Paragraph number="373" book="sn">
“နော ဟေတံ, ဘန္တေ” …ပေ… .
</Paragraph>

<Paragraph number="374" book="sn">
“ဇိဝှါ နိစ္စာ ဝါ အနိစ္စာ ဝါ”တိ?
</Paragraph>

<Paragraph number="375" book="sn">
“အနိစ္စာ, ဘန္တေ” …ပေ… .
</Paragraph>

<Paragraph number="376" book="sn">
“ဇိဝှါဝိညာဏံ…  ဇိဝှါသမ္ဖဿော …ပေ…  ယမ္ပိဒံ မနောသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ တမ္ပိ နိစ္စံ ဝါ အနိစ္စံ ဝါ”တိ?
</Paragraph>

<Paragraph number="377" book="sn">
“အနိစ္စံ, ဘန္တေ”.
</Paragraph>

<Paragraph number="378" book="sn">
“ယံ ပနာနိစ္စံ ဒုက္ခံ ဝါ တံ သုခံ ဝါ”တိ?
</Paragraph>

<Paragraph number="379" book="sn">
“ဒုက္ခံ, ဘန္တေ”.
</Paragraph>

<Paragraph number="380" book="sn">
“ယံ ပနာနိစ္စံ ဒုက္ခံ ဝိပရိဏာမဓမ္မံ, ကလ္လံ နု တံ သမနုပဿိတုံ—  ‘ဧတံ မမ, ဧသောဟမသ္မိ, ဧသော မေ အတ္တာ’”တိ?
</Paragraph>

<Paragraph number="381" book="sn">
“နော ဟေတံ, ဘန္တေ”.
</Paragraph>

<Paragraph number="382" book="sn">
“ဧဝံ ပဿံ, အာနန္ဒ, သုတဝါ အရိယသာဝကော စက္ခုသ္မိမ္ပိ နိဗ္ဗိန္ဒတိ …ပေ…  စက္ခုသမ္ဖဿေပိ နိဗ္ဗိန္ဒတိ …ပေ…  ယမ္ပိဒံ မနောသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ တသ္မိမ္ပိ နိဗ္ဗိန္ဒတိ. နိဗ္ဗိန္ဒံ ဝိရဇ္ဇတိ; ဝိရာဂါ ဝိမုစ္စတိ; ဝိမုတ္တသ္မိံ ဝိမုတ္တမိတိ ဉာဏံ ဟောတိ. ‘ခီဏာ ဇာတိ, ဝုသိတံ ဗြဟ္မစရိယံ, ကတံ ကရဏီယံ, နာပရံ ဣတ္ထတ္တာယာ’တိ ပဇာနာတီ”တိ.

</Paragraph>
</Division>

<Paragraph number="383" type="center" book="sn">
တတိယံ.
</Paragraph>