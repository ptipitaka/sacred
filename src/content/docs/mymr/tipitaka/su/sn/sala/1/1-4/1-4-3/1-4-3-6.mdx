---
title: 1.4.3.6 ကာမဘူသုတ္တ
tableOfContents: false
sidebar:
  order: 6
type: tipitaka
basket: su
book: sn
review:
  current: review
  updated: '2025-10-23T09:13:57.672521'
  updated_by: ''
  notes: ''
  history:
  - state: review
    date: '2025-10-23T09:13:57.672521'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="233" book="sn" e="ch" v="18" p="313">

<Paragraph number="964" book="sn">
ဧကံ သမယံ အာယသ္မာ စ အာနန္ဒော အာယသ္မာ စ ကာမဘူ ကောသမ္ဗိယံ ဝိဟရန္တိ ဃောသိတာရာမေ. အထ ခေါ အာယသ္မာ ကာမဘူ သာယနှသမယံ ပဋိသလ္လာနာ ဝုဋ္ဌိတော ယေနာယသ္မာ အာနန္ဒော တေနုပသင်္ကမိ; ဥပသင်္ကမိတွာ အာယသ္မတာ အာနန္ဒေန သဒ္ဓိံ သမ္မောဒိ. သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ. ဧကမန္တံ နိသိန္နော ခေါ အာယသ္မာ ကာမဘူ အာယသ္မန္တံ အာနန္ဒံ ဧတဒဝေါစ—
</Paragraph>

<Paragraph number="965" book="sn">
“ကိံ နု ခေါ, အာဝုသော အာနန္ဒ, စက္ခု ရူပါနံ သံယောဇနံ, ရူပါ စက္ခုဿ သံယောဇနံ …ပေ…  ဇိဝှါ ရသာနံ သံယောဇနံ, ရသာ ဇိဝှါယ သံယောဇနံ …ပေ…  မနော ဓမ္မာနံ သံယောဇနံ, ဓမ္မာ မနဿ သံယောဇနန်”တိ?
</Paragraph>

<Paragraph number="966" book="sn">
“န ခေါ, အာဝုသော ကာမဘူ, စက္ခု ရူပါနံ သံယောဇနံ, န ရူပါ စက္ခုဿ သံယောဇနံ. ယဉ္စ တတ္ထ တဒုဘယံ ပဋိစ္စ ဥပ္ပဇ္ဇတိ ဆန္ဒရာဂေါ, တံ တတ္ထ သံယောဇနံ …ပေ…  န ဇိဝှါ ရသာနံ သံယောဇနံ, န ရသာ ဇိဝှါယ သံယောဇနံ …ပေ…  န မနော ဓမ္မာနံ သံယောဇနံ, န ဓမ္မာ မနဿ သံယောဇနံ. ယဉ္စ တတ္ထ တဒုဘယံ ပဋိစ္စ ဥပ္ပဇ္ဇတိ ဆန္ဒရာဂေါ တံ တတ္ထ သံယောဇနံ.
</Paragraph>

<Paragraph number="967" book="sn">
သေယျထာပိ, အာဝုသော, ကာဠော စ ဗလီဗဒ္ဒေါ ဩဒါတော စ ဗလီဗဒ္ဒေါ ဧကေန ဒါမေန ဝါ ယောတ္တေန ဝါ သံယုတ္တာ အဿု. ယော နု ခေါ ဧဝံ ဝဒေယျ—  ‘ကာဠော ဗလီဗဒ္ဒေါ ဩဒါတဿ ဗလီဗဒ္ဒဿ သံယောဇနံ, ဩဒါတော ဗလီဗဒ္ဒေါ ကာဠဿ ဗလီဗဒ္ဒဿ သံယောဇနန်’တိ, သမ္မာ နု ခေါ သော ဝဒမာနော ဝဒေယျာ”တိ? “နော ဟေတံ, အာဝုသော”. “န ခေါ, အာဝုသော, ကာဠော ဗလီဗဒ္ဒေါ ဩဒါတဿ ဗလီဗဒ္ဒဿ သံယောဇနံ, နပိ ဩဒါတော ဗလီဗဒ္ဒေါ ကာဠဿ ဗလီဗဒ္ဒဿ သံယောဇနံ. ယေန စ ခေါ တေ ဧကေန ဒါမေန ဝါ ယောတ္တေန ဝါ သံယုတ္တာ, တံ တတ္ထ သံယောဇနံ. ဧဝမေဝ ခေါ, အာဝုသော, န စက္ခု ရူပါနံ သံယောဇနံ, န ရူပါ စက္ခုဿ သံယောဇနံ …ပေ…  န ဇိဝှါ …ပေ…  န မနော …ပေ…  ယဉ္စ တတ္ထ တဒုဘယံ ပဋိစ္စ ဥပ္ပဇ္ဇတိ ဆန္ဒရာဂေါ, တံ တတ္ထ သံယောဇနန်”တိ.

</Paragraph>
</Division>

<Paragraph number="968" type="center" book="sn">
ဆဋ္ဌံ.
</Paragraph>