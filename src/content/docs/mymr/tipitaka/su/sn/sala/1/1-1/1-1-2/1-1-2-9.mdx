---
title: 1.1.2.9 ပဌမဒုက္ခုပ္ပါဒသုတ္တ
tableOfContents: false
sidebar:
  order: 9
type: tipitaka
basket: su
book: sn
review:
  current: review
  updated: '2025-10-27T21:49:15.009462'
  updated_by: ''
  notes: ''
  history:
  - state: review
    date: '2025-10-27T21:49:15.009462'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="21" book="sn" e="ch" v="18" p="282">

<Paragraph number="54" book="sn">
“ယော, ဘိက္ခဝေ, စက္ခုဿ ဥပ္ပါဒေါ ဌိတိ အဘိနိဗ္ဗတ္တိ ပါတုဘာဝေါ, ဒုက္ခဿေသော ဥပ္ပါဒေါ, ရောဂါနံ ဌိတိ, ဇရာမရဏဿ ပါတုဘာဝေါ. ယော သောတဿ …ပေ…  ယော ဃာနဿ…  ယော ဇိဝှါယ…  ယော ကာယဿ…  ယော မနဿ ဥပ္ပါဒေါ ဌိတိ အဘိနိဗ္ဗတ္တိ ပါတုဘာဝေါ, ဒုက္ခဿေသော ဥပ္ပါဒေါ, ရောဂါနံ ဌိတိ, ဇရာမရဏဿ ပါတုဘာဝေါ.
</Paragraph>

<Paragraph number="55" book="sn">
ယော စ ခေါ, ဘိက္ခဝေ, စက္ခုဿ နိရောဓော ဝူပသမော အတ္ထင်္ဂမော, ဒုက္ခဿေသော နိရောဓော, ရောဂါနံ ဝူပသမော, ဇရာမရဏဿ အတ္ထင်္ဂမော. ယော သောတဿ…  ယော ဃာနဿ…  ယော ဇိဝှါယ…  ယော ကာယဿ…  ယော မနဿ နိရောဓော ဝူပသမော အတ္ထင်္ဂမော, ဒုက္ခဿေသော နိရောဓော, ရောဂါနံ ဝူပသမော, ဇရာမရဏဿ အတ္ထင်္ဂမော”တိ.

</Paragraph>
</Division>

<Paragraph number="56" type="center" book="sn">
နဝမံ.
</Paragraph>