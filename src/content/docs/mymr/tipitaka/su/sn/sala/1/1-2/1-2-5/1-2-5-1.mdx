---
title: "1.2.5.1 အဒန္တအဂုတ္တသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="94" book="sn" e="ch" v="18" p="295">

<Paragraph number="456" book="sn">
သာဝတ္ထိနိဒါနံ. “ဆယိမေ, ဘိက္ခဝေ, ဖဿာယတနာ အဒန္တာ အဂုတ္တာ အရက္ခိတာ အသံဝုတာ ဒုက္ခာဓိဝါဟာ ဟောန္တိ. ကတမေ ဆ? စက္ခု, ဘိက္ခဝေ, ဖဿာယတနံ အဒန္တံ အဂုတ္တံ အရက္ခိတံ အသံဝုတံ ဒုက္ခာဓိဝါဟံ ဟောတိ …ပေ…  ဇိဝှါ, ဘိက္ခဝေ, ဖဿာယတနံ အဒန္တံ အဂုတ္တံ အရက္ခိတံ အသံဝုတံ ဒုက္ခာဓိဝါဟံ ဟောတိ …ပေ…  မနော, ဘိက္ခဝေ, ဖဿာယတနံ အဒန္တံ အဂုတ္တံ အရက္ခိတံ အသံဝုတံ ဒုက္ခာဓိဝါဟံ ဟောတိ. ဣမေ ခေါ, ဘိက္ခဝေ, ဆ ဖဿာယတနာ အဒန္တာ အဂုတ္တာ အရက္ခိတာ အသံဝုတာ ဒုက္ခာဓိဝါဟာ ဟောန္တိ”.
</Paragraph>

<Paragraph number="457" book="sn">
ဆယိမေ, ဘိက္ခဝေ, ဖဿာယတနာ သုဒန္တာ သုဂုတ္တာ သုရက္ခိတာ သုသံဝုတာ သုခါဓိဝါဟာ ဟောန္တိ. ကတမေ ဆ? စက္ခု, ဘိက္ခဝေ, ဖဿာယတနံ သုဒန္တံ သုဂုတ္တံ သုရက္ခိတံ သုသံဝုတံ သုခါဓိဝါဟံ ဟောတိ …ပေ…  ဇိဝှါ, ဘိက္ခဝေ, ဖဿာယတနံ သုဒန္တံ သုဂုတ္တံ သုရက္ခိတံ သုသံဝုတံ သုခါဓိဝါဟံ ဟောတိ …ပေ…  မနော, ဘိက္ခဝေ, ဖဿာယတနံ သုဒန္တံ သုဂုတ္တံ သုရက္ခိတံ သုသံဝုတံ သုခါဓိဝါဟံ ဟောတိ. ဣမေ ခေါ, ဘိက္ခဝေ, ဆ ဖဿာယတနာ သုဒန္တာ သုဂုတ္တာ သုရက္ခိတာ သုသံဝုတာ သုခါဓိဝါဟာ ဟောန္တီ”တိ. ဣဒမဝေါစ ဘဂဝါ …ပေ…  ဧတဒဝေါစ သတ္ထာ—
</Paragraph>

<Paragraph number="458" type="verses" book="sn">
_“သဠေဝ ဖဿာယတနာနိ ဘိက္ခဝေါ,_  
_အသံဝုတော ယတ္ထ ဒုက္ခံ နိဂစ္ဆတိ;_  
_တေသဉ္စ ယေ သံဝရဏံ အဝေဒိသုံ,_  
_သဒ္ဓါဒုတိယာ ဝိဟရန္တာနဝဿုတာ._  

</Paragraph>

<Paragraph number="459" type="verses" book="sn">
_ဒိသွာန ရူပါနိ မနောရမာနိ,_  
_အထောပိ ဒိသွာန အမနောရမာနိ;_  
_မနောရမေ ရာဂပထံ ဝိနောဒယေ,_  
_န စာပ္ပိယံ မေတိ မနံ ပဒေါသယေ._  

</Paragraph>

<Paragraph number="460" type="verses" book="sn">
_သဒ္ဒဉ္စ သုတွာ ဒုဘယံ ပိယာပ္ပိယံ,_  
_ပိယမှိ သဒ္ဒေ န သမုစ္ဆိတော သိယာ;_  
_အထောပ္ပိယေ ဒေါသဂတံ ဝိနောဒယေ,_  
_န စာပ္ပိယံ မေတိ မနံ ပဒေါသယေ._  

</Paragraph>

<Paragraph number="461" type="verses" book="sn">
_ဂန္ဓဉ္စ ဃတွာ သုရဘိံ မနောရမံ,_  
_အထောပိ ဃတွာ အသုစိံ အကန္တိယံ;_  
_အကန္တိယသ္မိံ ပဋိဃံ ဝိနောဒယေ,_  
_ဆန္ဒာနုနီတော န စ ကန္တိယေ သိယာ._  

</Paragraph>

<Paragraph number="462" type="verses" book="sn">
_ရသဉ္စ ဘောတွာန အသာဒိတဉ္စ သာဒုံ,_  
_အထောပိ ဘောတွာန အသာဒုမေကဒါ;_  
_သာဒုံ ရသံ နာဇ္ဈောသာယ ဘုဉ္ဇေ,_  
_ဝိရောဓမာသာဒုသု နောပဒံသယေ._  

</Paragraph>

<Paragraph number="463" type="verses" book="sn">
_ဖဿေန ဖုဋ္ဌော န သုခေန မဇ္ဇေ,_  
_ဒုက္ခေန ဖုဋ္ဌောပိ န သမ္ပဝေဓေ;_  
_ဖဿဒွယံ သုခဒုက္ခေ ဥပေက္ခေ,_  
_အနာနုရုဒ္ဓေါ အဝိရုဒ္ဓ ကေနစိ._  

</Paragraph>

<Paragraph number="464" type="verses" book="sn">
_ပပဉ္စသညာ ဣတရီတရာ နရာ,_  
_ပပဉ္စယန္တာ ဥပယန္တိ သညိနော;_  
_မနောမယံ ဂေဟသိတဉ္စ သဗ္ဗံ,_  
_ပနုဇ္ဇ နေက္ခမ္မသိတံ ဣရီယတိ._  

</Paragraph>

<Paragraph number="465" type="verses" book="sn">
_ဧဝံ မနော ဆဿု ယဒါ သုဘာဝိတော,_  
_ဖုဋ္ဌဿ စိတ္တံ န ဝိကမ္ပတေ ကွစိ;_  
_တေ ရာဂဒေါသေ အဘိဘုယျ ဘိက္ခဝေါ,_  
_ဘဝတ္ထ ဇာတိမရဏဿ ပါရဂါ”တိ._  


</Paragraph>
</Division>

<Paragraph number="466" type="center" book="sn">
ပဌမံ.
</Paragraph>