---
title: 1.2.2.11 တတိယဆဖဿာယတနသုတ္တ
tableOfContents: false
sidebar:
  order: 11
type: tipitaka
basket: su
book: sn
review:
  current: review
  updated: '2025-10-23T09:13:56.804864'
  updated_by: ''
  notes: ''
  history:
  - state: review
    date: '2025-10-23T09:13:56.804864'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="73" book="sn" e="ch" v="18" p="290">

<Paragraph number="261" book="sn">
“ယော ဟိ ကောစိ, ဘိက္ခဝေ, ဘိက္ခု ဆန္နံ ဖဿာယတနာနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ နပ္ပဇာနာတိ. အဝုသိတံ တေန ဗြဟ္မစရိယံ, အာရကာ သော ဣမသ္မာ ဓမ္မဝိနယာ”တိ.
</Paragraph>

<Paragraph number="262" book="sn">
ဧဝံ ဝုတ္တေ, အညတရော ဘိက္ခု ဘဂဝန္တံ ဧတဒဝေါစ—  “ဧတ္ထာဟံ, ဘန္တေ, အနဿသံ ပနဿသံ. အဟဉှိ, ဘန္တေ, ဆန္နံ ဖဿာယတနာနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ နပ္ပဇာနာမီ”တိ.
</Paragraph>

<Paragraph number="263" book="sn">
“တံ ကိံ မညသိ, ဘိက္ခု, စက္ခု နိစ္စံ ဝါ အနိစ္စံ ဝါ”တိ?
</Paragraph>

<Paragraph number="264" book="sn">
“အနိစ္စံ, ဘန္တေ”.
</Paragraph>

<Paragraph number="265" book="sn">
“ယံ ပနာနိစ္စံ ဒုက္ခံ ဝါ တံ သုခံ ဝါ”တိ?
</Paragraph>

<Paragraph number="266" book="sn">
“ဒုက္ခံ, ဘန္တေ”.
</Paragraph>

<Paragraph number="267" book="sn">
“ယံ ပနာနိစ္စံ ဒုက္ခံ ဝိပရိဏာမဓမ္မံ, ကလ္လံ နု တံ သမနုပဿိတုံ—  ‘ဧတံ မမ, ဧသောဟမသ္မိ, ဧသော မေ အတ္တာ’”တိ?
</Paragraph>

<Paragraph number="268" book="sn">
“နော ဟေတံ, ဘန္တေ”.
</Paragraph>

<Paragraph number="269" book="sn">
“သောတံ…  ဃာနံ…  ဇိဝှါ…  ကာယော…  မနော နိစ္စော ဝါ အနိစ္စော ဝါ”တိ?
</Paragraph>

<Paragraph number="270" book="sn">
“အနိစ္စော, ဘန္တေ”.
</Paragraph>

<Paragraph number="271" book="sn">
“ယံ ပနာနိစ္စံ ဒုက္ခံ ဝါ တံ သုခံ ဝါ”တိ?
</Paragraph>

<Paragraph number="272" book="sn">
“ဒုက္ခံ, ဘန္တေ”.
</Paragraph>

<Paragraph number="273" book="sn">
“ယံ ပနာနိစ္စံ ဒုက္ခံ ဝိပရိဏာမဓမ္မံ, ကလ္လံ နု တံ သမနုပဿိတုံ—  ‘ဧတံ မမ, ဧသောဟမသ္မိ, ဧသော မေ အတ္တာ’”တိ?
</Paragraph>

<Paragraph number="274" book="sn">
“နော ဟေတံ, ဘန္တေ”.
</Paragraph>

<Paragraph number="275" book="sn">
“ဧဝံ ပဿံ, ဘိက္ခု, သုတဝါ အရိယသာဝကော စက္ခုသ္မိမ္ပိ နိဗ္ဗိန္ဒတိ, သောတသ္မိမ္ပိ နိဗ္ဗိန္ဒတိ, ဃာနသ္မိမ္ပိ နိဗ္ဗိန္ဒတိ, ဇိဝှါယပိ နိဗ္ဗိန္ဒတိ, ကာယသ္မိမ္ပိ နိဗ္ဗိန္ဒတိ, မနသ္မိမ္ပိ နိဗ္ဗိန္ဒတိ. နိဗ္ဗိန္ဒံ ဝိရဇ္ဇတိ; ဝိရာဂါ ဝိမုစ္စတိ; ဝိမုတ္တသ္မိံ ဝိမုတ္တမိတိ ဉာဏံ ဟောတိ. ‘ခီဏာ ဇာတိ, ဝုသိတံ ဗြဟ္မစရိယံ, ကတံ ကရဏီယံ, နာပရံ ဣတ္ထတ္တာယာ’တိ ပဇာနာတီ”တိ.

</Paragraph>
</Division>

<Paragraph number="276" type="center" book="sn">
ဧကာဒသမံ.



</Paragraph>

<Paragraph number="277" type="center" book="sn">
မိဂဇာလဝဂ္ဂေါ ဒုတိယော.



</Paragraph>

<Paragraph number="278" type="center" book="sn">
တဿုဒ္ဒါနံ


</Paragraph>

<Paragraph number="279" type="verses" book="sn">
_မိဂဇာလေန ဒွေ ဝုတ္တာ,_  
_စတ္တာရော စ သမိဒ္ဓိနာ;_  
ဥပသေနော ဥပဝါဏော,_  
_ဆဖဿာယတနိကာ တယောတိ._
</Paragraph>