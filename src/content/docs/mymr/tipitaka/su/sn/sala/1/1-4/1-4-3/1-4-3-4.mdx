---
title: 1.4.3.4 ခီရရုက္ခောပမသုတ္တ
tableOfContents: false
sidebar:
  order: 4
type: tipitaka
basket: su
book: sn
review:
  current: review
  updated: '2025-10-27T21:49:18.004852'
  updated_by: ''
  notes: ''
  history:
  - state: review
    date: '2025-10-27T21:49:18.004852'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="231" book="sn" e="ch" v="18" p="313">

<Paragraph number="939" book="sn">
“ယဿ ကဿစိ, ဘိက္ခဝေ, ဘိက္ခုဿ ဝါ ဘိက္ခုနိယာ ဝါ စက္ခုဝိညေယျေသု ရူပေသု ယော ရာဂေါ သော အတ္ထိ, ယော ဒေါသော သော အတ္ထိ, ယော မောဟော သော အတ္ထိ, ယော ရာဂေါ သော အပ္ပဟီနော, ယော ဒေါသော သော အပ္ပဟီနော, ယော မောဟော သော အပ္ပဟီနော တဿ ပရိတ္တာ စေပိ စက္ခုဝိညေယျာ ရူပါ စက္ခုဿ အာပါထံ အာဂစ္ဆန္တိ ပရိယာဒိယန္တေဝဿ စိတ္တံ; ကော ပန ဝါဒေါ အဓိမတ္တာနံ. တံ ကိဿ ဟေတု? ယော, ဘိက္ခဝေ, ရာဂေါ, သော အတ္ထိ, ယော ဒေါသော သော အတ္ထိ, ယော မောဟော သော အတ္ထိ, ယော ရာဂေါ သော အပ္ပဟီနော, ယော ဒေါသော သော အပ္ပဟီနော, ယော မောဟော သော အပ္ပဟီနော …ပေ… .
</Paragraph>

<Paragraph number="940" book="sn">
ယဿ ကဿစိ, ဘိက္ခဝေ, ဘိက္ခုဿ ဝါ ဘိက္ခုနိယာ ဝါ ဇိဝှါဝိညေယျေသု ရသေသု ယော ရာဂေါ သော အတ္ထိ …ပေ… .
</Paragraph>

<Paragraph number="941" book="sn">
ယဿ ကဿစိ, ဘိက္ခဝေ, ဘိက္ခုဿ ဝါ ဘိက္ခုနိယာ ဝါ မနောဝိညေယျေသု ဓမ္မေသု ယော ရာဂေါ သော အတ္ထိ, ယော ဒေါသော သော အတ္ထိ, ယော မောဟော သော အတ္ထိ, ယော ရာဂေါ သော အပ္ပဟီနော, ယော ဒေါသော သော အပ္ပဟီနော, ယော မောဟော သော အပ္ပဟီနော, တဿ ပရိတ္တာ စေပိ မနောဝိညေယျာ ဓမ္မာ မနဿ အာပါထံ အာဂစ္ဆန္တိ ပရိယာဒိယန္တေဝဿ စိတ္တံ; ကော ပန ဝါဒေါ အဓိမတ္တာနံ. တံ ကိဿ ဟေတု? ယော, ဘိက္ခဝေ, ရာဂေါ, သော အတ္ထိ, ယော ဒေါသော သော အတ္ထိ, ယော မောဟော သော အတ္ထိ, ယော ရာဂေါ သော အပ္ပဟီနော, ယော ဒေါသော သော အပ္ပဟီနော, ယော မောဟော သော အပ္ပဟီနော.
</Paragraph>

<Paragraph number="942" book="sn">
သေယျထာပိ, ဘိက္ခဝေ, ခီရရုက္ခော အဿတ္ထော ဝါ နိဂြေါဓော ဝါ ပိလက္ခော ဝါ ဥဒုမ္ဗရော ဝါ ဒဟရော တရုဏော ကောမာရကော. တမေနံ ပုရိသော တိဏှာယ ကုဌာရိယာ ယတော ယတော အာဘိန္ဒေယျ အာဂစ္ဆေယျ ခီရန်”တိ? “ဧဝံ, ဘန္တေ”. “တံ ကိဿ ဟေတု”? “ယဉှိ, ဘန္တေ, ခီရံ တံ အတ္ထီ”တိ.
</Paragraph>

<Paragraph number="943" book="sn">
“ဧဝမေဝ ခေါ, ဘိက္ခဝေ, ယဿ ကဿစိ ဘိက္ခုဿ ဝါ ဘိက္ခုနိယာ ဝါ စက္ခုဝိညေယျေသု ရူပေသု ယော ရာဂေါ သော အတ္ထိ, ယော ဒေါသော သော အတ္ထိ, ယော မောဟော သော အတ္ထိ, ယော ရာဂေါ သော အပ္ပဟီနော, ယော ဒေါသော သော အပ္ပဟီနော, ယော မောဟော သော အပ္ပဟီနော, တဿ ပရိတ္တာ စေပိ စက္ခုဝိညေယျာ ရူပါ စက္ခုဿ အာပါထံ အာဂစ္ဆန္တိ ပရိယာဒိယန္တေဝဿ စိတ္တံ; ကော ပန ဝါဒေါ အဓိမတ္တာနံ. တံ ကိဿ ဟေတု? ယော, ဘိက္ခဝေ, ရာဂေါ သော အတ္ထိ, ယော ဒေါသော သော အတ္ထိ, ယော မောဟော သော အတ္ထိ, ယော ရာဂေါ သော အပ္ပဟီနော, ယော ဒေါသော သော အပ္ပဟီနော, ယော မောဟော သော အပ္ပဟီနော …ပေ… .
</Paragraph>

<Paragraph number="944" book="sn">
ယဿ ကဿစိ, ဘိက္ခဝေ, ဘိက္ခုဿ ဝါ ဘိက္ခုနိယာ ဝါ ဇိဝှါဝိညေယျေသု ရသေသု ယော ရာဂေါ သော အတ္ထိ …ပေ… .
</Paragraph>

<Paragraph number="945" book="sn">
ယဿ ကဿစိ, ဘိက္ခဝေ, ဘိက္ခုဿ ဝါ ဘိက္ခုနိယာ ဝါ မနောဝိညေယျေသု ဓမ္မေသု ယော ရာဂေါ သော အတ္ထိ, ယော ဒေါသော သော အတ္ထိ, ယော မောဟော သော အတ္ထိ, ယော ရာဂေါ သော အပ္ပဟီနော, ယော ဒေါသော သော အပ္ပဟီနော, ယော မောဟော သော အပ္ပဟီနော, တဿ ပရိတ္တာ စေပိ မနောဝိညေယျာ ဓမ္မာ မနဿ အာပါထံ အာဂစ္ဆန္တိ ပရိယာဒိယန္တေဝဿ စိတ္တံ; ကော ပန ဝါဒေါ အဓိမတ္တာနံ. တံ ကိဿ ဟေတု? ယော, ဘိက္ခဝေ, ရာဂေါ သော အတ္ထိ, ယော ဒေါသော သော အတ္ထိ, ယော မောဟော သော အတ္ထိ, ယော ရာဂေါ သော အပ္ပဟီနော, ယော ဒေါသော သော အပ္ပဟီနော, ယော မောဟော သော အပ္ပဟီနော.
</Paragraph>

<Paragraph number="946" book="sn">
ယဿ ကဿစိ, ဘိက္ခဝေ, ဘိက္ခုဿ ဝါ ဘိက္ခုနိယာ ဝါ စက္ခုဝိညေယျေသု ရူပေသု ယော ရာဂေါ သော နတ္ထိ, ယော ဒေါသော သော နတ္ထိ, ယော မောဟော သော နတ္ထိ, ယော ရာဂေါ သော ပဟီနော, ယော ဒေါသော သော ပဟီနော, ယော မောဟော သော ပဟီနော, တဿ အဓိမတ္တာ စေပိ စက္ခုဝိညေယျာ ရူပါ စက္ခုဿ အာပါထံ အာဂစ္ဆန္တိ နေဝဿ စိတ္တံ ပရိယာဒိယန္တိ; ကော ပန ဝါဒေါ ပရိတ္တာနံ. တံ ကိဿ ဟေတု? ယော, ဘိက္ခဝေ, ရာဂေါ သော နတ္ထိ, ယော ဒေါသော သော နတ္ထိ, ယော မောဟော သော နတ္ထိ, ယော ရာဂေါ သော ပဟီနော, ယော ဒေါသော သော ပဟီနော, ယော မောဟော သော ပဟီနော …ပေ… .
</Paragraph>

<Paragraph number="947" book="sn">
ယဿ ကဿစိ, ဘိက္ခဝေ, ဘိက္ခုဿ ဝါ ဘိက္ခုနိယာ ဝါ ဇိဝှါဝိညေယျေသု ရသေသု …ပေ…  မနောဝိညေယျေသု ဓမ္မေသု ယော ရာဂေါ သော နတ္ထိ, ယော ဒေါသော သော နတ္ထိ, ယော မောဟော သော နတ္ထိ, ယော ရာဂေါ သော ပဟီနော, ယော ဒေါသော သော ပဟီနော, ယော မောဟော သော ပဟီနော, တဿ အဓိမတ္တာ စေပိ မနောဝိညေယျာ ဓမ္မာ မနဿ အာပါထံ အာဂစ္ဆန္တိ နေဝဿ စိတ္တံ ပရိယာဒိယန္တိ; ကော ပန ဝါဒေါ ပရိတ္တာနံ. တံ ကိဿ ဟေတု? ယော, ဘိက္ခဝေ, ရာဂေါ သော နတ္ထိ, ယော ဒေါသော သော နတ္ထိ, ယော မောဟော သော နတ္ထိ, ယော ရာဂေါ သော ပဟီနော, ယော ဒေါသော သော ပဟီနော, ယော မောဟော သော ပဟီနော. သေယျထာပိ, ဘိက္ခဝေ, ခီရရုက္ခော အဿတ္ထော ဝါ နိဂြေါဓော ဝါ ပိလက္ခော ဝါ ဥဒုမ္ဗရော ဝါ သုက္ခော ကောလာပေါ တေရောဝဿိကော. တမေနံ ပုရိသော တိဏှာယ ကုဌာရိယာ ယတော ယတော အာဘိန္ဒေယျ အာဂစ္ဆေယျ ခီရန်”တိ? “နော ဟေတံ, ဘန္တေ”. “တံ ကိဿ ဟေတု”? “ယဉှိ, ဘန္တေ, ခီရံ တံ နတ္ထီ”တိ.
</Paragraph>

<Paragraph number="948" book="sn">
“ဧဝမေဝ ခေါ, ဘိက္ခဝေ, ယဿ ကဿစိ ဘိက္ခုဿ ဝါ ဘိက္ခုနိယာ ဝါ စက္ခုဝိညေယျေသု ရူပေသု ယော ရာဂေါ သော နတ္ထိ, ယော ဒေါသော သော နတ္ထိ, ယော မောဟော သော နတ္ထိ, ယော ရာဂေါ သော ပဟီနော, ယော ဒေါသော သော ပဟီနော, ယော မောဟော သော ပဟီနော, တဿ အဓိမတ္တာ စေပိ စက္ခုဝိညေယျာ ရူပါ စက္ခုဿ အာပါထံ အာဂစ္ဆန္တိ နေဝဿ စိတ္တံ ပရိယာဒိယန္တိ; ကော ပန ဝါဒေါ ပရိတ္တာနံ. တံ ကိဿ ဟေတု? ယော, ဘိက္ခဝေ, ရာဂေါ သော နတ္ထိ, ယော ဒေါသော သော နတ္ထိ, ယော မောဟော သော နတ္ထိ, ယော ရာဂေါ သော ပဟီနော, ယော ဒေါသော သော ပဟီနော, ယော မောဟော သော ပဟီနော …ပေ… .
</Paragraph>

<Paragraph number="949" book="sn">
ယဿ ကဿစိ, ဘိက္ခဝေ, ဘိက္ခုဿ ဝါ ဘိက္ခုနိယာ ဝါ ဇိဝှါဝိညေယျေသု ရသေသု …ပေ… .
</Paragraph>

<Paragraph number="950" book="sn">
ယဿ ကဿစိ, ဘိက္ခဝေ, ဘိက္ခုဿ ဝါ ဘိက္ခုနိယာ ဝါ မနောဝိညေယျေသု ဓမ္မေသု ယော ရာဂေါ သော နတ္ထိ, ယော ဒေါသော သော နတ္ထိ, ယော မောဟော သော နတ္ထိ, ယော ရာဂေါ သော ပဟီနော, ယော ဒေါသော သော ပဟီနော, ယော မောဟော သော ပဟီနော, တဿ အဓိမတ္တာ စေပိ မနောဝိညေယျာ ဓမ္မာ မနဿ အာပါထံ အာဂစ္ဆန္တိ, နေဝဿ စိတ္တံ ပရိယာဒိယန္တိ; ကော ပန ဝါဒေါ ပရိတ္တာနံ. တံ ကိဿ ဟေတု? ယော, ဘိက္ခဝေ, ရာဂေါ သော နတ္ထိ, ယော ဒေါသော သော နတ္ထိ, ယော မောဟော သော နတ္ထိ, ယော ရာဂေါ သော ပဟီနော, ယော ဒေါသော သော ပဟီနော, ယော မောဟော သော ပဟီနော”တိ.

</Paragraph>
</Division>

<Paragraph number="951" type="center" book="sn">
စတုတ္ထံ.
</Paragraph>