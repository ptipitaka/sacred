---
title: "4.1.8 အာသဝပဉှာသုတ္တ"
tableOfContents: false
sidebar:
  order: 15
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="321" book="sala">

<Paragraph number="1342" book="sala">
“‘အာသဝေါ, အာသဝေါ’တိ, အာဝုသော သာရိပုတ္တ, ဝုစ္စတိ. ကတမော နု ခေါ, အာဝုသော, အာသဝေါ”တိ? “တယော မေ, အာဝုသော, အာသဝါ. ကာမာသဝေါ, ဘဝါသဝေါ, အဝိဇ္ဇာသဝေါ—  ဣမေ ခေါ, အာဝုသော, တယော အာသဝါ”တိ. “အတ္ထိ ပနာဝုသော, မဂ္ဂေါ အတ္ထိ ပဋိပဒါ ဧတေသံ အာသဝါနံ ပဟာနာယာ”တိ? “အတ္ထိ ခေါ, အာဝုသော, မဂ္ဂေါ အတ္ထိ ပဋိပဒါ ဧတေသံ အာသဝါနံ ပဟာနာယာ”တိ. “ကတမော ပနာဝုသော, မဂ္ဂေါ ကတမာ ပဋိပဒါ ဧတေသံ အာသဝါနံ ပဟာနာယာ”တိ? “အယမေဝ ခေါ, အာဝုသော, အရိယော အဋ္ဌင်္ဂိကော မဂ္ဂေါ ဧတေသံ အာသဝါနံ ပဟာနာယ, သေယျထိဒံ—  သမ္မာဒိဋ္ဌိ …ပေ…  သမ္မာသမာဓိ. အယံ ခေါ, အာဝုသော, မဂ္ဂေါ အယံ ပဋိပဒါ, ဧတေသံ အာသဝါနံ ပဟာနာယာ”တိ. “ဘဒ္ဒကော, အာဝုသော, မဂ္ဂေါ ဘဒ္ဒိကာ ပဋိပဒါ, ဧတေသံ အာသဝါနံ ပဟာနာယ. အလဉ္စ ပနာဝုသော သာရိပုတ္တ, အပ္ပမာဒါယာ”တိ.

</Paragraph>
</Division>

<Paragraph number="1343" type="center" book="sala">
အဋ္ဌမံ.
</Paragraph>