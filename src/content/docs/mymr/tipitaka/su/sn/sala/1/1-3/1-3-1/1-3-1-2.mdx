---
title: "1.3.1.2 ဥပါဒါယသုတ္တ"
tableOfContents: false
sidebar:
  order: 3
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="105" book="sala">

<Paragraph number="553" book="sala">
“ကိသ္မိံ နု ခေါ, ဘိက္ခဝေ, သတိ ကိံ ဥပါဒါယ ဥပ္ပဇ္ဇတိ အဇ္ဈတ္တံ သုခံ ဒုက္ခန်”တိ?
</Paragraph>

<Paragraph number="554" book="sala">
“ဘဂဝံမူလကာ နော, ဘန္တေ, ဓမ္မာ …ပေ… .
</Paragraph>

<Paragraph number="555" book="sala">
“စက္ခုသ္မိံ ခေါ, ဘိက္ခဝေ, သတိ စက္ခုံ ဥပါဒါယ ဥပ္ပဇ္ဇတိ အဇ္ဈတ္တံ သုခံ ဒုက္ခံ …ပေ…  မနသ္မိံ သတိ မနံ ဥပါဒါယ ဥပ္ပဇ္ဇတိ အဇ္ဈတ္တံ သုခံ ဒုက္ခံ. တံ ကိံ မညထ, ဘိက္ခဝေ, စက္ခု နိစ္စံ ဝါ အနိစ္စံ ဝါ”တိ?
</Paragraph>

<Paragraph number="556" book="sala">
“အနိစ္စံ, ဘန္တေ”.
</Paragraph>

<Paragraph number="557" book="sala">
“ယံ ပနာနိစ္စံ ဒုက္ခံ ဝါ တံ သုခံ ဝါ”တိ?
</Paragraph>

<Paragraph number="558" book="sala">
“ဒုက္ခံ, ဘန္တေ”.
</Paragraph>

<Paragraph number="559" book="sala">
“ယံ ပနာနိစ္စံ ဒုက္ခံ ဝိပရိဏာမဓမ္မံ, အပိ နု တံ အနုပါဒါယ ဥပ္ပဇ္ဇေယျ အဇ္ဈတ္တံ သုခံ ဒုက္ခန်”တိ?
</Paragraph>

<Paragraph number="560" book="sala">
“နော ဟေတံ, ဘန္တေ” …ပေ… .
</Paragraph>

<Paragraph number="561" book="sala">
“ဇိဝှါ နိစ္စာ ဝါ အနိစ္စာ ဝါ”တိ?
</Paragraph>

<Paragraph number="562" book="sala">
“အနိစ္စာ, ဘန္တေ”.
</Paragraph>

<Paragraph number="563" book="sala">
“ယံ ပနာနိစ္စံ ဒုက္ခံ ဝါ တံ သုခံ ဝါ”တိ?
</Paragraph>

<Paragraph number="564" book="sala">
“ဒုက္ခံ, ဘန္တေ”.
</Paragraph>

<Paragraph number="565" book="sala">
“ယံ ပနာနိစ္စံ ဒုက္ခံ ဝိပရိဏာမဓမ္မံ, အပိ နု တံ အနုပါဒါယ ဥပ္ပဇ္ဇေယျ အဇ္ဈတ္တံ သုခံ ဒုက္ခန်”တိ?
</Paragraph>

<Paragraph number="566" book="sala">
“နော ဟေတံ, ဘန္တေ” …ပေ… .
</Paragraph>

<Paragraph number="567" book="sala">
“မနော နိစ္စော ဝါ အနိစ္စော ဝါ”တိ?
</Paragraph>

<Paragraph number="568" book="sala">
“အနိစ္စော, ဘန္တေ”.
</Paragraph>

<Paragraph number="569" book="sala">
“ယံ ပနာနိစ္စံ ဒုက္ခံ ဝါ တံ သုခံ ဝါ”တိ?
</Paragraph>

<Paragraph number="570" book="sala">
“ဒုက္ခံ, ဘန္တေ”.
</Paragraph>

<Paragraph number="571" book="sala">
“ယံ ပနာနိစ္စံ ဒုက္ခံ ဝိပရိဏာမဓမ္မံ, အပိ နု တံ အနုပါဒါယ ဥပ္ပဇ္ဇေယျ အဇ္ဈတ္တံ သုခံ ဒုက္ခန်”တိ?
</Paragraph>

<Paragraph number="572" book="sala">
“နော ဟေတံ, ဘန္တေ”.
</Paragraph>

<Paragraph number="573" book="sala">
“ဧဝံ ပဿံ, ဘိက္ခဝေ, သုတဝါ အရိယသာဝကော စက္ခုသ္မိမ္ပိ နိဗ္ဗိန္ဒတိ …ပေ…  မနသ္မိမ္ပိ နိဗ္ဗိန္ဒတိ. နိဗ္ဗိန္ဒံ ဝိရဇ္ဇတိ; ဝိရာဂါ ဝိမုစ္စတိ; ဝိမုတ္တသ္မိံ ဝိမုတ္တမိတိ ဉာဏံ ဟောတိ. ‘ခီဏာ ဇာတိ, ဝုသိတံ ဗြဟ္မစရိယံ, ကတံ ကရဏီယံ, နာပရံ ဣတ္ထတ္တာယာ’တိ ပဇာနာတီ”တိ.

</Paragraph>
</Division>

<Paragraph number="574" type="center" book="sala">
ဒုတိယံ.
</Paragraph>