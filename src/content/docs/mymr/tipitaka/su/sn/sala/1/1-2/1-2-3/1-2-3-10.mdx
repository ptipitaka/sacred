---
title: "1.2.3.10 ဖဂ္ဂုနပဉှာသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="83" book="sala">

<Paragraph number="347" book="sala">
အထ ခေါ အာယသ္မာ ဖဂ္ဂုနော …ပေ…  ဧကမန္တံ နိသိန္နော ခေါ အာယသ္မာ ဖဂ္ဂုနော ဘဂဝန္တံ ဧတဒဝေါစ—
</Paragraph>

<Paragraph number="348" book="sala">
“အတ္ထိ နု ခေါ, ဘန္တေ, တံ စက္ခု, ယေန စက္ခုနာ အတီတေ ဗုဒ္ဓေ ပရိနိဗ္ဗုတေ ဆိန္နပပဉ္စေ ဆိန္နဝဋုမေ ပရိယာဒိန္နဝဋ္ဋေ သဗ္ဗဒုက္ခဝီတိဝဋ္ဋေ ပညာပယမာနော ပညာပေယျ …ပေ…  အတ္ထိ နု ခေါ, ဘန္တေ, သာ ဇိဝှါ, ယာယ ဇိဝှါယ အတီတေ ဗုဒ္ဓေ ပရိနိဗ္ဗုတေ ဆိန္နပပဉ္စေ ဆိန္နဝဋုမေ ပရိယာဒိန္နဝဋ္ဋေ သဗ္ဗဒုက္ခဝီတိဝဋ္ဋေ ပညာပယမာနော ပညာပေယျ …ပေ…  အတ္ထိ နု ခေါ သော, ဘန္တေ, မနော, ယေန မနေန အတီတေ ဗုဒ္ဓေ ပရိနိဗ္ဗုတေ ဆိန္နပပဉ္စေ ဆိန္နဝဋုမေ ပရိယာဒိန္နဝဋ္ဋေ သဗ္ဗဒုက္ခဝီတိဝဋ္ဋေ ပညာပယမာနော ပညာပေယျာ”တိ?
</Paragraph>

<Paragraph number="349" book="sala">
“နတ္ထိ ခေါ တံ, ဖဂ္ဂုန, စက္ခု, ယေန စက္ခုနာ အတီတေ ဗုဒ္ဓေ ပရိနိဗ္ဗုတေ ဆိန္နပပဉ္စေ ဆိန္နဝဋုမေ ပရိယာဒိန္နဝဋ္ဋေ သဗ္ဗဒုက္ခဝီတိဝဋ္ဋေ ပညာပယမာနော ပညာပေယျ …ပေ…  နတ္ထိ ခေါ သာ, ဖဂ္ဂုန, ဇိဝှါ, ယာယ ဇိဝှါယ အတီတေ ဗုဒ္ဓေ ပရိနိဗ္ဗုတေ ဆိန္နပပဉ္စေ ဆိန္နဝဋုမေ ပရိယာဒိန္နဝဋ္ဋေ သဗ္ဗဒုက္ခဝီတိဝဋ္ဋေ ပညာပယမာနော ပညာပေယျ …ပေ…  နတ္ထိ ခေါ သော, ဖဂ္ဂုန, မနော, ယေန မနေန အတီတေ ဗုဒ္ဓေ ပရိနိဗ္ဗုတေ ဆိန္နပပဉ္စေ ဆိန္နဝဋုမေ ပရိယာဒိန္နဝဋ္ဋေ သဗ္ဗဒုက္ခဝီတိဝဋ္ဋေ ပညာပယမာနော ပညာပေယျာ”တိ.

</Paragraph>
</Division>

<Paragraph number="350" type="center" book="sala">
ဒသမံ.



</Paragraph>

<Paragraph number="351" type="center" book="sala">
ဂိလာနဝဂ္ဂေါ တတိယော.



</Paragraph>

<Paragraph number="352" type="center" book="sala">
တဿုဒ္ဒါနံ


</Paragraph>

<Paragraph number="353" type="verses" book="sala">
_ဂိလာနေန ဒုဝေ ဝုတ္တာ,_  
_ရာဓေန အပရေ တယော;_  
_အဝိဇ္ဇာယ စ ဒွေ ဝုတ္တာ,_  
_ဘိက္ခု လောကော စ ဖဂ္ဂုနောတိ._
</Paragraph>