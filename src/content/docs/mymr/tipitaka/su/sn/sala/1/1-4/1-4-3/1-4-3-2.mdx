---
title: 1.4.3.2 ဒုတိယသမုဒ္ဒသုတ္တ
tableOfContents: false
sidebar:
  order: 2
type: tipitaka
basket: su
book: sn
review:
  current: review
  updated: '2025-10-23T09:13:57.638841'
  updated_by: ''
  notes: ''
  history:
  - state: review
    date: '2025-10-23T09:13:57.638841'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="229" book="sn" e="ch" v="18" p="313">

<Paragraph number="928" book="sn">
“‘သမုဒ္ဒေါ, သမုဒ္ဒေါ’တိ, ဘိက္ခဝေ, အဿုတဝါ ပုထုဇ္ဇနော ဘာသတိ. နေသော, ဘိက္ခဝေ, အရိယဿ ဝိနယေ သမုဒ္ဒေါ. မဟာ ဧသော, ဘိက္ခဝေ, ဥဒကရာသိ မဟာဥဒကဏ္ဏဝေါ. သန္တိ, ဘိက္ခဝေ, စက္ခုဝိညေယျာ ရူပါ ဣဋ္ဌာ ကန္တာ မနာပါ ပိယရူပါ ကာမူပသံဟိတာ ရဇနီယာ. အယံ ဝုစ္စတိ, ဘိက္ခဝေ, အရိယဿ ဝိနယေ သမုဒ္ဒေါ. ဧတ္ထာယံ သဒေဝကော လောကော သမာရကော သဗြဟ္မကော သဿမဏဗြာဟ္မဏီ ပဇာ သဒေဝမနုဿာ ယေဘုယျေန သမုန္နာ တန္တာကုလကဇာတာ ကုလဂဏ္ဌိကဇာတာ မုဉ္ဇပဗ္ဗဇဘူတာ, အပါယံ ဒုဂ္ဂတိံ ဝိနိပါတံ သံသာရံ နာတိဝတ္တတိ …ပေ… .
</Paragraph>

<Paragraph number="929" book="sn">
သန္တိ, ဘိက္ခဝေ, ဇိဝှါဝိညေယျာ ရသာ …ပေ…  သန္တိ, ဘိက္ခဝေ, မနောဝိညေယျာ ဓမ္မာ ဣဋ္ဌာ ကန္တာ မနာပါ ပိယရူပါ ကာမူပသံဟိတာ ရဇနီယာ. အယံ ဝုစ္စတိ, ဘိက္ခဝေ, အရိယဿ ဝိနယေ သမုဒ္ဒေါ. ဧတ္ထာယံ သဒေဝကော လောကော သမာရကော သဗြဟ္မကော သဿမဏဗြာဟ္မဏီ ပဇာ သဒေဝမနုဿာ ယေဘုယျေန သမုန္နာ တန္တာကုလကဇာတာ ကုလဂဏ္ဌိကဇာတာ မုဉ္ဇပဗ္ဗဇဘူတာ အပါယံ ဒုဂ္ဂတိံ ဝိနိပါတံ သံသာရံ နာတိဝတ္တတီတိ.
</Paragraph>

<Paragraph number="930" type="verses" book="sn">
_ယဿ ရာဂေါ စ ဒေါသော စ,_  
_အဝိဇ္ဇာ စ ဝိရာဇိတာ;_  
_သော ဣမံ သမုဒ္ဒံ သဂါဟံ သရက္ခသံ,_  
_သဦမိဘယံ ဒုတ္တရံ အစ္စတရိ._  

</Paragraph>

<Paragraph number="931" type="verses" book="sn">
_သင်္ဂါတိဂေါ မစ္စုဇဟော နိရုပဓိ,_  
_ပဟာသိ ဒုက္ခံ အပုနဗ္ဘဝါယ;_  
_အတ္ထင်္ဂတော သော န ပုနေတိ,_  
_အမောဟယီ မစ္စုရာဇန္တိ ဗြူမီ”တိ._  


</Paragraph>
</Division>

<Paragraph number="932" type="center" book="sn">
ဒုတိယံ.
</Paragraph>