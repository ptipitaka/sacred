---
title: "1.1.2.10 ဒုတိယဒုက္ခုပ္ပါဒသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="22" book="sn" e="ch" v="18" p="282">

<Paragraph number="57" book="sn">
“ယော, ဘိက္ခဝေ, ရူပါနံ ဥပ္ပါဒေါ ဌိတိ အဘိနိဗ္ဗတ္တိ ပါတုဘာဝေါ, ဒုက္ခဿေသော ဥပ္ပါဒေါ, ရောဂါနံ ဌိတိ, ဇရာမရဏဿ ပါတုဘာဝေါ. ယော သဒ္ဒါနံ …ပေ…  ယော ဂန္ဓာနံ…  ယော ရသာနံ…  ယော ဖောဋ္ဌဗ္ဗာနံ…  ယော ဓမ္မာနံ ဥပ္ပါဒေါ ဌိတိ အဘိနိဗ္ဗတ္တိ ပါတုဘာဝေါ, ဒုက္ခဿေသော ဥပ္ပါဒေါ, ရောဂါနံ ဌိတိ, ဇရာမရဏဿ ပါတုဘာဝေါ.
</Paragraph>

<Paragraph number="58" book="sn">
ယော စ ခေါ, ဘိက္ခဝေ, ရူပါနံ နိရောဓော ဝူပသမော အတ္ထင်္ဂမော, ဒုက္ခဿေသော နိရောဓော, ရောဂါနံ ဝူပသမော, ဇရာမရဏဿ အတ္ထင်္ဂမော. ယော သဒ္ဒါနံ …ပေ…  ယော ဂန္ဓာနံ…  ယော ရသာနံ…  ယော ဖောဋ္ဌဗ္ဗာနံ…  ယော ဓမ္မာနံ နိရောဓော ဝူပသမော အတ္ထင်္ဂမော, ဒုက္ခဿေသော နိရောဓော, ရောဂါနံ ဝူပသမော, ဇရာမရဏဿ အတ္ထင်္ဂမော”တိ.

</Paragraph>
</Division>

<Paragraph number="59" type="center" book="sn">
ဒသမံ.



</Paragraph>

<Paragraph number="60" type="center" book="sn">
ယမကဝဂ္ဂေါ ဒုတိယော.



</Paragraph>

<Paragraph number="61" type="center" book="sn">
တဿုဒ္ဒါနံ


</Paragraph>

<Paragraph number="62" type="verses" book="sn">
_သမ္ဗောဓေန ဒုဝေ ဝုတ္တာ,_  
_အဿာဒေန အပရေ ဒုဝေ;_  
_နော စေတေန ဒုဝေ ဝုတ္တာ,_  
_အဘိနန္ဒေန အပရေ ဒုဝေ;_  
ဥပ္ပါဒေန ဒုဝေ ဝုတ္တာ,_  
_ဝဂ္ဂေါ တေန ပဝုစ္စတီတိ._
</Paragraph>