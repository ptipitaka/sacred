---
title: 2.1.4 ပါတာလသုတ္တ
tableOfContents: false
sidebar:
  order: 4
type: tipitaka
basket: su
book: sn
review:
  current: review
  updated: '2025-10-27T21:49:18.839955'
  updated_by: ''
  notes: ''
  history:
  - state: review
    date: '2025-10-27T21:49:18.839955'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="252" book="sn" e="ch" v="18" p="317">

<Paragraph number="1109" book="sn">
“အဿုတဝါ, ဘိက္ခဝေ, ပုထုဇ္ဇနော ယံ ဝါစံ ဘာသတိ—  ‘အတ္ထိ မဟာသမုဒ္ဒေ ပါတာလော’တိ. တံ ခေါ ပနေတံ, ဘိက္ခဝေ, အဿုတဝါ ပုထုဇ္ဇနော အသန္တံ အဝိဇ္ဇမာနံ ဧဝံ ဝါစံ ဘာသတိ—  ‘အတ္ထိ မဟာသမုဒ္ဒေ ပါတာလော’တိ. သာရီရိကာနံ ခေါ ဧတံ, ဘိက္ခဝေ, ဒုက္ခာနံ ဝေဒနာနံ အဓိဝစနံ ယဒိဒံ ‘ပါတာလော’တိ. အဿုတဝါ, ဘိက္ခဝေ, ပုထုဇ္ဇနော သာရီရိကာယ ဒုက္ခာယ ဝေဒနာယ ဖုဋ္ဌော သမာနော သောစတိ ကိလမတိ ပရိဒေဝတိ ဥရတ္တာဠိံ ကန္ဒတိ သမ္မောဟံ အာပဇ္ဇတိ. အယံ ဝုစ္စတိ, ဘိက္ခဝေ, ‘အဿုတဝါ ပုထုဇ္ဇနော ပါတာလေ န ပစ္စုဋ္ဌာသိ, ဂါဓဉ္စ နာဇ္ဈဂါ’. သုတဝါ စ ခေါ, ဘိက္ခဝေ, အရိယသာဝကော သာရီရိကာယ ဒုက္ခာယ ဝေဒနာယ ဖုဋ္ဌော သမာနော နေဝ သောစတိ, န ကိလမတိ, န ပရိဒေဝတိ, န ဥရတ္တာဠိံ ကန္ဒတိ, န သမ္မောဟံ အာပဇ္ဇတိ. အယံ ဝုစ္စတိ, ဘိက္ခဝေ, ‘သုတဝါ အရိယသာဝကော ပါတာလေ ပစ္စုဋ္ဌာသိ, ဂါဓဉ္စ အဇ္ဈဂါ’တိ.
</Paragraph>

<Paragraph number="1110" type="verses" book="sn">
_ယော ဧတာ နာဓိဝါသေတိ,_  
ဥပ္ပန္နာ ဝေဒနာ ဒုခါ;_  
_သာရီရိကာ ပါဏဟရာ,_  
_ယာဟိ ဖုဋ္ဌော ပဝေဓတိ._  

</Paragraph>

<Paragraph number="1111" type="verses" book="sn">
_အက္ကန္ဒတိ ပရောဒတိ,_  
_ဒုဗ္ဗလော အပ္ပထာမကော;_  
_န သော ပါတာလေ ပစ္စုဋ္ဌာသိ,_  
_အထော ဂါဓမ္ပိ နာဇ္ဈဂါ._  

</Paragraph>

<Paragraph number="1112" type="verses" book="sn">
_ယော စေတာ အဓိဝါသေတိ,_  
ဥပ္ပန္နာ ဝေဒနာ ဒုခါ;_  
_သာရီရိကာ ပါဏဟရာ,_  
_ယာဟိ ဖုဋ္ဌော န ဝေဓတိ;_  
_သ ဝေ ပါတာလေ ပစ္စုဋ္ဌာသိ,_  
_အထော ဂါဓမ္ပိ အဇ္ဈဂါ”တိ._  


</Paragraph>
</Division>

<Paragraph number="1113" type="center" book="sn">
စတုတ္ထံ.
</Paragraph>