---
title: "9.2.33 ပရာယနသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "sala"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="409" book="sala">

<Paragraph number="1741" book="sala">
“ပရာယနဉ္စ ဝေါ, ဘိက္ခဝေ, ဒေသေဿာမိ ပရာယနဂါမိဉ္စ မဂ္ဂံ. တံ သုဏာထ. ကတမဉ္စ, ဘိက္ခဝေ, ပရာယနံ? ယော, ဘိက္ခဝေ, ရာဂက္ခယော ဒေါသက္ခယော မောဟက္ခယော—  ဣဒံ ဝုစ္စတိ, ဘိက္ခဝေ, ပရာယနံ. ကတမော စ, ဘိက္ခဝေ, ပရာယနဂါမီ မဂ္ဂေါ? ကာယဂတာသတိ. အယံ ဝုစ္စတိ, ဘိက္ခဝေ, ပရာယနဂါမိမဂ္ဂေါ. ဣတိ ခေါ, ဘိက္ခဝေ, ဒေသိတံ ဝေါ မယာ ပရာယနံ, ဒေသိတော ပရာယနဂါမိမဂ္ဂေါ. ယံ, ဘိက္ခဝေ, သတ္ထာရာ ကရဏီယံ သာဝကာနံ ဟိတေသိနာ အနုကမ္ပကေန အနုကမ္ပံ ဥပါဒါယ, ကတံ ဝေါ တံ မယာ. ဧတာနိ, ဘိက္ခဝေ, ရုက္ခမူလာနိ, ဧတာနိ သုညာဂါရာနိ. ဈာယထ, ဘိက္ခဝေ, မာ ပမာဒတ္ထ; မာ ပစ္ဆာ ဝိပ္ပဋိသာရိနော အဟုဝတ္ထ. အယံ ဝေါ အမှာကံ အနုသာသနီ”တိ. (ယထာ အသင်္ခတံ တထာ ဝိတ္ထာရေတဗ္ဗံ.) (33)

</Paragraph>
</Division>

<Paragraph number="1742" type="center" book="sala">
တေတ္တိံသတိမံ.



</Paragraph>

<Paragraph number="1743" type="center" book="sala">
ဒုတိယော ဝဂ္ဂေါ.



</Paragraph>

<Paragraph number="1744" type="center" book="sala">
တဿုဒ္ဒါနံ


</Paragraph>

<Paragraph number="1745" type="verses" book="sala">
_အသင်္ခတံ အနတံ အနာသဝံ,_  
_သစ္စဉ္စ ပါရံ နိပုဏံ သုဒုဒ္ဒသံ;_  
_အဇဇ္ဇရံ ဓုဝံ အပလောကိတံ,_  
_အနိဒဿနံ နိပ္ပပဉ္စ သန္တံ._  

</Paragraph>

<Paragraph number="1746" type="verses" book="sala">
_အမတံ ပဏီတဉ္စ သိဝဉ္စ ခေမံ,_  
_တဏှာက္ခယော အစ္ဆရိယဉ္စ အဗ္ဘုတံ;_  
_အနီတိကံ အနီတိကဓမ္မံ,_  
_နိဗ္ဗာနမေတံ သုဂတေန ဒေသိတံ._  

</Paragraph>

<Paragraph number="1747" type="verses" book="sala">
_အဗျာဗဇ္ဈော ဝိရာဂေါ စ,_  
_သုဒ္ဓိ မုတ္တိ အနာလယော;_  
_ဒီပေါ လေဏဉ္စ တာဏဉ္စ,_  
_သရဏဉ္စ ပရာယနန္တိ._  


</Paragraph>

<Paragraph number="1748" type="center" book="sala">
အသင်္ခတသံယုတ္တံ သမတ္တံ.
</Paragraph>