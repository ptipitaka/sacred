---
title: 2.2.2 ပဌမအာကာသသုတ္တ
tableOfContents: false
sidebar:
  order: 2
type: tipitaka
basket: su
book: sn
review:
  current: review
  updated: '2025-10-27T21:49:19.020085'
  updated_by: ''
  notes: ''
  history:
  - state: review
    date: '2025-10-27T21:49:19.020085'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="260" book="sn" e="ch" v="18" p="318">

<Paragraph number="1153" book="sn">
“သေယျထာပိ, ဘိက္ခဝေ, အာကာသေ ဝိဝိဓာ ဝါတာ ဝါယန္တိ. ပုရတ္ထိမာပိ ဝါတာ ဝါယန္တိ, ပစ္ဆိမာပိ ဝါတာ ဝါယန္တိ, ဥတ္တရာပိ ဝါတာ ဝါယန္တိ, ဒက္ခိဏာပိ ဝါတာ ဝါယန္တိ, သရဇာပိ ဝါတာ ဝါယန္တိ, အရဇာပိ ဝါတာ ဝါယန္တိ, သီတာပိ ဝါတာ ဝါယန္တိ, ဥဏှာပိ ဝါတာ ဝါယန္တိ, ပရိတ္တာပိ ဝါတာ ဝါယန္တိ, အဓိမတ္တာပိ ဝါတာ ဝါယန္တိ. ဧဝမေဝ ခေါ, ဘိက္ခဝေ, ဣမသ္မိံ ကာယသ္မိံ ဝိဝိဓာ ဝေဒနာ ဥပ္ပဇ္ဇန္တိ, သုခါပိ ဝေဒနာ ဥပ္ပဇ္ဇတိ, ဒုက္ခာပိ ဝေဒနာ ဥပ္ပဇ္ဇတိ, အဒုက္ခမသုခါပိ ဝေဒနာ ဥပ္ပဇ္ဇတီတိ.
</Paragraph>

<Paragraph number="1154" type="verses" book="sn">
_ယထာပိ ဝါတာ အာကာသေ,_  
_ဝါယန္တိ ဝိဝိဓာ ပုထူ;_  
_ပုရတ္ထိမာ ပစ္ဆိမာ စာပိ,_  
ဥတ္တရာ အထ ဒက္ခိဏာ._  

</Paragraph>

<Paragraph number="1155" type="verses" book="sn">
_သရဇာ အရဇာ စပိ,_  
_သီတာ ဥဏှာ စ ဧကဒါ;_  
_အဓိမတ္တာ ပရိတ္တာ စ,_  
_ပုထူ ဝါယန္တိ မာလုတာ._  

</Paragraph>

<Paragraph number="1156" type="verses" book="sn">
_တထေဝိမသ္မိံ ကာယသ္မိံ,_  
_သမုပ္ပဇ္ဇန္တိ ဝေဒနာ;_  
_သုခဒုက္ခသမုပ္ပတ္တိ,_  
_အဒုက္ခမသုခါ စ ယာ._  

</Paragraph>

<Paragraph number="1157" type="verses" book="sn">
_ယတော စ ဘိက္ခု အာတာပီ,_  
_သမ္ပဇညံ န ရိဉ္စတိ;_  
_တတော သော ဝေဒနာ သဗ္ဗာ,_  
_ပရိဇာနာတိ ပဏ္ဍိတော._  

</Paragraph>

<Paragraph number="1158" type="verses" book="sn">
_သော ဝေဒနာ ပရိညာယ,_  
_ဒိဋ္ဌေ ဓမ္မေ အနာသဝေါ;_  
_ကာယဿ ဘေဒါ ဓမ္မဋ္ဌော,_  
_သင်္ချံ နောပေတိ ဝေဒဂူ”တိ._  


</Paragraph>
</Division>

<Paragraph number="1159" type="center" book="sn">
ဒုတိယံ.
</Paragraph>