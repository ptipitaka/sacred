---
title: 10.1.7 ဝိသာခသုတ္တ
tableOfContents: false
sidebar:
  order: 7
type: tipitaka
basket: su
book: sn
review:
  current: review
  updated: '2025-10-23T09:13:53.654205'
  updated_by: ''
  notes: ''
  history:
  - state: review
    date: '2025-10-23T09:13:53.654205'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="241" book="sn" e="ch" v="18" p="315">

<Paragraph number="1281" book="sn">
ဧဝံ မေ သုတံ—  ဧကံ သမယံ ဘဂဝါ ဝေသာလိယံ ဝိဟရတိ မဟာဝနေ ကူဋာဂါရသာလာယံ. တေန ခေါ ပန သမယေန အာယသ္မာ ဝိသာခေါ ပဉ္စာလပုတ္တော ဥပဋ္ဌာနသာလာယံ ဘိက္ခူ ဓမ္မိယာ ကထာယ သန္ဒဿေတိ သမာဒပေတိ သမုတ္တေဇေတိ သမ္ပဟံသေတိ, ပေါရိယာ ဝါစာယ ဝိဿဋ္ဌာယ အနေလဂလာယ အတ္ထဿ ဝိညာပနိယာ ပရိယာပန္နာယ အနိဿိတာယ.
</Paragraph>

<Paragraph number="1282" book="sn">
အထ ခေါ ဘဂဝါ သာယနှသမယံ ပဋိသလ္လာနာ ဝုဋ္ဌိတော ယေန ဥပဋ္ဌာနသာလာ တေနုပသင်္ကမိ; ဥပသင်္ကမိတွာ ပညတ္တေ အာသနေ နိသီဒိ. နိသဇ္ဇ ခေါ ဘဂဝါ ဘိက္ခူ အာမန္တေသိ—  “ကော နု ခေါ, ဘိက္ခဝေ, ဥပဋ္ဌာနသာလာယံ ဘိက္ခူ ဓမ္မိယာ ကထာယ သန္ဒဿေတိ သမာဒပေတိ သမုတ္တေဇေတိ သမ္ပဟံသေတိ ပေါရိယာ ဝါစာယ ဝိဿဋ္ဌာယ အနေလဂလာယ အတ္ထဿ ဝိညာပနိယာ ပရိယာပန္နာယ အနိဿိတာယာ”တိ? “အာယသ္မာ, ဘန္တေ, ဝိသာခေါ ပဉ္စာလပုတ္တော ဥပဋ္ဌာနသာလာယံ ဘိက္ခူ ဓမ္မိယာ ကထာယ သန္ဒဿေတိ သမာဒပေတိ သမုတ္တေဇေတိ သမ္ပဟံသေတိ, ပေါရိယာ ဝါစာယ ဝိဿဋ္ဌာယ အနေလဂလာယ အတ္ထဿ ဝိညာပနိယာ ပရိယာပန္နာယ အနိဿိတာယာ”တိ.
</Paragraph>

<Paragraph number="1283" book="sn">
အထ ခေါ ဘဂဝါ အာယသ္မန္တံ ဝိသာခံ ပဉ္စာလပုတ္တံ အာမန္တေသိ—  “သာဓု သာဓု, ဝိသာခ, သာဓု ခေါ တွံ, ဝိသာခ, ဘိက္ခူ ဓမ္မိယာ ကထာယ သန္ဒဿေသိ …ပေ…  အတ္ထဿ ဝိညာပနိယာ ပရိယာပန္နာယ အနိဿိတာယာ”တိ.
</Paragraph>

<Paragraph number="1284" book="sn">
ဣဒမဝေါစ ဘဂဝါ. ဣဒံ ဝတွာန သုဂတော အထာပရံ ဧတဒဝေါစ သတ္ထာ—
</Paragraph>

<Paragraph number="1285" type="verses" book="sn">
_“နာဘာသမာနံ ဇာနန္တိ,_  
_မိဿံ ဗာလေဟိ ပဏ္ဍိတံ;_  
_ဘာသမာနဉ္စ ဇာနန္တိ,_  
_ဒေသေန္တံ အမတံ ပဒံ._  

</Paragraph>

<Paragraph number="1286" type="verses" book="sn">
_ဘာသယေ ဇောတယေ ဓမ္မံ,_  
_ပဂ္ဂဏှေ ဣသိနံ ဓဇံ;_  
_သုဘာသိတဓဇာ ဣသယော,_  
_ဓမ္မော ဟိ ဣသိနံ ဓဇော”တိ._  


</Paragraph>
</Division>

<Paragraph number="1287" type="center" book="sn">
သတ္တမံ.
</Paragraph>