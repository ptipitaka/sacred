---
title: "10.1.9 တိဿသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="243" book="sn" e="ch" v="18" p="315">

<Paragraph number="1292" book="sn">
သာဝတ္ထိယံ ဝိဟရတိ. အထ ခေါ အာယသ္မာ တိဿော ဘဂဝတော ပိတုစ္ဆာပုတ္တော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ ဒုက္ခီ ဒုမ္မနော အဿူနိ ပဝတ္တယမာနော. အထ ခေါ ဘဂဝါ အာယသ္မန္တံ တိဿံ ဧတဒဝေါစ—  “ကိံ နု ခေါ တွံ, တိဿ, ဧကမန္တံ နိသိန္နော ဒုက္ခီ ဒုမ္မနော အဿူနိ ပဝတ္တယမာနော”တိ? “တထာ ဟိ ပန မံ, ဘန္တေ, ဘိက္ခူ သမန္တာ ဝါစာယသန္နိတောဒကေန သဉ္ဇမ္ဘရိမကံသူ”တိ. “တထာဟိ ပန တွံ, တိဿ, ဝတ္တာ နော စ ဝစနက္ခမော; န ခေါ တေ တံ, တိဿ, ပတိရူပံ ကုလပုတ္တဿ သဒ္ဓါ အဂါရသ္မာ အနဂါရိယံ ပဗ္ဗဇိတဿ, ယံ တွံ ဝတ္တာ နော စ ဝစနက္ခမော. ဧတံ ခေါ တေ, တိဿ, ပတိရူပံ ကုလပုတ္တဿ သဒ္ဓါ အဂါရသ္မာ အနဂါရိယံ ပဗ္ဗဇိတဿ—  ‘ယံ တွံ ဝတ္တာ စ အဿ ဝစနက္ခမော စာ’”တိ.
</Paragraph>

<Paragraph number="1293" book="sn">
ဣဒမဝေါစ ဘဂဝါ. ဣဒံ ဝတွာန သုဂတော အထာပရံ ဧတဒဝေါစ သတ္ထာ—
</Paragraph>

<Paragraph number="1294" type="verses" book="sn">
_“ကိံ နု ကုဇ္ဈသိ မာ ကုဇ္ဈိ,_  
_အက္ကောဓော တိဿ တေ ဝရံ;_  
_ကောဓမာနမက္ခဝိနယတ္ထဉှိ,_  
_တိဿ ဗြဟ္မစရိယံ ဝုဿတီ”တိ._  


</Paragraph>
</Division>

<Paragraph number="1295" type="center" book="sn">
နဝမံ.
</Paragraph>