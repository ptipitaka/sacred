---
title: "4.1.10 ပုဂ္ဂလသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "nida"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="133" book="nida">

<Paragraph number="853" book="nida">
ဧကံ သမယံ ဘဂဝါ ရာဇဂဟေ ဝိဟရတိ ဂိဇ္ဈကူဋေ ပဗ္ဗတေ. တတြ ခေါ ဘဂဝါ ဘိက္ခူ အာမန္တေသိ—  “ဘိက္ခဝေါ”တိ. “ဘဒန္တေ”တိ တေ ဘိက္ခူ ဘဂဝတော ပစ္စဿောသုံ. ဘဂဝါ ဧတဒဝေါစ—
</Paragraph>

<Paragraph number="854" book="nida">
“အနမတဂ္ဂေါယံ, ဘိက္ခဝေ, သံသာရော …ပေ…  ဧကပုဂ္ဂလဿ, ဘိက္ခဝေ, ကပ္ပံ သန္ဓာဝတော သံသရတော သိယာ ဧဝံ မဟာ အဋ္ဌိကင်္ကလော အဋ္ဌိပုဉ္ဇော အဋ္ဌိရာသိ ယထာယံ ဝေပုလ္လော ပဗ္ဗတော, သစေ သံဟာရကော အဿ, သမ္ဘတဉ္စ န ဝိနဿေယျ. တံ ကိဿ ဟေတု? အနမတဂ္ဂေါယံ, ဘိက္ခဝေ, သံသာရော …ပေ…  အလံ ဝိမုစ္စိတုန်”တိ.
</Paragraph>

<Paragraph number="855" book="nida">
ဣဒမဝေါစ ဘဂဝါ. ဣဒံ ဝတွာန သုဂတော အထာပရံ ဧတဒဝေါစ သတ္ထာ—
</Paragraph>

<Paragraph number="856" type="verses" book="nida">
_“ဧကဿေကေန ကပ္ပေန,_  
_ပုဂ္ဂလဿဋ္ဌိသဉ္စယော;_  
_သိယာ ပဗ္ဗတသမော ရာသိ,_  
ဣတိ ဝုတ္တံ မဟေသိနာ._  

</Paragraph>

<Paragraph number="857" type="verses" book="nida">
_သော ခေါ ပနာယံ အက္ခာတော,_  
_ဝေပုလ္လော ပဗ္ဗတော မဟာ;_  
ဥတ္တရော ဂိဇ္ဈကူဋဿ,_  
_မဂဓာနံ ဂိရိဗ္ဗဇေ._  

</Paragraph>

<Paragraph number="858" type="verses" book="nida">
_ယတော စ အရိယသစ္စာနိ,_  
_သမ္မပ္ပညာယ ပဿတိ;_  
_ဒုက္ခံ ဒုက္ခသမုပ္ပါဒံ,_  
_ဒုက္ခဿ စ အတိက္ကမံ;_  
_အရိယံ စဋ္ဌင်္ဂိကံ မဂ္ဂံ,_  
_ဒုက္ခူပသမဂါမိနံ._  

</Paragraph>

<Paragraph number="859" type="verses" book="nida">
_သ သတ္တက္ခတ္တုံပရမံ,_  
_သန္ဓာဝိတွာန ပုဂ္ဂလော;_  
_ဒုက္ခဿန္တကရော ဟောတိ,_  
_သဗ္ဗသံယောဇနက္ခယာ”တိ._  


</Paragraph>
</Division>

<Paragraph number="860" type="center" book="nida">
ဒသမံ.



</Paragraph>

<Paragraph number="861" type="center" book="nida">
ပဌမော ဝဂ္ဂေါ.



</Paragraph>

<Paragraph number="862" type="center" book="nida">
တဿုဒ္ဒါနံ


</Paragraph>

<Paragraph number="863" type="verses" book="nida">
_တိဏကဋ္ဌဉ္စ ပထဝီ,_  
_အဿု ခီရဉ္စ ပဗ္ဗတံ;_  
_သာသပါ သာဝကာ ဂင်္ဂါ,_  
_ဒဏ္ဍော စ ပုဂ္ဂလေန စာတိ._
</Paragraph>