---
title: "8.2.11 ပါပသာမဏေရီသုတ္တ"
tableOfContents: false
sidebar:
  order: 11
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="222" book="sn" e="ch" v="18" p="311">

<Paragraph number="1204" book="sn">
“ဣဓာဟံ, အာဝုသော, ဂိဇ္ဈကူဋာ ပဗ္ဗတာ ဩရောဟန္တော အဒ္ဒသံ သာမဏေရိံ ဝေဟာသံ ဂစ္ဆန္တိံ. တဿာ သင်္ဃာဋိပိ အာဒိတ္တာ သမ္ပဇ္ဇလိတာ သဇောတိဘူတာ, ပတ္တောပိ အာဒိတ္တော သမ္ပဇ္ဇလိတော သဇောတိဘူတော, ကာယဗန္ဓနမ္ပိ အာဒိတ္တံ သမ္ပဇ္ဇလိတံ သဇောတိဘူတံ, ကာယောပိ အာဒိတ္တော သမ္ပဇ္ဇလိတော သဇောတိဘူတော. သာ သုဒံ အဋ္ဋဿရံ ကရောတိ. တဿ မယှံ, အာဝုသော, ဧတဒဟောသိ—  ‘အစ္ဆရိယံ ဝတ ဘော, အဗ္ဘုတံ ဝတ ဘော. ဧဝရူပေါပိ နာမ သတ္တော ဘဝိဿတိ. ဧဝရူပေါပိ နာမ ယက္ခော ဘဝိဿတိ. ဧဝရူပေါပိ နာမ အတ္တဘာဝပဋိလာဘော ဘဝိဿတီ’”တိ.
</Paragraph>

<Paragraph number="1205" book="sn">
အထ ခေါ ဘဂဝါ ဘိက္ခူ အာမန္တေသိ—  “စက္ခုဘူတာ ဝတ, ဘိက္ခဝေ, သာဝကာ ဝိဟရန္တိ; ဉာဏဘူတာ ဝတ, ဘိက္ခဝေ, သာဝကာ ဝိဟရန္တိ, ယတြ ဟိ နာမ သာဝကော ဧဝရူပံ ဉဿတိ ဝါ ဒက္ခတိ ဝါ သက္ခိံ ဝါ ကရိဿတိ. ပုဗ္ဗေဝ မေ သာ, ဘိက္ခဝေ, သာမဏေရီ ဒိဋ္ဌာ အဟောသိ. အပိ စာဟံ န ဗျာကာသိံ. အဟဉ္စေတံ ဗျာကရေယျံ, ပရေ စ မေ န သဒ္ဒဟေယျုံ. ယေ မေ န သဒ္ဒဟေယျုံ, တေသံ တံ အဿ ဒီဃရတ္တံ အဟိတာယ ဒုက္ခာယ. ဧသာ, ဘိက္ခဝေ, သာမဏေရီ ကဿပဿ သမ္မာသမ္ဗုဒ္ဓဿ ပါဝစနေ ပါပသာမဏေရီ အဟောသိ. သာ တဿ ကမ္မဿ ဝိပါကေန ဗဟူနိ ဝဿာနိ ဗဟူနိ ဝဿသတာနိ ဗဟူနိ ဝဿသဟဿာနိ ဗဟူနိ ဝဿသတသဟဿာနိ နိရယေ ပစ္စိတွာ တဿေဝ ကမ္မဿ ဝိပါကာဝသေသေန ဧဝရူပံ အတ္တဘာဝပဋိလာဘံ ပဋိသံဝေဒယတီ”တိ.

</Paragraph>
</Division>

<Paragraph number="1206" type="center" book="sn">
ဧကာဒသမံ.



</Paragraph>

<Paragraph number="1207" type="center" book="sn">
ဒုတိယော ဝဂ္ဂေါ.



</Paragraph>

<Paragraph number="1208" type="center" book="sn">
တဿုဒ္ဒါနံ


</Paragraph>

<Paragraph number="1209" type="verses" book="sn">
_ကူပေ နိမုဂ္ဂေါ ဟိ သော ပါရဒါရိကော,_  
_ဂူထခါဒိ အဟု ဒုဋ္ဌဗြာဟ္မဏော;_  
_နိစ္ဆဝိတ္ထိ အတိစာရိနီ အဟု,_  
_မင်္ဂုလိတ္ထိ အဟု ဣက္ခဏိတ္ထိကာ;_  
_ဩကိလိနိ သပတ္တင်္ဂါရောကိရိ,_  
_သီသစ္ဆိန္နော အဟု စောရဃာတကော._  

</Paragraph>

<Paragraph number="1210" type="verses" book="sn">
_ဘိက္ခု ဘိက္ခုနီ သိက္ခမာနာ,_  
_သာမဏေရော အထ သာမဏေရိကာ;_  
_ကဿပဿ ဝိနယသ္မိံ ပဗ္ဗဇ္ဇံ,_  
_ပါပကမ္မံ ကရိံသု တာဝဒေတိ._  


</Paragraph>

<Paragraph number="1211" type="center" book="sn">
လက္ခဏသံယုတ္တံ သမတ္တံ.
</Paragraph>