---
title: "1.3.10 ဒုတိယသမဏဗြာဟ္မဏသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="30" book="sn" e="ch" v="18" p="283">

<Paragraph number="201" book="sn">
သာဝတ္ထိယံ ဝိဟရတိ. “တတြ ခေါ …ပေ…  ယေ ဟိ ကေစိ, ဘိက္ခဝေ, သမဏာ ဝါ ဗြာဟ္မဏာ ဝါ ဇရာမရဏံ နပ္ပဇာနန္တိ, ဇရာမရဏသမုဒယံ နပ္ပဇာနန္တိ, ဇရာမရဏနိရောဓံ နပ္ပဇာနန္တိ, ဇရာမရဏနိရောဓဂါမိနိံ ပဋိပဒံ နပ္ပဇာနန္တိ တေ ဝတ ဇရာမရဏံ သမတိက္ကမ္မ ဌဿန္တီတိ နေတံ ဌာနံ ဝိဇ္ဇတိ. ဇာတိံ နပ္ပဇာနန္တိ …ပေ…  ဘဝံ…  ဥပါဒါနံ…  တဏှံ…  ဝေဒနံ…  ဖဿံ…  သဠာယတနံ…  နာမရူပံ…  ဝိညာဏံ…  သင်္ခါရေ နပ္ပဇာနန္တိ, သင်္ခါရသမုဒယံ နပ္ပဇာနန္တိ, သင်္ခါရနိရောဓံ နပ္ပဇာနန္တိ, သင်္ခါရနိရောဓဂါမိနိံ ပဋိပဒံ နပ္ပဇာနန္တိ တေ ဝတ သင်္ခါရေ သမတိက္ကမ္မ ဌဿန္တီတိ နေတံ ဌာနံ ဝိဇ္ဇတိ.
</Paragraph>

<Paragraph number="202" book="sn">
ယေ စ ခေါ ကေစိ, ဘိက္ခဝေ, သမဏာ ဝါ ဗြာဟ္မဏာ ဝါ ဇရာမရဏံ ပဇာနန္တိ, ဇရာမရဏသမုဒယံ ပဇာနန္တိ, ဇရာမရဏနိရောဓံ ပဇာနန္တိ, ဇရာမရဏနိရောဓဂါမိနိံ ပဋိပဒံ ပဇာနန္တိ တေ ဝတ ဇရာမရဏံ သမတိက္ကမ္မ ဌဿန္တီတိ ဌာနမေတံ ဝိဇ္ဇတိ. ဇာတိံ ပဇာနန္တိ …ပေ…  ဘဝံ…  ဥပါဒါနံ…  တဏှံ…  ဝေဒနံ…  ဖဿံ…  သဠာယတနံ…  နာမရူပံ…  ဝိညာဏံ…  သင်္ခါရေ ပဇာနန္တိ, သင်္ခါရသမုဒယံ ပဇာနန္တိ, သင်္ခါရနိရောဓံ ပဇာနန္တိ, သင်္ခါရနိရောဓဂါမိနိံ ပဋိပဒံ ပဇာနန္တိ. တေ ဝတ သင်္ခါရေ သမတိက္ကမ္မ ဌဿန္တီတိ ဌာနမေတံ ဝိဇ္ဇတီ”တိ.

</Paragraph>
</Division>

<Paragraph number="203" type="center" book="sn">
ဒသမံ.



</Paragraph>

<Paragraph number="204" type="center" book="sn">
ဒသဗလဝဂ္ဂေါ တတိယော.



</Paragraph>

<Paragraph number="205" type="center" book="sn">
တဿုဒ္ဒါနံ


</Paragraph>

<Paragraph number="206" type="verses" book="sn">
_ဒွေ ဒသဗလာ ဥပနိသာ စ,_  
_အညတိတ္ထိယဘူမိဇော;_  
ဥပဝါဏော ပစ္စယော ဘိက္ခု,_  
_ဒွေ စ သမဏဗြာဟ္မဏာတိ._
</Paragraph>