---
title: 10.1.6 လကုဏ္ဍကဘဒ္ဒိယသုတ္တ
tableOfContents: false
sidebar:
  order: 6
type: tipitaka
basket: su
book: sn
review:
  current: review
  updated: '2025-10-23T09:13:53.650098'
  updated_by: ''
  notes: ''
  history:
  - state: review
    date: '2025-10-23T09:13:53.650098'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="240" book="sn" e="ch" v="18" p="315">

<Paragraph number="1277" book="sn">
သာဝတ္ထိယံ ဝိဟရတိ. အထ ခေါ အာယသ္မာ လကုဏ္ဍကဘဒ္ဒိယော ယေန ဘဂဝါ တေနုပသင်္ကမိ. အဒ္ဒသာ ခေါ ဘဂဝါ အာယသ္မန္တံ လကုဏ္ဍကဘဒ္ဒိယံ ဒူရတောဝ အာဂစ္ဆန္တံ. ဒိသွာန ဘိက္ခူ အာမန္တေသိ—  “ပဿထ နော တုမှေ, ဘိက္ခဝေ, ဧတံ ဘိက္ခုံ အာဂစ္ဆန္တံ ဒုဗ္ဗဏ္ဏံ ဒုဒ္ဒသိကံ ဩကောဋိမကံ ဘိက္ခူနံ ပရိဘူတရူပန်”တိ? “ဧဝံ, ဘန္တေ”. “ဧသော ခေါ, ဘိက္ခဝေ, ဘိက္ခု မဟိဒ္ဓိကော မဟာနုဘာဝေါ, န စ သာ သမာပတ္တိ သုလဘရူပါ ယာ တေန ဘိက္ခုနာ အသမာပန္နပုဗ္ဗာ. ယဿ စတ္ထာယ ကုလပုတ္တာ သမ္မဒေဝ အဂါရသ္မာ အနဂါရိယံ ပဗ္ဗဇန္တိ, တဒနုတ္တရံ ဗြဟ္မစရိယပရိယောသာနံ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရတီ”တိ. ဣဒမဝေါစ ဘဂဝါ …ပေ…  သတ္ထာ—
</Paragraph>

<Paragraph number="1278" type="verses" book="sn">
_“ဟံသာ ကောဉ္စာ မယူရာ စ,_  
_ဟတ္ထယော ပသဒါ မိဂါ;_  
_သဗ္ဗေ သီဟဿ ဘာယန္တိ,_  
_နတ္ထိ ကာယသ္မိံ တုလျတာ._  

</Paragraph>

<Paragraph number="1279" type="verses" book="sn">
_ဧဝမေဝ မနုဿေသု,_  
_ဒဟရော စေပိ ပညဝါ;_  
_သော ဟိ တတ္ထ မဟာ ဟောတိ,_  
_နေဝ ဗာလော သရီရဝါ”တိ._  


</Paragraph>
</Division>

<Paragraph number="1280" type="center" book="sn">
ဆဋ္ဌံ.
</Paragraph>