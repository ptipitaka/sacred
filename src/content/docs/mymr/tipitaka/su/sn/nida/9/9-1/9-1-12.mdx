---
title: "9.1.12 ဒုတိယသိင်္ဂါလသုတ္တ"
tableOfContents: false
sidebar:
  order: 12
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="234" book="sn" e="ch" v="18" p="314">

<Paragraph number="1245" book="sn">
သာဝတ္ထိယံ ဝိဟရတိ. “အဿုတ္ထ နော တုမှေ, ဘိက္ခဝေ, ရတ္တိယာ ပစ္စူသသမယံ ဇရသိင်္ဂါလဿ ဝဿမာနဿာ”တိ? “ဧဝံ, ဘန္တေ”. “သိယာ ခေါ, ဘိက္ခဝေ, တသ္မိံ ဇရသိင်္ဂါလေ ယာ ကာစိ ကတညုတာ ကတဝေဒိတာ, န တွေဝ ဣဓေကစ္စေ သကျပုတ္တိယပဋိညေ သိယာ ယာ ကာစိ ကတညုတာ ကတဝေဒိတာ. တသ္မာတိဟ, ဘိက္ခဝေ, ဧဝံ သိက္ခိတဗ္ဗံ—  ‘ကတညုနော ဘဝိဿာမ ကတဝေဒိနော; န စ နော အမှေသု အပ္ပကမ္ပိ ကတံ နဿိဿတီ’တိ. ဧဝဉှိ ဝေါ, ဘိက္ခဝေ, သိက္ခိတဗ္ဗန်”တိ.

</Paragraph>
</Division>

<Paragraph number="1246" type="center" book="sn">
ဒွါဒသမံ.



</Paragraph>

<Paragraph number="1247" type="center" book="sn">
ဩပမ္မဝဂ္ဂေါ ပဌမော.



</Paragraph>

<Paragraph number="1248" type="center" book="sn">
တဿုဒ္ဒါနံ


</Paragraph>

<Paragraph number="1249" type="verses" book="sn">
_ကူဋံ နခသိခံ ကုလံ,_  
_ဩက္ခာ သတ္တိ ဓနုဂ္ဂဟော;_  
_အာဏိ ကလိင်္ဂရော နာဂေါ,_  
_ဗိဠာရော ဒွေ သိင်္ဂါလကာတိ._  


</Paragraph>

<Paragraph number="1250" type="center" book="sn">
ဩပမ္မသံယုတ္တံ သမတ္တံ.
</Paragraph>