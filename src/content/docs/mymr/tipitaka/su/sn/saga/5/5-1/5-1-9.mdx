---
title: "5.1.9 သေလာသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="170" book="saga">

<Paragraph number="990" book="saga">
သာဝတ္ထိနိဒါနံ. အထ ခေါ သေလာ ဘိက္ခုနီ ပုဗ္ဗဏှသမယံ နိဝါသေတွာ …ပေ…  အညတရသ္မိံ ရုက္ခမူလေ ဒိဝါဝိဟာရံ နိသီဒိ. အထ ခေါ မာရော ပါပိမာ သေလာယ ဘိက္ခုနိယာ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော …ပေ…  သေလံ ဘိက္ခုနိံ ဂါထာယ အဇ္ဈဘာသိ—
</Paragraph>

<Paragraph number="991" type="verses" book="saga">
_“ကေနိဒံ ပကတံ ဗိမ္ဗံ,_  
_ကွနု ဗိမ္ဗဿ ကာရကော;_  
_ကွနု ဗိမ္ဗံ သမုပ္ပန္နံ,_  
_ကွနု ဗိမ္ဗံ နိရုဇ္ဈတီ”တိ._  

</Paragraph>

<Paragraph number="992" book="saga">
အထ ခေါ သေလာယ ဘိက္ခုနိယာ ဧတဒဟောသိ—  “ကော နု ခွါယံ မနုဿော ဝါ အမနုဿော ဝါ ဂါထံ ဘာသတီ”တိ? အထ ခေါ သေလာယ ဘိက္ခုနိယာ ဧတဒဟောသိ—  “မာရော ခေါ အယံ ပါပိမာ မမ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ဂါထံ ဘာသတီ”တိ. အထ ခေါ သေလာ ဘိက္ခုနီ “မာရော အယံ ပါပိမာ” ဣတိ ဝိဒိတွာ မာရံ ပါပိမန္တံ ဂါထာဟိ ပစ္စဘာသိ—
</Paragraph>

<Paragraph number="993" type="verses" book="saga">
_“နယိဒံ အတ္တကတံ ဗိမ္ဗံ,_  
_နယိဒံ ပရကတံ အဃံ;_  
_ဟေတုံ ပဋိစ္စ သမ္ဘူတံ,_  
_ဟေတုဘင်္ဂါ နိရုဇ္ဈတိ._  

</Paragraph>

<Paragraph number="994" type="verses" book="saga">
_ယထာ အညတရံ ဗီဇံ,_  
_ခေတ္တေ ဝုတ္တံ ဝိရူဟတိ;_  
_ပထဝီရသဉ္စာဂမ္မ,_  
_သိနေဟဉ္စ တဒူဘယံ._  

</Paragraph>

<Paragraph number="995" type="verses" book="saga">
_ဧဝံ ခန္ဓာ စ ဓာတုယော,_  
_ဆ စ အာယတနာ ဣမေ;_  
_ဟေတုံ ပဋိစ္စ သမ္ဘူတာ,_  
_ဟေတုဘင်္ဂါ နိရုဇ္ဈရေ”တိ._  

</Paragraph>

<Paragraph number="996" book="saga">
အထ ခေါ မာရော ပါပိမာ “ဇာနာတိ မံ သေလာ ဘိက္ခုနီ”တိ ဒုက္ခီ ဒုမ္မနော တတ္ထေဝန္တရဓာယီတိ.
</Paragraph>
</Division>