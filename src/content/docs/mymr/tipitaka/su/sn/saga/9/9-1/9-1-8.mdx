---
title: "9.1.8 ကုလဃရဏီသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="228" book="sn" e="ch" v="18" p="312">

<Paragraph number="1412" book="sn">
ဧကံ သမယံ အညတရော ဘိက္ခု ကောသလေသု ဝိဟရတိ အညတရသ္မိံ ဝနသဏ္ဍေ. တေန ခေါ ပန သမယေန သော ဘိက္ခု အညတရသ္မိံ ကုလေ အတိဝေလံ အဇ္ဈောဂါဠှပ္ပတ္တော ဝိဟရတိ. အထ ခေါ ယာ တသ္မိံ ဝနသဏ္ဍေ အဓိဝတ္ထာ ဒေဝတာ တဿ ဘိက္ခုနော အနုကမ္ပိကာ အတ္ထကာမာ တံ ဘိက္ခုံ သံဝေဇေတုကာမာ ယာ တသ္မိံ ကုလေ ကုလဃရဏီ, တဿာ ဝဏ္ဏံ အဘိနိမ္မိနိတွာ ယေန သော ဘိက္ခု တေနုပသင်္ကမိ; ဥပသင်္ကမိတွာ တံ ဘိက္ခုံ ဂါထာယ အဇ္ဈဘာသိ—
</Paragraph>

<Paragraph number="1413" type="verses" book="sn">
_“နဒီတီရေသု သဏ္ဌာနေ,_  
_သဘာသု ရထိယာသု စ;_  
_ဇနာ သင်္ဂမ္မ မန္တေန္တိ,_  
_မဉ္စ တဉ္စ ကိမန္တရန်”တိ._  

</Paragraph>

<Paragraph number="1414" type="verses" book="sn">
_“ဗဟူဟိ သဒ္ဒါ ပစ္စူဟာ,_  
_ခမိတဗ္ဗာ တပဿိနာ;_  
_န တေန မင်္ကု ဟောတဗ္ဗံ,_  
_န ဟိ တေန ကိလိဿတိ._  

</Paragraph>

<Paragraph number="1415" type="verses" book="sn">
_ယော စ သဒ္ဒပရိတ္တာသီ,_  
_ဝနေ ဝါတမိဂေါ ယထာ;_  
_လဟုစိတ္တောတိ တံ အာဟု,_  
_နာဿ သမ္ပဇ္ဇတေ ဝတန်”တိ._
</Paragraph>
</Division>