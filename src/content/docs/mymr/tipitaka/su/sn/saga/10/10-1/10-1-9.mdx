---
title: "10.1.9 ပဌမသုက္ကာသုတ္တ"
tableOfContents: false
sidebar:
  order: 12
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="243" book="saga">

<Paragraph number="1505" book="saga">
ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ. တေန ခေါ ပန သမယေန သုက္ကာ ဘိက္ခုနီ မဟတိယာ ပရိသာယ ပရိဝုတာ ဓမ္မံ ဒေသေတိ. အထ ခေါ သုက္ကာယ ဘိက္ခုနိယာ အဘိပ္ပသန္နော ယက္ခော ရာဇဂဟေ ရထိကာယ ရထိကံ သိင်္ဃာဋကေန သိင်္ဃာဋကံ ဥပသင်္ကမိတွာ တာယံ ဝေလာယံ ဣမာ ဂါထာယော အဘာသိ—
</Paragraph>

<Paragraph number="1506" type="verses" book="saga">
_“ကိံ မေ ကတာ ရာဇဂဟေ မနုဿာ,_  
_မဓုပီတာဝ သေယရေ;_  
_ယေ သုက္ကံ န ပယိရုပါသန္တိ,_  
_ဒေသေန္တိံ အမတံ ပဒံ._  

</Paragraph>

<Paragraph number="1507" type="verses" book="saga">
_တဉ္စ ပန အပ္ပဋိဝါနီယံ,_  
_အသေစနကမောဇဝံ;_  
_ပိဝန္တိ မညေ သပ္ပညာ,_  
_ဝလာဟကမိဝ ပန္ထဂူ”တိ._
</Paragraph>
</Division>