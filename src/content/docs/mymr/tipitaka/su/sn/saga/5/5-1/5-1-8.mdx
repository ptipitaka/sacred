---
title: 5.1.8 သီသုပစာလာသုတ္တ
tableOfContents: false
sidebar:
  order: 8
type: tipitaka
basket: su
book: sn
review:
  current: review
  updated: '2025-10-23T09:13:55.976354'
  updated_by: ''
  notes: ''
  history:
  - state: review
    date: '2025-10-23T09:13:55.976354'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="169" book="sn" e="ch" v="18" p="304">

<Paragraph number="984" book="sn">
သာဝတ္ထိနိဒါနံ. အထ ခေါ သီသုပစာလာ ဘိက္ခုနီ ပုဗ္ဗဏှသမယံ နိဝါသေတွာ …ပေ…  အညတရသ္မိံ ရုက္ခမူလေ ဒိဝါဝိဟာရံ နိသီဒိ. အထ ခေါ မာရော ပါပိမာ ယေန သီသုပစာလာ ဘိက္ခုနီ တေနုပသင်္ကမိ; ဥပသင်္ကမိတွာ သီသုပစာလံ ဘိက္ခုနိံ ဧတဒဝေါစ—  “ကဿ နု တွံ, ဘိက္ခုနိ, ပါသဏ္ဍံ ရောစေသီ”တိ? “န ခွါဟံ, အာဝုသော, ကဿစိ ပါသဏ္ဍံ ရောစေမီ”တိ.
</Paragraph>

<Paragraph number="985" type="verses" book="sn">
_“ကံ နု ဥဒ္ဒိဿ မုဏ္ဍာသိ,_  
_သမဏီ ဝိယ ဒိဿသိ;_  
_န စ ရောစေသိ ပါသဏ္ဍံ,_  
_ကိမိဝ စရသိ မောမူဟာ”တိ._  

</Paragraph>

<Paragraph number="986" type="verses" book="sn">
_“ဣတော ဗဟိဒ္ဓါ ပါသဏ္ဍာ,_  
_ဒိဋ္ဌီသု ပသီဒန္တိ တေ;_  
_န တေသံ ဓမ္မံ ရောစေမိ,_  
_တေ ဓမ္မဿ အကောဝိဒါ._  

</Paragraph>

<Paragraph number="987" type="verses" book="sn">
_အတ္ထိ သကျကုလေ ဇာတော,_  
_ဗုဒ္ဓေါ အပ္ပဋိပုဂ္ဂလော;_  
_သဗ္ဗာဘိဘူ မာရနုဒေါ,_  
_သဗ္ဗတ္ထမပရာဇိတော._  

</Paragraph>

<Paragraph number="988" type="verses" book="sn">
_သဗ္ဗတ္ထ မုတ္တော အသိတော,_  
_သဗ္ဗံ ပဿတိ စက္ခုမာ;_  
_သဗ္ဗကမ္မက္ခယံ ပတ္တော,_  
_ဝိမုတ္တော ဥပဓိသင်္ခယေ;_  
_သော မယှံ ဘဂဝါ သတ္ထာ,_  
_တဿ ရောစေမိ သာသနန်”တိ._  

</Paragraph>

<Paragraph number="989" book="sn">
အထ ခေါ မာရော ပါပိမာ “ဇာနာတိ မံ သီသုပစာလာ ဘိက္ခုနီ”တိ ဒုက္ခီ ဒုမ္မနော တတ္ထေဝန္တရဓာယီတိ.
</Paragraph>
</Division>