---
title: "9.1.6 အနုရုဒ္ဓသုတ္တ"
tableOfContents: false
sidebar:
  order: 11
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="226" book="saga">

<Paragraph number="1402" book="saga">
ဧကံ သမယံ အာယသ္မာ အနုရုဒ္ဓေါ ကောသလေသု ဝိဟရတိ အညတရသ္မိံ ဝနသဏ္ဍေ. အထ ခေါ အညတရာ တာဝတိံသကာယိကာ ဒေဝတာ ဇာလိနီ နာမ အာယသ္မတော အနုရုဒ္ဓဿ ပုရာဏဒုတိယိကာ ယေနာယသ္မာ အနုရုဒ္ဓေါ တေနုပသင်္ကမိ; ဥပသင်္ကမိတွာ အာယသ္မန္တံ အနုရုဒ္ဓံ ဂါထာယ အဇ္ဈဘာသိ—
</Paragraph>

<Paragraph number="1403" type="verses" book="saga">
_“တတ္ထ စိတ္တံ ပဏိဓေဟိ,_  
_ယတ္ထ တေ ဝုသိတံ ပုရေ;_  
_တာဝတိံသေသု ဒေဝေသု,_  
_သဗ္ဗကာမသမိဒ္ဓိသု;_  
_ပုရက္ခတော ပရိဝုတော,_  
_ဒေဝကညာဟိ သောဘသီ”တိ._  

</Paragraph>

<Paragraph number="1404" type="verses" book="saga">
_“ဒုဂ္ဂတာ ဒေဝကညာယော,_  
_သက္ကာယသ္မိံ ပတိဋ္ဌိတာ;_  
_တေ စာပိ ဒုဂ္ဂတာ သတ္တာ,_  
_ဒေဝကညာဟိ ပတ္ထိတာ”တိ._  

</Paragraph>

<Paragraph number="1405" type="verses" book="saga">
_“န တေ သုခံ ပဇာနန္တိ,_  
_ယေ န ပဿန္တိ နန္ဒနံ;_  
_အာဝါသံ နရဒေဝါနံ,_  
_တိဒသာနံ ယသဿိနန်”တိ._  

</Paragraph>

<Paragraph number="1406" book="saga">
_“န တွံ ဗာလေ ဝိဇာနာသိ,_  
_ယထာ အရဟတံ ဝစော;_  
_အနိစ္စာ သဗ္ဗသင်္ခါရာ,_  
ဥပ္ပါဒဝယဓမ္မိနော;_  
ဥပ္ပဇ္ဇိတွာ နိရုဇ္ဈန္တိ,_  
_တေသံ ဝူပသမော သုခေါ._  

</Paragraph>

<Paragraph number="1407" type="verses" book="saga">
_နတ္ထိ ဒါနိ ပုနာဝါသော,_  
_ဒေဝကာယသ္မိ ဇာလိနိ;_  
_ဝိက္ခီဏော ဇာတိသံသာရော,_  
_နတ္ထိ ဒါနိ ပုနဗ္ဘဝေါ”တိ._
</Paragraph>
</Division>