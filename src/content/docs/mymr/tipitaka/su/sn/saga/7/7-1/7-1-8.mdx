---
title: "7.1.8 အဂ္ဂိကသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="194" book="saga">

<Paragraph number="1173" book="saga">
ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ. တေန ခေါ ပန သမယေန အဂ္ဂိကဘာရဒွါဇဿ ဗြာဟ္မဏဿ သပ္ပိနာ ပါယသော သန္နိဟိတော ဟောတိ—  “အဂ္ဂိံ ဇုဟိဿာမိ, အဂ္ဂိဟုတ္တံ ပရိစရိဿာမီ”တိ.
</Paragraph>

<Paragraph number="1174" book="saga">
အထ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒါယ ရာဇဂဟံ ပိဏ္ဍာယ ပါဝိသိ. ရာဇဂဟေ သပဒါနံ ပိဏ္ဍာယ စရမာနော ယေန အဂ္ဂိကဘာရဒွါဇဿ ဗြာဟ္မဏဿ နိဝေသနံ တေနုပသင်္ကမိ; ဥပသင်္ကမိတွာ ဧကမန္တံ အဋ္ဌာသိ. အဒ္ဒသာ ခေါ အဂ္ဂိကဘာရဒွါဇော ဗြာဟ္မဏော ဘဂဝန္တံ ပိဏ္ဍာယ ဌိတံ. ဒိသွာန ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="1175" type="verses" book="saga">
_“တီဟိ ဝိဇ္ဇာဟိ သမ္ပန္နော,_  
_ဇာတိမာ သုတဝါ ဗဟူ;_  
_ဝိဇ္ဇာစရဏသမ္ပန္နော,_  
_သောမံ ဘုဉ္ဇေယျ ပါယသန်”တိ._  

</Paragraph>

<Paragraph number="1176" type="verses" book="saga">
_“ဗဟုမ္ပိ ပလပံ ဇပ္ပံ,_  
_န ဇစ္စာ ဟောတိ ဗြာဟ္မဏော;_  
_အန္တောကသမ္ဗု သံကိလိဋ္ဌော,_  
_ကုဟနာပရိဝါရိတော._  

</Paragraph>

<Paragraph number="1177" type="verses" book="saga">
_ပုဗ္ဗေနိဝါသံ ယော ဝေဒီ,_  
_သဂ္ဂါပါယဉ္စ ပဿတိ;_  
_အထော ဇာတိက္ခယံ ပတ္တော,_  
_အဘိညာဝေါသိတော မုနိ._  

</Paragraph>

<Paragraph number="1178" type="verses" book="saga">
_ဧတာဟိ တီဟိ ဝိဇ္ဇာဟိ,_  
_တေဝိဇ္ဇော ဟောတိ ဗြာဟ္မဏော;_  
_ဝိဇ္ဇာစရဏသမ္ပန္နော,_  
_သောမံ ဘုဉ္ဇေယျ ပါယသန်”တိ._  

</Paragraph>

<Paragraph number="1179" book="saga">
“ဘုဉ္ဇတု ဘဝံ ဂေါတမော. ဗြာဟ္မဏော ဘဝန်”တိ.
</Paragraph>

<Paragraph number="1180" type="verses" book="saga">
_“ဂါထာဘိဂီတံ မေ အဘောဇနေယျံ,_  
_သမ္ပဿတံ ဗြာဟ္မဏ နေသ ဓမ္မော;_  
_ဂါထာဘိဂီတံ ပနုဒန္တိ ဗုဒ္ဓါ,_  
_ဓမ္မေ သတိ ဗြာဟ္မဏ ဝုတ္တိရေသာ._  

</Paragraph>

<Paragraph number="1181" type="verses" book="saga">
_အညေန စ ကေဝလိနံ မဟေသိံ,_  
_ခီဏာသဝံ ကုက္ကုစ္စဝူပသန္တံ;_  
_အန္နေန ပါနေန ဥပဋ္ဌဟဿု,_  
_ခေတ္တဉှိ တံ ပုညပေက္ခဿ ဟောတီ”တိ._  

</Paragraph>

<Paragraph number="1182" book="saga">
ဧဝံ ဝုတ္တေ, အဂ္ဂိကဘာရဒွါဇော ဗြာဟ္မဏော ဘဂဝန္တံ ဧတဒဝေါစ—  “အဘိက္ကန္တံ, ဘော ဂေါတမ …ပေ…  အညတရော စ ပနာယသ္မာ အဂ္ဂိကဘာရဒွါဇော အရဟတံ အဟောသီတိ.
</Paragraph>
</Division>