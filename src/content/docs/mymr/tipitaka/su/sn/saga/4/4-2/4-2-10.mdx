---
title: "4.2.10 ရဇ္ဇသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="156" book="sn" e="ch" v="18" p="302">

<Paragraph number="869" book="sn">
ဧကံ သမယံ ဘဂဝါ ကောသလေသု ဝိဟရတိ ဟိမဝန္တပဒေသေ အရညကုဋိကာယံ. အထ ခေါ ဘဂဝတော ရဟောဂတဿ ပဋိသလ္လီနဿ ဧဝံ စေတသော ပရိဝိတက္ကော ဥဒပါဒိ—  “သက္ကာ နု ခေါ ရဇ္ဇံ ကာရေတုံ အဟနံ အဃာတယံ အဇိနံ အဇာပယံ အသောစံ အသောစာပယံ ဓမ္မေနာ”တိ?
</Paragraph>

<Paragraph number="870" book="sn">
အထ ခေါ မာရော ပါပိမာ ဘဂဝတော စေတသာ စေတောပရိဝိတက္ကမညာယ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ ဧတဒဝေါစ—  “ကာရေတု, ဘန္တေ, ဘဂဝါ ရဇ္ဇံ, ကာရေတု, သုဂတော, ရဇ္ဇံ အဟနံ အဃာတယံ အဇိနံ အဇာပယံ အသောစံ အသောစာပယံ ဓမ္မေနာ”တိ. “ကိံ ပန မေ တွံ, ပါပိမ, ပဿသိ ယံ မံ တွံ ဧဝံ ဝဒေသိ—  ‘ကာရေတု, ဘန္တေ, ဘဂဝါ ရဇ္ဇံ, ကာရေတု သုဂတော, ရဇ္ဇံ အဟနံ အဃာတယံ အဇိနံ အဇာပယံ အသောစံ အသောစာပယံ ဓမ္မေနာ’”တိ? “ဘဂဝတာ ခေါ, ဘန္တေ, စတ္တာရော ဣဒ္ဓိပါဒါ ဘာဝိတာ ဗဟုလီကတာ ယာနီကတာ ဝတ္ထုကတာ အနုဋ္ဌိတာ ပရိစိတာ သုသမာရဒ္ဓါ. အာကင်္ခမာနော စ, ဘန္တေ, ဘဂဝါ ဟိမဝန္တံ ပဗ္ဗတရာဇံ သုဝဏ္ဏံ တွေဝ အဓိမုစ္စေယျ သုဝဏ္ဏဉ္စ ပနဿာ”တိ.
</Paragraph>

<Paragraph number="871" type="verses" book="sn">
_“ပဗ္ဗတဿ သုဝဏ္ဏဿ,_  
_ဇာတရူပဿ ကေဝလော;_  
_ဒွိတ္တာဝ နာလမေကဿ,_  
ဣတိ ဝိဒွါ သမဉ္စရေ._  

</Paragraph>

<Paragraph number="872" type="verses" book="sn">
_ယော ဒုက္ခမဒ္ဒက္ခိ ယတောနိဒါနံ,_  
_ကာမေသု သော ဇန္တု ကထံ နမေယျ;_  
ဥပဓိံ ဝိဒိတွာ သင်္ဂေါတိ လောကေ,_  
_တဿေဝ ဇန္တု ဝိနယာယ သိက္ခေ”တိ._  

</Paragraph>

<Paragraph number="873" book="sn">
အထ ခေါ မာရော ပါပိမာ “ဇာနာတိ မံ ဘဂဝါ, ဇာနာတိ မံ သုဂတော”တိ ဒုက္ခီ ဒုမ္မနော တတ္ထေဝန္တရဓာယီတိ.

</Paragraph>
</Division>

<Paragraph number="874" type="center" book="sn">
ဒုတိယော ဝဂ္ဂေါ.



</Paragraph>

<Paragraph number="875" type="center" book="sn">
တဿုဒ္ဒါနံ


</Paragraph>

<Paragraph number="876" type="verses" book="sn">
_ပါသာဏော သီဟော သကလိကံ,_  
_ပတိရူပဉ္စ မာနသံ;_  
_ပတ္တံ အာယတနံ ပိဏ္ဍံ,_  
_ကဿကံ ရဇ္ဇေန တေ ဒသာတိ._
</Paragraph>