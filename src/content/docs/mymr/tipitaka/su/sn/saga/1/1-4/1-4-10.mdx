---
title: "1.4.10 ဒုတိယပဇ္ဇုန္နဓီတုသုတ္တံ"
tableOfContents: false
sidebar:
  order: 10
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="40" book="sn" e="ch" v="18" p="285">

<Paragraph number="231" book="sn">
ဧဝံ မေ သုတံ—  ဧကံ သမယံ ဘဂဝါ ဝေသာလိယံ ဝိဟရတိ မဟာဝနေ ကူဋာဂါရသာလာယံ. အထ ခေါ စူဠကောကနဒါ ပဇ္ဇုန္နဿ ဓီတာ အဘိက္ကန္တာယ ရတ္တိယာ အဘိက္ကန္တဝဏ္ဏာ ကေဝလကပ္ပံ မဟာဝနံ ဩဘာသေတွာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ အဋ္ဌာသိ. ဧကမန္တံ ဌိတာ ခေါ သာ ဒေဝတာ စူဠကောကနဒါ ပဇ္ဇုန္နဿ ဓီတာ ဘဂဝတော သန္တိကေ ဣမာ ဂါထာယော အဘာသိ—
</Paragraph>

<Paragraph number="232" type="verses" book="sn">
_“ဣဓာဂမာ ဝိဇ္ဇုပဘာသဝဏ္ဏာ,_  
_ကောကနဒါ ပဇ္ဇုန္နဿ ဓီတာ;_  
_ဗုဒ္ဓဉ္စ ဓမ္မဉ္စ နမဿမာနာ,_  
_ဂါထာစိမာ အတ္ထဝတီ အဘာသိ._  

</Paragraph>

<Paragraph number="233" type="verses" book="sn">
_ဗဟုနာပိ ခေါ တံ ဝိဘဇေယျံ,_  
_ပရိယာယေန တာဒိသော ဓမ္မော;_  
_သံခိတ္တမတ္ထံ လပယိဿာမိ,_  
_ယာဝတာ မေ မနသာ ပရိယတ္တံ._  

</Paragraph>

<Paragraph number="234" type="verses" book="sn">
_ပါပံ န ကယိရာ ဝစသာ မနသာ,_  
_ကာယေန ဝါ ကိဉ္စန သဗ္ဗလောကေ;_  
_ကာမေ ပဟာယ သတိမာ သမ္ပဇာနော,_  
_ဒုက္ခံ န သေဝေထ အနတ္ထသံဟိတန်”တိ._  


</Paragraph>
</Division>

<Paragraph number="235" type="center" book="sn">
သတုလ္လပကာယိကဝဂ္ဂေါ စတုတ္ထော.



</Paragraph>

<Paragraph number="236" type="center" book="sn">
တဿုဒ္ဒါနံ


</Paragraph>

<Paragraph number="237" type="verses" book="sn">
_သဗ္ဘိမစ္ဆရိနာ သာဓု,_  
_န သန္တုဇ္ဈာနသညိနော;_  
_သဒ္ဓါ သမယော သကလိကံ,_  
ဥဘော ပဇ္ဇုန္နဓီတရောတိ._
</Paragraph>