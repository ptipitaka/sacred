---
title: 11.1.2 သုသီမသုတ္တ
tableOfContents: false
sidebar:
  order: 2
type: tipitaka
basket: su
book: sn
review:
  current: review
  updated: '2025-10-27T21:49:11.352992'
  updated_by: ''
  notes: ''
  history:
  - state: review
    date: '2025-10-27T21:49:11.352992'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="248" book="sn" e="ch" v="18" p="316">

<Paragraph number="1537" book="sn">
သာဝတ္ထိယံ. တတြ ခေါ ဘဂဝါ ဘိက္ခူ အာမန္တေသိ—  “ဘိက္ခဝေါ”တိ. “ဘဒန္တေ”တိ တေ ဘိက္ခူ ဘဂဝတော ပစ္စဿောသုံ. ဘဂဝါ ဧတဒဝေါစ—
</Paragraph>

<Paragraph number="1538" book="sn">
“ဘူတပုဗ္ဗံ, ဘိက္ခဝေ, အသုရာ ဒေဝေ အဘိယံသု. အထ ခေါ, ဘိက္ခဝေ, သက္ကော ဒေဝါနမိန္ဒော သုသီမံ ဒေဝပုတ္တံ အာမန္တေသိ—  ‘ဧတေ, တာတ သုသီမ, အသုရာ ဒေဝေ အဘိယန္တိ. ဂစ္ဆ, တာတ သုသီမ, အသုရေ ပစ္စုယျာဟီ’တိ. ‘ဧဝံ, ဘဒ္ဒန္တဝါ’တိ ခေါ, ဘိက္ခဝေ, သုသီမော ဒေဝပုတ္တော သက္ကဿ ဒေဝါနမိန္ဒဿ ပဋိဿုတွာ ပမာဒံ အာပါဒေသိ. ဒုတိယမ္ပိ ခေါ, ဘိက္ခဝေ, သက္ကော ဒေဝါနမိန္ဒော သုသီမံ ဒေဝပုတ္တံ အာမန္တေသိ …ပေ…  ဒုတိယမ္ပိ ပမာဒံ အာပါဒေသိ. တတိယမ္ပိ ခေါ, ဘိက္ခဝေ, သက္ကော ဒေဝါနမိန္ဒော သုသီမံ ဒေဝပုတ္တံ အာမန္တေသိ …ပေ…  တတိယမ္ပိ ပမာဒံ အာပါဒေသိ. အထ ခေါ, ဘိက္ခဝေ, သက္ကော ဒေဝါနမိန္ဒော သုသီမံ ဒေဝပုတ္တံ ဂါထာယ အဇ္ဈဘာသိ—
</Paragraph>

<Paragraph number="1539" type="verses" book="sn">
_‘အနုဋ္ဌဟံ အဝါယာမံ,_  
_သုခံ ယတြာဓိဂစ္ဆတိ;_  
_သုသီမ တတ္ထ ဂစ္ဆာဟိ,_  
_မဉ္စ တတ္ထေဝ ပါပယာ’တိ._  

</Paragraph>

<Paragraph number="1540" type="verses" book="sn">
_‘အလသွဿ အနုဋ္ဌာတာ,_  
_န စ ကိစ္စာနိ ကာရယေ;_  
_သဗ္ဗကာမသမိဒ္ဓဿ,_  
_တံ မေ သက္က ဝရံ ဒိသာ’တိ._  

</Paragraph>

<Paragraph number="1541" type="verses" book="sn">
_‘ယတ္ထာလသော အနုဋ္ဌာတာ,_  
_အစ္စန္တံ သုခမေဓတိ;_  
_သုသီမ တတ္ထ ဂစ္ဆာဟိ,_  
_မဉ္စ တတ္ထေဝ ပါပယာ’တိ._  

</Paragraph>

<Paragraph number="1542" type="verses" book="sn">
_‘အကမ္မုနာ ဒေဝသေဋ္ဌ,_  
_သက္က ဝိန္ဒေမု ယံ သုခံ;_  
_အသောကံ အနုပါယာသံ,_  
_တံ မေ သက္က ဝရံ ဒိသာ’တိ._  

</Paragraph>

<Paragraph number="1543" type="verses" book="sn">
_‘သစေ အတ္ထိ အကမ္မေန,_  
_ကောစိ ကွစိ န ဇီဝတိ;_  
_နိဗ္ဗာနဿ ဟိ သော မဂ္ဂေါ,_  
_သုသီမ တတ္ထ ဂစ္ဆာဟိ;_  
_မဉ္စ တတ္ထေဝ ပါပယာ’တိ._  

</Paragraph>

<Paragraph number="1544" book="sn">
သော ဟိ နာမ, ဘိက္ခဝေ, သက္ကော ဒေဝါနမိန္ဒော သကံ ပုညဖလံ ဥပဇီဝမာနော ဒေဝါနံ တာဝတိံသာနံ ဣဿရိယာဓိပစ္စံ ရဇ္ဇံ ကာရေန္တော ဥဋ္ဌာနဝီရိယဿ ဝဏ္ဏဝါဒီ ဘဝိဿတိ. ဣဓ ခေါ တံ, ဘိက္ခဝေ, သောဘေထ, ယံ တုမှေ ဧဝံ သွာက္ခာတေ ဓမ္မဝိနယေ ပဗ္ဗဇိတာ သမာနာ ဥဋ္ဌဟေယျာထ ဃဋေယျာထ ဝါယမေယျာထ အပ္ပတ္တဿ ပတ္တိယာ, အနဓိဂတဿ အဓိဂမာယ, အသစ္ဆိကတဿ သစ္ဆိကိရိယာယာ”တိ.
</Paragraph>
</Division>