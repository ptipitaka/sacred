---
title: 1.4.4 နသန္တိသုတ္တ
tableOfContents: false
sidebar:
  order: 4
type: tipitaka
basket: su
book: sn
review:
  current: review
  updated: '2025-10-23T09:13:54.854076'
  updated_by: ''
  notes: ''
  history:
  - state: review
    date: '2025-10-23T09:13:54.854076'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="34" book="sn" e="ch" v="18" p="284">

<Paragraph number="180" book="sn">
ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. အထ ခေါ သမ္ဗဟုလာ သတုလ္လပကာယိကာ ဒေဝတာယော အဘိက္ကန္တာယ ရတ္တိယာ အဘိက္ကန္တဝဏ္ဏာ ကေဝလကပ္ပံ ဇေတဝနံ ဩဘာသေတွာ ယေန ဘဂဝါ တေနုပသင်္ကမိံသု; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ အဋ္ဌံသု. ဧကမန္တံ ဌိတာ ခေါ ဧကာ ဒေဝတာ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="181" type="verses" book="sn">
_“န သန္တိ ကာမာ မနုဇေသု နိစ္စာ,_  
_သန္တီဓ ကမနီယာနိ ယေသု ဗဒ္ဓေါ;_  
_ယေသု ပမတ္တော အပုနာဂမနံ,_  
_အနာဂန္တာ ပုရိသော မစ္စုဓေယျာ”တိ._  

</Paragraph>

<Paragraph number="182" type="verses" book="sn">
_“ဆန္ဒဇံ အဃံ ဆန္ဒဇံ ဒုက္ခံ,_  
_ဆန္ဒဝိနယာ အဃဝိနယော;_  
_အဃဝိနယာ ဒုက္ခဝိနယော”တိ._  

</Paragraph>

<Paragraph number="183" type="verses" book="sn">
_“န တေ ကာမာ ယာနိ စိတြာနိ လောကေ,_  
_သင်္ကပ္ပရာဂေါ ပုရိသဿ ကာမော;_  
_တိဋ္ဌန္တိ စိတြာနိ တထေဝ လောကေ,_  
_အထေတ္ထ ဓီရာ ဝိနယန္တိ ဆန္ဒံ._  

</Paragraph>

<Paragraph number="184" type="verses" book="sn">
_ကောဓံ ဇဟေ ဝိပ္ပဇဟေယျ မာနံ,_  
_သံယောဇနံ သဗ္ဗမတိက္ကမေယျ;_  
_တံ နာမရူပသ္မိမသဇ္ဇမာနံ,_  
_အကိဉ္စနံ နာနုပတန္တိ ဒုက္ခာ._  

</Paragraph>

<Paragraph number="185" type="verses" book="sn">
_ပဟာသိ သင်္ခံ န ဝိမာနမဇ္ဈဂါ,_  
_အစ္ဆေစ္ဆိ တဏှံ ဣဓ နာမရူပေ;_  
_တံ ဆိန္နဂန္ထံ အနိဃံ နိရာသံ,_  
_ပရိယေသမာနာ နာဇ္ဈဂမုံ;_  
_ဒေဝါ မနုဿာ ဣဓ ဝါ ဟုရံ ဝါ,_  
_သဂ္ဂေသု ဝါ သဗ္ဗနိဝေသနေသူ”တိ._  

</Paragraph>

<Paragraph number="186" type="verses" book="sn">
_“တဉ္စေ ဟိ နာဒ္ဒက္ခုံ တထာဝိမုတ္တံ, __(ဣစ္စာယသ္မာ မောဃရာဇာ)___  
_ဒေဝါ မနုဿာ ဣဓ ဝါ ဟုရံ ဝါ;_  
_နရုတ္တမံ အတ္ထစရံ နရာနံ,_  
_ယေ တံ နမဿန္တိ ပသံသိယာ တေ”တိ._  

</Paragraph>

<Paragraph number="187" type="verses" book="sn">
_“ပသံသိယာ တေပိ ဘဝန္တိ ဘိက္ခူ, __(မောဃရာဇာတိ ဘဂဝါ)___  
_ယေ တံ နမဿန္တိ တထာဝိမုတ္တံ;_  
_အညာယ ဓမ္မံ ဝိစိကိစ္ဆံ ပဟာယ,_  
_သင်္ဂါတိဂါ တေပိ ဘဝန္တိ ဘိက္ခူ”တိ._
</Paragraph>
</Division>