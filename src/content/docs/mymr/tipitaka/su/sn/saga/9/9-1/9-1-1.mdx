---
title: 9.1.1 ဝိဝေကသုတ္တ
tableOfContents: false
sidebar:
  order: 1
type: tipitaka
basket: su
book: sn
review:
  current: review
  updated: '2025-10-20T14:56:57.236769'
  updated_by: ''
  notes: ''
  history:
  - state: review
    date: '2025-10-20T14:56:57.236769'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="221" book="sn" e="ch" v="18" p="311">

<Paragraph number="1378" book="sn">
ဧဝံ မေ သုတံ—  ဧကံ သမယံ အညတရော ဘိက္ခု ကောသလေသု ဝိဟရတိ အညတရသ္မိံ ဝနသဏ္ဍေ. တေန ခေါ ပန သမယေန သော ဘိက္ခု ဒိဝါဝိဟာရဂတော ပါပကေ အကုသလေ ဝိတက္ကေ ဝိတက္ကေတိ ဂေဟနိဿိတေ. အထ ခေါ ယာ တသ္မိံ ဝနသဏ္ဍေ အဓိဝတ္ထာ ဒေဝတာ တဿ ဘိက္ခုနော အနုကမ္ပိကာ အတ္ထကာမာ တံ ဘိက္ခုံ သံဝေဇေတုကာမာ ယေန သော ဘိက္ခု တေနုပသင်္ကမိ; ဥပသင်္ကမိတွာ တံ ဘိက္ခုံ ဂါထာဟိ အဇ္ဈဘာသိ—
</Paragraph>

<Paragraph number="1379" type="verses" book="sn">
_“ဝိဝေကကာမောသိ ဝနံ ပဝိဋ္ဌော,_  
_အထ တေ မနော နိစ္ဆရတီ ဗဟိဒ္ဓါ;_  
_ဇနော ဇနသ္မိံ ဝိနယဿု ဆန္ဒံ,_  
_တတော သုခီ ဟောဟိသိ ဝီတရာဂေါ._  

</Paragraph>

<Paragraph number="1380" type="verses" book="sn">
_အရတိံ ပဇဟာသိ သတော,_  
_ဘဝါသိ သတံ တံ သာရယာမသေ;_  
_ပါတာလရဇော ဟိ ဒုတ္တရော,_  
_မာ တံ ကာမရဇော အဝါဟရိ._  

</Paragraph>

<Paragraph number="1381" type="verses" book="sn">
_သကုဏော ယထာ ပံသုကုန္ထိတော,_  
_ဝိဓုနံ ပါတယတိ သိတံ ရဇံ;_  
_ဧဝံ ဘိက္ခု ပဓာနဝါ သတိမာ,_  
_ဝိဓုနံ ပါတယတိ သိတံ ရဇန်”တိ._  

</Paragraph>

<Paragraph number="1382" book="sn">
အထ ခေါ သော ဘိက္ခု တာယ ဒေဝတာယ သံဝေဇိတော သံဝေဂမာပါဒီတိ.
</Paragraph>
</Division>