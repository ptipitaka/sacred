---
title: "2.2.10 အနာထပိဏ္ဍိကသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="101" book="saga">

<Paragraph number="462" book="saga">
ဧကမန္တံ ဌိတော ခေါ အနာထပိဏ္ဍိကော ဒေဝပုတ္တော ဘဂဝတော သန္တိကေ ဣမာ ဂါထာယော အဘာသိ—
</Paragraph>

<Paragraph number="463" type="verses" book="saga">
_“ဣဒဉှိ တံ ဇေတဝနံ,_  
ဣသိသံဃနိသေဝိတံ;_  
_အာဝုတ္ထံ ဓမ္မရာဇေန,_  
_ပီတိသဉ္ဇနနံ မမ._  

</Paragraph>

<Paragraph number="464" type="verses" book="saga">
_ကမ္မံ ဝိဇ္ဇာ စ ဓမ္မော စ,_  
_သီလံ ဇီဝိတမုတ္တမံ;_  
_ဧတေန မစ္စာ သုဇ္ဈန္တိ,_  
_န ဂေါတ္တေန ဓနေန ဝါ._  

</Paragraph>

<Paragraph number="465" type="verses" book="saga">
_တသ္မာ ဟိ ပဏ္ဍိတော ပေါသော,_  
_သမ္ပဿံ အတ္ထမတ္တနော;_  
_ယောနိသော ဝိစိနေ ဓမ္မံ,_  
_ဧဝံ တတ္ထ ဝိသုဇ္ဈတိ._  

</Paragraph>

<Paragraph number="466" type="verses" book="saga">
_သာရိပုတ္တောဝ ပညာယ,_  
_သီလေန ဥပသမေန စ;_  
_ယောပိ ပါရင်္ဂတော ဘိက္ခု,_  
_ဧတာဝပရမော သိယာ”တိ._  

</Paragraph>

<Paragraph number="467" book="saga">
ဣဒမဝေါစ အနာထပိဏ္ဍိကော ဒေဝပုတ္တော. ဣဒံ ဝတွာ ဘဂဝန္တံ အဘိဝါဒေတွာ ပဒက္ခိဏံ ကတွာ တတ္ထေဝန္တရဓာယိ.
</Paragraph>

<Paragraph number="468" book="saga">
အထ ခေါ ဘဂဝါ တဿာ ရတ္တိယာ အစ္စယေန ဘိက္ခူ အာမန္တေသိ—  “ဣမံ, ဘိက္ခဝေ, ရတ္တိံ အညတရော ဒေဝပုတ္တော အဘိက္ကန္တာယ ရတ္တိယာ အဘိက္ကန္တဝဏ္ဏော ကေဝလကပ္ပံ ဇေတဝနံ ဩဘာသေတွာ ယေနာဟံ တေနုပသင်္ကမိ; ဥပသင်္ကမိတွာ မံ အဘိဝါဒေတွာ ဧကမန္တံ အဋ္ဌာသိ. ဧကမန္တံ ဌိတော ခေါ, ဘိက္ခဝေ, သော ဒေဝပုတ္တော မမ သန္တိကေ ဣမာ ဂါထာယော အဘာသိ—
</Paragraph>

<Paragraph number="469" type="verses" book="saga">
_‘ဣဒဉှိ တံ ဇေတဝနံ,_  
ဣသိသံဃနိသေဝိတံ;_  
_အာဝုတ္ထံ ဓမ္မရာဇေန,_  
_ပီတိသဉ္ဇနနံ မမ._  

</Paragraph>

<Paragraph number="470" type="verses" book="saga">
_ကမ္မံ ဝိဇ္ဇာ စ ဓမ္မော စ,_  
_သီလံ ဇီဝိတမုတ္တမံ;_  
_ဧတေန မစ္စာ သုဇ္ဈန္တိ,_  
_န ဂေါတ္တေန ဓနေန ဝါ._  

</Paragraph>

<Paragraph number="471" type="verses" book="saga">
_တသ္မာ ဟိ ပဏ္ဍိတော ပေါသော,_  
_သမ္ပဿံ အတ္ထမတ္တနော;_  
_ယောနိသော ဝိစိနေ ဓမ္မံ,_  
_ဧဝံ တတ္ထ ဝိသုဇ္ဈတိ._  

</Paragraph>

<Paragraph number="472" type="verses" book="saga">
_သာရိပုတ္တောဝ ပညာယ,_  
_သီလေန ဥပသမေန စ;_  
_ယောပိ ပါရင်္ဂတော ဘိက္ခု,_  
_ဧတာဝပရမော သိယာ’တိ._  

</Paragraph>

<Paragraph number="473" book="saga">
ဣဒမဝေါစ, ဘိက္ခဝေ, သော ဒေဝပုတ္တော. ဣဒံ ဝတွာ မံ အဘိဝါဒေတွာ ပဒက္ခိဏံ ကတွာ တတ္ထေဝန္တရဓာယီ”တိ.
</Paragraph>

<Paragraph number="474" book="saga">
ဧဝံ ဝုတ္တေ, အာယသ္မာ အာနန္ဒော ဘဂဝန္တံ ဧတဒဝေါစ—  “သော ဟိ နူန, ဘန္တေ, အနာထပိဏ္ဍိကော ဒေဝပုတ္တော ဘဝိဿတိ. အနာထပိဏ္ဍိကော ဂဟပတိ အာယသ္မန္တေ သာရိပုတ္တေ အဘိပ္ပသန္နော အဟောသီ”တိ. “သာဓု သာဓု, အာနန္ဒ, ယာဝတကံ ခေါ, အာနန္ဒ, တက္ကာယ ပတ္တဗ္ဗံ အနုပ္ပတ္တံ တံ တယာ. အနာထပိဏ္ဍိကော ဟိ သော, အာနန္ဒ, ဒေဝပုတ္တော”တိ.

</Paragraph>
</Division>

<Paragraph number="475" type="center" book="saga">
အနာထပိဏ္ဍိကဝဂ္ဂေါ ဒုတိယော.



</Paragraph>

<Paragraph number="476" type="center" book="saga">
တဿုဒ္ဒါနံ


</Paragraph>

<Paragraph number="477" type="verses" book="saga">
_စန္ဒိမသော စ ဝေဏ္ဍု စ,_  
_ဒီဃလဋ္ဌိ စ နန္ဒနော;_  
_စန္ဒနော ဝါသုဒတ္တော စ,_  
_သုဗြဟ္မာ ကကုဓေန စ;_  
ဥတ္တရော နဝမော ဝုတ္တော,_  
_ဒသမော အနာထပိဏ္ဍိကောတိ._
</Paragraph>