---
title: "10.1.12 အာဠဝကသုတ္တ"
tableOfContents: false
sidebar:
  order: 12
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="246" book="sn" e="ch" v="18" p="316">

<Paragraph number="1512" book="sn">
ဧဝံ မေ သုတံ—  ဧကံ သမယံ ဘဂဝါ အာဠဝိယံ ဝိဟရတိ အာဠဝကဿ ယက္ခဿ ဘဝနေ. အထ ခေါ အာဠဝကော ယက္ခော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ ဧတဒဝေါစ—  “နိက္ခမ, သမဏာ”တိ. “သာဓာဝုသော”တိ ဘဂဝါ နိက္ခမိ. “ပဝိသ, သမဏာ”တိ. “သာဓာဝုသော”တိ ဘဂဝါ ပါဝိသိ. ဒုတိယမ္ပိ ခေါ အာဠဝကော ယက္ခော ဘဂဝန္တံ ဧတဒဝေါစ—  “နိက္ခမ, သမဏာ”တိ. “သာဓာဝုသော”တိ ဘဂဝါ နိက္ခမိ. “ပဝိသ, သမဏာ”တိ. “သာဓာဝုသော”တိ ဘဂဝါ ပါဝိသိ. တတိယမ္ပိ ခေါ အာဠဝကော ယက္ခော ဘဂဝန္တံ ဧတဒဝေါစ—  “နိက္ခမ, သမဏာ”တိ. “သာဓာဝုသော”တိ ဘဂဝါ နိက္ခမိ. “ပဝိသ, သမဏာ”တိ. “သာဓာဝုသော”တိ ဘဂဝါ ပါဝိသိ. စတုတ္ထမ္ပိ ခေါ အာဠဝကော ယက္ခော ဘဂဝန္တံ ဧတဒဝေါစ—  “နိက္ခမ, သမဏာ”တိ. “န ခွါဟံ တံ, အာဝုသော, နိက္ခမိဿာမိ. ယံ တေ ကရဏီယံ တံ ကရောဟီ”တိ. “ပဉှံ တံ, သမဏ, ပုစ္ဆိဿာမိ. သစေ မေ န ဗျာကရိဿသိ, စိတ္တံ ဝါ တေ ခိပိဿာမိ, ဟဒယံ ဝါ တေ ဖာလေဿာမိ, ပါဒေသု ဝါ ဂဟေတွာ ပါရဂင်္ဂါယ ခိပိဿာမီ”တိ. “န ခွါဟံ တံ, အာဝုသော, ပဿာမိ သဒေဝကေ လောကေ သမာရကေ သဗြဟ္မကေ သဿမဏဗြာဟ္မဏိယာ ပဇာယ သဒေဝမနုဿာယ, ယော မေ စိတ္တံ ဝါ ခိပေယျ ဟဒယံ ဝါ ဖာလေယျ, ပါဒေသု ဝါ ဂဟေတွာ ပါရဂင်္ဂါယ ခိပေယျ. အပိ စ တွံ, အာဝုသော, ပုစ္ဆ ယဒါ ကင်္ခသီ”တိ ( ).
</Paragraph>

<Paragraph number="1513" type="verses" book="sn">
_“ကိံသူဓ ဝိတ္တံ ပုရိသဿ သေဋ္ဌံ,_  
_ကိံသု သုစိဏ္ဏံ သုခမာဝဟာတိ;_  
_ကိံသု ဟဝေ သာဒုတရံ ရသာနံ,_  
_ကထံဇီဝိံ ဇီဝိတမာဟု သေဋ္ဌန်”တိ._  

</Paragraph>

<Paragraph number="1514" type="verses" book="sn">
_“သဒ္ဓီဓ ဝိတ္တံ ပုရိသဿ သေဋ္ဌံ,_  
_ဓမ္မော သုစိဏ္ဏော သုခမာဝဟာတိ;_  
_သစ္စံ ဟဝေ သာဒုတရံ ရသာနံ,_  
_ပညာဇီဝိံ ဇီဝိတမာဟု သေဋ္ဌန်”တိ._  

</Paragraph>

<Paragraph number="1515" type="verses" book="sn">
_“ကထံသု တရတိ ဩဃံ,_  
_ကထံသု တရတိ အဏ္ဏဝံ;_  
_ကထံသု ဒုက္ခမစ္စေတိ,_  
_ကထံသု ပရိသုဇ္ဈတီ”တိ._  

</Paragraph>

<Paragraph number="1516" type="verses" book="sn">
_“သဒ္ဓါယ တရတိ ဩဃံ,_  
_အပ္ပမာဒေန အဏ္ဏဝံ;_  
_ဝီရိယေန ဒုက္ခမစ္စေတိ,_  
_ပညာယ ပရိသုဇ္ဈတီ”တိ._  

</Paragraph>

<Paragraph number="1517" type="verses" book="sn">
_“ကထံသု လဘတေ ပညံ,_  
_ကထံသု ဝိန္ဒတေ ဓနံ;_  
_ကထံသု ကိတ္တိံ ပပ္ပေါတိ,_  
_ကထံ မိတ္တာနိ ဂန္ထတိ;_  
_အသ္မာ လောကာ ပရံ လောကံ,_  
_ကထံ ပေစ္စ န သောစတီ”တိ._  

</Paragraph>

<Paragraph number="1518" type="verses" book="sn">
_“သဒ္ဒဟာနော အရဟတံ,_  
_ဓမ္မံ နိဗ္ဗာနပတ္တိယာ;_  
_သုဿူသံ လဘတေ ပညံ,_  
_အပ္ပမတ္တော ဝိစက္ခဏော._  

</Paragraph>

<Paragraph number="1519" type="verses" book="sn">
_ပတိရူပကာရီ ဓုရဝါ,_  
ဥဋ္ဌာတာ ဝိန္ဒတေ ဓနံ;_  
_သစ္စေန ကိတ္တိံ ပပ္ပေါတိ,_  
_ဒဒံ မိတ္တာနိ ဂန္ထတိ;_  
_အသ္မာ လောကာ ပရံ လောကံ,_  
_ဧဝံ ပေစ္စ န သောစတိ._  

</Paragraph>

<Paragraph number="1520" type="verses" book="sn">
_ယဿေတေ စတုရော ဓမ္မာ,_  
_သဒ္ဓဿ ဃရမေသိနော;_  
_သစ္စံ ဓမ္မော ဓိတိ စာဂေါ,_  
_သ ဝေ ပေစ္စ န သောစတိ._  

</Paragraph>

<Paragraph number="1521" type="verses" book="sn">
ဣင်္ဃ အညေပိ ပုစ္ဆဿု,_  
_ပုထူ သမဏဗြာဟ္မဏေ;_  
_ယဒိ သစ္စာ ဓမ္မာ စာဂါ,_  
_ခန္တျာ ဘိယျောဓ ဝိဇ္ဇတီ”တိ._  

</Paragraph>

<Paragraph number="1522" type="verses" book="sn">
_“ကထံ နု ဒါနိ ပုစ္ဆေယျံ,_  
_ပုထူ သမဏဗြာဟ္မဏေ;_  
_ယောဟံ အဇ္ဇ ပဇာနာမိ,_  
_ယော အတ္ထော သမ္ပရာယိကော._  

</Paragraph>

<Paragraph number="1523" type="verses" book="sn">
_အတ္ထာယ ဝတ မေ ဗုဒ္ဓေါ,_  
_ဝါသာယာဠဝိမာဂမာ;_  
_ယောဟံ အဇ္ဇ ပဇာနာမိ,_  
_ယတ္ထ ဒိန္နံ မဟပ္ဖလံ._  

</Paragraph>

<Paragraph number="1524" type="verses" book="sn">
_သော အဟံ ဝိစရိဿာမိ,_  
_ဂါမာ ဂါမံ ပုရာ ပုရံ;_  
_နမဿမာနော သမ္ဗုဒ္ဓံ,_  
_ဓမ္မဿ စ သုဓမ္မတန်”တိ._  


</Paragraph>
</Division>

<Paragraph number="1525" type="center" book="sn">
ဣန္ဒကဝဂ္ဂေါ ပဌမော.



</Paragraph>

<Paragraph number="1526" type="center" book="sn">
တဿုဒ္ဒါနံ


</Paragraph>

<Paragraph number="1527" type="verses" book="sn">
ဣန္ဒကော သက္က သူစိ စ,_  
_မဏိဘဒ္ဒေါ စ သာနု စ;_  
_ပိယင်္ကရ ပုနဗ္ဗသု သုဒတ္တော စ,_  
_ဒွေ သုက္ကာ စီရအာဠဝီတိ ဒွါဒသ._  


</Paragraph>

<Paragraph number="1528" type="center" book="sn">
ယက္ခသံယုတ္တံ သမတ္တံ.
</Paragraph>