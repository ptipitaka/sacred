---
title: 9.1.14 ဂန္ဓတ္ထေနသုတ္တ
tableOfContents: false
sidebar:
  order: 14
type: tipitaka
basket: su
book: sn
review:
  current: review
  updated: '2025-10-20T14:56:57.257652'
  updated_by: ''
  notes: ''
  history:
  - state: review
    date: '2025-10-20T14:56:57.257652'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="234" book="sn" e="ch" v="18" p="314">

<Paragraph number="1437" book="sn">
ဧကံ သမယံ အညတရော ဘိက္ခု ကောသလေသု ဝိဟရတိ အညတရသ္မိံ ဝနသဏ္ဍေ. တေန ခေါ ပန သမယေန သော ဘိက္ခု ပစ္ဆာဘတ္တံ ပိဏ္ဍပါတပဋိက္ကန္တော ပေါက္ခရဏိံ ဩဂါဟေတွာ ပဒုမံ ဥပသိင်္ဃတိ. အထ ခေါ ယာ တသ္မိံ ဝနသဏ္ဍေ အဓိဝတ္ထာ ဒေဝတာ တဿ ဘိက္ခုနော အနုကမ္ပိကာ အတ္ထကာမာ တံ ဘိက္ခုံ သံဝေဇေတုကာမာ ယေန သော ဘိက္ခု တေနုပသင်္ကမိ; ဥပသင်္ကမိတွာ တံ ဘိက္ခုံ ဂါထာယ အဇ္ဈဘာသိ—
</Paragraph>

<Paragraph number="1438" type="verses" book="sn">
_“ယမေတံ ဝါရိဇံ ပုပ္ဖံ,_  
_အဒိန္နံ ဥပသိင်္ဃသိ;_  
_ဧကင်္ဂမေတံ ထေယျာနံ,_  
_ဂန္ဓတ္ထေနောသိ မာရိသာ”တိ._  

</Paragraph>

<Paragraph number="1439" type="verses" book="sn">
_“န ဟရာမိ န ဘဉ္ဇာမိ,_  
_အာရာ သိင်္ဃာမိ ဝါရိဇံ;_  
_အထ ကေန နု ဝဏ္ဏေန,_  
_ဂန္ဓတ္ထေနောတိ ဝုစ္စတိ._  

</Paragraph>

<Paragraph number="1440" type="verses" book="sn">
_ယွာယံ ဘိသာနိ ခနတိ,_  
_ပုဏ္ဍရီကာနိ ဘဉ္ဇတိ;_  
_ဧဝံ အာကိဏ္ဏကမ္မန္တော,_  
_ကသ္မာ ဧသော န ဝုစ္စတီ”တိ._  

</Paragraph>

<Paragraph number="1441" type="verses" book="sn">
_“အာကိဏ္ဏလုဒ္ဒေါ ပုရိသော,_  
_ဓာတိစေလံဝ မက္ခိတော;_  
_တသ္မိံ မေ ဝစနံ နတ္ထိ,_  
_တွဉ္စာရဟာမိ ဝတ္တဝေ._  

</Paragraph>

<Paragraph number="1442" type="verses" book="sn">
_အနင်္ဂဏဿ ပေါသဿ,_  
_နိစ္စံ သုစိဂဝေသိနော;_  
_ဝါလဂ္ဂမတ္တံ ပါပဿ,_  
_အဗ္ဘာမတ္တံဝ ခါယတီ”တိ._  

</Paragraph>

<Paragraph number="1443" type="verses" book="sn">
_“အဒ္ဓါ မံ ယက္ခ ဇာနာသိ,_  
_အထော မေ အနုကမ္ပသိ;_  
_ပုနပိ ယက္ခ ဝဇ္ဇာသိ,_  
_ယဒါ ပဿသိ ဧဒိသန်”တိ._  

</Paragraph>

<Paragraph number="1444" type="verses" book="sn">
_“နေဝ တံ ဥပဇီဝါမ,_  
_နပိ တေ ဘတကာမှသေ;_  
_တွမေဝ ဘိက္ခု ဇာနေယျ,_  
_ယေန ဂစ္ဆေယျ သုဂ္ဂတိန်”တိ._  

</Paragraph>

<Paragraph number="1445" book="sn">
အထ ခေါ သော ဘိက္ခု တာယ ဒေဝတာယ သံဝေဇိတော သံဝေဂမာပါဒီတိ.

</Paragraph>
</Division>

<Paragraph number="1446" type="center" book="sn">
ဝနဝဂ္ဂေါ ပဌမော.



</Paragraph>

<Paragraph number="1447" type="center" book="sn">
တဿုဒ္ဒါနံ


</Paragraph>

<Paragraph number="1448" type="verses" book="sn">
_ဝိဝေကံ ဥပဋ္ဌာနဉ္စ,_  
_ကဿပဂေါတ္တေန သမ္ဗဟုလာ;_  
_အာနန္ဒော အနုရုဒ္ဓေါ စ,_  
_နာဂဒတ္တဉ္စ ကုလဃရဏီ._  

</Paragraph>

<Paragraph number="1449" type="verses" book="sn">
_ဝဇ္ဇိပုတ္တော စ ဝေသာလီ,_  
_သဇ္ဈာယေန အယောနိသော;_  
_မဇ္ဈနှိကာလမှိ ပါကတိန္ဒြိယ-_  
_ပဒုမပုပ္ဖေန စုဒ္ဒသ ဘဝေတိ._  


</Paragraph>

<Paragraph number="1450" type="center" book="sn">
ဝနသံယုတ္တံ သမတ္တံ.
</Paragraph>