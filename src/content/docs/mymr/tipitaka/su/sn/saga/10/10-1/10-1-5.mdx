---
title: 10.1.5 သာနုသုတ္တ
tableOfContents: false
sidebar:
  order: 5
type: tipitaka
basket: su
book: sn
review:
  current: review
  updated: '2025-10-23T09:13:55.174791'
  updated_by: ''
  notes: ''
  history:
  - state: review
    date: '2025-10-23T09:13:55.174791'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="239" book="sn" e="ch" v="18" p="315">

<Paragraph number="1469" book="sn">
ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန အညတရိဿာ ဥပါသိကာယ သာနု နာမ ပုတ္တော ယက္ခေန ဂဟိတော ဟောတိ. အထ ခေါ သာ ဥပါသိကာ ပရိဒေဝမာနာ တာယံ ဝေလာယံ ဣမာ ဂါထာယော အဘာသိ—
</Paragraph>

<Paragraph number="1470" type="verses" book="sn">
_“စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဂတံ._  

</Paragraph>

<Paragraph number="1471" book="sn">
ဥပေါသထံ ဥပဝသန္တိ,_  
_ဗြဟ္မစရိယံ စရန္တိ ယေ;_  
_န တေဟိ ယက္ခာ ကီဠန္တိ,_  
ဣတိ မေ အရဟတံ သုတံ;_  
_သာ ဒါနိ အဇ္ဇ ပဿာမိ,_  
_ယက္ခာ ကီဠန္တိ သာနုနာ”တိ._  

</Paragraph>

<Paragraph number="1472" type="verses" book="sn">
_“စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဂတံ;_  
ဥပေါသထံ ဥပဝသန္တိ,_  
_ဗြဟ္မစရိယံ စရန္တိ ယေ._  

</Paragraph>

<Paragraph number="1473" type="verses" book="sn">
_န တေဟိ ယက္ခာ ကီဠန္တိ,_  
_သာဟု တေ အရဟတံ သုတံ;_  
_သာနုံ ပဗုဒ္ဓံ ဝဇ္ဇာသိ,_  
_ယက္ခာနံ ဝစနံ ဣဒံ;_  
_မာကာသိ ပါပကံ ကမ္မံ,_  
_အာဝိ ဝါ ယဒိ ဝါ ရဟော._  

</Paragraph>

<Paragraph number="1474" type="verses" book="sn">
_သစေ စ ပါပကံ ကမ္မံ,_  
_ကရိဿသိ ကရောသိ ဝါ;_  
_န တေ ဒုက္ခာ ပမုတျတ္ထိ,_  
ဥပ္ပစ္စာပိ ပလာယတော”တိ._  

</Paragraph>

<Paragraph number="1475" type="verses" book="sn">
_“မတံ ဝါ အမ္မ ရောဒန္တိ,_  
_ယော ဝါ ဇီဝံ န ဒိဿတိ;_  
_ဇီဝန္တံ အမ္မ ပဿန္တီ,_  
_ကသ္မာ မံ အမ္မ ရောဒသီ”တိ._  

</Paragraph>

<Paragraph number="1476" type="verses" book="sn">
_“မတံ ဝါ ပုတ္တ ရောဒန္တိ,_  
_ယော ဝါ ဇီဝံ န ဒိဿတိ;_  
_ယော စ ကာမေ စဇိတွာန,_  
_ပုနရာဂစ္ဆတေ ဣဓ;_  
_တံ ဝါပိ ပုတ္တ ရောဒန္တိ,_  
_ပုန ဇီဝံ မတော ဟိ သော._  

</Paragraph>

<Paragraph number="1477" type="verses" book="sn">
_ကုက္ကုဠာ ဥဗ္ဘတော တာတ,_  
_ကုက္ကုဠံ ပတိတုမိစ္ဆသိ;_  
_နရကာ ဥဗ္ဘတော တာတ,_  
_နရကံ ပတိတုမိစ္ဆသိ._  

</Paragraph>

<Paragraph number="1478" type="verses" book="sn">
_အဘိဓာဝထ ဘဒ္ဒန္တေ,_  
_ကဿ ဥဇ္ဈာပယာမသေ;_  
_အာဒိတ္တာ နီဟတံ ဘဏ္ဍံ,_  
_ပုန ဍယှိတုမိစ္ဆသီ”တိ._
</Paragraph>
</Division>