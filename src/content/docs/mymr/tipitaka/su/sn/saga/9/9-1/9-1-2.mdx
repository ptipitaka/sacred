---
title: 9.1.2 ဥပဋ္ဌာနသုတ္တ
tableOfContents: false
sidebar:
  order: 2
type: tipitaka
basket: su
book: sn
review:
  current: review
  updated: '2025-10-23T09:13:56.335262'
  updated_by: ''
  notes: ''
  history:
  - state: review
    date: '2025-10-23T09:13:56.335262'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="222" book="sn" e="ch" v="18" p="311">

<Paragraph number="1383" book="sn">
ဧကံ သမယံ အညတရော ဘိက္ခု ကောသလေသု ဝိဟရတိ အညတရသ္မိံ ဝနသဏ္ဍေ. တေန ခေါ ပန သမယေန သော ဘိက္ခု ဒိဝါဝိဟာရဂတော သုပတိ. အထ ခေါ ယာ တသ္မိံ ဝနသဏ္ဍေ အဓိဝတ္ထာ ဒေဝတာ တဿ ဘိက္ခုနော အနုကမ္ပိကာ အတ္ထကာမာ တံ ဘိက္ခုံ သံဝေဇေတုကာမာ ယေန သော ဘိက္ခု တေနုပသင်္ကမိ; ဥပသင်္ကမိတွာ တံ ဘိက္ခုံ ဂါထာဟိ အဇ္ဈဘာသိ—
</Paragraph>

<Paragraph number="1384" type="verses" book="sn">
_“ဥဋ္ဌေဟိ ဘိက္ခု ကိံ သေသိ,_  
_ကော အတ္ထော သုပိတေန တေ;_  
_အာတုရဿ ဟိ ကာ နိဒ္ဒါ,_  
_သလ္လဝိဒ္ဓဿ ရုပ္ပတော._  

</Paragraph>

<Paragraph number="1385" type="verses" book="sn">
_ယာယ သဒ္ဓါယ ပဗ္ဗဇိတော,_  
_အဂါရသ္မာနဂါရိယံ;_  
_တမေဝ သဒ္ဓံ ဗြူဟေဟိ,_  
_မာ နိဒ္ဒါယ ဝသံ ဂမီ”တိ._  

</Paragraph>

<Paragraph number="1386" type="verses" book="sn">
_“အနိစ္စာ အဒ္ဓုဝါ ကာမာ,_  
_ယေသု မန္ဒောဝ မုစ္ဆိတော;_  
_ဗဒ္ဓေသု မုတ္တံ အသိတံ,_  
_ကသ္မာ ပဗ္ဗဇိတံ တပေ._  

</Paragraph>

<Paragraph number="1387" type="verses" book="sn">
_ဆန္ဒရာဂဿ ဝိနယာ,_  
_အဝိဇ္ဇာသမတိက္ကမာ;_  
_တံ ဉာဏံ ပရမောဒါနံ,_  
_ကသ္မာ ပဗ္ဗဇိတံ တပေ._  

</Paragraph>

<Paragraph number="1388" type="verses" book="sn">
_ဆေတွာ အဝိဇ္ဇံ ဝိဇ္ဇာယ,_  
_အာသဝါနံ ပရိက္ခယာ;_  
_အသောကံ အနုပါယာသံ,_  
_ကသ္မာ ပဗ္ဗဇိတံ တပေ._  

</Paragraph>

<Paragraph number="1389" type="verses" book="sn">
_အာရဒ္ဓဝီရိယံ ပဟိတတ္တံ,_  
_နိစ္စံ ဒဠှပရက္ကမံ;_  
_နိဗ္ဗာနံ အဘိကင်္ခန္တံ,_  
_ကသ္မာ ပဗ္ဗဇိတံ တပေ”တိ._
</Paragraph>
</Division>