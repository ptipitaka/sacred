---
title: "1.4.1 သဗ္ဘိသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="31" book="saga">

<Paragraph number="127" book="saga">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. အထ ခေါ သမ္ဗဟုလာ သတုလ္လပကာယိကာ ဒေဝတာယော အဘိက္ကန္တာယ ရတ္တိယာ အဘိက္ကန္တဝဏ္ဏာ ကေဝလကပ္ပံ ဇေတဝနံ ဩဘာသေတွာ ယေန ဘဂဝါ တေနုပသင်္ကမိံသု; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ အဋ္ဌံသု. ဧကမန္တံ ဌိတာ ခေါ ဧကာ ဒေဝတာ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="128" type="verses" book="saga">
_“သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_သေယျော ဟောတိ န ပါပိယော”တိ._  

</Paragraph>

<Paragraph number="129" book="saga">
အထ ခေါ အပရာ ဒေဝတာ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="130" type="verses" book="saga">
_“သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_ပညာ လဗ္ဘတိ နာညတော”တိ._  

</Paragraph>

<Paragraph number="131" book="saga">
အထ ခေါ အပရာ ဒေဝတာ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="132" type="verses" book="saga">
_“သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_သောကမဇ္ဈေ န သောစတီ”တိ._  

</Paragraph>

<Paragraph number="133" book="saga">
အထ ခေါ အပရာ ဒေဝတာ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="134" type="verses" book="saga">
_“သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_ဉာတိမဇ္ဈေ ဝိရောစတီ”တိ._  

</Paragraph>

<Paragraph number="135" book="saga">
အထ ခေါ အပရာ ဒေဝတာ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="136" type="verses" book="saga">
_“သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_သတ္တာ ဂစ္ဆန္တိ သုဂ္ဂတိန်”တိ._  

</Paragraph>

<Paragraph number="137" book="saga">
အထ ခေါ အပရာ ဒေဝတာ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="138" type="verses" book="saga">
_“သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_သတ္တာ တိဋ္ဌန္တိ သာတတန်”တိ._  

</Paragraph>

<Paragraph number="139" book="saga">
အထ ခေါ အပရာ ဒေဝတာ ဘဂဝန္တံ ဧတဒဝေါစ—  “ကဿ နု ခေါ, ဘဂဝါ, သုဘာသိတန်”တိ?
</Paragraph>

<Paragraph number="140" book="saga">
“သဗ္ဗာသံ ဝေါ သုဘာသိတံ ပရိယာယေန, အပိ စ မမပိ သုဏာထ—
</Paragraph>

<Paragraph number="141" type="verses" book="saga">
_သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_သဗ္ဗဒုက္ခာ ပမုစ္စတီ”တိ._  

</Paragraph>

<Paragraph number="142" book="saga">
ဣဒမဝေါစ ဘဂဝါ. အတ္တမနာ တာ ဒေဝတာယော ဘဂဝန္တံ အဘိဝါဒေတွာ ပဒက္ခိဏံ ကတွာ တတ္ထေဝန္တရဓာယိံသူတိ.
</Paragraph>
</Division>