---
title: "2.1.4 မာဂဓသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="85" book="sn" e="ch" v="18" p="294">

<Paragraph number="379" book="sn">
သာဝတ္ထိနိဒါနံ. ဧကမန္တံ ဌိတော ခေါ မာဂဓော ဒေဝပုတ္တော ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="380" type="verses" book="sn">
_“ကတိ လောကသ္မိံ ပဇ္ဇောတာ,_  
_ယေဟိ လောကော ပကာသတိ;_  
_ဘဝန္တံ ပုဋ္ဌုမာဂမ္မ,_  
_ကထံ ဇာနေမု တံ မယန်”တိ._  

</Paragraph>

<Paragraph number="381" type="verses" book="sn">
_“စတ္တာရော လောကေ ပဇ္ဇောတာ,_  
_ပဉ္စမေတ္ထ န ဝိဇ္ဇတိ;_  
_ဒိဝါ တပတိ အာဒိစ္စော,_  
_ရတ္တိမာဘာတိ စန္ဒိမာ._  

</Paragraph>

<Paragraph number="382" type="verses" book="sn">
_အထ အဂ္ဂိ ဒိဝါရတ္တိံ,_  
_တတ္ထ တတ္ထ ပကာသတိ;_  
_သမ္ဗုဒ္ဓေါ တပတံ သေဋ္ဌော,_  
_ဧသာ အာဘာ အနုတ္တရာ”တိ._
</Paragraph>
</Division>