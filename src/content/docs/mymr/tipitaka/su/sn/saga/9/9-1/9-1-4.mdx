---
title: "9.1.4 သမ္ဗဟုလသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="224" book="saga">

<Paragraph number="1395" book="saga">
ဧကံ သမယံ သမ္ဗဟုလာ ဘိက္ခူ ကောသလေသု ဝိဟရန္တိ အညတရသ္မိံ ဝနသဏ္ဍေ. အထ ခေါ တေ ဘိက္ခူ ဝဿံဝုဋ္ဌာ တေမာသစ္စယေန စာရိကံ ပက္ကမိံသု. အထ ခေါ ယာ တသ္မိံ ဝနသဏ္ဍေ အဓိဝတ္ထာ ဒေဝတာ တေ ဘိက္ခူ အပဿန္တီ ပရိဒေဝမာနာ တာယံ ဝေလာယံ ဣမံ ဂါထံ အဘာသိ—
</Paragraph>

<Paragraph number="1396" type="verses" book="saga">
_“အရတိ ဝိယ မေဇ္ဇ ခါယတိ,_  
_ဗဟုကေ ဒိသွာန ဝိဝိတ္တေ အာသနေ;_  
_တေ စိတ္တကထာ ဗဟုဿုတာ,_  
_ကောမေ ဂေါတမသာဝကာ ဂတာ”တိ._  

</Paragraph>

<Paragraph number="1397" book="saga">
ဧဝံ ဝုတ္တေ, အညတရာ ဒေဝတာ တံ ဒေဝတံ ဂါထာယ ပစ္စဘာသိ—
</Paragraph>

<Paragraph number="1398" type="verses" book="saga">
_“မာဂဓံ ဂတာ ကောသလံ ဂတာ,_  
_ဧကစ္စိယာ ပန ဝဇ္ဇိဘူမိယာ;_  
_မဂါ ဝိယ အသင်္ဂစာရိနော,_  
_အနိကေတာ ဝိဟရန္တိ ဘိက္ခဝေါ”တိ._
</Paragraph>
</Division>