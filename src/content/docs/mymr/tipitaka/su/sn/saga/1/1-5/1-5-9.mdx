---
title: 1.5.9 မစ္ဆရိသုတ္တ
tableOfContents: false
sidebar:
  order: 9
type: tipitaka
basket: su
book: sn
review:
  current: review
  updated: '2025-10-23T09:13:54.933473'
  updated_by: ''
  notes: ''
  history:
  - state: review
    date: '2025-10-23T09:13:54.933473'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="49" book="sn" e="ch" v="18" p="287">

<Paragraph number="262" type="verses" book="sn">
_“ယေဓ မစ္ဆရိနော လောကေ,_  
_ကဒရိယာ ပရိဘာသကာ;_  
_အညေသံ ဒဒမာနာနံ,_  
_အန္တရာယကရာ နရာ._  

</Paragraph>

<Paragraph number="263" type="verses" book="sn">
_ကီဒိသော တေသံ ဝိပါကော,_  
_သမ္ပရာယော စ ကီဒိသော;_  
_ဘဂဝန္တံ ပုဋ္ဌုမာဂမ္မ,_  
_ကထံ ဇာနေမု တံ မယန်”တိ._  

</Paragraph>

<Paragraph number="264" type="verses" book="sn">
_“ယေဓ မစ္ဆရိနော လောကေ,_  
_ကဒရိယာ ပရိဘာသကာ;_  
_အညေသံ ဒဒမာနာနံ,_  
_အန္တရာယကရာ နရာ._  

</Paragraph>

<Paragraph number="265" type="verses" book="sn">
_နိရယံ တိရစ္ဆာနယောနိံ,_  
_ယမလောကံ ဥပပဇ္ဇရေ;_  
_သစေ ဧန္တိ မနုဿတ္တံ,_  
_ဒလိဒ္ဒေ ဇာယရေ ကုလေ._  

</Paragraph>

<Paragraph number="266" type="verses" book="sn">
_စောဠံ ပိဏ္ဍော ရတီ ခိဍ္ဍာ,_  
_ယတ္ထ ကိစ္ဆေန လဗ္ဘတိ;_  
_ပရတော အာသီသရေ ဗာလာ,_  
_တမ္ပိ တေသံ န လဗ္ဘတိ;_  
_ဒိဋ္ဌေ ဓမ္မေသ ဝိပါကော,_  
_သမ္ပရာယေ စ ဒုဂ္ဂတီ”တိ._  

</Paragraph>

<Paragraph number="267" type="verses" book="sn">
_“ဣတိဟေတံ ဝိဇာနာမ,_  
_အညံ ပုစ္ဆာမ ဂေါတမ;_  
_ယေဓ လဒ္ဓါ မနုဿတ္တံ,_  
_ဝဒညူ ဝီတမစ္ဆရာ._  

</Paragraph>

<Paragraph number="268" type="verses" book="sn">
_ဗုဒ္ဓေ ပသန္နာ ဓမ္မေ စ,_  
_သံဃေ စ တိဗ္ဗဂါရဝါ;_  
_ကီဒိသော တေသံ ဝိပါကော,_  
_သမ္ပရာယော စ ကီဒိသော;_  
_ဘဂဝန္တံ ပုဋ္ဌုမာဂမ္မ,_  
_ကထံ ဇာနေမု တံ မယန်”တိ._  

</Paragraph>

<Paragraph number="269" type="verses" book="sn">
_“ယေဓ လဒ္ဓါ မနုဿတ္တံ,_  
_ဝဒညူ ဝီတမစ္ဆရာ;_  
_ဗုဒ္ဓေ ပသန္နာ ဓမ္မေ စ,_  
_သံဃေ စ တိဗ္ဗဂါရဝါ;_  
_ဧတေ သဂ္ဂါ ပကာသန္တိ,_  
_ယတ္ထ တေ ဥပပဇ္ဇရေ._  

</Paragraph>

<Paragraph number="270" type="verses" book="sn">
_သစေ ဧန္တိ မနုဿတ္တံ,_  
_အဍ္ဎေ အာဇာယရေ ကုလေ;_  
_စောဠံ ပိဏ္ဍော ရတီ ခိဍ္ဍာ,_  
_ယတ္ထာကိစ္ဆေန လဗ္ဘတိ._  

</Paragraph>

<Paragraph number="271" type="verses" book="sn">
_ပရသမ္ဘတေသု ဘောဂေသု,_  
_ဝသဝတ္တီဝ မောဒရေ;_  
_ဒိဋ္ဌေ ဓမ္မေသ ဝိပါကော,_  
_သမ္ပရာယေ စ သုဂ္ဂတီ”တိ._
</Paragraph>
</Division>