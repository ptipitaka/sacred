---
title: "10.1.1 ဣန္ဒကသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="235" book="saga">

<Paragraph number="1451" book="saga">
ဧဝံ မေ သုတံ—  ဧကံ သမယံ ဘဂဝါ ရာဇဂဟေ ဝိဟရတိ ဣန္ဒကူဋေ ပဗ္ဗတေ, ဣန္ဒကဿ ယက္ခဿ ဘဝနေ. အထ ခေါ ဣန္ဒကော ယက္ခော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="1452" type="verses" book="saga">
_“ရူပံ န ဇီဝန္တိ ဝဒန္တိ ဗုဒ္ဓါ,_  
_ကထံ နွယံ ဝိန္ဒတိမံ သရီရံ;_  
_ကုတဿ အဋ္ဌီယကပိဏ္ဍမေတိ,_  
_ကထံ နွယံ သဇ္ဇတိ ဂဗ္ဘရသ္မိန်”တိ._  

</Paragraph>

<Paragraph number="1453" type="verses" book="saga">
_“ပဌမံ ကလလံ ဟောတိ,_  
_ကလလာ ဟောတိ အဗ္ဗုဒံ;_  
_အဗ္ဗုဒါ ဇာယတေ ပေသိ,_  
_ပေသိ နိဗ္ဗတ္တတီ ဃနော;_  
_ဃနာ ပသာခါ ဇာယန္တိ,_  
_ကေသာ လောမာ နခါပိ စ._  

</Paragraph>

<Paragraph number="1454" type="verses" book="saga">
_ယဉ္စဿ ဘုဉ္ဇတီ မာတာ,_  
_အန္နံ ပါနဉ္စ ဘောဇနံ;_  
_တေန သော တတ္ထ ယာပေတိ,_  
_မာတုကုစ္ဆိဂတော နရော”တိ._
</Paragraph>
</Division>