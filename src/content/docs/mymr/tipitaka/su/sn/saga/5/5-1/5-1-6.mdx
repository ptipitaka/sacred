---
title: 5.1.6 စာလာသုတ္တ
tableOfContents: false
sidebar:
  order: 6
type: tipitaka
basket: su
book: sn
review:
  current: review
  updated: '2025-10-20T14:56:56.995133'
  updated_by: ''
  notes: ''
  history:
  - state: review
    date: '2025-10-20T14:56:56.995133'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="167" book="sn" e="ch" v="18" p="304">

<Paragraph number="972" book="sn">
သာဝတ္ထိနိဒါနံ. အထ ခေါ စာလာ ဘိက္ခုနီ ပုဗ္ဗဏှသမယံ နိဝါသေတွာ …ပေ…  အညတရသ္မိံ ရုက္ခမူလေ ဒိဝါဝိဟာရံ နိသီဒိ. အထ ခေါ မာရော ပါပိမာ ယေန စာလာ ဘိက္ခုနီ တေနုပသင်္ကမိ; ဥပသင်္ကမိတွာ စာလံ ဘိက္ခုနိံ ဧတဒဝေါစ—  “ကိံ နု တွံ, ဘိက္ခုနိ, န ရောစေသီ”တိ? “ဇာတိံ ခွါဟံ, အာဝုသော, န ရောစေမီ”တိ.
</Paragraph>

<Paragraph number="973" type="verses" book="sn">
_“ကိံ နု ဇာတိံ န ရောစေသိ,_  
_ဇာတော ကာမာနိ ဘုဉ္ဇတိ;_  
_ကော နု တံ ဣဒမာဒပယိ,_  
_ဇာတိံ မာ ရောစ ဘိက္ခုနီ”တိ._  

</Paragraph>

<Paragraph number="974" type="verses" book="sn">
_“ဇာတဿ မရဏံ ဟောတိ,_  
_ဇာတော ဒုက္ခာနိ ဖုဿတိ;_  
_ဗန္ဓံ ဝဓံ ပရိက္လေသံ,_  
_တသ္မာ ဇာတိံ န ရောစယေ._  

</Paragraph>

<Paragraph number="975" type="verses" book="sn">
_ဗုဒ္ဓေါ ဓမ္မမဒေသေသိ,_  
_ဇာတိယာ သမတိက္ကမံ;_  
_သဗ္ဗဒုက္ခပ္ပဟာနာယ,_  
_သော မံ သစ္စေ နိဝေသယိ._  

</Paragraph>

<Paragraph number="976" type="verses" book="sn">
_ယေ စ ရူပူပဂါ သတ္တာ,_  
_ယေ စ အရူပဋ္ဌာယိနော;_  
_နိရောဓံ အပ္ပဇာနန္တာ,_  
_အာဂန္တာရော ပုနဗ္ဘဝန်”တိ._  

</Paragraph>

<Paragraph number="977" book="sn">
အထ ခေါ မာရော ပါပိမာ “ဇာနာတိ မံ စာလာ ဘိက္ခုနီ”တိ ဒုက္ခီ ဒုမ္မနော တတ္ထေဝန္တရဓာယီတိ.
</Paragraph>
</Division>