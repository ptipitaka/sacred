---
title: "10.1.2 သက္ကနာမသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="236" book="sn" e="ch" v="18" p="314">

<Paragraph number="1455" book="sn">
ဧကံ သမယံ ဘဂဝါ ရာဇဂဟေ ဝိဟရတိ ဂိဇ္ဈကူဋေ ပဗ္ဗတေ. အထ ခေါ သက္ကနာမကော ယက္ခော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="1456" type="verses" book="sn">
_“သဗ္ဗဂန္ထပ္ပဟီနဿ,_  
_ဝိပ္ပမုတ္တဿ တေ သတော;_  
_သမဏဿ န တံ သာဓု,_  
_ယဒညမနုသာသသီ”တိ._  

</Paragraph>

<Paragraph number="1457" type="verses" book="sn">
_“ယေန ကေနစိ ဝဏ္ဏေန,_  
_သံဝါသော သက္က ဇာယတိ;_  
_န တံ အရဟတိ သပ္ပညော,_  
_မနသာ အနုကမ္ပိတုံ._  

</Paragraph>

<Paragraph number="1458" type="verses" book="sn">
_မနသာ စေ ပသန္နေန,_  
_ယဒညမနုသာသတိ;_  
_န တေန ဟောတိ သံယုတ္တော,_  
_ယာနုကမ္ပာ အနုဒ္ဒယာ”တိ._
</Paragraph>
</Division>