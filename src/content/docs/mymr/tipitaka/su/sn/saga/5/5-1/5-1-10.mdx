---
title: 5.1.10 ဝဇိရာသုတ္တ
tableOfContents: false
sidebar:
  order: 10
type: tipitaka
basket: su
book: sn
review:
  current: review
  updated: '2025-10-27T21:49:13.071437'
  updated_by: ''
  notes: ''
  history:
  - state: review
    date: '2025-10-27T21:49:13.071437'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="171" book="sn" e="ch" v="18" p="304">

<Paragraph number="997" book="sn">
သာဝတ္ထိနိဒါနံ. အထ ခေါ ဝဇိရာ ဘိက္ခုနီ ပုဗ္ဗဏှသမယံ နိဝါသေတွာ ပတ္တစီဝရမာဒါယ သာဝတ္ထိံ ပိဏ္ဍာယ ပါဝိသိ. သာဝတ္ထိယံ ပိဏ္ဍာယ စရိတွာ ပစ္ဆာဘတ္တံ ပိဏ္ဍပါတပဋိက္ကန္တာ ယေန အန္ဓဝနံ တေနုပသင်္ကမိ ဒိဝါဝိဟာရာယ. အန္ဓဝနံ အဇ္ဈောဂါဟေတွာ အညတရသ္မိံ ရုက္ခမူလေ ဒိဝါဝိဟာရံ နိသီဒိ. အထ ခေါ မာရော ပါပိမာ ဝဇိရာယ ဘိက္ခုနိယာ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ယေန ဝဇိရာ ဘိက္ခုနီ တေနုပသင်္ကမိ; ဥပသင်္ကမိတွာ ဝဇိရံ ဘိက္ခုနိံ ဂါထာယ အဇ္ဈဘာသိ—
</Paragraph>

<Paragraph number="998" type="verses" book="sn">
_“ကေနာယံ ပကတော သတ္တော,_  
_ကုဝံ သတ္တဿ ကာရကော;_  
_ကုဝံ သတ္တော သမုပ္ပန္နော,_  
_ကုဝံ သတ္တော နိရုဇ္ဈတီ”တိ._  

</Paragraph>

<Paragraph number="999" book="sn">
အထ ခေါ ဝဇိရာယ ဘိက္ခုနိယာ ဧတဒဟောသိ—  “ကော နု ခွါယံ မနုဿော ဝါ အမနုဿော ဝါ ဂါထံ ဘာသတီ”တိ? အထ ခေါ ဝဇိရာယ ဘိက္ခုနိယာ ဧတဒဟောသိ—  “မာရော ခေါ အယံ ပါပိမာ မမ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ဂါထံ ဘာသတီ”တိ. အထ ခေါ ဝဇိရာ ဘိက္ခုနီ “မာရော အယံ ပါပိမာ” ဣတိ ဝိဒိတွာ, မာရံ ပါပိမန္တံ ဂါထာဟိ ပစ္စဘာသိ—
</Paragraph>

<Paragraph number="1000" type="verses" book="sn">
_“ကိံ နု သတ္တောတိ ပစ္စေသိ,_  
_မာရ ဒိဋ္ဌိဂတံ နု တေ;_  
_သုဒ္ဓသင်္ခါရပုဉ္ဇောယံ,_  
_နယိဓ သတ္တုပလဗ္ဘတိ._  

</Paragraph>

<Paragraph number="1001" type="verses" book="sn">
_ယထာ ဟိ အင်္ဂသမ္ဘာရာ,_  
_ဟောတိ သဒ္ဒေါ ရထော ဣတိ;_  
_ဧဝံ ခန္ဓေသု သန္တေသု,_  
_ဟောတိ သတ္တောတိ သမ္မုတိ._  

</Paragraph>

<Paragraph number="1002" type="verses" book="sn">
_ဒုက္ခမေဝ ဟိ သမ္ဘောတိ,_  
_ဒုက္ခံ တိဋ္ဌတိ ဝေတိ စ;_  
_နာညတြ ဒုက္ခာ သမ္ဘောတိ,_  
_နာညံ ဒုက္ခာ နိရုဇ္ဈတီ”တိ._  

</Paragraph>

<Paragraph number="1003" book="sn">
အထ ခေါ မာရော ပါပိမာ “ဇာနာတိ မံ ဝဇိရာ ဘိက္ခုနီ”တိ ဒုက္ခီ ဒုမ္မနော တတ္ထေဝန္တရဓာယီတိ.

</Paragraph>
</Division>

<Paragraph number="1004" type="center" book="sn">
ဘိက္ခုနီဝဂ္ဂေါ ပဌမော.



</Paragraph>

<Paragraph number="1005" type="center" book="sn">
တဿုဒ္ဒါနံ


</Paragraph>

<Paragraph number="1006" book="sn">
_အာဠဝိကာ စ သောမာ စ,_  
_ဂေါတမီ ဝိဇယာ သဟ;_  
ဥပ္ပလဝဏ္ဏာ စ စာလာ,_  
ဥပစာလာ သီသုပစာလာ စ;_  
_သေလာ ဝဇိရာယ တေ ဒသာတိ._  


</Paragraph>

<Paragraph number="1007" type="center" book="sn">
ဘိက္ခုနီသံယုတ္တံ သမတ္တံ.
</Paragraph>