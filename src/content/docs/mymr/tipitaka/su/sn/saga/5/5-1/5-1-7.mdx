---
title: "5.1.7 ဥပစာလာသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="168" book="saga">

<Paragraph number="978" book="saga">
သာဝတ္ထိနိဒါနံ. အထ ခေါ ဥပစာလာ ဘိက္ခုနီ ပုဗ္ဗဏှသမယံ နိဝါသေတွာ …ပေ…  အညတရသ္မိံ ရုက္ခမူလေ ဒိဝါဝိဟာရံ နိသီဒိ. အထ ခေါ မာရော ပါပိမာ ယေန ဥပစာလာ ဘိက္ခုနီ တေနုပသင်္ကမိ; ဥပသင်္ကမိတွာ ဥပစာလံ ဘိက္ခုနိံ ဧတဒဝေါစ—  “ကတ္ထ နု တွံ, ဘိက္ခုနိ, ဥပ္ပဇ္ဇိတုကာမာ”တိ? “န ခွါဟံ, အာဝုသော, ကတ္ထစိ ဥပ္ပဇ္ဇိတုကာမာ”တိ.
</Paragraph>

<Paragraph number="979" type="verses" book="saga">
_“တာဝတိံသာ စ ယာမာ စ,_  
_တုသိတာ စာပိ ဒေဝတာ;_  
_နိမ္မာနရတိနော ဒေဝါ,_  
_ယေ ဒေဝါ ဝသဝတ္တိနော;_  
_တတ္ထ စိတ္တံ ပဏိဓေဟိ,_  
_ရတိံ ပစ္စနုဘောဿသီ”တိ._  

</Paragraph>

<Paragraph number="980" type="verses" book="saga">
_“တာဝတိံသာ စ ယာမာ စ,_  
_တုသိတာ စာပိ ဒေဝတာ;_  
_နိမ္မာနရတိနော ဒေဝါ,_  
_ယေ ဒေဝါ ဝသဝတ္တိနော;_  
_ကာမဗန္ဓနဗဒ္ဓါ တေ,_  
_ဧန္တိ မာရဝသံ ပုန._  

</Paragraph>

<Paragraph number="981" type="verses" book="saga">
_သဗ္ဗော အာဒီပိတော လောကော,_  
_သဗ္ဗော လောကော ပဓူပိတော;_  
_သဗ္ဗော ပဇ္ဇာလိတော လောကော,_  
_သဗ္ဗော လောကော ပကမ္ပိတော._  

</Paragraph>

<Paragraph number="982" type="verses" book="saga">
_အကမ္ပိတံ အပဇ္ဇလိတံ,_  
_အပုထုဇ္ဇနသေဝိတံ;_  
_အဂတိ ယတ္ထ မာရဿ,_  
_တတ္ထ မေ နိရတော မနော”တိ._  

</Paragraph>

<Paragraph number="983" book="saga">
အထ ခေါ မာရော ပါပိမာ “ဇာနာတိ မံ ဥပစာလာ ဘိက္ခုနီ”တိ ဒုက္ခီ ဒုမ္မနော တတ္ထေဝန္တရဓာယီတိ.
</Paragraph>
</Division>