---
title: 7.2.12 ခေါမဒုဿသုတ္တ
tableOfContents: false
sidebar:
  order: 12
type: tipitaka
basket: su
book: sn
review:
  current: review
  updated: '2025-10-20T14:56:57.144493'
  updated_by: ''
  notes: ''
  history:
  - state: review
    date: '2025-10-20T14:56:57.144493'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="208" book="sn" e="ch" v="18" p="308">

<Paragraph number="1293" book="sn">
ဧဝံ မေ သုတံ—  ဧကံ သမယံ ဘဂဝါ သက္ကေသု ဝိဟရတိ ခေါမဒုဿံ နာမံ သကျာနံ နိဂမော. အထ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒါယ ခေါမဒုဿံ နိဂမံ ပိဏ္ဍာယ ပါဝိသိ. တေန ခေါ ပန သမယေန ခေါမဒုဿကာ ဗြာဟ္မဏဂဟပတိကာ သဘာယံ သန္နိပတိတာ ဟောန္တိ ကေနစိဒေဝ ကရဏီယေန, ဒေဝေါ စ ဧကမေကံ ဖုသာယတိ. အထ ခေါ ဘဂဝါ ယေန သာ သဘာ တေနုပသင်္ကမိ. အဒ္ဒသံသု ခေါမဒုဿကာ ဗြာဟ္မဏဂဟပတိကာ ဘဂဝန္တံ ဒူရတောဝ အာဂစ္ဆန္တံ. ဒိသွာန ဧတဒဝေါစုံ—  “ကေ စ မုဏ္ဍကာ သမဏကာ, ကေ စ သဘာဓမ္မံ ဇာနိဿန္တီ”တိ? အထ ခေါ ဘဂဝါ ခေါမဒုဿကေ ဗြာဟ္မဏဂဟပတိကေ ဂါထာယ အဇ္ဈဘာသိ—
</Paragraph>

<Paragraph number="1294" type="verses" book="sn">
_“နေသာ သဘာ ယတ္ထ န သန္တိ သန္တော,_  
_သန္တော န တေ ယေ န ဝဒန္တိ ဓမ္မံ;_  
_ရာဂဉ္စ ဒေါသဉ္စ ပဟာယ မောဟံ,_  
_ဓမ္မံ ဝဒန္တာ စ ဘဝန္တိ သန္တော”တိ._  

</Paragraph>

<Paragraph number="1295" book="sn">
ဧဝံ ဝုတ္တေ, ခေါမဒုဿကာ ဗြာဟ္မဏဂဟပတိကာ ဘဂဝန္တံ ဧတဒဝေါစုံ—  “အဘိက္ကန္တံ, ဘော ဂေါတမ, အဘိက္ကန္တံ, ဘော ဂေါတမ. သေယျထာပိ, ဘော ဂေါတမ, နိက္ကုဇ္ဇိတံ ဝါ ဥက္ကုဇ္ဇေယျ, ပဋိစ္ဆန္နံ ဝါ ဝိဝရေယျ, မူဠှဿ ဝါ မဂ္ဂံ အာစိက္ခေယျ, အန္ဓကာရေ ဝါ တေလပဇ္ဇောတံ ဓာရေယျ—  ‘စက္ခုမန္တော ရူပါနိ ဒက္ခန္တီ’တိ; ဧဝမေဝံ ဘောတာ ဂေါတမေန အနေကပရိယာယေန ဓမ္မော ပကာသိတော. ဧတေ မယံ ဘဝန္တံ ဂေါတမံ သရဏံ ဂစ္ဆာမ ဓမ္မဉ္စ ဘိက္ခုသံဃဉ္စ. ဥပါသကေ နော ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတေ သရဏံ ဂတေ”တိ.

</Paragraph>
</Division>

<Paragraph number="1296" type="center" book="sn">
ဥပါသကဝဂ္ဂေါ ဒုတိယော.



</Paragraph>

<Paragraph number="1297" type="center" book="sn">
တဿုဒ္ဒါနံ


</Paragraph>

<Paragraph number="1298" type="verses" book="sn">
_ကသိ ဥဒယော ဒေဝဟိတော,_  
_အညတရမဟာသာလံ;_  
_မာနတ္ထဒ္ဓံ ပစ္စနီကံ,_  
_နဝကမ္မိ ကဋ္ဌဟာရံ;_  
_မာတုပေါသကံ ဘိက္ခကော,_  
_သင်္ဂါရဝေါ စ ခေါမဒုဿေန ဒွါဒသာတိ._  


</Paragraph>

<Paragraph number="1299" type="center" book="sn">
ဗြာဟ္မဏသံယုတ္တံ သမတ္တံ.
</Paragraph>