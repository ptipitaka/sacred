---
title: "4.1.7 သုပတိသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="143" book="sn" e="ch" v="18" p="300">

<Paragraph number="800" book="sn">
ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ. အထ ခေါ ဘဂဝါ ဗဟုဒေဝရတ္တိံ အဗ္ဘောကာသေ စင်္ကမိတွာ ရတ္တိယာ ပစ္စူသသမယံ ပါဒေ ပက္ခာလေတွာ ဝိဟာရံ ပဝိသိတွာ ဒက္ခိဏေန ပဿေန သီဟသေယျံ ကပ္ပေသိ ပါဒေ ပါဒံ အစ္စာဓာယ သတော သမ္ပဇာနော ဥဋ္ဌာနသညံ မနသိ ကရိတွာ. အထ ခေါ မာရော ပါပိမာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="801" type="verses" book="sn">
_“ကိံ သောပ္ပသိ ကိံ နု သောပ္ပသိ,_  
_ကိမိဒံ သောပ္ပသိ ဒုဗ္ဘဂေါ ဝိယ;_  
_သုညမဂါရန္တိ သောပ္ပသိ,_  
_ကိမိဒံ သောပ္ပသိ သူရိယေ ဥဂ္ဂတေ”တိ._  

</Paragraph>

<Paragraph number="802" type="verses" book="sn">
_“ယဿ ဇာလိနီ ဝိသတ္တိကာ,_  
_တဏှာ နတ္ထိ ကုဟိဉ္စိ နေတဝေ;_  
_သဗ္ဗူပဓိပရိက္ခယာ ဗုဒ္ဓေါ,_  
_သောပ္ပတိ ကိံ တဝေတ္ထ မာရာ”တိ._  

</Paragraph>

<Paragraph number="803" book="sn">
အထ ခေါ မာရော ပါပိမာ …ပေ…  တတ္ထေဝန္တရဓာယီတိ.
</Paragraph>
</Division>