---
title: "4.2.2 ကိန္နုသီဟသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="148" book="sn" e="ch" v="18" p="301">

<Paragraph number="827" book="sn">
ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဘဂဝါ မဟတိယာ ပရိသာယ ပရိဝုတော ဓမ္မံ ဒေသေတိ.
</Paragraph>

<Paragraph number="828" book="sn">
အထ ခေါ မာရဿ ပါပိမတော ဧတဒဟောသိ—  “အယံ ခေါ သမဏော ဂေါတမော မဟတိယာ ပရိသာယ ပရိဝုတော ဓမ္မံ ဒေသေတိ. ယန္နူနာဟံ ယေန သမဏော ဂေါတမော တေနုပသင်္ကမေယျံ ဝိစက္ခုကမ္မာယာ”တိ. အထ ခေါ မာရော ပါပိမာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="829" type="verses" book="sn">
_“ကိန္နု သီဟောဝ နဒသိ,_  
_ပရိသာယံ ဝိသာရဒေါ;_  
_ပဋိမလ္လော ဟိ တေ အတ္ထိ,_  
_ဝိဇိတာဝီ နု မညသီ”တိ._  

</Paragraph>

<Paragraph number="830" type="verses" book="sn">
_“နဒန္တိ ဝေ မဟာဝီရာ,_  
_ပရိသာသု ဝိသာရဒါ;_  
_တထာဂတာ ဗလပ္ပတ္တာ,_  
_တိဏ္ဏာ လောကေ ဝိသတ္တိကန်”တိ._  

</Paragraph>

<Paragraph number="831" book="sn">
အထ ခေါ မာရော ပါပိမာ “ဇာနာတိ မံ ဘဂဝါ, ဇာနာတိ မံ သုဂတော”တိ ဒုက္ခီ ဒုမ္မနော တတ္ထေဝန္တရဓာယီတိ.
</Paragraph>
</Division>