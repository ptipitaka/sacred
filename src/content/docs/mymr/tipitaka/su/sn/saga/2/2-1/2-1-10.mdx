---
title: 2.1.10 သူရိယသုတ္တ
tableOfContents: false
sidebar:
  order: 10
type: tipitaka
basket: su
book: sn
review:
  current: review
  updated: '2025-10-23T09:13:55.390690'
  updated_by: ''
  notes: ''
  history:
  - state: review
    date: '2025-10-23T09:13:55.390690'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="91" book="sn" e="ch" v="18" p="295">

<Paragraph number="419" book="sn">
သာဝတ္ထိနိဒါနံ. တေန ခေါ ပန သမယေန သူရိယော ဒေဝပုတ္တော ရာဟုနာ အသုရိန္ဒေန ဂဟိတော ဟောတိ. အထ ခေါ သူရိယော ဒေဝပုတ္တော ဘဂဝန္တံ အနုဿရမာနော တာယံ ဝေလာယံ ဣမံ ဂါထံ အဘာသိ—
</Paragraph>

<Paragraph number="420" type="verses" book="sn">
_“နမော တေ ဗုဒ္ဓ ဝီရတ္ထု,_  
_ဝိပ္ပမုတ္တောသိ သဗ္ဗဓိ;_  
_သမ္ဗာဓပဋိပန္နောသ္မိ,_  
_တဿ မေ သရဏံ ဘဝါ”တိ._  

</Paragraph>

<Paragraph number="421" book="sn">
အထ ခေါ ဘဂဝါ သူရိယံ ဒေဝပုတ္တံ အာရဗ္ဘ ရာဟုံ အသုရိန္ဒံ ဂါထာဟိ အဇ္ဈဘာသိ—
</Paragraph>

<Paragraph number="422" type="verses" book="sn">
_“တထာဂတံ အရဟန္တံ,_  
_သူရိယော သရဏံ ဂတော;_  
_ရာဟု သူရိယံ ပမုဉ္စဿု,_  
_ဗုဒ္ဓါ လောကာနုကမ္ပကာ._  

</Paragraph>

<Paragraph number="423" type="verses" book="sn">
_ယော အန္ဓကာရေ တမသိ ပဘင်္ကရော,_  
_ဝေရောစနော မဏ္ဍလီ ဥဂ္ဂတေဇော;_  
_မာ ရာဟု ဂိလီ စရမန္တလိက္ခေ,_  
_ပဇံ မမံ ရာဟု ပမုဉ္စ သူရိယန်”တိ._  

</Paragraph>

<Paragraph number="424" book="sn">
အထ ခေါ ရာဟု အသုရိန္ဒော သူရိယံ ဒေဝပုတ္တံ မုဉ္စိတွာ တရမာနရူပေါ ယေန ဝေပစိတ္တိ အသုရိန္ဒော တေနုပသင်္ကမိ; ဥပသင်္ကမိတွာ သံဝိဂ္ဂေါ လောမဟဋ္ဌဇာတော ဧကမန္တံ အဋ္ဌာသိ. ဧကမန္တံ ဌိတံ ခေါ ရာဟုံ အသုရိန္ဒံ ဝေပစိတ္တိ အသုရိန္ဒော ဂါထာယ အဇ္ဈဘာသိ—
</Paragraph>

<Paragraph number="425" type="verses" book="sn">
_“ကိံ နု သန္တရမာနောဝ,_  
_ရာဟု သူရိယံ ပမုဉ္စသိ;_  
_သံဝိဂ္ဂရူပေါ အာဂမ္မ,_  
_ကိံ နု ဘီတောဝ တိဋ္ဌသီ”တိ._  

</Paragraph>

<Paragraph number="426" type="verses" book="sn">
_“သတ္တဓာ မေ ဖလေ မုဒ္ဓါ,_  
_ဇီဝန္တော န သုခံ လဘေ;_  
_ဗုဒ္ဓဂါထာဘိဂီတောမှိ,_  
_နော စေ မုဉ္စေယျ သူရိယန်”တိ._  


</Paragraph>
</Division>

<Paragraph number="427" type="center" book="sn">
ပဌမော ဝဂ္ဂေါ.



</Paragraph>

<Paragraph number="428" type="center" book="sn">
တဿုဒ္ဒါနံ


</Paragraph>

<Paragraph number="429" type="verses" book="sn">
_ဒွေ ကဿပါ စ မာဃော စ,_  
_မာဂဓော ဒါမလိ ကာမဒေါ;_  
_ပဉ္စာလစဏ္ဍော တာယနော,_  
_စန္ဒိမသူရိယေန တေ ဒသာတိ._
</Paragraph>