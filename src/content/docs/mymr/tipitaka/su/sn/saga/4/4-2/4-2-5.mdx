---
title: "4.2.5 မာနသသုတ္တ"
tableOfContents: false
sidebar:
  order: 6
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="151" book="saga">

<Paragraph number="843" book="saga">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. အထ ခေါ မာရော ပါပိမာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="844" type="verses" book="saga">
_“အန္တလိက္ခစရော ပါသော,_  
_ယွာယံ စရတိ မာနသော;_  
_တေန တံ ဗာဓယိဿာမိ,_  
_န မေ သမဏ မောက္ခသီ”တိ._  

</Paragraph>

<Paragraph number="845" type="verses" book="saga">
_“ရူပါ သဒ္ဒါ ရသာ ဂန္ဓာ,_  
_ဖောဋ္ဌဗ္ဗာ စ မနောရမာ;_  
_ဧတ္ထ မေ ဝိဂတော ဆန္ဒော,_  
_နိဟတော တွမသိ အန္တကာ”တိ._  

</Paragraph>

<Paragraph number="846" book="saga">
အထ ခေါ မာရော ပါပိမာ “ဇာနာတိ မံ ဘဂဝါ, ဇာနာတိ မံ သုဂတော”တိ ဒုက္ခီ ဒုမ္မနော တတ္ထေဝန္တရဓာယီတိ.
</Paragraph>
</Division>