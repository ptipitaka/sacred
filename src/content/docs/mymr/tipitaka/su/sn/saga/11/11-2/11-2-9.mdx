---
title: 11.2.9 သတ္ထာရဝန္ဒနာသုတ္တ
tableOfContents: false
sidebar:
  order: 9
type: tipitaka
basket: su
book: sn
review:
  current: review
  updated: '2025-10-27T21:49:11.599686'
  updated_by: ''
  notes: ''
  history:
  - state: review
    date: '2025-10-27T21:49:11.599686'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="265" book="sn" e="ch" v="18" p="319">

<Paragraph number="1664" book="sn">
သာဝတ္ထိယံ ဇေတဝနေ. “ဘူတပုဗ္ဗံ, ဘိက္ခဝေ, သက္ကော ဒေဝါနမိန္ဒော မာတလိံ သင်္ဂါဟကံ အာမန္တေသိ—  ‘ယောဇေဟိ, သမ္မ မာတလိ, သဟဿယုတ္တံ အာဇညရထံ, ဥယျာနဘူမိံ ဂစ္ဆာမ သုဘူမိံ ဒဿနာယာ’တိ. ‘ဧဝံ, ဘဒ္ဒန္တဝါ’တိ ခေါ, ဘိက္ခဝေ, မာတလိ သင်္ဂါဟကော သက္ကဿ ဒေဝါနမိန္ဒဿ ပဋိဿုတွာ သဟဿယုတ္တံ အာဇညရထံ ယောဇေတွာ သက္ကဿ ဒေဝါနမိန္ဒဿ ပဋိဝေဒေသိ—  ‘ယုတ္တော ခေါ တေ, မာရိသ, သဟဿယုတ္တော အာဇညရထော. ယဿဒါနိ ကာလံ မညသီ’တိ. အထ ခေါ, ဘိက္ခဝေ, သက္ကော ဒေဝါနမိန္ဒော ဝေဇယန္တပါသာဒါ ဩရောဟန္တော အဉ္ဇလိံ ကတွာ သုဒံ ဘဂဝန္တံ နမဿတိ. အထ ခေါ, ဘိက္ခဝေ, မာတလိ သင်္ဂါဟကော သက္ကံ ဒေဝါနမိန္ဒံ ဂါထာယ အဇ္ဈဘာသိ—
</Paragraph>

<Paragraph number="1665" type="verses" book="sn">
_‘ယဉှိ ဒေဝါ မနုဿာ စ,_  
_တံ နမဿန္တိ ဝါသဝ;_  
_အထ ကော နာမ သော ယက္ခော,_  
_ယံ တွံ သက္က နမဿသီ’တိ._  

</Paragraph>

<Paragraph number="1666" type="verses" book="sn">
_‘ယော ဣဓ သမ္မာသမ္ဗုဒ္ဓေါ,_  
_အသ္မိံ လောကေ သဒေဝကေ;_  
_အနောမနာမံ သတ္ထာရံ,_  
_တံ နမဿာမိ မာတလိ._  

</Paragraph>

<Paragraph number="1667" type="verses" book="sn">
_ယေသံ ရာဂေါ စ ဒေါသော စ,_  
_အဝိဇ္ဇာ စ ဝိရာဇိတာ;_  
_ခီဏာသဝါ အရဟန္တော,_  
_တေ နမဿာမိ မာတလိ._  

</Paragraph>

<Paragraph number="1668" type="verses" book="sn">
_ယေ ရာဂဒေါသဝိနယာ,_  
_အဝိဇ္ဇာသမတိက္ကမာ;_  
_သေက္ခာ အပစယာရာမာ,_  
_အပ္ပမတ္တာနုသိက္ခရေ;_  
_တေ နမဿာမိ မာတလီ’တိ._  

</Paragraph>

<Paragraph number="1669" type="verses" book="sn">
_‘သေဋ္ဌာ ဟိ ကိရ လောကသ္မိံ,_  
_ယေ တွံ သက္က နမဿသိ;_  
_အဟမ္ပိ တေ နမဿာမိ,_  
_ယေ နမဿသိ ဝါသဝါ’တိ._  

</Paragraph>

<Paragraph number="1670" type="verses" book="sn">
ဣဒံ ဝတွာန မဃဝါ,_  
_ဒေဝရာဇာ သုဇမ္ပတိ;_  
_ဘဂဝန္တံ နမဿိတွာ,_  
_ပမုခေါ ရထမာရုဟီ”တိ._
</Paragraph>
</Division>