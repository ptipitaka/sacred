---
title: "7.1.6 ဇဋာသုတ္တ"
tableOfContents: false
sidebar:
  order: 6
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="192" book="sn" e="ch" v="18" p="307">

<Paragraph number="1162" book="sn">
သာဝတ္ထိနိဒါနံ. အထ ခေါ ဇဋာဘာရဒွါဇော ဗြာဟ္မဏော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝတာ သဒ္ဓိံ သမ္မောဒိ. သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ. ဧကမန္တံ နိသိန္နော ခေါ ဇဋာဘာရဒွါဇော ဗြာဟ္မဏော ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="1163" type="verses" book="sn">
_“အန္တောဇဋာ ဗဟိဇဋာ,_  
_ဇဋာယ ဇဋိတာ ပဇာ;_  
_တံ တံ ဂေါတမ ပုစ္ဆာမိ,_  
_ကော ဣမံ ဝိဇဋယေ ဇဋန်”တိ._  

</Paragraph>

<Paragraph number="1164" type="verses" book="sn">
_“သီလေ ပတိဋ္ဌာယ နရော သပညော,_  
_စိတ္တံ ပညဉ္စ ဘာဝယံ;_  
_အာတာပီ နိပကော ဘိက္ခု,_  
_သော ဣမံ ဝိဇဋယေ ဇဋံ._  

</Paragraph>

<Paragraph number="1165" type="verses" book="sn">
_ယေသံ ရာဂေါ စ ဒေါသော စ,_  
_အဝိဇ္ဇာ စ ဝိရာဇိတာ;_  
_ခီဏာသဝါ အရဟန္တော,_  
_တေသံ ဝိဇဋိတာ ဇဋာ._  

</Paragraph>

<Paragraph number="1166" type="verses" book="sn">
_ယတ္ထ နာမဉ္စ ရူပဉ္စ,_  
_အသေသံ ဥပရုဇ္ဈတိ;_  
_ပဋိဃံ ရူပသညာ စ,_  
_ဧတ္ထေသာ ဆိဇ္ဇတေ ဇဋာ”တိ._  

</Paragraph>

<Paragraph number="1167" book="sn">
ဧဝံ ဝုတ္တေ, ဇဋာဘာရဒွါဇော ဘဂဝန္တံ ဧတဒဝေါစ—  “အဘိက္ကန္တံ, ဘော ဂေါတမ …ပေ…  အညတရော စ ပနာယသ္မာ ဘာရဒွါဇော အရဟတံ အဟောသီ”တိ.
</Paragraph>
</Division>