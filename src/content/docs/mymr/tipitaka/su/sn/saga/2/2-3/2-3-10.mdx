---
title: 2.3.10 နာနာတိတ္ထိယသာဝကသုတ္တ
tableOfContents: false
sidebar:
  order: 10
type: tipitaka
basket: su
book: sn
review:
  current: review
  updated: '2025-10-27T21:49:12.061440'
  updated_by: ''
  notes: ''
  history:
  - state: review
    date: '2025-10-27T21:49:12.061440'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="111" book="sn" e="ch" v="18" p="296">

<Paragraph number="556" book="sn">
ဧဝံ မေ သုတံ—  ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ. အထ ခေါ သမ္ဗဟုလာ နာနာတိတ္ထိယသာဝကာ ဒေဝပုတ္တာ အသမော စ သဟလိ စ နီကော စ အာကောဋကော စ ဝေဂဗ္ဘရိ စ မာဏဝဂါမိယော စ အဘိက္ကန္တာယ ရတ္တိယာ အဘိက္ကန္တဝဏ္ဏာ ကေဝလကပ္ပံ ဝေဠုဝနံ ဩဘာသေတွာ ယေန ဘဂဝါ တေနုပသင်္ကမိံသု; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ အဋ္ဌံသု. ဧကမန္တံ ဌိတော ခေါ အသမော ဒေဝပုတ္တော ပူရဏံ ကဿပံ အာရဗ္ဘ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="557" type="verses" book="sn">
_“ဣဓ ဆိန္ဒိတမာရိတေ,_  
_ဟတဇာနီသု ကဿပေါ;_  
_န ပါပံ သမနုပဿတိ,_  
_ပုညံ ဝါ ပန အတ္တနော;_  
_သ ဝေ ဝိဿာသမာစိက္ခိ,_  
_သတ္ထာ အရဟတိ မာနနန်”တိ._  

</Paragraph>

<Paragraph number="558" book="sn">
အထ ခေါ သဟလိ ဒေဝပုတ္တော မက္ခလိံ ဂေါသာလံ အာရဗ္ဘ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="559" type="verses" book="sn">
_“တပေါဇိဂုစ္ဆာယ သုသံဝုတတ္တော,_  
_ဝါစံ ပဟာယ ကလဟံ ဇနေန;_  
_သမောသဝဇ္ဇာ ဝိရတော သစ္စဝါဒီ,_  
_န ဟိ နူန တာဒိသံ ကရောတိ ပါပန်”တိ._  

</Paragraph>

<Paragraph number="560" book="sn">
အထ ခေါ နီကော ဒေဝပုတ္တော နိဂဏ္ဌံ နာဋပုတ္တံ အာရဗ္ဘ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="561" type="verses" book="sn">
_“ဇေဂုစ္ဆီ နိပကော ဘိက္ခု,_  
_စာတုယာမသုသံဝုတော;_  
_ဒိဋ္ဌံ သုတဉ္စ အာစိက္ခံ,_  
_န ဟိ နူန ကိဗ္ဗိသီ သိယာ”တိ._  

</Paragraph>

<Paragraph number="562" book="sn">
အထ ခေါ အာကောဋကော ဒေဝပုတ္တော နာနာတိတ္ထိယေ အာရဗ္ဘ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="563" type="verses" book="sn">
_“ပကုဓကော ကာတိယာနော နိဂဏ္ဌော,_  
_ယေ စာပိမေ မက္ခလိပူရဏာသေ;_  
_ဂဏဿ သတ္ထာရော သာမညပ္ပတ္တာ,_  
_န ဟိ နူန တေ သပ္ပုရိသေဟိ ဒူရေ”တိ._  

</Paragraph>

<Paragraph number="564" book="sn">
အထ ခေါ ဝေဂဗ္ဘရိ ဒေဝပုတ္တော အာကောဋကံ ဒေဝပုတ္တံ ဂါထာယ ပစ္စဘာသိ—
</Paragraph>

<Paragraph number="565" type="verses" book="sn">
_“သဟာစရိတေန ဆဝေါ သိဂါလော,_  
_န ကောတ္ထုကော သီဟသမော ကဒါစိ;_  
_နဂ္ဂေါ မုသာဝါဒီ ဂဏဿ သတ္ထာ,_  
_သင်္ကဿရာစာရော န သတံ သရိက္ခော”တိ._  

</Paragraph>

<Paragraph number="566" book="sn">
အထ ခေါ မာရော ပါပိမာ ဗေဂဗ္ဘရိံ ဒေဝပုတ္တံ အနွာဝိသိတွာ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="567" type="verses" book="sn">
_“တပေါဇိဂုစ္ဆာယ အာယုတ္တာ,_  
_ပါလယံ ပဝိဝေကိယံ;_  
_ရူပေ စ ယေ နိဝိဋ္ဌာသေ,_  
_ဒေဝလောကာဘိနန္ဒိနော;_  
_တေ ဝေ သမ္မာနုသာသန္တိ,_  
_ပရလောကာယ မာတိယာ”တိ._  

</Paragraph>

<Paragraph number="568" book="sn">
အထ ခေါ ဘဂဝါ “မာရော အယံ ပါပိမာ” ဣတိ ဝိဒိတွာ, မာရံ ပါပိမန္တံ ဂါထာယ ပစ္စဘာသိ—
</Paragraph>

<Paragraph number="569" type="verses" book="sn">
_“ယေ ကေစိ ရူပါ ဣဓ ဝါ ဟုရံ ဝါ,_  
_ယေ စန္တလိက္ခသ္မိံ ပဘာသဝဏ္ဏာ;_  
_သဗ္ဗေဝ တေ တေ နမုစိပ္ပသတ္ထာ,_  
_အာမိသံဝ မစ္ဆာနံ ဝဓာယ ခိတ္တာ”တိ._  

</Paragraph>

<Paragraph number="570" book="sn">
အထ ခေါ မာဏဝဂါမိယော ဒေဝပုတ္တော ဘဂဝန္တံ အာရဗ္ဘ ဘဂဝတော သန္တိကေ ဣမာ ဂါထာယော အဘာသိ—
</Paragraph>

<Paragraph number="571" type="verses" book="sn">
_“ဝိပုလော ရာဇဂဟီယာနံ,_  
_ဂိရိ သေဋ္ဌော ပဝုစ္စတိ;_  
_သေတော ဟိမဝတံ သေဋ္ဌော,_  
_အာဒိစ္စော အဃဂါမိနံ._  

</Paragraph>

<Paragraph number="572" type="verses" book="sn">
_သမုဒ္ဒေါ ဥဒဓိနံ သေဋ္ဌော,_  
_နက္ခတ္တာနံဝ စန္ဒိမာ;_  
_သဒေဝကဿ လောကဿ,_  
_ဗုဒ္ဓေါ အဂ္ဂေါ ပဝုစ္စတီ”တိ._  


</Paragraph>
</Division>

<Paragraph number="573" type="center" book="sn">
နာနာတိတ္ထိယဝဂ္ဂေါ တတိယော.



</Paragraph>

<Paragraph number="574" type="center" book="sn">
တဿုဒ္ဒါနံ


</Paragraph>

<Paragraph number="575" type="verses" book="sn">
_သိဝေါ ခေမော စ သေရီ စ,_  
_ဃဋီ ဇန္တု စ ရောဟိတော;_  
_နန္ဒော နန္ဒိဝိသာလော စ,_  
_သုသိမော နာနာတိတ္ထိယေန တေ ဒသာတိ._  


</Paragraph>

<Paragraph number="576" type="center" book="sn">
ဒေဝပုတ္တသံယုတ္တံ သမတ္တံ.
</Paragraph>