---
title: "11.1.7 နဒုဗ္ဘိယသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="253" book="saga">

<Paragraph number="1591" book="saga">
သာဝတ္ထိယံ. “ဘူတပုဗ္ဗံ, ဘိက္ခဝေ, သက္ကဿ ဒေဝါနမိန္ဒဿ ရဟောဂတဿ ပဋိသလ္လီနဿ ဧဝံ စေတသော ပရိဝိတက္ကော ဥဒပါဒိ—  ‘ယောပိ မေ အဿ သုပစ္စတ္ထိကော တဿပါဟံ န ဒုဗ္ဘေယျန်’တိ. အထ ခေါ, ဘိက္ခဝေ, ဝေပစိတ္တိ အသုရိန္ဒော သက္ကဿ ဒေဝါနမိန္ဒဿ စေတသာ စေတောပရိဝိတက္ကမညာယ ယေန သက္ကော ဒေဝါနမိန္ဒော တေနုပသင်္ကမိ. အဒ္ဒသာ ခေါ, ဘိက္ခဝေ, သက္ကော ဒေဝါနမိန္ဒော ဝေပစိတ္တိံ အသုရိန္ဒံ ဒူရတောဝ အာဂစ္ဆန္တံ. ဒိသွာန ဝေပစိတ္တိံ အသုရိန္ဒံ ဧတဒဝေါစ—  ‘တိဋ္ဌ, ဝေပစိတ္တိ, ဂဟိတောသီ’တိ.
</Paragraph>

<Paragraph number="1592" book="saga">
‘ယဒေဝ တေ, မာရိသ, ပုဗ္ဗေ စိတ္တံ, တဒေဝ တွံ မာ ပဇဟာသီ’တိ.
</Paragraph>

<Paragraph number="1593" book="saga">
‘သပဿု စ မေ, ဝေပစိတ္တိ, အဒုဗ္ဘာယာ’တိ.
</Paragraph>

<Paragraph number="1594" type="verses" book="saga">
_‘ယံ မုသာ ဘဏတော ပါပံ,_  
_ယံ ပါပံ အရိယူပဝါဒိနော;_  
_မိတ္တဒ္ဒုနော စ ယံ ပါပံ,_  
_ယံ ပါပံ အကတညုနော;_  
_တမေဝ ပါပံ ဖုသတု,_  
_ယော တေ ဒုဗ္ဘေ သုဇမ္ပတီ’”တိ._
</Paragraph>
</Division>