---
title: "8.1.3 ပေသလသုတ္တ"
tableOfContents: false
sidebar:
  order: 6
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="211" book="saga">

<Paragraph number="1312" book="saga">
ဧကံ သမယံ အာယသ္မာ ဝင်္ဂီသော အာဠဝိယံ ဝိဟရတိ အဂ္ဂါဠဝေ စေတိယေ အာယသ္မတာ နိဂြေါဓကပ္ပေန ဥပဇ္ဈာယေန သဒ္ဓိံ. တေန ခေါ ပန သမယေန အာယသ္မာ ဝင်္ဂီသော အတ္တနော ပဋိဘာနေန အညေ ပေသလေ ဘိက္ခူ အတိမညတိ. အထ ခေါ အာယသ္မတော ဝင်္ဂီသဿ ဧတဒဟောသိ—  “အလာဘာ ဝတ မေ, န ဝတ မေ လာဘာ; ဒုလ္လဒ္ဓံ ဝတ မေ, န ဝတ မေ သုလဒ္ဓံ; ယွာဟံ အတ္တနော ပဋိဘာနေန အညေ ပေသလေ ဘိက္ခူ အတိမညာမီ”တိ. အထ ခေါ အာယသ္မာ ဝင်္ဂီသော အတ္တနာဝ အတ္တနော ဝိပ္ပဋိသာရံ ဥပ္ပါဒေတွာ တာယံ ဝေလာယံ ဣမာ ဂါထာယော အဘာသိ—
</Paragraph>

<Paragraph number="1313" type="verses" book="saga">
_“မာနံ ပဇဟဿု ဂေါတမ,_  
_မာနပထဉ္စ ပဇဟဿု;_  
_အသေသံ မာနပထသ္မိံ,_  
_သမုစ္ဆိတော ဝိပ္ပဋိသာရီဟုဝါ စိရရတ္တံ._  

</Paragraph>

<Paragraph number="1314" type="verses" book="saga">
_မက္ခေန မက္ခိတာ ပဇာ,_  
_မာနဟတာ နိရယံ ပပတန္တိ;_  
_သောစန္တိ ဇနာ စိရရတ္တံ,_  
_မာနဟတာ နိရယံ ဥပပန္နာ._  

</Paragraph>

<Paragraph number="1315" type="verses" book="saga">
_န ဟိ သောစတိ ဘိက္ခု ကဒါစိ,_  
_မဂ္ဂဇိနော သမ္မာပဋိပန္နော;_  
_ကိတ္တိဉ္စ သုခဉ္စ အနုဘောတိ,_  
_ဓမ္မဒသောတိ တမာဟု ပဟိတတ္တံ._  

</Paragraph>

<Paragraph number="1316" type="verses" book="saga">
_တသ္မာ အခိလောဓ ပဓာနဝါ,_  
_နီဝရဏာနိ ပဟာယ ဝိသုဒ္ဓေါ;_  
_မာနဉ္စ ပဟာယ အသေသံ,_  
_ဝိဇ္ဇာယန္တကရော သမိတာဝီ”တိ._
</Paragraph>
</Division>