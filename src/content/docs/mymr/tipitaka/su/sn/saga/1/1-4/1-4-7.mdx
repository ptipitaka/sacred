---
title: 1.4.7 သမယသုတ္တ
tableOfContents: false
sidebar:
  order: 7
type: tipitaka
basket: su
book: sn
review:
  current: review
  updated: '2025-10-20T14:56:56.218193'
  updated_by: ''
  notes: ''
  history:
  - state: review
    date: '2025-10-20T14:56:56.218193'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="37" book="sn" e="ch" v="18" p="285">

<Paragraph number="205" book="sn">
ဧဝံ မေ သုတံ—  ဧကံ သမယံ ဘဂဝါ သက္ကေသု ဝိဟရတိ ကပိလဝတ္ထုသ္မိံ မဟာဝနေ မဟတာ ဘိက္ခုသံဃေန သဒ္ဓိံ ပဉ္စမတ္တေဟိ ဘိက္ခုသတေဟိ သဗ္ဗေဟေဝ အရဟန္တေဟိ; ဒသဟိ စ လောကဓာတူဟိ ဒေဝတာ ယေဘုယျေန သန္နိပတိတာ ဟောန္တိ ဘဂဝန္တံ ဒဿနာယ ဘိက္ခုသံဃဉ္စ. အထ ခေါ စတုန္နံ သုဒ္ဓါဝါသကာယိကာနံ ဒေဝတာနံ ဧတဒဟောသိ—  “အယံ ခေါ ဘဂဝါ သက္ကေသု ဝိဟရတိ ကပိလဝတ္ထုသ္မိံ မဟာဝနေ မဟတာ ဘိက္ခုသံဃေန သဒ္ဓိံ ပဉ္စမတ္တေဟိ ဘိက္ခုသတေဟိ သဗ္ဗေဟေဝ အရဟန္တေဟိ; ဒသဟိ စ လောကဓာတူဟိ ဒေဝတာ ယေဘုယျေန သန္နိပတိတာ ဟောန္တိ ဘဂဝန္တံ ဒဿနာယ ဘိက္ခုသံဃဉ္စ. ယန္နူန မယမ္ပိ ယေန ဘဂဝါ တေနုပသင်္ကမေယျာမ; ဥပသင်္ကမိတွာ ဘဂဝတော သန္တိကေ ပစ္စေကံ ဂါထံ ဘာသေယျာမာ”တိ.
</Paragraph>

<Paragraph number="206" book="sn">
အထ ခေါ တာ ဒေဝတာ—  သေယျထာပိ နာမ ဗလဝါ ပုရိသော သမိဉ္ဇိတံ ဝါ ဗာဟံ ပသာရေယျ ပသာရိတံ ဝါ ဗာဟံ သမိဉ္ဇေယျ; ဧဝမေဝ—  သုဒ္ဓါဝါသေသု ဒေဝေသု အန္တရဟိတာ ဘဂဝတော ပုရတော ပါတုရဟေသုံ. အထ ခေါ တာ ဒေဝတာ ဘဂဝန္တံ အဘိဝါဒေတွာ ဧကမန္တံ အဋ္ဌံသု. ဧကမန္တံ ဌိတာ ခေါ ဧကာ ဒေဝတာ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="207" type="verses" book="sn">
_“မဟာသမယော ပဝနသ္မိံ,_  
_ဒေဝကာယာ သမာဂတာ;_  
_အာဂတမှ ဣမံ ဓမ္မသမယံ,_  
_ဒက္ခိတာယေ အပရာဇိတသံဃန်”တိ._  

</Paragraph>

<Paragraph number="208" book="sn">
အထ ခေါ အပရာ ဒေဝတာ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="209" type="verses" book="sn">
_“တတြ ဘိက္ခဝေါ သမာဒဟံသု,_  
_စိတ္တမတ္တနော ဥဇုကံ အကံသု;_  
_သာရထီဝ နေတ္တာနိ ဂဟေတွာ,_  
ဣန္ဒြိယာနိ ရက္ခန္တိ ပဏ္ဍိတာ”တိ._  

</Paragraph>

<Paragraph number="210" book="sn">
အထ ခေါ အပရာ ဒေဝတာ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="211" type="verses" book="sn">
_“ဆေတွာ ခီလံ ဆေတွာ ပလိဃံ,_  
ဣန္ဒခီလံ ဦဟစ္စ မနေဇာ;_  
_တေ စရန္တိ သုဒ္ဓါ ဝိမလာ,_  
_စက္ခုမတာ သုဒန္တာ သုသုနာဂါ”တိ._  

</Paragraph>

<Paragraph number="212" book="sn">
အထ ခေါ အပရာ ဒေဝတာ ဘဂဝတော သန္တိကေ ဣမံ ဂါထံ အဘာသိ—
</Paragraph>

<Paragraph number="213" type="verses" book="sn">
_“ယေ ကေစိ ဗုဒ္ဓံ သရဏံ ဂတာသေ,_  
_န တေ ဂမိဿန္တိ အပါယဘူမိံ;_  
_ပဟာယ မာနုသံ ဒေဟံ,_  
_ဒေဝကာယံ ပရိပူရေဿန္တီ”တိ._
</Paragraph>
</Division>