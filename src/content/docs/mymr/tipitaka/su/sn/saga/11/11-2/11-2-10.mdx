---
title: 11.2.10 သံဃဝန္ဒနာသုတ္တ
tableOfContents: false
sidebar:
  order: 10
type: tipitaka
basket: su
book: sn
review:
  current: review
  updated: '2025-10-23T09:13:55.288167'
  updated_by: ''
  notes: ''
  history:
  - state: review
    date: '2025-10-23T09:13:55.288167'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="266" book="sn" e="ch" v="18" p="319">

<Paragraph number="1671" book="sn">
သာဝတ္ထိယံ ဇေတဝနေ. တတြ ခေါ …ပေ…  ဧတဒဝေါစ—  “ဘူတပုဗ္ဗံ, ဘိက္ခဝေ, သက္ကော ဒေဝါနမိန္ဒော မာတလိံ သင်္ဂါဟကံ အာမန္တေသိ—  ‘ယောဇေဟိ, သမ္မ မာတလိ, သဟဿယုတ္တံ အာဇညရထံ, ဥယျာနဘူမိံ ဂစ္ဆာမ သုဘူမိံ ဒဿနာယာ’တိ. ‘ဧဝံ, ဘဒ္ဒန္တဝါ’တိ ခေါ, ဘိက္ခဝေ, မာတလိ သင်္ဂါဟကော သက္ကဿ ဒေဝါနမိန္ဒဿ ပဋိဿုတွာ, သဟဿယုတ္တံ အာဇညရထံ ယောဇေတွာ သက္ကဿ ဒေဝါနမိန္ဒဿ ပဋိဝေဒေသိ—  ‘ယုတ္တော ခေါ တေ, မာရိသ, သဟဿယုတ္တော အာဇညရထော, ယဿဒါနိ ကာလံ မညသီ’တိ. အထ ခေါ, ဘိက္ခဝေ, သက္ကော ဒေဝါနမိန္ဒော ဝေဇယန္တပါသာဒါ ဩရောဟန္တော အဉ္ဇလိံ ကတွာ သုဒံ ဘိက္ခုသံဃံ နမဿတိ. အထ ခေါ, ဘိက္ခဝေ, မာတလိ သင်္ဂါဟကော သက္ကံ ဒေဝါနမိန္ဒံ ဂါထာယ အဇ္ဈဘာသိ—
</Paragraph>

<Paragraph number="1672" type="verses" book="sn">
_‘တဉှိ ဧတေ နမဿေယျုံ,_  
_ပူတိဒေဟသယာ နရာ;_  
_နိမုဂ္ဂါ ကုဏပမှေတေ,_  
_ခုပ္ပိပါသသမပ္ပိတာ._  

</Paragraph>

<Paragraph number="1673" type="verses" book="sn">
_ကိံ နု တေသံ ပိဟယသိ,_  
_အနာဂါရာန ဝါသဝ;_  
_အာစာရံ ဣသိနံ ဗြူဟိ,_  
_တံ သုဏောမ ဝစော တဝါ’တိ._  

</Paragraph>

<Paragraph number="1674" type="verses" book="sn">
_‘ဧတံ တေသံ ပိဟယာမိ,_  
_အနာဂါရာန မာတလိ;_  
_ယမှာ ဂါမာ ပက္ကမန္တိ,_  
_အနပေက္ခာ ဝဇန္တိ တေ._  

</Paragraph>

<Paragraph number="1675" type="verses" book="sn">
_န တေသံ ကောဋ္ဌေ ဩပေန္တိ,_  
_န ကုမ္ဘိ န ကဠောပိယံ;_  
_ပရနိဋ္ဌိတမေသာနာ,_  
_တေန ယာပေန္တိ သုဗ္ဗတာ._  

</Paragraph>

<Paragraph number="1676" type="verses" book="sn">
_သုမန္တမန္တိနော ဓီရာ,_  
_တုဏှီဘူတာ သမဉ္စရာ;_  
_ဒေဝါ ဝိရုဒ္ဓါ အသုရေဟိ,_  
_ပုထု မစ္စာ စ မာတလိ._  

</Paragraph>

<Paragraph number="1677" type="verses" book="sn">
_အဝိရုဒ္ဓါ ဝိရုဒ္ဓေသု,_  
_အတ္တဒဏ္ဍေသု နိဗ္ဗုတာ;_  
_သာဒါနေသု အနာဒါနာ,_  
_တေ နမဿာမိ မာတလီ’တိ._  

</Paragraph>

<Paragraph number="1678" type="verses" book="sn">
_‘သေဋ္ဌာ ဟိ ကိရ လောကသ္မိံ,_  
_ယေ တွံ သက္က နမဿသိ;_  
_အဟမ္ပိ တေ နမဿာမိ,_  
_ယေ နမဿသိ ဝါသဝါ’”တိ._  

</Paragraph>

<Paragraph number="1679" type="verses" book="sn">
ဣဒံ ဝတွာန မဃဝါ,_  
_ဒေဝရာဇာ သုဇမ္ပတိ;_  
_ဘိက္ခုသံဃံ နမဿိတွာ,_  
_ပမုခေါ ရထမာရုဟီတိ._  


</Paragraph>
</Division>

<Paragraph number="1680" type="center" book="sn">
ဒုတိယော ဝဂ္ဂေါ.



</Paragraph>

<Paragraph number="1681" type="center" book="sn">
တဿုဒ္ဒါနံ


</Paragraph>

<Paragraph number="1682" type="verses" book="sn">
_ဒေဝါ ပန တယော ဝုတ္တာ,_  
_ဒလိဒ္ဒဉ္စ ရာမဏေယျကံ;_  
_ယဇမာနဉ္စ ဝန္ဒနာ,_  
_တယော သက္ကနမဿနာတိ._
</Paragraph>