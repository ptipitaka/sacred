---
title: "4.1.10 ဒုတိယအာယုသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="146" book="sn" e="ch" v="18" p="301">

<Paragraph number="814" book="sn">
ဧဝံ မေ သုတံ—  ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ. တတြ ခေါ ဘဂဝါ …ပေ…  ဧတဒဝေါစ—
</Paragraph>

<Paragraph number="815" book="sn">
“အပ္ပမိဒံ, ဘိက္ခဝေ, မနုဿာနံ အာယု. ဂမနီယော သမ္ပရာယော, ကတ္တဗ္ဗံ ကုသလံ, စရိတဗ္ဗံ ဗြဟ္မစရိယံ. နတ္ထိ ဇာတဿ အမရဏံ. ယော, ဘိက္ခဝေ, စိရံ ဇီဝတိ, သော ဝဿသတံ အပ္ပံ ဝါ ဘိယျော”တိ.
</Paragraph>

<Paragraph number="816" book="sn">
အထ ခေါ မာရော ပါပိမာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="817" type="verses" book="sn">
_“နာစ္စယန္တိ အဟောရတ္တာ,_  
_ဇီဝိတံ နူပရုဇ္ဈတိ;_  
_အာယု အနုပရိယာယတိ မစ္စာနံ,_  
_နေမီဝ ရထကုဗ္ဗရန်”တိ._  

</Paragraph>

<Paragraph number="818" type="verses" book="sn">
_“အစ္စယန္တိ အဟောရတ္တာ,_  
_ဇီဝိတံ ဥပရုဇ္ဈတိ;_  
_အာယု ခီယတိ မစ္စာနံ,_  
_ကုန္နဒီနံဝ ဩဒကန်”တိ._  

</Paragraph>

<Paragraph number="819" book="sn">
အထ ခေါ မာရော ပါပိမာ “ဇာနာတိ မံ ဘဂဝါ, ဇာနာတိ မံ သုဂတော”တိ ဒုက္ခီ ဒုမ္မနော တတ္ထေဝန္တရဓာယီတိ.

</Paragraph>
</Division>

<Paragraph number="820" type="center" book="sn">
ပဌမော ဝဂ္ဂေါ.



</Paragraph>

<Paragraph number="821" type="center" book="sn">
တဿုဒ္ဒါနံ


</Paragraph>

<Paragraph number="822" type="verses" book="sn">
_တပေါကမ္မဉ္စ နာဂေါ စ,_  
_သုဘံ ပါသေန တေ ဒုဝေ;_  
_သပ္ပေါ သုပတိ နန္ဒနံ,_  
_အာယုနာ အပရေ ဒုဝေတိ._
</Paragraph>