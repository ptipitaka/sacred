---
title: "8.1.12 ဝင်္ဂီသသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="220" book="saga">

<Paragraph number="1369" book="saga">
ဧကံ သမယံ အာယသ္မာ ဝင်္ဂီသော သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန အာယသ္မာ ဝင်္ဂီသော အစိရအရဟတ္တပ္ပတ္တော ဟုတွာ ဝိမုတ္တိသုခံ ပဋိသံဝေဒီ တာယံ ဝေလာယံ ဣမာ ဂါထာယော အဘာသိ—
</Paragraph>

<Paragraph number="1370" type="verses" book="saga">
_“ကာဝေယျမတ္တာ ဝိစရိမှ ပုဗ္ဗေ,_  
_ဂါမာ ဂါမံ ပုရာ ပုရံ;_  
_အထဒ္ဒသာမ သမ္ဗုဒ္ဓံ,_  
_သဒ္ဓါ နော ဥပပဇ္ဇထ._  

</Paragraph>

<Paragraph number="1371" type="verses" book="saga">
_သော မေ ဓမ္မမဒေသေသိ,_  
_ခန္ဓာယတနဓာတုယော;_  
_တဿာဟံ ဓမ္မံ သုတွာန,_  
_ပဗ္ဗဇိံ အနဂါရိယံ._  

</Paragraph>

<Paragraph number="1372" type="verses" book="saga">
_ဗဟုန္နံ ဝတ အတ္ထာယ,_  
_ဗောဓိံ အဇ္ဈဂမာ မုနိ;_  
_ဘိက္ခူနံ ဘိက္ခုနီနဉ္စ,_  
_ယေ နိယာမဂတဒ္ဒသာ._  

</Paragraph>

<Paragraph number="1373" type="verses" book="saga">
_သွာဂတံ ဝတ မေ အာသိ,_  
_မမ ဗုဒ္ဓဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

<Paragraph number="1374" type="verses" book="saga">
_ပုဗ္ဗေနိဝါသံ ဇာနာမိ,_  
_ဒိဗ္ဗစက္ခုံ ဝိသောဓိတံ;_  
_တေဝိဇ္ဇော ဣဒ္ဓိပတ္တောမှိ,_  
_စေတောပရိယာယကောဝိဒေါ”တိ._  


</Paragraph>
</Division>

<Paragraph number="1375" type="center" book="saga">
တဿုဒ္ဒါနံ


</Paragraph>

<Paragraph number="1376" type="verses" book="saga">
_နိက္ခန္တံ အရတိ စေဝ,_  
_ပေသလာ အတိမညနာ;_  
_အာနန္ဒေန သုဘာသိတာ,_  
_သာရိပုတ္တပဝါရဏာ;_  
_ပရောသဟဿံ ကောဏ္ဍညော,_  
_မောဂ္ဂလ္လာနေန ဂဂ္ဂရာ;_  
_ဝင်္ဂီသေန ဒွါဒသာတိ._  


</Paragraph>

<Paragraph number="1377" type="center" book="saga">
ဝင်္ဂီသသံယုတ္တံ သမတ္တံ.
</Paragraph>