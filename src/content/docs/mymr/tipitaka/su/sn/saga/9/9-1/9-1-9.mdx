---
title: "9.1.9 ဝဇ္ဇိပုတ္တသုတ္တ"
tableOfContents: false
sidebar:
  order: 14
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="229" book="saga">

<Paragraph number="1416" book="saga">
ဧကံ သမယံ အညတရော ဝဇ္ဇိပုတ္တကော ဘိက္ခု ဝေသာလိယံ ဝိဟရတိ အညတရသ္မိံ ဝနသဏ္ဍေ. တေန ခေါ ပန သမယေန ဝေသာလိယံ ဝဇ္ဇိပုတ္တကော သဗ္ဗရတ္တိစာရော ဟောတိ. အထ ခေါ သော ဘိက္ခု ဝေသာလိယာ တူရိယတာဠိတဝါဒိတနိဂ္ဃေါသသဒ္ဒံ သုတွာ ပရိဒေဝမာနော တာယံ ဝေလာယံ ဣမံ ဂါထံ အဘာသိ—
</Paragraph>

<Paragraph number="1417" type="verses" book="saga">
_“ဧကကာ မယံ အရညေ ဝိဟရာမ,_  
_အပဝိဒ္ဓံဝ ဝနသ္မိံ ဒါရုကံ;_  
_ဧတာဒိသိကာယ ရတ္တိယာ,_  
_ကော သု နာမမှေဟိ ပါပိယော”တိ._  

</Paragraph>

<Paragraph number="1418" book="saga">
အထ ခေါ ယာ တသ္မိံ ဝနသဏ္ဍေ အဓိဝတ္ထာ ဒေဝတာ တဿ ဘိက္ခုနော အနုကမ္ပိကာ အတ္ထကာမာ တံ ဘိက္ခုံ သံဝေဇေတုကာမာ ယေန သော ဘိက္ခု တေနုပသင်္ကမိ; ဥပသင်္ကမိတွာ တံ ဘိက္ခုံ ဂါထာယ အဇ္ဈဘာသိ—
</Paragraph>

<Paragraph number="1419" type="verses" book="saga">
_“ဧကကောဝ တွံ အရညေ ဝိဟရသိ,_  
_အပဝိဒ္ဓံဝ ဝနသ္မိံ ဒါရုကံ;_  
_တဿ တေ ဗဟုကာ ပိဟယန္တိ,_  
_နေရယိကာ ဝိယ သဂ္ဂဂါမိနန်”တိ._  

</Paragraph>

<Paragraph number="1420" book="saga">
အထ ခေါ သော ဘိက္ခု တာယ ဒေဝတာယ သံဝေဇိတော သံဝေဂမာပါဒီတိ.
</Paragraph>
</Division>