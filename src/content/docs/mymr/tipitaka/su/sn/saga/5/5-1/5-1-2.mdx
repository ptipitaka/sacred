---
title: "5.1.2 သောမာသုတ္တ"
tableOfContents: false
sidebar:
  order: 3
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="163" book="saga">

<Paragraph number="945" book="saga">
သာဝတ္ထိနိဒါနံ. အထ ခေါ သောမာ ဘိက္ခုနီ ပုဗ္ဗဏှသမယံ နိဝါသေတွာ ပတ္တစီဝရမာဒါယ သာဝတ္ထိံ ပိဏ္ဍာယ ပါဝိသိ. သာဝတ္ထိယံ ပိဏ္ဍာယ စရိတွာ ပစ္ဆာဘတ္တံ ပိဏ္ဍပါတပဋိက္ကန္တာ ယေန အန္ဓဝနံ တေနုပသင်္ကမိ ဒိဝါဝိဟာရာယ. အန္ဓဝနံ အဇ္ဈောဂါဟေတွာ အညတရသ္မိံ ရုက္ခမူလေ ဒိဝါဝိဟာရံ နိသီဒိ. အထ ခေါ မာရော ပါပိမာ သောမာယ ဘိက္ခုနိယာ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ယေန သောမာ ဘိက္ခုနီ တေနုပသင်္ကမိ; ဥပသင်္ကမိတွာ သောမံ ဘိက္ခုနိံ ဂါထာယ အဇ္ဈဘာသိ—
</Paragraph>

<Paragraph number="946" type="verses" book="saga">
_“ယံ တံ ဣသီဟိ ပတ္တဗ္ဗံ,_  
_ဌာနံ ဒုရဘိသမ္ဘဝံ;_  
_န တံ ဒွင်္ဂုလပညာယ,_  
_သက္ကာ ပပ္ပေါတုမိတ္ထိယာ”တိ._  

</Paragraph>

<Paragraph number="947" book="saga">
အထ ခေါ သောမာယ ဘိက္ခုနိယာ ဧတဒဟောသိ—  “ကော နု ခွါယံ မနုဿော ဝါ အမနုဿော ဝါ ဂါထံ ဘာသတီ”တိ? အထ ခေါ သောမာယ ဘိက္ခုနိယာ ဧတဒဟောသိ—  “မာရော ခေါ အယံ ပါပိမာ မမ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ဂါထံ ဘာသတီ”တိ. အထ ခေါ သောမာ ဘိက္ခုနီ “မာရော အယံ ပါပိမာ” ဣတိ ဝိဒိတွာ မာရံ ပါပိမန္တံ ဂါထာဟိ ပစ္စဘာသိ—
</Paragraph>

<Paragraph number="948" type="verses" book="saga">
_“ဣတ္ထိဘာဝေါ ကိံ ကယိရာ,_  
_စိတ္တမှိ သုသမာဟိတေ;_  
_ဉာဏမှိ ဝတ္တမာနမှိ,_  
_သမ္မာ ဓမ္မံ ဝိပဿတော._  

</Paragraph>

<Paragraph number="949" type="verses" book="saga">
_ယဿ နူန သိယာ ဧဝံ,_  
ဣတ္ထာဟံ ပုရိသောတိ ဝါ;_  
_ကိဉ္စိ ဝါ ပန အညသ္မိ,_  
_တံ မာရော ဝတ္တုမရဟတီ”တိ._  

</Paragraph>

<Paragraph number="950" book="saga">
အထ ခေါ မာရော ပါပိမာ “ဇာနာတိ မံ သောမာ ဘိက္ခုနီ”တိ ဒုက္ခီ ဒုမ္မနော တတ္ထေဝန္တရဓာယီတိ.
</Paragraph>
</Division>