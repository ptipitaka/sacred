---
title: "1.3.5 အရဟန္တသုတ္တ"
tableOfContents: false
sidebar:
  order: 5
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="25" book="sn" e="ch" v="18" p="283">

<Paragraph number="107" type="verses" book="sn">
_“ယော ဟောတိ ဘိက္ခု အရဟံ ကတာဝီ,_  
_ခီဏာသဝေါ အန္တိမဒေဟဓာရီ;_  
_အဟံ ဝဒါမီတိပိ သော ဝဒေယျ,_  
_မမံ ဝဒန္တီတိပိ သော ဝဒေယျာ”တိ._  

</Paragraph>

<Paragraph number="108" type="verses" book="sn">
_“ယော ဟောတိ ဘိက္ခု အရဟံ ကတာဝီ,_  
_ခီဏာသဝေါ အန္တိမဒေဟဓာရီ;_  
_အဟံ ဝဒါမီတိပိ သော ဝဒေယျ,_  
_မမံ ဝဒန္တီတိပိ သော ဝဒေယျ;_  
_လောကေ သမညံ ကုသလော ဝိဒိတွာ,_  
_ဝေါဟာရမတ္တေန သော ဝေါဟရေယျာ”တိ._  

</Paragraph>

<Paragraph number="109" type="verses" book="sn">
_“ယော ဟောတိ ဘိက္ခု အရဟံ ကတာဝီ,_  
_ခီဏာသဝေါ အန္တိမဒေဟဓာရီ;_  
_မာနံ နု ခေါ သော ဥပဂမ္မ ဘိက္ခု,_  
_အဟံ ဝဒါမီတိပိ သော ဝဒေယျ;_  
_မမံ ဝဒန္တီတိပိ သော ဝဒေယျာ”တိ._  

</Paragraph>

<Paragraph number="110" type="verses" book="sn">
_“ပဟီနမာနဿ န သန္တိ ဂန္ထာ,_  
_ဝိဓူပိတာ မာနဂန္ထဿ သဗ္ဗေ;_  
_သ ဝီတိဝတ္တော မညတံ သုမေဓော,_  
_အဟံ ဝဒါမီတိပိ သော ဝဒေယျ._  

</Paragraph>

<Paragraph number="111" type="verses" book="sn">
_မမံ ဝဒန္တီတိပိ သော ဝဒေယျ,_  
_လောကေ သမညံ ကုသလော ဝိဒိတွာ;_  
_ဝေါဟာရမတ္တေန သော ဝေါဟရေယျာ”တိ._
</Paragraph>
</Division>