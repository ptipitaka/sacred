---
title: 11.1.4 ဝေပစိတ္တိသုတ္တ
tableOfContents: false
sidebar:
  order: 4
type: tipitaka
basket: su
book: sn
review:
  current: review
  updated: '2025-10-20T14:56:56.431498'
  updated_by: ''
  notes: ''
  history:
  - state: review
    date: '2025-10-20T14:56:56.431498'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="250" book="sn" e="ch" v="18" p="317">

<Paragraph number="1561" book="sn">
သာဝတ္ထိနိဒါနံ. “ဘူတပုဗ္ဗံ, ဘိက္ခဝေ, ဒေဝါသုရသင်္ဂါမော သမုပဗျူဠှော အဟောသိ. အထ ခေါ, ဘိက္ခဝေ, ဝေပစိတ္တိ အသုရိန္ဒော အသုရေ အာမန္တေသိ—  ‘သစေ, မာရိသာ, ဒေဝါနံ အသုရသင်္ဂါမေ သမုပဗျူဠှေ အသုရာ ဇိနေယျုံ ဒေဝါ ပရာဇိနေယျုံ, ယေန နံ သက္ကံ ဒေဝါနမိန္ဒံ ကဏ္ဌပဉ္စမေဟိ ဗန္ဓနေဟိ ဗန္ဓိတွာ မမ သန္တိကေ အာနေယျာထ အသုရပုရန်’တိ. သက္ကောပိ ခေါ, ဘိက္ခဝေ, ဒေဝါနမိန္ဒော ဒေဝေ တာဝတိံသေ အာမန္တေသိ—  ‘သစေ, မာရိသာ, ဒေဝါနံ အသုရသင်္ဂါမေ သမုပဗျူဠှေ ဒေဝါ ဇိနေယျုံ အသုရာ ပရာဇိနေယျုံ, ယေန နံ ဝေပစိတ္တိံ အသုရိန္ဒံ ကဏ္ဌပဉ္စမေဟိ ဗန္ဓနေဟိ ဗန္ဓိတွာ မမ သန္တိကေ အာနေယျာထ သုဓမ္မသဘန်’တိ. တသ္မိံ ခေါ ပန, ဘိက္ခဝေ, သင်္ဂါမေ ဒေဝါ ဇိနိံသု, အသုရာ ပရာဇိနိံသု. အထ ခေါ, ဘိက္ခဝေ, ဒေဝါ တာဝတိံသာ ဝေပစိတ္တိံ အသုရိန္ဒံ ကဏ္ဌပဉ္စမေဟိ ဗန္ဓနေဟိ ဗန္ဓိတွာ သက္ကဿ ဒေဝါနမိန္ဒဿ သန္တိကေ အာနေသုံ သုဓမ္မသဘံ. တတြ သုဒံ, ဘိက္ခဝေ, ဝေပစိတ္တိ အသုရိန္ဒော ကဏ္ဌပဉ္စမေဟိ ဗန္ဓနေဟိ ဗဒ္ဓေါ သက္ကံ ဒေဝါနမိန္ဒံ သုဓမ္မသဘံ ပဝိသန္တဉ္စ နိက္ခမန္တဉ္စ အသဗ္ဘာဟိ ဖရုသာဟိ ဝါစာဟိ အက္ကောသတိ ပရိဘာသတိ. အထ ခေါ, ဘိက္ခဝေ, မာတလိ သင်္ဂါဟကော သက္ကံ ဒေဝါနမိန္ဒံ ဂါထာဟိ အဇ္ဈဘာသိ—
</Paragraph>

<Paragraph number="1562" type="verses" book="sn">
_‘ဘယာ နု မဃဝါ သက္က,_  
_ဒုဗ္ဗလျာ နော တိတိက္ခသိ;_  
_သုဏန္တော ဖရုသံ ဝါစံ,_  
_သမ္မုခါ ဝေပစိတ္တိနော’တိ._  

</Paragraph>

<Paragraph number="1563" type="verses" book="sn">
_‘နာဟံ ဘယာ န ဒုဗ္ဗလျာ,_  
_ခမာမိ ဝေပစိတ္တိနော;_  
_ကထဉှိ မာဒိသော ဝိညူ,_  
_ဗာလေန ပဋိသံယုဇေ’တိ._  

</Paragraph>

<Paragraph number="1564" type="verses" book="sn">
_‘ဘိယျော ဗာလာ ပဘိဇ္ဇေယျုံ,_  
_နော စဿ ပဋိသေဓကော;_  
_တသ္မာ ဘုသေန ဒဏ္ဍေန,_  
_ဓီရော ဗာလံ နိသေဓယေ’တိ._  

</Paragraph>

<Paragraph number="1565" type="verses" book="sn">
_‘ဧတဒေဝ အဟံ မညေ,_  
_ဗာလဿ ပဋိသေဓနံ;_  
_ပရံ သင်္ကုပိတံ ဉတွာ,_  
_ယော သတော ဥပသမ္မတီ’တိ._  

</Paragraph>

<Paragraph number="1566" type="verses" book="sn">
_‘ဧတဒေဝ တိတိက္ခာယ,_  
_ဝဇ္ဇံ ပဿာမိ ဝါသဝ;_  
_ယဒါ နံ မညတိ ဗာလော,_  
_ဘယာ မျာယံ တိတိက္ခတိ;_  
_အဇ္ဈာရုဟတိ ဒုမ္မေဓော,_  
_ဂေါဝ ဘိယျော ပလာယိနန်’တိ._  

</Paragraph>

<Paragraph number="1567" type="verses" book="sn">
_‘ကာမံ မညတု ဝါ မာ ဝါ,_  
_ဘယာ မျာယံ တိတိက္ခတိ;_  
_သဒတ္ထပရမာ အတ္ထာ,_  
_ခန္တျာ ဘိယျော န ဝိဇ္ဇတိ._  

</Paragraph>

<Paragraph number="1568" type="verses" book="sn">
_ယော ဟဝေ ဗလဝါ သန္တော,_  
_ဒုဗ္ဗလဿ တိတိက္ခတိ;_  
_တမာဟု ပရမံ ခန္တိံ,_  
_နိစ္စံ ခမတိ ဒုဗ္ဗလော._  

</Paragraph>

<Paragraph number="1569" type="verses" book="sn">
_အဗလံ တံ ဗလံ အာဟု,_  
_ယဿ ဗာလဗလံ ဗလံ;_  
_ဗလဿ ဓမ္မဂုတ္တဿ,_  
_ပဋိဝတ္တာ န ဝိဇ္ဇတိ._  

</Paragraph>

<Paragraph number="1570" type="verses" book="sn">
_တဿေဝ တေန ပါပိယော,_  
_ယော ကုဒ္ဓံ ပဋိကုဇ္ဈတိ;_  
_ကုဒ္ဓံ အပ္ပဋိကုဇ္ဈန္တော,_  
_သင်္ဂါမံ ဇေတိ ဒုဇ္ဇယံ._  

</Paragraph>

<Paragraph number="1571" type="verses" book="sn">
ဥဘိန္နမတ္ထံ စရတိ,_  
_အတ္တနော စ ပရဿ စ;_  
_ပရံ သင်္ကုပိတံ ဉတွာ,_  
_ယော သတော ဥပသမ္မတိ._  

</Paragraph>

<Paragraph number="1572" type="verses" book="sn">
ဥဘိန္နံ တိကိစ္ဆန္တာနံ,_  
_အတ္တနော စ ပရဿ စ;_  
_ဇနာ မညန္တိ ဗာလောတိ,_  
_ယေ ဓမ္မဿ အကောဝိဒါ’တိ._  

</Paragraph>

<Paragraph number="1573" book="sn">
သော ဟိ နာမ, ဘိက္ခဝေ, သက္ကော ဒေဝါနမိန္ဒော သကံ ပုညဖလံ ဥပဇီဝမာနော ဒေဝါနံ တာဝတိံသာနံ ဣဿရိယာဓိပစ္စံ ရဇ္ဇံ ကာရေန္တော ခန္တိသောရစ္စဿ ဝဏ္ဏဝါဒီ ဘဝိဿတိ. ဣဓ ခေါ တံ, ဘိက္ခဝေ, သောဘေထ ယံ တုမှေ ဧဝံ သွာက္ခာတေ ဓမ္မဝိနယေ ပဗ္ဗဇိတာ သမာနာ ခမာ စ ဘဝေယျာထ သောရတာ စာ”တိ.
</Paragraph>
</Division>