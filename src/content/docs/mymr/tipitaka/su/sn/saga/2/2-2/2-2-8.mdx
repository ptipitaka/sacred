---
title: 2.2.8 ကကုဓသုတ္တ
tableOfContents: false
sidebar:
  order: 8
type: tipitaka
basket: su
book: sn
review:
  current: review
  updated: '2025-10-20T14:56:56.603522'
  updated_by: ''
  notes: ''
  history:
  - state: review
    date: '2025-10-20T14:56:56.603522'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="99" book="sn" e="ch" v="18" p="295">

<Paragraph number="453" book="sn">
ဧဝံ မေ သုတံ—  ဧကံ သမယံ ဘဂဝါ သာကေတေ ဝိဟရတိ အဉ္ဇနဝနေ မိဂဒါယေ. အထ ခေါ ကကုဓော ဒေဝပုတ္တော အဘိက္ကန္တာယ ရတ္တိယာ အဘိက္ကန္တဝဏ္ဏော ကေဝလကပ္ပံ အဉ္ဇနဝနံ ဩဘာသေတွာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ အဋ္ဌာသိ. ဧကမန္တံ ဌိတော ခေါ ကကုဓော ဒေဝပုတ္တော ဘဂဝန္တံ ဧတဒဝေါစ—  “နန္ဒသိ, သမဏာ”တိ? “ကိံ လဒ္ဓါ, အာဝုသော”တိ? “တေန ဟိ, သမဏ, သောစသီ”တိ? “ကိံ ဇီယိတ္ထ, အာဝုသော”တိ? “တေန ဟိ, သမဏ, နေဝ နန္ဒသိ န စ သောစသီ”တိ? “ဧဝမာဝုသော”တိ.
</Paragraph>

<Paragraph number="454" type="verses" book="sn">
_“ကစ္စိ တွံ အနဃော ဘိက္ခု,_  
_ကစ္စိ နန္ဒီ န ဝိဇ္ဇတိ;_  
_ကစ္စိ တံ ဧကမာသီနံ,_  
_အရတီ နာဘိကီရတီ”တိ._  

</Paragraph>

<Paragraph number="455" type="verses" book="sn">
_“အနဃော ဝေ အဟံ ယက္ခ,_  
_အထော နန္ဒီ န ဝိဇ္ဇတိ;_  
_အထော မံ ဧကမာသီနံ,_  
_အရတီ နာဘိကီရတီ”တိ._  

</Paragraph>

<Paragraph number="456" type="verses" book="sn">
_“ကထံ တွံ အနဃော ဘိက္ခု,_  
_ကထံ နန္ဒီ န ဝိဇ္ဇတိ;_  
_ကထံ တံ ဧကမာသီနံ,_  
_အရတီ နာဘိကီရတီ”တိ._  

</Paragraph>

<Paragraph number="457" type="verses" book="sn">
_“အဃဇာတဿ ဝေ နန္ဒီ,_  
_နန္ဒီဇာတဿ ဝေ အဃံ;_  
_အနန္ဒီ အနဃော ဘိက္ခု,_  
_ဧဝံ ဇာနာဟိ အာဝုသော”တိ._  

</Paragraph>

<Paragraph number="458" type="verses" book="sn">
_“စိရဿံ ဝတ ပဿာမိ,_  
_ဗြာဟ္မဏံ ပရိနိဗ္ဗုတံ;_  
_အနန္ဒိံ အနဃံ ဘိက္ခုံ,_  
_တိဏ္ဏံ လောကေ ဝိသတ္တိကန်”တိ._
</Paragraph>
</Division>