---
title: 10.1.7 ပုနဗ္ဗသုသုတ္တ
tableOfContents: false
sidebar:
  order: 7
type: tipitaka
basket: su
book: sn
review:
  current: review
  updated: '2025-10-23T09:13:55.188859'
  updated_by: ''
  notes: ''
  history:
  - state: review
    date: '2025-10-23T09:13:55.188859'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="241" book="sn" e="ch" v="18" p="315">

<Paragraph number="1482" book="sn">
ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဘဂဝါ ဘိက္ခူ နိဗ္ဗာနပဋိသံယုတ္တာယ ဓမ္မိယာ ကထာယ သန္ဒဿေတိ သမာဒပေတိ သမုတ္တေဇေတိ သမ္ပဟံသေတိ. တေ စ ဘိက္ခူ အဋ္ဌိံ ကတွာ မနသိ ကတွာ သဗ္ဗစေတသာ သမန္နာဟရိတွာ ဩဟိတသောတာ ဓမ္မံ သုဏန္တိ. အထ ခေါ ပုနဗ္ဗသုမာတာ ယက္ခိနီ ပုတ္တကေ ဧဝံ တောသေသိ—
</Paragraph>

<Paragraph number="1483" type="verses" book="sn">
_“တုဏှီ ဥတ္တရိကေ ဟောဟိ,_  
_တုဏှီ ဟောဟိ ပုနဗ္ဗသု;_  
_ယာဝါဟံ ဗုဒ္ဓသေဋ္ဌဿ,_  
_ဓမ္မံ သောဿာမိ သတ္ထုနော._  

</Paragraph>

<Paragraph number="1484" type="verses" book="sn">
_နိဗ္ဗာနံ ဘဂဝါ အာဟ,_  
_သဗ္ဗဂန္ထပ္ပမောစနံ;_  
_အတိဝေလာ စ မေ ဟောတိ,_  
_အသ္မိံ ဓမ္မေ ပိယာယနာ._  

</Paragraph>

<Paragraph number="1485" type="verses" book="sn">
_ပိယော လောကေ သကော ပုတ္တော,_  
_ပိယော လောကေ သကော ပတိ;_  
_တတော ပိယတရာ မယှံ,_  
_အဿ ဓမ္မဿ မဂ္ဂနာ._  

</Paragraph>

<Paragraph number="1486" type="verses" book="sn">
_န ဟိ ပုတ္တော ပတိ ဝါပိ,_  
_ပိယော ဒုက္ခာ ပမောစယေ;_  
_ယထာ သဒ္ဓမ္မဿဝနံ,_  
_ဒုက္ခာ မောစေတိ ပါဏိနံ._  

</Paragraph>

<Paragraph number="1487" type="verses" book="sn">
_လောကေ ဒုက္ခပရေတသ္မိံ,_  
_ဇရာမရဏသံယုတေ;_  
_ဇရာမရဏမောက္ခာယ,_  
_ယံ ဓမ္မံ အဘိသမ္ဗုဓံ;_  
_တံ ဓမ္မံ သောတုမိစ္ဆာမိ,_  
_တုဏှီ ဟောဟိ ပုနဗ္ဗသူ”တိ._  

</Paragraph>

<Paragraph number="1488" type="verses" book="sn">
_“အမ္မာ န ဗျာဟရိဿာမိ,_  
_တုဏှီဘူတာယမုတ္တရာ;_  
_ဓမ္မမေဝ နိသာမေဟိ,_  
_သဒ္ဓမ္မဿဝနံ သုခံ;_  
_သဒ္ဓမ္မဿ အနညာယ,_  
_အမ္မာ ဒုက္ခံ စရာမသေ._  

</Paragraph>

<Paragraph number="1489" type="verses" book="sn">
_ဧသ ဒေဝမနုဿာနံ,_  
_သမ္မူဠှာနံ ပဘင်္ကရော;_  
_ဗုဒ္ဓေါ အန္တိမသာရီရော,_  
_ဓမ္မံ ဒေသေတိ စက္ခုမာ”တိ._  

</Paragraph>

<Paragraph number="1490" type="verses" book="sn">
_“သာဓု ခေါ ပဏ္ဍိတော နာမ,_  
_ပုတ္တော ဇာတော ဥရေသယော;_  
_ပုတ္တော မေ ဗုဒ္ဓသေဋ္ဌဿ,_  
_ဓမ္မံ သုဒ္ဓံ ပိယာယတိ._  

</Paragraph>

<Paragraph number="1491" type="verses" book="sn">
_ပုနဗ္ဗသု သုခီ ဟောဟိ,_  
_အဇ္ဇာဟမှိ သမုဂ္ဂတာ;_  
_ဒိဋ္ဌာနိ အရိယသစ္စာနိ,_  
ဥတ္တရာပိ သုဏာတု မေ”တိ._
</Paragraph>
</Division>