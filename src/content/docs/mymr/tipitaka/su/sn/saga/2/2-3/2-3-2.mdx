---
title: 2.3.2 ခေမသုတ္တ
tableOfContents: false
sidebar:
  order: 2
type: tipitaka
basket: su
book: sn
review:
  current: review
  updated: '2025-10-27T21:49:12.077910'
  updated_by: ''
  notes: ''
  history:
  - state: review
    date: '2025-10-27T21:49:12.077910'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="103" book="sn" e="ch" v="18" p="296">

<Paragraph number="487" book="sn">
ဧကမန္တံ ဌိတော ခေါ ခေမော ဒေဝပုတ္တော ဘဂဝတော သန္တိကေ ဣမာ ဂါထာယော အဘာသိ—
</Paragraph>

<Paragraph number="488" type="verses" book="sn">
_“စရန္တိ ဗာလာ ဒုမ္မေဓာ,_  
_အမိတ္တေနေဝ အတ္တနာ;_  
_ကရောန္တာ ပါပကံ ကမ္မံ,_  
_ယံ ဟောတိ ကဋုကပ္ဖလံ._  

</Paragraph>

<Paragraph number="489" type="verses" book="sn">
_န တံ ကမ္မံ ကတံ သာဓု,_  
_ယံ ကတွာ အနုတပ္ပတိ;_  
_ယဿ အဿုမုခေါ ရောဒံ,_  
_ဝိပါကံ ပဋိသေဝတိ._  

</Paragraph>

<Paragraph number="490" type="verses" book="sn">
_တဉ္စ ကမ္မံ ကတံ သာဓု,_  
_ယံ ကတွာ နာနုတပ္ပတိ;_  
_ယဿ ပတီတော သုမနော,_  
_ဝိပါကံ ပဋိသေဝတိ._  

</Paragraph>

<Paragraph number="491" type="verses" book="sn">
_ပဋိကစ္စေဝ တံ ကယိရာ,_  
_ယံ ဇညာ ဟိတမတ္တနော;_  
_န သာကဋိကစိန္တာယ,_  
_မန္တာ ဓီရော ပရက္ကမေ._  

</Paragraph>

<Paragraph number="492" type="verses" book="sn">
_ယထာ သာကဋိကော မဋ္ဌံ,_  
_သမံ ဟိတွာ မဟာပထံ;_  
_ဝိသမံ မဂ္ဂမာရုယှ,_  
_အက္ခစ္ဆိန္နောဝ ဈာယတိ._  

</Paragraph>

<Paragraph number="493" type="verses" book="sn">
_ဧဝံ ဓမ္မာ အပက္ကမ္မ,_  
_အဓမ္မမနုဝတ္တိယ;_  
_မန္ဒော မစ္စုမုခံ ပတ္တော,_  
_အက္ခစ္ဆိန္နောဝ ဈာယတီ”တိ._
</Paragraph>
</Division>