---
title: 11.1.9 အရညာယတနဲသိသုတ္တ
tableOfContents: false
sidebar:
  order: 9
type: tipitaka
basket: su
book: sn
review:
  current: review
  updated: '2025-10-23T09:13:55.276190'
  updated_by: ''
  notes: ''
  history:
  - state: review
    date: '2025-10-23T09:13:55.276190'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="255" book="sn" e="ch" v="18" p="317">

<Paragraph number="1600" book="sn">
သာဝတ္ထိယံ. “ဘူတပုဗ္ဗံ, ဘိက္ခဝေ, သမ္ဗဟုလာ ဣသယော သီလဝန္တော ကလျာဏဓမ္မာ အရညာယတနေ ပဏ္ဏကုဋီသု သမ္မန္တိ. အထ ခေါ, ဘိက္ခဝေ, သက္ကော စ ဒေဝါနမိန္ဒော ဝေပစိတ္တိ စ အသုရိန္ဒော ယေန တေ ဣသယော သီလဝန္တော ကလျာဏဓမ္မာ တေနုပသင်္ကမိံသု. အထ ခေါ, ဘိက္ခဝေ, ဝေပစိတ္တိ အသုရိန္ဒော ပဋလိယော ဥပါဟနာ အာရောဟိတွာ ခဂ္ဂံ ဩလဂ္ဂေတွာ ဆတ္တေန ဓာရိယမာနေန အဂ္ဂဒွါရေန အဿမံ ပဝိသိတွာ တေ ဣသယော သီလဝန္တေ ကလျာဏဓမ္မေ အပဗျာမတော ကရိတွာ အတိက္ကမိ. အထ ခေါ, ဘိက္ခဝေ, သက္ကော ဒေဝါနမိန္ဒော ပဋလိယော ဥပါဟနာ ဩရောဟိတွာ ခဂ္ဂံ အညေသံ ဒတွာ ဆတ္တံ အပနာမေတွာ ဒွါရေနေဝ အဿမံ ပဝိသိတွာ တေ ဣသယော သီလဝန္တေ ကလျာဏဓမ္မေ အနုဝါတံ ပဉ္ဇလိကော နမဿမာနော အဋ္ဌာသိ. အထ ခေါ, ဘိက္ခဝေ, တေ ဣသယော သီလဝန္တော ကလျာဏဓမ္မာ သက္ကံ ဒေဝါနမိန္ဒံ ဂါထာယ အဇ္ဈဘာသိံသု—
</Paragraph>

<Paragraph number="1601" type="verses" book="sn">
_‘ဂန္ဓော ဣသီနံ စိရဒိက္ခိတာနံ,_  
_ကာယာ စုတော ဂစ္ဆတိ မာလုတေန;_  
ဣတော ပဋိက္ကမ္မ သဟဿနေတ္တ,_  
_ဂန္ဓော ဣသီနံ အသုစိ ဒေဝရာဇာ’တိ._  

</Paragraph>

<Paragraph number="1602" type="verses" book="sn">
_‘ဂန္ဓော ဣသီနံ စိရဒိက္ခိတာနံ,_  
_ကာယာ စုတော ဂစ္ဆတု မာလုတေန;_  
_သုစိတြပုပ္ဖံ သိရသ္မိံဝ မာလံ,_  
_ဂန္ဓံ ဧတံ ပဋိကင်္ခါမ ဘန္တေ;_  
_န ဟေတ္ထ ဒေဝါ ပဋိကူလသညိနော’”တိ._
</Paragraph>
</Division>