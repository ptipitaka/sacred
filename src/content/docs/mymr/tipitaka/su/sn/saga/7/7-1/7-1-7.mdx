---
title: "7.1.7 သုဒ္ဓိကသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="193" book="sn" e="ch" v="18" p="307">

<Paragraph number="1168" book="sn">
သာဝတ္ထိနိဒါနံ. အထ ခေါ သုဒ္ဓိကဘာရဒွါဇော ဗြာဟ္မဏော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝတာ သဒ္ဓိံ သမ္မောဒိ. သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ. ဧကမန္တံ နိသိန္နော ခေါ သုဒ္ဓိကဘာရဒွါဇော ဗြာဟ္မဏော ဘဂဝတော သန္တိကေ ဣမံ ဂါထံ အဇ္ဈဘာသိ—
</Paragraph>

<Paragraph number="1169" type="verses" book="sn">
_“န ဗြာဟ္မဏော သုဇ္ဈတိ ကောစိ,_  
_လောကေ သီလဝါပိ တပေါကရံ;_  
_ဝိဇ္ဇာစရဏသမ္ပန္နော,_  
_သော သုဇ္ဈတိ န အညာ ဣတရာ ပဇာ”တိ._  

</Paragraph>

<Paragraph number="1170" type="verses" book="sn">
_“ဗဟုမ္ပိ ပလပံ ဇပ္ပံ,_  
_န ဇစ္စာ ဟောတိ ဗြာဟ္မဏော;_  
_အန္တောကသမ္ဗု သံကိလိဋ္ဌော,_  
_ကုဟနံ ဥပနိဿိတော._  

</Paragraph>

<Paragraph number="1171" type="verses" book="sn">
_ခတ္တိယော ဗြာဟ္မဏော ဝေဿော,_  
_သုဒ္ဒေါ စဏ္ဍာလပုက္ကုသော;_  
_အာရဒ္ဓဝီရိယော ပဟိတတ္တော,_  
_နိစ္စံ ဒဠှပရက္ကမော;_  
_ပပ္ပေါတိ ပရမံ သုဒ္ဓိံ,_  
_ဧဝံ ဇာနာဟိ ဗြာဟ္မဏာ”တိ._  

</Paragraph>

<Paragraph number="1172" book="sn">
ဧဝံ ဝုတ္တေ, သုဒ္ဓိကဘာရဒွါဇော ဗြာဟ္မဏော ဘဂဝန္တံ ဧတဒဝေါစ—  “အဘိက္ကန္တံ, ဘော ဂေါတမ …ပေ…  အညတရော စ ပနာယသ္မာ ဘာရဒွါဇော အရဟတံ အဟောသီတိ.
</Paragraph>
</Division>