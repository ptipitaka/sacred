---
title: "9.1.3 ကဿပဂေါတ္တသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="223" book="saga">

<Paragraph number="1390" book="saga">
ဧကံ သမယံ အာယသ္မာ ကဿပဂေါတ္တော ကောသလေသု ဝိဟရတိ အညတရသ္မိံ ဝနသဏ္ဍေ. တေန ခေါ ပန သမယေန အာယသ္မာ ကဿပဂေါတ္တော ဒိဝါဝိဟာရဂတော အညတရံ ဆေတံ ဩဝဒတိ. အထ ခေါ ယာ တသ္မိံ ဝနသဏ္ဍေ အဓိဝတ္ထာ ဒေဝတာ အာယသ္မန္တံ ကဿပဂေါတ္တံ သံဝေဇေတုကာမာ ယေနာယသ္မာ ကဿပဂေါတ္တော တေနုပသင်္ကမိ; ဥပသင်္ကမိတွာ အာယသ္မန္တံ ကဿပဂေါတ္တံ ဂါထာဟိ အဇ္ဈဘာသိ—
</Paragraph>

<Paragraph number="1391" type="verses" book="saga">
_“ဂိရိဒုဂ္ဂစရံ ဆေတံ,_  
_အပ္ပပညံ အစေတသံ;_  
_အကာလေ ဩဝဒံ ဘိက္ခု,_  
_မန္ဒောဝ ပဋိဘာတိ မံ._  

</Paragraph>

<Paragraph number="1392" type="verses" book="saga">
_သုဏာတိ န ဝိဇာနာတိ,_  
_အာလောကေတိ န ပဿတိ;_  
_ဓမ္မသ္မိံ ဘညမာနသ္မိံ,_  
_အတ္ထံ ဗာလော န ဗုဇ္ဈတိ._  

</Paragraph>

<Paragraph number="1393" type="verses" book="saga">
_သစေပိ ဒသ ပဇ္ဇောတေ,_  
_ဓာရယိဿသိ ကဿပ;_  
_နေဝ ဒက္ခတိ ရူပါနိ,_  
_စက္ခု ဟိဿ န ဝိဇ္ဇတီ”တိ._  

</Paragraph>

<Paragraph number="1394" book="saga">
အထ ခေါ အာယသ္မာ ကဿပဂေါတ္တော တာယ ဒေဝတာယ သံဝေဇိတော သံဝေဂမာပါဒီတိ.
</Paragraph>
</Division>