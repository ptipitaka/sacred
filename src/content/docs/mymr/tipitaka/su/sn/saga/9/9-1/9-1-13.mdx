---
title: 9.1.13 ပါကတိန္ဒြိယသုတ္တ
tableOfContents: false
sidebar:
  order: 13
type: tipitaka
basket: su
book: sn
review:
  current: review
  updated: '2025-10-27T21:49:14.061023'
  updated_by: ''
  notes: ''
  history:
  - state: review
    date: '2025-10-27T21:49:14.061023'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="233" book="sn" e="ch" v="18" p="313">

<Paragraph number="1431" book="sn">
ဧကံ သမယံ သမ္ဗဟုလာ ဘိက္ခူ ကောသလေသု ဝိဟရန္တိ အညတရသ္မိံ ဝနသဏ္ဍေ ဥဒ္ဓတာ ဥန္နဠာ စပလာ မုခရာ ဝိကိဏ္ဏဝါစာ မုဋ္ဌဿတိနော အသမ္ပဇာနာ အသမာဟိတာ ဝိဗ္ဘန္တစိတ္တာ ပါကတိန္ဒြိယာ. အထ ခေါ ယာ တသ္မိံ ဝနသဏ္ဍေ အဓိဝတ္ထာ ဒေဝတာ တေသံ ဘိက္ခူနံ အနုကမ္ပိကာ အတ္ထကာမာ တေ ဘိက္ခူ သံဝေဇေတုကာမာ ယေန တေ ဘိက္ခူ တေနုပသင်္ကမိ; ဥပသင်္ကမိတွာ တေ ဘိက္ခူ ဂါထာဟိ အဇ္ဈဘာသိ—
</Paragraph>

<Paragraph number="1432" type="verses" book="sn">
_“သုခဇီဝိနော ပုရေ အာသုံ,_  
_ဘိက္ခူ ဂေါတမသာဝကာ;_  
_အနိစ္ဆာ ပိဏ္ဍမေသနာ,_  
_အနိစ္ဆာ သယနာသနံ;_  
_လောကေ အနိစ္စတံ ဉတွာ,_  
_ဒုက္ခဿန္တံ အကံသု တေ._  

</Paragraph>

<Paragraph number="1433" type="verses" book="sn">
_ဒုပ္ပေါသံ ကတွာ အတ္တာနံ,_  
_ဂါမေ ဂါမဏိကာ ဝိယ;_  
_ဘုတွာ ဘုတွာ နိပဇ္ဇန္တိ,_  
_ပရာဂါရေသု မုစ္ဆိတာ._  

</Paragraph>

<Paragraph number="1434" type="verses" book="sn">
_သံဃဿ အဉ္ဇလိံ ကတွာ,_  
ဣဓေကစ္စေ ဝဒါမဟံ;_  
_အပဝိဒ္ဓါ အနာထာ တေ,_  
_ယထာ ပေတာ တထေဝ တေ._  

</Paragraph>

<Paragraph number="1435" type="verses" book="sn">
_ယေ ခေါ ပမတ္တာ ဝိဟရန္တိ,_  
_တေ မေ သန္ဓာယ ဘာသိတံ;_  
_ယေ အပ္ပမတ္တာ ဝိဟရန္တိ,_  
_နမော တေသံ ကရောမဟန်”တိ._  

</Paragraph>

<Paragraph number="1436" book="sn">
အထ ခေါ တေ ဘိက္ခူ တာယ ဒေဝတာယ သံဝေဇိတာ သံဝေဂမာပါဒုန္တိ.
</Paragraph>
</Division>