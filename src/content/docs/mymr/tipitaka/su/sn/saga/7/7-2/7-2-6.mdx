---
title: "7.2.6 ပစ္စနီကသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="202" book="saga">

<Paragraph number="1267" book="saga">
သာဝတ္ထိနိဒါနံ. တေန ခေါ ပန သမယေန ပစ္စနီကသာတော နာမ ဗြာဟ္မဏော သာဝတ္ထိယံ ပဋိဝသတိ. အထ ခေါ ပစ္စနီကသာတဿ ဗြာဟ္မဏဿ ဧတဒဟောသိ—  “ယန္နူနာဟံ ယေန သမဏော ဂေါတမော တေနုပသင်္ကမေယျံ. ယံ ယဒေဝ သမဏော ဂေါတမော ဘာသိဿတိ တံ တဒေဝဿာဟံ ပစ္စနီကာဿန်”တိ. တေန ခေါ ပန သမယေန ဘဂဝါ အဗ္ဘောကာသေ စင်္ကမတိ. အထ ခေါ ပစ္စနီကသာတော ဗြာဟ္မဏော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ စင်္ကမန္တံ ဧတဒဝေါစ—  “ဘဏ သမဏဓမ္မန်”တိ.
</Paragraph>

<Paragraph number="1268" type="verses" book="saga">
_“န ပစ္စနီကသာတေန,_  
_သုဝိဇာနံ သုဘာသိတံ;_  
ဥပက္ကိလိဋ္ဌစိတ္တေန,_  
_သာရမ္ဘဗဟုလေန စ._  

</Paragraph>

<Paragraph number="1269" type="verses" book="saga">
_ယော စ ဝိနေယျ သာရမ္ဘံ,_  
_အပ္ပသာဒဉ္စ စေတသော;_  
_အာဃာတံ ပဋိနိဿဇ္ဇ,_  
_သ ဝေ ဇညာ သုဘာသိတန်”တိ._  

</Paragraph>

<Paragraph number="1270" book="saga">
ဧဝံ ဝုတ္တေ, ပစ္စနီကသာတော ဗြာဟ္မဏော ဘဂဝန္တံ ဧတဒဝေါစ—  “အဘိက္ကန္တံ, ဘော ဂေါတမ, အဘိက္ကန္တံ, ဘော ဂေါတမ …ပေ…  ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန်”တိ.
</Paragraph>
</Division>