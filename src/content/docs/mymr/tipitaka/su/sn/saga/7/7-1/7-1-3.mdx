---
title: "7.1.3 အသုရိန္ဒကသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="189" book="saga">

<Paragraph number="1150" book="saga">
ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ. အဿောသိ ခေါ အသုရိန္ဒကဘာရဒွါဇော ဗြာဟ္မဏော—  “ဘာရဒွါဇဂေါတ္တော ဗြာဟ္မဏော ကိရ သမဏဿ ဂေါတမဿ သန္တိကေ အဂါရသ္မာ အနဂါရိယံ ပဗ္ဗဇိတော”တိ ကုပိတော အနတ္တမနော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အသဗ္ဘာဟိ ဖရုသာဟိ ဝါစာဟိ အက္ကောသတိ ပရိဘာသတိ. ဧဝံ ဝုတ္တေ, ဘဂဝါ တုဏှီ အဟောသိ. အထ ခေါ အသုရိန္ဒကဘာရဒွါဇော ဗြာဟ္မဏော ဘဂဝန္တံ ဧတဒဝေါစ—  “ဇိတောသိ, သမဏ, ဇိတောသိ, သမဏာ”တိ.
</Paragraph>

<Paragraph number="1151" type="verses" book="saga">
_“ဇယံ ဝေ မညတိ ဗာလော,_  
_ဝါစာယ ဖရုသံ ဘဏံ;_  
_ဇယဉ္စေဝဿ တံ ဟောတိ,_  
_ယာ တိတိက္ခာ ဝိဇာနတော._  

</Paragraph>

<Paragraph number="1152" type="verses" book="saga">
_တဿေဝ တေန ပါပိယော,_  
_ယော ကုဒ္ဓံ ပဋိကုဇ္ဈတိ;_  
_ကုဒ္ဓံ အပ္ပဋိကုဇ္ဈန္တော,_  
_သင်္ဂါမံ ဇေတိ ဒုဇ္ဇယံ._  

</Paragraph>

<Paragraph number="1153" type="verses" book="saga">
ဥဘိန္နမတ္ထံ စရတိ,_  
_အတ္တနော စ ပရဿ စ;_  
_ပရံ သင်္ကုပိတံ ဉတွာ,_  
_ယော သတော ဥပသမ္မတိ._  

</Paragraph>

<Paragraph number="1154" type="verses" book="saga">
ဥဘိန္နံ တိကိစ္ဆန္တာနံ,_  
_အတ္တနော စ ပရဿ စ;_  
_ဇနာ မညန္တိ ဗာလောတိ,_  
_ယေ ဓမ္မဿ အကောဝိဒါ”တိ._  

</Paragraph>

<Paragraph number="1155" book="saga">
ဧဝံ ဝုတ္တေ, အသုရိန္ဒကဘာရဒွါဇော ဗြာဟ္မဏော ဘဂဝန္တံ ဧတဒဝေါစ—  “အဘိက္ကန္တံ, ဘော ဂေါတမ …ပေ…  အဗ္ဘညာသိ. အညတရော စ ပနာယသ္မာ ဘာရဒွါဇော အရဟတံ အဟောသီတိ.
</Paragraph>
</Division>