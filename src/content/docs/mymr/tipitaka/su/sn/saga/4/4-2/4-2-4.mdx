---
title: "4.2.4 ပတိရူပသုတ္တ"
tableOfContents: false
sidebar:
  order: 5
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="150" book="saga">

<Paragraph number="838" book="saga">
ဧကံ သမယံ ဘဂဝါ ကောသလေသု ဝိဟရတိ ဧကသာလာယံ ဗြာဟ္မဏဂါမေ. တေန ခေါ ပန သမယေန ဘဂဝါ မဟတိယာ ဂိဟိပရိသာယ ပရိဝုတော ဓမ္မံ ဒေသေတိ.
</Paragraph>

<Paragraph number="839" book="saga">
အထ ခေါ မာရဿ ပါပိမတော ဧတဒဟောသိ—  “အယံ ခေါ သမဏော ဂေါတမော မဟတိယာ ဂိဟိပရိသာယ ပရိဝုတော ဓမ္မံ ဒေသေတိ. ယန္နူနာဟံ ယေန သမဏော ဂေါတမော တေနုပသင်္ကမေယျံ ဝိစက္ခုကမ္မာယာ”တိ. အထ ခေါ မာရော ပါပိမာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="840" type="verses" book="saga">
_“နေတံ တဝ ပတိရူပံ,_  
_ယဒညမနုသာသသိ;_  
_အနုရောဓဝိရောဓေသု,_  
_မာ သဇ္ဇိတ္ထော တဒါစရန်”တိ._  

</Paragraph>

<Paragraph number="841" type="verses" book="saga">
_“ဟိတာနုကမ္ပီ သမ္ဗုဒ္ဓေါ,_  
_ယဒညမနုသာသတိ;_  
_အနုရောဓဝိရောဓေဟိ,_  
_ဝိပ္ပမုတ္တော တထာဂတော”တိ._  

</Paragraph>

<Paragraph number="842" book="saga">
အထ ခေါ မာရော ပါပိမာ “ဇာနာတိ မံ ဘဂဝါ, ဇာနာတိ မံ သုဂတော”တိ ဒုက္ခီ ဒုမ္မနော တတ္ထေဝန္တရဓာယီတိ.
</Paragraph>
</Division>