---
title: 4.2.4 ပတိရူပသုတ္တ
tableOfContents: false
sidebar:
  order: 4
type: tipitaka
basket: su
book: sn
review:
  current: review
  updated: '2025-10-23T09:13:55.868111'
  updated_by: ''
  notes: ''
  history:
  - state: review
    date: '2025-10-23T09:13:55.868111'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="150" book="sn" e="ch" v="18" p="301">

<Paragraph number="838" book="sn">
ဧကံ သမယံ ဘဂဝါ ကောသလေသု ဝိဟရတိ ဧကသာလာယံ ဗြာဟ္မဏဂါမေ. တေန ခေါ ပန သမယေန ဘဂဝါ မဟတိယာ ဂိဟိပရိသာယ ပရိဝုတော ဓမ္မံ ဒေသေတိ.
</Paragraph>

<Paragraph number="839" book="sn">
အထ ခေါ မာရဿ ပါပိမတော ဧတဒဟောသိ—  “အယံ ခေါ သမဏော ဂေါတမော မဟတိယာ ဂိဟိပရိသာယ ပရိဝုတော ဓမ္မံ ဒေသေတိ. ယန္နူနာဟံ ယေန သမဏော ဂေါတမော တေနုပသင်္ကမေယျံ ဝိစက္ခုကမ္မာယာ”တိ. အထ ခေါ မာရော ပါပိမာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="840" type="verses" book="sn">
_“နေတံ တဝ ပတိရူပံ,_  
_ယဒညမနုသာသသိ;_  
_အနုရောဓဝိရောဓေသု,_  
_မာ သဇ္ဇိတ္ထော တဒါစရန်”တိ._  

</Paragraph>

<Paragraph number="841" type="verses" book="sn">
_“ဟိတာနုကမ္ပီ သမ္ဗုဒ္ဓေါ,_  
_ယဒညမနုသာသတိ;_  
_အနုရောဓဝိရောဓေဟိ,_  
_ဝိပ္ပမုတ္တော တထာဂတော”တိ._  

</Paragraph>

<Paragraph number="842" book="sn">
အထ ခေါ မာရော ပါပိမာ “ဇာနာတိ မံ ဘဂဝါ, ဇာနာတိ မံ သုဂတော”တိ ဒုက္ခီ ဒုမ္မနော တတ္ထေဝန္တရဓာယီတိ.
</Paragraph>
</Division>