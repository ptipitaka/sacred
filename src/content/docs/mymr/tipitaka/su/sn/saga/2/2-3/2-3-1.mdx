---
title: "2.3.1 သိဝသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="102" book="saga">

<Paragraph number="478" book="saga">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. အထ ခေါ သိဝေါ ဒေဝပုတ္တော အဘိက္ကန္တာယ ရတ္တိယာ အဘိက္ကန္တဝဏ္ဏော ကေဝလကပ္ပံ ဇေတဝနံ ဩဘာသေတွာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ အဋ္ဌာသိ. ဧကမန္တံ ဌိတော ခေါ သိဝေါ ဒေဝပုတ္တော ဘဂဝတော သန္တိကေ ဣမာ ဂါထာယော အဘာသိ—
</Paragraph>

<Paragraph number="479" type="verses" book="saga">
_“သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_သေယျော ဟောတိ န ပါပိယော._  

</Paragraph>

<Paragraph number="480" type="verses" book="saga">
_သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_ပညာ လဗ္ဘတိ နာညတော._  

</Paragraph>

<Paragraph number="481" type="verses" book="saga">
_သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_သောကမဇ္ဈေ န သောစတိ._  

</Paragraph>

<Paragraph number="482" type="verses" book="saga">
_သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_ဉာတိမဇ္ဈေ ဝိရောစတိ._  

</Paragraph>

<Paragraph number="483" type="verses" book="saga">
_သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_သတ္တာ ဂစ္ဆန္တိ သုဂ္ဂတိံ._  

</Paragraph>

<Paragraph number="484" type="verses" book="saga">
_သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_သတ္တာ တိဋ္ဌန္တိ သာတတန်”တိ._  

</Paragraph>

<Paragraph number="485" book="saga">
အထ ခေါ ဘဂဝါ သိဝံ ဒေဝပုတ္တံ ဂါထာယ ပစ္စဘာသိ—
</Paragraph>

<Paragraph number="486" type="verses" book="saga">
_“သဗ္ဘိရေဝ သမာသေထ,_  
_သဗ္ဘိ ကုဗ္ဗေထ သန္ထဝံ;_  
_သတံ သဒ္ဓမ္မမညာယ,_  
_သဗ္ဗဒုက္ခာ ပမုစ္စတီ”တိ._
</Paragraph>
</Division>