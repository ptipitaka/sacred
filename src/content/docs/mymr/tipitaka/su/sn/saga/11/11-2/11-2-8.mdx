---
title: 11.2.8 ဂဟဋ္ဌဝန္ဒနာသုတ္တ
tableOfContents: false
sidebar:
  order: 8
type: tipitaka
basket: su
book: sn
review:
  current: review
  updated: '2025-10-23T09:13:55.323954'
  updated_by: ''
  notes: ''
  history:
  - state: review
    date: '2025-10-23T09:13:55.323954'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="264" book="sn" e="ch" v="18" p="319">

<Paragraph number="1657" book="sn">
သာဝတ္ထိယံ. တတြ …ပေ…  ဧတဒဝေါစ—  “ဘူတပုဗ္ဗံ, ဘိက္ခဝေ, သက္ကော ဒေဝါနမိန္ဒော မာတလိံ သင်္ဂါဟကံ အာမန္တေသိ—  ‘ယောဇေဟိ, သမ္မ မာတလိ, သဟဿယုတ္တံ အာဇညရထံ. ဥယျာနဘူမိံ ဂစ္ဆာမ သုဘူမိံ ဒဿနာယာ’တိ. ‘ဧဝံ, ဘဒ္ဒန္တဝါ’တိ ခေါ, ဘိက္ခဝေ, မာတလိ သင်္ဂါဟကော သက္ကဿ ဒေဝါနမိန္ဒဿ ပဋိဿုတွာ သဟဿယုတ္တံ အာဇညရထံ ယောဇေတွာ သက္ကဿ ဒေဝါနမိန္ဒဿ ပဋိဝေဒေသိ—  ‘ယုတ္တော ခေါ တေ, မာရိသ, သဟဿယုတ္တော အာဇညရထော. ယဿဒါနိ ကာလံ မညသီ’တိ. အထ ခေါ, ဘိက္ခဝေ, သက္ကော ဒေဝါနမိန္ဒော ဝေဇယန္တပါသာဒါ ဩရောဟန္တော အဉ္ဇလိံ ကတွာ သုဒံ ပုထုဒ္ဒိသာ နမဿတိ. အထ ခေါ, ဘိက္ခဝေ, မာတလိ သင်္ဂါဟကော သက္ကံ ဒေဝါနမိန္ဒံ ဂါထာယ အဇ္ဈဘာသိ—
</Paragraph>

<Paragraph number="1658" type="verses" book="sn">
_‘တံ နမဿန္တိ တေဝိဇ္ဇာ,_  
_သဗ္ဗေ ဘုမ္မာ စ ခတ္တိယာ;_  
_စတ္တာရော စ မဟာရာဇာ,_  
_တိဒသာ စ ယသဿိနော;_  
_အထ ကော နာမ သော ယက္ခော,_  
_ယံ တွံ သက္က နမဿသီ’တိ._  

</Paragraph>

<Paragraph number="1659" type="verses" book="sn">
_‘မံ နမဿန္တိ တေဝိဇ္ဇာ,_  
_သဗ္ဗေ ဘုမ္မာ စ ခတ္တိယာ;_  
_စတ္တာရော စ မဟာရာဇာ,_  
_တိဒသာ စ ယသဿိနော._  

</Paragraph>

<Paragraph number="1660" type="verses" book="sn">
_အဟဉ္စ သီလသမ္ပန္နေ,_  
_စိရရတ္တသမာဟိတေ;_  
_သမ္မာပဗ္ဗဇိတေ ဝန္ဒေ,_  
_ဗြဟ္မစရိယပရာယနေ._  

</Paragraph>

<Paragraph number="1661" type="verses" book="sn">
_ယေ ဂဟဋ္ဌာ ပုညကရာ,_  
_သီလဝန္တော ဥပါသကာ;_  
_ဓမ္မေန ဒါရံ ပေါသေန္တိ,_  
_တေ နမဿာမိ မာတလီ’တိ._  

</Paragraph>

<Paragraph number="1662" type="verses" book="sn">
_‘သေဋ္ဌာ ဟိ ကိရ လောကသ္မိံ,_  
_ယေ တွံ သက္က နမဿသိ;_  
_အဟမ္ပိ တေ နမဿာမိ,_  
_ယေ နမဿသိ ဝါသဝါ’တိ._  

</Paragraph>

<Paragraph number="1663" type="verses" book="sn">
ဣဒံ ဝတွာန မဃဝါ,_  
_ဒေဝရာဇာ သုဇမ္ပတိ;_  
_ပုထုဒ္ဒိသာ နမဿိတွာ,_  
_ပမုခေါ ရထမာရုဟီ”တိ._
</Paragraph>
</Division>