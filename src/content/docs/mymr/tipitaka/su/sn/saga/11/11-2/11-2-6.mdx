---
title: "11.2.6 ယဇမာနသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="262" book="saga">

<Paragraph number="1649" book="saga">
ဧကံ သမယံ ဘဂဝါ ရာဇဂဟေ ဝိဟရတိ ဂိဇ္ဈကူဋေ ပဗ္ဗတေ. အထ ခေါ သက္ကော ဒေဝါနမိန္ဒော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ အဋ္ဌာသိ. ဧကမန္တံ ဌိတော ခေါ သက္ကော ဒေဝါနမိန္ဒော ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="1650" type="verses" book="saga">
_“ယဇမာနာနံ မနုဿာနံ,_  
_ပုညပေက္ခာန ပါဏိနံ;_  
_ကရောတံ ဩပဓိကံ ပုညံ,_  
_ကတ္ထ ဒိန္နံ မဟပ္ဖလန်”တိ._  

</Paragraph>

<Paragraph number="1651" type="verses" book="saga">
_“စတ္တာရော စ ပဋိပန္နာ,_  
_စတ္တာရော စ ဖလေ ဌိတာ;_  
_ဧသ သံဃော ဥဇုဘူတော,_  
_ပညာသီလသမာဟိတော._  

</Paragraph>

<Paragraph number="1652" type="verses" book="saga">
_ယဇမာနာနံ မနုဿာနံ,_  
_ပုညပေက္ခာန ပါဏိနံ;_  
_ကရောတံ ဩပဓိကံ ပုညံ,_  
_သံဃေ ဒိန္နံ မဟပ္ဖလန်”တိ._
</Paragraph>
</Division>