---
title: 6.2.3 အန္ဓကဝိန္ဒသုတ္တ
tableOfContents: false
sidebar:
  order: 3
type: tipitaka
basket: su
book: sn
review:
  current: review
  updated: '2025-10-23T09:13:56.069002'
  updated_by: ''
  notes: ''
  history:
  - state: review
    date: '2025-10-23T09:13:56.069002'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="184" book="sn" e="ch" v="18" p="306">

<Paragraph number="1097" book="sn">
ဧကံ သမယံ ဘဂဝါ မာဂဓေသု ဝိဟရတိ အန္ဓကဝိန္ဒေ. တေန ခေါ ပန သမယေန ဘဂဝါ ရတ္တန္ဓကာရတိမိသာယံ အဗ္ဘောကာသေ နိသိန္နော ဟောတိ, ဒေဝေါ စ ဧကမေကံ ဖုသာယတိ. အထ ခေါ ဗြဟ္မာ သဟမ္ပတိ အဘိက္ကန္တာယ ရတ္တိယာ အဘိက္ကန္တဝဏ္ဏော ကေဝလကပ္ပံ အန္ဓကဝိန္ဒံ ဩဘာသေတွာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ အဋ္ဌာသိ. ဧကမန္တံ ဌိတော ခေါ ဗြဟ္မာ သဟမ္ပတိ ဘဂဝတော သန္တိကေ ဣမာ ဂါထာယော အဘာသိ—
</Paragraph>

<Paragraph number="1098" type="verses" book="sn">
_“သေဝေထ ပန္တာနိ သေနာသနာနိ,_  
_စရေယျ သံယောဇနဝိပ္ပမောက္ခာ;_  
_သစေ ရတိံ နာဓိဂစ္ဆေယျ တတ္ထ,_  
_သံဃေ ဝသေ ရက္ခိတတ္တော သတီမာ._  

</Paragraph>

<Paragraph number="1099" type="verses" book="sn">
_ကုလာကုလံ ပိဏ္ဍိကာယ စရန္တော,_  
ဣန္ဒြိယဂုတ္တော နိပကော သတိမာ;_  
_သေဝေထ ပန္တာနိ သေနာသနာနိ,_  
_ဘယာ ပမုတ္တော အဘယေ ဝိမုတ္တော._  

</Paragraph>

<Paragraph number="1100" type="verses" book="sn">
_ယတ္ထ ဘေရဝါ သရီသပါ,_  
_ဝိဇ္ဇု သဉ္စရတိ ထနယတိ ဒေဝေါ;_  
_အန္ဓကာရတိမိသာယ ရတ္တိယာ,_  
_နိသီဒိ တတ္ထ ဘိက္ခု ဝိဂတလောမဟံသော._  

</Paragraph>

<Paragraph number="1101" type="verses" book="sn">
ဣဒဉှိ ဇာတု မေ ဒိဋ္ဌံ,_  
_နယိဒံ ဣတိဟီတိဟံ;_  
_ဧကသ္မိံ ဗြဟ္မစရိယသ္မိံ,_  
_သဟဿံ မစ္စုဟာယိနံ._  

</Paragraph>

<Paragraph number="1102" type="verses" book="sn">
_ဘိယျော ပဉ္စသတာ သေက္ခာ,_  
_ဒသာ စ ဒသဓာ ဒသ;_  
_သဗ္ဗေ သောတသမာပန္နာ,_  
_အတိရစ္ဆာနဂါမိနော._  

</Paragraph>

<Paragraph number="1103" type="verses" book="sn">
_အထာယံ ဣတရာ ပဇာ,_  
_ပုညဘာဂါတိ မေ မနော;_  
_သင်္ခါတုံ နောပိ သက္ကောမိ,_  
_မုသာဝါဒဿ ဩတ္တပန်”တိ._
</Paragraph>
</Division>