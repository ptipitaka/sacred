---
title: "9.1.7 နာဂဒတ္တသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="227" book="sn" e="ch" v="18" p="312">

<Paragraph number="1408" book="sn">
ဧကံ သမယံ အာယသ္မာ နာဂဒတ္တော ကောသလေသု ဝိဟရတိ အညတရသ္မိံ ဝနသဏ္ဍေ. တေန ခေါ ပန သမယေန အာယသ္မာ နာဂဒတ္တော အတိကာလေန ဂါမံ ပဝိသတိ, အတိဒိဝါ ပဋိက္ကမတိ. အထ ခေါ ယာ တသ္မိံ ဝနသဏ္ဍေ အဓိဝတ္ထာ ဒေဝတာ အာယသ္မတော နာဂဒတ္တဿ အနုကမ္ပိကာ အတ္ထကာမာ အာယသ္မန္တံ နာဂဒတ္တံ သံဝေဇေတုကာမာ ယေနာယသ္မာ နာဂဒတ္တော တေနုပသင်္ကမိ; ဥပသင်္ကမိတွာ အာယသ္မန္တံ နာဂဒတ္တံ ဂါထာဟိ အဇ္ဈဘာသိ—
</Paragraph>

<Paragraph number="1409" type="verses" book="sn">
_“ကာလေ ပဝိသ နာဂဒတ္တ,_  
_ဒိဝါ စ အာဂန္တွာ အတိဝေလစာရီ;_  
_သံသဋ္ဌော ဂဟဋ္ဌေဟိ,_  
_သမာနသုခဒုက္ခော._  

</Paragraph>

<Paragraph number="1410" type="verses" book="sn">
_ဘာယာမိ နာဂဒတ္တံ သုပ္ပဂဗ္ဘံ,_  
_ကုလေသု ဝိနိဗဒ္ဓံ;_  
_မာ ဟေဝ မစ္စုရညော ဗလဝတော,_  
_အန္တကဿ ဝသံ ဥပေသီ”တိ._  

</Paragraph>

<Paragraph number="1411" book="sn">
အထ ခေါ အာယသ္မာ နာဂဒတ္တော တာယ ဒေဝတာယ သံဝေဇိတော သံဝေဂမာပါဒီတိ.
</Paragraph>
</Division>