---
title: "4.1.1 တပေါကမ္မသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="137" book="sn" e="ch" v="18" p="299">

<Paragraph number="769" book="sn">
ဧဝံ မေ သုတံ—  ဧကံ သမယံ ဘဂဝါ ဥရုဝေလာယံ ဝိဟရတိ နဇ္ဇာ နေရဉ္ဇရာယ တီရေ အဇပါလနိဂြေါဓမူလေ ပဌမာဘိသမ္ဗုဒ္ဓေါ. အထ ခေါ ဘဂဝတော ရဟောဂတဿ ပဋိသလ္လီနဿ ဧဝံ စေတသော ပရိဝိတက္ကော ဥဒပါဒိ—  “မုတ္တော ဝတမှိ တာယ ဒုက္ကရကာရိကာယ. သာဓု မုတ္တော ဝတမှိ တာယ အနတ္ထသံဟိတာယ ဒုက္ကရကာရိကာယ. သာဓု ဝတမှိ မုတ္တော ဗောဓိံ သမဇ္ဈဂန်”တိ.
</Paragraph>

<Paragraph number="770" book="sn">
အထ ခေါ မာရော ပါပိမာ ဘဂဝတော စေတသာ စေတောပရိဝိတက္ကမညာယ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="771" type="verses" book="sn">
_“တပေါကမ္မာ အပက္ကမ္မ,_  
_ယေ န သုဇ္ဈန္တိ မာဏဝါ;_  
_အသုဒ္ဓေါ မညသိ သုဒ္ဓေါ,_  
_သုဒ္ဓိမဂ္ဂါ အပရဒ္ဓေါ”တိ._  

</Paragraph>

<Paragraph number="772" book="sn">
အထ ခေါ ဘဂဝါ “မာရော အယံ ပါပိမာ” ဣတိ ဝိဒိတွာ မာရံ ပါပိမန္တံ ဂါထာဟိ အဇ္ဈဘာသိ—
</Paragraph>

<Paragraph number="773" type="verses" book="sn">
_“အနတ္ထသံဟိတံ ဉတွာ,_  
_ယံ ကိဉ္စိ အမရံ တပံ;_  
_သဗ္ဗံ နတ္ထာဝဟံ ဟောတိ,_  
_ဖိယာရိတ္တံဝ ဓမ္မနိ._  

</Paragraph>

<Paragraph number="774" type="verses" book="sn">
_သီလံ သမာဓိ ပညဉ္စ,_  
_မဂ္ဂံ ဗောဓာယ ဘာဝယံ;_  
_ပတ္တောသ္မိ ပရမံ သုဒ္ဓိံ,_  
_နိဟတော တွမသိ အန္တကာ”တိ._  

</Paragraph>

<Paragraph number="775" book="sn">
အထ ခေါ မာရော ပါပိမာ “ဇာနာတိ မံ ဘဂဝါ, ဇာနာတိ မံ သုဂတော”တိ, ဒုက္ခီ ဒုမ္မနော တတ္ထေဝန္တရဓာယီတိ.
</Paragraph>
</Division>