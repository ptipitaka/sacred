---
title: 1.5.10 ဃဋီကာရသုတ္တ
tableOfContents: false
sidebar:
  order: 10
type: tipitaka
basket: su
book: sn
review:
  current: review
  updated: '2025-10-27T21:49:10.514476'
  updated_by: ''
  notes: ''
  history:
  - state: review
    date: '2025-10-27T21:49:10.514476'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="50" book="sn" e="ch" v="18" p="287">

<Paragraph number="272" type="verses" book="sn">
_“အဝိဟံ ဥပပန္နာသေ,_  
_ဝိမုတ္တာ သတ္တ ဘိက္ခဝေါ;_  
_ရာဂဒေါသပရိက္ခီဏာ,_  
_တိဏ္ဏာ လောကေ ဝိသတ္တိကန်”တိ._  

</Paragraph>

<Paragraph number="273" type="verses" book="sn">
_“ကေ စ တေ အတရုံ ပင်္ကံ,_  
_မစ္စုဓေယျံ သုဒုတ္တရံ;_  
_ကေ ဟိတွာ မာနုသံ ဒေဟံ,_  
_ဒိဗ္ဗယောဂံ ဥပစ္စဂုန်”တိ._  

</Paragraph>

<Paragraph number="274" type="verses" book="sn">
_“ဥပကော ပလဂဏ္ဍော စ,_  
_ပုက္ကုသာတိ စ တေ တယော;_  
_ဘဒ္ဒိယော ခဏ္ဍဒေဝေါ စ,_  
_ဗာဟုရဂ္ဂိ စ သိင်္ဂိယော;_  
_တေ ဟိတွာ မာနုသံ ဒေဟံ,_  
_ဒိဗ္ဗယောဂံ ဥပစ္စဂုန်”တိ._  

</Paragraph>

<Paragraph number="275" type="verses" book="sn">
_“ကုသလီ ဘာသသီ တေသံ,_  
_မာရပါသပ္ပဟာယိနံ;_  
_ကဿ တေ ဓမ္မမညာယ,_  
_အစ္ဆိဒုံ ဘဝဗန္ဓနန်”တိ._  

</Paragraph>

<Paragraph number="276" type="verses" book="sn">
_“န အညတြ ဘဂဝတာ,_  
_နာညတြ တဝ သာသနာ;_  
_ယဿ တေ ဓမ္မမညာယ,_  
_အစ္ဆိဒုံ ဘဝဗန္ဓနံ._  

</Paragraph>

<Paragraph number="277" type="verses" book="sn">
_ယတ္ထ နာမဉ္စ ရူပဉ္စ,_  
_အသေသံ ဥပရုဇ္ဈတိ;_  
_တံ တေ ဓမ္မံ ဣဓညာယ,_  
_အစ္ဆိဒုံ ဘဝဗန္ဓနန်”တိ._  

</Paragraph>

<Paragraph number="278" type="verses" book="sn">
_“ဂမ္ဘီရံ ဘာသသီ ဝါစံ,_  
_ဒုဗ္ဗိဇာနံ သုဒုဗ္ဗုဓံ;_  
_ကဿ တွံ ဓမ္မမညာယ,_  
_ဝါစံ ဘာသသိ ဤဒိသန်”တိ._  

</Paragraph>

<Paragraph number="279" type="verses" book="sn">
_“ကုမ္ဘကာရော ပုရေ အာသိံ,_  
_ဝေကဠိင်္ဂေ ဃဋီကရော;_  
_မာတာပေတ္တိဘရော အာသိံ,_  
_ကဿပဿ ဥပါသကော._  

</Paragraph>

<Paragraph number="280" type="verses" book="sn">
_ဝိရတော မေထုနာ ဓမ္မာ,_  
_ဗြဟ္မစာရီ နိရာမိသော;_  
_အဟုဝါ တေ သဂါမေယျော,_  
_အဟုဝါ တေ ပုရေ သခါ._  

</Paragraph>

<Paragraph number="281" type="verses" book="sn">
_သောဟမေတေ ပဇာနာမိ,_  
_ဝိမုတ္တေ သတ္တ ဘိက္ခဝေါ;_  
_ရာဂဒေါသပရိက္ခီဏေ,_  
_တိဏ္ဏေ လောကေ ဝိသတ္တိကန်”တိ._  

</Paragraph>

<Paragraph number="282" type="verses" book="sn">
_“ဧဝမေတံ တဒါ အာသိ,_  
_ယထာ ဘာသသိ ဘဂ္ဂဝ;_  
_ကုမ္ဘကာရော ပုရေ အာသိ,_  
_ဝေကဠိင်္ဂေ ဃဋီကရော;_  
_မာတာပေတ္တိဘရော အာသိ,_  
_ကဿပဿ ဥပါသကော._  

</Paragraph>

<Paragraph number="283" type="verses" book="sn">
_ဝိရတော မေထုနာ ဓမ္မာ,_  
_ဗြဟ္မစာရီ နိရာမိသော;_  
_အဟုဝါ မေ သဂါမေယျော,_  
_အဟုဝါ မေ ပုရေ သခါ”တိ._  

</Paragraph>

<Paragraph number="284" type="verses" book="sn">
_“ဧဝမေတံ ပုရာဏာနံ,_  
_သဟာယာနံ အဟု သင်္ဂမော;_  
ဥဘိန္နံ ဘာဝိတတ္တာနံ,_  
_သရီရန္တိမဓာရိနန်”တိ._  


</Paragraph>
</Division>

<Paragraph number="285" type="center" book="sn">
အာဒိတ္တဝဂ္ဂေါ ပဉ္စမော.



</Paragraph>

<Paragraph number="286" type="center" book="sn">
တဿုဒ္ဒါနံ


</Paragraph>

<Paragraph number="287" type="verses" book="sn">
_အာဒိတ္တံ ကိံဒဒံ အန္နံ,_  
_ဧကမူလအနောမိယံ;_  
_အစ္ဆရာဝနရောပဇေတံ,_  
_မစ္ဆရေန ဃဋီကရောတိ._
</Paragraph>