---
title: "8.1.4 အာနန္ဒသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="212" book="sn" e="ch" v="18" p="309">

<Paragraph number="1317" book="sn">
ဧကံ သမယံ အာယသ္မာ အာနန္ဒော သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. အထ ခေါ အာယသ္မာ အာနန္ဒော ပုဗ္ဗဏှသမယံ နိဝါသေတွာ ပတ္တစီဝရမာဒါယ သာဝတ္ထိံ ပိဏ္ဍာယ ပါဝိသိ အာယသ္မတာ ဝင်္ဂီသေန ပစ္ဆာသမဏေန. တေန ခေါ ပန သမယေန အာယသ္မတော ဝင်္ဂီသဿ အနဘိရတိ ဥပ္ပန္နာ ဟောတိ, ရာဂေါ စိတ္တံ အနုဒ္ဓံသေတိ. အထ ခေါ အာယသ္မာ ဝင်္ဂီသော အာယသ္မန္တံ အာနန္ဒံ ဂါထာယ အဇ္ဈဘာသိ—
</Paragraph>

<Paragraph number="1318" type="verses" book="sn">
_“ကာမရာဂေန ဍယှာမိ,_  
_စိတ္တံ မေ ပရိဍယှတိ;_  
_သာဓု နိဗ္ဗာပနံ ဗြူဟိ,_  
_အနုကမ္ပာယ ဂေါတမာ”တိ._  

</Paragraph>

<Paragraph number="1319" type="verses" book="sn">
_“သညာယ ဝိပရိယေသာ,_  
_စိတ္တံ တေ ပရိဍယှတိ;_  
_နိမိတ္တံ ပရိဝဇ္ဇေဟိ,_  
_သုဘံ ရာဂူပသံဟိတံ._  

</Paragraph>

<Paragraph number="1320" type="verses" book="sn">
_သင်္ခါရေ ပရတော ပဿ,_  
_ဒုက္ခတော မာ စ အတ္တတော;_  
_နိဗ္ဗာပေဟိ မဟာရာဂံ,_  
_မာ ဍယှိတ္ထော ပုနပ္ပုနံ._  

</Paragraph>

<Paragraph number="1321" type="verses" book="sn">
_အသုဘာယ စိတ္တံ ဘာဝေဟိ,_  
_ဧကဂ္ဂံ သုသမာဟိတံ;_  
_သတိ ကာယဂတာ တျတ္ထု,_  
_နိဗ္ဗိဒါဗဟုလော ဘဝ._  

</Paragraph>

<Paragraph number="1322" type="verses" book="sn">
_အနိမိတ္တဉ္စ ဘာဝေဟိ,_  
_မာနာနုသယမုဇ္ဇဟ;_  
_တတော မာနာဘိသမယာ,_  
ဥပသန္တော စရိဿသီ”တိ._
</Paragraph>
</Division>