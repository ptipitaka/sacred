---
title: "4.1.3 သုဘသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "saga"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="139" book="saga">

<Paragraph number="779" book="saga">
ဧဝံ မေ သုတံ—  ဧကံ သမယံ ဘဂဝါ ဥရုဝေလာယံ ဝိဟရတိ နဇ္ဇာ နေရဉ္ဇရာယ တီရေ အဇပါလနိဂြေါဓမူလေ ပဌမာဘိသမ္ဗုဒ္ဓေါ. တေန ခေါ ပန သမယေန ဘဂဝါ ရတ္တန္ဓကာရတိမိသာယံ အဗ္ဘောကာသေ နိသိန္နော ဟောတိ, ဒေဝေါ စ ဧကမေကံ ဖုသာယတိ. အထ ခေါ မာရော ပါပိမာ, ဘဂဝတော ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော, ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝတော အဝိဒူရေ ဥစ္စာဝစာ ဝဏ္ဏနိဘာ ဥပဒံသေတိ, သုဘာ စေဝ အသုဘာ စ. အထ ခေါ ဘဂဝါ “မာရော အယံ ပါပိမာ” ဣတိ ဝိဒိတွာ မာရံ ပါပိမန္တံ ဂါထာဟိ အဇ္ဈဘာသိ—
</Paragraph>

<Paragraph number="780" type="verses" book="saga">
_“သံသရံ ဒီဃမဒ္ဓါနံ,_  
_ဝဏ္ဏံ ကတွာ သုဘာသုဘံ;_  
_အလံ တေ တေန ပါပိမ,_  
_နိဟတော တွမသိ အန္တက._  

</Paragraph>

<Paragraph number="781" type="verses" book="saga">
_ယေ စ ကာယေန ဝါစာယ,_  
_မနသာ စ သုသံဝုတာ;_  
_န တေ မာရဝသာနုဂါ,_  
_န တေ မာရဿ ဗဒ္ဓဂူ”တိ._  

</Paragraph>

<Paragraph number="782" book="saga">
အထ ခေါ မာရော …ပေ…  တတ္ထေဝန္တရဓာယီတိ.
</Paragraph>
</Division>