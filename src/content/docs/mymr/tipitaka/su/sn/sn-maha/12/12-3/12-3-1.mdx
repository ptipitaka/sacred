---
title: 12.3.1 ပဌမကောဋိဂါမသုတ္တ
tableOfContents: false
sidebar:
  order: 1
type: tipitaka
basket: su
book: sn
review:
  current: review
  updated: '2025-10-27T21:49:25.264741'
  updated_by: ''
  notes: ''
  history:
  - state: review
    date: '2025-10-27T21:49:25.264741'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1091" book="sn" e="ch" v="18" p="443">

<Paragraph number="2264" book="sn">
ဧကံ သမယံ ဘဂဝါ ဝဇ္ဇီသု ဝိဟရတိ ကောဋိဂါမေ. တတြ ခေါ ဘဂဝါ ဘိက္ခူ အာမန္တေသိ—  “စတုန္နံ, ဘိက္ခဝေ, အရိယသစ္စာနံ အနနုဗောဓာ အပ္ပဋိဝေဓာ ဧဝမိဒံ ဒီဃမဒ္ဓါနံ သန္ဓာဝိတံ သံသရိတံ မမဉ္စေဝ တုမှာကဉ္စ.
</Paragraph>

<Paragraph number="2265" book="sn">
ကတမေသံ စတုန္နံ? ဒုက္ခဿ, ဘိက္ခဝေ, အရိယသစ္စဿ အနနုဗောဓာ အပ္ပဋိဝေဓာ ဧဝမိဒံ ဒီဃမဒ္ဓါနံ သန္ဓာဝိတံ သံသရိတံ မမဉ္စေဝ တုမှာကဉ္စ. ဒုက္ခသမုဒယဿ အရိယသစ္စဿ …ပေ…  ဒုက္ခနိရောဓဿ အရိယသစ္စဿ …ပေ…  ဒုက္ခနိရောဓဂါမိနိယာ ပဋိပဒါယ အရိယသစ္စဿ အနနုဗောဓာ အပ္ပဋိဝေဓာ ဧဝမိဒံ ဒီဃမဒ္ဓါနံ သန္ဓာဝိတံ သံသရိတံ မမဉ္စေဝ တုမှာကဉ္စ. တယိဒံ, ဘိက္ခဝေ, ဒုက္ခံ အရိယသစ္စံ အနုဗုဒ္ဓံ ပဋိဝိဒ္ဓံ, ဒုက္ခသမုဒယံ အရိယသစ္စံ အနုဗုဒ္ဓံ ပဋိဝိဒ္ဓံ, ဒုက္ခနိရောဓံ အရိယသစ္စံ အနုဗုဒ္ဓံ ပဋိဝိဒ္ဓံ, ဒုက္ခနိရောဓဂါမိနီ ပဋိပဒါ အရိယသစ္စံ အနုဗုဒ္ဓံ ပဋိဝိဒ္ဓံ; ဥစ္ဆိန္နာ ဘဝတဏှာ, ခီဏာ ဘဝနေတ္တိ; နတ္ထိ ဒါနိ ပုနဗ္ဘဝေါ”တိ.
</Paragraph>

<Paragraph number="2266" book="sn">
ဣဒမဝေါစ ဘဂဝါ. ဣဒံ ဝတွာန သုဂတော အထာပရံ ဧတဒဝေါစ သတ္ထာ—
</Paragraph>

<Paragraph number="2267" type="verses" book="sn">
_“စတုန္နံ အရိယသစ္စာနံ,_  
_ယထာဘူတံ အဒဿနာ;_  
_သံသိတံ ဒီဃမဒ္ဓါနံ,_  
_တာသု တာသွေဝ ဇာတိသု._  

</Paragraph>

<Paragraph number="2268" type="verses" book="sn">
_တာနိ ဧတာနိ ဒိဋ္ဌာနိ,_  
_ဘဝနေတ္တိ သမူဟတာ;_  
ဥစ္ဆိန္နံ မူလံ ဒုက္ခဿ,_  
_နတ္ထိ ဒါနိ ပုနဗ္ဘဝေါ”တိ._  


</Paragraph>
</Division>

<Paragraph number="2269" type="center" book="sn">
ပဌမံ.
</Paragraph>