---
title: 7.3.7 ပဌမအာနန္ဒသုတ္တ
tableOfContents: false
sidebar:
  order: 7
type: tipitaka
basket: su
book: sn
review:
  current: review
  updated: '2025-10-27T21:49:30.339726'
  updated_by: ''
  notes: ''
  history:
  - state: review
    date: '2025-10-27T21:49:30.339726'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="839" book="sn" e="ch" v="18" p="409">

<Paragraph number="1488" book="sn">
သာဝတ္ထိနိဒါနံ. အထ ခေါ အာယသ္မာ အာနန္ဒော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ. ဧကမန္တံ နိသိန္နော ခေါ အာယသ္မာ အာနန္ဒော ဘဂဝန္တံ ဧတဒဝေါစ—
</Paragraph>

<Paragraph number="1489" book="sn">
“ကတမာ နု ခေါ, ဘန္တေ, ဣဒ္ဓိ, ကတမော ဣဒ္ဓိပါဒေါ, ကတမာ ဣဒ္ဓိပါဒဘာဝနာ, ကတမာ ဣဒ္ဓိပါဒဘာဝနာဂါမိနီ ပဋိပဒါ”တိ? “ဣဓာနန္ဒ, ဘိက္ခု အနေကဝိဟိတံ ဣဒ္ဓိဝိဓံ ပစ္စနုဘောတိ—  ဧကောပိ ဟုတွာ ဗဟုဓာ ဟောတိ, ဗဟုဓာပိ ဟုတွာ ဧကော ဟောတိ …ပေ…  ယာဝ ဗြဟ္မလောကာပိ ကာယေန ဝသံ ဝတ္တေတိ—  အယံ ဝုစ္စတာနန္ဒ, ဣဒ္ဓိ.
</Paragraph>

<Paragraph number="1490" book="sn">
ကတမော စာနန္ဒ, ဣဒ္ဓိပါဒေါ? ယော, အာနန္ဒ, မဂ္ဂေါ ယာ ပဋိပဒါ ဣဒ္ဓိလာဘာယ ဣဒ္ဓိပဋိလာဘာယ သံဝတ္တတိ—  အယံ ဝုစ္စတာနန္ဒ, ဣဒ္ဓိပါဒေါ.
</Paragraph>

<Paragraph number="1491" book="sn">
ကတမာ စာနန္ဒ, ဣဒ္ဓိပါဒဘာဝနာ? ဣဓာနန္ဒ, ဘိက္ခု ဆန္ဒသမာဓိပ္ပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ, ဝီရိယသမာဓိ …ပေ…  စိတ္တသမာဓိ…  ဝီမံသာသမာဓိပ္ပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ—  အယံ ဝုစ္စတာနန္ဒ, ဣဒ္ဓိပါဒဘာဝနာ.
</Paragraph>

<Paragraph number="1492" book="sn">
ကတမာ စာနန္ဒ, ဣဒ္ဓိပါဒဘာဝနာဂါမိနီ ပဋိပဒါ? အယမေဝ အရိယော အဋ္ဌင်္ဂိကော မဂ္ဂေါ, သေယျထိဒံ—  သမ္မာဒိဋ္ဌိ …ပေ…  သမ္မာသမာဓိ—  အယံ ဝုစ္စတာနန္ဒ, ဣဒ္ဓိပါဒဘာဝနာဂါမိနီ ပဋိပဒါ”တိ.

</Paragraph>
</Division>

<Paragraph number="1493" type="center" book="sn">
သတ္တမံ.
</Paragraph>