---
title: "11.2.10 တတိယဒေဝစာရိကသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1016" book="sn-maha">

<Paragraph number="1896" book="sn-maha">
အထ ခေါ ဘဂဝါ—  သေယျထာပိ နာမ ဗလဝါ ပုရိသော သမိဉ္ဇိတံ ဝါ ဗာဟံ ပသာရေယျ, ပသာရိတံ ဝါ ဗာဟံ သမိဉ္ဇေယျ; ဧဝမေဝ—  ဇေတဝနေ အန္တရဟိတော ဒေဝေသု တာဝတိံသေသု ပါတုရဟောသိ. အထ ခေါ သမ္ဗဟုလာ တာဝတိံသကာယိကာ ဒေဝတာယော ယေန ဘဂဝါ တေနုပသင်္ကမိံသု; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ အဋ္ဌံသု. ဧကမန္တံ ဌိတာ ခေါ တာ ဒေဝတာယော ဘဂဝါ ဧတဒဝေါစ—
</Paragraph>

<Paragraph number="1897" book="sn-maha">
“သာဓု ခေါ, အာဝုသော, ဗုဒ္ဓေ အဝေစ္စပ္ပသာဒေန သမန္နာဂမနံ ဟောတိ—  ဣတိပိ သော ဘဂဝါ …ပေ…  သတ္ထာ ဒေဝမနုဿာနံ ဗုဒ္ဓေါ ဘဂဝါတိ. ဗုဒ္ဓေ အဝေစ္စပ္ပသာဒေန သမန္နာဂမနဟေတု ခေါ, အာဝုသော, ဧဝမိဓေကစ္စေ သတ္တာ သောတာပန္နာ အဝိနိပါတဓမ္မာ နိယတာ သမ္ဗောဓိပရာယဏာ. သာဓု ခေါ, အာဝုသော, ဓမ္မေ …ပေ…  သံဃေ …ပေ…  အရိယကန္တေဟိ သီလေဟိ သမန္နာဂမနံ ဟောတိ အခဏ္ဍေဟိ …ပေ…  သမာဓိသံဝတ္တနိကေဟိ. အရိယကန္တေဟိ သီလေဟိ သမန္နာဂမနဟေတု ခေါ, အာဝုသော, ဧဝမိဓေကစ္စေ သတ္တာ သောတာပန္နာ အဝိနိပါတဓမ္မာ နိယတာ သမ္ဗောဓိပရာယဏာ”တိ.
</Paragraph>

<Paragraph number="1898" book="sn-maha">
“သာဓု ခေါ, မာရိသ, ဗုဒ္ဓေ အဝေစ္စပ္ပသာဒေန သမန္နာဂမနံ ဟောတိ—  ဣတိပိ သော ဘဂဝါ …ပေ…  သတ္ထာ ဒေဝမနုဿာနံ ဗုဒ္ဓေါ ဘဂဝါတိ. ဗုဒ္ဓေ အဝေစ္စပ္ပသာဒေန သမန္နာဂမနဟေတု ခေါ, မာရိသ, ဧဝမယံ ပဇာ သောတာပန္နာ အဝိနိပါတဓမ္မာ နိယတာ သမ္ဗောဓိပရာယဏာ. သာဓု ခေါ, မာရိသ, ဓမ္မေ …ပေ…  သံဃေ …ပေ…  အရိယကန္တေဟိ သီလေဟိ သမန္နာဂမနံ ဟောတိ အခဏ္ဍေဟိ …ပေ…  သမာဓိသံဝတ္တနိကေဟိ. အရိယကန္တေဟိ သီလေဟိ သမန္နာဂမနဟေတု ခေါ, မာရိသ, ဧဝမယံ ပဇာ သောတာပန္နာ အဝိနိပါတဓမ္မာ နိယတာ သမ္ဗောဓိပရာယဏာ”တိ.

</Paragraph>
</Division>

<Paragraph number="1899" type="center" book="sn-maha">
ဒသမံ.



</Paragraph>

<Paragraph number="1900" type="center" book="sn-maha">
ရာဇကာရာမဝဂ္ဂေါ ဒုတိယော.



</Paragraph>

<Paragraph number="1901" type="center" book="sn-maha">
တဿုဒ္ဒါနံ


</Paragraph>

<Paragraph number="1902" type="verses" book="sn-maha">
_သဟဿဗြာဟ္မဏာနန္ဒ,_  
_ဒုဂ္ဂတိ အပရေ ဒုဝေ;_  
_မိတ္တာမစ္စာ ဒုဝေ ဝုတ္တာ,_  
_တယော စ ဒေဝစာရိကာတိ._
</Paragraph>