---
title: "1.14.10 ဥဒ္ဓမ္ဘာဂိယသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="181" book="sn-maha">

<Paragraph number="353" book="sn-maha">
“ပဉ္စိမာနိ, ဘိက္ခဝေ, ဥဒ္ဓမ္ဘာဂိယာနိ သံယောဇနာနိ. ကတမာနိ ပဉ္စ? ရူပရာဂေါ, အရူပရာဂေါ, မာနော, ဥဒ္ဓစ္စံ, အဝိဇ္ဇာ—  ဣမာနိ ခေါ, ဘိက္ခဝေ, ပဉ္စုဒ္ဓမ္ဘာဂိယာနိ သံယောဇနာနိ. ဣမေသံ ခေါ, ဘိက္ခဝေ, ပဉ္စန္နံ ဥဒ္ဓမ္ဘာဂိယာနံ သံယောဇနာနံ အဘိညာယ ပရိညာယ ပရိက္ခယာယ ပဟာနာယ အရိယော အဋ္ဌင်္ဂိကော မဂ္ဂေါ ဘာဝေတဗ္ဗော. ကတမော အရိယော အဋ္ဌင်္ဂိကော မဂ္ဂေါ? ဣဓ, ဘိက္ခဝေ, ဘိက္ခု သမ္မာဒိဋ္ဌိံ ဘာဝေတိ ဝိဝေကနိဿိတံ …ပေ…  သမ္မာသမာဓိံ ဘာဝေတိ ဝိဝေကနိဿိတံ ဝိရာဂနိဿိတံ နိရောဓနိဿိတံ ဝေါဿဂ္ဂပရိဏာမိံ. ဣမေသံ ခေါ, ဘိက္ခဝေ, ပဉ္စန္နံ ဥဒ္ဓမ္ဘာဂိယာနံ သံယောဇနာနံ အဘိညာယ ပရိညာယ ပရိက္ခယာယ ပဟာနာယ အယံ အရိယော အဋ္ဌင်္ဂိကော မဂ္ဂေါ ဘာဝေတဗ္ဗောတိ.
</Paragraph>

<Paragraph number="354" book="sn-maha">
ပဉ္စိမာနိ, ဘိက္ခဝေ, ဥဒ္ဓမ္ဘာဂိယာနိ သံယောဇနာနိ. ကတမာနိ ပဉ္စ? ရူပရာဂေါ, အရူပရာဂေါ, မာနော, ဥဒ္ဓစ္စံ, အဝိဇ္ဇာ—  ဣမာနိ ခေါ, ဘိက္ခဝေ, ပဉ္စုဒ္ဓမ္ဘာဂိယာနိ သံယောဇနာနိ. ဣမေသံ ခေါ, ဘိက္ခဝေ, ပဉ္စန္နံ ဥဒ္ဓမ္ဘာဂိယာနံ သံယောဇနာနံ အဘိညာယ ပရိညာယ ပရိက္ခယာယ ပဟာနာယ အရိယော အဋ္ဌင်္ဂိကော မဂ္ဂေါ ဘာဝေတဗ္ဗော. ကတမော အရိယော အဋ္ဌင်္ဂိကော မဂ္ဂေါ? ဣဓ, ဘိက္ခဝေ, ဘိက္ခု သမ္မာဒိဋ္ဌိံ ဘာဝေတိ …ပေ…  သမ္မာသမာဓိံ ဘာဝေတိ ရာဂဝိနယပရိယောသာနံ ဒေါသဝိနယပရိယောသာနံ မောဟဝိနယပရိယောသာနံ…  အမတောဂဓံ အမတပရာယနံ အမတပရိယောသာနံ…  နိဗ္ဗာနနိန္နံ နိဗ္ဗာနပေါဏံ နိဗ္ဗာနပဗ္ဘာရံ. ဣမေသံ ခေါ, ဘိက္ခဝေ, ပဉ္စန္နံ ဥဒ္ဓမ္ဘာဂိယာနံ သံယောဇနာနံ အဘိညာယ ပရိညာယ ပရိက္ခယာယ ပဟာနာယ အယံ အရိယော အဋ္ဌင်္ဂိကော မဂ္ဂေါ ဘာဝေတဗ္ဗော”တိ.

</Paragraph>
</Division>

<Paragraph number="355" type="center" book="sn-maha">
ဒသမံ.



</Paragraph>

<Paragraph number="356" type="center" book="sn-maha">
ဩဃဝဂ္ဂေါ အဋ္ဌမော.



</Paragraph>

<Paragraph number="357" type="center" book="sn-maha">
တဿုဒ္ဒါနံ


</Paragraph>

<Paragraph number="358" type="verses" book="sn-maha">
_ဩဃော ယောဂေါ ဥပါဒါနံ,_  
_ဂန္ထံ အနုသယေန စ;_  
_ကာမဂုဏာ နီဝရဏံ,_  
_ခန္ဓာ ဩရုဒ္ဓမ္ဘာဂိယာတိ._  


</Paragraph>

<Paragraph number="359" type="center" book="sn-maha">
ဝဂ္ဂုဒ္ဒါနံ


</Paragraph>

<Paragraph number="360" type="verses" book="sn-maha">
_အဝိဇ္ဇာဝဂ္ဂေါ ပဌမော,_  
_ဒုတိယံ ဝိဟာရံ ဝုစ္စတိ;_  
_မိစ္ဆတ္တံ တတိယော ဝဂ္ဂေါ,_  
_စတုတ္ထံ ပဋိပန္နေနေဝ._  

</Paragraph>

<Paragraph number="361" type="verses" book="sn-maha">
_တိတ္ထိယံ ပဉ္စမော ဝဂ္ဂေါ,_  
_ဆဋ္ဌော သူရိယေန စ;_  
_ဗဟုကတေ သတ္တမော ဝဂ္ဂေါ,_  
ဥပ္ပါဒေါ အဋ္ဌမေန စ._  

</Paragraph>

<Paragraph number="362" type="verses" book="sn-maha">
_ဒိဝသဝဂ္ဂေါ နဝမော,_  
_ဒသမော အပ္ပမာဒေန စ;_  
_ဧကာဒသဗလဝဂ္ဂေါ,_  
_ဒွါဒသ ဧသနာ ပါဠိယံ;_  
_ဩဃဝဂ္ဂေါ ဘဝတိ တေရသာတိ._  


</Paragraph>

<Paragraph number="363" type="center" book="sn-maha">
မဂ္ဂသံယုတ္တံ ပဌမံ.
</Paragraph>