---
title: "7.3.9 ပဌမဘိက္ခုသုတ္တ"
tableOfContents: false
sidebar:
  order: 12
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="841" book="sn-maha">

<Paragraph number="1500" book="sn-maha">
အထ ခေါ သမ္ဗဟုလာ ဘိက္ခူ ယေန ဘဂဝါ တေနုပသင်္ကမိံသု; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိံသု. ဧကမန္တံ နိသိန္နာ ခေါ တေ ဘိက္ခူ ဘဂဝန္တံ ဧတဒဝေါစုံ—  “ကတမာ နု ခေါ, ဘန္တေ, ဣဒ္ဓိ, ကတမော ဣဒ္ဓိပါဒေါ, ကတမာ ဣဒ္ဓိပါဒဘာဝနာ, ကတမာ ဣဒ္ဓိပါဒဘာဝနာဂါမိနီ ပဋိပဒါ”တိ?
</Paragraph>

<Paragraph number="1501" book="sn-maha">
“ဣဓ, ဘိက္ခဝေ, ဘိက္ခု အနေကဝိဟိတံ ဣဒ္ဓိဝိဓံ ပစ္စနုဘောတိ—  ဧကောပိ ဟုတွာ ဗဟုဓာ ဟောတိ …ပေ…  ယာဝ ဗြဟ္မလောကာပိ ကာယေန ဝသံ ဝတ္တေတိ—  အယံ ဝုစ္စတိ, ဘိက္ခဝေ, ဣဒ္ဓိ.
</Paragraph>

<Paragraph number="1502" book="sn-maha">
ကတမော စ, ဘိက္ခဝေ, ဣဒ္ဓိပါဒေါ? ယော, ဘိက္ခဝေ, မဂ္ဂေါ, ယာ ပဋိပဒါ ဣဒ္ဓိလာဘာယ ဣဒ္ဓိပဋိလာဘာယ သံဝတ္တတိ—  အယံ ဝုစ္စတိ, ဘိက္ခဝေ, ဣဒ္ဓိပါဒေါ.
</Paragraph>

<Paragraph number="1503" book="sn-maha">
ကတမာ စ, ဘိက္ခဝေ, ဣဒ္ဓိပါဒဘာဝနာ? ဣဓ, ဘိက္ခဝေ, ဘိက္ခု ဆန္ဒသမာဓိပ္ပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ, ဝီရိယသမာဓိ …ပေ…  စိတ္တသမာဓိ…  ဝီမံသာသမာဓိပ္ပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ—  အယံ ဝုစ္စတိ, ဘိက္ခဝေ, ဣဒ္ဓိပါဒဘာဝနာ.
</Paragraph>

<Paragraph number="1504" book="sn-maha">
ကတမာ စ, ဘိက္ခဝေ, ဣဒ္ဓိပါဒဘာဝနာဂါမိနီ ပဋိပဒါ? အယမေဝ အရိယော အဋ္ဌင်္ဂိကော မဂ္ဂေါ, သေယျထိဒံ—  သမ္မာဒိဋ္ဌိ …ပေ…  သမ္မာသမာဓိ—  အယံ ဝုစ္စတိ, ဘိက္ခဝေ, ဣဒ္ဓိပါဒဘာဝနာဂါမိနီ ပဋိပဒါ”တိ.

</Paragraph>
</Division>

<Paragraph number="1505" type="center" book="sn-maha">
နဝမံ.
</Paragraph>