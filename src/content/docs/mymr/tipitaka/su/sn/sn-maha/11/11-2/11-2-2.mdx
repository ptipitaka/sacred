---
title: 11.2.2 ဗြာဟ္မဏသုတ္တ
tableOfContents: false
sidebar:
  order: 2
type: tipitaka
basket: su
book: sn
review:
  current: review
  updated: '2025-10-27T21:49:24.828791'
  updated_by: ''
  notes: ''
  history:
  - state: review
    date: '2025-10-27T21:49:24.828791'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1008" book="sn" e="ch" v="18" p="431">

<Paragraph number="1869" book="sn">
သာဝတ္ထိနိဒါနံ. “ဗြာဟ္မဏာ, ဘိက္ခဝေ, ဥဒယဂါမိနိံ နာမ ပဋိပဒံ ပညပေန္တိ. တေ သာဝကံ ဧဝံ သမာဒပေန္တိ—  ‘ဧဟိ တွံ, အမ္ဘော ပုရိသ, ကာလဿေဝ ဥဋ္ဌာယ ပါစီနမုခေါ ယာဟိ. သော တွံ မာ သောဗ္ဘံ ပရိဝဇ္ဇေဟိ, မာ ပပါတံ, မာ ခါဏုံ, မာ ကဏ္ဍကဌာနံ, မာ စန္ဒနိယံ, မာ ဩဠိဂလ္လံ. ယတ္ထ ပပတေယျာသိ တတ္ထေဝ မရဏံ အာဂမေယျာသိ. ဧဝံ တွံ, အမ္ဘော ပုရိသ, ကာယဿ ဘေဒါ ပရံ မရဏာ သုဂတိံ သဂ္ဂံ လောကံ ဥပပဇ္ဇိဿသီ’တိ.
</Paragraph>

<Paragraph number="1870" book="sn">
တံ ခေါ ပနေတံ, ဘိက္ခဝေ, ဗြာဟ္မဏာနံ ဗာလဂမနမေတံ မူဠှဂမနမေတံ န နိဗ္ဗိဒါယ န ဝိရာဂါယ န နိရောဓာယ န ဥပသမာယ န အဘိညာယ န သမ္ဗောဓာယ န နိဗ္ဗာနာယ သံဝတ္တတိ. အဟဉ္စ ခေါ, ဘိက္ခဝေ, အရိယဿ ဝိနယေ ဥဒယဂါမိနိံ ပဋိပဒံ ပညာပေမိ; ယာ ဧကန္တနိဗ္ဗိဒါယ ဝိရာဂါယ နိရောဓာယ ဥပသမာယ အဘိညာယ သမ္ဗောဓာယ နိဗ္ဗာနာယ သံဝတ္တတိ.
</Paragraph>

<Paragraph number="1871" book="sn">
ကတမာ စ သာ, ဘိက္ခဝေ, ဥဒယဂါမိနီ ပဋိပဒါ; ယာ ဧကန္တနိဗ္ဗိဒါယ …ပေ…  နိဗ္ဗာနာယ သံဝတ္တတိ? ဣဓ, ဘိက္ခဝေ, အရိယသာဝကော ဗုဒ္ဓေ အဝေစ္စပ္ပသာဒေန သမန္နာဂတော ဟောတိ—  ဣတိပိ သော ဘဂဝါ အရဟံ သမ္မာသမ္ဗုဒ္ဓေါ …ပေ…  သတ္ထာ ဒေဝမနုဿာနံ ဗုဒ္ဓေါ ဘဂဝါတိ; ဓမ္မေ …ပေ…  သံဃေ …ပေ…  အရိယကန္တေဟိ သီလေဟိ သမန္နာဂတော ဟောတိ အခဏ္ဍေဟိ …ပေ…  သမာဓိသံဝတ္တနိကေဟိ. အယံ ခေါ သာ, ဘိက္ခဝေ, ဥဒယဂါမိနီ ပဋိပဒါ ဧကန္တနိဗ္ဗိဒါယ …ပေ…  နိဗ္ဗာနာယ သံဝတ္တတီ”တိ.

</Paragraph>
</Division>

<Paragraph number="1872" type="center" book="sn">
ဒုတိယံ.
</Paragraph>