---
title: "1.3.10 ဥတ္တိယသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="30" book="sn-maha">

<Paragraph number="112" book="sn-maha">
သာဝတ္ထိနိဒါနံ. အထ ခေါ အာယသ္မာ ဥတ္တိယော ယေန ဘဂဝါ တေနုပသင်္ကမိ …ပေ…  ဧကမန္တံ နိသိန္နော ခေါ အာယသ္မာ ဥတ္တိယော ဘဂဝန္တံ ဧတဒဝေါစ—  “ဣဓ မယှံ, ဘန္တေ, ရဟောဂတဿ ပဋိသလ္လီနဿ ဧဝံ စေတသော ပရိဝိတက္ကော ဥဒပါဒိ—  ‘ပဉ္စ ကာမဂုဏာ ဝုတ္တာ ဘဂဝတာ. ကတမေ နု ခေါ ပဉ္စ ကာမဂုဏာ ဝုတ္တာ ဘဂဝတာ’”တိ? “သာဓု သာဓု, ဥတ္တိယ. ပဉ္စိမေ ခေါ, ဥတ္တိယ, ကာမဂုဏာ ဝုတ္တာ မယာ. ကတမေ ပဉ္စ? စက္ခုဝိညေယျာ ရူပါ ဣဋ္ဌာ ကန္တာ မနာပါ ပိယရူပါ ကာမူပသံဟိတာ ရဇနီယာ, သောတဝိညေယျာ သဒ္ဒါ …ပေ…  ဃာနဝိညေယျာ ဂန္ဓာ …ပေ…  ဇိဝှါဝိညေယျာ ရသာ …ပေ…  ကာယဝိညေယျာ ဖောဋ္ဌဗ္ဗာ ဣဋ္ဌာ ကန္တာ မနာပါ ပိယရူပါ ကာမူပသံဟိတာ ရဇနီယာ—  ဣမေ ခေါ, ဥတ္တိယ, ပဉ္စ ကာမဂုဏာ ဝုတ္တာ မယာ. ဣမေသံ ခေါ, ဥတ္တိယ, ပဉ္စန္နံ ကာမဂုဏာနံ ပဟာနာယ အရိယော အဋ္ဌင်္ဂိကော မဂ္ဂေါ ဘာဝေတဗ္ဗော. ကတမော အရိယော အဋ္ဌင်္ဂိကော မဂ္ဂေါ? သေယျထိဒံ—  သမ္မာဒိဋ္ဌိ …ပေ…  သမ္မာသမာဓိ. ဣမေသံ ခေါ, ဥတ္တိယ, ပဉ္စန္နံ ကာမဂုဏာနံ ပဟာနာယ အယံ အရိယော အဋ္ဌင်္ဂိကော မဂ္ဂေါ ဘာဝေတဗ္ဗော”တိ.

</Paragraph>
</Division>

<Paragraph number="113" type="center" book="sn-maha">
ဒသမံ.



</Paragraph>

<Paragraph number="114" type="center" book="sn-maha">
မိစ္ဆတ္တဝဂ္ဂေါ တတိယော.



</Paragraph>

<Paragraph number="115" type="center" book="sn-maha">
တဿုဒ္ဒါနံ


</Paragraph>

<Paragraph number="116" type="verses" book="sn-maha">
_မိစ္ဆတ္တံ အကုသလံ ဓမ္မံ,_  
_ဒုဝေ ပဋိပဒါပိ စ;_  
_အသပ္ပုရိသေန ဒွေ ကုမ္ဘော,_  
_သမာဓိ ဝေဒနုတ္တိယေနာတိ._
</Paragraph>