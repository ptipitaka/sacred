---
title: 4.4.8 တတိယဝိဘင်္ဂသုတ္တ
tableOfContents: false
sidebar:
  order: 8
type: tipitaka
basket: su
book: sn
review:
  current: review
  updated: '2025-10-27T21:49:29.790478'
  updated_by: ''
  notes: ''
  history:
  - state: review
    date: '2025-10-27T21:49:29.790478'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="508" book="sn" e="ch" v="18" p="354">

<Paragraph number="1112" book="sn">
“ပဉ္စိမာနိ, ဘိက္ခဝေ, ဣန္ဒြိယာနိ. ကတမာနိ ပဉ္စ? သုခိန္ဒြိယံ, ဒုက္ခိန္ဒြိယံ, သောမနဿိန္ဒြိယံ, ဒေါမနဿိန္ဒြိယံ, ဥပေက္ခိန္ဒြိယံ.
</Paragraph>

<Paragraph number="1113" book="sn">
ကတမဉ္စ, ဘိက္ခဝေ, သုခိန္ဒြိယံ? ယံ ခေါ, ဘိက္ခဝေ, ကာယိကံ သုခံ, ကာယိကံ သာတံ, ကာယသမ္ဖဿဇံ သုခံ သာတံ ဝေဒယိတံ—  ဣဒံ ဝုစ္စတိ, ဘိက္ခဝေ, သုခိန္ဒြိယံ.
</Paragraph>

<Paragraph number="1114" book="sn">
ကတမဉ္စ, ဘိက္ခဝေ, ဒုက္ခိန္ဒြိယံ? ယံ ခေါ, ဘိက္ခဝေ, ကာယိကံ ဒုက္ခံ, ကာယိကံ အသာတံ, ကာယသမ္ဖဿဇံ ဒုက္ခံ အသာတံ ဝေဒယိတံ—  ဣဒံ ဝုစ္စတိ, ဘိက္ခဝေ, ဒုက္ခိန္ဒြိယံ.
</Paragraph>

<Paragraph number="1115" book="sn">
ကတမဉ္စ, ဘိက္ခဝေ, သောမနဿိန္ဒြိယံ? ယံ ခေါ, ဘိက္ခဝေ, စေတသိကံ သုခံ, စေတသိကံ သာတံ, မနောသမ္ဖဿဇံ သုခံ သာတံ ဝေဒယိတံ—  ဣဒံ ဝုစ္စတိ, ဘိက္ခဝေ, သောမနဿိန္ဒြိယံ.
</Paragraph>

<Paragraph number="1116" book="sn">
ကတမဉ္စ, ဘိက္ခဝေ, ဒေါမနဿိန္ဒြိယံ? ယံ ခေါ, ဘိက္ခဝေ, စေတသိကံ ဒုက္ခံ, စေတသိကံ အသာတံ, မနောသမ္ဖဿဇံ ဒုက္ခံ အသာတံ ဝေဒယိတံ—  ဣဒံ ဝုစ္စတိ, ဘိက္ခဝေ, ဒေါမနဿိန္ဒြိယံ.
</Paragraph>

<Paragraph number="1117" book="sn">
ကတမဉ္စ, ဘိက္ခဝေ, ဥပေက္ခိန္ဒြိယံ? ယံ ခေါ, ဘိက္ခဝေ, ကာယိကံ ဝါ စေတသိကံ ဝါ နေဝ သာတံ နာသာတံ ဝေဒယိတံ—  ဣဒံ ဝုစ္စတိ, ဘိက္ခဝေ, ဥပေက္ခိန္ဒြိယံ.
</Paragraph>

<Paragraph number="1118" book="sn">
တတြ, ဘိက္ခဝေ, ယဉ္စ သုခိန္ဒြိယံ ယဉ္စ သောမနဿိန္ဒြိယံ, သုခါ သာ ဝေဒနာ ဒဋ္ဌဗ္ဗာ. တတြ, ဘိက္ခဝေ, ယဉ္စ ဒုက္ခိန္ဒြိယံ ယဉ္စ ဒေါမနဿိန္ဒြိယံ, ဒုက္ခာ သာ ဝေဒနာ ဒဋ္ဌဗ္ဗာ. တတြ, ဘိက္ခဝေ, ယဒိဒံ ဥပေက္ခိန္ဒြိယံ, အဒုက္ခမသုခါ သာ ဝေဒနာ ဒဋ္ဌဗ္ဗာ. ဣတိ ခေါ, ဘိက္ခဝေ, ဣမာနိ ပဉ္စိန္ဒြိယာနိ ပဉ္စ ဟုတွာ တီဏိ ဟောန္တိ, တီဏိ ဟုတွာ ပဉ္စ ဟောန္တိ ပရိယာယေနာ”တိ.

</Paragraph>
</Division>

<Paragraph number="1119" type="center" book="sn">
အဋ္ဌမံ.
</Paragraph>