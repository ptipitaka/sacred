---
title: 11.4.5 ဒုတိယဒေဝပဒသုတ္တ
tableOfContents: false
sidebar:
  order: 5
type: tipitaka
basket: su
book: sn
review:
  current: review
  updated: '2025-10-23T09:13:59.719433'
  updated_by: ''
  notes: ''
  history:
  - state: review
    date: '2025-10-23T09:13:59.719433'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1031" book="sn" e="ch" v="18" p="433">

<Paragraph number="2014" book="sn">
“စတ္တာရိမာနိ, ဘိက္ခဝေ, ဒေဝါနံ ဒေဝပဒါနိ အဝိသုဒ္ဓါနံ သတ္တာနံ ဝိသုဒ္ဓိယာ အပရိယောဒါတာနံ သတ္တာနံ ပရိယောဒပနာယ.
</Paragraph>

<Paragraph number="2015" book="sn">
ကတမာနိ စတ္တာရိ? ဣဓ, ဘိက္ခဝေ, အရိယသာဝကော ဗုဒ္ဓေ အဝေစ္စပ္ပသာဒေန သမန္နာဂတော ဟောတိ—  ဣတိပိ သော ဘဂဝါ …ပေ…  သတ္ထာ ဒေဝမနုဿာနံ ဗုဒ္ဓေါ ဘဂဝါတိ. သော ဣတိ ပဋိသဉ္စိက္ခတိ—  ‘ကိံ နု ခေါ ဒေဝါနံ ဒေဝပဒန်’တိ? သော ဧဝံ ပဇာနာတိ—  ‘အဗျာဗဇ္ဈပရမေ ခွါဟံ ဧတရဟိ ဒေဝေ သုဏာမိ. န စ ခေါ ပနာဟံ ကိဉ္စိ ဗျာဗာဓေမိ တသံ ဝါ ထာဝရံ ဝါ. အဒ္ဓါဟံ ဒေဝပဒဓမ္မသမန္နာဂတော ဝိဟရာမီ’တိ. ဣဒံ ပဌမံ ဒေဝါနံ ဒေဝပဒံ အဝိသုဒ္ဓါနံ သတ္တာနံ ဝိသုဒ္ဓိယာ အပရိယောဒါတာနံ သတ္တာနံ ပရိယောဒပနာယ.
</Paragraph>

<Paragraph number="2016" book="sn">
ပုန စပရံ, ဘိက္ခဝေ, အရိယသာဝကော ဓမ္မေ …ပေ…  သံဃေ …ပေ… .
</Paragraph>

<Paragraph number="2017" book="sn">
ပုန စပရံ, ဘိက္ခဝေ, အရိယသာဝကော အရိယကန္တေဟိ သီလေဟိ သမန္နာဂတော ဟောတိ အခဏ္ဍေဟိ …ပေ…  သမာဓိသံဝတ္တနိကေဟိ. သော ဣတိ ပဋိသဉ္စိက္ခတိ—  ‘ကိံ နု ခေါ ဒေဝါနံ ဒေဝပဒန်’တိ? သော ဧဝံ ပဇာနာတိ—  ‘အဗျာဗဇ္ဈပရမေ ခွါဟံ ဧတရဟိ ဒေဝေ သုဏာမိ. န ခေါ ပနာဟံ ကိဉ္စိ ဗျာဗာဓေမိ တသံ ဝါ ထာဝရံ ဝါ. အဒ္ဓါဟံ ဒေဝပဒဓမ္မသမန္နာဂတော ဝိဟရာမီ’တိ. ဣဒံ စတုတ္ထံ ဒေဝါနံ ဒေဝပဒံ အဝိသုဒ္ဓါနံ သတ္တာနံ ဝိသုဒ္ဓိယာ အပရိယောဒါတာနံ သတ္တာနံ ပရိယောဒပနာယ. ဣမာနိ ခေါ, ဘိက္ခဝေ, စတ္တာရိ ဒေဝါနံ ဒေဝပဒါနိ အဝိသုဒ္ဓါနံ သတ္တာနံ ဝိသုဒ္ဓိယာ အပရိယောဒါတာနံ သတ္တာနံ ပရိယောဒပနာယာ”တိ.

</Paragraph>
</Division>

<Paragraph number="2018" type="center" book="sn">
ပဉ္စမံ.
</Paragraph>