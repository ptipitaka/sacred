---
title: "4.5.6 ဒုတိယပုဗ္ဗာရာမသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="516" book="sn-maha">

<Paragraph number="1165" book="sn-maha">
တံယေဝ နိဒါနံ. “ကတိနံ နု ခေါ, ဘိက္ခဝေ, ဣန္ဒြိယာနံ ဘာဝိတတ္တာ ဗဟုလီကတတ္တာ ခီဏာသဝေါ ဘိက္ခု အညံ ဗျာကရောတိ—  ‘ခီဏာ ဇာတိ, ဝုသိတံ ဗြဟ္မစရိယံ, ကတံ ကရဏီယံ, နာပရံ ဣတ္ထတ္တာယာ’တိ ပဇာနာမီ”တိ?
</Paragraph>

<Paragraph number="1166" book="sn-maha">
“ဘဂဝံမူလကာ နော, ဘန္တေ, ဓမ္မာ …ပေ…  “ဒွိန္နံ ခေါ, ဘိက္ခဝေ, ဣန္ဒြိယာနံ ဘာဝိတတ္တာ ဗဟုလီကတတ္တာ ခီဏာသဝေါ ဘိက္ခု အညံ ဗျာကရောတိ—  ‘ခီဏာ ဇာတိ, ဝုသိတံ ဗြဟ္မစရိယံ, ကတံ ကရဏီယံ, နာပရံ ဣတ္ထတ္တာယာ’တိ ပဇာနာမီတိ. ကတမေသံ ဒွိန္နံ? အရိယာယ စ ပညာယ, အရိယာယ စ ဝိမုတ္တိယာ. ယာ ဟိဿ, ဘိက္ခဝေ, အရိယာ ပညာ တဒဿ ပညိန္ဒြိယံ. ယာ ဟိဿ, ဘိက္ခဝေ, အရိယာ ဝိမုတ္တိ တဒဿ သမာဓိန္ဒြိယံ. ဣမေသံ ခေါ, ဘိက္ခဝေ, ဒွိန္နံ ဣန္ဒြိယာနံ ဘာဝိတတ္တာ ဗဟုလီကတတ္တာ ခီဏာသဝေါ ဘိက္ခု အညံ ဗျာကရောတိ—  ‘ခီဏာ ဇာတိ, ဝုသိတံ ဗြဟ္မစရိယံ, ကတံ ကရဏီယံ, နာပရံ ဣတ္ထတ္တာယာ’တိ ပဇာနာမီ”တိ.

</Paragraph>
</Division>

<Paragraph number="1167" type="center" book="sn-maha">
ဆဋ္ဌံ.
</Paragraph>