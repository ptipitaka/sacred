---
title: "2.1.8 ဥပဝါနသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="189" book="sn" e="ch" v="18" p="307">

<Paragraph number="412" book="sn">
ဧကံ သမယံ အာယသ္မာ စ ဥပဝါနော အာယသ္မာ စ သာရိပုတ္တော ကောသမ္ဗိယံ ဝိဟရန္တိ ဃောသိတာရာမေ. အထ ခေါ အာယသ္မာ သာရိပုတ္တော သာယနှသမယံ ပဋိသလ္လာနာ ဝုဋ္ဌိတော ယေနာယသ္မာ ဥပဝါနော တေနုပသင်္ကမိ; ဥပသင်္ကမိတွာ အာယသ္မတာ ဥပဝါနေန သဒ္ဓိံ သမ္မောဒိ. သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ. ဧကမန္တံ နိသိန္နော ခေါ အာယသ္မာ သာရိပုတ္တော အာယသ္မန္တံ ဥပဝါနံ ဧတဒဝေါစ—
</Paragraph>

<Paragraph number="413" book="sn">
“ဇာနေယျ နု ခေါ, အာဝုသော ဥပဝါန, ဘိက္ခု ‘ပစ္စတ္တံ ယောနိသောမနသိကာရာ ဧဝံ သုသမာရဒ္ဓါ မေ သတ္တ ဗောဇ္ဈင်္ဂါ ဖာသုဝိဟာရာယ သံဝတ္တန္တီ’”တိ? “ဇာနေယျ ခေါ, အာဝုသော သာရိပုတ္တ, ဘိက္ခု ‘ပစ္စတ္တံ ယောနိသောမနသိကာရာ ဧဝံ သုသမာရဒ္ဓါ မေ သတ္တ ဗောဇ္ဈင်္ဂါ ဖာသုဝိဟာရာယ သံဝတ္တန္တီ’”တိ.
</Paragraph>

<Paragraph number="414" book="sn">
“သတိသမ္ဗောဇ္ဈင်္ဂံ ခေါ, အာဝုသော, ဘိက္ခု အာရဗ္ဘမာနော ပဇာနာတိ ‘စိတ္တဉ္စ မေ သုဝိမုတ္တံ, ထိနမိဒ္ဓဉ္စ မေ သုသမူဟတံ, ဥဒ္ဓစ္စကုက္ကုစ္စဉ္စ မေ သုပ္ပဋိဝိနီတံ, အာရဒ္ဓဉ္စ မေ ဝီရိယံ, အဋ္ဌိံ ကတွာ မနသိ ကရောမိ, နော စ လီနန်’တိ …ပေ…  ဥပေက္ခာသမ္ဗောဇ္ဈင်္ဂံ အာဝုသော, ဘိက္ခု အာရဗ္ဘမာနော ပဇာနာတိ ‘စိတ္တဉ္စ မေ သုဝိမုတ္တံ, ထိနမိဒ္ဓဉ္စ မေ သုသမူဟတံ, ဥဒ္ဓစ္စကုက္ကုစ္စဉ္စ မေ သုပ္ပဋိဝိနီတံ, အာရဒ္ဓဉ္စ မေ ဝီရိယံ, အဋ္ဌိံ ကတွာ မနသိ ကရောမိ, နော စ လီနန်’”တိ. “ဧဝံ ခေါ, အာဝုသော သာရိပုတ္တ, ဘိက္ခု ဇာနေယျ ‘ပစ္စတ္တံ ယောနိသောမနသိကာရာ ဧဝံ သုသမာရဒ္ဓါ မေ သတ္တ ဗောဇ္ဈင်္ဂါ ဖာသုဝိဟာရာယ သံဝတ္တန္တီ’”တိ.

</Paragraph>
</Division>

<Paragraph number="415" type="center" book="sn">
အဋ္ဌမံ.
</Paragraph>