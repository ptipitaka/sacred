---
title: 3.2.10 ဇနပဒကလျာဏီသုတ္တ
tableOfContents: false
sidebar:
  order: 10
type: tipitaka
basket: su
book: sn
review:
  current: review
  updated: '2025-10-23T09:14:01.090370'
  updated_by: ''
  notes: ''
  history:
  - state: review
    date: '2025-10-23T09:14:01.090370'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="386" book="sn" e="ch" v="18" p="336">

<Paragraph number="855" book="sn">
ဧဝံ မေ သုတံ—  ဧကံ သမယံ ဘဂဝါ သုမ္ဘေသု ဝိဟရတိ သေဒကံ နာမ သုမ္ဘာနံ နိဂမော. တတြ ခေါ ဘဂဝါ ဘိက္ခူ အာမန္တေသိ—  “ဘိက္ခဝေါ”တိ. “ဘဒန္တေ”တိ တေ ဘိက္ခူ ဘဂဝတော ပစ္စဿောသုံ. ဘဂဝါ ဧတဒဝေါစ—
</Paragraph>

<Paragraph number="856" book="sn">
“သေယျထာပိ, ဘိက္ခဝေ, ‘ဇနပဒကလျာဏီ, ဇနပဒကလျာဏီ’တိ ခေါ, ဘိက္ခဝေ, မဟာဇနကာယော သန္နိပတေယျ. ‘သာ ခေါ ပနဿ ဇနပဒကလျာဏီ ပရမပါသာဝိနီ နစ္စေ, ပရမပါသာဝိနီ ဂီတေ. ဇနပဒကလျာဏီ နစ္စတိ ဂါယတီ’တိ ခေါ, ဘိက္ခဝေ, ဘိယျောသော မတ္တာယ မဟာဇနကာယော သန္နိပတေယျ. အထ ပုရိသော အာဂစ္ဆေယျ ဇီဝိတုကာမော အမရိတုကာမော သုခကာမော ဒုက္ခပ္ပဋိကူလော. တမေနံ ဧဝံ ဝဒေယျ—  ‘အယံ တေ, အမ္ဘော ပုရိသ, သမတိတ္တိကော တေလပတ္တော အန္တရေန စ မဟာသမဇ္ဇံ အန္တရေန စ ဇနပဒကလျာဏိယာ ပရိဟရိတဗ္ဗော. ပုရိသော စ တေ ဥက္ခိတ္တာသိကော ပိဋ္ဌိတော ပိဋ္ဌိတော အနုဗန္ဓိဿတိ. ယတ္ထေဝ နံ ထောကမ္ပိ ဆဍ္ဍေဿတိ တတ္ထေဝ တေ သိရော ပါတေဿတီ’တိ. တံ ကိံ မညထ, ဘိက္ခဝေ, အပိ နု သော ပုရိသော အမုံ တေလပတ္တံ အမနသိကရိတွာ ဗဟိဒ္ဓါ ပမာဒံ အာဟရေယျာ”တိ? “နော ဟေတံ, ဘန္တေ”.
</Paragraph>

<Paragraph number="857" book="sn">
“ဥပမာ ခေါ မျာယံ, ဘိက္ခဝေ, ကတာ အတ္ထဿ ဝိညာပနာယ. အယံ စေဝေတ္ထ အတ္ထော—  သမတိတ္တိကော တေလပတ္တောတိ ခေါ, ဘိက္ခဝေ, ကာယဂတာယ ဧတံ သတိယာ အဓိဝစနံ. တသ္မာတိဟ, ဘိက္ခဝေ, ဧဝံ သိက္ခိတဗ္ဗံ—  ‘ကာယဂတာ သတိ နော ဘာဝိတာ ဘဝိဿတိ ဗဟုလီကတာ ယာနီကတာ ဝတ္ထုကတာ အနုဋ္ဌိတာ ပရိစိတာ သုသမာရဒ္ဓါ’တိ. ဧဝဉှိ ခေါ, ဘိက္ခဝေ, သိက္ခိတဗ္ဗန်”တိ.

</Paragraph>
</Division>

<Paragraph number="858" type="center" book="sn">
ဒသမံ.



</Paragraph>

<Paragraph number="859" type="center" book="sn">
နာလန္ဒဝဂ္ဂေါ ဒုတိယော.



</Paragraph>

<Paragraph number="860" type="center" book="sn">
တဿုဒ္ဒါနံ


</Paragraph>

<Paragraph number="861" type="verses" book="sn">
_မဟာပုရိသော နာလန္ဒံ,_  
_စုန္ဒော စေလဉ္စ ဗာဟိယော;_  
ဥတ္တိယော အရိယော ဗြဟ္မာ,_  
_သေဒကံ ဇနပဒေန စာတိ._
</Paragraph>