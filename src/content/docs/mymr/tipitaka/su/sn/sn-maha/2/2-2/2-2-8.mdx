---
title: "2.2.8 ဝိရဒ္ဓသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="199" book="sn" e="ch" v="18" p="308">

<Paragraph number="453" book="sn">
“ယေသံ ကေသဉ္စိ, ဘိက္ခဝေ, သတ္တ ဗောဇ္ဈင်္ဂါ ဝိရဒ္ဓါ, ဝိရဒ္ဓေါ တေသံ အရိယော မဂ္ဂေါ သမ္မာ ဒုက္ခက္ခယဂါမီ. ယေသံ ကေသဉ္စိ, ဘိက္ခဝေ, သတ္တ ဗောဇ္ဈင်္ဂါ အာရဒ္ဓါ, အာရဒ္ဓေါ တေသံ အရိယော မဂ္ဂေါ သမ္မာ ဒုက္ခက္ခယဂါမီ. ကတမေ သတ္တ? သတိသမ္ဗောဇ္ဈင်္ဂေါ …ပေ…  ဥပေက္ခာသမ္ဗောဇ္ဈင်္ဂေါ—  ယေသံ ကေသဉ္စိ, ဘိက္ခဝေ, ဣမေ သတ္တ ဗောဇ္ဈင်္ဂါ ဝိရဒ္ဓါ, ဝိရဒ္ဓေါ တေသံ အရိယော မဂ္ဂေါ သမ္မာ ဒုက္ခက္ခယဂါမီ. ယေသံ ကေသဉ္စိ, ဘိက္ခဝေ, ဣမေ သတ္တ ဗောဇ္ဈင်္ဂါ အာရဒ္ဓါ, အာရဒ္ဓေါ တေသံ အရိယော မဂ္ဂေါ သမ္မာ ဒုက္ခက္ခယဂါမီ”တိ.

</Paragraph>
</Division>

<Paragraph number="454" type="center" book="sn">
အဋ္ဌမံ.
</Paragraph>