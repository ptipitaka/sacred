---
title: "11.5.3 တတိယအဘိသန္ဒသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1039" book="sn-maha">

<Paragraph number="2062" book="sn-maha">
“စတ္တာရောမေ, ဘိက္ခဝေ, ပုညာဘိသန္ဒာ, ကုသလာဘိသန္ဒာ, သုခဿာဟာရာ. ကတမေ စတ္တာရော? ဣဓ, ဘိက္ခဝေ, အရိယသာဝကော ဗုဒ္ဓေ အဝေစ္စပ္ပသာဒေန သမန္နာဂတော ဟောတိ—  ဣတိပိ သော ဘဂဝါ …ပေ…  သတ္ထာ ဒေဝမနုဿာနံ ဗုဒ္ဓေါ ဘဂဝါတိ. အယံ ပဌမော ပုညာဘိသန္ဒော, ကုသလာဘိသန္ဒော, သုခဿာဟာရော.
</Paragraph>

<Paragraph number="2063" book="sn-maha">
ပုန စပရံ, ဘိက္ခဝေ, အရိယသာဝကော ဓမ္မေ …ပေ…  သံဃေ …ပေ… .
</Paragraph>

<Paragraph number="2064" book="sn-maha">
ပုန စပရံ, ဘိက္ခဝေ, အရိယသာဝကော ပညဝါ ဟောတိ ဥဒယတ္ထဂါမိနိယာ ပညာယ သမန္နာဂတော အရိယာယ နိဗ္ဗေဓိကာယ သမ္မာ ဒုက္ခက္ခယဂါမိနိယာ. အယံ စတုတ္ထော ပုညာဘိသန္ဒော ကုသလာဘိသန္ဒော သုခဿာဟာရော. ဣမေ ခေါ, ဘိက္ခဝေ, စတ္တာရော ပုညာဘိသန္ဒာ ကုသလာဘိသန္ဒာ သုခဿာဟာရာ.
</Paragraph>

<Paragraph number="2065" book="sn-maha">
ဣမေဟိ ခေါ, ဘိက္ခဝေ, စတူဟိ ပုညာဘိသန္ဒေဟိ ကုသလာဘိသန္ဒေဟိ သမန္နာဂတဿ အရိယသာဝကဿ န သုကရံ ပုညဿ ပမာဏံ ဂဏေတုံ—  ‘ဧတ္တကော ပုညာဘိသန္ဒော, ကုသလာဘိသန္ဒော, သုခဿာဟာရော’တိ. အထ ခေါ အသင်္ချေယျော အပ္ပမေယျော မဟာပုညက္ခန္ဓောတွေဝ သင်္ချံ ဂစ္ဆတီ”တိ. ဣဒမဝေါစ ဘဂဝါ …ပေ…  သတ္ထာ—
</Paragraph>

<Paragraph number="2066" type="verses" book="sn-maha">
_“ယော ပုညကာမော ကုသလေ ပတိဋ္ဌိတော,_  
_ဘာဝေတိ မဂ္ဂံ အမတဿ ပတ္တိယာ;_  
_သော ဓမ္မသာရာဓိဂမော ခယေ ရတော,_  
_န ဝေဓတိ မစ္စုရာဇာဂမနသ္မိန်”တိ._  


</Paragraph>
</Division>

<Paragraph number="2067" type="center" book="sn-maha">
တတိယံ.
</Paragraph>