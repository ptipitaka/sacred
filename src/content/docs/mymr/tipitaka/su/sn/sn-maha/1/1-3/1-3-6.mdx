---
title: "1.3.6 ဒုတိယအသပ္ပုရိသသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="26" book="sn-maha">

<Paragraph number="101" book="sn-maha">
သာဝတ္ထိနိဒါနံ. “အသပ္ပုရိသဉ္စ ဝေါ, ဘိက္ခဝေ, ဒေသေဿာမိ, အသပ္ပုရိသေန အသပ္ပုရိသတရဉ္စ. သပ္ပုရိသဉ္စ ဝေါ, ဘိက္ခဝေ, ဒေသေဿာမိ သပ္ပုရိသေန သပ္ပုရိသတရဉ္စ. တံ သုဏာထ. ကတမော စ, ဘိက္ခဝေ, အသပ္ပုရိသော? ဣဓ, ဘိက္ခဝေ, ဧကစ္စော မိစ္ဆာဒိဋ္ဌိကော ဟောတိ …ပေ…  မိစ္ဆာသမာဓိ—  အယံ ဝုစ္စတိ, ဘိက္ခဝေ, အသပ္ပုရိသော.
</Paragraph>

<Paragraph number="102" book="sn-maha">
ကတမော စ, ဘိက္ခဝေ, အသပ္ပုရိသေန အသပ္ပုရိသတရော? ဣဓ, ဘိက္ခဝေ, ဧကစ္စော မိစ္ဆာဒိဋ္ဌိကော ဟောတိ …ပေ…  မိစ္ဆာသမာဓိ, မိစ္ဆာဉာဏီ, မိစ္ဆာဝိမုတ္တိ—  အယံ ဝုစ္စတိ, ဘိက္ခဝေ, အသပ္ပုရိသေန အသပ္ပုရိသတရော.
</Paragraph>

<Paragraph number="103" book="sn-maha">
ကတမော စ, ဘိက္ခဝေ, သပ္ပုရိသော? ဣဓ, ဘိက္ခဝေ, ဧကစ္စော သမ္မာဒိဋ္ဌိကော ဟောတိ …ပေ…  သမ္မာသမာဓိ—  အယံ ဝုစ္စတိ, ဘိက္ခဝေ, သပ္ပုရိသော.
</Paragraph>

<Paragraph number="104" book="sn-maha">
ကတမော စ, ဘိက္ခဝေ, သပ္ပုရိသေန သပ္ပုရိသတရော? ဣဓ, ဘိက္ခဝေ, ဧကစ္စော သမ္မာဒိဋ္ဌိကော ဟောတိ …ပေ…  သမ္မာသမာဓိ, သမ္မာဉာဏီ, သမ္မာဝိမုတ္တိ—  အယံ ဝုစ္စတိ, ဘိက္ခဝေ, သပ္ပုရိသေန သပ္ပုရိသတရော”တိ.

</Paragraph>
</Division>

<Paragraph number="105" type="center" book="sn-maha">
ဆဋ္ဌံ.
</Paragraph>