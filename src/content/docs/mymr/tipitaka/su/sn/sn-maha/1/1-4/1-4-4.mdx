---
title: 1.4.4 ပါရင်္ဂမသုတ္တ
tableOfContents: false
sidebar:
  order: 4
type: tipitaka
basket: su
book: sn
review:
  current: review
  updated: '2025-10-27T21:49:24.031960'
  updated_by: ''
  notes: ''
  history:
  - state: review
    date: '2025-10-27T21:49:24.031960'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="34" book="sn" e="ch" v="18" p="284">

<Paragraph number="123" book="sn">
သာဝတ္ထိနိဒါနံ. “အဋ္ဌိမေ, ဘိက္ခဝေ, ဓမ္မာ ဘာဝိတာ ဗဟုလီကတာ အပါရာ ပါရံ ဂမနာယ သံဝတ္တန္တိ. ကတမေ အဋ္ဌ? သေယျထိဒံ—  သမ္မာဒိဋ္ဌိ …ပေ…  သမ္မာသမာဓိ. ဣမေ ခေါ, ဘိက္ခဝေ, အဋ္ဌ ဓမ္မာ ဘာဝိတာ ဗဟုလီကတာ အပါရာ ပါရံ ဂမနာယ သံဝတ္တန္တီ”တိ.
</Paragraph>

<Paragraph number="124" book="sn">
ဣဒမဝေါစ ဘဂဝါ. ဣဒံ ဝတွာန သုဂတော အထာပရံ ဧတဒဝေါစ သတ္ထာ—
</Paragraph>

<Paragraph number="125" type="verses" book="sn">
_“အပ္ပကာ တေ မနုဿေသု,_  
_ယေ ဇနာ ပါရဂါမိနော;_  
_အထာယံ ဣတရာ ပဇာ,_  
_တီရမေဝါနုဓာဝတိ._  

</Paragraph>

<Paragraph number="126" type="verses" book="sn">
_ယေ စ ခေါ သမ္မဒက္ခာတေ,_  
_ဓမ္မေ ဓမ္မာနုဝတ္တိနော;_  
_တေ ဇနာ ပါရမေဿန္တိ,_  
_မစ္စုဓေယျံ သုဒုတ္တရံ._  

</Paragraph>

<Paragraph number="127" type="verses" book="sn">
_ကဏှံ ဓမ္မံ ဝိပ္ပဟာယ,_  
_သုက္ကံ ဘာဝေထ ပဏ္ဍိတော;_  
_ဩကာ အနောကမာဂမ္မ,_  
_ဝိဝေကေ ယတ္ထ ဒူရမံ._  

</Paragraph>

<Paragraph number="128" type="verses" book="sn">
_တတြာဘိရတိမိစ္ဆေယျ,_  
_ဟိတွာ ကာမေ အကိဉ္စနော;_  
_ပရိယောဒပေယျ အတ္တာနံ,_  
_စိတ္တက္လေသေဟိ ပဏ္ဍိတော._  

</Paragraph>

<Paragraph number="129" type="verses" book="sn">
_ယေသံ သမ္ဗောဓိယင်္ဂေသု,_  
_သမ္မာ စိတ္တံ သုဘာဝိတံ;_  
_အာဒါနပဋိနိဿဂ္ဂေ,_  
_အနုပါဒါယ ယေ ရတာ;_  
_ခီဏာသဝါ ဇုတိမန္တော,_  
_တေ လောကေ ပရိနိဗ္ဗုတာ”တိ._  


</Paragraph>
</Division>

<Paragraph number="130" type="center" book="sn">
စတုတ္ထံ.
</Paragraph>