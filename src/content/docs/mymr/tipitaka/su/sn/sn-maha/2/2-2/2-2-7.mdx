---
title: "2.2.7 ပါရင်္ဂမသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="198" book="sn-maha">

<Paragraph number="446" book="sn-maha">
“သတ္တိမေ, ဘိက္ခဝေ, ဗောဇ္ဈင်္ဂါ ဘာဝိတာ ဗဟုလီကတာ အပါရာ ပါရံ ဂမနာယ သံဝတ္တန္တိ. ကတမေ သတ္တ? သတိသမ္ဗောဇ္ဈင်္ဂေါ …ပေ…  ဥပေက္ခာသမ္ဗောဇ္ဈင်္ဂေါ—  ဣမေ ခေါ, ဘိက္ခဝေ, သတ္တ ဗောဇ္ဈင်္ဂါ ဘာဝိတာ ဗဟုလီကတာ အပါရာ ပါရံ ဂမနာယ သံဝတ္တန္တီတိ.
</Paragraph>

<Paragraph number="447" type="verses" book="sn-maha">
_အပ္ပကာ တေ မနုဿေသု,_  
_ယေ ဇနာ ပါရဂါမိနော;_  
_အထာယံ ဣတရာ ပဇာ,_  
_တီရမေဝါနုဓာဝတိ._  

</Paragraph>

<Paragraph number="448" type="verses" book="sn-maha">
_ယေ စ ခေါ သမ္မဒက္ခာတေ,_  
_ဓမ္မေ ဓမ္မာနုဝတ္တိနော;_  
_တေ ဇနာ ပါရမေဿန္တိ,_  
_မစ္စုဓေယျံ သုဒုတ္တရံ._  

</Paragraph>

<Paragraph number="449" type="verses" book="sn-maha">
_ကဏှံ ဓမ္မံ ဝိပ္ပဟာယ,_  
_သုက္ကံ ဘာဝေထ ပဏ္ဍိတော;_  
_ဩကာ အနောကမာဂမ္မ,_  
_ဝိဝေကေ ယတ္ထ ဒူရမံ._  

</Paragraph>

<Paragraph number="450" type="verses" book="sn-maha">
_တတြာဘိရတိမိစ္ဆေယျ,_  
_ဟိတွာ ကာမေ အကိဉ္စနော;_  
_ပရိယောဒပေယျ အတ္တာနံ,_  
_စိတ္တက္လေသေဟိ ပဏ္ဍိတော._  

</Paragraph>

<Paragraph number="451" type="verses" book="sn-maha">
_ယေသံ သမ္ဗောဓိယင်္ဂေသု,_  
_သမ္မာ စိတ္တံ သုဘာဝိတံ;_  
_အာဒါနပ္ပဋိနိဿဂ္ဂေ,_  
_အနုပါဒါယ ယေ ရတာ;_  
_ခီဏာသဝါ ဇုတိမန္တော,_  
_တေ လောကေ ပရိနိဗ္ဗုတာ”တိ._  


</Paragraph>
</Division>

<Paragraph number="452" type="center" book="sn-maha">
သတ္တမံ.
</Paragraph>