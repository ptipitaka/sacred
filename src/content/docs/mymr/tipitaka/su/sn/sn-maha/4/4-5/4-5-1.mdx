---
title: "4.5.1 ဇရာဓမ္မသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="511" book="sn-maha">

<Paragraph number="1137" book="sn-maha">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ပုဗ္ဗာရာမေ မိဂါရမာတုပါသာဒေ. တေန ခေါ ပန သမယေန ဘဂဝါ သာယနှသမယံ ပဋိသလ္လာနာ ဝုဋ္ဌိတော ပစ္ဆာတပေ နိသိန္နော ဟောတိ ပိဋ္ဌိံ ဩတာပယမာနော.
</Paragraph>

<Paragraph number="1138" book="sn-maha">
အထ ခေါ အာယသ္မာ အာနန္ဒော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဘဂဝတော ဂတ္တာနိ ပါဏိနာ အနောမဇ္ဇန္တော ဘဂဝန္တံ ဧတဒဝေါစ—  “အစ္ဆရိယံ, ဘန္တေ, အဗ္ဘုတံ, ဘန္တေ. န စေဝံ ဒါနိ, ဘန္တေ, ဘဂဝတော တာဝ ပရိသုဒ္ဓေါ ဆဝိဝဏ္ဏော ပရိယောဒါတော, သိထိလာနိ စ ဂတ္တာနိ သဗ္ဗာနိ ဝလိယဇာတာနိ, ပုရတော ပဗ္ဘာရော စ ကာယော, ဒိဿတိ စ ဣန္ဒြိယာနံ အညထတ္တံ—  စက္ခုန္ဒြိယဿ သောတိန္ဒြိယဿ ဃာနိန္ဒြိယဿ ဇိဝှိန္ဒြိယဿ ကာယိန္ဒြိယဿာ”တိ.
</Paragraph>

<Paragraph number="1139" book="sn-maha">
“ဧဝဉှေတံ, အာနန္ဒ, ဟောတိ—  ဇရာဓမ္မော ယောဗ္ဗညေ, ဗျာဓိဓမ္မော အာရောဂျေ, မရဏဓမ္မော ဇီဝိတေ. န စေဝ တာဝ ပရိသုဒ္ဓေါ ဟောတိ ဆဝိဝဏ္ဏော ပရိယောဒါတော, သိထိလာနိ စ ဟောန္တိ ဂတ္တာနိ သဗ္ဗာနိ ဝလိယဇာတာနိ, ပုရတော ပဗ္ဘာရော စ ကာယော, ဒိဿတိ စ ဣန္ဒြိယာနံ အညထတ္တံ—  စက္ခုန္ဒြိယဿ သောတိန္ဒြိယဿ ဃာနိန္ဒြိယဿ ဇိဝှိန္ဒြိယဿ ကာယိန္ဒြိယဿာ”တိ.
</Paragraph>

<Paragraph number="1140" book="sn-maha">
ဣဒမဝေါစ ဘဂဝါ. ဣဒံ ဝတွာ စ သုဂတော အထာပရံ ဧတဒဝေါစ သတ္ထာ—
</Paragraph>

<Paragraph number="1141" type="verses" book="sn-maha">
_“ဓီ တံ ဇမ္မိ ဇရေ အတ္ထု,_  
_ဒုဗ္ဗဏ္ဏကရဏီ ဇရေ;_  
_တာဝ မနောရမံ ဗိမ္ဗံ,_  
_ဇရာယ အဘိမဒ္ဒိတံ._  

</Paragraph>

<Paragraph number="1142" type="verses" book="sn-maha">
_ယောပိ ဝဿသတံ ဇီဝေ,_  
_သောပိ မစ္စုပရာယဏော;_  
_န ကိဉ္စိ ပရိဝဇ္ဇေတိ,_  
_သဗ္ဗမေဝါဘိမဒ္ဒတီ”တိ._  


</Paragraph>
</Division>

<Paragraph number="1143" type="center" book="sn-maha">
ပဌမံ.
</Paragraph>