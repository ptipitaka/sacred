---
title: "4.3.10 ဒုတိယသမဏဗြာဟ္မဏသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="500" book="sn" e="ch" v="18" p="353">

<Paragraph number="1079" book="sn">
“ယေ ဟိ ကေစိ, ဘိက္ခဝေ, သမဏာ ဝါ ဗြာဟ္မဏာ ဝါ စက္ခုန္ဒြိယံ နပ္ပဇာနန္တိ, စက္ခုန္ဒြိယသမုဒယံ နပ္ပဇာနန္တိ, စက္ခုန္ဒြိယနိရောဓံ နပ္ပဇာနန္တိ, စက္ခုန္ဒြိယနိရောဓဂါမိနိံ ပဋိပဒံ နပ္ပဇာနန္တိ; သောတိန္ဒြိယံ …ပေ…  ဃာနိန္ဒြိယံ …ပေ…  ဇိဝှိန္ဒြိယံ …ပေ…  ကာယိန္ဒြိယံ …ပေ…  မနိန္ဒြိယံ နပ္ပဇာနန္တိ, မနိန္ဒြိယသမုဒယံ နပ္ပဇာနန္တိ, မနိန္ဒြိယနိရောဓံ နပ္ပဇာနန္တိ, မနိန္ဒြိယနိရောဓဂါမိနိံ ပဋိပဒံ နပ္ပဇာနန္တိ. န မေ တေ, ဘိက္ခဝေ …ပေ…  သယံ အဘိညာ သစ္ဆိကတွာ ဥပသမ္ပဇ္ဇ ဝိဟရန္တိ.
</Paragraph>

<Paragraph number="1080" book="sn">
ယေ စ ခေါ ကေစိ, ဘိက္ခဝေ, သမဏာ ဝါ ဗြာဟ္မဏာ ဝါ စက္ခုန္ဒြိယံ ပဇာနန္တိ, စက္ခုန္ဒြိယသမုဒယံ ပဇာနန္တိ, စက္ခုန္ဒြိယနိရောဓံ ပဇာနန္တိ, စက္ခုန္ဒြိယနိရောဓဂါမိနိံ ပဋိပဒံ ပဇာနန္တိ, သောတိန္ဒြိယံ …ပေ…  ဃာနိန္ဒြိယံ …ပေ…  ဇိဝှိန္ဒြိယံ …ပေ…  ကာယိန္ဒြိယံ …ပေ…  မနိန္ဒြိယံ ပဇာနန္တိ, မနိန္ဒြိယသမုဒယံ ပဇာနန္တိ, မနိန္ဒြိယနိရောဓံ ပဇာနန္တိ, မနိန္ဒြိယနိရောဓဂါမိနိံ ပဋိပဒံ ပဇာနန္တိ, တေ ခေါ မေ, ဘိက္ခဝေ, သမဏာ ဝါ ဗြာဟ္မဏာ ဝါ သမဏေသု စေဝ သမဏသမ္မတာ ဗြာဟ္မဏေသု စ ဗြာဟ္မဏသမ္မတာ, တေ စ ပနာယသ္မန္တော သာမညတ္ထဉ္စ ဗြဟ္မညတ္ထဉ္စ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရန္တီ”တိ.

</Paragraph>
</Division>

<Paragraph number="1081" type="center" book="sn">
ဒသမံ.



</Paragraph>

<Paragraph number="1082" type="center" book="sn">
ဆဠိန္ဒြိယဝဂ္ဂေါ တတိယော.



</Paragraph>

<Paragraph number="1083" type="center" book="sn">
တဿုဒ္ဒါနံ


</Paragraph>

<Paragraph number="1084" type="verses" book="sn">
_ပုနဗ္ဘဝေါ ဇီဝိတညာယ,_  
_ဧကဗီဇီ စ သုဒ္ဓကံ;_  
_သောတော အရဟသမ္ဗုဒ္ဓေါ,_  
_ဒွေ စ သမဏဗြာဟ္မဏာတိ._
</Paragraph>