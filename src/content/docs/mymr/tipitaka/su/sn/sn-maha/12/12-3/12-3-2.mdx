---
title: "12.3.2 ဒုတိယကောဋိဂါမသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1092" book="sn" e="ch" v="18" p="443">

<Paragraph number="2270" book="sn">
“ယေ ဟိ ကေစိ, ဘိက္ခဝေ, သမဏာ ဝါ ဗြာဟ္မဏာ ဝါ ‘ဣဒံ ဒုက္ခန်’တိ ယထာဘူတံ နပ္ပဇာနန္တိ, ‘အယံ ဒုက္ခသမုဒယော’တိ ယထာဘူတံ နပ္ပဇာနန္တိ, ‘အယံ ဒုက္ခနိရောဓော’တိ ယထာဘူတံ နပ္ပဇာနန္တိ, ‘အယံ ဒုက္ခနိရောဓဂါမိနီ ပဋိပဒါ’တိ ယထာဘူတံ နပ္ပဇာနန္တိ, န မေ တေ, ဘိက္ခဝေ, သမဏာ ဝါ ဗြာဟ္မဏာ ဝါ သမဏေသု ဝါ သမဏသမ္မတာ ဗြာဟ္မဏေသု ဝါ ဗြာဟ္မဏသမ္မတာ, န စ ပန တေ အာယသ္မန္တော သာမညတ္ထံ ဝါ ဗြဟ္မညတ္ထံ ဝါ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရန္တိ.
</Paragraph>

<Paragraph number="2271" book="sn">
ယေ စ ခေါ ကေစိ, ဘိက္ခဝေ, သမဏာ ဝါ ဗြာဟ္မဏာ ဝါ ‘ဣဒံ ဒုက္ခန်’တိ ယထာဘူတံ ပဇာနန္တိ, ‘အယံ ဒုက္ခသမုဒယော’တိ ယထာဘူတံ ပဇာနန္တိ, ‘အယံ ဒုက္ခနိရောဓော’တိ ယထာဘူတံ ပဇာနန္တိ, ‘အယံ ဒုက္ခနိရောဓဂါမိနီ ပဋိပဒါ’တိ ယထာဘူတံ ပဇာနန္တိ, တေ ခေါ မေ, ဘိက္ခဝေ, သမဏာ ဝါ ဗြာဟ္မဏာ ဝါ သမဏေသု စေဝ သမဏသမ္မတာ ဗြာဟ္မဏေသု စ ဗြာဟ္မဏသမ္မတာ, တေ စ ပနာယသ္မန္တော သာမညတ္ထဉ္စ ဗြဟ္မညတ္ထဉ္စ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရန္တီ”တိ.
</Paragraph>

<Paragraph number="2272" book="sn">
ဣဒမဝေါစ ဘဂဝါ. ဣဒံ ဝတွာန သုဂတော အထာပရံ ဧတဒဝေါစ သတ္ထာ—
</Paragraph>

<Paragraph number="2273" type="verses" book="sn">
_“ယေ ဒုက္ခံ နပ္ပဇာနန္တိ,_  
_အထော ဒုက္ခဿ သမ္ဘဝံ;_  
_ယတ္ထ စ သဗ္ဗသော ဒုက္ခံ,_  
_အသေသံ ဥပရုဇ္ဈတိ._  

</Paragraph>

<Paragraph number="2274" type="verses" book="sn">
_တဉ္စ မဂ္ဂံ န ဇာနန္တိ,_  
_ဒုက္ခူပသမဂါမိနံ;_  
_စေတောဝိမုတ္တိဟီနာ တေ,_  
_အထော ပညာဝိမုတ္တိယာ;_  
_အဘဗ္ဗာ တေ အန္တကိရိယာယ,_  
_တေ ဝေ ဇာတိဇရူပဂါ._  

</Paragraph>

<Paragraph number="2275" type="verses" book="sn">
_ယေ စ ဒုက္ခံ ပဇာနန္တိ,_  
_အထော ဒုက္ခဿ သမ္ဘဝံ;_  
_ယတ္ထ စ သဗ္ဗသော ဒုက္ခံ,_  
_အသေသံ ဥပရုဇ္ဈတိ._  

</Paragraph>

<Paragraph number="2276" type="verses" book="sn">
_တဉ္စ မဂ္ဂံ ပဇာနန္တိ,_  
_ဒုက္ခူပသမဂါမိနံ;_  
_စေတောဝိမုတ္တိသမ္ပန္နာ,_  
_အထော ပညာဝိမုတ္တိယာ;_  
_ဘဗ္ဗာ တေ အန္တကိရိယာယ,_  
_န တေ ဇာတိဇရူပဂါ”တိ._  


</Paragraph>
</Division>

<Paragraph number="2277" type="center" book="sn">
ဒုတိယံ.
</Paragraph>