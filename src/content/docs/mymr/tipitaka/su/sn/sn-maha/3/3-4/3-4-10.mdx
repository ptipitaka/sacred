---
title: "3.4.10 ဝိဘင်္ဂသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "sn-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="406" book="sn-maha">

<Paragraph number="932" book="sn-maha">
“သတိပဋ္ဌာနဉ္စ ဝေါ, ဘိက္ခဝေ, ဒေသေဿာမိ သတိပဋ္ဌာနဘာဝနဉ္စ သတိပဋ္ဌာနဘာဝနာဂါမိနိဉ္စ ပဋိပဒံ. တံ သုဏာထ. ကတမဉ္စ, ဘိက္ခဝေ, သတိပဋ္ဌာနံ? ဣဓ, ဘိက္ခဝေ, ဘိက္ခု ကာယေ ကာယာနုပဿီ ဝိဟရတိ အာတာပီ သမ္ပဇာနော သတိမာ, ဝိနေယျ လောကေ အဘိဇ္ဈာဒေါမနဿံ; ဝေဒနာသု ဝေဒနာနုပဿီ ဝိဟရတိ …ပေ…  စိတ္တေ စိတ္တာနုပဿီ ဝိဟရတိ …ပေ…  ဓမ္မေသု ဓမ္မာနုပဿီ ဝိဟရတိ အာတာပီ သမ္ပဇာနော သတိမာ, ဝိနေယျ လောကေ အဘိဇ္ဈာဒေါမနဿံ. ဣဒံ ဝုစ္စတိ, ဘိက္ခဝေ, သတိပဋ္ဌာနံ.
</Paragraph>

<Paragraph number="933" book="sn-maha">
ကတမာ စ, ဘိက္ခဝေ, သတိပဋ္ဌာနဘာဝနာ? ဣဓ, ဘိက္ခဝေ, ဘိက္ခု သမုဒယဓမ္မာနုပဿီ ကာယသ္မိံ ဝိဟရတိ, ဝယဓမ္မာနုပဿီ ကာယသ္မိံ ဝိဟရတိ, သမုဒယဝယဓမ္မာနုပဿီ ကာယသ္မိံ ဝိဟရတိ, အာတာပီ သမ္ပဇာနော သတိမာ, ဝိနေယျ လောကေ အဘိဇ္ဈာဒေါမနဿံ. သမုဒယဓမ္မာနုပဿီ ဝေဒနာသု ဝိဟရတိ …ပေ…  သမုဒယဓမ္မာနုပဿီ စိတ္တေ ဝိဟရတိ …ပေ…  သမုဒယဓမ္မာနုပဿီ ဓမ္မေသု ဝိဟရတိ, ဝယဓမ္မာနုပဿီ ဓမ္မေသု ဝိဟရတိ, သမုဒယဝယဓမ္မာနုပဿီ ဓမ္မေသု ဝိဟရတိ, အာတာပီ သမ္ပဇာနော သတိမာ, ဝိနေယျ လောကေ အဘိဇ္ဈာဒေါမနဿံ. အယံ ဝုစ္စတိ, ဘိက္ခဝေ, သတိပဋ္ဌာနဘာဝနာ.
</Paragraph>

<Paragraph number="934" book="sn-maha">
ကတမာ စ, ဘိက္ခဝေ, သတိပဋ္ဌာနဘာဝနာဂါမိနီ ပဋိပဒါ? အယမေဝ အရိယော အဋ္ဌင်္ဂိကော မဂ္ဂေါ, သေယျထိဒံ—  သမ္မာဒိဋ္ဌိ, သမ္မာသင်္ကပ္ပေါ, သမ္မာဝါစာ, သမ္မာကမ္မန္တော, သမ္မာအာဇီဝေါ, သမ္မာဝါယာမော, သမ္မာသတိ, သမ္မာသမာဓိ. အယံ ဝုစ္စတိ, ဘိက္ခဝေ, သတိပဋ္ဌာနဘာဝနာဂါမိနီ ပဋိပဒါ”တိ.

</Paragraph>
</Division>

<Paragraph number="935" type="center" book="sn-maha">
ဒသမံ.



</Paragraph>

<Paragraph number="936" type="center" book="sn-maha">
အနနုဿုတဝဂ္ဂေါ စတုတ္ထော.



</Paragraph>

<Paragraph number="937" type="center" book="sn-maha">
တဿုဒ္ဒါနံ


</Paragraph>

<Paragraph number="938" type="verses" book="sn-maha">
_အနနုဿုတံ ဝိရာဂေါ,_  
_ဝိရဒ္ဓေါ ဘာဝနာ သတိ;_  
_အညာ ဆန္ဒံ ပရိညာယ,_  
_ဘာဝနာ ဝိဘင်္ဂေန စာတိ._
</Paragraph>