---
title: "13.1.55 သာတစ္စမူလကသပ္ပါယကာရီသုတ္တ"
tableOfContents: false
sidebar:
  order: 27
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="716" book="sn" e="ch" v="18" p="389">

<Paragraph number="1349" book="sn">
သာဝတ္ထိနိဒါနံ. “စတ္တာရောမေ, ဘိက္ခဝေ, ဈာယီ. ကတမေ စတ္တာရော? ဣဓ, ဘိက္ခဝေ, ဧကစ္စော ဈာယီ သမာဓိသ္မိံ သာတစ္စကာရီ ဟောတိ, န သမာဓိသ္မိံ သပ္ပါယကာရီ. ဣဓ ပန, ဘိက္ခဝေ, ဧကစ္စော ဈာယီ သမာဓိသ္မိံ သပ္ပါယကာရီ ဟောတိ, န သမာဓိသ္မိံ သာတစ္စကာရီ. ဣဓ ပန, ဘိက္ခဝေ, ဧကစ္စော ဈာယီ နေဝ သမာဓိသ္မိံ သာတစ္စကာရီ ဟောတိ, န စ သမာဓိသ္မိံ သပ္ပါယကာရီ. ဣဓ ပန, ဘိက္ခဝေ, ဧကစ္စော ဈာယီ သမာဓိသ္မိံ သာတစ္စကာရီ စ ဟောတိ, သမာဓိသ္မိံ သပ္ပါယကာရီ စ. တတြ, ဘိက္ခဝေ, ယွာယံ ဈာယီ သမာဓိသ္မိံ သာတစ္စကာရီ စ ဟောတိ သမာဓိသ္မိံ သပ္ပါယကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခော စ ဥတ္တမော စ ပဝရော စ. သေယျထာပိ, ဘိက္ခဝေ, ဂဝါ ခီရံ, ခီရမှာ ဒဓိ, ဒဓိမှာ နဝနီတံ, နဝနီတမှာ သပ္ပိ, သပ္ပိမှာ သပ္ပိမဏ္ဍော တတြ အဂ္ဂမက္ခာယတိ; ဧဝမေဝ ခေါ, ဘိက္ခဝေ, ယွာယံ ဈာယီ သမာဓိသ္မိံ သာတစ္စကာရီ စ ဟောတိ, သမာဓိသ္မိံ သပ္ပါယကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခော စ ဥတ္တမော စ ပဝရော စာ”တိ. ဣဒမဝေါစ ဘဂဝါ. အတ္တမနာ တေ ဘိက္ခူ ဘဂဝတော ဘာသိတံ အဘိနန္ဒုန္တိ.

</Paragraph>
</Division>

<Paragraph number="1350" type="center" book="sn">
ပဉ္စပညာသမံ.



</Paragraph>

<Paragraph number="1351" type="center" book="sn">
(ယထာ ပဉ္စပညာသံ ဝေယျာကရဏာနိ ဟောန္တိ တထာ ဝိတ္ထာရေတဗ္ဗာနိ.)



</Paragraph>

<Paragraph number="1352" type="center" book="sn">
ခန္ဓဝဂ္ဂေါ တတိယော.



</Paragraph>

<Paragraph number="1353" type="center" book="sn">
တဿုဒ္ဒါနံ


</Paragraph>

<Paragraph number="1354" type="verses" book="sn">
_သမာဓိ သမာပတ္တိ ဌိတိ စ,_  
_ဝုဋ္ဌာနံ ကလ္လိတာရမ္မဏေန စ;_  
_ဂေါစရာ အဘိနီဟာရော သက္ကစ္စ,_  
_သာတစ္စ အထောပိ သပ္ပါယန္တိ._  


</Paragraph>

<Paragraph number="1355" type="center" book="sn">
ဈာနသံယုတ္တံ သမတ္တံ.



</Paragraph>

<Paragraph number="1356" type="center" book="sn">
တဿုဒ္ဒါနံ


</Paragraph>

<Paragraph number="1357" type="verses" book="sn">
_ခန္ဓ ရာဓသံယုတ္တဉ္စ,_  
_ဒိဋ္ဌိဩက္ကန္တ ဥပ္ပါဒါ;_  
_ကိလေသ သာရိပုတ္တာ စ,_  
_နာဂါ သုပဏ္ဏ ဂန္ဓဗ္ဗာ;_  
_ဝလာဟ ဝစ္ဆဈာနန္တိ,_  
_ခန္ဓဝဂ္ဂမှိ တေရသာတိ._  


</Paragraph>

<Paragraph number="1358" type="center" book="sn">
ခန္ဓဝဂ္ဂသံယုတ္တပါဠိ နိဋ္ဌိတာ.
</Paragraph>