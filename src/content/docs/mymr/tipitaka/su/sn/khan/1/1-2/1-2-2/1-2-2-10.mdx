---
title: 1.2.2.10 သုရာဓသုတ္တ
tableOfContents: false
sidebar:
  order: 10
type: tipitaka
basket: su
book: sn
review:
  current: review
  updated: '2025-10-27T21:48:59.071258'
  updated_by: ''
  notes: ''
  history:
  - state: review
    date: '2025-10-27T21:48:59.071258'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="72" book="sn" e="ch" v="18" p="290">

<Paragraph number="374" book="sn">
သာဝတ္ထိနိဒါနံ. အထ ခေါ အာယသ္မာ သုရာဓော ဘဂဝန္တံ ဧတဒဝေါစ—  “ကထံ နု ခေါ, ဘန္တေ, ဇာနတော ကထံ ပဿတော ဣမသ္မိဉ္စ သဝိညာဏကေ ကာယေ ဗဟိဒ္ဓါ စ သဗ္ဗနိမိတ္တေသု အဟင်္ကာရမမင်္ကာရမာနာပဂတံ မာနသံ ဟောတိ, ဝိဓာ သမတိက္ကန္တံ သန္တံ သုဝိမုတ္တန်”တိ? “ယံ ကိဉ္စိ, သုရာဓ, ရူပံ အတီတာနာဂတပစ္စုပ္ပန္နံ …ပေ…  ယံ ဒူရေ သန္တိကေ ဝါ, သဗ္ဗံ ရူပံ—  ‘နေတံ မမ, နေသောဟမသ္မိ, န မေသော အတ္တာ’တိ ဧဝမေတံ ယထာဘူတံ သမ္မပ္ပညာယ ဒိသွာ အနုပါဒါဝိမုတ္တော ဟောတိ. ယာ ကာစိ ဝေဒနာ…  ယာ ကာစိ သညာ…  ယေ ကေစိ သင်္ခါရာ…  ယံ ကိဉ္စိ ဝိညာဏံ အတီတာနာဂတပစ္စုပ္ပန္နံ အဇ္ဈတ္တံ ဝါ ဗဟိဒ္ဓါ ဝါ ဩဠာရိကံ ဝါ သုခုမံ ဝါ ဟီနံ ဝါ ပဏီတံ ဝါ ယံ ဒူရေ သန္တိကေ ဝါ, သဗ္ဗာ ဝေဒနာ …ပေ…  သဗ္ဗာ သညာ…  သဗ္ဗေ သင်္ခါရာ…  သဗ္ဗံ ဝိညာဏံ—  ‘နေတံ မမ, နေသောဟမသ္မိ, န မေသော အတ္တာ’တိ ဧဝမေတံ ယထာဘူတံ သမ္မပ္ပညာယ ဒိသွာ အနုပါဒါဝိမုတ္တော ဟောတိ. ဧဝံ ခေါ, သုရာဓ, ဇာနတော ဧဝံ ပဿတော ဣမသ္မိဉ္စ သဝိညာဏကေ ကာယေ, ဗဟိဒ္ဓါ စ သဗ္ဗနိမိတ္တေသု အဟင်္ကာရမမင်္ကာရမာနာပဂတံ မာနသံ ဟောတိ ဝိဓာ သမတိက္ကန္တံ သန္တံ သုဝိမုတ္တန်”တိ …ပေ…  အညတရော စ ပနာယသ္မာ သုရာဓော အရဟတံ အဟောသီတိ.

</Paragraph>
</Division>

<Paragraph number="375" type="center" book="sn">
ဒသမံ.



</Paragraph>

<Paragraph number="376" type="center" book="sn">
အရဟန္တဝဂ္ဂေါ ဒုတိယော.



</Paragraph>

<Paragraph number="377" type="center" book="sn">
တဿုဒ္ဒါနံ


</Paragraph>

<Paragraph number="378" type="verses" book="sn">
ဥပါဒိယမညမာနာ,_  
_အထာဘိနန္ဒမာနော စ;_  
_အနိစ္စံ ဒုက္ခံ အနတ္တာ စ,_  
_အနတ္တနိယံ ရဇနီယသဏ္ဌိတံ;_  
_ရာဓသုရာဓေန တေ ဒသာတိ._
</Paragraph>