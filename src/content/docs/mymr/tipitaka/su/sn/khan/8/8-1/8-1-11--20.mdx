---
title: "8.1.11--20 အဏ္ဍဇဒါနူပကာရသုတ္တဒသက"
tableOfContents: false
sidebar:
  order: 3
type: "tipitaka"
basket: "su"
book: "khan"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="352--361" book="khan">

<Paragraph number="1175" book="khan">
ဧကမန္တံ နိသိန္နော ခေါ သော ဘိက္ခု ဘဂဝန္တံ ဧတဒဝေါစ—  “ကော နု ခေါ, ဘန္တေ, ဟေတု, ကော ပစ္စယော, ယေန မိဓေကစ္စော ကာယဿ ဘေဒါ ပရံ မရဏာ အဏ္ဍဇာနံ နာဂါနံ သဟဗျတံ ဥပပဇ္ဇတီ”တိ?
</Paragraph>

<Paragraph number="1176" book="khan">
“ဣဓ, ဘိက္ခု, ဧကစ္စော ကာယေန ဒွယကာရီ ဟောတိ, ဝါစာယ ဒွယကာရီ, မနသာ ဒွယကာရီ. တဿ သုတံ ဟောတိ—  ‘အဏ္ဍဇာ နာဂါ ဒီဃာယုကာ ဝဏ္ဏဝန္တော သုခဗဟုလာ’တိ. တဿ ဧဝံ ဟောတိ—  ‘အဟော ဝတာဟံ ကာယဿ ဘေဒါ ပရံ မရဏာ အဏ္ဍဇာနံ နာဂါနံ သဟဗျတံ ဥပပဇ္ဇေယျန်’တိ. သော အန္နံ ဒေတိ. သော ကာယဿ ဘေဒါ ပရံ မရဏာ အဏ္ဍဇာနံ နာဂါနံ သဟဗျတံ ဥပပဇ္ဇတိ. အယံ ခေါ, ဘိက္ခု, ဟေတု …ပေ…  ဥပပဇ္ဇတီတိ …ပေ…  သော ပါနံ ဒေတိ …ပေ…  ဝတ္ထံ ဒေတိ …ပေ…  ယာနံ ဒေတိ …ပေ…  မာလံ ဒေတိ …ပေ…  ဂန္ဓံ ဒေတိ …ပေ…  ဝိလေပနံ ဒေတိ …ပေ…  သေယျံ ဒေတိ …ပေ…  အာဝသထံ ဒေတိ …ပေ…  ပဒီပေယျံ ဒေတိ. သော ကာယဿ ဘေဒါ ပရံ မရဏာ အဏ္ဍဇာနံ နာဂါနံ သဟဗျတံ ဥပပဇ္ဇတိ. အယံ ခေါ, ဘိက္ခု, ဟေတု, အယံ ပစ္စယော, ယေန မိဓေကစ္စော ကာယဿ ဘေဒါ ပရံ မရဏာ အဏ္ဍဇာနံ နာဂါနံ သဟဗျတံ ဥပပဇ္ဇတီ”တိ.

</Paragraph>
</Division>

<Paragraph number="1177" type="center" book="khan">
ဝီသတိမံ.
</Paragraph>