---
title: "1.2.3.4 အရဟန္တသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="76" book="sn" e="ch" v="18" p="291">

<Paragraph number="385" book="sn">
သာဝတ္ထိနိဒါနံ. “ရူပံ, ဘိက္ခဝေ, အနိစ္စံ. ယဒနိစ္စံ တံ ဒုက္ခံ; ယံ ဒုက္ခံ တဒနတ္တာ; ယဒနတ္တာ တံ ‘နေတံ မမ, နေသောဟမသ္မိ, န မေသော အတ္တာ’တိ ဧဝမေတံ ယထာဘူတံ သမ္မပ္ပညာယ ဒဋ္ဌဗ္ဗံ. ဝေဒနာ…  သညာ…  သင်္ခါရာ…  ဝိညာဏံ အနိစ္စံ. ယဒနိစ္စံ တံ ဒုက္ခံ; ယံ ဒုက္ခံ တဒနတ္တာ; ယဒနတ္တာ တံ ‘နေတံ မမ, နေသောဟမသ္မိ, န မေသော အတ္တာ’တိ ဧဝမေတံ ယထာဘူတံ သမ္မပ္ပညာယ ဒဋ္ဌဗ္ဗံ.
</Paragraph>

<Paragraph number="386" book="sn">
ဧဝံ ပဿံ, ဘိက္ခဝေ, သုတဝါ အရိယသာဝကော ရူပသ္မိမ္ပိ နိဗ္ဗိန္ဒတိ, ဝေဒနာယပိ…  သညာယပိ…  သင်္ခါရေသုပိ…  ဝိညာဏသ္မိမ္ပိ နိဗ္ဗိန္ဒတိ. နိဗ္ဗိန္ဒံ ဝိရဇ္ဇတိ; ဝိရာဂါ ဝိမုစ္စတိ. ဝိမုတ္တသ္မိံ ဝိမုတ္တမိတိ ဉာဏံ ဟောတိ. ‘ခီဏာ ဇာတိ, ဝုသိတံ ဗြဟ္မစရိယံ, ကတံ ကရဏီယံ, နာပရံ ဣတ္ထတ္တာယာ’တိ ပဇာနာတိ. ယာဝတာ, ဘိက္ခဝေ, သတ္တာဝါသာ, ယာဝတာ ဘဝဂ္ဂံ, ဧတေ အဂ္ဂါ, ဧတေ သေဋ္ဌာ လောကသ္မိံ ယဒိဒံ အရဟန္တော”တိ.
</Paragraph>

<Paragraph number="387" book="sn">
ဣဒမဝေါစ ဘဂဝါ. ဣဒံ ဝတွာန သုဂတော အထာပရံ ဧတဒဝေါစ သတ္ထာ—
</Paragraph>

<Paragraph number="388" type="verses" book="sn">
_“သုခိနော ဝတ အရဟန္တော,_  
_တဏှာ တေသံ န ဝိဇ္ဇတိ;_  
_အသ္မိမာနော သမုစ္ဆိန္နော,_  
_မောဟဇာလံ ပဒါလိတံ._  

</Paragraph>

<Paragraph number="389" type="verses" book="sn">
_အနေဇံ တေ အနုပ္ပတ္တာ,_  
_စိတ္တံ တေသံ အနာဝိလံ;_  
_လောကေ အနုပလိတ္တာ တေ,_  
_ဗြဟ္မဘူတာ အနာသဝါ._  

</Paragraph>

<Paragraph number="390" type="verses" book="sn">
_ပဉ္စက္ခန္ဓေ ပရိညာယ,_  
_သတ္တ သဒ္ဓမ္မဂေါစရာ;_  
_ပသံသိယာ သပ္ပုရိသာ,_  
_ပုတ္တာ ဗုဒ္ဓဿ ဩရသာ._  

</Paragraph>

<Paragraph number="391" type="verses" book="sn">
_သတ္တရတနသမ္ပန္နာ,_  
_တီသု သိက္ခာသု သိက္ခိတာ;_  
_အနုဝိစရန္တိ မဟာဝီရာ,_  
_ပဟီနဘယဘေရဝါ._  

</Paragraph>

<Paragraph number="392" type="verses" book="sn">
_ဒသဟင်္ဂေဟိ သမ္ပန္နာ,_  
_မဟာနာဂါ သမာဟိတာ;_  
_ဧတေ ခေါ သေဋ္ဌာ လောကသ္မိံ,_  
_တဏှာ တေသံ န ဝိဇ္ဇတိ._  

</Paragraph>

<Paragraph number="393" type="verses" book="sn">
_အသေခဉာဏမုပ္ပန္နံ,_  
_အန္တိမောယံ သမုဿယော;_  
_ယော သာရော ဗြဟ္မစရိယဿ,_  
_တသ္မိံ အပရပစ္စယာ._  

</Paragraph>

<Paragraph number="394" type="verses" book="sn">
_ဝိဓာသု န ဝိကမ္ပန္တိ,_  
_ဝိပ္ပမုတ္တာ ပုနဗ္ဘဝါ;_  
_ဒန္တဘူမိမနုပ္ပတ္တာ,_  
_တေ လောကေ ဝိဇိတာဝိနော._  

</Paragraph>

<Paragraph number="395" type="verses" book="sn">
ဥဒ္ဓံ တိရိယံ အပါစီနံ,_  
_နန္ဒီ တေသံ န ဝိဇ္ဇတိ;_  
_နဒန္တိ တေ သီဟနာဒံ,_  
_ဗုဒ္ဓါ လောကေ အနုတ္တရာ”တိ._  


</Paragraph>
</Division>

<Paragraph number="396" type="center" book="sn">
စတုတ္ထံ.
</Paragraph>