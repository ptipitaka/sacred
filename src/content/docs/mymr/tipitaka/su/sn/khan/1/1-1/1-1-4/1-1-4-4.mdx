---
title: 1.1.4.4 ဒုတိယအညတရဘိက္ခုသုတ္တ
tableOfContents: false
sidebar:
  order: 4
type: tipitaka
basket: su
book: sn
review:
  current: review
  updated: '2025-10-20T15:12:14.486957'
  updated_by: ''
  notes: ''
  history:
  - state: review
    date: '2025-10-20T15:12:14.486957'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="36" book="sn" e="ch" v="18" p="285">

<Paragraph number="165" book="sn">
သာဝတ္ထိနိဒါနံ. အထ ခေါ အညတရော ဘိက္ခု ယေန ဘဂဝါ …ပေ…  ဧကမန္တံ နိသိန္နော ခေါ သော ဘိက္ခု ဘဂဝန္တံ ဧတဒဝေါစ—  “သာဓု မေ, ဘန္တေ, ဘဂဝါ သံခိတ္တေန ဓမ္မံ ဒေသေတု ယမဟံ ဘဂဝတော ဓမ္မံ သုတွာ ဧကော ဝူပကဋ္ဌော အပ္ပမတ္တော အာတာပီ ပဟိတတ္တော ဝိဟရေယျန်”တိ. “ယံ ခေါ, ဘိက္ခု, အနုသေတိ တံ အနုမီယတိ; ယံ အနုမီယတိ တေန သင်္ခံ ဂစ္ဆတိ. ယံ နာနုသေတိ န တံ အနုမီယတိ; ယံ နာနုမီယတိ န တေန သင်္ခံ ဂစ္ဆတီ”တိ. “အညာတံ, ဘဂဝါ, အညာတံ, သုဂတာ”တိ.
</Paragraph>

<Paragraph number="166" book="sn">
“ယထာ ကထံ ပန တွံ, ဘိက္ခု, မယာ သံခိတ္တေန ဘာသိတဿ ဝိတ္ထာရေန အတ္ထံ အာဇာနာသီ”တိ? “ရူပဉ္စေ, ဘန္တေ, အနုသေတိ တံ အနုမီယတိ; ယံ အနုမီယတိ တေန သင်္ခံ ဂစ္ဆတိ. ဝေဒနဉ္စေ အနုသေတိ…  သညဉ္စေ အနုသေတိ…  သင်္ခါရေ စေ အနုသေတိ…  ဝိညာဏဉ္စေ အနုသေတိ တံ အနုမီယတိ; ယံ အနုမီယတိ တေန သင်္ခံ ဂစ္ဆတိ. ရူပဉ္စေ, ဘန္တေ, နာနုသေတိ န တံ အနုမီယတိ; ယံ နာနုမီယတိ န တေန သင်္ခံ ဂစ္ဆတိ. ဝေဒနဉ္စေ နာနုသေတိ…  သညဉ္စေ နာနုသေတိ…  သင်္ခါရေ စေ နာနုသေတိ…  ဝိညာဏဉ္စေ နာနုသေတိ န တံ အနုမီယတိ; ယံ နာနုမီယတိ န တေန သင်္ခံ ဂစ္ဆတိ. ဣမဿ ခွါဟံ, ဘန္တေ, ဘဂဝတာ သံခိတ္တေန ဘာသိတဿ ဧဝံ ဝိတ္ထာရေန အတ္ထံ အာဇာနာမီ”တိ.
</Paragraph>

<Paragraph number="167" book="sn">
“သာဓု သာဓု, ဘိက္ခု. သာဓု ခေါ တွံ, ဘိက္ခု, မယာ သံခိတ္တေန ဘာသိတဿ ဝိတ္ထာရေန အတ္ထံ အာဇာနာသိ. ရူပဉ္စေ, ဘိက္ခု, အနုသေတိ တံ အနုမီယတိ; ယံ အနုမီယတိ တေန သင်္ခံ ဂစ္ဆတိ. ဝေဒနဉ္စေ, ဘိက္ခု…  သညဉ္စေ, ဘိက္ခု…  သင်္ခါရေ စေ, ဘိက္ခု…  ဝိညာဏဉ္စေ, ဘိက္ခု, အနုသေတိ တံ အနုမီယတိ; ယံ အနုမီယတိ တေန သင်္ခံ ဂစ္ဆတိ. ရူပဉ္စေ, ဘိက္ခု, နာနုသေတိ န တံ အနုမီယတိ; ယံ နာနုမီယတိ န တေန သင်္ခံ ဂစ္ဆတိ. ဝေဒနဉ္စေ နာနုသေတိ…  သညဉ္စေ နာနုသေတိ…  သင်္ခါရေ စေ နာနုသေတိ…  ဝိညာဏဉ္စေ နာနုသေတိ န တံ အနုမီယတိ; ယံ နာနုမီယတိ န တေန သင်္ခံ ဂစ္ဆတိ. ဣမဿ ခေါ, ဘိက္ခု, မယာ သံခိတ္တေန ဘာသိတဿ ဧဝံ ဝိတ္ထာရေန အတ္ထော ဒဋ္ဌဗ္ဗော”တိ …ပေ…  အညတရော စ ပန သော ဘိက္ခု အရဟတံ အဟောသီတိ.

</Paragraph>
</Division>

<Paragraph number="168" type="center" book="sn">
စတုတ္ထံ.
</Paragraph>