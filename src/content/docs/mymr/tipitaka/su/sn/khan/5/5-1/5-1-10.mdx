---
title: "5.1.10 ခန္ဓသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "khan"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="321" book="khan">

<Paragraph number="1087" book="khan">
သာဝတ္ထိနိဒါနံ. “ယော ခေါ, ဘိက္ခဝေ, ရူပဿ ဥပ္ပါဒေါ ဌိတိ အဘိနိဗ္ဗတ္တိ ပါတုဘာဝေါ, ဒုက္ခဿေသော ဥပ္ပါဒေါ, ရောဂါနံ ဌိတိ, ဇရာမရဏဿ ပါတုဘာဝေါ. ယော ဝေဒနာယ…  ယော သညာယ…  ယော သင်္ခါရာနံ…  ယော ဝိညာဏဿ ဥပ္ပါဒေါ ဌိတိ အဘိနိဗ္ဗတ္တိ ပါတုဘာဝေါ, ဒုက္ခဿေသော ဥပ္ပါဒေါ, ရောဂါနံ ဌိတိ, ဇရာမရဏဿ ပါတုဘာဝေါ. ယော စ ခေါ, ဘိက္ခဝေ, ရူပဿ နိရောဓော ဝူပသမော အတ္ထင်္ဂမော, ဒုက္ခဿေသော နိရောဓော, ရောဂါနံ ဝူပသမော, ဇရာမရဏဿ အတ္ထင်္ဂမော. ယော ဝေဒနာယ…  ယော သညာယ…  ယော သင်္ခါရာနံ…  ယော ဝိညာဏဿ နိရောဓော ဝူပသမော အတ္ထင်္ဂမော, ဒုက္ခဿေသော နိရောဓော, ရောဂါနံ ဝူပသမော, ဇရာမရဏဿ အတ္ထင်္ဂမော”တိ.

</Paragraph>
</Division>

<Paragraph number="1088" type="center" book="khan">
ဒသမံ.



</Paragraph>

<Paragraph number="1089" type="center" book="khan">
ဥပ္ပါဒဝဂ္ဂေါ ပဌမော.



</Paragraph>

<Paragraph number="1090" type="center" book="khan">
တဿုဒ္ဒါနံ


</Paragraph>

<Paragraph number="1091" type="verses" book="khan">
_စက္ခု ရူပဉ္စ ဝိညာဏံ,_  
_ဖဿော စ ဝေဒနာယ စ;_  
_သညာ စ စေတနာ တဏှာ,_  
_ဓာတု ခန္ဓေန တေ ဒသာတိ._  


</Paragraph>

<Paragraph number="1092" type="center" book="khan">
ဥပ္ပါဒသံယုတ္တံ သမတ္တံ.
</Paragraph>