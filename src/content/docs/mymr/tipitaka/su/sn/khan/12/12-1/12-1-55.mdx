---
title: 12.1.55 ဝိညာဏအပ္ပစ္စက္ခကမ္မသုတ္တ
tableOfContents: false
sidebar:
  order: 16
type: tipitaka
basket: su
book: sn
review:
  current: review
  updated: '2025-10-20T15:12:15.210570'
  updated_by: ''
  notes: ''
  history:
  - state: review
    date: '2025-10-20T15:12:15.210570'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="661" book="sn" e="ch" v="18" p="379">

<Paragraph number="1274" book="sn">
သာဝတ္ထိနိဒါနံ. “ဝိညာဏေ ခေါ, ဝစ္ဆ, အပ္ပစ္စက္ခကမ္မာ, ဝိညာဏသမုဒယေ အပ္ပစ္စက္ခကမ္မာ, ဝိညာဏနိရောဓေ အပ္ပစ္စက္ခကမ္မာ, ဝိညာဏနိရောဓဂါမိနိယာ ပဋိပဒါယ အပ္ပစ္စက္ခကမ္မာ; ဧဝမိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ—  သဿတော လောကောတိ ဝါ, အသဿတော လောကောတိ ဝါ …ပေ…  နေဝ ဟောတိ န န ဟောတိ တထာဂတော ပရံ မရဏာတိ ဝါတိ. အယံ ခေါ, ဝစ္ဆ, ဟေတု, အယံ ပစ္စယော, ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ—  သဿတော လောကောတိ ဝါ, အသဿတော လောကောတိ ဝါ, အန္တဝါ လောကောတိ ဝါ, အနန္တဝါ လောကောတိ ဝါ, တံ ဇီဝံ တံ သရီရန္တိ ဝါ, အညံ ဇီဝံ အညံ သရီရန္တိ ဝါ, ဟောတိ တထာဂတော ပရံ မရဏာတိ ဝါ, န ဟောတိ တထာဂတော ပရံ မရဏာတိ ဝါ, ဟောတိ စ န စ ဟောတိ တထာဂတော ပရံ မရဏာတိ ဝါ, နေဝ ဟောတိ န န ဟောတိ တထာဂတော ပရံ မရဏာတိ ဝါ”တိ.

</Paragraph>
</Division>

<Paragraph number="1275" type="center" book="sn">
ပဉ္စပညာသမံ.



</Paragraph>

<Paragraph number="1276" type="center" book="sn">
ဝစ္ဆဂေါတ္တဝဂ္ဂေါ ပဌမော.



</Paragraph>

<Paragraph number="1277" type="center" book="sn">
တဿုဒ္ဒါနံ


</Paragraph>

<Paragraph number="1278" type="verses" book="sn">
_အညာဏာ အဒဿနာ စေဝ,_  
_အနဘိသမယာ အနနုဗောဓာ;_  
_အပ္ပဋိဝေဓာ အသလ္လက္ခဏာ,_  
_အနုပလက္ခဏေန အပ္ပစ္စုပလက္ခဏာ;_  
_အသမပေက္ခဏာ အပ္ပစ္စုပေက္ခဏာ,_  
_အပ္ပစ္စက္ခကမ္မန္တိ._  


</Paragraph>

<Paragraph number="1279" type="center" book="sn">
ဝစ္ဆဂေါတ္တသံယုတ္တံ သမတ္တံ.
</Paragraph>