---
title: "3.1.18 နေဝဟောတိနနဟောတိတထာဂတောသုတ္တ"
tableOfContents: false
sidebar:
  order: 18
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="223" book="sn" e="ch" v="18" p="311">

<Paragraph number="971" book="sn">
သာဝတ္ထိနိဒါနံ. “ကိသ္မိံ နု ခေါ, ဘိက္ခဝေ, သတိ, ကိံ ဥပါဒါယ, ကိံ အဘိနိဝိဿ ဧဝံ ဒိဋ္ဌိ ဥပ္ပဇ္ဇတိ—  ‘နေဝ ဟောတိ, န န ဟောတိ တထာဂတော ပရံ မရဏာ’”တိ? “ဘဂဝံမူလကာ နော, ဘန္တေ, ဓမ္မာ …ပေ…
</Paragraph>

<Paragraph number="972" book="sn">
“ရူပေ ခေါ, ဘိက္ခဝေ, သတိ, ရူပံ ဥပါဒါယ, ရူပံ အဘိနိဝိဿ ဧဝံ ဒိဋ္ဌိ ဥပ္ပဇ္ဇတိ—  ‘နေဝ ဟောတိ, န န ဟောတိ တထာဂတော ပရံ မရဏာ’”တိ …ပေ… .
</Paragraph>

<Paragraph number="973" book="sn">
“တံ ကိံ မညထ, ဘိက္ခဝေ, ရူပံ နိစ္စံ ဝါ အနိစ္စံ ဝါ”တိ? “အနိစ္စံ, ဘန္တေ” …ပေ…  ဝိပရိဏာမဓမ္မံ, အပိ နု တံ အနုပါဒါယ ဧဝံ ဒိဋ္ဌိ ဥပ္ပဇ္ဇေယျ—  ‘နေဝ ဟောတိ, န န ဟောတိ တထာဂတော ပရံ မရဏာ’”တိ? “နော ဟေတံ, ဘန္တေ”. “ယမ္ပိဒံ ဒိဋ္ဌံ သုတံ မုတံ ဝိညာတံ ပတ္တံ ပရိယေသိတံ အနုဝိစရိတံ မနသာ တမ္ပိ နိစ္စံ ဝါ အနိစ္စံ ဝါ”တိ? “အနိစ္စံ, ဘန္တေ”. “ယံ ပနာနိစ္စံ ဒုက္ခံ ဝါ တံ သုခံ ဝါ”တိ? “ဒုက္ခံ, ဘန္တေ”. “ယံ ပနာနိစ္စံ ဒုက္ခံ ဝိပရိဏာမဓမ္မံ, အပိ နု တံ အနုပါဒါယ ဧဝံ ဒိဋ္ဌိ ဥပ္ပဇ္ဇေယျ—  ‘နေဝ ဟောတိ, န န ဟောတိ တထာဂတော ပရံ မရဏာ’”တိ? “နော ဟေတံ, ဘန္တေ”.
</Paragraph>

<Paragraph number="974" book="sn">
“ယတော ခေါ, ဘိက္ခဝေ, အရိယသာဝကဿ ဣမေသု စ ဌာနေသု ကင်္ခါ ပဟီနာ ဟောတိ, ဒုက္ခေပိဿ ကင်္ခါ ပဟီနာ ဟောတိ, ဒုက္ခသမုဒယေပိဿ ကင်္ခါ ပဟီနာ ဟောတိ, ဒုက္ခနိရောဓေပိဿ ကင်္ခါ ပဟီနာ ဟောတိ, ဒုက္ခနိရောဓဂါမိနိယာ ပဋိပဒါယပိဿ ကင်္ခါ ပဟီနာ ဟောတိ—  အယံ ဝုစ္စတိ, ဘိက္ခဝေ, အရိယသာဝကော သောတာပန္နော အဝိနိပါတဓမ္မော နိယတော သမ္ဗောဓိပရာယနော”တိ. အဋ္ဌာရသမံ.

</Paragraph>
</Division>

<Paragraph number="975" type="center" book="sn">
သောတာပတ္တိဝဂ္ဂေါ.

  
အဋ္ဌာရသဝေယျာကရဏံ နိဋ္ဌိတံ.



</Paragraph>

<Paragraph number="976" type="center" book="sn">
တဿုဒ္ဒါနံ


</Paragraph>

<Paragraph number="977" type="verses" book="sn">
_ဝါတံ ဧတံ မမ,_  
_သော အတ္တာ နော စ မေ သိယာ;_  
_နတ္ထိ ကရောတော ဟေတု စ,_  
_မဟာဒိဋ္ဌေန အဋ္ဌမံ._  

</Paragraph>

<Paragraph number="978" type="verses" book="sn">
_သဿတော လောကော စ,_  
_အသဿတော စ အန္တဝါ စ;_  
_အနန္တဝါ စ တံ ဇီဝံ တံ သရီရန္တိ,_  
_အညံ ဇီဝံ အညံ သရီရန္တိ စ._  

</Paragraph>

<Paragraph number="979" type="verses" book="sn">
_ဟောတိ တထာဂတော ပရံ မရဏာတိ,_  
_န ဟောတိ တထာဂတော ပရံ မရဏာတိ;_  
_နေဝ ဟောတိ န န ဟောတိ တထာဂတော ပရံ မရဏာတိ._
</Paragraph>