---
title: "9.1.17--46 ဇလာဗုဇဒါနူပကာရသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "khan"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="408--437" book="khan">

<Paragraph number="1195" book="khan">
သာဝတ္ထိနိဒါနံ. ဧကမန္တံ နိသိန္နော ခေါ သော ဘိက္ခု ဘဂဝန္တံ ဧတဒဝေါစ—  “ကော နု ခေါ, ဘန္တေ, ဟေတု, ကော ပစ္စယော, ယေန မိဓေကစ္စော ကာယဿ ဘေဒါ ပရံ မရဏာ ဇလာဗုဇာနံ သုပဏ္ဏာနံ …ပေ…  သံသေဒဇာနံ သုပဏ္ဏာနံ …ပေ…  ဩပပါတိကာနံ သုပဏ္ဏာနံ သဟဗျတံ ဥပပဇ္ဇတီ”တိ? “ဣဓ, ဘိက္ခု, ဧကစ္စော ကာယေန ဒွယကာရီ ဟောတိ, ဝါစာယ ဒွယကာရီ, မနသာ ဒွယကာရီ. တဿ သုတံ ဟောတိ—  ‘ဩပပါတိကာ သုပဏ္ဏာ ဒီဃာယုကာ ဝဏ္ဏဝန္တော သုခဗဟုလာ’တိ. တဿ ဧဝံ ဟောတိ—  ‘အဟော ဝတာဟံ ကာယဿ ဘေဒါ ပရံ မရဏာ ဩပပါတိကာနံ သုပဏ္ဏာနံ သဟဗျတံ ဥပပဇ္ဇေယျန်’တိ. သော အန္နံ ဒေတိ …ပေ…  ပါနံ ဒေတိ …ပေ…  ပဒီပေယျံ ဒေတိ. သော ကာယဿ ဘေဒါ ပရံ မရဏာ ဩပပါတိကာနံ သုပဏ္ဏာနံ သဟဗျတံ ဥပပဇ္ဇတိ. အယံ ခေါ, ဘိက္ခု, ဟေတု, အယံ ပစ္စယော, ယေန မိဓေကစ္စော ကာယဿ ဘေဒါ ပရံ မရဏာ ဩပပါတိကာနံ သုပဏ္ဏာနံ သဟဗျတံ ဥပပဇ္ဇတီ”တိ. ဆစတ္တာလီသမံ.

</Paragraph>
</Division>

<Paragraph number="1196" type="center" book="khan">
(ဧဝံ ပိဏ္ဍကေန ဆစတ္တာလီသံ သုတ္တန္တာ ဟောန္တိ.)

  
သုပဏ္ဏဝဂ္ဂေါ ပဌမော.



</Paragraph>

<Paragraph number="1197" type="center" book="khan">
တဿုဒ္ဒါနံ


</Paragraph>

<Paragraph number="1198" type="verses" book="khan">
_သုဒ္ဓိကံ ဟရန္တိ စေဝ,_  
_ဒွယကာရီ စ စတုရော;_  
_ဒါနူပကာရာ တာလီသံ,_  
_သုပဏ္ဏေ သုပ္ပကာသိတာတိ._  


</Paragraph>

<Paragraph number="1199" type="center" book="khan">
သုပဏ္ဏသံယုတ္တံ သမတ္တံ.
</Paragraph>