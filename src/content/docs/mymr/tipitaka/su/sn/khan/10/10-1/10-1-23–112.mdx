---
title: 10.1.23–112 သာရဂန္ဓာဒိဒါနူပကာရသုတ္တနဝုတိက
tableOfContents: false
sidebar:
  order: 6
type: tipitaka
basket: su
book: sn
review:
  current: review
  updated: '2025-10-20T15:12:15.104811'
  updated_by: ''
  notes: ''
  history:
  - state: review
    date: '2025-10-20T15:12:15.104811'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="460–549" book="sn" e="ch" v="18" p="346">

<Paragraph number="1210" book="sn">
သာဝတ္ထိနိဒါနံ. ဧကမန္တံ နိသိန္နော ခေါ သော ဘိက္ခု ဘဂဝန္တံ ဧတဒဝေါစ—  “ကော နု ခေါ, ဘန္တေ, ဟေတု, ကော ပစ္စယော, ယေန မိဓေကစ္စော ကာယဿ ဘေဒါ ပရံ မရဏာ သာရဂန္ဓေ အဓိဝတ္ထာနံ ဒေဝါနံ …ပေ…  ဖေဂ္ဂုဂန္ဓေ အဓိဝတ္ထာနံ ဒေဝါနံ…  တစဂန္ဓေ အဓိဝတ္ထာနံ ဒေဝါနံ…  ပပဋိကဂန္ဓေ အဓိဝတ္ထာနံ ဒေဝါနံ…  ပတ္တဂန္ဓေ အဓိဝတ္ထာနံ ဒေဝါနံ…  ပုပ္ဖဂန္ဓေ အဓိဝတ္ထာနံ ဒေဝါနံ…  ဖလဂန္ဓေ အဓိဝတ္ထာနံ ဒေဝါနံ…  ရသဂန္ဓေ အဓိဝတ္ထာနံ ဒေဝါနံ…  ဂန္ဓဂန္ဓေ အဓိဝတ္ထာနံ ဒေဝါနံ သဟဗျတံ ဥပပဇ္ဇတီ”တိ? “ဣဓ, ဘိက္ခု, ဧကစ္စော ကာယေန သုစရိတံ စရတိ, ဝါစာယ သုစရိတံ စရတိ, မနသာ သုစရိတံ စရတိ. တဿ သုတံ ဟောတိ—  ‘ဂန္ဓဂန္ဓေ အဓိဝတ္ထာ ဒေဝါ ဒီဃာယုကာ ဝဏ္ဏဝန္တော သုခဗဟုလာ’တိ. တဿ ဧဝံ ဟောတိ—  ‘အဟော ဝတာဟံ ကာယဿ ဘေဒါ ပရံ မရဏာ ဂန္ဓဂန္ဓေ အဓိဝတ္ထာနံ ဒေဝါနံ သဟဗျတံ ဥပပဇ္ဇေယျန်’တိ. သော အန္နံ ဒေတိ …ပေ…  ပါနံ ဒေတိ…  ဝတ္ထံ ဒေတိ…  ယာနံ ဒေတိ…  မာလံ ဒေတိ…  ဂန္ဓံ ဒေတိ…  ဝိလေပနံ ဒေတိ…  သေယျံ ဒေတိ…  အာဝသထံ ဒေတိ…  ပဒီပေယျံ ဒေတိ. သော ကာယဿ ဘေဒါ ပရံ မရဏာ ဂန္ဓဂန္ဓေ အဓိဝတ္ထာနံ ဒေဝါနံ သဟဗျတံ ဥပပဇ္ဇတိ. အယံ ခေါ, ဘိက္ခု, ဟေတု, အယံ ပစ္စယော, ယေန မိဓေကစ္စော ကာယဿ ဘေဒါ ပရံ မရဏာ ဂန္ဓဂန္ဓေ အဓိဝတ္ထာနံ ဒေဝါနံ သဟဗျတံ ဥပပဇ္ဇတီ”တိ. ဒွါဒသသတိမံ.
</Paragraph>

<Paragraph number="1211" book="sn">
(ဧဝံ ပိဏ္ဍကေန ဧကသတဉ္စ ဒွါဒသ စ သုတ္တန္တာ ဟောန္တိ.)

</Paragraph>
</Division>

<Paragraph number="1212" type="center" book="sn">
ဂန္ဓဗ္ဗဝဂ္ဂေါ ပဌမော.



</Paragraph>

<Paragraph number="1213" type="center" book="sn">
တဿုဒ္ဒါနံ


</Paragraph>

<Paragraph number="1214" type="verses" book="sn">
_သုဒ္ဓိကဉ္စ သုစရိတံ,_  
_ဒါတာ ဟိ အပရေ ဒသ;_  
_ဒါနူပကာရာ သတဓာ,_  
_ဂန္ဓဗ္ဗေ သုပ္ပကာသိတာတိ._  


</Paragraph>

<Paragraph number="1215" type="center" book="sn">
ဂန္ဓဗ္ဗကာယသံယုတ္တံ သမတ္တံ.
</Paragraph>