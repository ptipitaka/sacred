---
title: "8.1.21–50 ဇလာဗုဇာဒိဒါနူပကာရသုတ္တတ္တိံသက"
tableOfContents: false
sidebar:
  order: 12
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="362–391" book="sn" e="ch" v="18" p="332">

<Paragraph number="1178" book="sn">
သာဝတ္ထိနိဒါနံ. ဧကမန္တံ နိသိန္နော ခေါ သော ဘိက္ခု ဘဂဝန္တံ ဧတဒဝေါစ—  “ကော နု ခေါ, ဘန္တေ, ဟေတု, ကော ပစ္စယော, ယေန မိဓေကစ္စော ကာယဿ ဘေဒါ ပရံ မရဏာ ဇလာဗုဇာနံ နာဂါနံ …ပေ…  သံသေဒဇာနံ နာဂါနံ …ပေ…  ဩပပါတိကာနံ နာဂါနံ သဟဗျတံ ဥပပဇ္ဇတီ”တိ?
</Paragraph>

<Paragraph number="1179" book="sn">
“ဣဓ, ဘိက္ခု, ဧကစ္စော ကာယေန ဒွယကာရီ ဟောတိ, ဝါစာယ ဒွယကာရီ, မနသာ ဒွယကာရီ. တဿ သုတံ ဟောတိ—  ‘ဩပပါတိကာ နာဂါ ဒီဃာယုကာ ဝဏ္ဏဝန္တော သုခဗဟုလာ’တိ. တဿ ဧဝံ ဟောတိ—  ‘အဟော ဝတာဟံ ကာယဿ ဘေဒါ ပရံ မရဏာ ဩပပါတိကာနံ နာဂါနံ သဟဗျတံ ဥပပဇ္ဇေယျန်’တိ. သော အန္နံ ဒေတိ …ပေ…  ပါနံ ဒေတိ …ပေ…  ပဒီပေယျံ ဒေတိ. သော ကာယဿ ဘေဒါ ပရံ မရဏာ ဩပပါတိကာနံ နာဂါနံ သဟဗျတံ ဥပပဇ္ဇတိ. အယံ ခေါ, ဘိက္ခု, ဟေတု, အယံ ပစ္စယော, ယေန မိဓေကစ္စော ကာယဿ ဘေဒါ ပရံ မရဏာ ဩပပါတိကာနံ နာဂါနံ သဟဗျတံ ဥပပဇ္ဇတီ”တိ.
</Paragraph>

<Paragraph number="1180" book="sn">
(ဣမိနာ ပေယျာလေန ဒသ ဒသ သုတ္တန္တာ ကာတဗ္ဗာ. ဧဝံ စတူသု ယောနီသု စတ္တာလီသံ ဝေယျာကရဏာ ဟောန္တိ. ပုရိမေဟိ ပန ဒသဟိ သုတ္တန္တေဟိ သဟ ဟောန္တိ ပဏ္ဏာသသုတ္တန္တာတိ.)

</Paragraph>
</Division>

<Paragraph number="1181" type="center" book="sn">
နာဂဝဂ္ဂေါ ပဌမော.



</Paragraph>

<Paragraph number="1182" type="center" book="sn">
တဿုဒ္ဒါနံ


</Paragraph>

<Paragraph number="1183" type="verses" book="sn">
_သုဒ္ဓိကံ ပဏီတတရံ,_  
_စတုရော စ ဥပေါသထာ;_  
_တဿ သုတံ စတုရော စ,_  
_ဒါနူပကာရာ စ တာလီသံ;_  
_ပဏ္ဏာသ ပိဏ္ဍတော သုတ္တာ,_  
_နာဂမှိ သုပ္ပကာသိတာတိ._  


</Paragraph>

<Paragraph number="1184" type="center" book="sn">
နာဂသံယုတ္တံ သမတ္တံ.
</Paragraph>