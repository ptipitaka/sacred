---
title: 2 ဥဒ္ဒေသဝါရ
tableOfContents: false
sidebar:
  order: 3
type: tipitaka
basket: su
book: ne
review:
  current: review
  updated: '2025-10-23T09:13:44.179590'
  updated_by: ''
  notes: ''
  history:
  - state: review
    date: '2025-10-23T09:13:44.179590'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="ne" e="ch" v="27" p="1">

<Paragraph number="8" book="ne">
တတ္ထ ကတမေ သောဠသ ဟာရာ? ဒေသနာ ဝိစယော ယုတ္တိ ပဒဋ္ဌာနော လက္ခဏော စတုဗျူဟော အာဝဋ္ဋော ဝိဘတ္တိ ပရိဝတ္တနော ဝေဝစနော ပညတ္တိ ဩတရဏော သောဓနော အဓိဋ္ဌာနော ပရိက္ခာရော သမာရောပနော ဣတိ.

</Paragraph>
</Division>

<Paragraph number="9" type="center" book="ne">
တဿာနုဂီတိ


</Paragraph>

<Paragraph number="10" type="verses" book="ne">
_ဒေသနာ ဝိစယော ယုတ္တိ,_  
_ပဒဋ္ဌာနော စ လက္ခဏော;_  
_စတုဗျူဟော စ အာဝဋ္ဋော,_  
_ဝိဘတ္တိ ပရိဝတ္တနော._  

</Paragraph>

<Paragraph number="11" type="verses" book="ne">
_ဝေဝစနော စ ပညတ္တိ,_  
_ဩတရဏော စ သောဓနော;_  
_အဓိဋ္ဌာနော ပရိက္ခာရော,_  
_သမာရောပနော သောဠသော._  

</Paragraph>

<Paragraph number="12" type="verses" book="ne">
_ဧတေ သောဠသ ဟာရာ,_  
_ပကိတ္တိတာ အတ္ထတော အသံကိဏ္ဏာ;_  
_ဧတေသဉ္စေဝ ဘဝတိ,_  
_ဝိတ္ထာရတယာ နယဝိဘတ္တီတိ._  

</Paragraph>

<Division number="2" book="ne" e="ch" v="27" p="2">

<Paragraph number="13" book="ne">
တတ္ထ ကတမေ ပဉ္စ နယာ? နန္ဒိယာဝဋ္ဋော တိပုက္ခလော သီဟဝိက္ကီဠိတော ဒိသာလောစနော အင်္ကုသော ဣတိ.

</Paragraph>
</Division>

<Paragraph number="14" type="center" book="ne">
တဿာနုဂီတိ


</Paragraph>

<Paragraph number="15" type="verses" book="ne">
_ပဌမော နန္ဒိယာဝဋ္ဋော,_  
_ဒုတိယော စ တိပုက္ခလော;_  
_သီဟဝိက္ကီဠိတော နာမ,_  
_တတိယော နယလဉ္ဇကော._  

</Paragraph>

<Paragraph number="16" type="verses" book="ne">
_ဒိသာလောစနမာဟံသု,_  
_စတုတ္ထံ နယမုတ္တမံ;_  
_ပဉ္စမော အင်္ကုသော နာမ,_  
_သဗ္ဗေ ပဉ္စ နယာ ဂတာတိ._  

</Paragraph>

<Division number="3" book="ne" e="ch" v="27" p="2">

<Paragraph number="17" book="ne">
တတ္ထ ကတမာနိ အဋ္ဌာရသ မူလပဒါနိ? နဝ ပဒါနိ ကုသလာနိ နဝ ပဒါနိ အကုသလာနိ. တတ္ထ ကတမာနိ နဝ ပဒါနိ အကုသလာနိ, တဏှာ အဝိဇ္ဇာ လောဘော ဒေါသော မောဟော သုဘသညာ သုခသညာ နိစ္စသညာ အတ္တသညာတိ, ဣမာနိ နဝ ပဒါနိ အကုသလာနိ, ယတ္ထ သဗ္ဗော အကုသလပက္ခော သင်္ဂဟံ သမောသရဏံ ဂစ္ဆတိ.
</Paragraph>

<Paragraph number="18" book="ne">
တတ္ထ ကတမာနိ နဝ ပဒါနိ ကုသလာနိ? သမထော ဝိပဿနာ အလောဘော အဒေါသော အမောဟော အသုဘသညာ ဒုက္ခသညာ အနိစ္စသညာ အနတ္တသညာတိ, ဣမာနိ နဝ ပဒါနိ ကုသလာနိ, ယတ္ထ သဗ္ဗော ကုသလပက္ခော သင်္ဂဟံ သမောသရဏံ ဂစ္ဆတိ.

</Paragraph>
</Division>

<Paragraph number="19" type="center" book="ne">
တတြိဒံ ဥဒ္ဒါနံ


</Paragraph>

<Paragraph number="20" type="verses" book="ne">
_တဏှာ စ အဝိဇ္ဇာပိ စ,_  
_လောဘော ဒေါသော တထေဝ မောဟော စ;_  
_စတုရော စ ဝိပလ္လာသာ,_  
_ကိလေသဘူမီ နဝ ပဒါနိ._  

</Paragraph>

<Paragraph number="21" type="verses" book="ne">
_သမထော စ ဝိပဿနာ စ,_  
_ကုသလာနိ စ ယာနိ တီဏိ မူလာနိ;_  
_စတုရော သတိပဋ္ဌာနာ,_  
ဣန္ဒြိယဘူမီ နဝ ပဒါနိ._  

</Paragraph>

<Paragraph number="22" type="verses" book="ne">
_နဝဟိ စ ပဒေဟိ ကုသလာ,_  
_နဝဟိ စ ယုဇ္ဇန္တိ အကုသလပက္ခာ;_  
_ဧတေ ခေါ မူလပဒါ,_  
_ဘဝန္တိ အဋ္ဌာရသ ပဒါနီတိ._  


</Paragraph>

<Paragraph number="23" type="center" book="ne">
ဥဒ္ဒေသဝါရော.
</Paragraph>