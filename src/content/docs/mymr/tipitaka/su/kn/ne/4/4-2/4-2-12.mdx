---
title: "4.2.12 ဩတရဏဟာရသမ္ပာတ"
tableOfContents: false
sidebar:
  order: 4
type: "tipitaka"
basket: "su"
book: "ne"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="74" book="ne">

<Paragraph number="524" book="ne">
တတ္ထ ကတမော ဩတရဏော ဟာရသမ္ပာတော?
</Paragraph>

<Paragraph number="525" book="ne">
“တသ္မာ ရက္ခိတစိတ္တဿ, သမ္မာသင်္ကပ္ပဂေါစရော”တိ ဂါထာ. “တသ္မာ ရက္ခိတစိတ္တဿ, သမ္မာသင်္ကပ္ပဂေါစရော”. “သမ္မာဒိဋ္ဌိပုရေက္ခာရော”တိ သမ္မာဒိဋ္ဌိယာ ဂဟိတာယ ဂဟိတာနိ ဘဝန္တိ ပဉ္စိန္ဒြိယာနိ, အယံ ဣန္ဒြိယေဟိ ဩတရဏာ.
</Paragraph>

<Paragraph number="526" book="ne">
တာနိယေဝ ဣန္ဒြိယာနိ ဝိဇ္ဇာ, ဝိဇ္ဇုပ္ပါဒါ အဝိဇ္ဇာနိရောဓော, အဝိဇ္ဇာနိရောဓာ သင်္ခါရနိရောဓော, သင်္ခါရနိရောဓာ ဝိညာဏနိရောဓော, ဧဝံ သဗ္ဗံ, အယံ ပဋိစ္စသမုပ္ပါဒေန ဩတရဏာ.
</Paragraph>

<Paragraph number="527" book="ne">
တာနိယေဝ ပဉ္စိန္ဒြိယာနိ တီဟိ ခန္ဓေဟိ သင်္ဂဟိတာနိ—  သီလက္ခန္ဓေန သမာဓိက္ခန္ဓေန ပညာက္ခန္ဓေန. အယံ ခန္ဓေဟိ ဩတရဏာ.
</Paragraph>

<Paragraph number="528" book="ne">
တာနိ ယေဝ ပဉ္စိန္ဒြိယာနိ သင်္ခါရပရိယာပန္နာနိ. ယေ သင်္ခါရာ အနာသဝါ နော စ ဘဝင်္ဂါ, တေ သင်္ခါရာ ဓမ္မဓာတုသင်္ဂဟိတာ, အယံ ဓာတူဟိ ဩတရဏာ.
</Paragraph>

<Paragraph number="529" book="ne">
သာ ဓမ္မဓာတု ဓမ္မာယတနပရိယာပန္နာ, ယံ အာယတနံ အနာသဝံ နော စ ဘဝင်္ဂံ, အယံ အာယတနေဟိ ဩတရဏာ.

</Paragraph>
</Division>

<Paragraph number="530" type="center" book="ne">
နိယုတ္တော ဩတရဏော ဟာရသမ္ပာတော.
</Paragraph>