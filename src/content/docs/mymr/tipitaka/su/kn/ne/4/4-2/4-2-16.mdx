---
title: "4.2.16 သမာရောပနဟာရသမ္ပာတ"
tableOfContents: false
sidebar:
  order: 8
type: "tipitaka"
basket: "su"
book: "ne"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="78" book="ne">

<Paragraph number="540" book="ne">
တတ္ထ ကတမော သမာရောပနော ဟာရသမ္ပာတော?
</Paragraph>

<Paragraph number="541" type="verses" book="ne">
_“တသ္မာ ရက္ခိတစိတ္တဿ,_  
_သမ္မာသင်္ကပ္ပဂေါစရော;_  
_သမ္မာဒိဋ္ဌိပုရေက္ခာရော,_  
_ဉတွာန ဥဒယဗ္ဗယံ;_  
_ထိနမိဒ္ဓါဘိဘူ ဘိက္ခု,_  
_သဗ္ဗာ ဒုဂ္ဂတိယော ဇဟေ”တိ._  

</Paragraph>

<Paragraph number="542" book="ne">
“တသ္မာ ရက္ခိတစိတ္တဿာ”တိ တိဏ္ဏံ သုစရိတာနံ ပဒဋ္ဌာနံ, စိတ္တေ ရက္ခိတေ တံ ရက္ခိတံ ဘဝတိ ကာယကမ္မံ ဝစီကမ္မံ မနောကမ္မံ. သမ္မာဒိဋ္ဌိပုရေက္ခာရောတိ သမ္မာဒိဋ္ဌိယာ ဘာဝိတာယ ဘာဝိတော ဘဝတိ အရိယော အဋ္ဌင်္ဂိကော မဂ္ဂေါ. ကေန ကာရဏေန? သမ္မာဒိဋ္ဌိတော ဟိ သမ္မာသင်္ကပ္ပေါ ပဘဝတိ, သမ္မာသင်္ကပ္ပတော သမ္မာဝါစာ ပဘဝတိ, သမ္မာဝါစာတော သမ္မာကမ္မန္တော ပဘဝတိ, သမ္မာကမ္မန္တတော သမ္မာအာဇီဝေါ ပဘဝတိ, သမ္မာအာဇီဝတော သမ္မာဝါယာမော ပဘဝတိ, သမ္မာဝါယာမတော သမ္မာသတိ ပဘဝတိ, သမ္မာသတိတော သမ္မာသမာဓိ ပဘဝတိ, သမ္မာသမာဓိတော သမ္မာဝိမုတ္တိ ပဘဝတိ, သမ္မာဝိမုတ္တိတော သမ္မာဝိမုတ္တိဉာဏဒဿနံ ပဘဝတိ. အယံ အနုပါဒိသေသော ပုဂ္ဂလော အနုပါဒိသေသာ စ နိဗ္ဗာနဓာတု.

</Paragraph>
</Division>

<Paragraph number="543" type="center" book="ne">
နိယုတ္တော သမာရောပနော ဟာရသမ္ပာတော.


</Paragraph>

<Paragraph number="544" type="center" book="ne">
တေနာဟ အာယသ္မာ မဟာကစ္စာယနော—
</Paragraph>

<Paragraph number="545" type="verses" book="ne">
_“သောဠသ ဟာရာ ပဌမံ,_  
_ဒိသလောစနတော ဒိသာ ဝိလောကေတွာ;_  
_သင်္ခိပိယ အင်္ကုသေန ဟိ,_  
_နယေဟိ တီဟိ နိဒ္ဒိသေ သုတ္တန်”တိ._  


</Paragraph>

<Paragraph number="546" type="center" book="ne">
နိယုတ္တော ဟာရသမ္ပာတော.
</Paragraph>