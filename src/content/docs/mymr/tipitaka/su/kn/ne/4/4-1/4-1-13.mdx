---
title: 4.1.13 သောဓနဟာရဝိဘင်္ဂ
tableOfContents: false
sidebar:
  order: 13
type: tipitaka
basket: su
book: ne
review:
  current: review
  updated: '2025-10-27T21:48:46.632798'
  updated_by: ''
  notes: ''
  history:
  - state: review
    date: '2025-10-27T21:48:46.632798'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="45" book="ne" e="ch" v="27" p="60">

<Paragraph number="384" book="ne">
တတ္ထ ကတမော သောဓနော ဟာရော? “ဝိဿဇ္ဇိတမှိ ပဉှေ”တိ ဂါထာ. ယထာ အာယသ္မာ အဇိတော ပါရာယနေ ဘဂဝန္တံ ပဉှံ ပုစ္ဆတိ—
</Paragraph>

<Paragraph number="385" type="verses" book="ne">
_“ကေနဿု နိဝုတော လောကော,_  
_ကေနဿု နပ္ပကာသတိ;_  
_ကိဿာဘိလေပနံ ဗြူသိ,_  
_ကိံသု တဿ မဟဗ္ဘယန်”တိ._  

</Paragraph>

<Paragraph number="386" type="verses" book="ne">
_“အဝိဇ္ဇာယ နိဝုတော လောကော, __(အဇိတာတိ ဘဂဝါ)___  
_ဝိဝိစ္ဆာ ပမာဒါ နပ္ပကာသတိ;_  
_ဇပ္ပါဘိလေပနံ ဗြူမိ,_  
_ဒုက္ခမဿ မဟဗ္ဘယန်”တိ._  

</Paragraph>

<Paragraph number="387" book="ne">
“ကေနဿု နိဝုတော လောကော”တိ ပဉှေ “အဝိဇ္ဇာယ နိဝုတော လောကော”တိ ဘဂဝါ ပဒံ သောဓေတိ, နော စ အာရမ္ဘံ. “ကေနဿု နပ္ပကာသတီ”တိ ပဉှေ “ဝိဝိစ္ဆာ ပမာဒါ နပ္ပကာသတီ”တိ ဘဂဝါ ပဒံ သောဓေတိ, နော စ အာရမ္ဘံ. “ကိဿာဘိလေပနံ ဗြူသီ”တိ ပဉှေ “ဇပ္ပါဘိလေပနံ ဗြူမီ”တိ ဘဂဝါ ပဒံ သောဓေတိ, နော စ အာရမ္ဘံ. “ကိံသု တဿ မဟဗ္ဘယန်”တိ ပဉှေ “ဒုက္ခမဿ မဟဗ္ဘယန်”တိ သုဒ္ဓေါ အာရမ္ဘော. တေနာဟ ဘဂဝါ “အဝိဇ္ဇာယ နိဝုတော လောကော”တိ.
</Paragraph>

<Paragraph number="388" type="verses" book="ne">
_“သဝန္တိ သဗ္ဗဓိ သောတာ, __(ဣစ္စာယသ္မာ အဇိတော)___  
_သောတာနံ ကိံ နိဝါရဏံ;_  
_သောတာနံ သံဝရံ ဗြူဟိ,_  
_ကေန သောတာ ပိဓီယရေ”တိ._  

</Paragraph>

<Paragraph number="389" type="verses" book="ne">
_“ယာနိ သောတာနိ လောကသ္မိံ, __(အဇိတာတိ ဘဂဝါ)___  
_သတိ တေသံ နိဝါရဏံ;_  
_သောတာနံ သံဝရံ ဗြူမိ,_  
_ပညာယေတေ ပိဓီယရေ”တိ._  

</Paragraph>

<Paragraph number="390" book="ne">
“သဝန္တိ သဗ္ဗဓိ သောတာ, သောတာနံ ကိံ နိဝါရဏန်”တိ ပဉှေ “ယာနိ သောတာနိ လောကသ္မိံ, သတိ တေသံ နိဝါရဏန်”တိ ဘဂဝါ ပဒံ သောဓေတိ, နော စ အာရမ္ဘံ. “သောတာနံ သံဝရံ ဗြူဟိ, ကေန သောတာ ပိဓီယရေ”တိ ပဉှေ “သောတာနံ သံဝရံ ဗြူမိ, ပညာယေတေ ပိဓီယရေ”တိ သုဒ္ဓေါ အာရမ္ဘော. တေနာဟ ဘဂဝါ “ယာနိ သောတာနိ လောကသ္မိန်”တိ.
</Paragraph>

<Paragraph number="391" type="verses" book="ne">
_“ပညာ စေဝ သတိ စ, __(ဣစ္စာယသ္မာ အဇိတော)___  
_နာမရူပဉ္စ မာရိသ;_  
_ဧတံ မေ ပုဋ္ဌော ပဗြူဟိ,_  
_ကတ္ထေတံ ဥပရုဇ္ဈတီ”တိ._  

</Paragraph>

<Paragraph number="392" book="ne">
ပဉှေ—
</Paragraph>

<Paragraph number="393" type="verses" book="ne">
_“ယမေတံ ပဉှံ အပုစ္ဆိ,_  
_အဇိတ တံ ဝဒါမိ တေ;_  
_ယတ္ထ နာမဉ္စ ရူပဉ္စ,_  
_အသေသံ ဥပရုဇ္ဈတိ;_  
_ဝိညာဏဿ နိရောဓေန,_  
_ဧတ္ထေတံ ဥပရုဇ္ဈတီ”တိ._  

</Paragraph>

<Paragraph number="394" book="ne">
သုဒ္ဓေါ အာရမ္ဘော. တေနာဟ ဘဂဝါ “ယမေတံ ပဉှံ အပုစ္ဆီ”တိ. ယတ္ထ ဧဝံ သုဒ္ဓေါ အာရမ္ဘော, သော ပဉှော ဝိသဇ္ဇိတော ဘဝတိ. ယတ္ထ ပန အာရမ္ဘော အသုဒ္ဓေါ, န တာဝ သော ပဉှော ဝိသဇ္ဇိတော ဘဝတိ. တေနာဟ အာယသ္မာ မဟာကစ္စာယနော “ဝိဿဇ္ဇိတမှိ ပဉှေ”တိ.

</Paragraph>
</Division>

<Paragraph number="395" type="center" book="ne">
နိယုတ္တော သောဓနော ဟာရော.
</Paragraph>