---
title: 7.2 စာလာထေရီဂါထာ
tableOfContents: false
sidebar:
  order: 2
type: tipitaka
basket: su
book: th2
review:
  current: review
  updated: '2025-10-20T20:59:06.088199'
  updated_by: ''
  notes: ''
  history:
  - state: review
    date: '2025-10-20T20:59:06.088199'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="182" book="th2" e="ch" v="19" p="399">

<Paragraph number="247" type="verses" book="th2">
_“သတိံ ဥပဋ္ဌပေတွာန,_  
_ဘိက္ခုနီ ဘာဝိတိန္ဒြိယာ;_  
_ပဋိဝိဇ္ဈိ ပဒံ သန္တံ,_  
_သင်္ခါရူပသမံ သုခံ”._  

</Paragraph>

</Division>
<Division number="183" book="th2" e="ch" v="19" p="399">

<Paragraph number="248" type="verses" book="th2">
_“ကံ နု ဥဒ္ဒိဿ မုဏ္ဍာသိ,_  
_သမဏီ ဝိယ ဒိဿသိ;_  
_န စ ရောစေသိ ပါသဏ္ဍေ,_  
_ကိမိဒံ စရသိ မောမုဟာ”._  

</Paragraph>

</Division>
<Division number="184" book="th2" e="ch" v="19" p="399">

<Paragraph number="249" type="verses" book="th2">
_“ဣတော ဗဟိဒ္ဓါ ပါသဏ္ဍာ,_  
_ဒိဋ္ဌိယော ဥပနိဿိတာ;_  
_န တေ ဓမ္မံ ဝိဇာနန္တိ,_  
_န တေ ဓမ္မဿ ကောဝိဒါ._  

</Paragraph>

</Division>
<Division number="185" book="th2" e="ch" v="19" p="399">

<Paragraph number="250" type="verses" book="th2">
_အတ္ထိ သကျကုလေ ဇာတော,_  
_ဗုဒ္ဓေါ အပ္ပဋိပုဂ္ဂလော;_  
_သော မေ ဓမ္မမဒေသေသိ,_  
_ဒိဋ္ဌီနံ သမတိက္ကမံ._  

</Paragraph>

</Division>
<Division number="186" book="th2" e="ch" v="19" p="400">

<Paragraph number="251" type="verses" book="th2">
_ဒုက္ခံ ဒုက္ခသမုပ္ပါဒံ,_  
_ဒုက္ခဿ စ အတိက္ကမံ;_  
_အရိယံ စဋ္ဌင်္ဂိကံ မဂ္ဂံ,_  
_ဒုက္ခူပသမဂါမိနံ._  

</Paragraph>

</Division>
<Division number="187" book="th2" e="ch" v="19" p="400">

<Paragraph number="252" type="verses" book="th2">
_တဿာဟံ ဝစနံ သုတွာ,_  
_ဝိဟရိံ သာသနေ ရတာ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="188" book="th2" e="ch" v="19" p="400">

<Paragraph number="253" type="verses" book="th2">
_သဗ္ဗတ္ထ ဝိဟတာ နန္ဒီ,_  
_တမောခန္ဓော ပဒါလိတော;_  
_ဧဝံ ဇာနာဟိ ပါပိမ,_  
_နိဟတော တွမသိ အန္တက”._  


</Paragraph>
</Division>

<Paragraph number="254" type="center" book="th2">
…  စာလာ ထေရီ… .
</Paragraph>