---
title: 16.1 သုမေဓာထေရီဂါထာ
tableOfContents: false
sidebar:
  order: 1
type: tipitaka
basket: su
book: th2
review:
  current: review
  updated: '2025-10-27T21:48:50.025460'
  updated_by: ''
  notes: ''
  history:
  - state: review
    date: '2025-10-27T21:48:50.025460'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="450" book="th2" e="ch" v="19" p="429">

<Paragraph number="538" type="verses" book="th2">
_မန္တာဝတိယာ နဂရေ,_  
_ရညော ကောဉ္စဿ အဂ္ဂမဟေသိယာ;_  
_ဓီတာ အာသိံ သုမေဓာ,_  
_ပသာဒိတာ သာသနကရေဟိ._  

</Paragraph>

</Division>
<Division number="451" book="th2" e="ch" v="19" p="429">

<Paragraph number="539" type="verses" book="th2">
_သီလဝတီ စိတ္တကထာ,_  
_ဗဟုဿုတာ ဗုဒ္ဓသာသနေ ဝိနိတာ;_  
_မာတာပိတရော ဥပဂမ္မ,_  
_ဘဏတိ “ဥဘယော နိသာမေထ._  

</Paragraph>

</Division>
<Division number="452" book="th2" e="ch" v="19" p="429">

<Paragraph number="540" type="verses" book="th2">
_နိဗ္ဗာနာဘိရတာဟံ,_  
_အသဿတံ ဘဝဂတံ ယဒိပိ ဒိဗ္ဗံ;_  
_ကိမင်္ဂံ ပန တုစ္ဆာ ကာမာ,_  
_အပ္ပဿာဒါ ဗဟုဝိဃာတာ._  

</Paragraph>

</Division>
<Division number="453" book="th2" e="ch" v="19" p="429">

<Paragraph number="541" type="verses" book="th2">
_ကာမာ ကဋုကာ အာသီ,_  
_ဝိသူပမာ ယေသု မုစ္ဆိတာ ဗာလာ;_  
_တေ ဒီဃရတ္တံ နိရယေ,_  
_သမပ္ပိတာ ဟညန္တေ ဒုက္ခိတာ._  

</Paragraph>

</Division>
<Division number="454" book="th2" e="ch" v="19" p="429">

<Paragraph number="542" type="verses" book="th2">
_သောစန္တိ ပါပကမ္မာ,_  
_ဝိနိပါတေ ပါပဝဒ္ဓိနော သဒါ;_  
_ကာယေန စ ဝါစာယ စ,_  
_မနသာ စ အသံဝုတာ ဗာလာ._  

</Paragraph>

</Division>
<Division number="455" book="th2" e="ch" v="19" p="429">

<Paragraph number="543" type="verses" book="th2">
_ဗာလာ တေ ဒုပ္ပညာ,_  
_အစေတနာ ဒုက္ခသမုဒယောရုဒ္ဓါ;_  
_ဒေသေန္တေ အဇာနန္တာ,_  
_န ဗုဇ္ဈရေ အရိယသစ္စာနိ._  

</Paragraph>

</Division>
<Division number="456" book="th2" e="ch" v="19" p="429">

<Paragraph number="544" type="verses" book="th2">
_သစ္စာနိ အမ္မ ဗုဒ္ဓဝရဒေသိတာနိ,_  
_တေ ဗဟုတရာ အဇာနန္တာ ယေ;_  
_အဘိနန္ဒန္တိ ဘဝဂတံ,_  
_ပိဟေန္တိ ဒေဝေသု ဥပပတ္တိံ._  

</Paragraph>

</Division>
<Division number="457" book="th2" e="ch" v="19" p="429">

<Paragraph number="545" type="verses" book="th2">
_ဒေဝေသုပိ ဥပပတ္တိ,_  
_အသဿတာ ဘဝဂတေ အနိစ္စမှိ;_  
_န စ သန္တသန္တိ ဗာလာ,_  
_ပုနပ္ပုနံ ဇာယိတဗ္ဗဿ._  

</Paragraph>

</Division>
<Division number="458" book="th2" e="ch" v="19" p="429">

<Paragraph number="546" type="verses" book="th2">
_စတ္တာရော ဝိနိပါတာ,_  
_ဒုဝေ စ ဂတိယော ကထဉ္စိ လဗ္ဘန္တိ;_  
_န စ ဝိနိပါတဂတာနံ,_  
_ပဗ္ဗဇ္ဇာ အတ္ထိ နိရယေသု._  

</Paragraph>

</Division>
<Division number="459" book="th2" e="ch" v="19" p="429">

<Paragraph number="547" type="verses" book="th2">
_အနုဇာနာထ မံ ဥဘယော,_  
_ပဗ္ဗဇိတုံ ဒသဗလဿ ပါဝစနေ;_  
_အပ္ပေါဿုက္ကာ ဃဋိဿံ,_  
_ဇာတိမရဏပ္ပဟာနာယ._  

</Paragraph>

</Division>
<Division number="460" book="th2" e="ch" v="19" p="429">

<Paragraph number="548" type="verses" book="th2">
_ကိံ ဘဝဂတေ အဘိနန္ဒိတေန,_  
_ကာယကလိနာ အသာရေန;_  
_ဘဝတဏှာယ နိရောဓာ,_  
_အနုဇာနာထ ပဗ္ဗဇိဿာမိ._  

</Paragraph>

</Division>
<Division number="461" book="th2" e="ch" v="19" p="430">

<Paragraph number="549" type="verses" book="th2">
_ဗုဒ္ဓါနံ ဥပ္ပါဒေါ ဝိဝဇ္ဇိတော,_  
_အက္ခဏော ခဏော လဒ္ဓေါ;_  
_သီလာနိ ဗြဟ္မစရိယံ,_  
_ယာဝဇီဝံ န ဒူသေယျံ”._  

</Paragraph>

</Division>
<Division number="462" book="th2" e="ch" v="19" p="430">

<Paragraph number="550" type="verses" book="th2">
_ဧဝံ ဘဏတိ သုမေဓာ,_  
_မာတာပိတရော “န တာဝ အာဟာရံ;_  
_အာဟရိဿံ ဂဟဋ္ဌာ,_  
_မရဏဝသံ ဂတာဝ ဟေဿာမိ”._  

</Paragraph>

</Division>
<Division number="463" book="th2" e="ch" v="19" p="430">

<Paragraph number="551" type="verses" book="th2">
_မာတာ ဒုက္ခိတာ ရောဒတိ ပိတာ စ,_  
_အဿာ သဗ္ဗသော သမဘိဟတော;_  
_ဃဋေန္တိ သညာပေတုံ,_  
_ပါသာဒတလေ ဆမာပတိတံ._  

</Paragraph>

</Division>
<Division number="464" book="th2" e="ch" v="19" p="430">

<Paragraph number="552" type="verses" book="th2">
_“ဥဋ္ဌေဟိ ပုတ္တက ကိံ သောစိ,_  
_တေန ဒိန္နာသိ ဝါရဏဝတိမှိ;_  
_ရာဇာ အနီကရတ္တော,_  
_အဘိရူပေါ တဿ တွံ ဒိန္နာ._  

</Paragraph>

</Division>
<Division number="465" book="th2" e="ch" v="19" p="430">

<Paragraph number="553" type="verses" book="th2">
_အဂ္ဂမဟေသီ ဘဝိဿသိ,_  
_အနိကရတ္တဿ ရာဇိနော ဘရိယာ;_  
_သီလာနိ ဗြဟ္မစရိယံ,_  
_ပဗ္ဗဇ္ဇာ ဒုက္ကရာ ပုတ္တက._  

</Paragraph>

</Division>
<Division number="466" book="th2" e="ch" v="19" p="430">

<Paragraph number="554" type="verses" book="th2">
_ရဇ္ဇေ အာဏာ ဓနမိဿရိယံ,_  
_ဘောဂါ သုခါ ဒဟရိကာသိ;_  
_ဘုဉ္ဇာဟိ ကာမဘောဂေ,_  
_ဝါရေယျံ ဟောတု တေ ပုတ္တ”._  

</Paragraph>

</Division>
<Division number="467" book="th2" e="ch" v="19" p="430">

<Paragraph number="555" type="verses" book="th2">
_အထ နေ ဘဏတိ သုမေဓာ,_  
_“မာ ဧဒိသိကာနိ ဘဝဂတမသာရံ;_  
_ပဗ္ဗဇ္ဇာ ဝါ ဟောဟိတိ,_  
_မရဏံ ဝါ မေ န စေဝ ဝါရေယျံ._  

</Paragraph>

</Division>
<Division number="468" book="th2" e="ch" v="19" p="430">

<Paragraph number="556" type="verses" book="th2">
_ကိမိဝ ပူတိကာယမသုစိံ,_  
_သဝနဂန္ဓံ ဘယာနကံ ကုဏပံ;_  
_အဘိသံဝိသေယျံ ဘသ္တံ,_  
_အသကိံ ပဂ္ဃရိတံ အသုစိပုဏ္ဏံ._  

</Paragraph>

</Division>
<Division number="469" book="th2" e="ch" v="19" p="430">

<Paragraph number="557" type="verses" book="th2">
_ကိမိဝ တဟံ ဇာနန္တီ,_  
_ဝိကူလကံ မံသသောဏိတုပလိတ္တံ;_  
_ကိမိကုလာလယံ သကုဏဘတ္တံ,_  
_ကဠေဝရံ ကိဿ ဒိယျတိ._  

</Paragraph>

</Division>
<Division number="470" book="th2" e="ch" v="19" p="430">

<Paragraph number="558" type="verses" book="th2">
_နိဗ္ဗုယှတိ သုသာနံ,_  
_အစိရံ ကာယော အပေတဝိညာဏော;_  
_ဆုဒ္ဓေါ ကဠိင်္ဂရံ ဝိယ,_  
_ဇိဂုစ္ဆမာနေဟိ ဉာတီဟိ._  

</Paragraph>

</Division>
<Division number="471" book="th2" e="ch" v="19" p="430">

<Paragraph number="559" type="verses" book="th2">
_ဆုဒ္ဓူန နံ သုသာနေ,_  
_ပရဘတ္တံ နှာယန္တိ ဇိဂုစ္ဆန္တာ;_  
_နိယကာ မာတာပိတရော,_  
_ကိံ ပန သာဓာရဏာ ဇနတာ._  

</Paragraph>

</Division>
<Division number="472" book="th2" e="ch" v="19" p="430">

<Paragraph number="560" type="verses" book="th2">
_အဇ္ဈောသိတာ အသာရေ,_  
_ကဠေဝရေ အဋ္ဌိနှာရုသံဃာတေ;_  
_ခေဠဿုစ္စာရဿဝ,_  
_ပရိပုဏ္ဏေ ပူတိကာယမှိ._  

</Paragraph>

</Division>
<Division number="473" book="th2" e="ch" v="19" p="431">

<Paragraph number="561" type="verses" book="th2">
_ယော နံ ဝိနိဗ္ဘုဇိတွာ,_  
_အဗ္ဘန္တရမဿ ဗာဟိရံ ကယိရာ;_  
_ဂန္ဓဿ အသဟမာနာ,_  
_သကာပိ မာတာ ဇိဂုစ္ဆေယျ._  

</Paragraph>

</Division>
<Division number="474" book="th2" e="ch" v="19" p="431">

<Paragraph number="562" type="verses" book="th2">
_ခန္ဓဓာတုအာယတနံ,_  
_သင်္ခတံ ဇာတိမူလကံ ဒုက္ခံ;_  
_ယောနိသော အနုဝိစိနန္တီ,_  
_ဝါရေယျံ ကိဿ ဣစ္ဆေယျံ._  

</Paragraph>

</Division>
<Division number="475" book="th2" e="ch" v="19" p="431">

<Paragraph number="563" type="verses" book="th2">
_ဒိဝသေ ဒိဝသေ တိသတ္တိ,_  
_သတာနိ နဝနဝါ ပတေယျုံ ကာယမှိ;_  
_ဝဿသတမ္ပိ စ ဃာတော,_  
_သေယျော ဒုက္ခဿ စေဝံ ခယော._  

</Paragraph>

</Division>
<Division number="476" book="th2" e="ch" v="19" p="431">

<Paragraph number="564" type="verses" book="th2">
_အဇ္ဈုပဂစ္ဆေ ဃာတံ,_  
_ယော ဝိညာယေဝံ သတ္ထုနော ဝစနံ;_  
_‘ဒီဃော တေသံ သံသာရော,_  
_ပုနပ္ပုနံ ဟညမာနာနံ’._  

</Paragraph>

</Division>
<Division number="477" book="th2" e="ch" v="19" p="431">

<Paragraph number="565" type="verses" book="th2">
_ဒေဝေသု မနုဿေသု စ,_  
_တိရစ္ဆာနယောနိယာ အသုရကာယေ;_  
_ပေတေသု စ နိရယေသု စ,_  
_အပရိမိတာ ဒိဿရေ ဃာတာ._  

</Paragraph>

</Division>
<Division number="478" book="th2" e="ch" v="19" p="431">

<Paragraph number="566" type="verses" book="th2">
_ဃာတာ နိရယေသု ဗဟူ,_  
_ဝိနိပါတဂတဿ ပီဠိယမာနဿ;_  
_ဒေဝေသုပိ အတ္တာဏံ,_  
_နိဗ္ဗာနသုခါ ပရံ နတ္ထိ._  

</Paragraph>

</Division>
<Division number="479" book="th2" e="ch" v="19" p="431">

<Paragraph number="567" type="verses" book="th2">
_ပတ္တာ တေ နိဗ္ဗာနံ,_  
_ယေ ယုတ္တာ ဒသဗလဿ ပါဝစနေ;_  
_အပ္ပေါဿုက္ကာ ဃဋေန္တိ,_  
_ဇာတိမရဏပ္ပဟာနာယ._  

</Paragraph>

</Division>
<Division number="480" book="th2" e="ch" v="19" p="431">

<Paragraph number="568" type="verses" book="th2">
_အဇ္ဇေဝ တာတဘိနိက္ခ-_  
_မိဿံ ဘောဂေဟိ ကိံ အသာရေဟိ;_  
_နိဗ္ဗိန္နာ မေ ကာမာ,_  
_ဝန္တသမာ တာလဝတ္ထုကတာ”._  

</Paragraph>

</Division>
<Division number="481" book="th2" e="ch" v="19" p="431">

<Paragraph number="569" type="verses" book="th2">
_သာ စေဝံ ဘဏတိ ပိတရ-_  
_မနီကရတ္တော စ ယဿ သာ ဒိန္နာ;_  
ဥပယာသိ ဝါရဏဝတေ,_  
_ဝါရေယျမုပဋ္ဌိတေ ကာလေ._  

</Paragraph>

</Division>
<Division number="482" book="th2" e="ch" v="19" p="431">

<Paragraph number="570" type="verses" book="th2">
_အထ အသိတနိစိတမုဒုကေ,_  
_ကေသေ ခဂ္ဂေန ဆိန္ဒိယ သုမေဓာ;_  
_ပါသာဒံ ပိဒဟိတွာ,_  
_ပဌမဇ္ဈာနံ သမာပဇ္ဇိ._  

</Paragraph>

</Division>
<Division number="483" book="th2" e="ch" v="19" p="431">

<Paragraph number="571" type="verses" book="th2">
_သာ စ တဟိံ သမာပန္နာ,_  
_အနီကရတ္တော စ အာဂတော နဂရံ;_  
_ပါသာဒေ စ သုမေဓာ,_  
_အနိစ္စသညံ သုဘာဝေတိ._  

</Paragraph>

</Division>
<Division number="484" book="th2" e="ch" v="19" p="431">

<Paragraph number="572" type="verses" book="th2">
_သာ စ မနသိ ကရောတိ,_  
_အနီကရတ္တော စ အာရုဟီ တုရိတံ;_  
_မဏိကနကဘူသိတင်္ဂေါ,_  
_ကတဉ္ဇလီ ယာစတိ သုမေဓံ._  

</Paragraph>

</Division>
<Division number="485" book="th2" e="ch" v="19" p="431">

<Paragraph number="573" type="verses" book="th2">
_“ရဇ္ဇေ အာဏာဓနမိဿ-_  
_ရိယံ ဘောဂါ သုခါ ဒဟရိကာသိ;_  
_ဘုဉ္ဇာဟိ ကာမဘောဂေ,_  
_ကာမသုခါ ဒုလ္လဘာ လောကေ._  

</Paragraph>

</Division>
<Division number="486" book="th2" e="ch" v="19" p="432">

<Paragraph number="574" type="verses" book="th2">
_နိဿဋ္ဌံ တေ ရဇ္ဇံ,_  
_ဘောဂေ ဘုဉ္ဇဿု ဒေဟိ ဒါနာနိ;_  
_မာ ဒုမ္မနာ အဟောသိ,_  
_မာတာပိတရော တေ ဒုက္ခိတာ”._  

</Paragraph>

</Division>
<Division number="487" book="th2" e="ch" v="19" p="432">

<Paragraph number="575" type="verses" book="th2">
_တံ တံ ဘဏတိ သုမေဓာ,_  
_ကာမေဟိ အနတ္ထိကာ ဝိဂတမောဟာ;_  
_“မာ ကာမေ အဘိနန္ဒိ,_  
_ကာမေသွာဒီနဝံ ပဿ._  

</Paragraph>

</Division>
<Division number="488" book="th2" e="ch" v="19" p="432">

<Paragraph number="576" type="verses" book="th2">
_စာတုဒ္ဒီပေါ ရာဇာ,_  
_မန္ဓာတာ အာသိ ကာမဘောဂိနမဂ္ဂေါ;_  
_အတိတ္တော ကာလင်္ကတော,_  
_န စဿ ပရိပူရိတာ ဣစ္ဆာ._  

</Paragraph>

</Division>
<Division number="489" book="th2" e="ch" v="19" p="432">

<Paragraph number="577" type="verses" book="th2">
_သတ္တ ရတနာနိ ဝဿေယျ,_  
_ဝုဋ္ဌိမာ ဒသဒိသာ သမန္တေန;_  
_န စတ္ထိ တိတ္တိ ကာမာနံ,_  
_အတိတ္တာဝ မရန္တိ နရာ._  

</Paragraph>

</Division>
<Division number="490" book="th2" e="ch" v="19" p="432">

<Paragraph number="578" type="verses" book="th2">
_အသိသူနူပမာ ကာမာ,_  
_ကာမာ သပ္ပသိရောပမာ;_  
ဥက္ကောပမာ အနုဒဟန္တိ,_  
_အဋ္ဌိကင်္ကလ သန္နိဘာ._  

</Paragraph>

</Division>
<Division number="491" book="th2" e="ch" v="19" p="432">

<Paragraph number="579" type="verses" book="th2">
_အနိစ္စာ အဓုဝါ ကာမာ,_  
_ဗဟုဒုက္ခာ မဟာဝိသာ;_  
_အယောဂုဠောဝ သန္တတ္တော,_  
_အဃမူလာ ဒုခပ္ဖလာ._  

</Paragraph>

</Division>
<Division number="492" book="th2" e="ch" v="19" p="432">

<Paragraph number="580" type="verses" book="th2">
_ရုက္ခပ္ဖလူပမာ ကာမာ,_  
_မံသပေသူပမာ ဒုခါ;_  
_သုပိနောပမာ ဝဉ္စနိယာ,_  
_ကာမာ ယာစိတကူပမာ._  

</Paragraph>

</Division>
<Division number="493" book="th2" e="ch" v="19" p="432">

<Paragraph number="581" type="verses" book="th2">
_သတ္တိသူလူပမာ ကာမာ,_  
_ရောဂေါ ဂဏ္ဍော အဃံ နိဃံ;_  
_အင်္ဂါရကာသုသဒိသာ,_  
_အဃမူလံ ဘယံ ဝဓော._  

</Paragraph>

</Division>
<Division number="494" book="th2" e="ch" v="19" p="432">

<Paragraph number="582" type="verses" book="th2">
_ဧဝံ ဗဟုဒုက္ခာ ကာမာ,_  
_အက္ခာတာ အန္တရာယိကာ;_  
_ဂစ္ဆထ န မေ ဘဝဂတေ,_  
_ဝိဿာသော အတ္ထိ အတ္တနော._  

</Paragraph>

</Division>
<Division number="495" book="th2" e="ch" v="19" p="432">

<Paragraph number="583" type="verses" book="th2">
_ကိံ မမ ပရော ကရိဿတိ,_  
_အတ္တနော သီသမှိ ဍယှမာနမှိ;_  
_အနုဗန္ဓေ ဇရာမရဏေ,_  
_တဿ ဃာတာယ ဃဋိတဗ္ဗံ”._  

</Paragraph>

</Division>
<Division number="496" book="th2" e="ch" v="19" p="432">

<Paragraph number="584" type="verses" book="th2">
_ဒွါရံ အပါပုရိတွာနဟံ,_  
_မာတာပိတရော အနီကရတ္တဉ္စ;_  
_ဒိသွာန ဆမံ နိသိန္နေ,_  
_ရောဒန္တေ ဣဒမဝေါစံ._  

</Paragraph>

</Division>
<Division number="497" book="th2" e="ch" v="19" p="432">

<Paragraph number="585" type="verses" book="th2">
_“ဒီဃော ဗာလာနံ သံသာရော,_  
_ပုနပ္ပုနဉ္စ ရောဒတံ;_  
_အနမတဂ္ဂေ ပိတု မရဏေ,_  
_ဘာတု ဝဓေ အတ္တနော စ ဝဓေ._  

</Paragraph>

</Division>
<Division number="498" book="th2" e="ch" v="19" p="432">

<Paragraph number="586" type="verses" book="th2">
_အဿု ထညံ ရုဓိရံ,_  
_သံသာရံ အနမတဂ္ဂတော သရထ;_  
_သတ္တာနံ သံသရတံ,_  
_သရာဟိ အဋ္ဌီနဉ္စ သန္နိစယံ._  

</Paragraph>

</Division>
<Division number="499" book="th2" e="ch" v="19" p="433">

<Paragraph number="587" type="verses" book="th2">
_သရ စတုရောဒဓီ,_  
ဥပနီတေ အဿုထညရုဓိရမှိ;_  
_သရ ဧကကပ္ပမဋ္ဌီနံ,_  
_သဉ္စယံ ဝိပုလေန သမံ._  

</Paragraph>

</Division>
<Division number="500" book="th2" e="ch" v="19" p="433">

<Paragraph number="588" type="verses" book="th2">
_အနမတဂ္ဂေ သံသရတော,_  
_မဟိံ ဇမ္ဗုဒီပမုပနီတံ;_  
_ကောလဋ္ဌိမတ္တဂုဠိကာ,_  
_မာတာ မာတုသွေဝ နပ္ပဟောန္တိ._  

</Paragraph>

</Division>
<Division number="501" book="th2" e="ch" v="19" p="433">

<Paragraph number="589" type="verses" book="th2">
_တိဏကဋ္ဌသာခါပလာသံ,_  
ဥပနီတံ အနမတဂ္ဂတော သရ;_  
_စတုရင်္ဂုလိကာ ဃဋိကာ,_  
_ပိတုပိတုသွေဝ နပ္ပဟောန္တိ._  

</Paragraph>

</Division>
<Division number="502" book="th2" e="ch" v="19" p="433">

<Paragraph number="590" type="verses" book="th2">
_သရ ကာဏကစ္ဆပံ ပုဗ္ဗ-_  
_သမုဒ္ဒေ အပရတော စ ယုဂဆိဒ္ဒံ;_  
_သိရံ တဿ စ ပဋိမုက္ကံ,_  
_မနုဿလာဘမှိ ဩပမ္မံ._  

</Paragraph>

</Division>
<Division number="503" book="th2" e="ch" v="19" p="433">

<Paragraph number="591" type="verses" book="th2">
_သရ ရူပံ ဖေဏပိဏ္ဍောပ-_  
_မဿ ကာယကလိနော အသာရဿ;_  
_ခန္ဓေ ပဿ အနိစ္စေ,_  
_သရာဟိ နိရယေ ဗဟုဝိဃာတေ._  

</Paragraph>

</Division>
<Division number="504" book="th2" e="ch" v="19" p="433">

<Paragraph number="592" type="verses" book="th2">
_သရ ကဋသိံ ဝဍ္ဎေန္တေ,_  
_ပုနပ္ပုနံ တာသု တာသု ဇာတီသု;_  
_သရ ကုမ္ဘီလဘယာနိ စ,_  
_သရာဟိ စတ္တာရိ သစ္စာနိ._  

</Paragraph>

</Division>
<Division number="505" book="th2" e="ch" v="19" p="433">

<Paragraph number="593" type="verses" book="th2">
_အမတမှိ ဝိဇ္ဇမာနေ,_  
_ကိံ တဝ ပဉ္စကဋုကေန ပီတေန;_  
_သဗ္ဗာ ဟိ ကာမရတိယော,_  
_ကဋုကတရာ ပဉ္စကဋုကေန._  

</Paragraph>

</Division>
<Division number="506" book="th2" e="ch" v="19" p="433">

<Paragraph number="594" type="verses" book="th2">
_အမတမှိ ဝိဇ္ဇမာနေ,_  
_ကိံ တဝ ကာမေဟိ ယေ ပရိဠာဟာ;_  
_သဗ္ဗာ ဟိ ကာမရတိယော,_  
_ဇလိတာ ကုထိတာ ကမ္ပိတာ သန္တာပိတာ._  

</Paragraph>

</Division>
<Division number="507" book="th2" e="ch" v="19" p="433">

<Paragraph number="595" type="verses" book="th2">
_အသပတ္တမှိ သမာနေ,_  
_ကိံ တဝ ကာမေဟိ ယေ ဗဟုသပတ္တာ;_  
_ရာဇဂ္ဂိစောရော်ဒကပ္ပိယေဟိ,_  
_သာဓာရဏာ ကာမာ ဗဟုသပတ္တာ._  

</Paragraph>

</Division>
<Division number="508" book="th2" e="ch" v="19" p="433">

<Paragraph number="596" type="verses" book="th2">
_မောက္ခမှိ ဝိဇ္ဇမာနေ,_  
_ကိံ တဝ ကာမေဟိ ယေသု ဝဓဗန္ဓော;_  
_ကာမေသု ဟိ အသကာမာ,_  
_ဝဓဗန္ဓဒုခါနိ အနုဘောန္တိ._  

</Paragraph>

</Division>
<Division number="509" book="th2" e="ch" v="19" p="433">

<Paragraph number="597" type="verses" book="th2">
_အာဒီပိတာ တိဏုက္ကာ,_  
_ဂဏှန္တံ ဒဟန္တိ နေဝ မုဉ္စန္တံ;_  
ဥက္ကောပမာ ဟိ ကာမာ,_  
_ဒဟန္တိ ယေ တေ န မုဉ္စန္တိ._  

</Paragraph>

</Division>
<Division number="510" book="th2" e="ch" v="19" p="433">

<Paragraph number="598" type="verses" book="th2">
_မာ အပ္ပကဿ ဟေတု,_  
_ကာမသုခဿ ဝိပုလံ ဇဟီ သုခံ;_  
_မာ ပုထုလောမောဝ ဗဠိသံ,_  
_ဂိလိတွာ ပစ္ဆာ ဝိဟညသိ._  

</Paragraph>

</Division>
<Division number="511" book="th2" e="ch" v="19" p="434">

<Paragraph number="599" type="verses" book="th2">
_ကာမံ ကာမေသု ဒမဿု,_  
_တာဝ သုနခေါဝ သင်္ခလာဗဒ္ဓေါ;_  
_ကာဟိန္တိ ခု တံ ကာမာ,_  
_ဆာတာ သုနခံဝ စဏ္ဍာလာ._  

</Paragraph>

</Division>
<Division number="512" book="th2" e="ch" v="19" p="434">

<Paragraph number="600" type="verses" book="th2">
_အပရိမိတဉ္စ ဒုက္ခံ,_  
_ဗဟူနိ စ စိတ္တဒေါမနဿာနိ;_  
_အနုဘောဟိသိ ကာမယုတ္တော,_  
_ပဋိနိဿဇ အဒ္ဓုဝေ ကာမေ._  

</Paragraph>

</Division>
<Division number="513" book="th2" e="ch" v="19" p="434">

<Paragraph number="601" type="verses" book="th2">
_အဇရမှိ ဝိဇ္ဇမာနေ,_  
_ကိံ တဝ ကာမေဟိ ယေသု ဇရာ;_  
_မရဏဗျာဓိဂဟိတာ,_  
_သဗ္ဗာ သဗ္ဗတ္ထ ဇာတိယော._  

</Paragraph>

</Division>
<Division number="514" book="th2" e="ch" v="19" p="434">

<Paragraph number="602" book="th2">
ဣဒမဇရမိဒမမရံ,_  
ဣဒမဇရာမရံ ပဒမသောကံ;_  
_အသပတ္တမသမ္ဗာဓံ,_  
_အခလိတမဘယံ နိရုပတာပံ._  

</Paragraph>

</Division>
<Division number="515" book="th2" e="ch" v="19" p="434">

<Paragraph number="603" type="verses" book="th2">
_အဓိဂတမိဒံ ဗဟူဟိ,_  
_အမတံ အဇ္ဇာပိ စ လဘနီယမိဒံ;_  
_ယော ယောနိသော ပယုဉ္ဇတိ,_  
_န စ သက္ကာ အဃဋမာနေန”._  

</Paragraph>

</Division>
<Division number="516" book="th2" e="ch" v="19" p="434">

<Paragraph number="604" type="verses" book="th2">
_ဧဝံ ဘဏတိ သုမေဓာ,_  
_သင်္ခါရဂတေ ရတိံ အလဘမာနာ;_  
_အနုနေန္တီ အနိကရတ္တံ,_  
_ကေသေ စ ဆမံ ခိပိ သုမေဓာ._  

</Paragraph>

</Division>
<Division number="517" book="th2" e="ch" v="19" p="434">

<Paragraph number="605" type="verses" book="th2">
ဥဋ္ဌာယ အနိကရတ္တော,_  
_ပဉ္ဇလိကော ယာစတဿာ ပိတရံ သော;_  
_“ဝိဿဇ္ဇေထ သုမေဓံ,_  
_ပဗ္ဗဇိတုံ ဝိမောက္ခသစ္စဒဿာ”._  

</Paragraph>

</Division>
<Division number="518" book="th2" e="ch" v="19" p="434">

<Paragraph number="606" type="verses" book="th2">
_ဝိဿဇ္ဇိတာ မာတာပိတူဟိ,_  
_ပဗ္ဗဇိ သောကဘယဘီတာ;_  
_ဆ အဘိညာ သစ္ဆိကတာ,_  
_အဂ္ဂဖလံ သိက္ခမာနာယ._  

</Paragraph>

</Division>
<Division number="519" book="th2" e="ch" v="19" p="434">

<Paragraph number="607" type="verses" book="th2">
_အစ္ဆရိယမဗ္ဘုတံ တံ,_  
_နိဗ္ဗာနံ အာသိ ရာဇကညာယ;_  
_ပုဗ္ဗေနိဝါသစရိတံ,_  
_ယထာ ဗျာကရိ ပစ္ဆိမေ ကာလေ._  

</Paragraph>

</Division>
<Division number="520" book="th2" e="ch" v="19" p="434">

<Paragraph number="608" type="verses" book="th2">
_“ဘဂဝတိ ကောဏာဂမနေ,_  
_သံဃာရာမမှိ နဝနိဝေသမှိ;_  
_သခိယော တိဿော ဇနိယော,_  
_ဝိဟာရဒါနံ အဒါသိမှ._  

</Paragraph>

</Division>
<Division number="521" book="th2" e="ch" v="19" p="434">

<Paragraph number="609" type="verses" book="th2">
_ဒသက္ခတ္တုံ သတက္ခတ္တုံ,_  
_ဒသသတက္ခတ္တုံ သတာနိ စ သတက္ခတ္တုံ;_  
_ဒေဝေသု ဥပ္ပဇ္ဇိမှ,_  
_ကော ပန ဝါဒေါ မနုဿေသု._  

</Paragraph>

</Division>
<Division number="522" book="th2" e="ch" v="19" p="434">

<Paragraph number="610" type="verses" book="th2">
_ဒေဝေသု မဟိဒ္ဓိကာ အဟုမှ,_  
_မာနုသကမှိ ကော ပန ဝါဒေါ;_  
_သတ္တရတနဿ မဟေသီ,_  
ဣတ္ထိရတနံ အဟံ အာသိံ._  

</Paragraph>

</Division>
<Division number="523" book="th2" e="ch" v="19" p="435">

<Paragraph number="611" type="verses" book="th2">
_သော ဟေတု သော ပဘဝေါ,_  
_တံ မူလံ သာဝ သာသနေ ခန္တီ;_  
_တံ ပဌမသမောဓာနံ,_  
_တံ ဓမ္မရတာယ နိဗ္ဗာနံ._  

</Paragraph>

</Division>
<Division number="524" book="th2" e="ch" v="19" p="435">

<Paragraph number="612" type="verses" book="th2">
_ဧဝံ ကရောန္တိ ယေ သဒ္ဒ-_  
_ဟန္တိ ဝစနံ အနောမပညဿ;_  
_နိဗ္ဗိန္ဒန္တိ ဘဝဂတေ,_  
_နိဗ္ဗိန္ဒိတွာ ဝိရဇ္ဇန္တီ”တိ._  

</Paragraph>

<Paragraph number="613" book="th2">
ဣတ္ထံ သုဒံ သုမေဓာ ထေရီ ဂါထာယော အဘာသိတ္ထာတိ.

</Paragraph>
</Division>

<Paragraph number="614" type="center" book="th2">
မဟာနိပါတော နိဋ္ဌိတော.



</Paragraph>

<Paragraph number="615" type="center" book="th2">
သမတ္တာ ထေရီဂါထာယော


</Paragraph>

<Paragraph number="616" type="verses" book="th2">
_ဂါထာသတာနိ စတ္တာရိ,_  
_အသီတိ ပုန စုဒ္ဒသ;_  
_ထေရိယေကုတ္တရသတာ,_  
_သဗ္ဗာ တာ အာသဝက္ခယာတိ._  


</Paragraph>

<Paragraph number="617" type="center" book="th2">
ထေရီဂါထာပါဠိ နိဋ္ဌိတာ.
</Paragraph>