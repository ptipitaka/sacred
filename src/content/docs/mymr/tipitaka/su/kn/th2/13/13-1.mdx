---
title: 13.1 အမ္ဗပါလီထေရီဂါထာ
tableOfContents: false
sidebar:
  order: 1
type: tipitaka
basket: su
book: th2
review:
  current: review
  updated: '2025-10-23T09:13:48.344166'
  updated_by: ''
  notes: ''
  history:
  - state: review
    date: '2025-10-23T09:13:48.344166'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="252" book="th2" e="ch" v="19" p="408">

<Paragraph number="330" type="verses" book="th2">
_“ကာဠကာ ဘမရဝဏ္ဏသာဒိသာ,_  
_ဝေလ္လိတဂ္ဂါ မမ မုဒ္ဓဇာ အဟုံ;_  
_တေ ဇရာယ သာဏဝါကသာဒိသာ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="253" book="th2" e="ch" v="19" p="408">

<Paragraph number="331" type="verses" book="th2">
_ဝါသိတောဝ သုရဘီ ကရဏ္ဍကော,_  
_ပုပ္ဖပူရ မမ ဥတ္တမင်္ဂဇော;_  
_တံ ဇရာယထ သလောမဂန္ဓိကံ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="254" book="th2" e="ch" v="19" p="408">

<Paragraph number="332" type="verses" book="th2">
_ကာနနံဝ သဟိတံ သုရောပိတံ,_  
_ကောစ္ဆသူစိဝိစိတဂ္ဂသောဘိတံ;_  
_တံ ဇရာယ ဝိရလံ တဟိံ တဟိံ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="255" book="th2" e="ch" v="19" p="408">

<Paragraph number="333" type="verses" book="th2">
_ကဏှခန္ဓကသုဝဏ္ဏမဏ္ဍိတံ,_  
_သောဘတေ သုဝေဏီဟိလင်္ကတံ;_  
_တံ ဇရာယ ခလိတံ သိရံ ကတံ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="256" book="th2" e="ch" v="19" p="408">

<Paragraph number="334" type="verses" book="th2">
_စိတ္တကာရသုကတာဝ လေခိကာ,_  
_သောဘရေ သု ဘမုကာ ပုရေ မမ;_  
_တာ ဇရာယ ဝလိဘိပ္ပလမ္ဗိတာ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="257" book="th2" e="ch" v="19" p="408">

<Paragraph number="335" type="verses" book="th2">
_ဘဿရာ သုရုစိရာ ယထာ မဏီ,_  
_နေတ္တဟေသုမဘိနီလမာယတာ;_  
_တေ ဇရာယဘိဟတာ န သောဘရေ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="258" book="th2" e="ch" v="19" p="409">

<Paragraph number="336" type="verses" book="th2">
_သဏှတုင်္ဂသဒိသီ စ နာသိကာ,_  
_သောဘတေ သု အဘိယောဗ္ဗနံ ပတိ;_  
_သာ ဇရာယ ဥပကူလိတာ ဝိယ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="259" book="th2" e="ch" v="19" p="409">

<Paragraph number="337" type="verses" book="th2">
_ကင်္ကဏံဝ သုကတံ သုနိဋ္ဌိတံ,_  
_သောဘရေ သု မမ ကဏ္ဏပါဠိယော;_  
_တာ ဇရာယ ဝလိဘိပ္ပလမ္ဗိတာ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="260" book="th2" e="ch" v="19" p="409">

<Paragraph number="338" type="verses" book="th2">
_ပတ္တလီမကုလဝဏ္ဏသာဒိသာ,_  
_သောဘရေ သု ဒန္တာ ပုရေ မမ;_  
_တေ ဇရာယ ခဏ္ဍိတာ စာသိတာ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="261" book="th2" e="ch" v="19" p="409">

<Paragraph number="339" type="verses" book="th2">
_ကာနနမှိ ဝနသဏ္ဍစာရိနီ,_  
_ကောကိလာဝ မဓုရံ နိကူဇိဟံ;_  
_တံ ဇရာယ ခလိတံ တဟိံ တဟိံ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="262" book="th2" e="ch" v="19" p="409">

<Paragraph number="340" type="verses" book="th2">
_သဏှကမ္ဗုရိဝ သုပ္ပမဇ္ဇိတာ,_  
_သောဘတေ သု ဂီဝါ ပုရေ မမ;_  
_သာ ဇရာယ ဘဂ္ဂါ ဝိနာမိတာ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="263" book="th2" e="ch" v="19" p="409">

<Paragraph number="341" type="verses" book="th2">
_ဝဋ္ဋပလိဃသဒိသောပမာ ဥဘော,_  
_သောဘရေ သု ဗာဟာ ပုရေ မမ;_  
_တာ ဇရာယ ယထ ပါဋလိဗ္ဗလိတာ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="264" book="th2" e="ch" v="19" p="409">

<Paragraph number="342" type="verses" book="th2">
_သဏှမုဒ္ဒိကသုဝဏ္ဏမဏ္ဍိတာ,_  
_သောဘရေ သု ဟတ္ထာ ပုရေ မမ;_  
_တေ ဇရာယ ယထာ မူလမူလိကာ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="265" book="th2" e="ch" v="19" p="410">

<Paragraph number="343" type="verses" book="th2">
_ပီနဝဋ္ဋသဟိတုဂ္ဂတာ ဥဘော,_  
_သောဘရေ သု ထနကာ ပုရေ မမ;_  
_ထေဝိကီဝ လမ္ဗန္တိ နောဒကာ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="266" book="th2" e="ch" v="19" p="410">

<Paragraph number="344" type="verses" book="th2">
_ကဉ္စနဿ ဖလကံဝ သမ္မဋ္ဌံ,_  
_သောဘတေ သု ကာယော ပုရေ မမ;_  
_သော ဝလီဟိ သုခုမာဟိ ဩတတော,_  
_သစ္စဝါဒိဝစနံ အနညထာ._  

</Paragraph>

</Division>
<Division number="267" book="th2" e="ch" v="19" p="410">

<Paragraph number="345" type="verses" book="th2">
_နာဂဘောဂသဒိသောပမာ ဥဘော,_  
_သောဘရေ သု ဦရူ ပုရေ မမ;_  
_တေ ဇရာယ ယထာ ဝေဠုနာဠိယော,_  
_သစ္စဝါဒိဝစနံ အနညထာ._  

</Paragraph>

</Division>
<Division number="268" book="th2" e="ch" v="19" p="410">

<Paragraph number="346" type="verses" book="th2">
_သဏှနူပုရသုဝဏ္ဏမဏ္ဍိတာ,_  
_သောဘရေ သု ဇင်္ဃာ ပုရေ မမ;_  
_တာ ဇရာယ တိလဒဏ္ဍကာရိဝ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="269" book="th2" e="ch" v="19" p="410">

<Paragraph number="347" type="verses" book="th2">
_တူလပုဏ္ဏသဒိသောပမာ ဥဘော,_  
_သောဘရေ သု ပါဒါ ပုရေ မမ;_  
_တေ ဇရာယ ဖုဋိတာ ဝလီမတာ,_  
_သစ္စဝါဒိဝစနံ အနညထာ._  

</Paragraph>

</Division>
<Division number="270" book="th2" e="ch" v="19" p="410">

<Paragraph number="348" type="verses" book="th2">
_ဧဒိသော အဟု အယံ သမုဿယော,_  
_ဇဇ္ဇရော ဗဟုဒုက္ခာနမာလယော;_  
_သောပလေပပတိတော ဇရာဃရော,_  
_သစ္စဝါဒိဝစနံ အနညထာ”._  


</Paragraph>
</Division>

<Paragraph number="349" type="center" book="th2">
…  အမ္ဗပါလီ ထေရီ… .
</Paragraph>