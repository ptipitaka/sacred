---
title: "5.6 မိတ္တာကာဠီထေရီဂါထာ"
tableOfContents: false
sidebar:
  order: 9
type: "tipitaka"
basket: "su"
book: "th2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="92" book="th2">

<Paragraph number="139" type="verses" book="th2">
_“သဒ္ဓါယ ပဗ္ဗဇိတွာန,_  
_အဂါရသ္မာနဂါရိယံ;_  
_ဝိစရိံဟံ တေန တေန,_  
_လာဘသက္ကာရော်ဿုကာ._  

</Paragraph>

</Division>
<Division number="93" book="th2">

<Paragraph number="140" type="verses" book="th2">
_ရိဉ္စိတွာ ပရမံ အတ္ထံ,_  
_ဟီနမတ္ထံ အသေဝိဟံ;_  
_ကိလေသာနံ ဝသံ ဂန္တွာ,_  
_သာမညတ္ထံ န ဗုဇ္ဈိဟံ._  

</Paragraph>

</Division>
<Division number="94" book="th2">

<Paragraph number="141" type="verses" book="th2">
_တဿာ မေ အဟု သံဝေဂေါ,_  
_နိသိန္နာယ ဝိဟာရကေ;_  
ဥမ္မဂ္ဂပဋိပန္နာမှိ,_  
_တဏှာယ ဝသမာဂတာ._  

</Paragraph>

</Division>
<Division number="95" book="th2">

<Paragraph number="142" type="verses" book="th2">
_အပ္ပကံ ဇီဝိတံ မယှံ,_  
_ဇရာ ဗျာဓိ စ မဒ္ဒတိ;_  
_ပုရာယံ ဘိဇ္ဇတိ ကာယော,_  
_န မေ ကာလော ပမဇ္ဇိတုံ._  

</Paragraph>

</Division>
<Division number="96" book="th2">

<Paragraph number="143" type="verses" book="th2">
_ယထာဘူတမဝေက္ခန္တီ,_  
_ခန္ဓာနံ ဥဒယဗ္ဗယံ;_  
_ဝိမုတ္တစိတ္တာ ဥဋ္ဌာသိံ,_  
_ကတံ ဗုဒ္ဓဿ သာသနန်”တိ._  


</Paragraph>
</Division>

<Paragraph number="144" type="center" book="th2">
…  မိတ္တာ ကာဠီ ထေရီ… .
</Paragraph>