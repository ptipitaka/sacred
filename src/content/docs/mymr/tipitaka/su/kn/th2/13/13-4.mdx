---
title: 13.4 သုန္ဒရီထေရီဂါထာ
tableOfContents: false
sidebar:
  order: 4
type: tipitaka
basket: su
book: th2
review:
  current: review
  updated: '2025-10-23T09:13:48.372043'
  updated_by: ''
  notes: ''
  history:
  - state: review
    date: '2025-10-23T09:13:48.372043'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="313" book="th2" e="ch" v="19" p="414">

<Paragraph number="394" type="verses" book="th2">
_“ပေတာနိ ဘောတိ ပုတ္တာနိ,_  
_ခါဒမာနာ တုဝံ ပုရေ;_  
_တုဝံ ဒိဝါ စ ရတ္တော စ,_  
_အတီဝ ပရိတပ္ပသိ._  

</Paragraph>

</Division>
<Division number="314" book="th2" e="ch" v="19" p="414">

<Paragraph number="395" type="verses" book="th2">
_သာဇ္ဇ သဗ္ဗာနိ ခါဒိတွာ,_  
_သတပုတ္တာနိ ဗြာဟ္မဏီ;_  
_ဝါသေဋ္ဌိ ကေန ဝဏ္ဏေန,_  
_န ဗာဠှံ ပရိတပ္ပသိ”._  

</Paragraph>

</Division>
<Division number="315" book="th2" e="ch" v="19" p="414">

<Paragraph number="396" type="verses" book="th2">
_“ဗဟူနိ ပုတ္တသတာနိ,_  
_ဉာတိသင်္ဃသတာနိ စ;_  
_ခါဒိတာနိ အတီတံသေ,_  
_မမ တုယှဉ္စ ဗြာဟ္မဏ._  

</Paragraph>

</Division>
<Division number="316" book="th2" e="ch" v="19" p="414">

<Paragraph number="397" type="verses" book="th2">
_သာဟံ နိဿရဏံ ဉတွာ,_  
_ဇာတိယာ မရဏဿ စ;_  
_န သောစာမိ န ရောဒါမိ,_  
_န စာပိ ပရိတပ္ပယိံ”._  

</Paragraph>

</Division>
<Division number="317" book="th2" e="ch" v="19" p="414">

<Paragraph number="398" type="verses" book="th2">
_“အဗ္ဘုတံ ဝတ ဝါသေဋ္ဌိ,_  
_ဝါစံ ဘာသသိ ဧဒိသိံ;_  
_ကဿ တွံ ဓမ္မမညာယ,_  
_ဂိရံ ဘာသသိ ဧဒိသိံ”._  

</Paragraph>

</Division>
<Division number="318" book="th2" e="ch" v="19" p="414">

<Paragraph number="399" type="verses" book="th2">
_“ဧသ ဗြာဟ္မဏ သမ္ဗုဒ္ဓေါ,_  
_နဂရံ မိထိလံ ပတိ;_  
_သဗ္ဗဒုက္ခပ္ပဟာနာယ,_  
_ဓမ္မံ ဒေသေသိ ပါဏိနံ._  

</Paragraph>

</Division>
<Division number="319" book="th2" e="ch" v="19" p="414">

<Paragraph number="400" type="verses" book="th2">
_တဿ ဗြဟ္မေ အရဟတော,_  
_ဓမ္မံ သုတွာ နိရူပဓိံ;_  
_တတ္ထ ဝိညာတသဒ္ဓမ္မာ,_  
_ပုတ္တသောကံ ဗျပါနုဒိံ”._  

</Paragraph>

</Division>
<Division number="320" book="th2" e="ch" v="19" p="414">

<Paragraph number="401" type="verses" book="th2">
_“သော အဟမ္ပိ ဂမိဿာမိ,_  
_နဂရံ မိထိလံ ပတိ;_  
_အပ္ပေဝ မံ သော ဘဂဝါ,_  
_သဗ္ဗဒုက္ခာ ပမောစယေ”._  

</Paragraph>

</Division>
<Division number="321" book="th2" e="ch" v="19" p="415">

<Paragraph number="402" type="verses" book="th2">
_အဒ္ဒသ ဗြာဟ္မဏော ဗုဒ္ဓံ,_  
_ဝိပ္ပမုတ္တံ နိရူပဓိံ;_  
_သွဿ ဓမ္မမဒေသေသိ,_  
_မုနိ ဒုက္ခဿ ပါရဂူ._  

</Paragraph>

</Division>
<Division number="322" book="th2" e="ch" v="19" p="415">

<Paragraph number="403" type="verses" book="th2">
_ဒုက္ခံ ဒုက္ခသမုပ္ပါဒံ,_  
_ဒုက္ခဿ စ အတိက္ကမံ;_  
_အရိယံ စဋ္ဌင်္ဂိကံ မဂ္ဂံ,_  
_ဒုက္ခူပသမဂါမိနံ._  

</Paragraph>

</Division>
<Division number="323" book="th2" e="ch" v="19" p="415">

<Paragraph number="404" type="verses" book="th2">
_တတ္ထ ဝိညာတသဒ္ဓမ္မော,_  
_ပဗ္ဗဇ္ဇံ သမရောစယိ;_  
_သုဇာတော တီဟိ ရတ္တီဟိ,_  
_တိဿော ဝိဇ္ဇာ အဖဿယိ._  

</Paragraph>

</Division>
<Division number="324" book="th2" e="ch" v="19" p="415">

<Paragraph number="405" type="verses" book="th2">
_“ဧဟိ သာရထိ ဂစ္ဆာဟိ,_  
_ရထံ နိယျာဒယာဟိမံ;_  
_အာရောဂျံ ဗြာဟ္မဏိံ ဝဇ္ဇ,_  
_‘ပဗ္ဗဇိ ဒါနိ ဗြာဟ္မဏော;_  
_သုဇာတော တီဟိ ရတ္တီဟိ,_  
_တိဿော ဝိဇ္ဇာ အဖဿယိ’”._  

</Paragraph>

</Division>
<Division number="325" book="th2" e="ch" v="19" p="415">

<Paragraph number="406" type="verses" book="th2">
_တတော စ ရထမာဒါယ,_  
_သဟဿဉ္စာပိ သာရထိ;_  
_အာရောဂျံ ဗြာဟ္မဏိံဝေါစ,_  
_“ပဗ္ဗဇိ ဒါနိ ဗြာဟ္မဏော;_  
_သုဇာတော တီဟိ ရတ္တီဟိ,_  
_တိဿော ဝိဇ္ဇာ အဖဿယိ”._  

</Paragraph>

</Division>
<Division number="326" book="th2" e="ch" v="19" p="415">

<Paragraph number="407" type="verses" book="th2">
_“ဧတဉ္စာဟံ အဿရထံ,_  
_သဟဿဉ္စာပိ သာရထိ;_  
_တေဝိဇ္ဇံ ဗြာဟ္မဏံ သုတွာ,_  
_ပုဏ္ဏပတ္တံ ဒဒါမိ တေ”._  

</Paragraph>

</Division>
<Division number="327" book="th2" e="ch" v="19" p="415">

<Paragraph number="408" type="verses" book="th2">
_“တုယှေဝ ဟောတွဿရထော,_  
_သဟဿဉ္စာပိ ဗြာဟ္မဏိ;_  
_အဟမ္ပိ ပဗ္ဗဇိဿာမိ,_  
_ဝရပညဿ သန္တိကေ”._  

</Paragraph>

</Division>
<Division number="328" book="th2" e="ch" v="19" p="415">

<Paragraph number="409" type="verses" book="th2">
_“ဟတ္ထီ ဂဝဿံ မဏိကုဏ္ဍလဉ္စ,_  
_ဖီတဉ္စိမံ ဂဟဝိဘဝံ ပဟာယ;_  
_ပိတာ ပဗ္ဗဇိတော တုယှံ,_  
_ဘုဉ္ဇ ဘောဂါနိ သုန္ဒရီ;_  
_တုဝံ ဒါယာဒိကာ ကုလေ”._  

</Paragraph>

</Division>
<Division number="329" book="th2" e="ch" v="19" p="415">

<Paragraph number="410" type="verses" book="th2">
_“ဟတ္ထီ ဂဝဿံ မဏိကုဏ္ဍလဉ္စ,_  
_ရမ္မံ စိမံ ဂဟဝိဘဝံ ပဟာယ;_  
_ပိတာ ပဗ္ဗဇိတော မယှံ,_  
_ပုတ္တသောကေန အဋ္ဋိတော;_  
_အဟမ္ပိ ပဗ္ဗဇိဿာမိ,_  
_ဘာတုသောကေန အဋ္ဋိတာ”._  

</Paragraph>

</Division>
<Division number="330" book="th2" e="ch" v="19" p="415">

<Paragraph number="411" type="verses" book="th2">
_“သော တေ ဣဇ္ဈတု သင်္ကပ္ပေါ,_  
_ယံ တွံ ပတ္ထေသိ သုန္ဒရီ;_  
ဥတ္တိဋ္ဌပိဏ္ဍော ဥဉ္ဆော စ,_  
_ပံသုကူလဉ္စ စီဝရံ;_  
_ဧတာနိ အဘိသမ္ဘောန္တီ,_  
_ပရလောကေ အနာသဝါ”._  

</Paragraph>

</Division>
<Division number="331" book="th2" e="ch" v="19" p="416">

<Paragraph number="412" type="verses" book="th2">
_“သိက္ခမာနာယ မေ အယျေ,_  
_ဒိဗ္ဗစက္ခု ဝိသောဓိတံ;_  
_ပုဗ္ဗေနိဝါသံ ဇာနာမိ,_  
_ယတ္ထ မေ ဝုသိတံ ပုရေ._  

</Paragraph>

</Division>
<Division number="332" book="th2" e="ch" v="19" p="416">

<Paragraph number="413" type="verses" book="th2">
_တုဝံ နိဿာယ ကလျာဏိ,_  
_ထေရိ သံဃဿ သောဘနေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="333" book="th2" e="ch" v="19" p="416">

<Paragraph number="414" type="verses" book="th2">
_အနုဇာနာဟိ မေ အယျေ,_  
ဣစ္ဆေ သာဝတ္ထိ ဂန္တဝေ;_  
_သီဟနာဒံ နဒိဿာမိ,_  
_ဗုဒ္ဓသေဋ္ဌဿ သန္တိကေ”._  

</Paragraph>

</Division>
<Division number="334" book="th2" e="ch" v="19" p="416">

<Paragraph number="415" type="verses" book="th2">
_“ပဿ သုန္ဒရိ သတ္ထာရံ,_  
_ဟေမဝဏ္ဏံ ဟရိတ္တစံ;_  
_အဒန္တာနံ ဒမေတာရံ,_  
_သမ္ဗုဒ္ဓမကုတောဘယံ”._  

</Paragraph>

</Division>
<Division number="335" book="th2" e="ch" v="19" p="416">

<Paragraph number="416" type="verses" book="th2">
_“ပဿ သုန္ဒရိမာယန္တိံ,_  
_ဝိပ္ပမုတ္တံ နိရူပဓိံ;_  
_ဝီတရာဂံ ဝိသံယုတ္တံ,_  
_ကတကိစ္စမနာသဝံ._  

</Paragraph>

</Division>
<Division number="336" book="th2" e="ch" v="19" p="416">

<Paragraph number="417" type="verses" book="th2">
_ဗာရာဏသိတော နိက္ခမ္မ,_  
_တဝ သန္တိကမာဂတာ;_  
_သာဝိကာ တေ မဟာဝီရ,_  
_ပါဒေ ဝန္ဒတိ သုန္ဒရီ._  

</Paragraph>

</Division>
<Division number="337" book="th2" e="ch" v="19" p="416">

<Paragraph number="418" type="verses" book="th2">
_တုဝံ ဗုဒ္ဓေါ တုဝံ သတ္ထာ,_  
_တုယှံ ဓီတာမှိ ဗြာဟ္မဏ;_  
_ဩရသာ မုခတော ဇာတာ,_  
_ကတကိစ္စာ အနာသဝါ”._  

</Paragraph>

</Division>
<Division number="338" book="th2" e="ch" v="19" p="416">

<Paragraph number="419" type="verses" book="th2">
_“တဿာ တေ သွာဂတံ ဘဒ္ဒေ,_  
_တတော တေ အဒုရာဂတံ;_  
_ဧဝဉှိ ဒန္တာ အာယန္တိ,_  
_သတ္ထု ပါဒါနိ ဝန္ဒိကာ;_  
_ဝီတရာဂါ ဝိသံယုတ္တာ,_  
_ကတကိစ္စာ အနာသဝါ”._  


</Paragraph>
</Division>

<Paragraph number="420" type="center" book="th2">
…  သုန္ဒရီ ထေရီ… .
</Paragraph>