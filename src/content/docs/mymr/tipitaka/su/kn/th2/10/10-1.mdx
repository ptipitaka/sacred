---
title: "10.1 ကိသာဂေါတမီထေရီဂါထာ"
tableOfContents: false
sidebar:
  order: 1
type: "tipitaka"
basket: "su"
book: "th2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="213" book="th2">

<Paragraph number="285" type="verses" book="th2">
_“ကလျာဏမိတ္တတာ မုနိနာ,_  
_လောကံ အာဒိဿ ဝဏ္ဏိတာ;_  
_ကလျာဏမိတ္တေ ဘဇမာနော,_  
_အပိ ဗာလော ပဏ္ဍိတော အဿ._  

</Paragraph>

</Division>
<Division number="214" book="th2">

<Paragraph number="286" type="verses" book="th2">
_ဘဇိတဗ္ဗာ သပ္ပုရိသာ,_  
_ပညာ တထာ ဝဍ္ဎတိ ဘဇန္တာနံ;_  
_ဘဇမာနော သပ္ပုရိသေ,_  
_သဗ္ဗေဟိပိ ဒုက္ခေဟိ ပမုစ္စေယျ._  

</Paragraph>

</Division>
<Division number="215" book="th2">

<Paragraph number="287" type="verses" book="th2">
_ဒုက္ခဉ္စ ဝိဇာနေယျ,_  
_ဒုက္ခဿ စ သမုဒယံ နိရောဓံ;_  
_အဋ္ဌင်္ဂိကဉ္စ မဂ္ဂံ,_  
_စတ္တာရိပိ အရိယသစ္စာနိ”._  

</Paragraph>

</Division>
<Division number="216" book="th2">

<Paragraph number="288" type="verses" book="th2">
_“ဒုက္ခော ဣတ္ထိဘာဝေါ,_  
_အက္ခာတော ပုရိသဒမ္မသာရထိနာ;_  
_သပတ္တိကမ္ပိ ဟိ ဒုက္ခံ,_  
_အပ္ပေကစ္စာ သကိံ ဝိဇာတာယော._  

</Paragraph>

</Division>
<Division number="217" book="th2">

<Paragraph number="289" type="verses" book="th2">
_ဂလကေ အပိ ကန္တန္တိ,_  
_သုခုမာလိနိယော ဝိသာနိ ခါဒန္တိ;_  
_ဇနမာရကမဇ္ဈဂတာ,_  
ဥဘောပိ ဗျသနာနိ အနုဘောန္တိ”._  

</Paragraph>

</Division>
<Division number="218" book="th2">

<Paragraph number="290" type="verses" book="th2">
_“ဥပဝိဇညာ ဂစ္ဆန္တီ,_  
_အဒ္ဒသာဟံ ပတိံ မတံ;_  
_ပန္ထမှိ ဝိဇာယိတွာန,_  
_အပ္ပတ္တာဝ သကံ ဃရံ._  

</Paragraph>

</Division>
<Division number="219" book="th2">

<Paragraph number="291" type="verses" book="th2">
_ဒွေ ပုတ္တာ ကာလကတာ,_  
_ပတီ စ ပန္ထေ မတော ကပဏိကာယ;_  
_မာတာ ပိတာ စ ဘာတာ,_  
_ဍယှန္တိ စ ဧကစိတကာယံ”._  

</Paragraph>

</Division>
<Division number="220" book="th2">

<Paragraph number="292" type="verses" book="th2">
_“ခီဏကုလီနေ ကပဏေ,_  
_အနုဘူတံ တေ ဒုခံ အပရိမာဏံ;_  
_အဿူ စ တေ ပဝတ္တံ,_  
_ဗဟူနိ စ ဇာတိသဟဿာနိ._  

</Paragraph>

</Division>
<Division number="221" book="th2">

<Paragraph number="293" type="verses" book="th2">
_ဝသိတာ သုသာနမဇ္ဈေ,_  
_အထောပိ ခါဒိတာနိ ပုတ္တမံသာနိ;_  
_ဟတကုလိကာ သဗ္ဗဂရဟိတာ,_  
_မတပတိကာ အမတမဓိဂစ္ဆိံ._  

</Paragraph>

</Division>
<Division number="222" book="th2">

<Paragraph number="294" type="verses" book="th2">
_ဘာဝိတော မေ မဂ္ဂေါ,_  
_အရိယော အဋ္ဌင်္ဂိကော အမတဂါမီ;_  
_နိဗ္ဗာနံ သစ္ဆိကတံ,_  
_ဓမ္မာဒါသံ အဝေက္ခိံဟံ._  

</Paragraph>

</Division>
<Division number="223" book="th2">

<Paragraph number="295" type="verses" book="th2">
_အဟမမှိ ကန္တသလ္လာ,_  
_ဩဟိတဘာရာ ကတဉှိ ကရဏီယံ;_  
_ကိသာ ဂေါတမီ ထေရီ,_  
_ဝိမုတ္တစိတ္တာ ဣမံ ဘဏီ”တိ._  


</Paragraph>
</Division>

<Paragraph number="296" type="center" book="th2">
…  ကိသာ ဂေါတမီ ထေရီ… .



</Paragraph>

<Paragraph number="297" type="center" book="th2">
ဧကာဒသကနိပါတော နိဋ္ဌိတော.
</Paragraph>