---
title: "5.11 တိံသမတ္တာထေရီဂါထာ"
tableOfContents: false
sidebar:
  order: 3
type: "tipitaka"
basket: "su"
book: "th2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="117" book="th2">

<Paragraph number="169" type="verses" book="th2">
_“မုသလာနိ ဂဟေတွာန,_  
_ဓညံ ကောဋ္ဋေန္တိ မာဏဝါ;_  
_ပုတ္တဒါရာနိ ပေါသေန္တာ,_  
_ဓနံ ဝိန္ဒန္တိ မာဏဝါ._  

</Paragraph>

</Division>
<Division number="118" book="th2">

<Paragraph number="170" type="verses" book="th2">
_ကရောထ ဗုဒ္ဓသာသနံ,_  
_ယံ ကတွာ နာနုတပ္ပတိ;_  
_ခိပ္ပံ ပါဒါနိ ဓောဝိတွာ,_  
_ဧကမန္တေ နိသီဒထ;_  
_စေတောသမထမနုယုတ္တာ,_  
_ကရောထ ဗုဒ္ဓသာသနံ”._  

</Paragraph>

</Division>
<Division number="119" book="th2">

<Paragraph number="171" type="verses" book="th2">
_တဿာ တာ ဝစနံ သုတွာ,_  
_ပဋာစာရာယ သာသနံ;_  
_ပါဒေ ပက္ခာလယိတွာန,_  
_ဧကမန္တံ ဥပါဝိသုံ;_  
_စေတောသမထမနုယုတ္တာ,_  
_အကံသု ဗုဒ္ဓသာသနံ._  

</Paragraph>

</Division>
<Division number="120" book="th2">

<Paragraph number="172" type="verses" book="th2">
_ရတ္တိယာ ပုရိမေ ယာမေ,_  
_ပုဗ္ဗဇာတိမနုဿရုံ;_  
_ရတ္တိယာ မဇ္ဈိမေ ယာမေ,_  
_ဒိဗ္ဗစက္ခုံ ဝိသောဓယုံ;_  
_ရတ္တိယာ ပစ္ဆိမေ ယာမေ,_  
_တမောခန္ဓံ ပဒါလယုံ._  

</Paragraph>

</Division>
<Division number="121" book="th2">

<Paragraph number="173" book="th2">
ဥဋ္ဌာယ ပါဒေ ဝန္ဒိံသု,_  
_“ကတာ တေ အနုသာသနီ;_  
ဣန္ဒံဝ ဒေဝါ တိဒသာ,_  
_သင်္ဂါမေ အပရာဇိတံ;_  
_ပုရက္ခတွာ ဝိဟဿာမ,_  
_တေဝိဇ္ဇာမှ အနာသဝါ”တိ._  

</Paragraph>

<Paragraph number="174" book="th2">
ဣတ္ထံ သုဒံ တိံသမတ္တာ ထေရီ ဘိက္ခုနိယော ပဋာစာရာယ သန္တိကေ အညံ ဗျာကရိံသူတိ.
</Paragraph>
</Division>