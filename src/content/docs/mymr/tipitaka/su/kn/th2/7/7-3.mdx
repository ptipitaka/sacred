---
title: "7.3 ဥပစာလာထေရီဂါထာ"
tableOfContents: false
sidebar:
  order: 3
type: "tipitaka"
basket: "su"
book: "th2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="189" book="th2">

<Paragraph number="255" type="verses" book="th2">
_“သတိမတီ စက္ခုမတီ,_  
_ဘိက္ခုနီ ဘာဝိတိန္ဒြိယာ;_  
_ပဋိဝိဇ္ဈိ ပဒံ သန္တံ,_  
_အကာပုရိသသေဝိတံ”._  

</Paragraph>

</Division>
<Division number="190" book="th2">

<Paragraph number="256" type="verses" book="th2">
_“ကိံ နု ဇာတိံ န ရောစေသိ,_  
_ဇာတော ကာမာနိ ဘုဉ္ဇတိ;_  
_ဘုဉ္ဇာဟိ ကာမရတိယော,_  
_မာဟု ပစ္ဆာနုတာပိနီ”._  

</Paragraph>

</Division>
<Division number="191" book="th2">

<Paragraph number="257" type="verses" book="th2">
_“ဇာတဿ မရဏံ ဟောတိ,_  
_ဟတ္ထပါဒါန ဆေဒနံ;_  
_ဝဓဗန္ဓပရိက္လေသံ,_  
_ဇာတော ဒုက္ခံ နိဂစ္ဆတိ._  

</Paragraph>

</Division>
<Division number="192" book="th2">

<Paragraph number="258" type="verses" book="th2">
_အတ္ထိ သကျကုလေ ဇာတော,_  
_သမ္ဗုဒ္ဓေါ အပရာဇိတော;_  
_သော မေ ဓမ္မမဒေသေသိ,_  
_ဇာတိယာ သမတိက္ကမံ._  

</Paragraph>

</Division>
<Division number="193" book="th2">

<Paragraph number="259" type="verses" book="th2">
_ဒုက္ခံ ဒုက္ခသမုပ္ပါဒံ,_  
_ဒုက္ခဿ စ အတိက္ကမံ;_  
_အရိယံ စဋ္ဌင်္ဂိကံ မဂ္ဂံ,_  
_ဒုက္ခူပသမဂါမိနံ._  

</Paragraph>

</Division>
<Division number="194" book="th2">

<Paragraph number="260" type="verses" book="th2">
_တဿာဟံ ဝစနံ သုတွာ,_  
_ဝိဟရိံ သာသနေ ရတာ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="195" book="th2">

<Paragraph number="261" type="verses" book="th2">
_သဗ္ဗတ္ထ ဝိဟတာ နန္ဒီ,_  
_တမောခန္ဓော ပဒါလိတော;_  
_ဧဝံ ဇာနာဟိ ပါပိမ,_  
_နိဟတော တွမသိ အန္တက”._  


</Paragraph>
</Division>

<Paragraph number="262" type="center" book="th2">
…  ဥပစာလာ ထေရီ… .



</Paragraph>

<Paragraph number="263" type="center" book="th2">
သတ္တကနိပါတော နိဋ္ဌိတော.
</Paragraph>