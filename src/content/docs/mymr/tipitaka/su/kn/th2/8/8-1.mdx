---
title: "8.1 သီသူပစာလာထေရီဂါထာ"
tableOfContents: false
sidebar:
  order: 1
type: "tipitaka"
basket: "su"
book: "th2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="196" book="th2">

<Paragraph number="264" type="verses" book="th2">
_“ဘိက္ခုနီ သီလသမ္ပန္နာ,_  
ဣန္ဒြိယေသု သုသံဝုတာ;_  
_အဓိဂစ္ဆေ ပဒံ သန္တံ,_  
_အသေစနကမောဇဝံ”._  

</Paragraph>

</Division>
<Division number="197" book="th2">

<Paragraph number="265" type="verses" book="th2">
_“တာဝတိံသာ စ ယာမာ စ,_  
_တုသိတာ စာပိ ဒေဝတာ;_  
_နိမ္မာနရတိနော ဒေဝါ,_  
_ယေ ဒေဝါ ဝသဝတ္တိနော;_  
_တတ္ထ စိတ္တံ ပဏီဓေဟိ,_  
_ယတ္ထ တေ ဝုသိတံ ပုရေ”._  

</Paragraph>

</Division>
<Division number="198" book="th2">

<Paragraph number="266" type="verses" book="th2">
_“တာဝတိံသာ စ ယာမာ စ,_  
_တုသိတာ စာပိ ဒေဝတာ;_  
_နိမ္မာနရတိနော ဒေဝါ,_  
_ယေ ဒေဝါ ဝသဝတ္တိနော._  

</Paragraph>

</Division>
<Division number="199" book="th2">

<Paragraph number="267" type="verses" book="th2">
_ကာလံ ကာလံ ဘဝါဘဝံ,_  
_သက္ကာယသ္မိံ ပုရက္ခတာ;_  
_အဝီတိဝတ္တာ သက္ကာယံ,_  
_ဇာတိမရဏသာရိနော._  

</Paragraph>

</Division>
<Division number="200" book="th2">

<Paragraph number="268" type="verses" book="th2">
_သဗ္ဗော အာဒီပိတော လောကော,_  
_သဗ္ဗော လောကော ပဒီပိတော;_  
_သဗ္ဗော ပဇ္ဇလိတော လောကော,_  
_သဗ္ဗော လောကော ပကမ္ပိတော._  

</Paragraph>

</Division>
<Division number="201" book="th2">

<Paragraph number="269" type="verses" book="th2">
_အကမ္ပိယံ အတုလိယံ,_  
_အပုထုဇ္ဇနသေဝိတံ;_  
_ဗုဒ္ဓေါ ဓမ္မမဒေသေသိ,_  
_တတ္ထ မေ နိရတော မနော._  

</Paragraph>

</Division>
<Division number="202" book="th2">

<Paragraph number="270" type="verses" book="th2">
_တဿာဟံ ဝစနံ သုတွာ,_  
_ဝိဟရိံ သာသနေ ရတာ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="203" book="th2">

<Paragraph number="271" type="verses" book="th2">
_သဗ္ဗတ္ထ ဝိဟတာ နန္ဒီ,_  
_တမောခန္ဓော ပဒါလိတော;_  
_ဧဝံ ဇာနာဟိ ပါပိမ,_  
_နိဟတော တွမသိ အန္တက”._  


</Paragraph>
</Division>

<Paragraph number="272" type="center" book="th2">
…  သီသူပစာလာ ထေရီ… .



</Paragraph>

<Paragraph number="273" type="center" book="th2">
အဋ္ဌကနိပါတော နိဋ္ဌိတော.
</Paragraph>