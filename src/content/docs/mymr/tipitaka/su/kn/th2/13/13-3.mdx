---
title: "13.3 စာပါထေရီဂါထာ"
tableOfContents: false
sidebar:
  order: 3
type: "tipitaka"
basket: "su"
book: "th2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="292" book="th2" e="ch" v="19" p="412">

<Paragraph number="372" type="verses" book="th2">
_“လဋ္ဌိဟတ္ထော ပုရေ အာသိ,_  
_သော ဒါနိ မိဂလုဒ္ဒကော;_  
_အာသာယ ပလိပါ ဃောရာ,_  
_နာသက္ခိ ပါရမေတဝေ._  

</Paragraph>

</Division>
<Division number="293" book="th2" e="ch" v="19" p="412">

<Paragraph number="373" type="verses" book="th2">
_သုမတ္တံ မံ မညမာနာ,_  
_စာပါ ပုတ္တမတောသယိ;_  
_စာပါယ ဗန္ဓနံ ဆေတွာ,_  
_ပဗ္ဗဇိဿံ ပုနောပဟံ”._  

</Paragraph>

</Division>
<Division number="294" book="th2" e="ch" v="19" p="412">

<Paragraph number="374" type="verses" book="th2">
_“မာ မေ ကုဇ္ဈိ မဟာဝီရ,_  
_မာ မေ ကုဇ္ဈိ မဟာမုနိ;_  
_န ဟိ ကောဓပရေတဿ,_  
_သုဒ္ဓိ အတ္ထိ ကုတော တပေါ”._  

</Paragraph>

</Division>
<Division number="295" book="th2" e="ch" v="19" p="412">

<Paragraph number="375" type="verses" book="th2">
_“ပက္ကမိဿဉ္စ နာဠာတော,_  
_ကောဓ နာဠာယ ဝစ္ဆတိ;_  
_ဗန္ဓန္တီ ဣတ္ထိရူပေန,_  
_သမဏေ ဓမ္မဇီဝိနော”._  

</Paragraph>

</Division>
<Division number="296" book="th2" e="ch" v="19" p="412">

<Paragraph number="376" type="verses" book="th2">
_“ဧဟိ ကာဠ နိဝတ္တဿု,_  
_ဘုဉ္ဇ ကာမေ ယထာ ပုရေ;_  
_အဟဉ္စ တေ ဝသီကတာ,_  
_ယေ စ မေ သန္တိ ဉာတကာ”._  

</Paragraph>

</Division>
<Division number="297" book="th2" e="ch" v="19" p="413">

<Paragraph number="377" type="verses" book="th2">
_“ဧတ္တော စာပေ စတုဗ္ဘာဂံ,_  
_ယထာ ဘာသသိ တွဉ္စ မေ;_  
_တယိ ရတ္တဿ ပေါသဿ,_  
ဥဠာရံ ဝတ တံ သိယာ”._  

</Paragraph>

</Division>
<Division number="298" book="th2" e="ch" v="19" p="413">

<Paragraph number="378" type="verses" book="th2">
_“ကာဠင်္ဂိနိံဝ တက္ကာရိံ,_  
_ပုပ္ဖိတံ ဂိရိမုဒ္ဓနိ;_  
_ဖုလ္လံ ဒါလိမလဋ္ဌိံဝ,_  
_အန္တောဒီပေဝ ပါဋလိံ._  

</Paragraph>

</Division>
<Division number="299" book="th2" e="ch" v="19" p="413">

<Paragraph number="379" type="verses" book="th2">
_ဟရိစန္ဒနလိတ္တင်္ဂိံ,_  
_ကာသိကုတ္တမဓာရိနိံ;_  
_တံ မံ ရူပဝတိံ သန္တိံ,_  
_ကဿ ဩဟာယ ဂစ္ဆသိ”._  

</Paragraph>

</Division>
<Division number="300" book="th2" e="ch" v="19" p="413">

<Paragraph number="380" type="verses" book="th2">
_“သာကုန္တိကောဝ သကုဏိံ,_  
_ယထာ ဗန္ဓိတုမိစ္ဆတိ;_  
_အာဟရိမေန ရူပေန,_  
_န မံ တွံ ဗာဓယိဿသိ”._  

</Paragraph>

</Division>
<Division number="301" book="th2" e="ch" v="19" p="413">

<Paragraph number="381" type="verses" book="th2">
_“ဣမဉ္စ မေ ပုတ္တဖလံ,_  
_ကာဠ ဥပ္ပါဒိတံ တယာ;_  
_တံ မံ ပုတ္တဝတိံ သန္တိံ,_  
_ကဿ ဩဟာယ ဂစ္ဆသိ”._  

</Paragraph>

</Division>
<Division number="302" book="th2" e="ch" v="19" p="413">

<Paragraph number="382" type="verses" book="th2">
_“ဇဟန္တိ ပုတ္တေ သပ္ပညာ,_  
_တတော ဉာတီ တတော ဓနံ;_  
_ပဗ္ဗဇန္တိ မဟာဝီရာ,_  
_နာဂေါ ဆေတွာဝ ဗန္ဓနံ”._  

</Paragraph>

</Division>
<Division number="303" book="th2" e="ch" v="19" p="413">

<Paragraph number="383" type="verses" book="th2">
_“ဣဒါနိ တေ ဣမံ ပုတ္တံ,_  
_ဒဏ္ဍေန ဆုရိကာယ ဝါ;_  
_ဘူမိယံ ဝါ နိသုမ္ဘိဿံ,_  
_ပုတ္တသောကာ န ဂစ္ဆသိ”._  

</Paragraph>

</Division>
<Division number="304" book="th2" e="ch" v="19" p="413">

<Paragraph number="384" type="verses" book="th2">
_“သစေ ပုတ္တံ သိင်္ဂါလာနံ,_  
_ကုက္ကုရာနံ ပဒါဟိသိ;_  
_န မံ ပုတ္တကတ္တေ ဇမ္မိ,_  
_ပုနရာဝတ္တယိဿသိ”._  

</Paragraph>

</Division>
<Division number="305" book="th2" e="ch" v="19" p="413">

<Paragraph number="385" type="verses" book="th2">
_“ဟန္ဒ ခေါ ဒါနိ ဘဒ္ဒန္တေ,_  
_ကုဟိံ ကာဠ ဂမိဿသိ;_  
_ကတမံ ဂါမနိဂမံ,_  
_နဂရံ ရာဇဓာနိယော”._  

</Paragraph>

</Division>
<Division number="306" book="th2" e="ch" v="19" p="413">

<Paragraph number="386" type="verses" book="th2">
_“အဟုမှ ပုဗ္ဗေ ဂဏိနော,_  
_အဿမဏာ သမဏမာနိနော;_  
_ဂါမေန ဂါမံ ဝိစရိမှ,_  
_နဂရေ ရာဇဓာနိယော._  

</Paragraph>

</Division>
<Division number="307" book="th2" e="ch" v="19" p="413">

<Paragraph number="387" type="verses" book="th2">
_ဧသော ဟိ ဘဂဝါ ဗုဒ္ဓေါ,_  
_နဒိံ နေရဉ္ဇရံ ပတိ;_  
_သဗ္ဗဒုက္ခပ္ပဟာနာယ,_  
_ဓမ္မံ ဒေသေတိ ပါဏိနံ;_  
_တဿာဟံ သန္တိကံ ဂစ္ဆံ,_  
_သော မေ သတ္ထာ ဘဝိဿတိ”._  

</Paragraph>

</Division>
<Division number="308" book="th2" e="ch" v="19" p="413">

<Paragraph number="388" type="verses" book="th2">
_“ဝန္ဒနံ ဒါနိ ဝဇ္ဇာသိ,_  
_လောကနာထံ အနုတ္တရံ;_  
_ပဒက္ခိဏဉ္စ ကတွာန,_  
_အာဒိသေယျာသိ ဒက္ခိဏံ”._  

</Paragraph>

</Division>
<Division number="309" book="th2" e="ch" v="19" p="413">

<Paragraph number="389" type="verses" book="th2">
_“ဧတံ ခေါ လဗ္ဘမမှေဟိ,_  
_ယထာ ဘာသသိ တွဉ္စ မေ;_  
_ဝန္ဒနံ ဒါနိ တေ ဝဇ္ဇံ,_  
_လောကနာထံ အနုတ္တရံ;_  
_ပဒက္ခိဏဉ္စ ကတွာန,_  
_အာဒိသိဿာမိ ဒက္ခိဏံ”._  

</Paragraph>

</Division>
<Division number="310" book="th2" e="ch" v="19" p="414">

<Paragraph number="390" type="verses" book="th2">
_တတော စ ကာဠော ပက္ကာမိ,_  
_နဒိံ နေရဉ္ဇရံ ပတိ;_  
_သော အဒ္ဒသာသိ သမ္ဗုဒ္ဓံ,_  
_ဒေသေန္တံ အမတံ ပဒံ._  

</Paragraph>

</Division>
<Division number="311" book="th2" e="ch" v="19" p="414">

<Paragraph number="391" type="verses" book="th2">
_ဒုက္ခံ ဒုက္ခသမုပ္ပါဒံ,_  
_ဒုက္ခဿ စ အတိက္ကမံ;_  
_အရိယံ စဋ္ဌင်္ဂိကံ မဂ္ဂံ,_  
_ဒုက္ခူပသမဂါမိနံ._  

</Paragraph>

</Division>
<Division number="312" book="th2" e="ch" v="19" p="414">

<Paragraph number="392" type="verses" book="th2">
_တဿ ပါဒါနိ ဝန္ဒိတွာ,_  
_ကတွာန နံ ပဒက္ခိဏံ;_  
_စာပါယ အာဒိသိတွာန,_  
_ပဗ္ဗဇိံ အနဂါရိယံ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  


</Paragraph>
</Division>

<Paragraph number="393" type="center" book="th2">
…  စာပါ ထေရီ… .
</Paragraph>