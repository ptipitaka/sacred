---
title: 15.1 ဣသိဒါသီထေရီဂါထာ
tableOfContents: false
sidebar:
  order: 1
type: tipitaka
basket: su
book: th2
review:
  current: review
  updated: '2025-10-23T09:13:48.402749'
  updated_by: ''
  notes: ''
  history:
  - state: review
    date: '2025-10-23T09:13:48.402749'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="402" book="th2" e="ch" v="19" p="425">

<Paragraph number="488" type="verses" book="th2">
_နဂရမှိ ကုသုမနာမေ,_  
_ပါဋလိပုတ္တမှိ ပထဝိယာ မဏ္ဍေ;_  
_သကျကုလကုလီနာယော,_  
_ဒွေ ဘိက္ခုနိယော ဟိ ဂုဏဝတိယော._  

</Paragraph>

</Division>
<Division number="403" book="th2" e="ch" v="19" p="425">

<Paragraph number="489" type="verses" book="th2">
ဣသိဒါသီ တတ္ထ ဧကာ,_  
_ဒုတိယာ ဗောဓီတိ သီလသမ္ပန္နာ စ;_  
_ဈာနဇ္ဈာယနရတာယော,_  
_ဗဟုဿုတာယော ဓုတကိလေသာယော._  

</Paragraph>

</Division>
<Division number="404" book="th2" e="ch" v="19" p="425">

<Paragraph number="490" type="verses" book="th2">
_တာ ပိဏ္ဍာယ စရိတွာ,_  
_ဘတ္တတ္ထံ ကရိယ ဓောတပတ္တာယော;_  
_ရဟိတမှိ သုခနိသိန္နာ,_  
ဣမာ ဂိရာ အဗ္ဘုဒီရေသုံ._  

</Paragraph>

</Division>
<Division number="405" book="th2" e="ch" v="19" p="425">

<Paragraph number="491" type="verses" book="th2">
_“ပါသာဒိကာသိ အယျေ,_  
ဣသိဒါသိ ဝယောပိ တေ အပရိဟီနော;_  
_ကိံ ဒိသွာန ဗျာလိကံ,_  
_အထာသိ နေက္ခမ္မမနုယုတ္တာ”._  

</Paragraph>

</Division>
<Division number="406" book="th2" e="ch" v="19" p="425">

<Paragraph number="492" type="verses" book="th2">
_ဧဝမနုယုဉ္ဇိယမာနာ သာ,_  
_ရဟိတေ ဓမ္မဒေသနာကုသလာ;_  
ဣသိဒါသီ ဝစနမဗြဝိ,_  
_“သုဏ ဗောဓိ ယထာမှိ ပဗ္ဗဇိတာ”._  

</Paragraph>

</Division>
<Division number="407" book="th2" e="ch" v="19" p="425">

<Paragraph number="493" type="verses" book="th2">
_“ဥဇ္ဇေနိယာ ပုရဝရေ,_  
_မယှံ ပိတာ သီလသံဝုတော သေဋ္ဌိ;_  
_တဿမှိ ဧကဓီတာ,_  
_ပိယာ မနာပါ စ ဒယိတာ စ._  

</Paragraph>

</Division>
<Division number="408" book="th2" e="ch" v="19" p="425">

<Paragraph number="494" type="verses" book="th2">
_အထ မေ သာကေတတော ဝရကာ,_  
_အာဂစ္ဆုမုတ္တမကုလီနာ;_  
_သေဋ္ဌီ ပဟူတရတနော,_  
_တဿ မမံ သုဏှမဒါသိ တာတော._  

</Paragraph>

</Division>
<Division number="409" book="th2" e="ch" v="19" p="425">

<Paragraph number="495" type="verses" book="th2">
_သဿုယာ သသုရဿ စ,_  
_သာယံ ပါတံ ပဏာမမုပဂမ္မ;_  
_သိရသာ ကရောမိ ပါဒေ,_  
_ဝန္ဒာမိ ယထာမှိ အနုသိဋ္ဌာ._  

</Paragraph>

</Division>
<Division number="410" book="th2" e="ch" v="19" p="425">

<Paragraph number="496" type="verses" book="th2">
_ယာ မယှံ သာမိကဿ,_  
_ဘဂိနိယော ဘာတုနော ပရိဇနော ဝါ;_  
_တမေကဝရကမ္ပိ ဒိသွာ,_  
ဥဗ္ဗိဂ္ဂါ အာသနံ ဒေမိ._  

</Paragraph>

</Division>
<Division number="411" book="th2" e="ch" v="19" p="425">

<Paragraph number="497" type="verses" book="th2">
_အန္နေန စ ပါနေန စ,_  
_ခဇ္ဇေန စ ယဉ္စ တတ္ထ သန္နိဟိတံ;_  
_ဆာဒေမိ ဥပနယာမိ စ,_  
_ဒေမိ စ ယံ ယဿ ပတိရူပံ._  

</Paragraph>

</Division>
<Division number="412" book="th2" e="ch" v="19" p="425">

<Paragraph number="498" type="verses" book="th2">
_ကာလေန ဥပဋ္ဌဟိတွာ,_  
_ဃရံ သမုပဂမာမိ ဥမ္မာရေ;_  
_ဓောဝန္တီ ဟတ္ထပါဒေ,_  
_ပဉ္ဇလိကာ သာမိကမုပေမိ._  

</Paragraph>

</Division>
<Division number="413" book="th2" e="ch" v="19" p="425">

<Paragraph number="499" type="verses" book="th2">
_ကောစ္ဆံ ပသာဒံ အဉ္ဇနိဉ္စ,_  
_အာဒါသကဉ္စ ဂဏှိတွာ;_  
_ပရိကမ္မကာရိကာ ဝိယ,_  
_သယမေဝ ပတိံ ဝိဘူသေမိ._  

</Paragraph>

</Division>
<Division number="414" book="th2" e="ch" v="19" p="426">

<Paragraph number="500" type="verses" book="th2">
_သယမေဝ ဩဒနံ သာဓယာမိ,_  
_သယမေဝ ဘာဇနံ ဓောဝန္တီ;_  
_မာတာဝ ဧကပုတ္တကံ,_  
_တထာ ဘတ္တာရံ ပရိစရာမိ._  

</Paragraph>

</Division>
<Division number="415" book="th2" e="ch" v="19" p="426">

<Paragraph number="501" type="verses" book="th2">
_ဧဝံ မံ ဘတ္တိကတံ,_  
_အနုရတ္တံ ကာရိကံ နိဟတမာနံ;_  
ဥဋ္ဌာယိကံ အနလသံ,_  
_သီလဝတိံ ဒုဿတေ ဘတ္တာ._  

</Paragraph>

</Division>
<Division number="416" book="th2" e="ch" v="19" p="426">

<Paragraph number="502" type="verses" book="th2">
_သော မာတရဉ္စ ပိတရဉ္စ,_  
_ဘဏတိ ‘အာပုစ္ဆဟံ ဂမိဿာမိ;_  
ဣသိဒါသိယာ န သဟ ဝစ္ဆံ,_  
_ဧကာဂါရေဟံ သဟ ဝတ္ထုံ’._  

</Paragraph>

</Division>
<Division number="417" book="th2" e="ch" v="19" p="426">

<Paragraph number="503" book="th2">
_‘မာ ဧဝံ ပုတ္တ အဝစ,_  
ဣသိဒါသီ ပဏ္ဍိတာ ပရိဗျတ္တာ;_  
ဥဋ္ဌာယိကာ အနလသာ,_  
_ကိံ တုယှံ န ရောစတေ ပုတ္တ’._  

</Paragraph>

</Division>
<Division number="418" book="th2" e="ch" v="19" p="426">

<Paragraph number="504" type="verses" book="th2">
_‘န စ မေ ဟိံသတိ ကိဉ္စိ,_  
_န စဟံ ဣသိဒါသိယာ သဟ ဝစ္ဆံ;_  
_ဒေဿာဝ မေ အလံ မေ,_  
_အပုစ္ဆာဟံ ဂမိဿာမိ’._  

</Paragraph>

</Division>
<Division number="419" book="th2" e="ch" v="19" p="426">

<Paragraph number="505" type="verses" book="th2">
_တဿ ဝစနံ သုဏိတွာ,_  
_သဿု သသုရော စ မံ အပုစ္ဆိံသု;_  
_‘ကိဿ တယာ အပရဒ္ဓံ,_  
_ဘဏ ဝိဿဋ္ဌာ ယထာဘူတံ’._  

</Paragraph>

</Division>
<Division number="420" book="th2" e="ch" v="19" p="426">

<Paragraph number="506" type="verses" book="th2">
_‘နပိဟံ အပရဇ္ဈံ ကိဉ္စိ,_  
_နပိ ဟိံသေမိ န ဘဏာမိ ဒုဗ္ဗစနံ;_  
_ကိံ သက္ကာ ကာတုယျေ,_  
_ယံ မံ ဝိဒ္ဒေဿတေ ဘတ္တာ’._  

</Paragraph>

</Division>
<Division number="421" book="th2" e="ch" v="19" p="426">

<Paragraph number="507" type="verses" book="th2">
_တေ မံ ပိတုဃရံ ပဋိနယိံသု,_  
_ဝိမနာ ဒုခေန အဓိဘူတာ;_  
_ပုတ္တမနုရက္ခမာနာ,_  
_‘ဇိတာမှသေ ရူပိနိံ လက္ခိံ’._  

</Paragraph>

</Division>
<Division number="422" book="th2" e="ch" v="19" p="426">

<Paragraph number="508" type="verses" book="th2">
_အထ မံ အဒါသိ တာတော,_  
_အဍ္ဎဿ ဃရမှိ ဒုတိယကုလိကဿ;_  
_တတော ဥပဍ္ဎသုင်္ကေန,_  
_ယေန မံ ဝိန္ဒထ သေဋ္ဌိ._  

</Paragraph>

</Division>
<Division number="423" book="th2" e="ch" v="19" p="426">

<Paragraph number="509" type="verses" book="th2">
_တဿပိ ဃရမှိ မာသံ,_  
_အဝသိံ အထ သောပိ မံ ပဋိစ္ဆရယိ;_  
_ဒါသီဝ ဥပဋ္ဌဟန္တိံ,_  
_အဒူသိကံ သီလသမ္ပန္နံ._  

</Paragraph>

</Division>
<Division number="424" book="th2" e="ch" v="19" p="426">

<Paragraph number="510" type="verses" book="th2">
_ဘိက္ခာယ စ ဝိစရန္တံ,_  
_ဒမကံ ဒန္တံ မေ ပိတာ ဘဏတိ;_  
_‘ဟောဟိသိ မေ ဇာမာတာ,_  
_နိက္ခိပ ပေါဋ္ဌိဉ္စ ဃဋိကဉ္စ’._  

</Paragraph>

</Division>
<Division number="425" book="th2" e="ch" v="19" p="426">

<Paragraph number="511" type="verses" book="th2">
_သောပိ ဝသိတွာ ပက္ခံ,_  
_အထ တာတံ ဘဏတိ ‘ဒေဟိ မေ ပေါဋ္ဌိံ;_  
_ဃဋိကဉ္စ မလ္လကဉ္စ,_  
_ပုနပိ ဘိက္ခံ စရိဿာမိ’._  

</Paragraph>

</Division>
<Division number="426" book="th2" e="ch" v="19" p="427">

<Paragraph number="512" type="verses" book="th2">
_အထ နံ ဘဏတီ တာတော,_  
_အမ္မာ သဗ္ဗော စ မေ ဉာတိဂဏဝဂ္ဂေါ;_  
_‘ကိံ တေ န ကီရတိ ဣဓ,_  
_ဘဏ ခိပ္ပံ တံ တေ ကရိဟိ’တိ._  

</Paragraph>

</Division>
<Division number="427" book="th2" e="ch" v="19" p="427">

<Paragraph number="513" type="verses" book="th2">
_ဧဝံ ဘဏိတော ဘဏတိ,_  
_‘ယဒိ မေ အတ္တာ သက္ကောတိ အလံ မယှံ;_  
ဣသိဒါသိယာ န သဟ ဝစ္ဆံ,_  
_ဧကဃရေဟံ သဟ ဝတ္ထုံ’._  

</Paragraph>

</Division>
<Division number="428" book="th2" e="ch" v="19" p="427">

<Paragraph number="514" type="verses" book="th2">
_ဝိဿဇ္ဇိတော ဂတော သော,_  
_အဟမ္ပိ ဧကာကိနီ ဝိစိန္တေမိ;_  
_‘အာပုစ္ဆိတူန ဂစ္ဆံ,_  
_မရိတုယေ ဝါ ပဗ္ဗဇိဿံ ဝါ’._  

</Paragraph>

</Division>
<Division number="429" book="th2" e="ch" v="19" p="427">

<Paragraph number="515" type="verses" book="th2">
_အထ အယျာ ဇိနဒတ္တာ,_  
_အာဂစ္ဆီ ဂေါစရာယ စရမာနာ;_  
_တာတကုလံ ဝိနယဓရီ,_  
_ဗဟုဿုတာ သီလသမ္ပန္နာ._  

</Paragraph>

</Division>
<Division number="430" book="th2" e="ch" v="19" p="427">

<Paragraph number="516" type="verses" book="th2">
_တံ ဒိသွာန အမှာကံ,_  
ဥဋ္ဌာယာသနံ တဿာ ပညာပယိံ;_  
_နိသိန္နာယ စ ပါဒေ,_  
_ဝန္ဒိတွာ ဘောဇနမဒါသိံ._  

</Paragraph>

</Division>
<Division number="431" book="th2" e="ch" v="19" p="427">

<Paragraph number="517" type="verses" book="th2">
_အန္နေန စ ပါနေန စ,_  
_ခဇ္ဇေန စ ယဉ္စ တတ္ထ သန္နိဟိတံ;_  
_သန္တပ္ပယိတွာ အဝစံ,_  
_‘အယျေ ဣစ္ဆာမိ ပဗ္ဗဇိတုံ’._  

</Paragraph>

</Division>
<Division number="432" book="th2" e="ch" v="19" p="427">

<Paragraph number="518" type="verses" book="th2">
_အထ မံ ဘဏတီ တာတော,_  
_‘ဣဓေဝ ပုတ္တက စရာဟိ တွံ ဓမ္မံ;_  
_အန္နေန စ ပါနေန စ,_  
_တပ္ပယ သမဏေ ဒွိဇာတီ စ’._  

</Paragraph>

</Division>
<Division number="433" book="th2" e="ch" v="19" p="427">

<Paragraph number="519" type="verses" book="th2">
_အထဟံ ဘဏာမိ တာတံ,_  
_ရောဒန္တီ အဉ္ဇလိံ ပဏာမေတွာ;_  
_‘ပါပဉှိ မယာ ပကတံ,_  
_ကမ္မံ တံ နိဇ္ဇရေဿာမိ’._  

</Paragraph>

</Division>
<Division number="434" book="th2" e="ch" v="19" p="427">

<Paragraph number="520" type="verses" book="th2">
_အထ မံ ဘဏတီ တာတော,_  
_‘ပါပုဏ ဗောဓိဉ္စ အဂ္ဂဓမ္မဉ္စ;_  
_နိဗ္ဗာနဉ္စ လဘဿု,_  
_ယံ သစ္ဆိကရီ ဒွိပဒသေဋ္ဌော’._  

</Paragraph>

</Division>
<Division number="435" book="th2" e="ch" v="19" p="427">

<Paragraph number="521" type="verses" book="th2">
_မာတာပိတူ အဘိဝါဒယိတွာ,_  
_သဗ္ဗဉ္စ ဉာတိဂဏဝဂ္ဂံ;_  
_သတ္တာဟံ ပဗ္ဗဇိတာ,_  
_တိဿော ဝိဇ္ဇာ အဖဿယိံ._  

</Paragraph>

</Division>
<Division number="436" book="th2" e="ch" v="19" p="427">

<Paragraph number="522" type="verses" book="th2">
_ဇာနာမိ အတ္တနော သတ္တ,_  
_ဇာတိယော ယဿယံ ဖလဝိပါကော;_  
_တံ တဝ အာစိက္ခိဿံ,_  
_တံ ဧကမနာ နိသာမေဟိ._  

</Paragraph>

</Division>
<Division number="437" book="th2" e="ch" v="19" p="427">

<Paragraph number="523" type="verses" book="th2">
_နဂရမှိ ဧရကစ္ဆေ,_  
_သုဝဏ္ဏကာရော အဟံ ပဟူတဓနော;_  
_ယောဗ္ဗနမဒေန မတ္တော,_  
_သော ပရဒါရံ အသေဝိဟံ._  

</Paragraph>

</Division>
<Division number="438" book="th2" e="ch" v="19" p="427">

<Paragraph number="524" type="verses" book="th2">
_သောဟံ တတော စဝိတွာ,_  
_နိရယမှိ အပစ္စိသံ စိရံ;_  
_ပက္ကော တတော စ ဥဋ္ဌဟိတွာ,_  
_မက္ကဋိယာ ကုစ္ဆိမောက္ကမိံ._  

</Paragraph>

</Division>
<Division number="439" book="th2" e="ch" v="19" p="428">

<Paragraph number="525" type="verses" book="th2">
_သတ္တာဟဇာတကံ မံ,_  
_မဟာကပိ ယူထပေါ နိလ္လစ္ဆေသိ;_  
_တဿေတံ ကမ္မဖလံ,_  
_ယထာပိ ဂန္တွာန ပရဒါရံ._  

</Paragraph>

</Division>
<Division number="440" book="th2" e="ch" v="19" p="428">

<Paragraph number="526" type="verses" book="th2">
_သောဟံ တတော စဝိတွာ,_  
_ကာလံ ကရိတွာ သိန္ဓဝါရညေ;_  
_ကာဏာယ စ ခဉ္ဇာယ စ,_  
_ဧဠကိယာ ကုစ္ဆိမောက္ကမိံ._  

</Paragraph>

</Division>
<Division number="441" book="th2" e="ch" v="19" p="428">

<Paragraph number="527" type="verses" book="th2">
_ဒွါဒသ ဝဿာနိ အဟံ,_  
_နိလ္လစ္ဆိတော ဒါရကေ ပရိဝဟိတွာ;_  
_ကိမိနာဝဋ္ဋော အကလ္လော,_  
_ယထာပိ ဂန္တွာန ပရဒါရံ._  

</Paragraph>

</Division>
<Division number="442" book="th2" e="ch" v="19" p="428">

<Paragraph number="528" type="verses" book="th2">
_သောဟံ တတော စဝိတွာ,_  
_ဂေါဝါဏိဇကဿ ဂါဝိယာ ဇာတော;_  
_ဝစ္ဆော လာခါတမ္ဗော,_  
_နိလ္လစ္ဆိတော ဒွါဒသေ မာသေ._  

</Paragraph>

</Division>
<Division number="443" book="th2" e="ch" v="19" p="428">

<Paragraph number="529" type="verses" book="th2">
_ဝေါဎူန နင်္ဂလမဟံ,_  
_သကဋဉ္စ ဓာရယာမိ;_  
_အန္ဓောဝဋ္ဋော အကလ္လော,_  
_ယထာပိ ဂန္တွာန ပရဒါရံ._  

</Paragraph>

</Division>
<Division number="444" book="th2" e="ch" v="19" p="428">

<Paragraph number="530" type="verses" book="th2">
_သောဟံ တတော စဝိတွာ,_  
_ဝီထိယာ ဒါသိယာ ဃရေ ဇာတော;_  
_နေဝ မဟိလာ န ပုရိသော,_  
_ယထာပိ ဂန္တွာန ပရဒါရံ._  

</Paragraph>

</Division>
<Division number="445" book="th2" e="ch" v="19" p="428">

<Paragraph number="531" type="verses" book="th2">
_တိံသတိဝဿမှိ မတော,_  
_သာကဋိကကုလမှိ ဒါရိကာ ဇာတာ;_  
_ကပဏမှိ အပ္ပဘောဂေ,_  
_ဓနိက ပုရိသပါတဗဟုလမှိ._  

</Paragraph>

</Division>
<Division number="446" book="th2" e="ch" v="19" p="428">

<Paragraph number="532" type="verses" book="th2">
_တံ မံ တတော သတ္ထဝါဟော,_  
ဥဿန္နာယ ဝိပုလာယ ဝဍ္ဎိယာ;_  
_ဩကဍ္ဎတိ ဝိလပန္တိံ,_  
_အစ္ဆိန္ဒိတွာ ကုလဃရသ္မာ._  

</Paragraph>

</Division>
<Division number="447" book="th2" e="ch" v="19" p="428">

<Paragraph number="533" type="verses" book="th2">
_အထ သောဠသမေ ဝဿေ,_  
_ဒိသွာ မံ ပတ္တယောဗ္ဗနံ ကညံ;_  
_ဩရုန္ဓတဿ ပုတ္တော,_  
_ဂိရိဒါသော နာမ နာမေန._  

</Paragraph>

</Division>
<Division number="448" book="th2" e="ch" v="19" p="428">

<Paragraph number="534" type="verses" book="th2">
_တဿပိ အညာ ဘရိယာ,_  
_သီလဝတီ ဂုဏဝတီ ယသဝတီ စ;_  
_အနုရတ္တာ ဘတ္တာရံ,_  
_တဿာဟံ ဝိဒ္ဒေသနမကာသိံ._  

</Paragraph>

</Division>
<Division number="449" book="th2" e="ch" v="19" p="428">

<Paragraph number="535" type="verses" book="th2">
_တဿေတံ ကမ္မဖလံ,_  
_ယံ မံ အပကီရိတူန ဂစ္ဆန္တိ;_  
_ဒါသီဝ ဥပဋ္ဌဟန္တိံ,_  
_တဿပိ အန္တော ကတော မယာ”တိ._  


</Paragraph>
</Division>

<Paragraph number="536" type="center" book="th2">
…  ဣသိဒါသီ ထေရီ… .



</Paragraph>

<Paragraph number="537" type="center" book="th2">
စတ္တာလီသနိပါတော နိဋ္ဌိတော.
</Paragraph>