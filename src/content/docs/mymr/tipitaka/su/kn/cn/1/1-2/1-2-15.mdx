---
title: "1.2.15 မောဃရာဇမာဏဝပုစ္ဆာ"
tableOfContents: false
sidebar:
  order: 7
type: "tipitaka"
basket: "su"
book: "cn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="141" book="cn">

<Paragraph number="157" type="verses" book="cn">
_“ဒွါဟံ သက္ကံ အပုစ္ဆိဿံ, __(ဣစ္စာယသ္မာ မောဃရာဇာ)___  
_န မေ ဗျာကာသိ စက္ခုမာ;_  
_ယာဝတတိယဉ္စ ဒေဝီသိ,_  
_ဗျာကရောတီတိ မေ သုတံ. (1)_  

</Paragraph>

</Division>
<Division number="142" book="cn">

<Paragraph number="158" type="verses" book="cn">
_အယံ လောကော ပရော လောကော,_  
_ဗြဟ္မလောကော သဒေဝကော;_  
_ဒိဋ္ဌိံ တေ နာဘိဇာနာတိ,_  
_ဂေါတမဿ ယသဿိနော. (2)_  

</Paragraph>

</Division>
<Division number="143" book="cn">

<Paragraph number="159" type="verses" book="cn">
_ဧဝံ အဘိက္ကန္တဒဿာဝိံ,_  
_အတ္ထိ ပဉှေန အာဂမံ;_  
_ကထံ လောကံ အဝေက္ခန္တံ,_  
_မစ္စုရာဇာ န ပဿတိ”. (3)_  

</Paragraph>

</Division>
<Division number="144" book="cn">

<Paragraph number="160" type="verses" book="cn">
_“သုညတော လောကံ အဝေက္ခဿု,_  
_မောဃရာဇ သဒါ သတော;_  
_အတ္တာနုဒိဋ္ဌိံ ဦဟစ္စ,_  
_ဧဝံ မစ္စုတရော သိယာ;_  
_ဧဝံ လောကံ အဝေက္ခန္တံ,_  
_မစ္စုရာဇာ န ပဿတီ”တိ. (4)_  


</Paragraph>
</Division>

<Paragraph number="161" type="center" book="cn">
မောဃရာဇမာဏဝပုစ္ဆာ ပန္နရသမာ.
</Paragraph>