---
title: 1.2.7 နန္ဒမာဏဝပုစ္ဆာ
tableOfContents: false
sidebar:
  order: 7
type: tipitaka
basket: su
book: cn
review:
  current: review
  updated: '2025-10-23T09:13:34.242727'
  updated_by: ''
  notes: ''
  history:
  - state: review
    date: '2025-10-23T09:13:34.242727'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="102" book="cn" e="ch" v="25" p="13">

<Paragraph number="110" type="verses" book="cn">
_“သန္တိ လောကေ မုနယော, __(ဣစ္စာယသ္မာ နန္ဒော)___  
_ဇနာ ဝဒန္တိ တယိဒံ ကထံသု;_  
_ဉာဏူပပန္နံ မုနိ နော ဝဒန္တိ,_  
ဥဒါဟု ဝေ ဇီဝိတေနူပပန္နံ”. (1)_  

</Paragraph>

</Division>
<Division number="103" book="cn" e="ch" v="25" p="13">

<Paragraph number="111" type="verses" book="cn">
_“န ဒိဋ္ဌိယာ န သုတိယာ န ဉာဏေန,_  
_မုနီဓ နန္ဒ ကုသလာ ဝဒန္တိ;_  
_ဝိသေနိကတွာ အနီဃာ နိရာသာ,_  
_စရန္တိ ယေ တေ မုနယောတိ ဗြူမိ”. (2)_  

</Paragraph>

</Division>
<Division number="104" book="cn" e="ch" v="25" p="13">

<Paragraph number="112" type="verses" book="cn">
_“ယေ ကေစိမေ သမဏဗြာဟ္မဏာသေ, __(ဣစ္စာယသ္မာ နန္ဒော)___  
_ဒိဋ္ဌဿုတေနာပိ ဝဒန္တိ သုဒ္ဓိံ;_  
_သီလဗ္ဗတေနာပိ ဝဒန္တိ သုဒ္ဓိံ,_  
_အနေကရူပေန ဝဒန္တိ သုဒ္ဓိံ;_  
_ကစ္စိဿု တေ ဘဂဝါ တတ္ထ ယတာ စရန္တာ,_  
_အတာရု ဇာတိဉ္စ ဇရဉ္စ မာရိသ;_  
_ပုစ္ဆာမိ တံ ဘဂဝါ ဗြူဟိ မေတံ”. (3)_  

</Paragraph>

</Division>
<Division number="105" book="cn" e="ch" v="25" p="13">

<Paragraph number="113" type="verses" book="cn">
_“ယေ ကေစိမေ သမဏဗြာဟ္မဏာသေ, __(နန္ဒာတိ ဘဂဝါ)___  
_ဒိဋ္ဌဿုတေနာပိ ဝဒန္တိ သုဒ္ဓိံ;_  
_သီလဗ္ဗတေနာပိ ဝဒန္တိ သုဒ္ဓိံ,_  
_အနေကရူပေန ဝဒန္တိ သုဒ္ဓိံ;_  
_ကိဉ္စာပိ တေ တတ္ထ ယတာ စရန္တိ,_  
_နာတရိံသု ဇာတိဇရန္တိ ဗြူမိ”. (4)_  

</Paragraph>

</Division>
<Division number="106" book="cn" e="ch" v="25" p="13">

<Paragraph number="114" type="verses" book="cn">
_“ယေ ကေစိမေ သမဏဗြာဟ္မဏာသေ, __(ဣစ္စာယသ္မာ နန္ဒော)___  
_ဒိဋ္ဌဿုတေနာပိ ဝဒန္တိ သုဒ္ဓိံ;_  
_သီလဗ္ဗတေနာပိ ဝဒန္တိ သုဒ္ဓိံ,_  
_အနေကရူပေန ဝဒန္တိ သုဒ္ဓိံ;_  
_တေ စေ မုနိ ဗြူသိ အနောဃတိဏ္ဏေ,_  
_အထ ကော စရဟိ ဒေဝမနုဿလောကေ;_  
_အတာရိ ဇာတိဉ္စ ဇရဉ္စ မာရိသ,_  
_ပုစ္ဆာမိ တံ ဘဂဝါ ဗြူဟိ မေတံ”. (5)_  

</Paragraph>

</Division>
<Division number="107" book="cn" e="ch" v="25" p="14">

<Paragraph number="115" type="verses" book="cn">
_“နာဟံ သဗ္ဗေ သမဏဗြာဟ္မဏာသေ, __(နန္ဒာတိ ဘဂဝါ)___  
_ဇာတိဇရာယ နိဝုတာတိ ဗြူမိ;_  
_ယေ သီဓ ဒိဋ္ဌံ ဝ သုတံ မုတံ ဝါ,_  
_သီလဗ္ဗတံ ဝါပိ ပဟာယ သဗ္ဗံ;_  
_အနေကရူပမ္ပိ ပဟာယ သဗ္ဗံ,_  
_တဏှံ ပရိညာယ အနာသဝါသေ;_  
_တေ ဝေ နရာ ဩဃတိဏ္ဏာတိ ဗြူမိ”. (6)_  

</Paragraph>

</Division>
<Division number="108" book="cn" e="ch" v="25" p="14">

<Paragraph number="116" type="verses" book="cn">
_“ဧတာဘိနန္ဒာမိ ဝစော မဟေသိနော,_  
_သုကိတ္တိတံ ဂေါတမနူပဓီကံ;_  
_ယေ သီဓ ဒိဋ္ဌံ ဝ သုတံ မုတံ ဝါ,_  
_သီလဗ္ဗတံ ဝါပိ ပဟာယ သဗ္ဗံ;_  
_အနေကရူပမ္ပိ ပဟာယ သဗ္ဗံ,_  
_တဏှံ ပရိညာယ အနာသဝါသေ;_  
_အဟမ္ပိ တေ ဩဃတိဏ္ဏာတိ ဗြူမီ”တိ. (7)_  


</Paragraph>
</Division>

<Paragraph number="117" type="center" book="cn">
နန္ဒမာဏဝပုစ္ဆာ သတ္တမာ.
</Paragraph>