---
title: 2.1.5 ဓောတကမာဏဝပုစ္ဆာနိဒ္ဒေသ
tableOfContents: false
sidebar:
  order: 5
type: tipitaka
basket: su
book: cn
review:
  current: review
  updated: '2025-10-21T07:45:42.556769'
  updated_by: ''
  notes: ''
  history:
  - state: review
    date: '2025-10-21T07:45:42.556769'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="30" book="cn" e="ch" v="25" p="89">

<Paragraph number="481" type="verses" book="cn">
_<Emphasis>ပုစ္ဆာမိ တံ ဘဂဝါ ဗြူဟိ မေတံ, __(ဣစ္စာယသ္မာ ဓောတကော)__</Emphasis>_  
_<Emphasis>ဝါစာဘိကင်္ခါမိ မဟေသိ တုယှံ;</Emphasis>_  
_<Emphasis>တဝ သုတွာန နိဂ္ဃေါသံ,</Emphasis>_  
_<Emphasis>သိက္ခေ နိဗ္ဗာနမတ္တနော.</Emphasis> (1)_  

</Paragraph>

<Paragraph number="482" book="cn">
<Emphasis>ပုစ္ဆာမိ တံ ဘဂဝါ ဗြူဟိ မေတန်</Emphasis>တိ. <Emphasis>ပုစ္ဆာမီ</Emphasis>တိ တိဿော ပုစ္ဆာ—  အဒိဋ္ဌဇောတနာ ပုစ္ဆာ, ဒိဋ္ဌသံသန္ဒနာ ပုစ္ဆာ, ဝိမတိစ္ဆေဒနာ ပုစ္ဆာ …ပေ…  ဣမာ တိဿော ပုစ္ဆာ …ပေ…  နိဗ္ဗာနပုစ္ဆာ. <Emphasis>ပုစ္ဆာမိ တန်</Emphasis>တိ ပုစ္ဆာမိ တံ ယာစာမိ တံ အဇ္ဈေသာမိ တံ ပသာဒေမိ တံ, ကထယဿု မေတိ—  ပုစ္ဆာမိ တံ. <Emphasis>ဘဂဝါ</Emphasis>တိ ဂါရဝါဓိဝစနမေတံ …ပေ…  သစ္ဆိကာ ပညတ္တိ, ယဒိဒံ ဘဂဝါတိ. <Emphasis>ဗြူဟိ မေတန်</Emphasis>တိ ဗြူဟိ အာစိက္ခာဟိ ဒေသေဟိ ပညပေဟိ ပဋ္ဌပေဟိ ဝိဝရာဟိ ဝိဘဇာဟိ ဥတ္တာနီကရောဟိ ပကာသေဟီတိ—  ပုစ္ဆာမိ တံ ဘဂဝါ ဗြူဟိ မေတံ.
</Paragraph>

<Paragraph number="483" book="cn">
<Emphasis>ဣစ္စာယသ္မာ ဓောတကော</Emphasis>တိ. <Emphasis>ဣစ္စာ</Emphasis>တိ ပဒသန္ဓိ …ပေ…  <Emphasis>အာယသ္မာ</Emphasis>တိ ပိယဝစနံ ဂရုဝစနံ သဂါရဝသပ္ပတိဿာဓိဝစနမေတံ အာယသ္မာတိ. <Emphasis>ဓောတကော</Emphasis>တိ တဿ ဗြာဟ္မဏဿ နာမံ သင်္ခါ သမညာ ပညတ္တိ ဝေါဟာရော နာမံ နာမကမ္မံ နာမဓေယျံ နိရုတ္တိ ဗျဉ္ဇနံ အဘိလာပေါတိ—  ဣစ္စာယသ္မာ ဓောတကော.
</Paragraph>

<Paragraph number="484" book="cn">
<Emphasis>ဝါစာဘိကင်္ခါမိ မဟေသိ တုယှန်</Emphasis>တိ တုယှံ ဝစနံ ဗျပ္ပထံ ဒေသနံ အနုသာသနံ အနုသိဋ္ဌံ ကင်္ခါမိ အဘိကင်္ခါမိ ဣစ္ဆာမိ သာဒိယာမိ ပတ္ထယာမိ ပိဟယာမိ အဘိဇပ္ပါမိ. <Emphasis>မဟေသီ</Emphasis>တိ ကိံ မဟေသိ ဘဂဝါ? မဟန္တံ သီလက္ခန္ဓံ ဧသီ ဂဝေသီ ပရိယေသီတိ မဟေသိ …ပေ…  ကဟံ နရာသဘောတိ မဟေသီတိ—  ဝါစာဘိကင်္ခါမိ မဟေသိ တုယှံ.
</Paragraph>

<Paragraph number="485" book="cn">
<Emphasis>တဝ သုတွာန နိဂ္ဃေါသန်</Emphasis>တိ တုယှံ ဝစနံ ဗျပ္ပထံ ဒေသနံ အနုသာသနံ အနုသိဋ္ဌံ သုတွာ သုဏိတွာ ဥဂ္ဂဟေတွာ ဥပဓာရယိတွာ ဥပလက္ခယိတွာတိ—  တဝ သုတွာန နိဂ္ဃေါသံ.
</Paragraph>

<Paragraph number="486" book="cn">
<Emphasis>သိက္ခေ နိဗ္ဗာနမတ္တနော</Emphasis>တိ. <Emphasis>သိက္ခာ</Emphasis>တိ တိဿော သိက္ခာ—  အဓိသီလသိက္ခာ, အဓိစိတ္တသိက္ခာ, အဓိပညာသိက္ခာ …ပေ…  အယံ အဓိပညာသိက္ခာ. <Emphasis>နိဗ္ဗာနမတ္တနော</Emphasis>တိ အတ္တနော ရာဂဿ နိဗ္ဗာပနာယ, ဒေါသဿ နိဗ္ဗာပနာယ, မောဟဿ နိဗ္ဗာပနာယ, ကောဓဿ နိဗ္ဗာပနာယ, ဥပနာဟဿ နိဗ္ဗာပနာယ …ပေ…  သဗ္ဗာကုသလာဘိသင်္ခါရာနံ သမာယ ဥပသမာယ ဝူပသမာယ နိဗ္ဗာပနာယ ပဋိနိဿဂ္ဂါယ ပဋိပဿဒ္ဓိယာ အဓိသီလမ္ပိ သိက္ခေယျ, အဓိစိတ္တမ္ပိ သိက္ခေယျ, အဓိပညမ္ပိ သိက္ခေယျ. ဣမာ တိဿော သိက္ခာယော အာဝဇ္ဇန္တော သိက္ခေယျ, ဇာနန္တော သိက္ခေယျ, ပဿန္တော သိက္ခေယျ, ပစ္စဝေက္ခန္တော သိက္ခေယျ, စိတ္တံ ပဒဟန္တော သိက္ခေယျ, သဒ္ဓါယ အဓိမုစ္စန္တော သိက္ခေယျ, ဝီရိယံ ပဂ္ဂဏှန္တော သိက္ခေယျ, သတိံ ဥပဋ္ဌပေန္တော သိက္ခေယျ, စိတ္တံ သမာဒဟန္တော သိက္ခေယျ, ပညာယ ပဇာနန္တော သိက္ခေယျ, အဘိညေယျံ အဘိဇာနန္တော သိက္ခေယျ, ပရိညေယျံ ပရိဇာနန္တော သိက္ခေယျ, ပဟာတဗ္ဗံ ပဇဟန္တော သိက္ခေယျ, ဘာဝေတဗ္ဗံ ဘာဝေန္တော သိက္ခေယျ, သစ္ဆိကာတဗ္ဗံ သစ္ဆိကရောန္တော သိက္ခေယျ, အာစရေယျ သမာစရေယျ သမာဒါယ ဝတ္တေယျာတိ—  သိက္ခေ နိဗ္ဗာနမတ္တနော. တေနာဟ သော ဗြာဟ္မဏော—
</Paragraph>

<Paragraph number="487" type="verses" book="cn">
_“ပုစ္ဆာမိ တံ ဘဂဝါ ဗြူဟိ မေတံ, __(ဣစ္စာယသ္မာ ဓောတကော)___  
_ဝါစာဘိကင်္ခါမိ မဟေသိ တုယှံ;_  
_တဝ သုတွာန နိဂ္ဃေါသံ,_  
_သိက္ခေ နိဗ္ဗာနမတ္တနော”တိ._  

</Paragraph>

</Division>
<Division number="31" book="cn" e="ch" v="25" p="91">

<Paragraph number="488" type="verses" book="cn">
_<Emphasis>တေနဟာတပ္ပံ ကရောဟိ, __(ဓောတကာတိ ဘဂဝါ)__</Emphasis>_  
_<Emphasis>ဣဓေဝ နိပကော သတော;</Emphasis>_  
_<Emphasis>ဣတော သုတွာန နိဂ္ဃေါသံ,</Emphasis>_  
_<Emphasis>သိက္ခေ နိဗ္ဗာနမတ္တနော.</Emphasis> (2)_  

</Paragraph>

<Paragraph number="489" book="cn">
<Emphasis>တေနဟာတပ္ပံ ကရောဟီ</Emphasis>တိ အာတပ္ပံ ကရောဟိ, ဥဿာဟံ ကရောဟိ, ဥဿောဠှိံ ကရောဟိ, ထာမံ ကရောဟိ, ဓိတိံ ကရောဟိ, ဝီရိယံ ကရောဟိ, ဆန္ဒံ ဇနေဟိ သဉ္ဇနေဟိ ဥပဋ္ဌပေဟိ သမုဋ္ဌပေဟိ နိဗ္ဗတ္တေဟိ အဘိနိဗ္ဗတ္တေဟီတိ—  တေနဟာတပ္ပံ ကရောဟိ.
</Paragraph>

<Paragraph number="490" book="cn">
<Emphasis>ဓောတကာ</Emphasis>တိ ဘဂဝါ တံ ဗြာဟ္မဏံ နာမေန အာလပတိ. <Emphasis>ဘဂဝါ</Emphasis>တိ ဂါရဝါဓိဝစနမေတံ …ပေ…  သစ္ဆိကာ ပညတ္တိ, ယဒိဒံ ဘဂဝါတိ—  ဓောတကာတိ ဘဂဝါ.
</Paragraph>

<Paragraph number="491" book="cn">
<Emphasis>ဣဓေဝ နိပကော သတော</Emphasis>တိ. <Emphasis>ဣဓာ</Emphasis>တိ ဣမိဿာ ဒိဋ္ဌိယာ ဣမိဿာ ခန္တိယာ ဣမိဿာ ရုစိယာ ဣမသ္မိံ အာဒါယေ ဣမသ္မိံ ဓမ္မေ ဣမသ္မိံ ဝိနယေ ဣမသ္မိံ ဓမ္မဝိနယေ ဣမသ္မိံ ပါဝစနေ ဣမသ္မိံ ဗြဟ္မစရိယေ ဣမသ္မိံ သတ္ထုသာသနေ ဣမသ္မိံ အတ္တဘာဝေ ဣမသ္မိံ မနုဿလောကေ. <Emphasis>နိပကော</Emphasis>တိ နိပကော ပဏ္ဍိတော ပညဝါ ဗုဒ္ဓိမာ ဉာဏီ ဝိဘာဝီ မေဓာဝီ. <Emphasis>သတော</Emphasis>တိ စတူဟိ ကာရဏေဟိ သတော—  ကာယေ ကာယာနုပဿနာသတိပဋ္ဌာနံ ဘာဝေန္တော သတော …ပေ…  သော ဝုစ္စတိ သတောတိ—  ဣဓေဝ နိပကော သတော.
</Paragraph>

<Paragraph number="492" book="cn">
<Emphasis>ဣတော သုတွာန နိဂ္ဃေါသန်</Emphasis>တိ ဣတော မယှံ ဝစနံ ဗျပ္ပထံ ဒေသနံ အနုသာသနံ အနုသိဋ္ဌံ သုတွာ သုဏိတွာ ဥဂ္ဂဏှိတွာ ဥပဓာရယိတွာ ဥပလက္ခယိတွာတိ—  ဣတော သုတွာန နိဂ္ဃေါသံ.
</Paragraph>

<Paragraph number="493" book="cn">
<Emphasis>သိက္ခေ နိဗ္ဗာနမတ္တနော</Emphasis>တိ. <Emphasis>သိက္ခာ</Emphasis>တိ တိဿော သိက္ခာ—  အဓိသီလသိက္ခာ, အဓိစိတ္တသိက္ခာ, အဓိပညာသိက္ခာ …ပေ…  အယံ အဓိပညာသိက္ခာ. <Emphasis>နိဗ္ဗာနမတ္တနော</Emphasis>တိ အတ္တနော ရာဂဿ နိဗ္ဗာပနာယ, ဒေါသဿ နိဗ္ဗာပနာယ, မောဟဿ နိဗ္ဗာပနာယ, ကောဓဿ နိဗ္ဗာပနာယ, ဥပနာဟဿ နိဗ္ဗာပနာယ …ပေ…  သဗ္ဗာကုသလာဘိသင်္ခါရာနံ သမာယ ဥပသမာယ ဝူပသမာယ နိဗ္ဗာပနာယ ပဋိနိဿဂ္ဂါယ ပဋိပဿဒ္ဓိယာ အဓိသီလမ္ပိ သိက္ခေယျ, အဓိစိတ္တမ္ပိ သိက္ခေယျ, အဓိပညမ္ပိ သိက္ခေယျ. ဣမာ တိဿော သိက္ခာယော အာဝဇ္ဇန္တော သိက္ခေယျ, ဇာနန္တော သိက္ခေယျ …ပေ…  သစ္ဆိကာတဗ္ဗံ သစ္ဆိကရောန္တော သိက္ခေယျ, အာစရေယျ သမာစရေယျ သမာဒါယ ဝတ္တေယျာတိ—  သိက္ခေ နိဗ္ဗာနမတ္တနော. တေနာဟ ဘဂဝါ—
</Paragraph>

<Paragraph number="494" book="cn">
_“တေနဟာတပ္ပံ ကရောဟိ, __(ဓောတကာတိ ဘဂဝါ)___  
ဣဓေဝ နိပကော သတော;_  
ဣတော သုတွာန နိဂ္ဃေါသံ,_  
_သိက္ခေ နိဗ္ဗာနမတ္တနော”တိ._  

</Paragraph>

</Division>
<Division number="32" book="cn" e="ch" v="25" p="92">

<Paragraph number="495" type="verses" book="cn">
_<Emphasis>ပဿာမဟံ ဒေဝမနုဿလောကေ,</Emphasis>_  
_<Emphasis>အကိဉ္စနံ ဗြာဟ္မဏမိရိယမာနံ;</Emphasis>_  
_<Emphasis>တံ တံ နမဿာမိ သမန္တစက္ခု,</Emphasis>_  
_<Emphasis>ပမုဉ္စ မံ သက္က ကထံကထာဟိ.</Emphasis> (3)_  

</Paragraph>

<Paragraph number="496" book="cn">
<Emphasis>ပဿာမဟံ ဒေဝမနုဿလောကေ</Emphasis>တိ. <Emphasis>ဒေဝါ</Emphasis>တိ တယော ဒေဝါ—  သမ္မုတိဒေဝါ, ဥပပတ္တိဒေဝါ, ဝိသုဒ္ဓိဒေဝါ. ကတမေ သမ္မုတိဒေဝါ? သမ္မုတိဒေဝါ ဝုစ္စန္တိ ရာဇာနော စ ရာဇကုမာရာ စ ဒေဝိယော စ. ဣမေ ဝုစ္စန္တိ သမ္မုတိဒေဝါ. ကတမေ ဥပပတ္တိဒေဝါ? ဥပပတ္တိဒေဝါ ဝုစ္စန္တိ စာတုမဟာရာဇိကာ ဒေဝါ တာဝတိံသာ ဒေဝါ ယာမာ ဒေဝါ တုသိတာ ဒေဝါ နိမ္မာနရတီ ဒေဝါ ပရနိမ္မိတဝသဝတ္တီ ဒေဝါ ဗြဟ္မကာယိကာ ဒေဝါ ယေ စ ဒေဝါ တဒုတ္တရိ. ဣမေ ဝုစ္စန္တိ ဥပပတ္တိဒေဝါ. ကတမေ ဝိသုဒ္ဓိဒေဝါ? ဝိသုဒ္ဓိဒေဝါ ဝုစ္စန္တိ တထာဂတသာဝကာ အရဟန္တော ခီဏာသဝါ ယေ စ ပစ္စေကဗုဒ္ဓါ. ဣမေ ဝုစ္စန္တိ ဝိသုဒ္ဓိဒေဝါ. ဘဂဝါ သမ္မုတိဒေဝါနဉ္စ ဥပပတ္တိဒေဝါနဉ္စ ဝိသုဒ္ဓိဒေဝါနဉ္စ ဒေဝေါ စ အတိဒေဝေါ စ ဒေဝါတိဒေဝေါ စ သီဟသီဟော နာဂနာဂေါ ဂဏိဂဏီ မုနိမုနီ ရာဇရာဇာ. <Emphasis>ပဿာမဟံ ဒေဝမနုဿလောကေ</Emphasis>တိ မနုဿလောကေ ဒေဝံ ပဿာမိ အတိဒေဝံ ပဿာမိ ဒေဝါတိဒေဝံ ပဿာမိ ဒက္ခာမိ ဩလောကေမိ နိဇ္ဈာယာမိ ဥပပရိက္ခာမီတိ—  ပဿာမဟံ ဒေဝမနုဿလောကေ.
</Paragraph>

<Paragraph number="497" book="cn">
<Emphasis>အာကိဉ္စနံ ဗြာဟ္မဏမိရိယမာနန်</Emphasis>တိ. <Emphasis>အကိဉ္စနန်</Emphasis>တိ ရာဂကိဉ္စနံ ဒေါသကိဉ္စနံ မောဟကိဉ္စနံ မာနကိဉ္စနံ ဒိဋ္ဌိကိဉ္စနံ ကိလေသကိဉ္စနံ ဒုစ္စရိတကိဉ္စနံ, တေ ကိဉ္စနာ ဗုဒ္ဓဿ ဘဂဝတော ပဟီနာ ဥစ္ဆိန္နမူလာ တာလာဝတ္ထုကတာ အနဘာဝံကတာ အာယတိံ အနုပ္ပါဒဓမ္မာ, တသ္မာ ဗုဒ္ဓေါ အကိဉ္စနော. <Emphasis>ဗြာဟ္မဏော</Emphasis>တိ ဘဂဝါ သတ္တန္နံ ဓမ္မာနံ ဗာဟိတတ္တာ ဗြာဟ္မဏော—  သက္ကာယဒိဋ္ဌိ ဗာဟိတာ ဟောတိ, ဝိစိကိစ္ဆာ ဗာဟိတာ ဟောတိ, သီလဗ္ဗတပရာမာသော ဗာဟိတော ဟောတိ, ရာဂေါ ဗာဟိတော ဟောတိ, ဒေါသော ဗာဟိတော ဟောတိ, မောဟော ဗာဟိတော ဟောတိ, မာနော ဗာဟိတော ဟောတိ, ဗာဟိတာဿ ဟောန္တိ ပါပကာ အကုသလာ ဓမ္မာ သံကိလေသိကာ ပေါနောဘဝိကာ သဒရာ ဒုက္ခဝိပါကာ အာယတိံ ဇာတိဇရာမရဏိယာ.
</Paragraph>

<Paragraph number="498" type="verses" book="cn">
_ဗာဟိတွာ သဗ္ဗပါပကာနိ, __(သဘိယာတိ ဘဂဝါ)___  
_ဝိမလော သာဓုသမာဟိတော ဌိတတ္တော;_  
_သံသာရမတိစ္စ ကေဝလီ သော,_  
_အသိတော တာဒိ ပဝုစ္စတေ သ ဗြဟ္မာတိ._  

</Paragraph>

<Paragraph number="499" book="cn">
<Emphasis>ဣရိယမာနန်</Emphasis>တိ စရန္တံ ဝိဟရန္တံ ဣရိယန္တံ ဝတ္တေန္တံ ပါလေန္တံ ယပေန္တံ ယာပေန္တန္တိ—  အကိဉ္စနံ ဗြာဟ္မဏမိရိယမာနံ.
</Paragraph>

<Paragraph number="500" book="cn">
<Emphasis>တံ တံ နမဿာမိ သမန္တစက္ခူ</Emphasis>တိ. <Emphasis>တန်</Emphasis>တိ ဘဂဝန္တံ ဘဏတိ. <Emphasis>နမဿာမီ</Emphasis>တိ ကာယေန ဝါ နမဿာမိ, ဝါစာယ ဝါ နမဿာမိ, စိတ္တေန ဝါ နမဿာမိ, အနွတ္ထပဋိပတ္တိယာ ဝါ နမဿာမိ, ဓမ္မာနုဓမ္မပဋိပတ္တိယာ ဝါ နမဿာမိ သက္ကရောမိ ဂရုံ ကရောမိ မာနေမိ ပူဇေမိ. <Emphasis>သမန္တစက္ခူ</Emphasis>တိ သမန္တစက္ခု ဝုစ္စတိ သဗ္ဗညုတဉာဏံ. ဘဂဝါ သဗ္ဗညုတဉာဏေန ဥပေတော သမုပေတော ဥပါဂတော သမုပါဂတော ဥပပန္နော သမုပပန္နော သမန္နာဂတော.
</Paragraph>

<Paragraph number="501" type="verses" book="cn">
_“န တဿ အဒ္ဒိဋ္ဌမိဓတ္ထိ ကိဉ္စိ,_  
_အထော အဝိညာတမဇာနိတဗ္ဗံ;_  
_သဗ္ဗံ အဘိညာသိ ယဒတ္ထိ နေယျံ,_  
_တထာဂတော တေန သမန္တစက္ခူ”တိ._  

</Paragraph>

<Paragraph number="502" book="cn">
တံ တံ နမဿာမိ သမန္တစက္ခု.
</Paragraph>

<Paragraph number="503" book="cn">
<Emphasis>ပမုဉ္စ မံ သက္က ကထံကထာဟီ</Emphasis>တိ. <Emphasis>သက္ကာ</Emphasis>တိ သက္ကော ဘဂဝါ သကျကုလာ ပဗ္ဗဇိတောတိပိ သက္ကော. အထ ဝါ အဍ္ဎော မဟဒ္ဓနော ဓနဝါတိပိ သက္ကော. တဿိမာနိ ဓနာနိ, သေယျထိဒံ—  သဒ္ဓါဓနံ သီလဓနံ ဟိရိဓနံ ဩတ္တပ္ပဓနံ သုတဓနံ စာဂဓနံ ပညာဓနံ သတိပဋ္ဌာနဓနံ သမ္မပ္ပဓာနဓနံ ဣဒ္ဓိပါဒဓနံ ဣန္ဒြိယဓနံ ဗလဓနံ ဗောဇ္ဈင်္ဂဓနံ မဂ္ဂဓနံ ဖလဓနံ နိဗ္ဗာနဓနံ. ဣမေဟိ အနေကဝိဓေဟိ ဓနရတနေဟိ အဍ္ဎော မဟဒ္ဓနော ဓနဝါတိပိ သက္ကော. အထ ဝါ သက္ကော ပဟု ဝိသဝီ အလမတ္တော သူရော ဝီရော ဝိက္ကန္တော အဘီရူ အစ္ဆမ္ဘီ အနုတြာသီ အပလာယီ ပဟီနဘယဘေရဝေါ ဝိဂတလောမဟံသောတိပိ သက္ကော. ကထံကထာ ဝုစ္စတိ ဝိစိကိစ္ဆာ. ဒုက္ခေ ကင်္ခါ, ဒုက္ခသမုဒယေ ကင်္ခါ, ဒုက္ခနိရောဓေ ကင်္ခါ, ဒုက္ခနိရောဓဂါမိနိယာ ပဋိပဒါယ ကင်္ခါ, ပုဗ္ဗန္တေ ကင်္ခါ, အပရန္တေ ကင်္ခါ, ပုဗ္ဗန္တာပရန္တေ ကင်္ခါ, ဣဒပ္ပစ္စယတာပဋိစ္စသမုပ္ပန္နေသု ဓမ္မေသု ကင်္ခါ. ယာ ဧဝရူပါ ကင်္ခါ ကင်္ခါယနာ ကင်္ခါယိတတ္တံ ဝိမတိ ဝိစိကိစ္ဆာ ဒွေဠှကံ ဒွေဓာပထော သံသယော အနေကံသဂ္ဂါဟော အာသပ္ပနာ ပရိသပ္ပနာ အပရိယောဂါဟနာ ဆမ္ဘိတတ္တံ စိတ္တဿ မနောဝိလေခေါ. <Emphasis>ပမုဉ္စ မံ သက္က ကထံကထာဟီ</Emphasis>တိ မုဉ္စ မံ ပမုဉ္စ မံ မောစေဟိ မံ ပမောစေဟိ မံ ဥဒ္ဓရ မံ သမုဒ္ဓရ မံ ဝုဋ္ဌာပေဟိ မံ ကထံကထာသလ္လတောတိ—  ပမုဉ္စ မံ သက္က ကထံကထာဟိ. တေနာဟ သော ဗြာဟ္မဏော—
</Paragraph>

<Paragraph number="504" type="verses" book="cn">
_“ပဿာမဟံ ဒေဝမနုဿလောကေ,_  
_အကိဉ္စနံ ဗြာဟ္မဏမိရိယမာနံ;_  
_တံ တံ နမဿာမိ သမန္တစက္ခု,_  
_ပမုဉ္စ မံ သက္က ကထံကထာဟီ”တိ._  

</Paragraph>

</Division>
<Division number="33" book="cn" e="ch" v="25" p="94">

<Paragraph number="505" type="verses" book="cn">
_<Emphasis>နာဟံ သဟိဿာမိ ပမောစနာယ,</Emphasis>_  
_<Emphasis>ကထံကထိံ ဓောတက ကဉ္စိ လောကေ;</Emphasis>_  
_<Emphasis>ဓမ္မဉ္စ သေဋ္ဌံ အဘိဇာနမာနော,</Emphasis>_  
_<Emphasis>ဧဝံ တုဝံ ဩဃမိမံ တရေသိ.</Emphasis> (4)_  

</Paragraph>

<Paragraph number="506" book="cn">
<Emphasis>နာဟံ သဟိဿာမိ ပမောစနာယာ</Emphasis>တိ နာဟံ တံ သက္ကောမိ မုဉ္စိတုံ ပမုဉ္စိတုံ မောစေတုံ ပမောစေတုံ ဥဒ္ဓရိတုံ သမုဒ္ဓရိတုံ ဥဋ္ဌာပေတုံ သမုဋ္ဌာပေတုံ ကထံကထာသလ္လတောတိ. ဧဝမ္ပိ နာဟံ သဟိဿာမိ ပမောစနာယ. အထ ဝါ န ဤဟာမိ န သမီဟာမိ န ဥဿဟာမိ န ဝါယမာမိ န ဥဿာဟံ ကရောမိ န ဥဿောဠှိံ ကရောမိ န ထာမံ ကရောမိ န ဓိတိံ ကရောမိ န ဝီရိယံ ကရောမိ န ဆန္ဒံ ဇနေမိ န သဉ္ဇနေမိ န နိဗ္ဗတ္တေမိ န အဘိနိဗ္ဗတ္တေမိ အဿဒ္ဓေ ပုဂ္ဂလေ အစ္ဆန္ဒိကေ ကုသီတေ ဟီနဝီရိယေ အပ္ပဋိပဇ္ဇမာနေ ဓမ္မဒေသနာယာတိ. ဧဝမ္ပိ နာဟံ သဟိဿာမိ ပမောစနာယ. အထ ဝါ နတ္ထညော ကောစိ မောစေတာ. တေ ယဒိ မောစေယျုံ သကေန ထာမေန သကေန ဗလေန သကေန ဝီရိယေန သကေန ပရက္ကမေန သကေန ပုရိသထာမေန သကေန ပုရိသဗလေန သကေန ပုရိသဝီရိယေန သကေန ပုရိသပရက္ကမေန အတ္တနာ သမ္မာပဋိပဒံ အနုလောမပဋိပဒံ အပစ္စနီကပဋိပဒံ အနွတ္ထပဋိပဒံ ဓမ္မာနုဓမ္မပဋိပဒံ ပဋိပဇ္ဇမာနာ မောစေယျုန္တိ. ဧဝမ္ပိ နာဟံ သဟိဿာမိ ပမောစနာယ.
</Paragraph>

<Paragraph number="507" book="cn">
ဝုတ္တဉှေတံ ဘဂဝတာ—  “သော ဝတ, စုန္ဒ, အတ္တနာ ပလိပပလိပန္နော ပရံ ပလိပပလိပန္နံ ဥဒ္ဓရိဿတီတိ နေတံ ဌာနံ ဝိဇ္ဇတိ. သော ဝတ, စုန္ဒ, အတ္တနာ အဒန္တော အဝိနီတော အပရိနိဗ္ဗုတော ပရံ ဒမေဿတိ ဝိနေဿတိ ပရိနိဗ္ဗာပေဿတီတိ နေတံ ဌာနံ ဝိဇ္ဇတီ”တိ. ဧဝမ္ပိ နာဟံ သဟိဿာမိ ပမောစနာယ.
</Paragraph>

<Paragraph number="508" book="cn">
ဝုတ္တဉှေတံ ဘဂဝတာ—
</Paragraph>

<Paragraph number="509" type="verses" book="cn">
_“အတ္တနာ ဟိ ကတံ ပါပံ,_  
_အတ္တနာ သင်္ကိလိဿတိ;_  
_အတ္တနာ အကတံ ပါပံ,_  
_အတ္တနာဝ ဝိသုဇ္ဈတိ;_  
_သုဒ္ဓိ အသုဒ္ဓိ ပစ္စတ္တံ,_  
_နာညော အညံ ဝိသောဓယေ”တိ._  

</Paragraph>

<Paragraph number="510" book="cn">
ဧဝမ္ပိ နာဟံ သဟိဿာမိ ပမောစနာယ.
</Paragraph>

<Paragraph number="511" book="cn">
ဝုတ္တဉှေတံ ဘဂဝတာ—  “ဧဝမေဝ ခေါ, ဗြာဟ္မဏ, တိဋ္ဌတေဝ နိဗ္ဗာနံ တိဋ္ဌတိ နိဗ္ဗာနဂါမီ မဂ္ဂေါ တိဋ္ဌာမဟံ သမာဒပေတာ, အထ စ ပန မမ သာဝကာ မယာ ဧဝံ ဩဝဒိယမာနာ ဧဝံ အနုသာသိယမာနာ အပ္ပေကစ္စေ အစ္စန္တနိဋ္ဌံ နိဗ္ဗာနံ အာရာဓေန္တိ ဧကစ္စေ နာရာဓေန္တီတိ. ဧတ္ထ ကျာဟံ, ဗြာဟ္မဏ ကရောမိ? မဂ္ဂက္ခာယီ, ဗြာဟ္မဏ, တထာဂတော. မဂ္ဂံ ဗုဒ္ဓေါ အာစိက္ခတိ. အတ္တနာ ပဋိပဇ္ဇမာနာ မုစ္စေယျုန္တိ. ဧဝမ္ပိ နာဟံ သဟိဿာမိ ပမောစနာယ.
</Paragraph>

<Paragraph number="512" book="cn">
<Emphasis>ကထံကထိံ ဓောတက ကဉ္စိ လောကေ</Emphasis>တိ ကထံကထိံ ပုဂ္ဂလံ သကင်္ခံ သခိလံ သဒွေဠှကံ သဝိစိကိစ္ဆံ. <Emphasis>ကဉ္စီ</Emphasis>တိ ကဉ္စိ ခတ္တိယံ ဝါ ဗြာဟ္မဏံ ဝါ ဝေဿံ ဝါ သုဒ္ဒံ ဝါ ဂဟဋ္ဌံ ဝါ ပဗ္ဗဇိတံ ဝါ ဒေဝံ ဝါ မနုဿံ ဝါ. <Emphasis>လောကေ</Emphasis>တိ အပါယလောကေ …ပေ…  အာယတနလောကေတိ—  ကထံကထိံ ဓောတက ကဉ္စိ လောကေ.
</Paragraph>

<Paragraph number="513" book="cn">
<Emphasis>ဓမ္မဉ္စ သေဋ္ဌံ အဘိဇာနမာနော</Emphasis>တိ ဓမ္မံ သေဋ္ဌံ ဝုစ္စတိ အမတံ နိဗ္ဗာနံ. ယော သော သဗ္ဗသင်္ခါရသမထော သဗ္ဗူပဓိပဋိနိဿဂ္ဂေါ တဏှက္ခယော ဝိရာဂေါ နိရောဓော နိဗ္ဗာနံ. <Emphasis>သေဋ္ဌန်</Emphasis>တိ အဂ္ဂံ သေဋ္ဌံ ဝိသေဋ္ဌံ ပါမောက္ခံ ဥတ္တမံ ပဝရံ ဓမ္မံ အာဇာနမာနော ဝိဇာနမာနော ပဋိဝိဇာနမာနော ပဋိဝိဇ္ဈမာနောတိ—  ဓမ္မဉ္စ သေဋ္ဌံ အဘိဇာနမာနော.
</Paragraph>

<Paragraph number="514" book="cn">
<Emphasis>ဧဝံ တုဝံ ဩဃမိမံ တရေသီ</Emphasis>တိ ဧဝံ ကာမောဃံ ဘဝေါဃံ ဒိဋ္ဌောဃံ အဝိဇ္ဇောဃံ တရေယျာသိ ဥတ္တရေယျာသိ ပတရေယျာသိ သမတိက္ကမေယျာသိ ဝီတိဝတ္တေယျာသီတိ—  ဧဝံ တုဝံ ဩဃမိမံ တရေသိ. တေနာဟ ဘဂဝါ—
</Paragraph>

<Paragraph number="515" type="verses" book="cn">
_“နာဟံ သဟိဿာမိ ပမောစနာယ,_  
_ကထံကထိံ ဓောတက ကဉ္စိ လောကေ;_  
_ဓမ္မဉ္စ သေဋ္ဌံ အဘိဇာနမာနော,_  
_ဧဝံ တုဝံ ဩဃမိမံ တရေသီ”တိ._  

</Paragraph>

</Division>
<Division number="34" book="cn" e="ch" v="25" p="96">

<Paragraph number="516" type="verses" book="cn">
_<Emphasis>အနုသာသ ဗြဟ္မေ ကရုဏာယမာနော,</Emphasis>_  
_<Emphasis>ဝိဝေကဓမ္မံ ယမဟံ ဝိဇညံ;</Emphasis>_  
_<Emphasis>ယထာဟံ အာကာသောဝ အဗျာပဇ္ဇမာနော</Emphasis>,_  
_<Emphasis>ဣဓေဝ သန္တော အသိတော စရေယျံ.</Emphasis> (5)_  

</Paragraph>

<Paragraph number="517" book="cn">
<Emphasis>အနုသာသ ဗြဟ္မေ ကရုဏာယမာနော</Emphasis>တိ အနုသာသ ဗြဟ္မေ အနုဂ္ဂဏှ ဗြဟ္မေ အနုကမ္ပ ဗြဟ္မေတိ—  အနုသာသ ဗြဟ္မေ. <Emphasis>ကရုဏာယမာနော</Emphasis>တိ ကရုဏာယမာနော အနုဒယမာနော အနုရက္ခမာနော အနုဂ္ဂဏှမာနော အနုကမ္ပမာနောတိ—  အနုသာသ ဗြဟ္မေ ကရုဏာယမာနော.
</Paragraph>

<Paragraph number="518" book="cn">
<Emphasis>ဝိဝေကဓမ္မံ ယမဟံ ဝိဇညန်</Emphasis>တိ ဝိဝေကဓမ္မံ ဝုစ္စတိ အမတံ နိဗ္ဗာနံ. ယော သော သဗ္ဗသင်္ခါရသမထော သဗ္ဗူပဓိပဋိနိဿဂ္ဂေါ တဏှက္ခယော ဝိရာဂေါ နိရောဓော နိဗ္ဗာနံ. <Emphasis>ယမဟံ ဝိဇညန်</Emphasis>တိ ယမဟံ ဇာနေယျံ အာဇာနေယျံ ဝိဇာနေယျံ ပဋိဝိဇာနေယျံ ပဋိဝိဇ္ဈေယျံ အဓိဂစ္ဆေယျံ ဖဿေယျံ သစ္ဆိကရေယျန္တိ—  ဝိဝေကဓမ္မံ ယမဟံ ဝိဇညံ.
</Paragraph>

<Paragraph number="519" book="cn">
<Emphasis>ယထာဟံ အာကာသောဝ အဗျာပဇ္ဇမာနော</Emphasis>တိ ယထာ အာကာသော န ပဇ္ဇတိ န ဂဏှတိ န ဗဇ္ဈတိ န ပလိဗဇ္ဈတိ, ဧဝံ အပဇ္ဇမာနော အဂဏှမာနော အဗဇ္ဈမာနော အပလိဗဇ္ဈမာနောတိ—  ဧဝမ္ပိ အာကာသောဝ အဗျာပဇ္ဇမာနော. ယထာ အာကာသော န ရဇ္ဇတိ လာခါယ ဝါ ဟလိဒ္ဒိယာ ဝါ နီလိယာ ဝါ မဉ္ဇေဋ္ဌာယ ဝါ ဧဝံ အရဇ္ဇမာနော အဒုဿမာနော အမုယှမာနော အကိလိဿမာနောတိ—  ဧဝမ္ပိ အာကာသောဝ အဗျာပဇ္ဇမာနော. ယထာ အာကာသော န ကုပ္ပတိ န ဗျာပဇ္ဇတိ န ပတိလီယတိ န ပဋိဟညတိ, ဧဝံ အကုပ္ပမာနော အဗျာပဇ္ဇမာနော အပ္ပတိလီယမာနော အပ္ပဋိဟညမာနော အပ္ပဋိဟတမာနောတိ—  ဧဝမ္ပိ အာကာသောဝ အဗျာပဇ္ဇမာနော.
</Paragraph>

<Paragraph number="520" book="cn">
<Emphasis>ဣဓေဝ သန္တော အသိတော စရေယျန်</Emphasis>တိ. <Emphasis>ဣဓေဝ သန္တော</Emphasis>တိ ဣဓေဝ သန္တော သမာနော ဣဓေဝ နိသိန္နော သမာနော ဣမသ္မိံယေဝ အာသနေ နိသိန္နော သမာနော ဣမိဿာယေဝ ပရိသာယ နိသိန္နော သမာနောတိ, ဧဝမ္ပိ—  ဣဓေဝ သန္တော. အထ ဝါ ဣဓေဝ သန္တော ဥပသန္တော ဝူပသန္တော နိဗ္ဗုတော ပဋိပ္ပဿဒ္ဓေါတိ, ဧဝမ္ပိ—  ဣဓေဝ သန္တော. <Emphasis>အသိတော</Emphasis>တိ ဒွေ နိဿယာ—  တဏှာနိဿယော စ ဒိဋ္ဌိနိဿယော စ …ပေ…  အယံ တဏှာနိဿယော …ပေ…  အယံ ဒိဋ္ဌိနိဿယော…  တဏှာနိဿယံ ပဟာယ ဒိဋ္ဌိနိဿယံ ပဋိနိဿဇ္ဇိတွာ စက္ခုံ အနိဿိတော, သောတံ အနိဿိတော, ဃာနံ အနိဿိတော, ဇိဝှံ အနိဿိတော, ကာယံ အနိဿိတော, မနံ အနိဿိတော, ရူပေ…  သဒ္ဒေ…  ဂန္ဓေ…  ရသေ…  ဖောဋ္ဌဗ္ဗေ…  ဓမ္မေ…  ကုလံ…  ဂဏံ…  အာဝါသံ…  လာဘံ…  ယသံ…  ပသံသံ…  သုခံ…  စီဝရံ…  ပိဏ္ဍပါတံ…  သေနာသနံ…  ဂိလာနပစ္စယဘေသဇ္ဇပရိက္ခာရံ…  ကာမဓာတုံ…  ရူပဓာတုံ…  အရူပဓာတုံ…  ကာမဘဝံ…  ရူပဘဝံ…  အရူပဘဝံ…  သညာဘဝံ…  အသညာဘဝံ…  နေဝသညာနာသညာဘဝံ…  ဧကဝေါကာရဘဝံ…  စတုဝေါကာရဘဝံ…  ပဉ္စဝေါကာရဘဝံ…  အတီတံ…  အနာဂတံ…  ပစ္စုပ္ပန္နံ…  ဒိဋ္ဌသုတမုတဝိညာတဗ္ဗေ ဓမ္မေ အသိတော အနိဿိတော အနလ္လီနော အနုပဂတော အနဇ္ဈောသိတော အနဓိမုတ္တော နိက္ခန္တော နိဿဋော ဝိပ္ပမုတ္တော ဝိသံယုတ္တော ဝိမရိယာဒိကတေန စေတသာ. <Emphasis>စရေယျန်</Emphasis>တိ စရေယျံ ဝိဟရေယျံ ဣရိယေယျံ ဝတ္တေယျံ ပါလေယျံ ယပေယျံ ယာပေယျန္တိ—  ဣဓေဝ သန္တော အသိတော စရေယျံ. တေနာဟ သော ဗြာဟ္မဏော—
</Paragraph>

<Paragraph number="521" type="verses" book="cn">
_“အနုသာသ ဗြဟ္မေ ကရုဏာယမာနော,_  
_ဝိဝေကဓမ္မံ ယမဟံ ဝိဇညံ;_  
_ယထာဟံ အာကာသောဝ အဗျာပဇ္ဇမာနော,_  
ဣဓေဝ သန္တော အသိတော စရေယျန်”တိ._  

</Paragraph>

</Division>
<Division number="35" book="cn" e="ch" v="25" p="97">

<Paragraph number="522" type="verses" book="cn">
_<Emphasis>ကိတ္တယိဿာမိ တေ သန္တိံ, __(ဓောတကာတိ ဘဂဝါ)__</Emphasis>_  
_<Emphasis>ဒိဋ္ဌေ ဓမ္မေ အနီတိဟံ;</Emphasis>_  
_<Emphasis>ယံ ဝိဒိတွာ သတော စရံ,</Emphasis>_  
_<Emphasis>တရေ လောကေ ဝိသတ္တိကံ.</Emphasis> (6)_  

</Paragraph>

<Paragraph number="523" book="cn">
<Emphasis>ကိတ္တယိဿာမိ တေ သန္တိန်</Emphasis>တိ ရာဂဿ သန္တိံ, ဒေါသဿ သန္တိံ, မောဟဿ သန္တိံ, ကောဓဿ သန္တိံ, ဥပနာဟဿ …ပေ…  မက္ခဿ…  ပဠာသဿ…  ဣဿာယ…  မစ္ဆရိယဿ…  မာယာယ…  သာဌေယျဿ…  ထမ္ဘဿ…  သာရမ္ဘဿ…  မာနဿ…  အတိမာနဿ…  မဒဿ…  ပမာဒဿ…  သဗ္ဗကိလေသာနံ…  သဗ္ဗဒုစ္စရိတာနံ…  သဗ္ဗဒရထာနံ…  သဗ္ဗပရိဠာဟာနံ…  သဗ္ဗသန္တာပါနံ…  သဗ္ဗာကုသလာဘိသင်္ခါရာနံ သန္တိံ ဥပသန္တိံ ဝူပသန္တိံ နိဗ္ဗုတိံ ပဋိပ္ပဿဒ္ဓိံ ကိတ္တယိဿာမိ ပကိတ္တယိဿာမိ အာစိက္ခိဿာမိ ဒေသေဿာမိ ပညပေဿာမိ ပဋ္ဌပေဿာမိ ဝိဝရိဿာမိ ဝိဘဇိဿာမိ ဥတ္တာနီကရိဿာမိ ပကာသိဿာမီတိ—  ကိတ္တယိဿာမိ တေ သန္တိံ.
</Paragraph>

<Paragraph number="524" book="cn">
<Emphasis>ဓောတကာတိ ဘဂဝါ</Emphasis>တိ. <Emphasis>ဓောတကာ</Emphasis>တိ ဘဂဝါ တံ ဗြာဟ္မဏံ နာမေန အာလပတိ. <Emphasis>ဘဂဝါ</Emphasis>တိ ဂါရဝါဓိဝစနမေတံ …ပေ…  သစ္ဆိကာ ပညတ္တိ, ယဒိဒံ ဘဂဝါတိ—  ဓောတကာတိ ဘဂဝါ.
</Paragraph>

<Paragraph number="525" book="cn">
<Emphasis>ဒိဋ္ဌေ ဓမ္မေ အနီတိဟန်</Emphasis>တိ. <Emphasis>ဒိဋ္ဌေ ဓမ္မေ</Emphasis>တိ ဒိဋ္ဌေ ဓမ္မေ ဉာတေ ဓမ္မေ တုလိတေ ဓမ္မေ တီရိတေ ဓမ္မေ ဝိဘူတေ ဓမ္မေ ဝိဘာဝိတေ ဓမ္မေ သဗ္ဗေ သင်္ခါရာ အနိစ္စာတိ …ပေ…  ယံ ကိဉ္စိ သမုဒယဓမ္မံ သဗ္ဗံ တံ နိရောဓဓမ္မန္တိ ဒိဋ္ဌေ ဓမ္မေ ဉာတေ ဓမ္မေ တုလိတေ ဓမ္မေ တီရိတေ ဓမ္မေ ဝိဘာဝိတေ ဓမ္မေ ဝိဘူတေ ဓမ္မေတိ, ဧဝမ္ပိ—  ဒိဋ္ဌေ ဓမ္မေ …ပေ… . အထ ဝါ ဒုက္ခေ ဒိဋ္ဌေ ဒုက္ခံ ကထယိဿာမိ, သမုဒယေ ဒိဋ္ဌေ သမုဒယံ ကထယိဿာမိ, မဂ္ဂေ ဒိဋ္ဌေ မဂ္ဂံ ကထယိဿာမိ, နိရောဓေ ဒိဋ္ဌေ နိရောဓံ ကထယိဿာမီတိ, ဧဝမ္ပိ—  ဒိဋ္ဌေ ဓမ္မေ …ပေ… . အထ ဝါ သန္ဒိဋ္ဌိကံ အကာလိကံ ဧဟိပဿိကံ ဩပနေယျိကံ ပစ္စတ္တံ ဝေဒိတဗ္ဗံ ဝိညူဟီတိ, ဧဝမ္ပိ—  ဒိဋ္ဌေ ဓမ္မေ. <Emphasis>အနီတိဟန်</Emphasis>တိ န ဣတိဟီတိဟံ န ဣတိကိရာယ န ပရမ္ပရာယ န ပိဋကသမ္ပဒါယ န တက္ကဟေတု န နယဟေတု န အာကာရပရိဝိတက္ကေန န ဒိဋ္ဌိနိဇ္ဈာနက္ခန္တိယာ သာမံ သယမဘိညာတံ အတ္တပစ္စက္ခဓမ္မံ, တံ ကထယိဿာမီတိ—  ဒိဋ္ဌေ ဓမ္မေ အနီတိဟံ.
</Paragraph>

<Paragraph number="526" book="cn">
<Emphasis>ယံ ဝိဒိတွာ သတော စရန်</Emphasis>တိ ယံ ဝိဒိတံ ကတွာ တုလယိတွာ တီရယိတွာ ဝိဘာဝယိတွာ ဝိဘူတံ ကတွာ; “သဗ္ဗေ သင်္ခါရာ အနိစ္စာ”တိ ဝိဒိတံ ကတွာ တုလယိတွာ တီရယိတွာ ဝိဘာဝယိတွာ ဝိဘူတံ ကတွာ; “သဗ္ဗေ သင်္ခါရာ ဒုက္ခာ”တိ …ပေ…  “သဗ္ဗေ ဓမ္မာ အနတ္တာ”တိ …ပေ…  “ယံ ကိဉ္စိ သမုဒယဓမ္မံ သဗ္ဗံ တံ နိရောဓဓမ္မန်”တိ ဝိဒိတံ ကတွာ တုလယိတွာ တီရယိတွာ ဝိဘာဝယိတွာ ဝိဘူတံ ကတွာ. <Emphasis>သတော</Emphasis>တိ စတူဟိ ကာရဏေဟိ သတော—  ကာယေ ကာယာနုပဿနာသတိပဋ္ဌာနံ ဘာဝေန္တော သတော …ပေ…  သော ဝုစ္စတိ သတော. <Emphasis>စရန်</Emphasis>တိ စရန္တော ဝိဟရန္တော ဣရိယန္တော ဝတ္တေန္တော ပါလေန္တော ယပေန္တော ယာပေန္တောတိ—  ယံ ဝိဒိတွာ သတော စရံ.
</Paragraph>

<Paragraph number="527" book="cn">
<Emphasis>တရေ လောကေ ဝိသတ္တိကန်</Emphasis>တိ ဝိသတ္တိကာ ဝုစ္စတိ တဏှာ. ယော ရာဂေါ သာရာဂေါ …ပေ…  အဘိဇ္ဈာ လောဘော အကုသလမူလံ. <Emphasis>ဝိသတ္တိကာ</Emphasis>တိ ကေနဋ္ဌေန ဝိသတ္တိကာ …ပေ…  ဝိသဋာ ဝိတ္ထတာတိ ဝိသတ္တိကာ. <Emphasis>လောကေ</Emphasis>တိ အပါယလောကေ …ပေ…  အာယတနလောကေ. <Emphasis>တရေ လောကေ ဝိသတ္တိကန်</Emphasis>တိ လောကေ ဝေသာ ဝိသတ္တိကာ, လောကေ ဝေတံ ဝိသတ္တိကံ သတော တရေယျ ဥတ္တရေယျ ပတရေယျ သမတိက္ကမေယျ ဝီတိဝတ္တေယျာတိ—  တရေ လောကေ ဝိသတ္တိကံ. တေနာဟ ဘဂဝါ—
</Paragraph>

<Paragraph number="528" type="verses" book="cn">
_“ကိတ္တယိဿာမိ တေ သန္တိံ, __(ဓောတကာတိ ဘဂဝါ)___  
_ဒိဋ္ဌေ ဓမ္မေ အနီတိဟံ;_  
_ယံ ဝိဒိတွာ သတော စရံ,_  
_တရေ လောကေ ဝိသတ္တိကန်”တိ._  

</Paragraph>

</Division>
<Division number="36" book="cn" e="ch" v="25" p="99">

<Paragraph number="529" type="verses" book="cn">
_<Emphasis>တဉ္စာဟံ အဘိနန္ဒာမိ,</Emphasis>_  
_<Emphasis>မဟေသိ သန္တိမုတ္တမံ;</Emphasis>_  
_<Emphasis>ယံ ဝိဒိတွာ သတော စရံ,</Emphasis>_  
_<Emphasis>တရေ လောကေ ဝိသတ္တိကံ.</Emphasis> (7)_  

</Paragraph>

<Paragraph number="530" book="cn">
<Emphasis>တဉ္စာဟံ အဘိနန္ဒာမီ</Emphasis>တိ. <Emphasis>တန်</Emphasis>တိ တုယှံ ဝစနံ ဗျပ္ပထံ ဒေသနံ အနုသာသနံ အနုသိဋ္ဌံ နန္ဒာမိ အဘိနန္ဒာမိ မောဒါမိ အနုမောဒါမိ ဣစ္ဆာမိ သာဒိယာမိ ပတ္ထယာမိ ပိဟယာမိ အဘိဇပ္ပါမီတိ—  တဉ္စာဟံ အဘိနန္ဒာမိ.
</Paragraph>

<Paragraph number="531" book="cn">
<Emphasis>မဟေသိသန္တိမုတ္တမန်</Emphasis>တိ. <Emphasis>မဟေသီ</Emphasis>တိ ကိံ မဟေသိ ဘဂဝါ? မဟန္တံ သီလက္ခန္ဓံ ဧသီ ဂဝေသီ ပရိယေသီတိ မဟေသိ, မဟန္တံ သမာဓိက္ခန္ဓံ …ပေ…  ကဟံ နရာသဘောတိ မဟေသိ. <Emphasis>သန္တိမုတ္တမန်</Emphasis>တိ သန္တိ ဝုစ္စတိ အမတံ နိဗ္ဗာနံ. ယော သော သဗ္ဗသင်္ခါရသမထော သဗ္ဗူပဓိပဋိနိဿဂ္ဂေါ တဏှက္ခယော ဝိရာဂေါ နိရောဓော နိဗ္ဗာနံ. <Emphasis>ဥတ္တမန်</Emphasis>တိ အဂ္ဂံ သေဋ္ဌံ ဝိသေဋ္ဌံ ပါမောက္ခံ ဥတ္တမံ ပဝရန္တိ—  မဟေသိ သန္တိမုတ္တမံ.
</Paragraph>

<Paragraph number="532" book="cn">
<Emphasis>ယံ ဝိဒိတွာ သတော စရန်</Emphasis>တိ ယံ ဝိဒိတံ ကတွာ …ပေ…  “သဗ္ဗေ သင်္ခါရာ အနိစ္စာ”တိ ဝိဒိတံ ကတွာ တုလယိတွာ တီရယိတွာ ဝိဘာဝယိတွာ ဝိဘူတံ ကတွာ; “သဗ္ဗေ သင်္ခါရာ ဒုက္ခာ”တိ…  “သဗ္ဗေ ဓမ္မာ အနတ္တာ”တိ …ပေ…  “ယံ ကိဉ္စိ သမုဒယဓမ္မံ သဗ္ဗံ တံ နိရောဓဓမ္မန်”တိ ဝိဒိတံ ကတွာ တုလယိတွာ တီရယိတွာ ဝိဘာဝယိတွာ ဝိဘူတံ ကတွာ. <Emphasis>သတော</Emphasis>တိ စတူဟိ ကာရဏေဟိ သတော—  ကာယေ ကာယာနုပဿနာသတိပဋ္ဌာနံ ဘာဝေန္တော သတော …ပေ…  သော ဝုစ္စတိ သတော. <Emphasis>စရန်</Emphasis>တိ စရန္တော …ပေ…  ယာပေန္တောတိ—  ယံ ဝိဒိတွာ သတော စရံ.
</Paragraph>

<Paragraph number="533" book="cn">
<Emphasis>တရေ လောကေ ဝိသတ္တိကန်</Emphasis>တိ. ဝိသတ္တိကာ ဝုစ္စတိ တဏှာ. ယော ရာဂေါ သာရာဂေါ …ပေ…  အဘိဇ္ဈာ လောဘော အကုသလမူလံ. <Emphasis>ဝိသတ္တိကာ</Emphasis>တိ ကေနဋ္ဌေန ဝိသတ္တိကာ …ပေ…  ဝိသဋာ ဝိတ္ထတာတိ ဝိသတ္တိကာ. <Emphasis>လောကေ</Emphasis>တိ အပါယလောကေ …ပေ…  အာယတနလောကေ. <Emphasis>တရေ လောကေ ဝိသတ္တိကန်</Emphasis>တိ လောကေ ဝေသာ ဝိသတ္တိကာ, လောကေ ဝေတံ ဝိသတ္တိကံ သတော တရေယျံ ဥတ္တရေယျံ …ပေ…  ဝီတိဝတ္တေယျန္တိ—  တရေ လောကေ ဝိသတ္တိကံ. တေနာဟ သော ဗြာဟ္မဏော—
</Paragraph>

<Paragraph number="534" type="verses" book="cn">
_“တဉ္စာဟံ အဘိနန္ဒာမိ,_  
_မဟေသိ သန္တိမုတ္တမံ;_  
_ယံ ဝိဒိတွာ သတော စရံ,_  
_တရေ လောကေ ဝိသတ္တိကန်”တိ._  

</Paragraph>

</Division>
<Division number="37" book="cn" e="ch" v="25" p="100">

<Paragraph number="535" type="verses" book="cn">
_<Emphasis>ယံ ကိဉ္စိ သမ္ပဇာနာသိ, __(ဓောတကာတိ ဘဂဝါ)__</Emphasis>_  
_<Emphasis>ဥဒ္ဓံ အဓော တိရိယဉ္စာပိ မဇ္ဈေ;</Emphasis>_  
_<Emphasis>ဧတံ ဝိဒိတွာ သင်္ဂေါတိ လောကေ,</Emphasis>_  
_<Emphasis>ဘဝါဘဝါယ မာကာသိ တဏှံ.</Emphasis> (8)_  

</Paragraph>

<Paragraph number="536" book="cn">
<Emphasis>ယံ ကိဉ္စိ သမ္ပဇာနာသီ</Emphasis>တိ ယံ ကိဉ္စိ သမ္ပဇာနာသိ အာဇာနာသိ ပဋိဝိဇာနာသိ ပဋိဝိဇ္ဈသီတိ—  ယံ ကိဉ္စိ သမ္ပဇာနာသိ. <Emphasis>ဓောတကာတိ ဘဂဝါ</Emphasis>တိ. <Emphasis>ဓောတကာ</Emphasis>တိ ဘဂဝါ တံ ဗြာဟ္မဏံ နာမေန အာလပတိ. <Emphasis>ဘဂဝါ</Emphasis>တိ ဂါရဝါဓိဝစနမေတံ …ပေ…  သစ္ဆိကာ ပညတ္တိ, ယဒိဒံ ဘဂဝါတိ—  ဓောတကာတိ ဘဂဝါ.
</Paragraph>

<Paragraph number="537" book="cn">
<Emphasis>ဥဒ္ဓံ အဓော တိရိယဉ္စာပိ မဇ္ဈေ</Emphasis>တိ. <Emphasis>ဥဒ္ဓန်</Emphasis>တိ အနာဂတံ; <Emphasis>အဓော</Emphasis>တိ အတီတံ; <Emphasis>တိရိယဉ္စာပိ မဇ္ဈေ</Emphasis>တိ ပစ္စုပ္ပန္နံ. <Emphasis>ဥဒ္ဓန်</Emphasis>တိ ဒေဝလောကော; <Emphasis>အဓော</Emphasis>တိ အပါယလောကော; <Emphasis>တိရိယဉ္စာပိ မဇ္ဈေ</Emphasis>တိ မနုဿလောကော. အထ ဝါ <Emphasis>ဥဒ္ဓန်</Emphasis>တိ ကုသလာ ဓမ္မာ; <Emphasis>အဓော</Emphasis>တိ အကုသလာ ဓမ္မာ; <Emphasis>တိရိယဉ္စာပိ မဇ္ဈေ</Emphasis>တိ အဗျာကတာ ဓမ္မာ. <Emphasis>ဥဒ္ဓန်</Emphasis>တိ အရူပဓာတု; <Emphasis>အဓော</Emphasis>တိ ကာမဓာတု; <Emphasis>တိရိယဉ္စာပိ မဇ္ဈေ</Emphasis>တိ ရူပဓာတု. <Emphasis>ဥဒ္ဓန်</Emphasis>တိ သုခါ ဝေဒနာ; <Emphasis>အဓော</Emphasis>တိ ဒုက္ခာ ဝေဒနာ; <Emphasis>တိရိယဉ္စာပိ မဇ္ဈေ</Emphasis>တိ အဒုက္ခမသုခါ ဝေဒနာ. <Emphasis>ဥဒ္ဓန်</Emphasis>တိ ဥဒ္ဓံ ပါဒတလာ; <Emphasis>အဓော</Emphasis>တိ အဓော ကေသမတ္ထကာ; <Emphasis>တိရိယဉ္စာပိ မဇ္ဈေ</Emphasis>တိ ဝေမဇ္ဈေတိ—  ဥဒ္ဓံ အဓော တိရိယဉ္စာပိ မဇ္ဈေ.
</Paragraph>

<Paragraph number="538" book="cn">
<Emphasis>ဧတံ ဝိဒိတွာ သင်္ဂေါတိ လောကေ</Emphasis>တိ သင်္ဂေါ ဧသော လဂ္ဂနံ ဧတံ ဗန္ဓနံ ဧတံ ပလိဗောဓော ဧသောတိ ဉတွာ ဇာနိတွာ တုလယိတွာ တီရယိတွာ ဝိဘာဝယိတွာ ဝိဘူတံ ကတွာတိ—  ဧတံ ဝိဒိတွာ သင်္ဂေါတိ လောကေ.
</Paragraph>

<Paragraph number="539" book="cn">
<Emphasis>ဘဝါဘဝါယ မာကာသိ တဏှန်</Emphasis>တိ. <Emphasis>တဏှာ</Emphasis>တိ ရူပတဏှာ သဒ္ဒတဏှာ …ပေ…  ဓမ္မတဏှာ. <Emphasis>ဘဝါဘဝါယာ</Emphasis>တိ ဘဝါဘဝါယ ကမ္မဘဝါယ ပုနဗ္ဘဝါယ ကာမဘဝါယ, ကမ္မဘဝါယ ကာမဘဝါယ ပုနဗ္ဘဝါယ ရူပဘဝါယ, ကမ္မဘဝါယ ရူပဘဝါယ ပုနဗ္ဘဝါယ အရူပဘဝါယ, ကမ္မဘဝါယ အရူပဘဝါယ ပုနဗ္ဘဝါယ ပုနပ္ပုနဗ္ဘဝါယ, ပုနပ္ပုနဂတိယာ ပုနပ္ပုနော်ပပတ္တိယာ ပုနပ္ပုနပဋိသန္ဓိယာ ပုနပ္ပုနအတ္တဘာဝါဘိနိဗ္ဗတ္တိယာ တဏှံ မာကာသိ မာ ဇနေသိ မာ သဉ္ဇနေသိ မာ နိဗ္ဗတ္တေသိ မာဘိနိဗ္ဗတ္တေသိ, ပဇဟ ဝိနောဒေဟိ ဗျန္တီကရောဟိ အနဘာဝံ ဂမေဟီတိ—  ဘဝါဘဝါယ မာကာသိ တဏှန္တိ. တေနာဟ ဘဂဝါ—
</Paragraph>

<Paragraph number="540" type="verses" book="cn">
_“ယံ ကိဉ္စိ သမ္ပဇာနာသိ, __(ဓောတကာတိ ဘဂဝါ)___  
ဥဒ္ဓံ အဓော တိရိယဉ္စာပိ မဇ္ဈေ;_  
_ဧတံ ဝိဒိတွာ သင်္ဂေါတိ လောကေ,_  
_ဘဝါဘဝါယ မာကာသိ တဏှန်”တိ._  

</Paragraph>

<Paragraph number="541" book="cn">
သဟ ဂါထာပရိယောသာနာ …ပေ…  သတ္ထာ မေ, ဘန္တေ ဘဂဝါ, သာဝကောဟမသ္မီတိ.

</Paragraph>
</Division>

<Paragraph number="542" type="center" book="cn">
ဓောတကမာဏဝပုစ္ဆာနိဒ္ဒေသော ပဉ္စမော.
</Paragraph>