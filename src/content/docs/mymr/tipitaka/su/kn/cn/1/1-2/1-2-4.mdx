---
title: "1.2.4 မေတ္တဂူမာဏဝပုစ္ဆာ"
tableOfContents: false
sidebar:
  order: 11
type: "tipitaka"
basket: "su"
book: "cn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="74" book="cn">

<Paragraph number="79" type="verses" book="cn">
_“ပုစ္ဆာမိ တံ ဘဂဝါ ဗြူဟိ မေတံ, __(ဣစ္စာယသ္မာ မေတ္တဂူ)___  
_မညာမိ တံ ဝေဒဂုံ ဘာဝိတတ္တံ;_  
_ကုတော နု ဒုက္ခာ သမုဒါဂတာ ဣမေ,_  
_ယေ ကေစိ လောကသ္မိမနေကရူပါ”. (1)_  

</Paragraph>

</Division>
<Division number="75" book="cn">

<Paragraph number="80" type="verses" book="cn">
_“ဒုက္ခဿ ဝေ မံ ပဘဝံ အပုစ္ဆသိ, __(မေတ္တဂူတိ ဘဂဝါ)___  
_တံ တေ ပဝက္ခာမိ ယထာ ပဇာနံ;_  
ဥပဓိနိဒါနာ ပဘဝန္တိ ဒုက္ခာ,_  
_ယေ ကေစိ လောကသ္မိမနေကရူပါ. (2)_  

</Paragraph>

</Division>
<Division number="76" book="cn">

<Paragraph number="81" type="verses" book="cn">
_ယော ဝေ အဝိဒွါ ဥပဓိံ ကရောတိ,_  
_ပုနပ္ပုနံ ဒုက္ခမုပေတိ မန္ဒော;_  
_တသ္မာ ပဇာနံ ဥပဓိံ န ကယိရာ,_  
_ဒုက္ခဿ ဇာတိပ္ပဘဝါနုပဿီ”. (3)_  

</Paragraph>

</Division>
<Division number="77" book="cn">

<Paragraph number="82" type="verses" book="cn">
_“ယံ တံ အပုစ္ဆိမှ အကိတ္တယီ နော,_  
_အညံ တံ ပုစ္ဆာမ တဒိင်္ဃ ဗြူဟိ;_  
_‘ကထံ နု ဓီရာ ဝိတရန္တိ ဩဃံ,_  
_ဇာတိံ ဇရံ သောကပရိဒ္ဒဝဉ္စ’;_  
_တံ မေ မုနိ သာဓု ဝိယာကရောဟိ,_  
_တထာ ဟိ တေ ဝိဒိတော ဧသ ဓမ္မော”. (4)_  

</Paragraph>

</Division>
<Division number="78" book="cn">

<Paragraph number="83" type="verses" book="cn">
_“ကိတ္တယိဿာမိ တေ ဓမ္မံ, __(မေတ္တဂူတိ ဘဂဝါ)___  
_ဒိဋ္ဌေ ဓမ္မေ အနီတိဟံ;_  
_ယံ ဝိဒိတွာ သတော စရံ,_  
_တရေ လောကေ ဝိသတ္တိကံ”. (5)_  

</Paragraph>

</Division>
<Division number="79" book="cn">

<Paragraph number="84" type="verses" book="cn">
_“တဉ္စာဟံ အဘိနန္ဒာမိ,_  
_မဟေသိ ဓမ္မမုတ္တမံ;_  
_ယံ ဝိဒိတွာ သတော စရံ,_  
_တရေ လောကေ ဝိသတ္တိကံ”. (6)_  

</Paragraph>

</Division>
<Division number="80" book="cn">

<Paragraph number="85" type="verses" book="cn">
_“ယံ ကိဉ္စိ သမ္ပဇာနာသိ, __(မေတ္တဂူတိ ဘဂဝါ)___  
ဥဒ္ဓံ အဓော တိရိယဉ္စာပိ မဇ္ဈေ;_  
_ဧတေသု နန္ဒိဉ္စ နိဝေသနဉ္စ,_  
_ပနုဇ္ဇ ဝိညာဏံ ဘဝေ န တိဋ္ဌေ. (7)_  

</Paragraph>

</Division>
<Division number="81" book="cn">

<Paragraph number="86" type="verses" book="cn">
_ဧဝံဝိဟာရီ သတော အပ္ပမတ္တော,_  
_ဘိက္ခု စရံ ဟိတွာ မမာယိတာနိ;_  
_ဇာတိံ ဇရံ သောကပရိဒ္ဒဝဉ္စ,_  
ဣဓေဝ ဝိဒွါ ပဇဟေယျ ဒုက္ခံ”. (8)_  

</Paragraph>

</Division>
<Division number="82" book="cn">

<Paragraph number="87" type="verses" book="cn">
_“ဧတာဘိနန္ဒာမိ ဝစော မဟေသိနော,_  
_သုကိတ္တိတံ ဂေါတမနူပဓီကံ;_  
_အဒ္ဓါ ဟိ ဘဂဝါ ပဟာသိ ဒုက္ခံ,_  
_တထာ ဟိ တေ ဝိဒိတော ဧသ ဓမ္မော. (9)_  

</Paragraph>

</Division>
<Division number="83" book="cn">

<Paragraph number="88" type="verses" book="cn">
_တေ စာပိ နူနပ္ပဇဟေယျု ဒုက္ခံ,_  
_ယေ တွံ မုနိ အဋ္ဌိတံ ဩဝဒေယျ;_  
_တံ တံ နမဿာမိ သမေစ္စ နာဂ,_  
_အပ္ပေဝ မံ ဘဂဝါ အဋ္ဌိတံ ဩဝဒေယျ”. (10)_  

</Paragraph>

</Division>
<Division number="84" book="cn">

<Paragraph number="89" type="verses" book="cn">
_“ယံ ဗြာဟ္မဏံ ဝေဒဂုမာဘိဇညာ,_  
_အကိဉ္စနံ ကာမဘဝေ အသတ္တံ;_  
_အဒ္ဓါ ဟိ သော ဩဃမိမံ အတာရိ,_  
_တိဏ္ဏော စ ပါရံ အခိလော အကင်္ခေါ. (11)_  

</Paragraph>

</Division>
<Division number="85" book="cn">

<Paragraph number="90" type="verses" book="cn">
_ဝိဒွါ စ ယော ဝေဒဂူ နရော ဣဓ,_  
_ဘဝါဘဝေ သင်္ဂမိမံ ဝိသဇ္ဇ;_  
_သော ဝီတတဏှော အနီဃော နိရာသော,_  
_အတာရိ သော ဇာတိဇရန္တိ ဗြူမီ”တိ. (12)_  


</Paragraph>
</Division>

<Paragraph number="91" type="center" book="cn">
မေတ္တဂူမာဏဝပုစ္ဆာ စတုတ္ထီ.
</Paragraph>