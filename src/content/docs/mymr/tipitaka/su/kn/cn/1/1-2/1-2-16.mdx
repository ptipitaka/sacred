---
title: "1.2.16 ပိင်္ဂိယမာဏဝပုစ္ဆာ"
tableOfContents: false
sidebar:
  order: 8
type: "tipitaka"
basket: "su"
book: "cn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="145" book="cn">

<Paragraph number="162" type="verses" book="cn">
_“ဇိဏ္ဏောဟမသ္မိ အဗလော ဝီတဝဏ္ဏော, __(ဣစ္စာယသ္မာ ပိင်္ဂိယော)___  
_နေတ္တာ န သုဒ္ဓါ သဝနံ န ဖာသု;_  
_မာဟံ နဿံ မောမုဟော အန္တရာဝ,_  
_အာစိက္ခ ဓမ္မံ ယမဟံ ဝိဇညံ;_  
_ဇာတိဇရာယ ဣဓ ဝိပ္ပဟာနံ”. (1)_  

</Paragraph>

</Division>
<Division number="146" book="cn">

<Paragraph number="163" type="verses" book="cn">
_“ဒိသွာန ရူပေသု ဝိဟညမာနေ, __(ပိင်္ဂိယာတိ ဘဂဝါ)___  
_ရုပ္ပန္တိ ရူပေသု ဇနာ ပမတ္တာ;_  
_တသ္မာ တုဝံ ပိင်္ဂိယ အပ္ပမတ္တော,_  
_ဇဟဿု ရူပံ အပုနဗ္ဘဝါယ”. (2)_  

</Paragraph>

</Division>
<Division number="147" book="cn">

<Paragraph number="164" type="verses" book="cn">
_“ဒိသာ စတဿော ဝိဒိသာ စတဿော,_  
ဥဒ္ဓံ အဓော ဒသ ဒိသာ ဣမာယော;_  
_န တုယှံ အဒိဋ္ဌံ အသုတံ အမုတံ,_  
_အထော အဝိညာတံ ကိဉ္စနမတ္ထိ လောကေ;_  
_အာစိက္ခ ဓမ္မံ ယမဟံ ဝိဇညံ,_  
_ဇာတိဇရာယ ဣဓ ဝိပ္ပဟာနံ”. (3)_  

</Paragraph>

</Division>
<Division number="148" book="cn">

<Paragraph number="165" type="verses" book="cn">
_“တဏှာဓိပန္နေ မနုဇေ ပေက္ခမာနော, __(ပိင်္ဂိယာတိ ဘဂဝါ)___  
_သန္တာပဇာတေ ဇရသာ ပရေတေ;_  
_တသ္မာ တုဝံ ပိင်္ဂိယ အပ္ပမတ္တော,_  
_ဇဟဿု တဏှံ အပုနဗ္ဘဝါယာ”တိ. (4)_  


</Paragraph>
</Division>

<Paragraph number="166" type="center" book="cn">
ပိင်္ဂိယမာဏဝပုစ္ဆာ သောဠသမာ.
</Paragraph>