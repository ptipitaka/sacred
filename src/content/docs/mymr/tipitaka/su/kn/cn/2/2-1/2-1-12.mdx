---
title: "2.1.12 ဘဒြာဝုဓမာဏဝပုစ္ဆာနိဒ္ဒေသ"
tableOfContents: false
sidebar:
  order: 4
type: "tipitaka"
basket: "su"
book: "cn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="70" book="cn">

<Paragraph number="793" type="verses" book="cn">
_<Emphasis>ဩကဉ္ဇဟံ တဏှစ္ဆိဒံ အနေဇံ, __(ဣစ္စာယသ္မာ ဘဒြာဝုဓော)__</Emphasis>_  
_<Emphasis>နန္ဒိဉ္ဇဟံ ဩဃတိဏ္ဏံ ဝိမုတ္တံ;</Emphasis>_  
_<Emphasis>ကပ္ပဉ္ဇဟံ အဘိယာစေ သုမေဓံ,</Emphasis>_  
_<Emphasis>သုတွာန နာဂဿ အပနမိဿန္တိ ဣတော.</Emphasis> (1)_  

</Paragraph>

<Paragraph number="794" book="cn">
<Emphasis>ဩကဉ္ဇဟံ တဏှစ္ဆိဒံ အနေဇန်</Emphasis>တိ. <Emphasis>ဩကဉ္ဇဟန်</Emphasis>တိ ရူပဓာတုယာ ယော ဆန္ဒော ယော ရာဂေါ ယာ နန္ဒီ ယာ တဏှာ ယေ ဥပယုပါဒါနာ စေတသော အဓိဋ္ဌာနာဘိနိဝေသာနုသယာ, တေ ဗုဒ္ဓဿ ဘဂဝတော ပဟီနာ ဥစ္ဆိန္နမူလာ တာလာဝတ္ထုကတာ အနဘာဝံကတာ အာယတိံ အနုပ္ပါဒဓမ္မာ. တသ္မာ ဗုဒ္ဓေါ ဩကဉ္ဇဟော. ဝေဒနာဓာတုယာ …ပေ…  သညာဓာတုယာ…  သင်္ခါရဓာတုယာ…  ဝိညာဏဓာတုယာ ယော ဆန္ဒော ယော ရာဂေါ ယာ နန္ဒီ ယာ တဏှာ ယေ ဥပယုပါဒါနာ စေတသော အဓိဋ္ဌာနာဘိနိဝေသာနုသယာ, တေ ဗုဒ္ဓဿ ဘဂဝတော ပဟီနာ ဥစ္ဆိန္နမူလာ တာလာဝတ္ထုကတာ အနဘာဝံကတာ အာယတိံ အနုပ္ပါဒဓမ္မာ. တသ္မာ ဗုဒ္ဓေါ ဩကဉ္ဇဟော.
</Paragraph>

<Paragraph number="795" book="cn">
<Emphasis>တဏှစ္ဆိဒန်</Emphasis>တိ. <Emphasis>တဏှာ</Emphasis>တိ ရူပတဏှာ …ပေ…  ဓမ္မတဏှာ. သာ တဏှာ ဗုဒ္ဓဿ ဘဂဝတော ဆိန္နာ ဥစ္ဆိန္နာ သမုစ္ဆိန္နာ ဝူပသန္တာ ပဋိပ္ပဿဒ္ဓါ အဘဗ္ဗုပ္ပတ္တိကာ ဉာဏဂ္ဂိနာ ဒဍ္ဎာ. တသ္မာ ဗုဒ္ဓေါ တဏှစ္ဆိဒေါ. <Emphasis>အနေဇော</Emphasis>တိ <Emphasis>ဧဇာ</Emphasis> ဝုစ္စတိ တဏှာ. ယော ရာဂေါ သာရာဂေါ …ပေ…  အဘိဇ္ဈာ လောဘော အကုသလမူလံ. သာ ဧဇာ တဏှာ ဗုဒ္ဓဿ ဘဂဝတော ပဟီနာ ဥစ္ဆိန္နမူလာ တာလာဝတ္ထုကတာ အနဘာဝံကတာ အာယတိံ အနုပ္ပါဒဓမ္မာ. တသ္မာ ဗုဒ္ဓေါ အနေဇော. ဧဇာယ ပဟီနတ္တာ အနေဇော ဘဂဝါ လာဘေပိ န ဣဉ္ဇတိ, အလာဘေပိ န ဣဉ္ဇတိ, ယသေပိ န ဣဉ္ဇတိ, အယသေပိ န ဣဉ္ဇတိ, ပသံသာယပိ န ဣဉ္ဇတိ, နိန္ဒာယပိ န ဣဉ္ဇတိ, သုခေပိ န ဣဉ္ဇတိ, ဒုက္ခေပိ န ဣဉ္ဇတိ န စလတိ န ဝေဓတိ န ပဝေဓတိ န သမ္ပဝေဓတီတိ. တသ္မာ ဗုဒ္ဓေါ အနေဇောတိ—  ဩကဉ္ဇဟံ တဏှစ္ဆိဒံ အနေဇံ. <Emphasis>ဣစ္စာယသ္မာ ဘဒြာဝုဓော</Emphasis>တိ. <Emphasis>ဣစ္စာ</Emphasis>တိ ပဒသန္ဓိ …ပေ…  <Emphasis>အာယသ္မာ</Emphasis>တိ, ပိယဝစနံ …ပေ…  <Emphasis>ဘဒြာဝုဓော</Emphasis>တိ တဿ ဗြာဟ္မဏဿ နာမံ …ပေ…  အဘိလာပေါတိ—  ဣစ္စာယသ္မာ ဘဒြာဝုဓော.
</Paragraph>

<Paragraph number="796" book="cn">
<Emphasis>နန္ဒိဉ္ဇဟံ ဩဃတိဏ္ဏံ ဝိမုတ္တန်</Emphasis>တိ နန္ဒီ ဝုစ္စတိ တဏှာ. ယော ရာဂေါ သာရာဂေါ …ပေ…  အဘိဇ္ဈာ လောဘော အကုသလမူလံ. သာ နန္ဒီ သာ တဏှာ ဗုဒ္ဓဿ ဘဂဝတော ပဟီနာ ဥစ္ဆိန္နမူလာ တာလာဝတ္ထုကတာ အနဘာဝံကတာ အာယတိံ အနုပ္ပါဒဓမ္မာ. တသ္မာ ဗုဒ္ဓေါ နန္ဒိဉ္ဇဟော. <Emphasis>ဩဃတိဏ္ဏန်</Emphasis>တိ ဘဂဝါ ကာမောဃံ တိဏ္ဏော ဘဝေါဃံ တိဏ္ဏော ဒိဋ္ဌောဃံ တိဏ္ဏော အဝိဇ္ဇောဃံ တိဏ္ဏော သဗ္ဗသံသာရပထံ တိဏ္ဏော ဥတ္တိဏ္ဏော နိတ္ထိဏ္ဏော အတိက္ကန္တော သမတိက္ကန္တော ဝီတိဝတ္တော. သော ဝုတ္ထဝါသော စိဏ္ဏစရဏော …ပေ…  ဇာတိမရဏသံသာရော နတ္ထိ တဿ ပုနဗ္ဘဝေါတိ—  နန္ဒိဉ္ဇဟံ ဩဃတိဏ္ဏံ. <Emphasis>ဝိမုတ္တန်</Emphasis>တိ ဘဂဝတော ရာဂါ စိတ္တံ မုတ္တံ ဝိမုတ္တံ သုဝိမုတ္တံ, ဒေါသာ စိတ္တံ…  မောဟာ စိတ္တံ …ပေ…  သဗ္ဗာကုသလာဘိသင်္ခါရေဟိ စိတ္တံ မုတ္တံ ဝိမုတ္တံ သုဝိမုတ္တန္တိ—  နန္ဒိဉ္ဇဟံ ဩဃတိဏ္ဏံ ဝိမုတ္တံ.
</Paragraph>

<Paragraph number="797" book="cn">
<Emphasis>ကပ္ပဉ္ဇဟံ အဘိယာစေ သုမေဓန်</Emphasis>တိ. <Emphasis>ကပ္ပါ</Emphasis>တိ ဒွေ ကပ္ပါ—  တဏှာကပ္ပေါ စ ဒိဋ္ဌိကပ္ပေါ စ …ပေ…  အယံ တဏှာကပ္ပေါ …ပေ…  အယံ ဒိဋ္ဌိကပ္ပေါ. ဗုဒ္ဓဿ ဘဂဝတော တဏှာကပ္ပေါ ပဟီနော ဒိဋ္ဌိကပ္ပေါ ပဋိနိဿဋ္ဌော. တဏှာကပ္ပဿ ပဟီနတ္တာ ဒိဋ္ဌိကပ္ပဿ ပဋိနိဿဋ္ဌတ္တာ တသ္မာ ဗုဒ္ဓေါ ကပ္ပဉ္ဇဟော. <Emphasis>အဘိယာစေ</Emphasis>တိ ယာစာမိ အဘိယာစာမိ အဇ္ဈေသာမိ သာဒိယာမိ ပတ္ထယာမိ ပိဟယာမိ ဇပ္ပါမိ အဘိဇပ္ပါမိ. <Emphasis>သုမေဓာ</Emphasis> ဝုစ္စတိ ပညာ. ယာ ပညာ ပဇာနနာ …ပေ…  အမောဟော ဓမ္မဝိစယော သမ္မာဒိဋ္ဌိ. ဘဂဝါ ဣမာယ မေဓာယ ပညာယ ဥပေတော သမုပေတော ဥပါဂတော သမုပါဂတော ဥပပန္နော သမုပပန္နော သမန္နာဂတော. တသ္မာ ဗုဒ္ဓေါ သုမေဓောတိ—  ကပ္ပဉ္ဇဟံ အဘိယာစေ သုမေဓံ.
</Paragraph>

<Paragraph number="798" book="cn">
<Emphasis>သုတွာန နာဂဿ အပနမိဿန္တိ ဣတော</Emphasis>တိ. <Emphasis>နာဂဿာ</Emphasis>တိ နာဂေါ. ဘဂဝါ အာဂုံ န ကရောတီတိ နာဂေါ, န ဂစ္ဆတီတိ နာဂေါ, န အာဂစ္ဆတီတိ နာဂေါ …ပေ…  ဧဝံ ဘဂဝါ န ဂစ္ဆတီတိ နာဂေါ. <Emphasis>သုတွာန နာဂဿ အပနမိဿန္တိ ဣတော</Emphasis>တိ တုယှံ ဝစနံ ဗျပ္ပထံ ဒေသနံ အနုသာသနံ အနုသိဋ္ဌံ သုတွာ သုဏိတွာ ဥဂ္ဂဟေတွာ ဥပဓာရယိတွာ ဥပလက္ခယိတွာ ဣတော အပနမိဿန္တိ ဝဇိဿန္တိ ပက္ကမိဿန္တိ ဒိသာဝိဒိသံ ဂမိဿန္တီတိ—  သုတွာန နာဂဿ အပနမိဿန္တိ ဣတော. တေနာဟ သော ဗြာဟ္မဏော—
</Paragraph>

<Paragraph number="799" type="verses" book="cn">
_“ဩကဉ္ဇဟံ တဏှစ္ဆိဒံ အနေဇံ, __(ဣစ္စာယသ္မာ ဘဒြာဝုဓော)___  
_နန္ဒိဉ္ဇဟံ ဩဃတိဏ္ဏံ ဝိမုတ္တံ;_  
_ကပ္ပဉ္ဇဟံ အဘိယာစေ သုမေဓံ,_  
_သုတွာန နာဂဿ အပနမိဿန္တိ ဣတော”တိ._  

</Paragraph>

</Division>
<Division number="71" book="cn">

<Paragraph number="800" type="verses" book="cn">
_<Emphasis>နာနာဇနာ ဇနပဒေဟိ သင်္ဂတာ,</Emphasis>_  
_<Emphasis>တဝ ဝီရ ဝါကျံ အဘိကင်္ခမာနာ;</Emphasis>_  
_<Emphasis>တေသံ တုဝံ သာဓု ဝိယာကရောဟိ,</Emphasis>_  
_<Emphasis>တထာ ဟိ တေ ဝိဒိတော ဧသ ဓမ္မော.</Emphasis> (2)_  

</Paragraph>

<Paragraph number="801" book="cn">
<Emphasis>နာနာဇနာ ဇနပဒေဟိ သင်္ဂတာ</Emphasis>တိ. <Emphasis>နာနာဇနာ</Emphasis>တိ ခတ္တိယာ စ ဗြာဟ္မဏာ စ ဝေဿာ စ သုဒ္ဒါ စ ဂဟဋ္ဌာ စ ပဗ္ဗဇိတာ စ ဒေဝါ စ မနုဿာ စ. <Emphasis>ဇနပဒေဟိ သင်္ဂတာ</Emphasis>တိ အင်္ဂါ စ မဂဓာ စ ကလိင်္ဂါ စ ကာသိယာ စ ကောသလာ စ ဝဇ္ဇိယာ စ မလ္လာ စ စေတိယမှာ စ ဝံသာ စ ကုရုမှာ စ ပဉ္စာလာ စ မစ္ဆာ စ သုရသေနာ စ အဿကာ စ အဝန္တိယာ စ ယောနာ စ ကမ္ဗောဇာ စ. <Emphasis>သင်္ဂတာ</Emphasis>တိ သင်္ဂတာ သမာဂတာ သမောဟိတာ သန္နိပတိတာတိ—  နာနာဇနာ ဇနပဒေဟိ သင်္ဂတာ.
</Paragraph>

<Paragraph number="802" book="cn">
<Emphasis>တဝ ဝီရ ဝါကျံ အဘိကင်္ခမာနာ</Emphasis>တိ. <Emphasis>ဝီရာ</Emphasis>တိ ဝီရော. ဘဂဝါ ဝီရိယဝါတိ ဝီရော, ပဟူတိ ဝီရော, ဝိသဝီတိ ဝီရော, အလမတ္တောတိ ဝီရော, ဝိဂတလောမဟံသောတိပိ ဝီရော.
</Paragraph>

<Paragraph number="803" type="verses" book="cn">
_ဝိရတော ဣဓ သဗ္ဗပါပကေဟိ,_  
_နိရယဒုက္ခံ အတိစ္စ ဝီရိယဝါသော;_  
_သော ဝီရိယဝါ ပဓာနဝါ,_  
_ဝီရော တာဒိ ပဝုစ္စတေ တထတ္တာတိ._  

</Paragraph>

<Paragraph number="804" book="cn">
<Emphasis>တဝ ဝီရ ဝါကျံ အဘိကင်္ခမာနာ</Emphasis>တိ တုယှံ ဝစနံ ဗျပ္ပထံ ဒေသနံ အနုသာသနံ အနုသိဋ္ဌံ. <Emphasis>အဘိကင်္ခမာနာ</Emphasis>တိ အဘိကင်္ခမာနာ ဣစ္ဆမာနာ သာဒိယမာနာ ပတ္ထယမာနာ ပိဟယမာနာ အဘိဇပ္ပမာနာတိ—  တဝ ဝီရ ဝါကျံ အဘိကင်္ခမာနာ.
</Paragraph>

<Paragraph number="805" book="cn">
<Emphasis>တေသံ တုဝံ သာဓု ဝိယာကရောဟီ</Emphasis>တိ. <Emphasis>တေသန်</Emphasis>တိ တေသံ ခတ္တိယာနံ ဗြာဟ္မဏာနံ ဝေဿာနံ သုဒ္ဒါနံ ဂဟဋ္ဌာနံ ပဗ္ဗဇိတာနံ ဒေဝါနံ မနုဿာနံ. <Emphasis>တုဝန်</Emphasis>တိ ဘဂဝန္တံ ဘဏတိ. <Emphasis>သာဓု ဝိယာကရောဟီ</Emphasis>တိ သာဓု အာစိက္ခာဟိ ဒေသေဟိ ပညပေဟိ ပဋ္ဌပေဟိ ဝိဝရာဟိ ဝိဘဇာဟိ ဥတ္တာနီကရောဟိ ပကာသေဟီတိ—  တေသံ တုဝံ သာဓု ဝိယာကရောဟိ.
</Paragraph>

<Paragraph number="806" book="cn">
<Emphasis>တထာ ဟိ တေ ဝိဒိတော ဧသ ဓမ္မော</Emphasis>တိ တထာ ဟိ တေ ဝိဒိတော တုလိတော တီရိတော ဝိဘူတော ဝိဘာဝိတော ဧသ ဓမ္မောတိ—  တထာ ဟိ တေ ဝိဒိတော ဧသ ဓမ္မော. တေနာဟ သော ဗြာဟ္မဏော—
</Paragraph>

<Paragraph number="807" type="verses" book="cn">
_“နာနာဇနာ ဇနပဒေဟိ သင်္ဂတာ,_  
_တဝ ဝီရ ဝါကျံ အဘိကင်္ခမာနာ;_  
_တေသံ တုဝံ သာဓု ဝိယာကရောဟိ,_  
_တထာ ဟိ တေ ဝိဒိတော ဧသ ဓမ္မော”တိ._  

</Paragraph>

</Division>
<Division number="72" book="cn">

<Paragraph number="808" type="verses" book="cn">
_<Emphasis>အာဒါနတဏှံ ဝိနယေထ သဗ္ဗံ, __(ဘဒြာဝုဓာတိ ဘဂဝါ)__</Emphasis>_  
_<Emphasis>ဥဒ္ဓံ အဓော တိရိယဉ္စာပိ မဇ္ဈေ;</Emphasis>_  
_<Emphasis>ယံ ယဉှိ လောကသ္မိမုပါဒိယန္တိ,</Emphasis>_  
_<Emphasis>တေနေဝ မာရော အနွေတိ ဇန္တုံ.</Emphasis> (3)_  

</Paragraph>

<Paragraph number="809" book="cn">
<Emphasis>အာဒါနတဏှံ ဝိနယေထ သဗ္ဗန်</Emphasis>တိ အာဒါနတဏှံ ဝုစ္စတိ ရူပတဏှာ …ပေ…  အာဒါနတဏှာတိ ကိံကာရဏာ ဝုစ္စတိ အာဒါနတဏှာ? တာယ တဏှာယ ရူပံ အာဒိယန္တိ ဥပါဒိယန္တိ ဂဏှန္တိ ပရာမသန္တိ အဘိနိဝိသန္တိ. ဝေဒနံ …ပေ…  သညံ…  သင်္ခါရေ…  ဝိညာဏံ…  ဂတိံ…  ဥပပတ္တိံ…  ပဋိသန္ဓိံ…  ဘဝံ…  သံသာရံ…  ဝဋ္ဋံ အာဒိယန္တိ ဥပါဒိယန္တိ ဂဏှန္တိ ပရာမသန္တိ အဘိနိဝိသန္တိ. တံကာရဏာ ဝုစ္စတိ အာဒါနတဏှာ. <Emphasis>အာဒါနတဏှံ ဝိနယေထ သဗ္ဗန်</Emphasis>တိ သဗ္ဗံ အာဒါနတဏှံ ဝိနယေယျ ပဋိဝိနယေယျ ပဇဟေယျ ဝိနောဒေယျ ဗျန္တီကရေယျ အနဘာဝံ ဂမေယျာတိ—  အာဒါနတဏှံ ဝိနယေထ သဗ္ဗံ. <Emphasis>ဘဒြာဝုဓာတိ ဘဂဝါ</Emphasis>တိ. <Emphasis>ဘဒြာဝုဓာ</Emphasis>တိ ဘဂဝါ တံ ဗြာဟ္မဏံ နာမေန အာလပတိ. <Emphasis>ဘဂဝါ</Emphasis>တိ ဂါရဝါဓိဝစနမေတံ …ပေ…  သစ္ဆိကာ ပညတ္တိ, ယဒိဒံ ဘဂဝါတိ—  ဘဒြာဝုဓာတိ ဘဂဝါ.
</Paragraph>

<Paragraph number="810" book="cn">
<Emphasis>ဥဒ္ဓံ အဓော တိရိယဉ္စာပိ မဇ္ဈေ</Emphasis>တိ. <Emphasis>ဥဒ္ဓန်</Emphasis>တိ အနာဂတံ; <Emphasis>အဓော</Emphasis>တိ အတီတံ; <Emphasis>တိရိယဉ္စာပိ မဇ္ဈေ</Emphasis>တိ ပစ္စုပ္ပန္နံ. <Emphasis>ဥဒ္ဓန်</Emphasis>တိ ဒေဝလောကော; <Emphasis>အဓော</Emphasis>တိ နိရယလောကော; <Emphasis>တိရိယဉ္စာပိ မဇ္ဈေ</Emphasis>တိ မနုဿလောကော. အထ ဝါ <Emphasis>ဥဒ္ဓန်</Emphasis>တိ ကုသလာ ဓမ္မာ; <Emphasis>အဓော</Emphasis>တိ အကုသလာ ဓမ္မာ; <Emphasis>တိရိယဉ္စာပိ မဇ္ဈေ</Emphasis>တိ အဗျာကတာ ဓမ္မာ. <Emphasis>ဥဒ္ဓန်</Emphasis>တိ အရူပဓာတု; <Emphasis>အဓော</Emphasis>တိ ကာမဓာတု; <Emphasis>တိရိယဉ္စာပိ မဇ္ဈေ</Emphasis>တိ ရူပဓာတု. <Emphasis>ဥဒ္ဓန်</Emphasis>တိ သုခါ ဝေဒနာ; <Emphasis>အဓော</Emphasis>တိ ဒုက္ခာ ဝေဒနာ; <Emphasis>တိရိယဉ္စာပိ မဇ္ဈေ</Emphasis>တိ အဒုက္ခမသုခါ ဝေဒနာ. <Emphasis>ဥဒ္ဓန်</Emphasis>တိ ဥဒ္ဓံ ပါဒတလာ; <Emphasis>အဓော</Emphasis>တိ အဓော ကေသမတ္ထကာ; <Emphasis>တိရိယဉ္စာပိ မဇ္ဈေ</Emphasis>တိ ဝေမဇ္ဈေတိ—  ဥဒ္ဓံ အဓော တိရိယဉ္စာပိ မဇ္ဈေ.
</Paragraph>

<Paragraph number="811" book="cn">
<Emphasis>ယံ ယဉှိ လောကသ္မိမုပါဒိယန္တီ</Emphasis>တိ ယံ ယံ ရူပဂတံ ဝေဒနာဂတံ သညာဂတံ သင်္ခါရဂတံ ဝိညာဏဂတံ အာဒိယန္တိ ဥပါဒိယန္တိ ဂဏှန္တိ ပရာမသန္တိ အဘိနိဝိသန္တိ. <Emphasis>လောကသ္မိန်</Emphasis>တိ အပါယလောကေ …ပေ…  အာယတနလောကေတိ—  ယံ ယဉှိ လောကသ္မိမုပါဒိယန္တိ.
</Paragraph>

<Paragraph number="812" book="cn">
<Emphasis>တေနေဝ မာရော အနွေတိ ဇန္တုန်</Emphasis>တိ တေနေဝ ကမ္မာဘိသင်္ခါရဝသေန ပဋိသန္ဓိကော ခန္ဓမာရော ဓာတုမာရော အာယတနမာရော ဂတိမာရော ဥပပတ္တိမာရော ပဋိသန္ဓိမာရော ဘဝမာရော သံသာရမာရော ဝဋ္ဋမာရော အနွေတိ အနုဂစ္ဆတိ အနွာယိကော ဟောတိ. <Emphasis>ဇန္တုန်</Emphasis>တိ သတ္တံ ဇနံ နရံ မာနဝံ ပေါသံ ပုဂ္ဂလံ ဇီဝံ ဇာဂုံ ဇန္တုံ ဣန္ဒဂုံ မနုဇန္တိ—  တေနေဝ မာရော အနွေတိ ဇန္တုံ. တေနာဟ ဘဂဝါ—
</Paragraph>

<Paragraph number="813" type="verses" book="cn">
_“အာဒါနတဏှံ ဝိနယေထ သဗ္ဗံ, __(ဘဒြာဝုဓာတိ ဘဂဝါ)___  
ဥဒ္ဓံ အဓော တိရိယဉ္စာပိ မဇ္ဈေ;_  
_ယံ ယဉှိ လောကသ္မိမုပါဒိယန္တိ,_  
_တေနေဝ မာရော အနွေတိ ဇန္တုန်”တိ._  

</Paragraph>

</Division>
<Division number="73" book="cn">

<Paragraph number="814" type="verses" book="cn">
_<Emphasis>တသ္မာ ပဇာနံ န ဥပါဒိယေထ,</Emphasis>_  
_<Emphasis>ဘိက္ခု သတော ကိဉ္စနံ သဗ္ဗလောကေ;</Emphasis>_  
_<Emphasis>အာဒါနသတ္တေ ဣတိ ပေက္ခမာနော,</Emphasis>_  
_<Emphasis>ပဇံ ဣမံ မစ္စုဓေယျေ ဝိသတ္တံ.</Emphasis> (4)_  

</Paragraph>

<Paragraph number="815" book="cn">
<Emphasis>တသ္မာ ပဇာနံ န ဥပါဒိယေထာ</Emphasis>တိ. <Emphasis>တသ္မာ</Emphasis>တိ တသ္မာ တံကာရဏာ တံဟေတု တပ္ပစ္စယာ တံနိဒါနာ, ဧတံ အာဒီနဝံ သမ္ပဿမာနော အာဒါနတဏှာယာတိ—  တသ္မာ. <Emphasis>ပဇာနန်</Emphasis>တိ ဇာနန္တော ပဇာနန္တော အာဇာနန္တော ဝိဇာနန္တော ပဋိဝိဇာနန္တော ပဋိဝိဇ္ဈန္တော “သဗ္ဗေ သင်္ခါရာ အနိစ္စာ”တိ …ပေ…  “ယံ ကိဉ္စိ သမုဒယဓမ္မံ သဗ္ဗံ တံ နိရောဓဓမ္မန်”တိ ဇာနန္တော ပဇာနန္တော အာဇာနန္တော ဝိဇာနန္တော ပဋိဝိဇာနန္တော ပဋိဝိဇ္ဈန္တော. <Emphasis>န ဥပါဒိယေထာ</Emphasis>တိ ရူပံ နာဒိယေယျ န ဥပါဒိယေယျ န ဂဏှေယျ န ပရာမသေယျ နာဘိနိဝိသေယျ; ဝေဒနံ …ပေ…  သညံ…  သင်္ခါရေ…  ဝိညာဏံ…  ဂတိံ…  ဥပပတ္တိံ…  ပဋိသန္ဓိံ…  ဘဝံ…  သံသာရံ…  ဝဋ္ဋံ နာဒိယေယျ န ဥပါဒိယေယျ န ဂဏှေယျ န ပရာမသေယျ နာဘိနိဝိသေယျာတိ—  တသ္မာ ပဇာနံ န ဥပါဒိယေထ.
</Paragraph>

<Paragraph number="816" book="cn">
<Emphasis>ဘိက္ခု သတော ကိဉ္စနံ သဗ္ဗလောကေ</Emphasis>တိ. <Emphasis>ဘိက္ခူ</Emphasis>တိ ပုထုဇ္ဇနကလျာဏကော ဝါ ဘိက္ခု, သေက္ခော ဝါ ဘိက္ခု. <Emphasis>သတော</Emphasis>တိ စတူဟိ ကာရဏေဟိ သတော—  ကာယေ ကာယာနုပဿနာသတိပဋ္ဌာနံ ဘာဝေန္တော သတော …ပေ…  သော ဝုစ္စတိ သတောတိ—  ဘိက္ခု သတော. <Emphasis>ကိဉ္စနန်</Emphasis>တိ ကိဉ္စိ ရူပဂတံ ဝေဒနာဂတံ သညာဂတံ သင်္ခါရဂတံ ဝိညာဏဂတံ. <Emphasis>သဗ္ဗလောကေ</Emphasis>တိ သဗ္ဗအပါယလောကေ သဗ္ဗမနုဿလောကေ သဗ္ဗဒေဝလောကေ သဗ္ဗခန္ဓလောကေ သဗ္ဗဓာတုလောကေ သဗ္ဗအာယတနလောကေတိ—  ဘိက္ခု သတော ကိဉ္စနံ သဗ္ဗလောကေ.
</Paragraph>

<Paragraph number="817" book="cn">
<Emphasis>အာဒါနသတ္တေ ဣတိ ပေက္ခမာနော</Emphasis>တိ အာဒါနသတ္တာ ဝုစ္စန္တိ ယေ ရူပံ အာဒိယန္တိ ဥပါဒိယန္တိ ဂဏှန္တိ ပရာမသန္တိ အဘိနိဝိသန္တိ; ဝေဒနံ …ပေ…  သညံ…  သင်္ခါရေ…  ဝိညာဏံ…  ဂတိံ…  ဥပပတ္တိံ…  ပဋိသန္ဓိံ…  ဘဝံ…  သံသာရံ…  ဝဋ္ဋံ အာဒိယန္တိ ဥပါဒိယန္တိ ဂဏှန္တိ ပရာမသန္တိ အဘိနိဝိသန္တိ. <Emphasis>ဣတီ</Emphasis>တိ ပဒသန္ဓိ …ပေ…  ပဒါနုပုဗ္ဗတာပေတံ ဣတီတိ. <Emphasis>ပေက္ခမာနော</Emphasis>တိ ပေက္ခမာနော ဒက္ခမာနော ဒိဿမာနော ပဿမာနော ဩလောကယမာနော နိဇ္ဈာယမာနော ဥပပရိက္ခမာနောတိ—  အာဒါနသတ္တေ ဣတိ ပေက္ခမာနော.
</Paragraph>

<Paragraph number="818" book="cn">
<Emphasis>ပဇံ ဣမံ မစ္စုဓေယျေ ဝိသတ္တန်</Emphasis>တိ. <Emphasis>ပဇာ</Emphasis>တိ သတ္တာဓိဝစနံ မစ္စုဓေယျာ ဝုစ္စန္တိ ကိလေသာ စ ခန္ဓာ စ အဘိသင်္ခါရာ စ. ပဇာ မစ္စုဓေယျေ မာရဓေယျေ မရဏဓေယျေ သတ္တာ ဝိသတ္တာ အာသတ္တာ လဂ္ဂါ လဂ္ဂိတာ ပလိဗုဒ္ဓါ. ယထာ ဘိတ္တိခိလေ ဝါ နာဂဒန္တေ ဝါ ဘဏ္ဍံ သတ္တံ ဝိသတ္တံ အာသတ္တံ လဂ္ဂံ လဂ္ဂိတံ ပလိဗုဒ္ဓံ, ဧဝမေဝ ပဇာ မစ္စုဓေယျေ မာရဓေယျေ မရဏဓေယျေ သတ္တာ ဝိသတ္တာ အာသတ္တာ လဂ္ဂါ လဂ္ဂိတာ ပလိဗုဒ္ဓါတိ—  ပဇံ ဣမံ မစ္စုဓေယျေ ဝိသတ္တံ. တေနာဟ ဘဂဝါ—
</Paragraph>

<Paragraph number="819" type="verses" book="cn">
_“တသ္မာ ပဇာနံ န ဥပါဒိယေထ,_  
_ဘိက္ခု သတော ကိဉ္စနံ သဗ္ဗလောကေ;_  
_အာဒါနသတ္တေ ဣတိ ပေက္ခမာနော,_  
_ပဇံ ဣမံ မစ္စုဓေယျေ ဝိသတ္တန်”တိ._  

</Paragraph>

<Paragraph number="820" book="cn">
သဟ ဂါထာပရိယောသာနာ …ပေ…  သတ္ထာ မေ ဘန္တေ ဘဂဝါ, သာဝကောဟမသ္မီတိ.

</Paragraph>
</Division>

<Paragraph number="821" type="center" book="cn">
ဘဒြာဝုဓမာဏဝပုစ္ဆာနိဒ္ဒေသော ဒွါဒသမော.
</Paragraph>