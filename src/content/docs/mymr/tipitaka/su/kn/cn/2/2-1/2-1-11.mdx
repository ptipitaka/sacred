---
title: "2.1.11 ဇတုကဏ္ဏိမာဏဝပုစ္ဆာနိဒ္ဒေသ"
tableOfContents: false
sidebar:
  order: 3
type: "tipitaka"
basket: "su"
book: "cn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="65" book="cn">

<Paragraph number="758" type="verses" book="cn">
_<Emphasis>သုတွာနဟံ ဝီရမကာမကာမိံ, __(ဣစ္စာယသ္မာ ဇတုကဏ္ဏိ)__</Emphasis>_  
_<Emphasis>ဩဃာတိဂံ ပုဋ္ဌုမကာမမာဂမံ;</Emphasis>_  
_<Emphasis>သန္တိပဒံ ဗြူဟိ သဟဇနေတ္တ,</Emphasis>_  
_<Emphasis>ယထာတစ္ဆံ ဘဂဝါ ဗြူဟိ မေတံ.</Emphasis> (1)_  

</Paragraph>

<Paragraph number="759" book="cn">
<Emphasis>သုတွာနဟံ ဝီရမကာမကာမိန်</Emphasis>တိ သုတွာ သုဏိတွာ ဥဂ္ဂဟေတွာ ဥပဓာရေတွာ ဥပလက္ခယိတွာ. ဣတိပိ သော ဘဂဝါ အရဟံ …ပေ…  ဗုဒ္ဓေါ ဘဂဝါတိ—  သုတွာနဟံ. <Emphasis>ဝီရန်</Emphasis>တိ ဝီရော ဘဂဝါ. ဝီရိယဝါတိ ဝီရော, ပဟူတိ ဝီရော, ဝိသဝီတိ ဝီရော, အလမတ္တောတိ ဝီရော, သူရောတိ ဝီရော, ဝိက္ကန္တော အဘီရူ အစ္ဆမ္ဘီ အနုတြာသီ အပလာယီ ပဟီနဘယဘေရဝေါ ဝိဂတလောမဟံသောတိ ဝီရော.
</Paragraph>

<Paragraph number="760" type="verses" book="cn">
_ဝိရတော ဣဓ သဗ္ဗပါပကေဟိ,_  
_နိရယဒုက္ခံ အတိစ္စ ဝီရိယဝါသော;_  
_သော ဝီရိယဝါ ပဓာနဝါ,_  
_ဝီရော တာဒိ ပဝုစ္စတေ တထတ္တာတိ._  

</Paragraph>

<Paragraph number="761" book="cn">
သုတွာနဟံ ဝီရံ. <Emphasis>အကာမကာမိန်</Emphasis>တိ. <Emphasis>ကာမာ</Emphasis>တိ ဥဒ္ဒါနတော ဒွေ ကာမာ—  ဝတ္ထုကာမာ စ ကိလေသကာမာ စ …ပေ…  ဣမေ ဝုစ္စန္တိ ဝတ္ထုကာမာ …ပေ…  ဣမေ ဝုစ္စန္တိ ကိလေသကာမာ. ဗုဒ္ဓဿ ဘဂဝတော ဝတ္ထုကာမာ ပရိညာတာ, ကိလေသကာမာ ပဟီနာ. ဝတ္ထုကာမာနံ ပရိညာတတ္တာ ကိလေသကာမာနံ ပဟီနတ္တာ ဘဂဝါ န ကာမေ ကာမေတိ, န ကာမေ ပတ္ထေတိ, န ကာမေ ပိဟေတိ, န ကာမေ အဘိဇပ္ပတိ. ယေ ကာမေ ကာမေန္တိ, ကာမေ ပတ္ထေန္တိ, ကာမေ ပိဟေန္တိ, ကာမေ အဘိဇပ္ပန္တိ, တေ ကာမကာမိနော ရာဂရာဂိနော သညာသညိနော. ဘဂဝါ န ကာမေ ကာမေတိ, န ကာမေ ပတ္ထေတိ, န ကာမေ ပိဟေတိ, န ကာမေ အဘိဇပ္ပတိ. တသ္မာ ဗုဒ္ဓေါ အကာမော နိက္ကာမော စတ္တကာမော ဝန္တကာမော မုတ္တကာမော ပဟီနကာမော ပဋိနိဿဋ္ဌကာမော ဝီတရာဂေါ ဝိဂတရာဂေါ စတ္တရာဂေါ ဝန္တရာဂေါ မုတ္တရာဂေါ ပဟီနရာဂေါ ပဋိနိဿဋ္ဌရာဂေါ နိစ္ဆာတော နိဗ္ဗုတော သီတိဘူတော သုခပ္ပဋိသံဝေဒီ ဗြဟ္မဘူတေန အတ္တနာ ဝိဟရတီတိ—  သုတွာနဟံ ဝီရ အမကာမကာမိံ.
</Paragraph>

<Paragraph number="762" book="cn">
<Emphasis>ဣစ္စာယသ္မာ ဇတုကဏ္ဏီ</Emphasis>တိ. <Emphasis>ဣစ္စာ</Emphasis>တိ ပဒသန္ဓိ …ပေ…  ပဒါနုပုဗ္ဗတာပေတံ—  ဣစ္စာတိ. <Emphasis>အာယသ္မာ</Emphasis>တိ ပိယဝစနံ သဂါရဝသပ္ပတိဿာဓိဝစနမေတံ အာယသ္မာတိ. <Emphasis>ဇတုကဏ္ဏီ</Emphasis>တိ တဿ ဗြာဟ္မဏဿ ဂေါတ္တံ သင်္ခါ သမညာ ပညတ္တိ ဝေါဟာရောတိ—  ဣစ္စာယသ္မာ ဇတုကဏ္ဏိ.
</Paragraph>

<Paragraph number="763" book="cn">
<Emphasis>ဩဃာတိဂံ ပုဋ္ဌုမကာမမာဂမန်</Emphasis>တိ. <Emphasis>ဩဃာတိဂန်</Emphasis>တိ ဩဃာတိဂံ ဩဃံ အတိက္ကန္တံ သမတိက္ကန္တံ ဝီတိဝတ္တန္တိ—  ဩဃာတိဂံ. <Emphasis>ပုဋ္ဌုန်</Emphasis>တိ ပုဋ္ဌုံ ပုစ္ဆိတုံ ယာစိတုံ အဇ္ဈေသိတုံ ပသာဒေတုံ. <Emphasis>အကာမမာဂမန်</Emphasis>တိ အကာမံ ပုဋ္ဌုံ နိက္ကာမံ စတ္တကာမံ ဝန္တကာမံ မုတ္တကာမံ ပဟီနကာမံ ပဋိနိဿဋ္ဌကာမံ ဝီတရာဂံ ဝိဂတရာဂံ စတ္တရာဂံ ဝန္တရာဂံ မုတ္တရာဂံ ပဟီနရာဂံ ပဋိနိဿဋ္ဌရာဂံ အာဂမှာ အာဂတမှာ ဥပါဂတမှာ သမ္ပတ္တမှာ တယာ သဒ္ဓိံ သမာဂတမှာတိ—  ဩဃာတိဂံ ပုဋ္ဌုမကာမမာဂမံ.
</Paragraph>

<Paragraph number="764" book="cn">
<Emphasis>သန္တိပဒံ ဗြူဟိ သဟဇနေတ္တာ</Emphasis>တိ. <Emphasis>သန္တီ</Emphasis>တိ ဧကေန အာကာရေန သန္တိပိ သန္တိပဒမ္ပိ တံယေဝ အမတံ နိဗ္ဗာနံ. ယော သော သဗ္ဗသင်္ခါရသမထော သဗ္ဗူပဓိပဋိနိဿဂ္ဂေါ တဏှက္ခယော ဝိရာဂေါ နိရောဓော နိဗ္ဗာနံ. ဝုတ္တဉှေတံ ဘဂဝတာ—  “သန္တမေတံ ပဒံ, ပဏီတမေတံ ပဒံ, ယဒိဒံ သဗ္ဗသင်္ခါရသမထော သဗ္ဗူပဓိပဋိနိဿဂ္ဂေါ တဏှက္ခယော ဝိရာဂေါ နိရောဓော နိဗ္ဗာနန်”တိ. အထာပရေနာကာရေန ယေ ဓမ္မာ သန္တာဓိဂမာယ သန္တိဖုသနာယ သန္တိသစ္ဆိကိရိယာယ သံဝတ္တန္တိ, သေယျထိဒံ—  စတ္တာရော သတိပဋ္ဌာနာ စတ္တာရော သမ္မပ္ပဓာနာ စတ္တာရော ဣဒ္ဓိပါဒါ ပဉ္စိန္ဒြိယာနိ ပဉ္စ ဗလာနိ သတ္တ ဗောဇ္ဈင်္ဂါ အရိယော အဋ္ဌင်္ဂိကော မဂ္ဂေါ—  ဣမေ ဝုစ္စန္တိ သန္တိပဒါ. သန္တိပဒံ တာဏပဒံ လေဏပဒံ သရဏပဒံ အဘယပဒံ အစ္စုတပဒံ အမတပဒံ နိဗ္ဗာနပဒံ ဗြူဟိ အာစိက္ခာဟိ ဒေသေဟိ ပညပေဟိ ပဋ္ဌပေဟိ ဝိဝရာဟိ ဝိဘဇာဟိ ဥတ္တာနီကရောဟိ ပကာသေဟိ. <Emphasis>သဟဇနေတ္တာ</Emphasis>တိ နေတ္တံ ဝုစ္စတိ သဗ္ဗညုတဉာဏံ. ဗုဒ္ဓဿ ဘဂဝတော နေတ္တဉ္စ ဇိနဘာဝေါ စ ဗောဓိယာ မူလေ အပုဗ္ဗံ အစရိမံ ဧကသ္မိံ ခဏေ ဥပ္ပန္နော, တသ္မာ ဗုဒ္ဓေါ သဟဇနေတ္တောတိ—  သန္တိပဒံ ဗြူဟိ သဟဇနေတ္တ.
</Paragraph>

<Paragraph number="765" book="cn">
<Emphasis>ယထာတစ္ဆံ ဘဂဝါ ဗြူဟိ မေတန်</Emphasis>တိ ယထာတစ္ဆံ ဝုစ္စတိ အမတံ နိဗ္ဗာနံ …ပေ…  နိရောဓော နိဗ္ဗာနံ. <Emphasis>ဘဂဝါ</Emphasis>တိ ဂါရဝါဓိဝစနံ …ပေ…  သစ္ဆိကာ ပညတ္တိ, ယဒိဒံ ဘဂဝါတိ. <Emphasis>ဗြူဟိ မေတန်</Emphasis>တိ ဗြူဟိ အာစိက္ခာဟိ …ပေ…  ပကာသေဟီတိ—  ယထာတစ္ဆံ ဘဂဝါ ဗြူဟိ မေတံ. တေနာဟ သော ဗြာဟ္မဏော—
</Paragraph>

<Paragraph number="766" type="verses" book="cn">
_“သုတွာနဟံ ဝီရမကာမကာမိံ, __(ဣစ္စာယသ္မာ ဇတုကဏ္ဏိ)___  
_ဩဃာတိဂံ ပုဋ္ဌုမကာမမာဂမံ;_  
_သန္တိပဒံ ဗြူဟိ သဟဇနေတ္တ,_  
_ယထာတစ္ဆံ ဘဂဝါ ဗြူဟိ မေတန်”တိ._  

</Paragraph>

</Division>
<Division number="66" book="cn">

<Paragraph number="767" type="verses" book="cn">
_<Emphasis>ဘဂဝါ ဟိ ကာမေ အဘိဘုယျ ဣရိယတိ,</Emphasis>_  
_<Emphasis>အာဒိစ္စောဝ ပထဝိံ တေဇီ တေဇသာ;</Emphasis>_  
_<Emphasis>ပရိတ္တပညဿ မေ ဘူရိပည,</Emphasis>_  
_<Emphasis>အာစိက္ခ ဓမ္မံ ယမဟံ ဝိဇညံ;</Emphasis>_  
_<Emphasis>ဇာတိဇရာယ ဣဓ ဝိပ္ပဟာနံ.</Emphasis> (2)_  

</Paragraph>

<Paragraph number="768" book="cn">
<Emphasis>ဘဂဝါ ဟိ ကာမေ အဘိဘုယျ ဣရိယတီ</Emphasis>တိ. <Emphasis>ဘဂဝါ</Emphasis>တိ ဂါရဝါဓိဝစနံ …ပေ…  သစ္ဆိကာ ပညတ္တိ, ယဒိဒံ ဘဂဝါတိ. <Emphasis>ကာမာ</Emphasis>တိ ဥဒ္ဒါနတော ဒွေ ကာမာ—  ဝတ္ထုကာမာ စ ကိလေသကာမာ စ …ပေ…  ဣမေ ဝုစ္စန္တိ ဝတ္ထုကာမာ …ပေ…  ဣမေ ဝုစ္စန္တိ ကိလေသကာမာ. ဘဂဝါ ဝတ္ထုကာမေ ပရိဇာနိတွာ ကိလေသကာမေ ပဟာယ အဘိဘုယျ အဘိဘဝိတွာ အဇ္ဈောတ္ထရိတွာ ပရိယာဒိယိတွာ စရတိ ဝိဟရတိ ဣရိယတိ ဝတ္တေတိ ပါလေတိ ယပေတိ ယာပေတီတိ—  ဘဂဝါ ဟိ ကာမေ အဘိဘုယျ ဣရိယတိ.
</Paragraph>

<Paragraph number="769" book="cn">
<Emphasis>အာဒိစ္စောဝ ပထဝိံ တေဇီ တေဇသာ</Emphasis>တိ အာဒိစ္စော ဝုစ္စတိ သူရိယော. ပထဝီ ဝုစ္စတိ ဇဂတီ. ယထာ သူရိယော တေဇီ တေဇေန သမန္နာဂတော ပထဝိံ အဘိဘုယျ အဘိဘဝိတွာ အဇ္ဈောတ္ထရိတွာ ပရိယာဒိယိတွာ သန္တာပယိတွာ သဗ္ဗံ အာကာသဂတံ တမဂတံ အဘိဝိဟစ္စ အန္ဓကာရံ ဝိဓမိတွာ အာလောကံ ဒဿယိတွာ အာကာသေ အန္တလိက္ခေ ဂဂနပထေ ဂစ္ဆတိ, ဧဝမေဝ ဘဂဝါ ဉာဏတေဇီ ဉာဏတေဇေန သမန္နာဂတော သဗ္ဗံ အဘိသင်္ခါရသမုဒယံ …ပေ…  ကိလေသတမံ အဝိဇ္ဇန္ဓကာရံ ဝိဓမိတွာ ဉာဏာလောကံ ဒဿေတွာ ဝတ္ထုကာမေ ပရိဇာနိတွာ ကိလေသကာမေ ပဟာယ အဘိဘုယျ အဘိဘဝိတွာ အဇ္ဈောတ္ထရိတွာ ပရိယာဒိယိတွာ မဒ္ဒိတွာ စရတိ ဝိဟရတိ ဣရိယတိ ဝတ္တေတိ ပါလေတိ ယပေတိ ယာပေတီတိ—  အာဒိစ္စောဝ ပထဝိံ တေဇီ တေဇသာ.
</Paragraph>

<Paragraph number="770" book="cn">
<Emphasis>ပရိတ္တပညဿ မေ ဘူရိပညာ</Emphasis>တိ အဟမသ္မိ ပရိတ္တပညော ဩမကပညော လာမကပညော ဆတုက္ကပညော. တွမ္ပိ မဟာပညော ပုထုပညော ဟာသပညော ဇဝနပညော တိက္ခပညော နိဗ္ဗေဓိကပညော. ဘူရိ ဝုစ္စတိ ပထဝီ. ဘဂဝါ တာယ ပထဝိသမာယ ပညာယ ဝိပုလာယ ဝိတ္ထတာယ သမန္နာဂတောတိ—  ပရိတ္တပညဿ မေ ဘူရိပည.
</Paragraph>

<Paragraph number="771" book="cn">
<Emphasis>အာစိက္ခ ဓမ္မံ ယမဟံ ဝိဇညန်</Emphasis>တိ. <Emphasis>ဓမ္မန်</Emphasis>တိ အာဒိကလျာဏံ မဇ္ဈေကလျာဏံ ပရိယောသာနကလျာဏံ သာတ္ထံ သဗျဉ္ဇနံ ကေဝလပရိပုဏ္ဏံ ပရိသုဒ္ဓံ ဗြဟ္မစရိယံ, စတ္တာရော သတိပဋ္ဌာနေ …ပေ…  နိဗ္ဗာနဉ္စ နိဗ္ဗာနဂါမိနိဉ္စ ပဋိပဒံ အာစိက္ခာဟိ ဒေသေဟိ ပညပေဟိ ပဋ္ဌပေဟိ ဝိဝရာဟိ ဝိဘဇာဟိ ဥတ္တာနီကရောဟိ ပကာသေဟိ. <Emphasis>ယမဟံ ဝိဇညန်</Emphasis>တိ ယမဟံ ဇာနေယျံ အာဇာနေယျံ ဝိဇာနေယျံ ပဋိဇာနေယျံ ပဋိဝိဇ္ဈေယျံ အဓိဂစ္ဆေယျံ ဖဿေယျံ သစ္ဆိကရေယျန္တိ—  အာစိက္ခ ဓမ္မံ ယမဟံ ဝိဇညံ.
</Paragraph>

<Paragraph number="772" book="cn">
<Emphasis>ဇာတိဇရာယ ဣဓ ဝိပ္ပဟာနန်</Emphasis>တိ ဣဓေဝ ဇာတိဇရာယ မရဏဿ ပဟာနံ ဝူပသမံ ပဋိနိဿဂ္ဂံ ပဋိပ္ပဿဒ္ဓိံ အမတံ နိဗ္ဗာနန္တိ—  ဇာတိဇရာယ ဣဓ ဝိပ္ပဟာနံ. တေနာဟ သော ဗြာဟ္မဏော—
</Paragraph>

<Paragraph number="773" type="verses" book="cn">
_“ဘဂဝါ ဟိ ကာမေ အဘိဘုယျ ဣရိယတိ,_  
_အာဒိစ္စောဝ ပထဝိံ တေဇီ တေဇသာ;_  
_ပရိတ္တပညဿ မေ ဘူရိပည,_  
_အာစိက္ခ ဓမ္မံ ယမဟံ ဝိဇညံ;_  
_ဇာတိဇရာယ ဣဓ ဝိပ္ပဟာနန်”တိ._  

</Paragraph>

</Division>
<Division number="67" book="cn">

<Paragraph number="774" type="verses" book="cn">
_<Emphasis>ကာမေသု ဝိနယ ဂေဓံ, __(ဇတုကဏ္ဏီတိ ဘဂဝါ)__</Emphasis>_  
_<Emphasis>နေက္ခမ္မံ ဒဋ္ဌု ခေမတော;</Emphasis>_  
_<Emphasis>ဥဂ္ဂဟိတံ နိရတ္တံ ဝါ,</Emphasis>_  
_<Emphasis>မာ တေ ဝိဇ္ဇိတ္ထ ကိဉ္စနံ.</Emphasis> (3)_  

</Paragraph>

<Paragraph number="775" book="cn">
<Emphasis>ကာမေသု ဝိနယ ဂေဓန်</Emphasis>တိ. <Emphasis>ကာမာ</Emphasis>တိ ဥဒ္ဒါနတော ဒွေ ကာမာ—  ဝတ္ထုကာမာ စ ကိလေသကာမာ စ …ပေ…  ဣမေ ဝုစ္စန္တိ ဝတ္ထုကာမာ …ပေ…  ဣမေ ဝုစ္စန္တိ ကိလေသကာမာ. <Emphasis>ဂေဓန်</Emphasis>တိ ဂေဓော ဝုစ္စတိ တဏှာ. ယော ရာဂေါ သာရာဂေါ …ပေ…  အဘိဇ္ဈာ လောဘော အကုသလမူလံ. <Emphasis>ကာမေသု ဝိနယ ဂေဓန်</Emphasis>တိ ကာမေသု ဂေဓံ ဝိနယ ပဋိဝိနယ ပဇဟ ဝိနောဒေဟိ ဗျန္တီကရောဟိ အနဘာဝံ ဂမေဟီတိ—  ကာမေသု ဝိနယ ဂေဓံ. <Emphasis>ဇတုကဏ္ဏီ</Emphasis>တိ ဘဂဝါ တံ ဗြာဟ္မဏံ ဂေါတ္တေန အာလပတိ. <Emphasis>ဘဂဝါ</Emphasis>တိ ဂါရဝါဓိဝစနမေတံ …ပေ…  သစ္ဆိကာ ပညတ္တိ, ယဒိဒံ ဘဂဝါတိ—  ဇတုကဏ္ဏီတိ ဘဂဝါ.
</Paragraph>

<Paragraph number="776" book="cn">
<Emphasis>နေက္ခမ္မံ ဒဋ္ဌု ခေမတော</Emphasis>တိ. <Emphasis>နေက္ခမ္မန်</Emphasis>တိ သမ္မာပဋိပဒံ အနုလောမပဋိပဒံ အပစ္စနီကပဋိပဒံ အနွတ္ထပဋိပဒံ ဓမ္မာနုဓမ္မပဋိပဒံ သီလေသု ပရိပူရကာရိတံ ဣန္ဒြိယေသု ဂုတ္တဒွါရတံ ဘောဇနေ မတ္တညုတံ ဇာဂရိယာနုယောဂံ သတိသမ္ပဇညံ စတ္တာရော သတိပဋ္ဌာနေ စတ္တာရော သမ္မပ္ပဓာနေ စတ္တာရော ဣဒ္ဓိပါဒေ ပဉ္စိန္ဒြိယာနိ ပဉ္စ ဗလာနိ သတ္တ ဗောဇ္ဈင်္ဂေ အရိယံ အဋ္ဌင်္ဂိကံ မဂ္ဂံ နိဗ္ဗာနဉ္စ နိဗ္ဗာနဂါမိနိဉ္စ ပဋိပဒံ ခေမတော တာဏတော လေဏတော သရဏတော သရဏီဘူတတော အဘယတော အစ္စုတတော အမတတော နိဗ္ဗာနတော ဒဋ္ဌုံ ပဿိတွာ တုလယိတွာ တီရယိတွာ ဝိဘာဝယိတွာ ဝိဘူတံ ကတွာတိ—  နေက္ခမ္မံ ဒဋ္ဌု ခေမတော.
</Paragraph>

<Paragraph number="777" book="cn">
<Emphasis>ဥဂ္ဂဟိတံ နိရတ္တံ ဝါ</Emphasis>တိ. <Emphasis>ဥဂ္ဂဟိတန်</Emphasis>တိ တဏှာဝသေန ဒိဋ္ဌိဝသေန ဂဟိတံ ပရာမဋ္ဌံ အဘိနိဝိဋ္ဌံ အဇ္ဈောသိတံ အဓိမုတ္တံ. <Emphasis>နိရတ္တံ ဝါ</Emphasis>တိ နိရတ္တံ ဝါ မုဉ္စိတဗ္ဗံ ဝိဇဟိတဗ္ဗံ ဝိနောဒိတဗ္ဗံ ဗျန္တီကာတဗ္ဗံ အနဘာဝံ ဂမေတဗ္ဗန္တိ—  ဥဂ္ဂဟိတံ နိရတ္တံ ဝါ.
</Paragraph>

<Paragraph number="778" book="cn">
<Emphasis>မာ တေ ဝိဇ္ဇိတ္ထ ကိဉ္စနန်</Emphasis>တိ ရာဂကိဉ္စနံ ဒေါသကိဉ္စနံ မောဟကိဉ္စနံ မာနကိဉ္စနံ ဒိဋ္ဌိကိဉ္စနံ ကိလေသကိဉ္စနံ ဒုစ္စရိတကိဉ္စနံ. ဣဒံ ကိဉ္စနံ တုယှံ မာ ဝိဇ္ဇိတ္ထ မာ ပဝိဇ္ဇိတ္ထ မာ သံဝိဇ္ဇိတ္ထ ပဇဟ ဝိနောဒေဟိ ဗျန္တီကရောဟိ အနဘာဝံ ဂမေဟီတိ—  မာ တေ ဝိဇ္ဇိတ္ထ ကိဉ္စနံ. တေနာဟ ဘဂဝါ—
</Paragraph>

<Paragraph number="779" type="verses" book="cn">
_“ကာမေသု ဝိနယ ဂေဓံ, __(ဇတုကဏ္ဏီတိ ဘဂဝါ)___  
_နေက္ခမ္မံ ဒဋ္ဌု ခေမတော;_  
ဥဂ္ဂဟိတံ နိရတ္တံ ဝါ,_  
_မာ တေ ဝိဇ္ဇိတ္ထ ကိဉ္စနန်”တိ._  

</Paragraph>

</Division>
<Division number="68" book="cn">

<Paragraph number="780" type="verses" book="cn">
_<Emphasis>ယံ ပုဗ္ဗေ တံ ဝိသောသေဟိ,</Emphasis>_  
_<Emphasis>ပစ္ဆာ တေ မာဟု ကိဉ္စနံ;</Emphasis>_  
_<Emphasis>မဇ္ဈေ စေ နော ဂဟေဿသိ,</Emphasis>_  
_<Emphasis>ဥပသန္တော စရိဿသိ.</Emphasis> (4)_  

</Paragraph>

<Paragraph number="781" book="cn">
<Emphasis>ယံ ပုဗ္ဗေ တံ ဝိသောသေဟီ</Emphasis>တိ အတီတေ သင်္ခါရေ အာရဗ္ဘ ယေ ကိလေသာ ဥပ္ပဇ္ဇေယျုံ တေ ကိလေသေ သောသေဟိ ဝိသောသေဟိ သုက္ခာပေဟိ ဝိသုက္ခာပေဟိ အဗီဇံ ကရောဟိ ပဇဟ ဝိနောဒေဟိ ဗျန္တီကရောဟိ အနဘာဝံ ဂမေဟီတိ—  ဧဝမ္ပိ ယံ ပုဗ္ဗေ တံ ဝိသောသေဟိ. အထ ဝါ ယေ အတီတာ ကမ္မာဘိသင်္ခါရာ အဝိပက္ကဝိပါကာ တေ ကမ္မာဘိသင်္ခါရေ သောသေဟိ ဝိသောသေဟိ သုက္ခာပေဟိ ဝိသုက္ခာပေဟိ အဗီဇံ ကရောဟိ ပဇဟ ဝိနောဒေဟိ ဗျန္တီကရောဟိ အနဘာဝံ ဂမေဟီတိ—  ဧဝမ္ပိ ယံ ပုဗ္ဗေ တံ ဝိသောသေဟိ.
</Paragraph>

<Paragraph number="782" book="cn">
<Emphasis>ပစ္ဆာ တေ မာဟု ကိဉ္စနန်</Emphasis>တိ ပစ္ဆာ ဝုစ္စတိ အနာဂတေ သင်္ခါရေ အာရဗ္ဘ ရာဂကိဉ္စနံ ဒေါသကိဉ္စနံ မောဟကိဉ္စနံ မာနကိဉ္စနံ ဒိဋ္ဌိကိဉ္စနံ ကိလေသကိဉ္စနံ ဒုစ္စရိတကိဉ္စနံ. ဣဒံ ကိဉ္စနံ တုယှံ မာ အဟု မာ အဟောသိ မာ ဇနေသိ မာ သဉ္ဇနေသိ မာဘိနိဗ္ဗတ္တေသိ ပဇဟ ဝိနောဒေဟိ ဗျန္တီကရောဟိ အနဘာဝံ ဂမေဟီတိ—  ပစ္ဆာ တေ မာဟု ကိဉ္စနံ.
</Paragraph>

<Paragraph number="783" book="cn">
<Emphasis>မဇ္ဈေ စေ နော ဂဟေဿသီ</Emphasis>တိ မဇ္ဈေ ဝုစ္စတိ ပစ္စုပ္ပန္နံ ရူပံ ဝေဒနာ သညာ သင်္ခါရာ ဝိညာဏံ. ပစ္စုပ္ပန္နေ သင်္ခါရေ တဏှာဝသေန ဒိဋ္ဌိဝသေန န ဂဟေဿသိ န ဂဏှိဿသိ န ပရာမသိဿသိ န နန္ဒိဿသိ နာဘိနန္ဒိဿသိ န အဇ္ဈောသိဿသိ. အဘိနန္ဒနံ အဘိဝဒနံ အဇ္ဈောသာနံ ဂါဟံ ပရာမာသံ အဘိနိဝေသံ ပဇဟိဿသိ ဝိနောဒေဿသိ ဗျန္တီကရိဿသိ အနဘာဝံ ဂမေဿသီတိ—  မဇ္ဈေ စေ နော ဂဟေဿသိ.
</Paragraph>

<Paragraph number="784" book="cn">
<Emphasis>ဥပသန္တော စရိဿသီ</Emphasis>တိ ရာဂဿ ဥပသမိတတ္တာ ဥပသန္တော စရိဿသိ, ဒေါသဿ …ပေ…  သဗ္ဗာကုသလာဘိသင်္ခါရာနံ သန္တတ္တာ သမိတတ္တာ ဥပသမိတတ္တာ ဝူပသမိတတ္တာ နိဇ္ဈာတတ္တာ နိဗ္ဗုတတ္တာ ဝိဂတတ္တာ ပဋိပ္ပဿဒ္ဓတ္တာ သန္တော ဥပသန္တော ဝူပသန္တော နိဗ္ဗုတော ပဋိပ္ပဿဒ္ဓေါ စရိဿသိ ဝိဟရိဿသိ ဣရိယိဿသိ ဝတ္တိဿသိ ပါလေဿသိ ယပေဿသိ ယာပေဿသီတိ—  ဥပသန္တော စရိဿသိ. တေနာဟ ဘဂဝါ—
</Paragraph>

<Paragraph number="785" type="verses" book="cn">
_“ယံ ပုဗ္ဗေ တံ ဝိသောသေဟိ,_  
_ပစ္ဆာ တေ မာဟု ကိဉ္စနံ;_  
_မဇ္ဈေ စေ နော ဂဟေဿသိ,_  
ဥပသန္တော စရိဿသီ”တိ._  

</Paragraph>

</Division>
<Division number="69" book="cn">

<Paragraph number="786" type="verses" book="cn">
_<Emphasis>သဗ္ဗသော နာမရူပသ္မိံ,</Emphasis>_  
_<Emphasis>ဝီတဂေဓဿ ဗြာဟ္မဏ;</Emphasis>_  
_<Emphasis>အာသဝါဿ န ဝိဇ္ဇန္တိ,</Emphasis>_  
_<Emphasis>ယေဟိ မစ္စုဝသံ ဝဇေ.</Emphasis> (5)_  

</Paragraph>

<Paragraph number="787" book="cn">
<Emphasis>သဗ္ဗသော နာမရူပသ္မိံ ဝီတဂေဓဿ ဗြာဟ္မဏာ</Emphasis>တိ. <Emphasis>သဗ္ဗသော</Emphasis>တိ သဗ္ဗေန သဗ္ဗံ သဗ္ဗထာ သဗ္ဗံ အသေသံ နိဿေသံ ပရိယာဒိယနဝစနမေတံ သဗ္ဗသောတိ. <Emphasis>နာမန်</Emphasis>တိ စတ္တာရော အရူပိနော ခန္ဓာ. <Emphasis>ရူပန်</Emphasis>တိ စတ္တာရော စ မဟာဘူတာ စတုန္နဉ္စ မဟာဘူတာနံ ဥပါဒါယ ရူပံ. <Emphasis>ဂေဓော</Emphasis> ဝုစ္စတိ တဏှာ. ယော ရာဂေါ သာရာဂေါ …ပေ…  အဘိဇ္ဈာ လောဘော အကုသလမူလံ. <Emphasis>သဗ္ဗသော နာမရူပသ္မိံ ဝီတဂေဓဿ ဗြာဟ္မဏာ</Emphasis>တိ သဗ္ဗသော နာမရူပသ္မိံ ဝီတဂေဓဿ ဝိဂတဂေဓဿ စတ္တဂေဓဿ ဝန္တဂေဓဿ မုတ္တဂေဓဿ ပဟီနဂေဓဿ ပဋိနိဿဋ္ဌဂေဓဿ ဝီတရာဂဿ ဝိဂတရာဂဿ စတ္တရာဂဿ ဝန္တရာဂဿ မုတ္တရာဂဿ ပဟီနရာဂဿ ပဋိနိဿဋ္ဌရာဂဿာတိ—  သဗ္ဗသော နာမရူပသ္မိံ ဝီတဂေဓဿ ဗြာဟ္မဏ.
</Paragraph>

<Paragraph number="788" book="cn">
<Emphasis>အာသဝါဿ န ဝိဇ္ဇန္တီ</Emphasis>တိ. <Emphasis>အာသဝါ</Emphasis>တိ စတ္တာရော အာသဝါ—  ကာမာသဝေါ, ဘဝါသဝေါ, ဒိဋ္ဌာသဝေါ, အဝိဇ္ဇာသဝေါ. <Emphasis>အဿာ</Emphasis>တိ အရဟတော ခီဏာသဝဿ. <Emphasis>န ဝိဇ္ဇန္တီ</Emphasis>တိ ဣမေ အာသဝါ တဿ နတ္ထိ န သန္တိ န သံဝိဇ္ဇန္တိ နုပလဗ္ဘန္တိ ပဟီနာ သမုစ္ဆိန္နာ ဝူပသန္တာ ပဋိပ္ပဿဒ္ဓါ အဘဗ္ဗုပ္ပတ္တိကာ ဉာဏဂ္ဂိနာ ဒဍ္ဎာတိ—  အာသဝါဿ န ဝိဇ္ဇန္တိ.
</Paragraph>

<Paragraph number="789" book="cn">
<Emphasis>ယေဟိ မစ္စုဝသံ ဝဇေ</Emphasis>တိ ယေဟိ အာသဝေဟိ မစ္စုနော ဝါ ဝသံ ဂစ္ဆေယျ, မရဏဿ ဝါ ဝသံ ဂစ္ဆေယျ, မာရပက္ခဿ ဝါ ဝသံ ဂစ္ဆေယျ; တေ အာသဝါ တဿ နတ္ထိ န သန္တိ န သံဝိဇ္ဇန္တိ နုပလဗ္ဘန္တိ ပဟီနာ သမုစ္ဆိန္နာ ဝူပသန္တာ ပဋိပ္ပဿဒ္ဓါ အဘဗ္ဗုပ္ပတ္တိကာ ဉာဏဂ္ဂိနာ ဒဍ္ဎာတိ—  ယေဟိ မစ္စုဝသံ ဝဇေ. တေနာဟ ဘဂဝါ—
</Paragraph>

<Paragraph number="790" type="verses" book="cn">
_“သဗ္ဗသော နာမရူပသ္မိံ,_  
_ဝီတဂေဓဿ ဗြာဟ္မဏ;_  
_အာသဝါဿ န ဝိဇ္ဇန္တိ,_  
_ယေဟိ မစ္စုဝသံ ဝဇေ”တိ._  

</Paragraph>

<Paragraph number="791" book="cn">
သဟ ဂါထာပရိယောသာနာ …ပေ…  သတ္ထာ မေ ဘန္တေ ဘဂဝါ, သာဝကောဟမသ္မီတိ.

</Paragraph>
</Division>

<Paragraph number="792" type="center" book="cn">
ဇတုကဏ္ဏိမာဏဝပုစ္ဆာနိဒ္ဒေသော ဧကာဒသမော.
</Paragraph>