---
title: "1.4 ပါရာယနာနုဂီတိဂါထာ"
tableOfContents: false
sidebar:
  order: 4
type: "tipitaka"
basket: "su"
book: "cn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="156" book="cn">

<Paragraph number="175" type="verses" book="cn">
_“ပါရာယနမနုဂါယိဿံ, __(ဣစ္စာယသ္မာ ပိင်္ဂိယော)___  
_ယထာဒ္ဒက္ခိ တထာက္ခာသိ;_  
_ဝိမလော ဘူရိမေဓသော,_  
_နိက္ကာမော နိဗ္ဗနော နာဂေါ;_  
_ကိဿ ဟေတု မုသာ ဘဏေ. (1)_  

</Paragraph>

</Division>
<Division number="157" book="cn">

<Paragraph number="176" type="verses" book="cn">
_ပဟီနမလမောဟဿ,_  
_မာနမက္ခပ္ပဟာယိနော;_  
_ဟန္ဒာဟံ ကိတ္တယိဿာမိ,_  
_ဂိရံ ဝဏ္ဏူပသဉှိတံ. (2)_  

</Paragraph>

</Division>
<Division number="158" book="cn">

<Paragraph number="177" type="verses" book="cn">
_တမောနုဒေါ ဗုဒ္ဓေါ သမန္တစက္ခု,_  
_လောကန္တဂူ သဗ္ဗဘဝါတိဝတ္တော;_  
_အနာသဝေါ သဗ္ဗဒုက္ခပ္ပဟီနော,_  
_သစ္စဝှယော ဗြဟ္မေ ဥပါသိတော မေ. (3)_  

</Paragraph>

</Division>
<Division number="159" book="cn">

<Paragraph number="178" type="verses" book="cn">
_ဒိဇော ယထာ ကုဗ္ဗနကံ ပဟာယ,_  
_ဗဟုပ္ဖလံ ကာနနမာဝသေယျ;_  
_ဧဝမ္ပဟံ အပ္ပဒဿေ ပဟာယ,_  
_မဟောဒဓိံ ဟံသောရိဝ အဇ္ဈပတ္တော. (4)_  

</Paragraph>

</Division>
<Division number="160" book="cn">

<Paragraph number="179" type="verses" book="cn">
_ယေမေ ပုဗ္ဗေ ဝိယာကံသု,_  
_ဟုရံ ဂေါတမသာသနာ;_  
ဣစ္စာသိ ဣတိ ဘဝိဿတိ,_  
_သဗ္ဗံ တံ ဣတိဟီတိဟံ;_  
_သဗ္ဗံ တံ တက္ကဝဍ္ဎနံ. (5)_  

</Paragraph>

</Division>
<Division number="161" book="cn">

<Paragraph number="180" type="verses" book="cn">
_ဧကော တမောနုဒါသိနော,_  
_ဇုတိမာ သော ပဘင်္ကရော;_  
_ဂေါတမော ဘူရိပညာဏော,_  
_ဂေါတမော ဘူရိမေဓသော. (6)_  

</Paragraph>

</Division>
<Division number="162" book="cn">

<Paragraph number="181" type="verses" book="cn">
_ယော မေ ဓမ္မမဒေသေသိ,_  
_သန္ဒိဋ္ဌိကမကာလိကံ;_  
_တဏှက္ခယမနီတိကံ,_  
_ယဿ နတ္ထိ ဥပမာ ကွစိ”. (7)_  

</Paragraph>

</Division>
<Division number="163" book="cn">

<Paragraph number="182" type="verses" book="cn">
_“ကိံ နု တမှာ ဝိပ္ပဝသသိ,_  
_မုဟုတ္တမပိ ပိင်္ဂိယ;_  
_ဂေါတမာ ဘူရိပညာဏာ,_  
_ဂေါတမာ ဘူရိမေဓသာ. (8)_  

</Paragraph>

</Division>
<Division number="164" book="cn">

<Paragraph number="183" type="verses" book="cn">
_ယော တေ ဓမ္မမဒေသေသိ,_  
_သန္ဒိဋ္ဌိကမကာလိကံ;_  
_တဏှက္ခယမနီတိကံ,_  
_ယဿ နတ္ထိ ဥပမာ ကွစိ”. (9)_  

</Paragraph>

</Division>
<Division number="165" book="cn">

<Paragraph number="184" type="verses" book="cn">
_“နာဟံ တမှာ ဝိပ္ပဝသာမိ,_  
_မုဟုတ္တမပိ ဗြာဟ္မဏ;_  
_ဂေါတမာ ဘူရိပညာဏာ,_  
_ဂေါတမာ ဘူရိမေဓသာ. (10)_  

</Paragraph>

</Division>
<Division number="166" book="cn">

<Paragraph number="185" type="verses" book="cn">
_ယော မေ ဓမ္မမဒေသေသိ,_  
_သန္ဒိဋ္ဌိကမကာလိကံ;_  
_တဏှက္ခယမနီတိကံ,_  
_ယဿ နတ္ထိ ဥပမာ ကွစိ. (11)_  

</Paragraph>

</Division>
<Division number="167" book="cn">

<Paragraph number="186" type="verses" book="cn">
_ပဿာမိ နံ မနသာ စက္ခုနာဝ,_  
_ရတ္တိန္ဒိဝံ ဗြာဟ္မဏ အပ္ပမတ္တော;_  
_နမဿမာနော ဝိဝသေမိ ရတ္တိံ,_  
_တေနေဝ မညာမိ အဝိပ္ပဝါသံ. (12)_  

</Paragraph>

</Division>
<Division number="168" book="cn">

<Paragraph number="187" type="verses" book="cn">
_သဒ္ဓါ စ ပီတိ စ မနော သတိ စ,_  
_နာပေန္တိမေ ဂေါတမသာသနမှာ;_  
_ယံ ယံ ဒိသံ ဝဇတိ ဘူရိပညော,_  
_သ တေန တေနေဝ နတောဟမသ္မိ. (13)_  

</Paragraph>

</Division>
<Division number="169" book="cn">

<Paragraph number="188" type="verses" book="cn">
_ဇိဏ္ဏဿ မေ ဒုဗ္ဗလထာမကဿ,_  
_တေနေဝ ကာယော န ပလေတိ တတ္ထ;_  
_သင်္ကပ္ပယန္တာယ ဝဇာမိ နိစ္စံ,_  
_မနော ဟိ မေ ဗြာဟ္မဏ တေန ယုတ္တော. (14)_  

</Paragraph>

</Division>
<Division number="170" book="cn">

<Paragraph number="189" type="verses" book="cn">
_ပင်္ကေ သယာနော ပရိဖန္ဒမာနော,_  
_ဒီပါ ဒီပံ ဥပလ္လဝိံ;_  
_အထဒ္ဒသာသိံ သမ္ဗုဒ္ဓံ,_  
_ဩဃတိဏ္ဏမနာသဝံ”. (15)_  

</Paragraph>

</Division>
<Division number="171" book="cn">

<Paragraph number="190" type="verses" book="cn">
_“ယထာ အဟူ ဝက္ကလိ မုတ္တသဒ္ဓေါ,_  
_ဘဒြာဝုဓော အာဠဝိဂေါတမော စ;_  
_ဧဝမေဝ တွမ္ပိ ပမုဉ္စဿု သဒ္ဓံ,_  
_ဂမိဿသိ တွံ ပိင်္ဂိယ မစ္စုဓေယျဿ ပါရံ”. (16)_  

</Paragraph>

</Division>
<Division number="172" book="cn">

<Paragraph number="191" type="verses" book="cn">
_“ဧသ ဘိယျော ပသီဒါမိ,_  
_သုတွာန မုနိနော ဝစော;_  
_ဝိဝဋ္ဋစ္ဆဒေါ သမ္ဗုဒ္ဓေါ,_  
_အခိလော ပဋိဘာနဝါ. (17)_  

</Paragraph>

</Division>
<Division number="173" book="cn">

<Paragraph number="192" type="verses" book="cn">
_အဓိဒေဝေ အဘိညာယ,_  
_သဗ္ဗံ ဝေဒိ ပရောပရံ;_  
_ပဉှာနန္တကရော သတ္ထာ,_  
_ကင်္ခီနံ ပဋိဇာနတံ. (18)_  

</Paragraph>

</Division>
<Division number="174" book="cn">

<Paragraph number="193" type="verses" book="cn">
_အသံဟီရံ အသံကုပ္ပံ,_  
_ယဿ နတ္ထိ ဥပမာ ကွစိ;_  
_အဒ္ဓါ ဂမိဿာမိ န မေတ္ထ ကင်္ခါ,_  
_ဧဝံ မံ ဓာရေဟိ အဓိမုတ္တစိတ္တန်”တိ. (19)_  


</Paragraph>
</Division>

<Paragraph number="194" type="center" book="cn">
ပါရာယနာနုဂီတိဂါထာ နိဋ္ဌိတာ.
</Paragraph>