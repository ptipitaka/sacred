---
title: 3.5.1 မဟာလောမဟံသစရိယ
tableOfContents: false
sidebar:
  order: 1
type: tipitaka
basket: su
book: cp
review:
  current: review
  updated: '2025-10-20T22:23:45.603541'
  updated_by: ''
  notes: ''
  history:
  - state: review
    date: '2025-10-20T22:23:45.603541'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="119" book="cp" e="ch" v="21" p="419">

<Paragraph number="401" type="verses" book="cp">
_“သုသာနေ သေယျံ ကပ္ပေမိ,_  
_ဆဝဋ္ဌိကံ ဥပနိဓာယဟံ;_  
_ဂါမဏ္ဍလာ ဥပါဂန္တွာ,_  
_ရူပံ ဒဿေန္တိနပ္ပကံ._  

</Paragraph>

</Division>
<Division number="120" book="cp" e="ch" v="21" p="419">

<Paragraph number="402" type="verses" book="cp">
_အပရေ ဂန္ဓမာလဉ္စ,_  
_ဘောဇနံ ဝိဝိဓံ ဗဟုံ;_  
ဥပါယနာနူပနေန္တိ,_  
_ဟဋ္ဌာ သံဝိဂ္ဂမာနသာ._  

</Paragraph>

</Division>
<Division number="121" book="cp" e="ch" v="21" p="419">

<Paragraph number="403" type="verses" book="cp">
_ယေ မေ ဒုက္ခံ ဥပဟရန္တိ,_  
_ယေ စ ဒေန္တိ သုခံ မမ;_  
_သဗ္ဗေသံ သမကော ဟောမိ,_  
_ဒယာ ကောပေါ န ဝိဇ္ဇတိ._  

</Paragraph>

</Division>
<Division number="122" book="cp" e="ch" v="21" p="419">

<Paragraph number="404" type="verses" book="cp">
_သုခဒုက္ခေ တုလာဘူတော,_  
_ယသေသု အယသေသု စ;_  
_သဗ္ဗတ္ထ သမကော ဟောမိ,_  
_ဧသာ မေ ဥပေက္ခာပါရမီ”တိ. (356)_  


</Paragraph>
</Division>

<Paragraph number="405" type="center" book="cp">
မဟာလောမဟံသစရိယံ ပန္နရသမံ.



</Paragraph>

<Paragraph number="406" type="center" book="cp">
ယုဓဉ္ဇယဝဂ္ဂေါ တတိယော.



</Paragraph>

<Paragraph number="407" type="center" book="cp">
တဿုဒ္ဒါနံ


</Paragraph>

<Paragraph number="408" type="verses" book="cp">
_ယုဓဉ္ဇယော သောမနဿော,_  
_အယောဃရဘိသေန စ;_  
_သောဏနန္ဒော မူဂပက္ခော,_  
_ကပိရာဇာ သစ္စသဝှယော._  

</Paragraph>

<Paragraph number="409" book="cp">
_ဝဋ္ဋကော မစ္ဆရာဇာ စ,_  
_ကဏှဒီပါယနော ဣသိ;_  
_သုတသောမော ပုန အာသိံ,_  
_သာမော စ ဧကရာဇဟု;_  
ဥပေက္ခာပါရမီ အာသိ,_  
ဣတိ ဝုတ္ထံ မဟေသိနာ._  

</Paragraph>

<Paragraph number="410" type="verses" book="cp">
_ဧဝံ ဗဟုဗ္ဗိဓံ ဒုက္ခံ,_  
_သမ္ပတ္တီ စ ဗဟုဗ္ဗိဓာ;_  
_ဘဝါဘဝေ အနုဘဝိတွာ,_  
_ပတ္တော သမ္ဗောဓိမုတ္တမံ._  

</Paragraph>

<Paragraph number="411" type="verses" book="cp">
_ဒတွာ ဒါတဗ္ဗကံ ဒါနံ,_  
_သီလံ ပူရေတွာ အသေသတော;_  
_နေက္ခမ္မေ ပါရမိံ ဂန္တွာ,_  
_ပတ္တော သမ္ဗောဓိမုတ္တမံ._  

</Paragraph>

<Paragraph number="412" type="verses" book="cp">
_ပဏ္ဍိတေ ပရိပုစ္ဆိတွာ,_  
_ဝီရိယံ ကတွာန မုတ္တမံ;_  
_ခန္တိယာ ပါရမိံ ဂန္တွာ,_  
_ပတ္တော သမ္ဗောဓိမုတ္တမံ._  

</Paragraph>

<Paragraph number="413" type="verses" book="cp">
_ကတွာ ဒဠှမဓိဋ္ဌာနံ,_  
_သစ္စဝါစာနုရက္ခိယ;_  
_မေတ္တာယ ပါရမိံ ဂန္တွာ,_  
_ပတ္တော သမ္ဗောဓိမုတ္တမံ._  

</Paragraph>

<Paragraph number="414" type="verses" book="cp">
_လာဘာလာဘေ ယသာယသေ,_  
_သမ္မာနနာဝမာနနေ;_  
_သဗ္ဗတ္ထ သမကော ဟုတွာ,_  
_ပတ္တော သမ္ဗောဓိမုတ္တမံ._  

</Paragraph>

<Paragraph number="415" type="verses" book="cp">
_ကောသဇ္ဇံ ဘယတော ဒိသွာ,_  
_ဝီရိယာရမ္ဘဉ္စ ခေမတော;_  
_အာရဒ္ဓဝီရိယာ ဟောထ,_  
_ဧသာ ဗုဒ္ဓါနုသာသနီ._  

</Paragraph>

<Paragraph number="416" type="verses" book="cp">
_ဝိဝါဒံ ဘယတော ဒိသွာ,_  
_အဝိဝါဒဉ္စ ခေမတော;_  
_သမဂ္ဂါ သခိလာ ဟောထ,_  
_ဧသာ ဗုဒ္ဓါနုသာသနီ._  

</Paragraph>

<Paragraph number="417" type="verses" book="cp">
_ပမာဒံ ဘယတော ဒိသွာ,_  
_အပ္ပမာဒဉ္စ ခေမတော;_  
_ဘာဝေထဋ္ဌင်္ဂိကံ မဂ္ဂံ,_  
_ဧသာ ဗုဒ္ဓါနုသာသနီ._  

</Paragraph>

<Paragraph number="418" book="cp">
ဣတ္ထံ သုဒံ ဘဂဝါ အတ္တနော ပုဗ္ဗစရိယံ သမ္ဘာဝယမာနော ဗုဒ္ဓါပဒါနိယံ နာမ ဓမ္မပရိယာယံ အဘာသိတ္ထာတိ.

</Paragraph>

<Paragraph number="419" type="center" book="cp">
စရိယာပိဋကံ နိဋ္ဌိတံ.
</Paragraph>