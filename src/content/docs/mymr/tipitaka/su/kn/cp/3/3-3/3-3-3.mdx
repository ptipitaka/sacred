---
title: "3.3.3 ဝဋ္ဋပေါတကစရိယ"
tableOfContents: false
sidebar:
  order: 3
type: "tipitaka"
basket: "su"
book: "cp"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="72" book="cp" e="ch" v="21" p="414">

<Paragraph number="348" type="verses" book="cp">
_“ပုနာပရံ ယဒါ ဟောမိ,_  
_မဂဓေ ဝဋ္ဋပေါတကော;_  
_အဇာတပက္ခော တရုဏော,_  
_မံသပေသိ ကုလာဝကေ._  

</Paragraph>

</Division>
<Division number="73" book="cp" e="ch" v="21" p="414">

<Paragraph number="349" type="verses" book="cp">
_မုခတုဏ္ဍကေနာဟရိတွာ,_  
_မာတာ ပေါသယတီ မမံ;_  
_တဿာ ဖဿေန ဇီဝါမိ,_  
_နတ္ထိ မေ ကာယိကံ ဗလံ._  

</Paragraph>

</Division>
<Division number="74" book="cp" e="ch" v="21" p="414">

<Paragraph number="350" type="verses" book="cp">
_သံဝစ္ဆရေ ဂိမှသမယေ,_  
_ဒဝဍာဟော ပဒိပ္ပတိ;_  
ဥပဂစ္ဆတိ အမှာကံ,_  
_ပါဝကော ကဏှဝတ္တနီ._  

</Paragraph>

</Division>
<Division number="75" book="cp" e="ch" v="21" p="414">

<Paragraph number="351" type="verses" book="cp">
_ဓမဓမာဣတိ ဧဝံ,_  
_သဒ္ဒါယန္တော မဟာသိခီ;_  
_အနုပုဗ္ဗေန ဈာပေန္တော,_  
_အဂ္ဂိ မမမုပါဂမိ._  

</Paragraph>

</Division>
<Division number="76" book="cp" e="ch" v="21" p="414">

<Paragraph number="352" type="verses" book="cp">
_အဂ္ဂိဝေဂဘယာတီတာ,_  
_တသိတာ မာတာပိတာ မမ;_  
_ကုလာဝကေ မံ ဆဍ္ဍေတွာ,_  
_အတ္တာနံ ပရိမောစယုံ._  

</Paragraph>

</Division>
<Division number="77" book="cp" e="ch" v="21" p="415">

<Paragraph number="353" type="verses" book="cp">
_ပါဒေ ပက္ခေ ပဇဟာမိ,_  
_နတ္ထိ မေ ကာယိကံ ဗလံ;_  
_သောဟံ အဂတိကော တတ္ထ,_  
_ဧဝံ စိန္တေသဟံ တဒါ._  

</Paragraph>

</Division>
<Division number="78" book="cp" e="ch" v="21" p="415">

<Paragraph number="354" type="verses" book="cp">
_‘ယေသာဟံ ဥပဓာဝေယျံ,_  
_ဘီတော တသိတဝေဓိတော;_  
_တေ မံ ဩဟာယ ပက္ကန္တာ,_  
_ကထံ မေ အဇ္ဇ ကာတဝေ._  

</Paragraph>

</Division>
<Division number="79" book="cp" e="ch" v="21" p="415">

<Paragraph number="355" type="verses" book="cp">
_အတ္ထိ လောကေ သီလဂုဏော,_  
_သစ္စံ သောစေယျနုဒ္ဒယာ;_  
_တေန သစ္စေန ကာဟာမိ,_  
_သစ္စကိရိယမုတ္တမံ._  

</Paragraph>

</Division>
<Division number="80" book="cp" e="ch" v="21" p="415">

<Paragraph number="356" type="verses" book="cp">
_အာဝေဇ္ဇေတွာ ဓမ္မဗလံ,_  
_သရိတွာ ပုဗ္ဗကေ ဇိနေ;_  
_သစ္စဗလမဝဿာယ,_  
_သစ္စကိရိယမကာသဟံ._  

</Paragraph>

</Division>
<Division number="81" book="cp" e="ch" v="21" p="415">

<Paragraph number="357" type="verses" book="cp">
_သန္တိ ပက္ခာ အပတနာ,_  
_သန္တိ ပါဒါ အဝဉ္စနာ;_  
_မာတာပိတာ စ နိက္ခန္တာ,_  
_ဇာတဝေဒ ပဋိက္ကမ’._  

</Paragraph>

</Division>
<Division number="82" book="cp" e="ch" v="21" p="415">

<Paragraph number="358" type="verses" book="cp">
_သဟသစ္စေ ကတေ မယှံ,_  
_မဟာပဇ္ဇလိတော သိခီ;_  
_ဝဇ္ဇေသိ သောဠသကရီသာနိ,_  
ဥဒကံ ပတွာ ယထာ သိခီ;_  
_သစ္စေန မေ သမော နတ္ထိ,_  
_ဧသာ မေ သစ္စပါရမီ”တိ._  


</Paragraph>
</Division>

<Paragraph number="359" type="center" book="cp">
ဝဋ္ဋပေါတကစရိယံ နဝမံ.
</Paragraph>