---
title: "3.1.4 ဘိသစရိယ"
tableOfContents: false
sidebar:
  order: 4
type: "tipitaka"
basket: "su"
book: "cp"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="34" book="cp">

<Paragraph number="305" type="verses" book="cp">
_“ပုနာပရံ ယဒါ ဟောမိ,_  
_ကာသီနံ ပုရဝရုတ္တမေ;_  
_ဘဂိနီ စ ဘာတရော သတ္တ,_  
_နိဗ္ဗတ္တာ သောတ္ထိယေ ကုလေ._  

</Paragraph>

</Division>
<Division number="35" book="cp">

<Paragraph number="306" type="verses" book="cp">
_ဧတေသံ ပုဗ္ဗဇော အာသိံ,_  
_ဟိရီသုက္ကမုပါဂတော;_  
_ဘဝံ ဒိသွာန ဘယတော,_  
_နေက္ခမ္မာဘိရတော အဟံ._  

</Paragraph>

</Division>
<Division number="36" book="cp">

<Paragraph number="307" type="verses" book="cp">
_မာတာပိတူဟိ ပဟိတာ,_  
_သဟာယာ ဧကမာနသာ;_  
_ကာမေဟိ မံ နိမန္တေန္တိ,_  
_‘ကုလဝံသံ ဓရေဟိ’တိ._  

</Paragraph>

</Division>
<Division number="37" book="cp">

<Paragraph number="308" type="verses" book="cp">
_ယံ တေသံ ဝစနံ ဝုတ္တံ,_  
_ဂိဟီဓမ္မေ သုခါဝဟံ;_  
_တံ မေ အဟောသိ ကဌိနံ,_  
_တတ္တဖာလသမံ ဝိယ._  

</Paragraph>

</Division>
<Division number="38" book="cp">

<Paragraph number="309" type="verses" book="cp">
_တေ မံ တဒါ ဥက္ခိပန္တံ,_  
_ပုစ္ဆိံသု ပတ္ထိတံ မမ;_  
_‘ကိံ တွံ ပတ္ထယသေ သမ္မ,_  
_ယဒိ ကာမေ န ဘုဉ္ဇသိ’._  

</Paragraph>

</Division>
<Division number="39" book="cp">

<Paragraph number="310" type="verses" book="cp">
_တေသာဟံ ဧဝမဝစံ,_  
_အတ္ထကာမော ဟိတေသိနံ;_  
_‘နာဟံ ပတ္ထေမိ ဂိဟီဘာဝံ,_  
_နေက္ခမ္မာဘိရတော အဟံ’._  

</Paragraph>

</Division>
<Division number="40" book="cp">

<Paragraph number="311" type="verses" book="cp">
_တေ မယှံ ဝစနံ သုတွာ,_  
_ပိတု မာတု စ သာဝယုံ;_  
_မာတာပိတာ ဧဝမာဟု,_  
_‘သဗ္ဗေဝ ပဗ္ဗဇာမ ဘော’._  

</Paragraph>

</Division>
<Division number="41" book="cp">

<Paragraph number="312" type="verses" book="cp">
ဥဘော မာတာပိတာ မယှံ,_  
_ဘဂိနီ စ သတ္တ ဘာတရော;_  
_အမိတဓနံ ဆဍ္ဍယိတွာ,_  
_ပါဝိသိမှာ မဟာဝနန်”တိ._  


</Paragraph>
</Division>

<Paragraph number="313" type="center" book="cp">
ဘိသစရိယံ စတုတ္ထံ.
</Paragraph>