---
title: 3.1.2 သောမနဿစရိယ
tableOfContents: false
sidebar:
  order: 2
type: tipitaka
basket: su
book: cp
review:
  current: review
  updated: '2025-10-27T21:48:40.722658'
  updated_by: ''
  notes: ''
  history:
  - state: review
    date: '2025-10-27T21:48:40.722658'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="7" book="cp" e="ch" v="21" p="408">

<Paragraph number="276" type="verses" book="cp">
_“ပုနာပရံ ယဒါ ဟောမိ,_  
ဣန္ဒပတ္ထေ ပုရုတ္တမေ;_  
_ကာမိတော ဒယိတော ပုတ္တော,_  
_သောမနဿောတိ ဝိဿုတော._  

</Paragraph>

</Division>
<Division number="8" book="cp" e="ch" v="21" p="408">

<Paragraph number="277" type="verses" book="cp">
_သီလဝါ ဂုဏသမ္ပန္နော,_  
_ကလျာဏပဋိဘာနဝါ;_  
_ဝုဍ္ဎာပစာယီ ဟိရီမာ,_  
_သင်္ဂဟေသု စ ကောဝိဒေါ._  

</Paragraph>

</Division>
<Division number="9" book="cp" e="ch" v="21" p="408">

<Paragraph number="278" type="verses" book="cp">
_တဿ ရညော ပတိကရော,_  
_အဟောသိ ကုဟကတာပသော;_  
_အာရာမံ မာလာဝစ္ဆဉ္စ,_  
_ရောပယိတွာန ဇီဝတိ._  

</Paragraph>

</Division>
<Division number="10" book="cp" e="ch" v="21" p="408">

<Paragraph number="279" type="verses" book="cp">
_တမဟံ ဒိသွာန ကုဟကံ,_  
_ထုသရာသိံဝ အတဏ္ဍုလံ;_  
_ဒုမံဝ အန္တော သုသိရံ,_  
_ကဒလိံဝ အသာရကံ._  

</Paragraph>

</Division>
<Division number="11" book="cp" e="ch" v="21" p="409">

<Paragraph number="280" type="verses" book="cp">
_နတ္ထိမဿ သတံ ဓမ္မော,_  
_သာမညာပဂတော အယံ;_  
_ဟိရီသုက္ကဓမ္မဇဟိတော,_  
_ဇီဝိတဝုတ္တိကာရဏာ._  

</Paragraph>

</Division>
<Division number="12" book="cp" e="ch" v="21" p="409">

<Paragraph number="281" type="verses" book="cp">
_ကုပိတော အဟု ပစ္စန္တော,_  
_အဋဝီဟိ ပရန္တိဟိ;_  
_တံ နိသေဓေတုံ ဂစ္ဆန္တော,_  
_အနုသာသိ ပိတာ မမံ._  

</Paragraph>

</Division>
<Division number="13" book="cp" e="ch" v="21" p="409">

<Paragraph number="282" type="verses" book="cp">
_‘မာ ပမဇ္ဇိ တုဝံ တာတ,_  
_ဇဋိလံ ဥဂ္ဂတာပနံ;_  
_ယဒိစ္ဆကံ ပဝတ္တေဟိ,_  
_သဗ္ဗကာမဒဒေါ ဟိ သော’._  

</Paragraph>

</Division>
<Division number="14" book="cp" e="ch" v="21" p="409">

<Paragraph number="283" type="verses" book="cp">
_တမဟံ ဂန္တွာနုပဋ္ဌာနံ,_  
ဣဒံ ဝစနမဗြဝိံ;_  
_‘ကစ္စိ တေ ဂဟပတိ ကုသလံ,_  
_ကိံ ဝါ တေ အာဟရီယတု’._  

</Paragraph>

</Division>
<Division number="15" book="cp" e="ch" v="21" p="409">

<Paragraph number="284" type="verses" book="cp">
_တေန သော ကုပိတော အာသိ,_  
_ကုဟကော မာနနိဿိတော;_  
_‘ဃာတာပေမိ တုဝံ အဇ္ဇ,_  
_ရဋ္ဌာ ပဗ္ဗာဇယာမိ ဝါ’._  

</Paragraph>

</Division>
<Division number="16" book="cp" e="ch" v="21" p="409">

<Paragraph number="285" type="verses" book="cp">
_နိသေဓယိတွာ ပစ္စန္တံ,_  
_ရာဇာ ကုဟကမဗြဝိ;_  
_‘ကစ္စိ တေ ဘန္တေ ခမနီယံ,_  
_သမ္မာနော တေ ပဝတ္တိတော’._  

</Paragraph>

</Division>
<Division number="17" book="cp" e="ch" v="21" p="409">

<Paragraph number="286" type="verses" book="cp">
_တဿ အာစိက္ခတီ ပါပေါ,_  
_ကုမာရော ယထာ နာသိယော;_  
_တဿ တံ ဝစနံ သုတွာ,_  
_အာဏာပေသိ မဟီပတိ._  

</Paragraph>

</Division>
<Division number="18" book="cp" e="ch" v="21" p="409">

<Paragraph number="287" type="verses" book="cp">
_‘သီသံ တတ္ထေဝ ဆိန္ဒိတွာ,_  
_ကတွာန စတုခဏ္ဍိကံ;_  
_ရထိယာ ရထိယံ ဒဿေထ,_  
_သာ ဂတိ ဇဋိလဟီဠိတာ’._  

</Paragraph>

</Division>
<Division number="19" book="cp" e="ch" v="21" p="409">

<Paragraph number="288" type="verses" book="cp">
_တတ္ထ ကာရဏိကာ ဂန္တွာ,_  
_စဏ္ဍာ လုဒ္ဒါ အကာရုဏာ;_  
_မာတု အင်္ကေ နိသိန္နဿ,_  
_အာကဍ္ဎိတွာ နယန္တိ မံ._  

</Paragraph>

</Division>
<Division number="20" book="cp" e="ch" v="21" p="409">

<Paragraph number="289" type="verses" book="cp">
_တေသာဟံ ဧဝမဝစံ,_  
_ဗန္ဓတံ ဂါဠှဗန္ဓနံ;_  
_‘ရညော ဒဿေထ မံ ခိပ္ပံ,_  
_ရာဇကိရိယာနိ အတ္ထိ မေ’._  

</Paragraph>

</Division>
<Division number="21" book="cp" e="ch" v="21" p="409">

<Paragraph number="290" type="verses" book="cp">
_တေ မံ ရညော ဒဿယိံသု,_  
_ပါပဿ ပါပသေဝိနော;_  
_ဒိသွာန တံ သညာပေသိံ,_  
_မမဉ္စ ဝသမာနယိံ._  

</Paragraph>

</Division>
<Division number="22" book="cp" e="ch" v="21" p="409">

<Paragraph number="291" type="verses" book="cp">
_သော မံ တတ္ထ ခမာပေသိ,_  
_မဟာရဇ္ဇမဒါသိ မေ;_  
_သောဟံ တမံ ဒါလယိတွာ,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="23" book="cp" e="ch" v="21" p="409">

<Paragraph number="292" type="verses" book="cp">
_န မေ ဒေဿံ မဟာရဇ္ဇံ,_  
_ကာမဘောဂေါ န ဒေဿိယော;_  
_သဗ္ဗညုတံ ပိယံ မယှံ,_  
_တသ္မာ ရဇ္ဇံ ပရိစ္စဇိန်”တိ._  


</Paragraph>
</Division>

<Paragraph number="293" type="center" book="cp">
သောမနဿစရိယံ ဒုတိယံ.
</Paragraph>