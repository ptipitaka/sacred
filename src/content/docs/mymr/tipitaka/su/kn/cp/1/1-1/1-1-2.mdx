---
title: "1.1.2 သင်္ခစရိယ"
tableOfContents: false
sidebar:
  order: 2
type: "tipitaka"
basket: "su"
book: "cp"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="11" book="cp" e="ch" v="21" p="386">

<Paragraph number="13" type="verses" book="cp">
_“ပုနာပရံ ယဒါ ဟောမိ,_  
_ဗြာဟ္မဏော သင်္ခသဝှယော;_  
_မဟာသမုဒ္ဒံ တရိတုကာမော,_  
ဥပဂစ္ဆာမိ ပဋ္ဋနံ._  

</Paragraph>

</Division>
<Division number="12" book="cp" e="ch" v="21" p="386">

<Paragraph number="14" type="verses" book="cp">
_တတ္ထဒ္ဒသံ ပဋိပထေ,_  
_သယမ္ဘုံ အပရာဇိတံ;_  
_ကန္တာရဒ္ဓါနံ ပဋိပန္နံ,_  
_တတ္တာယ ကဌိနဘူမိယာ._  

</Paragraph>

</Division>
<Division number="13" book="cp" e="ch" v="21" p="386">

<Paragraph number="15" type="verses" book="cp">
_တမဟံ ပဋိပထေ ဒိသွာ,_  
ဣမမတ္ထံ ဝိစိန္တယိံ;_  
_‘ဣဒံ ခေတ္တံ အနုပ္ပတ္တံ,_  
_ပုညကာမဿ ဇန္တုနော._  

</Paragraph>

</Division>
<Division number="14" book="cp" e="ch" v="21" p="386">

<Paragraph number="16" type="verses" book="cp">
_ယထာ ကဿကော ပုရိသော,_  
_ခေတ္တံ ဒိသွာ မဟာဂမံ;_  
_တတ္ထ ဗီဇံ န ရောပေတိ,_  
_န သော ဓညေန အတ္ထိကော._  

</Paragraph>

</Division>
<Division number="15" book="cp" e="ch" v="21" p="386">

<Paragraph number="17" type="verses" book="cp">
_ဧဝမေဝါဟံ ပုညကာမော,_  
_ဒိသွာ ခေတ္တဝရုတ္တမံ;_  
_ယဒိ တတ္ထ ကာရံ န ကရောမိ,_  
_နာဟံ ပုညေန အတ္ထိကော._  

</Paragraph>

</Division>
<Division number="16" book="cp" e="ch" v="21" p="386">

<Paragraph number="18" type="verses" book="cp">
_ယထာ အမစ္စော မုဒ္ဒိကာမော,_  
_ရညော အန္တေပုရေ ဇနေ;_  
_န ဒေတိ တေသံ ဓနဓညံ,_  
_မုဒ္ဒိတော ပရိဟာယတိ._  

</Paragraph>

</Division>
<Division number="17" book="cp" e="ch" v="21" p="386">

<Paragraph number="19" type="verses" book="cp">
_ဧဝမေဝါဟံ ပုညကာမော,_  
_ဝိပုလံ ဒိသွာန ဒက္ခိဏံ;_  
_ယဒိ တဿ ဒါနံ န ဒဒါမိ,_  
_ပရိဟာယိဿာမိ ပုညတော’._  

</Paragraph>

</Division>
<Division number="18" book="cp" e="ch" v="21" p="386">

<Paragraph number="20" type="verses" book="cp">
_ဧဝါဟံ စိန္တယိတွာန,_  
_ဩရောဟိတွာ ဥပါဟနာ;_  
_တဿ ပါဒါနိ ဝန္ဒိတွာ,_  
_အဒါသိံ ဆတ္တုပါဟနံ._  

</Paragraph>

</Division>
<Division number="19" book="cp" e="ch" v="21" p="387">

<Paragraph number="21" type="verses" book="cp">
_တေနေဝါဟံ သတဂုဏတော,_  
_သုခုမာလော သုခေဓိတော;_  
_အပိ စ ဒါနံ ပရိပူရေန္တော,_  
_ဧဝံ တဿ အဒါသဟန်”တိ._  


</Paragraph>
</Division>

<Paragraph number="22" type="center" book="cp">
သင်္ခစရိယံ ဒုတိယံ.
</Paragraph>