---
title: "1.1.9 ဝေဿန္တရစရိယ"
tableOfContents: false
sidebar:
  order: 9
type: "tipitaka"
basket: "su"
book: "cp"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="67" book="cp" e="ch" v="21" p="391">

<Paragraph number="76" type="verses" book="cp">
_“ယာ မေ အဟောသိ ဇနိကာ,_  
_ဖုဿတီ နာမ ခတ္တိယာ;_  
_သာ အတီတာသု ဇာတီသု,_  
_သက္ကဿ မဟေသီ ပိယာ._  

</Paragraph>

</Division>
<Division number="68" book="cp" e="ch" v="21" p="391">

<Paragraph number="77" type="verses" book="cp">
_တဿာ အာယုက္ခယံ ဉတွာ,_  
_ဒေဝိန္ဒော ဧတဒဗြဝိ;_  
_‘ဒဒါမိ တေ ဒသ ဝရေ,_  
_ဝရဘဒ္ဒေ ယဒိစ္ဆသိ’._  

</Paragraph>

</Division>
<Division number="69" book="cp" e="ch" v="21" p="391">

<Paragraph number="78" type="verses" book="cp">
_ဧဝံ ဝုတ္တာ စ သာ ဒေဝီ,_  
_သက္ကံ ပုနိဒမဗြဝိ;_  
_‘ကိံ နု မေ အပရာဓတ္ထိ,_  
_ကိံ နု ဒေဿာ အဟံ တဝ;_  
_ရမ္မာ စာဝေသိ မံ ဌာနာ,_  
_ဝါတောဝ ဓရဏီရုဟံ’._  

</Paragraph>

</Division>
<Division number="70" book="cp" e="ch" v="21" p="392">

<Paragraph number="79" type="verses" book="cp">
_ဧဝံ ဝုတ္တော စ သော သက္ကော,_  
_ပုန တဿိဒမဗြဝိ;_  
_‘န စေဝ တေ ကတံ ပါပံ,_  
_န စ မေ တွံသိ အပ္ပိယာ._  

</Paragraph>

</Division>
<Division number="71" book="cp" e="ch" v="21" p="392">

<Paragraph number="80" type="verses" book="cp">
_ဧတ္တကံယေဝ တေ အာယု,_  
_စဝနကာလော ဘဝိဿတိ;_  
_ပဋိဂ္ဂဏှ မယာ ဒိန္နေ,_  
_ဝရေ ဒသ ဝရုတ္တမေ’._  

</Paragraph>

</Division>
<Division number="72" book="cp" e="ch" v="21" p="392">

<Paragraph number="81" type="verses" book="cp">
_သက္ကေန သာ ဒိန္နဝရာ,_  
_တုဋ္ဌဟဋ္ဌာ ပမောဒိတာ;_  
_မမံ အဗ္ဘန္တရံ ကတွာ,_  
_ဖုဿတီ ဒသ ဝရေ ဝရီ._  

</Paragraph>

</Division>
<Division number="73" book="cp" e="ch" v="21" p="392">

<Paragraph number="82" type="verses" book="cp">
_တတော စုတာ သာ ဖုဿတီ,_  
_ခတ္တိယေ ဥပပဇ္ဇထ;_  
_ဇေတုတ္တရမှိ နဂရေ,_  
_သဉ္ဇယေန သမာဂမိ._  

</Paragraph>

</Division>
<Division number="74" book="cp" e="ch" v="21" p="392">

<Paragraph number="83" type="verses" book="cp">
_ယဒါဟံ ဖုဿတိယာ ကုစ္ဆိံ,_  
_ဩက္ကန္တော ပိယမာတုယာ;_  
_မမ တေဇေန မေ မာတာ,_  
_သဒါ ဒါနရတာ အဟု._  

</Paragraph>

</Division>
<Division number="75" book="cp" e="ch" v="21" p="392">

<Paragraph number="84" type="verses" book="cp">
_အဓနေ အာတုရေ ဇိဏ္ဏေ,_  
_ယာစကေ အဒ္ဓိကေ ဇနေ;_  
_သမဏေ ဗြာဟ္မဏေ ခီဏေ,_  
_ဒေတိ ဒါနံ အကိဉ္စနေ._  

</Paragraph>

</Division>
<Division number="76" book="cp" e="ch" v="21" p="392">

<Paragraph number="85" type="verses" book="cp">
_ဒသ မာသေ ဓာရယိတွာန,_  
_ကရောန္တေ ပုရံ ပဒက္ခိဏံ;_  
_ဝေဿာနံ ဝီထိယာ မဇ္ဈေ,_  
_ဇနေသိ ဖုဿတီ မမံ._  

</Paragraph>

</Division>
<Division number="77" book="cp" e="ch" v="21" p="392">

<Paragraph number="86" type="verses" book="cp">
_န မယှံ မတ္တိကံ နာမံ,_  
_နပိ ပေတ္တိကသမ္ဘဝံ;_  
_ဇာတေတ္ထ ဝေဿဝီထိယာ,_  
_တသ္မာ ဝေဿန္တရော အဟု._  

</Paragraph>

</Division>
<Division number="78" book="cp" e="ch" v="21" p="392">

<Paragraph number="87" type="verses" book="cp">
_ယဒါဟံ ဒါရကော ဟောမိ,_  
_ဇာတိယာ အဋ္ဌဝဿိကော;_  
_တဒါ နိသဇ္ဇ ပါသာဒေ,_  
_ဒါနံ ဒါတုံ ဝိစိန္တယိံ._  

</Paragraph>

</Division>
<Division number="79" book="cp" e="ch" v="21" p="392">

<Paragraph number="88" type="verses" book="cp">
_‘ဟဒယံ ဒဒေယျံ စက္ခုံ,_  
_မံသမ္ပိ ရုဓိရမ္ပိ စ;_  
_ဒဒေယျံ ကာယံ သာဝေတွာ,_  
_ယဒိ ကောစိ ယာစယေ မမံ’._  

</Paragraph>

</Division>
<Division number="80" book="cp" e="ch" v="21" p="392">

<Paragraph number="89" type="verses" book="cp">
_သဘာဝံ စိန္တယန္တဿ,_  
_အကမ္ပိတမသဏ္ဌိတံ;_  
_အကမ္ပိ တတ္ထ ပထဝီ,_  
_သိနေရုဝနဝဋံသကာ._  

</Paragraph>

</Division>
<Division number="81" book="cp" e="ch" v="21" p="392">

<Paragraph number="90" type="verses" book="cp">
_အနွဒ္ဓမာသေ ပန္နရသေ,_  
_ပုဏ္ဏမာသေ ဥပေါသထေ;_  
_ပစ္စယံ နာဂမာရုယှ,_  
_ဒါနံ ဒါတုံ ဥပါဂမိံ._  

</Paragraph>

</Division>
<Division number="82" book="cp" e="ch" v="21" p="392">

<Paragraph number="91" type="verses" book="cp">
_ကလိင်္ဂရဋ္ဌဝိသယာ,_  
_ဗြာဟ္မဏာ ဥပဂဉ္ဆု မံ;_  
_အယာစုံ မံ ဟတ္ထိနာဂံ,_  
_ဓညံ မင်္ဂလသမ္မတံ._  

</Paragraph>

</Division>
<Division number="83" book="cp" e="ch" v="21" p="393">

<Paragraph number="92" type="verses" book="cp">
_‘အဝုဋ္ဌိကော ဇနပဒေါ,_  
_ဒုဗ္ဘိက္ခော ဆာတကော မဟာ;_  
_ဒဒါဟိ ပဝရံ နာဂံ,_  
_သဗ္ဗသေတံ ဂဇုတ္တမံ’._  

</Paragraph>

</Division>
<Division number="84" book="cp" e="ch" v="21" p="393">

<Paragraph number="93" type="verses" book="cp">
_ဒဒါမိ န ဝိကမ္ပာမိ,_  
_ယံ မံ ယာစန္တိ ဗြာဟ္မဏာ;_  
_သန္တံ နပ္ပတိဂူဟာမိ,_  
_ဒါနေ မေ ရမတေ မနော._  

</Paragraph>

</Division>
<Division number="85" book="cp" e="ch" v="21" p="393">

<Paragraph number="94" type="verses" book="cp">
_န မေ ယာစကမနုပ္ပတ္တေ,_  
_ပဋိက္ခေပေါ အနုစ္ဆဝေါ;_  
_မာ မေ ဘိဇ္ဇိ သမာဒါနံ,_  
_ဒဿာမိ ဝိပုလံ ဂဇံ._  

</Paragraph>

</Division>
<Division number="86" book="cp" e="ch" v="21" p="393">

<Paragraph number="95" type="verses" book="cp">
_နာဂံ ဂဟေတွာ သောဏ္ဍာယ,_  
_ဘိင်္ဂါရေ ရတနာမယေ;_  
_ဇလံ ဟတ္ထေ အာကိရိတွာ,_  
_ဗြာဟ္မဏာနံ အဒံ ဂဇံ._  

</Paragraph>

</Division>
<Division number="87" book="cp" e="ch" v="21" p="393">

<Paragraph number="96" type="verses" book="cp">
_ပုနာပရံ ဒဒန္တဿ,_  
_သဗ္ဗသေတံ ဂဇုတ္တမံ;_  
_တဒါပိ ပထဝီ ကမ္ပိ,_  
_သိနေရုဝနဝဋံသကာ._  

</Paragraph>

</Division>
<Division number="88" book="cp" e="ch" v="21" p="393">

<Paragraph number="97" type="verses" book="cp">
_တဿ နာဂဿ ဒါနေန,_  
_သိဝယော ကုဒ္ဓါ သမာဂတာ;_  
_ပဗ္ဗာဇေသုံ သကာ ရဋ္ဌာ,_  
_‘ဝင်္ကံ ဂစ္ဆတု ပဗ္ဗတံ’._  

</Paragraph>

</Division>
<Division number="89" book="cp" e="ch" v="21" p="393">

<Paragraph number="98" type="verses" book="cp">
_တေသံ နိစ္ဆုဘမာနာနံ,_  
_အကမ္ပိတမသဏ္ဌိတံ;_  
_မဟာဒါနံ ပဝတ္တေတုံ,_  
_ဧကံ ဝရမယာစိသံ._  

</Paragraph>

</Division>
<Division number="90" book="cp" e="ch" v="21" p="393">

<Paragraph number="99" type="verses" book="cp">
_ယာစိတာ သိဝယော သဗ္ဗေ,_  
_ဧကံ ဝရမဒံသု မေ;_  
_သာဝယိတွာ ကဏ္ဏဘေရိံ,_  
_မဟာဒါနံ ဒဒါမဟံ._  

</Paragraph>

</Division>
<Division number="91" book="cp" e="ch" v="21" p="393">

<Paragraph number="100" type="verses" book="cp">
_အထေတ္ထ ဝတ္တတီ သဒ္ဒေါ,_  
_တုမုလော ဘေရဝေါ မဟာ;_  
_ဒါနေနိမံ နီဟရန္တိ,_  
_ပုန ဒါနံ ဒဒါတယံ._  

</Paragraph>

</Division>
<Division number="92" book="cp" e="ch" v="21" p="393">

<Paragraph number="101" type="verses" book="cp">
_ဟတ္ထိံ အဿေ ရထေ ဒတွာ,_  
_ဒါသိံ ဒါသံ ဂဝံ ဓနံ;_  
_မဟာဒါနံ ဒဒိတွာန,_  
_နဂရာ နိက္ခမိံ တဒါ._  

</Paragraph>

</Division>
<Division number="93" book="cp" e="ch" v="21" p="393">

<Paragraph number="102" type="verses" book="cp">
_နိက္ခမိတွာန နဂရာ,_  
_နိဝတ္တိတွာ ဝိလောကိတေ;_  
_တဒါပိ ပထဝီ ကမ္ပိ,_  
_သိနေရုဝနဝဋံသကာ._  

</Paragraph>

</Division>
<Division number="94" book="cp" e="ch" v="21" p="393">

<Paragraph number="103" type="verses" book="cp">
_စတုဝါဟိံ ရထံ ဒတွာ,_  
_ဌတွာ စာတုမ္မဟာပထေ;_  
_ဧကာကိယော အဒုတိယော,_  
_မဒ္ဒိဒေဝိံ ဣဒမဗြဝိံ._  

</Paragraph>

</Division>
<Division number="95" book="cp" e="ch" v="21" p="393">

<Paragraph number="104" type="verses" book="cp">
_‘တွံ မဒ္ဒိ ကဏှံ ဂဏှာဟိ,_  
_လဟုကာ ဧသာ ကနိဋ္ဌိကာ;_  
_အဟံ ဇာလိံ ဂဟေဿာမိ,_  
_ဂရုကော ဘာတိကော ဟိ သော’._  

</Paragraph>

</Division>
<Division number="96" book="cp" e="ch" v="21" p="394">

<Paragraph number="105" type="verses" book="cp">
_ပဒုမံ ပုဏ္ဍရီကံဝ,_  
_မဒ္ဒီ ကဏှာဇိနဂ္ဂဟီ;_  
_အဟံ သုဝဏ္ဏဗိမ္ဗံဝ,_  
_ဇာလိံ ခတ္တိယမဂ္ဂဟိံ._  

</Paragraph>

</Division>
<Division number="97" book="cp" e="ch" v="21" p="394">

<Paragraph number="106" type="verses" book="cp">
_အဘိဇာတာ သုခုမာလာ,_  
_ခတ္တိယာ စတုရော ဇနာ;_  
_ဝိသမံ သမံ အက္ကမန္တာ,_  
_ဝင်္ကံ ဂစ္ဆာမ ပဗ္ဗတံ._  

</Paragraph>

</Division>
<Division number="98" book="cp" e="ch" v="21" p="394">

<Paragraph number="107" type="verses" book="cp">
_ယေ ကေစိ မနုဇာ ဧန္တိ,_  
_အနုမဂ္ဂေ ပဋိပ္ပထေ;_  
_မဂ္ဂန္တေ ပဋိပုစ္ဆာမ,_  
_‘ကုဟိံ ဝင်္ကန္တပဗ္ဗတော’._  

</Paragraph>

</Division>
<Division number="99" book="cp" e="ch" v="21" p="394">

<Paragraph number="108" type="verses" book="cp">
_တေ တတ္ထ အမှေ ပဿိတွာ,_  
_ကရုဏံ ဂိရမုဒီရယုံ;_  
_ဒုက္ခန္တေ ပဋိဝေဒေန္တိ,_  
_ဒူရေ ဝင်္ကန္တပဗ္ဗတော._  

</Paragraph>

</Division>
<Division number="100" book="cp" e="ch" v="21" p="394">

<Paragraph number="109" type="verses" book="cp">
_ယဒိ ပဿန္တိ ပဝနေ,_  
_ဒါရကာ ဖလိနေ ဒုမေ;_  
_တေသံ ဖလာနံ ဟေတုမှိ,_  
ဥပရောဒန္တိ ဒါရကာ._  

</Paragraph>

</Division>
<Division number="101" book="cp" e="ch" v="21" p="394">

<Paragraph number="110" book="cp">
_ရောဒန္တေ ဒါရကေ ဒိသွာ,_  
ဥဗ္ဗိဒ္ဓါ ဝိပုလာ ဒုမာ;_  
_သယမေဝေါဏမိတွာန,_  
ဥပဂစ္ဆန္တိ ဒါရကေ._  

</Paragraph>

</Division>
<Division number="102" book="cp" e="ch" v="21" p="394">

<Paragraph number="111" type="verses" book="cp">
ဣဒံ အစ္ဆရိယံ ဒိသွာ,_  
_အဗ္ဘုတံ လောမဟံသနံ;_  
_သာဟုကာရံ ပဝတ္တေသိ,_  
_မဒ္ဒီ သဗ္ဗင်္ဂသောဘနာ._  

</Paragraph>

</Division>
<Division number="103" book="cp" e="ch" v="21" p="394">

<Paragraph number="112" type="verses" book="cp">
_အစ္ဆေရံ ဝတ လောကသ္မိံ,_  
_အဗ္ဘုတံ လောမဟံသနံ;_  
_ဝေဿန္တရဿ တေဇေန,_  
_သယမေဝေါဏတာ ဒုမာ._  

</Paragraph>

</Division>
<Division number="104" book="cp" e="ch" v="21" p="394">

<Paragraph number="113" type="verses" book="cp">
_သင်္ခိပိံသု ပထံ ယက္ခာ,_  
_အနုကမ္ပာယ ဒါရကေ;_  
_နိက္ခန္တဒိဝသေနေဝ,_  
_စေတရဋ္ဌမုပါဂမုံ._  

</Paragraph>

</Division>
<Division number="105" book="cp" e="ch" v="21" p="394">

<Paragraph number="114" type="verses" book="cp">
_သဋ္ဌိရာဇသဟဿာနိ,_  
_တဒါ ဝသန္တိ မာတုလေ;_  
_သဗ္ဗေ ပဉ္ဇလိကာ ဟုတွာ,_  
_ရောဒမာနာ ဥပါဂမုံ._  

</Paragraph>

</Division>
<Division number="106" book="cp" e="ch" v="21" p="394">

<Paragraph number="115" type="verses" book="cp">
_တတ္ထ ဝတ္တေတွာ သလ္လာပံ,_  
_စေတေဟိ စေတပုတ္တေဟိ;_  
_တေ တတော နိက္ခမိတွာန,_  
_ဝင်္ကံ အဂမု ပဗ္ဗတံ._  

</Paragraph>

</Division>
<Division number="107" book="cp" e="ch" v="21" p="394">

<Paragraph number="116" type="verses" book="cp">
_အာမန္တယိတွာ ဒေဝိန္ဒော,_  
_ဝိဿကမ္မံ မဟိဒ္ဓိကံ;_  
_အဿမံ သုကတံ ရမ္မံ,_  
_ပဏ္ဏသာလံ သုမာပယ._  

</Paragraph>

</Division>
<Division number="108" book="cp" e="ch" v="21" p="394">

<Paragraph number="117" type="verses" book="cp">
_သက္ကဿ ဝစနံ သုတွာ,_  
_ဝိဿကမ္မော မဟိဒ္ဓိကော;_  
_အဿမံ သုကတံ ရမ္မံ,_  
_ပဏ္ဏသာလံ သုမာပယိ._  

</Paragraph>

</Division>
<Division number="109" book="cp" e="ch" v="21" p="395">

<Paragraph number="118" type="verses" book="cp">
_အဇ္ဈောဂါဟေတွာ ပဝနံ,_  
_အပ္ပသဒ္ဒံ နိရာကုလံ;_  
_စတုရော ဇနာ မယံ တတ္ထ,_  
_ဝသာမ ပဗ္ဗတန္တရေ._  

</Paragraph>

</Division>
<Division number="110" book="cp" e="ch" v="21" p="395">

<Paragraph number="119" type="verses" book="cp">
_အဟဉ္စ မဒ္ဒိဒေဝီ စ,_  
_ဇာလီ ကဏှာဇိနာ စုဘော;_  
_အညမညံ သောကနုဒါ,_  
_ဝသာမ အဿမေ တဒါ._  

</Paragraph>

</Division>
<Division number="111" book="cp" e="ch" v="21" p="395">

<Paragraph number="120" type="verses" book="cp">
_ဒါရကေ အနုရက္ခန္တော,_  
_အသုညော ဟောမိ အဿမေ;_  
_မဒ္ဒီ ဖလံ အာဟရိတွာ,_  
_ပေါသေတိ သာ တယော ဇနေ._  

</Paragraph>

</Division>
<Division number="112" book="cp" e="ch" v="21" p="395">

<Paragraph number="121" type="verses" book="cp">
_ပဝနေ ဝသမာနဿ,_  
_အဒ္ဓိကော မံ ဥပါဂမိ;_  
_အာယာစိ ပုတ္တကေ မယှံ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="113" book="cp" e="ch" v="21" p="395">

<Paragraph number="122" type="verses" book="cp">
_ယာစကံ ဥပဂတံ ဒိသွာ,_  
_ဟာသော မေ ဥပပဇ္ဇထ;_  
ဥဘော ပုတ္တေ ဂဟေတွာန,_  
_အဒါသိံ ဗြာဟ္မဏေ တဒါ._  

</Paragraph>

</Division>
<Division number="114" book="cp" e="ch" v="21" p="395">

<Paragraph number="123" type="verses" book="cp">
_သကေ ပုတ္တေ စဇန္တဿ,_  
_ဇူဇကေ ဗြာဟ္မဏေ ယဒါ;_  
_တဒါပိ ပထဝီ ကမ္ပိ,_  
_သိနေရုဝနဝဋံသကာ._  

</Paragraph>

</Division>
<Division number="115" book="cp" e="ch" v="21" p="395">

<Paragraph number="124" type="verses" book="cp">
_ပုနဒေဝ သက္ကော ဩရုယှ,_  
_ဟုတွာ ဗြာဟ္မဏသန္နိဘော;_  
_အာယာစိ မံ မဒ္ဒိဒေဝိံ,_  
_သီလဝန္တိံ ပတိဗ္ဗတံ._  

</Paragraph>

</Division>
<Division number="116" book="cp" e="ch" v="21" p="395">

<Paragraph number="125" type="verses" book="cp">
_မဒ္ဒိံ ဟတ္ထေ ဂဟေတွာန,_  
ဥဒကဉ္ဇလိ ပူရိယ;_  
_ပသန္နမနသင်္ကပ္ပေါ,_  
_တဿ မဒ္ဒိံ အဒါသဟံ._  

</Paragraph>

</Division>
<Division number="117" book="cp" e="ch" v="21" p="395">

<Paragraph number="126" type="verses" book="cp">
_မဒ္ဒိယာ ဒီယမာနာယ,_  
_ဂဂနေ ဒေဝါ ပမောဒိတာ;_  
_တဒါပိ ပထဝီ ကမ္ပိ,_  
_သိနေရုဝနဝဋံသကာ._  

</Paragraph>

</Division>
<Division number="118" book="cp" e="ch" v="21" p="395">

<Paragraph number="127" type="verses" book="cp">
_ဇာလိံ ကဏှာဇိနံ ဓီတံ,_  
_မဒ္ဒိဒေဝိံ ပတိဗ္ဗတံ;_  
_စဇမာနော န စိန္တေသိံ,_  
_ဗောဓိယာယေဝ ကာရဏာ._  

</Paragraph>

</Division>
<Division number="119" book="cp" e="ch" v="21" p="395">

<Paragraph number="128" type="verses" book="cp">
_န မေ ဒေဿာ ဥဘော ပုတ္တာ,_  
_မဒ္ဒိဒေဝီ န ဒေဿိယာ;_  
_သဗ္ဗညုတံ ပိယံ မယှံ,_  
_တသ္မာ ပိယေ အဒါသဟံ._  

</Paragraph>

</Division>
<Division number="120" book="cp" e="ch" v="21" p="395">

<Paragraph number="129" type="verses" book="cp">
_ပုနာပရံ ဗြဟာရညေ,_  
_မာတာပိတုသမာဂမေ;_  
_ကရုဏံ ပရိဒေဝန္တေ,_  
_သလ္လပန္တေ သုခံ ဒုခံ._  

</Paragraph>

</Division>
<Division number="121" book="cp" e="ch" v="21" p="395">

<Paragraph number="130" type="verses" book="cp">
_ဟိရောတ္တပ္ပေန ဂရုနာ,_  
ဥဘိန္နံ ဥပသင်္ကမိ;_  
_တဒါပိ ပထဝီ ကမ္ပိ,_  
_သိနေရုဝနဝဋံသကာ._  

</Paragraph>

</Division>
<Division number="122" book="cp" e="ch" v="21" p="396">

<Paragraph number="131" type="verses" book="cp">
_ပုနာပရံ ဗြဟာရညာ,_  
_နိက္ခမိတွာ သဉာတိဘိ;_  
_ပဝိသာမိ ပုရံ ရမ္မံ,_  
_ဇေတုတ္တရံ ပုရုတ္တမံ._  

</Paragraph>

</Division>
<Division number="123" book="cp" e="ch" v="21" p="396">

<Paragraph number="132" type="verses" book="cp">
_ရတနာနိ သတ္တ ဝဿိံသု,_  
_မဟာမေဃော ပဝဿထ;_  
_တဒါပိ ပထဝီ ကမ္ပိ,_  
_သိနေရုဝနဝဋံသကာ._  

</Paragraph>

</Division>
<Division number="124" book="cp" e="ch" v="21" p="396">

<Paragraph number="133" type="verses" book="cp">
_အစေတနာယံ ပထဝီ,_  
_အဝိညာယ သုခံ ဒုခံ;_  
_သာပိ ဒါနဗလာ မယှံ,_  
_သတ္တက္ခတ္တုံ ပကမ္ပထာ”တိ._  


</Paragraph>
</Division>

<Paragraph number="134" type="center" book="cp">
ဝေဿန္တရစရိယံ နဝမံ.
</Paragraph>