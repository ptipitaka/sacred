---
title: "2.1.5 မဟိံသရာဇစရိယ"
tableOfContents: false
sidebar:
  order: 5
type: "tipitaka"
basket: "su"
book: "cp"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="37" book="cp" e="ch" v="21" p="402">

<Paragraph number="202" type="verses" book="cp">
_“ပုနာပရံ ယဒါ ဟောမိ,_  
_မဟိံသော ပဝနစာရကော;_  
_ပဝဍ္ဎကာယော ဗလဝါ,_  
_မဟန္တော ဘီမဒဿနော._  

</Paragraph>

</Division>
<Division number="38" book="cp" e="ch" v="21" p="402">

<Paragraph number="203" type="verses" book="cp">
_ပဗ္ဘာရေ ဂိရိဒုဂ္ဂေ စ,_  
_ရုက္ခမူလေ ဒကာသယေ;_  
_ဟောတေတ္ထ ဌာနံ မဟိံသာနံ,_  
_ကောစိ ကောစိ တဟိံ တဟိံ._  

</Paragraph>

</Division>
<Division number="39" book="cp" e="ch" v="21" p="402">

<Paragraph number="204" type="verses" book="cp">
_ဝိစရန္တော ဗြဟာရညေ,_  
_ဌာနံ အဒ္ဒသ ဘဒ္ဒကံ;_  
_တံ ဌာနံ ဥပဂန္တွာန,_  
_တိဋ္ဌာမိ စ သယာမိ စ._  

</Paragraph>

</Division>
<Division number="40" book="cp" e="ch" v="21" p="402">

<Paragraph number="205" type="verses" book="cp">
_အထေတ္ထ ကပိမာဂန္တွာ,_  
_ပါပေါ အနရိယော လဟု;_  
_ခန္ဓေ နလာဋေ ဘမုကေ,_  
_မုတ္တေတိ ဩဟဒေတိ တံ._  

</Paragraph>

</Division>
<Division number="41" book="cp" e="ch" v="21" p="402">

<Paragraph number="206" type="verses" book="cp">
_သကိမ္ပိ ဒိဝသံ ဒုတိယံ,_  
_တတိယံ စတုတ္ထမ္ပိ စ;_  
_ဒူသေတိ မံ သဗ္ဗကာလံ,_  
_တေန ဟောမိ ဥပဒ္ဒုတော._  

</Paragraph>

</Division>
<Division number="42" book="cp" e="ch" v="21" p="402">

<Paragraph number="207" type="verses" book="cp">
_မမံ ဥပဒ္ဒုတံ ဒိသွာ,_  
_ယက္ခော မံ ဣဒမဗြဝိ;_  
_‘နာသေဟေတံ ဆဝံ ပါပံ,_  
_သိင်္ဂေဟိ စ ခုရေဟိ စ’._  

</Paragraph>

</Division>
<Division number="43" book="cp" e="ch" v="21" p="402">

<Paragraph number="208" type="verses" book="cp">
_ဧဝံ ဝုတ္တေ, တဒါ ယက္ခေ,_  
_အဟံ တံ ဣဒမဗြဝိံ;_  
_‘ကိံ တွံ မက္ခေသိ ကုဏပေန,_  
_ပါပေန အနရိယေန မံ._  

</Paragraph>

</Division>
<Division number="44" book="cp" e="ch" v="21" p="403">

<Paragraph number="209" type="verses" book="cp">
_ယဒိဟံ တဿ ပကုပ္ပေယျံ,_  
_တတော ဟီနတရော ဘဝေ;_  
_သီလဉ္စ မေ ပဘိဇ္ဇေယျ,_  
_ဝိညူ စ ဂရဟေယျု မံ._  

</Paragraph>

</Division>
<Division number="45" book="cp" e="ch" v="21" p="403">

<Paragraph number="210" type="verses" book="cp">
_ဟီဠိတာ ဇီဝိတာ ဝါပိ,_  
_ပရိသုဒ္ဓေန မတံ ဝရံ;_  
_ကျာဟံ ဇီဝိတဟေတူပိ,_  
_ကာဟာမိ ပရဟေဌနံ’._  

</Paragraph>

</Division>
<Division number="46" book="cp" e="ch" v="21" p="403">

<Paragraph number="211" type="verses" book="cp">
_မမေဝါယံ မညမာနော,_  
_အညေပေဝံ ကရိဿတိ;_  
_တေဝ တဿ ဝဓိဿန္တိ,_  
_သာ မေ မုတ္တိ ဘဝိဿတိ._  

</Paragraph>

</Division>
<Division number="47" book="cp" e="ch" v="21" p="403">

<Paragraph number="212" type="verses" book="cp">
_ဟီနမဇ္ဈိမော်က္ကဋ္ဌေ,_  
_သဟန္တော အဝမာနိတံ;_  
_ဧဝံ လဘတိ သပ္ပညော,_  
_မနသာ ယထာပတ္ထိတန်”တိ._  


</Paragraph>
</Division>

<Paragraph number="213" type="center" book="cp">
မဟိံသရာဇစရိယံ ပဉ္စမံ.
</Paragraph>