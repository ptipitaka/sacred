---
title: "1.1.4 မဟာသုဒဿနစရိယ"
tableOfContents: false
sidebar:
  order: 5
type: "tipitaka"
basket: "su"
book: "cp"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="28" book="cp">

<Paragraph number="32" type="verses" book="cp">
_“ကုသာဝတိမှိ နဂရေ,_  
_ယဒါ အာသိံ မဟီပတိ;_  
_မဟာသုဒဿနော နာမ,_  
_စက္ကဝတ္တီ မဟဗ္ဗလော._  

</Paragraph>

</Division>
<Division number="29" book="cp">

<Paragraph number="33" type="verses" book="cp">
_တတ္ထာဟံ ဒိဝသေ တိက္ခတ္တုံ,_  
_ဃောသာပေမိ တဟိံ တဟိံ;_  
_‘ကော ကိံ ဣစ္ဆတိ ပတ္ထေတိ,_  
_ကဿ ကိံ ဒီယတူ ဓနံ._  

</Paragraph>

</Division>
<Division number="30" book="cp">

<Paragraph number="34" type="verses" book="cp">
_ကော ဆာတကော ကော တသိတော,_  
_ကော မာလံ ကော ဝိလေပနံ;_  
_နာနာရတ္တာနိ ဝတ္ထာနိ,_  
_ကော နဂ္ဂေါ ပရိဒဟိဿတိ._  

</Paragraph>

</Division>
<Division number="31" book="cp">

<Paragraph number="35" type="verses" book="cp">
_ကော ပထေ ဆတ္တမာဒေတိ,_  
_ကောပါဟနာ မုဒူ သုဘာ’;_  
ဣတိ သာယဉ္စ ပါတော စ,_  
_ဃောသာပေမိ တဟိံ တဟိံ._  

</Paragraph>

</Division>
<Division number="32" book="cp">

<Paragraph number="36" type="verses" book="cp">
_န တံ ဒသသု ဌာနေသု,_  
_နပိ ဌာနသတေသု ဝါ;_  
_အနေကသတဌာနေသု,_  
_ပဋိယတ္တံ ယာစကေ ဓနံ._  

</Paragraph>

</Division>
<Division number="33" book="cp">

<Paragraph number="37" type="verses" book="cp">
_ဒိဝါ ဝါ ယဒိ ဝါ ရတ္တိံ,_  
_ယဒိ ဧတိ ဝနိဗ္ဗကော;_  
_လဒ္ဓါ ယဒိစ္ဆကံ ဘောဂံ,_  
_ပူရဟတ္ထောဝ ဂစ္ဆတိ._  

</Paragraph>

</Division>
<Division number="34" book="cp">

<Paragraph number="38" type="verses" book="cp">
_ဧဝရူပံ မဟာဒါနံ,_  
_အဒါသိံ ယာဝဇီဝိကံ;_  
_နပါဟံ ဒေဿံ ဓနံ ဒမ္မိ,_  
_နပိ နတ္ထိ နိစယော မယိ._  

</Paragraph>

</Division>
<Division number="35" book="cp">

<Paragraph number="39" type="verses" book="cp">
_ယထာပိ အာတုရော နာမ,_  
_ရောဂတော ပရိမုတ္တိယာ;_  
_ဓနေန ဝေဇ္ဇံ တပ္ပေတွာ,_  
_ရောဂတော ပရိမုစ္စတိ._  

</Paragraph>

</Division>
<Division number="36" book="cp">

<Paragraph number="40" type="verses" book="cp">
_တထေဝါဟံ ဇာနမာနော,_  
_ပရိပူရေတုမသေသတော;_  
_ဦနမနံ ပူရယိတုံ,_  
_ဒေမိ ဒါနံ ဝနိဗ္ဗကေ;_  
_နိရာလယော အပစ္စာသော,_  
_သမ္ဗောဓိမနုပတ္တိယာ”တိ._  


</Paragraph>
</Division>

<Paragraph number="41" type="center" book="cp">
မဟာသုဒဿနစရိယံ စတုတ္ထံ.
</Paragraph>