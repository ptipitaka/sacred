---
title: 1.1.8 သိဝိရာဇစရိယ
tableOfContents: false
sidebar:
  order: 8
type: tipitaka
basket: su
book: cp
review:
  current: review
  updated: '2025-10-27T21:48:40.646181'
  updated_by: ''
  notes: ''
  history:
  - state: review
    date: '2025-10-27T21:48:40.646181'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="51" book="cp" e="ch" v="21" p="390">

<Paragraph number="59" type="verses" book="cp">
_“အရိဋ္ဌသဝှယေ နဂရေ,_  
_သိဝိနာမာသိ ခတ္တိယော;_  
_နိသဇ္ဇ ပါသာဒဝရေ,_  
_ဧဝံ စိန္တေသဟံ တဒါ._  

</Paragraph>

</Division>
<Division number="52" book="cp" e="ch" v="21" p="390">

<Paragraph number="60" type="verses" book="cp">
_‘ယံ ကိဉ္စိ မာနုသံ ဒါနံ,_  
_အဒိန္နံ မေ န ဝိဇ္ဇတိ;_  
_ယောပိ ယာစေယျ မံ စက္ခုံ,_  
_ဒဒေယျံ အဝိကမ္ပိတော’._  

</Paragraph>

</Division>
<Division number="53" book="cp" e="ch" v="21" p="390">

<Paragraph number="61" type="verses" book="cp">
_မမ သင်္ကပ္ပမညာယ,_  
_သက္ကော ဒေဝါနမိဿရော;_  
_နိသိန္နော ဒေဝပရိသာယ,_  
ဣဒံ ဝစနမဗြဝိ._  

</Paragraph>

</Division>
<Division number="54" book="cp" e="ch" v="21" p="390">

<Paragraph number="62" type="verses" book="cp">
_‘နိသဇ္ဇ ပါသာဒဝရေ,_  
_သိဝိရာဇာ မဟိဒ္ဓိကော;_  
_စိန္တေန္တော ဝိဝိဓံ ဒါနံ,_  
_အဒေယျံ သော န ပဿတိ._  

</Paragraph>

</Division>
<Division number="55" book="cp" e="ch" v="21" p="390">

<Paragraph number="63" type="verses" book="cp">
_တထံ နု ဝိတထံ နေတံ,_  
_ဟန္ဒ ဝီမံသယာမိ တံ;_  
_မုဟုတ္တံ အာဂမေယျာထ,_  
_ယာဝ ဇာနာမိ တံ မနံ’._  

</Paragraph>

</Division>
<Division number="56" book="cp" e="ch" v="21" p="390">

<Paragraph number="64" type="verses" book="cp">
_ပဝေဓမာနော ပလိတသိရော,_  
_ဝလိဂတ္တော ဇရာတုရော;_  
_အန္ဓဝဏ္ဏောဝ ဟုတွာန,_  
_ရာဇာနံ ဥပသင်္ကမိ._  

</Paragraph>

</Division>
<Division number="57" book="cp" e="ch" v="21" p="390">

<Paragraph number="65" type="verses" book="cp">
_သော တဒါ ပဂ္ဂဟေတွာန,_  
_ဝါမံ ဒက္ခိဏဗာဟု စ;_  
_သိရသ္မိံ အဉ္ဇလိံ ကတွာ,_  
ဣဒံ ဝစနမဗြဝိ._  

</Paragraph>

</Division>
<Division number="58" book="cp" e="ch" v="21" p="390">

<Paragraph number="66" type="verses" book="cp">
_‘ယာစာမိ တံ မဟာရာဇ,_  
_ဓမ္မိက ရဋ္ဌဝဍ္ဎန;_  
_တဝ ဒါနရတာ ကိတ္တိ,_  
ဥဂ္ဂတာ ဒေဝမာနုသေ._  

</Paragraph>

</Division>
<Division number="59" book="cp" e="ch" v="21" p="391">

<Paragraph number="67" type="verses" book="cp">
ဥဘောပိ နေတ္တာ နယနာ,_  
_အန္ဓာ ဥပဟတာ မမ;_  
_ဧကံ မေ နယနံ ဒေဟိ,_  
_တွမ္ပိ ဧကေန ယာပယ’._  

</Paragraph>

</Division>
<Division number="60" book="cp" e="ch" v="21" p="391">

<Paragraph number="68" type="verses" book="cp">
_တဿာဟံ ဝစနံ သုတွာ,_  
_ဟဋ္ဌော သံဝိဂ္ဂမာနသော;_  
_ကတဉ္ဇလီ ဝေဒဇာတော,_  
ဣဒံ ဝစနမဗြဝိံ._  

</Paragraph>

</Division>
<Division number="61" book="cp" e="ch" v="21" p="391">

<Paragraph number="69" type="verses" book="cp">
_‘ဣဒါနာဟံ စိန္တယိတွာန,_  
_ပါသာဒတော ဣဓာဂတော;_  
_တွံ မမ စိတ္တမညာယ,_  
_နေတ္တံ ယာစိတုမာဂတော._  

</Paragraph>

</Division>
<Division number="62" book="cp" e="ch" v="21" p="391">

<Paragraph number="70" type="verses" book="cp">
_အဟော မေ မာနသံ သိဒ္ဓံ,_  
_သင်္ကပ္ပေါ ပရိပူရိတော;_  
_အဒိန္နပုဗ္ဗံ ဒါနဝရံ,_  
_အဇ္ဇ ဒဿာမိ ယာစကေ._  

</Paragraph>

</Division>
<Division number="63" book="cp" e="ch" v="21" p="391">

<Paragraph number="71" book="cp">
_ဧဟိ သိဝက ဥဋ္ဌေဟိ,_  
_မာ ဒန္ဓယိ မာ ပဝေဓယိ;_  
ဥဘောပိ နယနံ ဒေဟိ,_  
ဥပ္ပါဋေတွာ ဝဏိဗ္ဗကေ’._  

</Paragraph>

</Division>
<Division number="64" book="cp" e="ch" v="21" p="391">

<Paragraph number="72" type="verses" book="cp">
_တတော သော စောဒိတော မယှံ,_  
_သိဝကော ဝစနံ ကရော;_  
ဥဒ္ဓရိတွာန ပါဒါသိ,_  
_တာလမိဉ္ဇံဝ ယာစကေ._  

</Paragraph>

</Division>
<Division number="65" book="cp" e="ch" v="21" p="391">

<Paragraph number="73" type="verses" book="cp">
_ဒဒမာနဿ ဒေန္တဿ,_  
_ဒိန္နဒါနဿ မေ သတော;_  
_စိတ္တဿ အညထာ နတ္ထိ,_  
_ဗောဓိယာယေဝ ကာရဏာ._  

</Paragraph>

</Division>
<Division number="66" book="cp" e="ch" v="21" p="391">

<Paragraph number="74" type="verses" book="cp">
_န မေ ဒေဿာ ဥဘော စက္ခူ,_  
_အတ္တာ န မေ န ဒေဿိယော;_  
_သဗ္ဗညုတံ ပိယံ မယှံ,_  
_တသ္မာ စက္ခုံ အဒါသဟန်”တိ._  


</Paragraph>
</Division>

<Paragraph number="75" type="center" book="cp">
သိဝိရာဇစရိယံ အဋ္ဌမံ.
</Paragraph>