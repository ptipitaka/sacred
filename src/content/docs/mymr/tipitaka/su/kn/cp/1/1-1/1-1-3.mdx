---
title: "1.1.3 ကုရုရာဇစရိယ"
tableOfContents: false
sidebar:
  order: 3
type: "tipitaka"
basket: "su"
book: "cp"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="20" book="cp" e="ch" v="21" p="387">

<Paragraph number="23" type="verses" book="cp">
_“ပုနာပရံ ယဒါ ဟောမိ,_  
ဣန္ဒပတ္ထေ ပုရုတ္တမေ;_  
_ရာဇာ ဓနဉ္စယော နာမ,_  
_ကုသလေ ဒသဟုပါဂတော._  

</Paragraph>

</Division>
<Division number="21" book="cp" e="ch" v="21" p="387">

<Paragraph number="24" type="verses" book="cp">
_ကလိင်္ဂရဋ္ဌဝိသယာ,_  
_ဗြာဟ္မဏာ ဥပဂဉ္ဆု မံ;_  
_အာယာစုံ မံ ဟတ္ထိနာဂံ,_  
_ဓညံ မင်္ဂလသမ္မတံ._  

</Paragraph>

</Division>
<Division number="22" book="cp" e="ch" v="21" p="387">

<Paragraph number="25" type="verses" book="cp">
_‘အဝုဋ္ဌိကော ဇနပဒေါ,_  
_ဒုဗ္ဘိက္ခော ဆာတကော မဟာ;_  
_ဒဒါဟိ ပဝရံ နာဂံ,_  
_နီလံ အဉ္ဇနသဝှယံ’._  

</Paragraph>

</Division>
<Division number="23" book="cp" e="ch" v="21" p="387">

<Paragraph number="26" type="verses" book="cp">
_‘န မေ ယာစကမနုပ္ပတ္တေ,_  
_ပဋိက္ခေပေါ အနုစ္ဆဝေါ;_  
_မာ မေ ဘိဇ္ဇိ သမာဒါနံ,_  
_ဒဿာမိ ဝိပုလံ ဂဇံ’._  

</Paragraph>

</Division>
<Division number="24" book="cp" e="ch" v="21" p="387">

<Paragraph number="27" type="verses" book="cp">
_နာဂံ ဂဟေတွာ သောဏ္ဍာယ,_  
_ဘိင်္ဂါရေ ရတနာမယေ;_  
_ဇလံ ဟတ္ထေ အာကိရိတွာ,_  
_ဗြာဟ္မဏာနံ အဒံ ဂဇံ._  

</Paragraph>

</Division>
<Division number="25" book="cp" e="ch" v="21" p="387">

<Paragraph number="28" type="verses" book="cp">
_တဿ နာဂေ ပဒိန္နမှိ,_  
_အမစ္စာ ဧတဒဗြဝုံ;_  
_‘ကိံ နု တုယှံ ဝရံ နာဂံ,_  
_ယာစကာနံ ပဒဿသိ._  

</Paragraph>

</Division>
<Division number="26" book="cp" e="ch" v="21" p="387">

<Paragraph number="29" type="verses" book="cp">
_ဓညံ မင်္ဂလသမ္ပန္နံ,_  
_သင်္ဂါမဝိဇယုတ္တမံ;_  
_တသ္မိံ နာဂေ ပဒိန္နမှိ,_  
_ကိံ တေ ရဇ္ဇံ ကရိဿတိ’._  

</Paragraph>

</Division>
<Division number="27" book="cp" e="ch" v="21" p="387">

<Paragraph number="30" type="verses" book="cp">
_‘ရဇ္ဇမ္ပိ မေ ဒဒေ သဗ္ဗံ,_  
_သရီရံ ဒဇ္ဇမတ္တနော;_  
_သဗ္ဗညုတံ ပိယံ မယှံ,_  
_တသ္မာ နာဂံ အဒါသဟန်’”တိ._  


</Paragraph>
</Division>

<Paragraph number="31" type="center" book="cp">
ကုရုရာဇစရိယံ တတိယံ.
</Paragraph>