---
title: "1.1.1 အကိတ္တိစရိယ"
tableOfContents: false
sidebar:
  order: 1
type: "tipitaka"
basket: "su"
book: "cp"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="cp">

<Paragraph number="2" type="verses" book="cp">
_“ကပ္ပေ စ သတသဟဿေ,_  
_စတုရော စ အသင်္ခိယေ;_  
_ဧတ္ထန္တရေ ယံ စရိတံ,_  
_သဗ္ဗံ တံ ဗောဓိပါစနံ._  

</Paragraph>

</Division>
<Division number="2" book="cp">

<Paragraph number="3" type="verses" book="cp">
_အတီတကပ္ပေ စရိတံ,_  
_ဌပယိတွာ ဘဝါဘဝေ;_  
ဣမမှိ ကပ္ပေ စရိတံ,_  
_ပဝက္ခိဿံ သုဏောဟိ မေ._  

</Paragraph>

</Division>
<Division number="3" book="cp">

<Paragraph number="4" type="verses" book="cp">
_ယဒါ အဟံ ဗြဟာရညေ,_  
_သုညေ ဝိပိနကာနနေ;_  
_အဇ္ဈောဂါဟေတွာ ဝိဟရာမိ,_  
_အကိတ္တိ နာမ တာပသော._  

</Paragraph>

</Division>
<Division number="4" book="cp">

<Paragraph number="5" type="verses" book="cp">
_တဒါ မံ တပတေဇေန,_  
_သန္တတ္တော တိဒိဝါဘိဘူ;_  
_ဓာရေန္တော ဗြာဟ္မဏဝဏ္ဏံ,_  
_ဘိက္ခာယ မံ ဥပါဂမိ._  

</Paragraph>

</Division>
<Division number="5" book="cp">

<Paragraph number="6" type="verses" book="cp">
_ပဝနာ အာဘတံ ပဏ္ဏံ,_  
_အတေလဉ္စ အလောဏိကံ;_  
_မမ ဒွါရေ ဌိတံ ဒိသွာ,_  
_သကဋာဟေန အာကိရိံ._  

</Paragraph>

</Division>
<Division number="6" book="cp">

<Paragraph number="7" type="verses" book="cp">
_တဿ ဒတွာနဟံ ပဏ္ဏံ,_  
_နိက္ကုဇ္ဇိတွာန ဘာဇနံ;_  
_ပုနေသနံ ဇဟိတွာန,_  
_ပါဝိသိံ ပဏ္ဏသာလကံ._  

</Paragraph>

</Division>
<Division number="7" book="cp">

<Paragraph number="8" type="verses" book="cp">
_ဒုတိယမ္ပိ တတိယမ္ပိ,_  
ဥပဂဉ္ဆိ မမန္တိကံ;_  
_အကမ္ပိတော အနောလဂ္ဂေါ,_  
_ဧဝမေဝမဒါသဟံ._  

</Paragraph>

</Division>
<Division number="8" book="cp">

<Paragraph number="9" type="verses" book="cp">
_န မေ တပ္ပစ္စယာ အတ္ထိ,_  
_သရီရသ္မိံ ဝိဝဏ္ဏိယံ;_  
_ပီတိသုခေန ရတိယာ,_  
_ဝီတိနာမေမိ တံ ဒိဝံ._  

</Paragraph>

</Division>
<Division number="9" book="cp">

<Paragraph number="10" type="verses" book="cp">
_ယဒိ မာသမ္ပိ ဒွေမာသံ,_  
_ဒက္ခိဏေယျံ ဝရံ လဘေ;_  
_အကမ္ပိတော အနောလီနော,_  
_ဒဒေယျံ ဒါနမုတ္တမံ._  

</Paragraph>

</Division>
<Division number="10" book="cp">

<Paragraph number="11" type="verses" book="cp">
_န တဿ ဒါနံ ဒဒမာနော,_  
_ယသံ လာဘဉ္စ ပတ္ထယိံ;_  
_သဗ္ဗညုတံ ပတ္ထယာနော,_  
_တာနိ ကမ္မာနိ အာစရိန်”တိ._  


</Paragraph>
</Division>

<Paragraph number="12" type="center" book="cp">
အကိတ္တိစရိယံ ပဌမံ.
</Paragraph>