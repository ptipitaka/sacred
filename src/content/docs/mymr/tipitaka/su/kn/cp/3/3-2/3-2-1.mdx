---
title: 3.2.1 တေမိယစရိယ
tableOfContents: false
sidebar:
  order: 1
type: tipitaka
basket: su
book: cp
review:
  current: review
  updated: '2025-10-20T22:23:45.430495'
  updated_by: ''
  notes: ''
  history:
  - state: review
    date: '2025-10-20T22:23:45.430495'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="48" book="cp" e="ch" v="21" p="412">

<Paragraph number="321" type="verses" book="cp">
_“ပုနာပရံ ယဒါ ဟောမိ,_  
_ကာသိရာဇဿ အတြဇော;_  
_မူဂပက္ခောတိ နာမေန,_  
_တေမိယောတိ ဝဒန္တိ မံ._  

</Paragraph>

</Division>
<Division number="49" book="cp" e="ch" v="21" p="412">

<Paragraph number="322" type="verses" book="cp">
_သောဠသိတ္ထိသဟဿာနံ,_  
_န ဝိဇ္ဇတိ ပုမော တဒါ;_  
_အဟောရတ္တာနံ အစ္စယေန,_  
_နိဗ္ဗတ္တော အဟမေကကော._  

</Paragraph>

</Division>
<Division number="50" book="cp" e="ch" v="21" p="412">

<Paragraph number="323" type="verses" book="cp">
_ကိစ္ဆာ လဒ္ဓံ ပိယံ ပုတ္တံ,_  
_အဘိဇာတံ ဇုတိန္ဓရံ;_  
_သေတစ္ဆတ္တံ ဓာရယိတွာန,_  
_သယနေ ပေါသေတိ မံ ပိတာ._  

</Paragraph>

</Division>
<Division number="51" book="cp" e="ch" v="21" p="412">

<Paragraph number="324" type="verses" book="cp">
_နိဒ္ဒါယမာနော သယနဝရေ,_  
_ပဗုဇ္ဈိတွာနဟံ တဒါ;_  
_အဒ္ဒသံ ပဏ္ဍရံ ဆတ္တံ,_  
_ယေနာဟံ နိရယံ ဂတော._  

</Paragraph>

</Division>
<Division number="52" book="cp" e="ch" v="21" p="412">

<Paragraph number="325" type="verses" book="cp">
_သဟ ဒိဋ္ဌဿ မေ ဆတ္တံ,_  
_တာသော ဥပ္ပဇ္ဇိ ဘေရဝေါ;_  
_ဝိနိစ္ဆယံ သမာပန္နော,_  
_‘ကထာဟံ ဣမံ မုဉ္စိဿံ’._  

</Paragraph>

</Division>
<Division number="53" book="cp" e="ch" v="21" p="412">

<Paragraph number="326" type="verses" book="cp">
_ပုဗ္ဗသာလောဟိတာ မယှံ,_  
_ဒေဝတာ အတ္ထကာမိနီ;_  
_သာ မံ ဒိသွာန ဒုက္ခိတံ,_  
_တီသု ဌာနေသု ယောဇယိ._  

</Paragraph>

</Division>
<Division number="54" book="cp" e="ch" v="21" p="412">

<Paragraph number="327" type="verses" book="cp">
_‘မာ ပဏ္ဍိစ္စယံ ဝိဘာဝယ,_  
_ဗာလမတော ဘဝ သဗ္ဗပါဏိနံ;_  
_သဗ္ဗော တံ ဇနော ဩစိနာယတု,_  
_ဧဝံ တဝ အတ္ထော ဘဝိဿတိ’._  

</Paragraph>

</Division>
<Division number="55" book="cp" e="ch" v="21" p="412">

<Paragraph number="328" type="verses" book="cp">
_ဧဝံ ဝုတ္တာယဟံ တဿာ,_  
ဣဒံ ဝစနမဗြဝိံ;_  
_‘ကရောမိ တေ တံ ဝစနံ,_  
_ယံ တွံ ဘဏသိ ဒေဝတေ;_  
_အတ္ထကာမာသိ မေ အမ္မ,_  
_ဟိတကာမာသိ ဒေဝတေ’._  

</Paragraph>

</Division>
<Division number="56" book="cp" e="ch" v="21" p="412">

<Paragraph number="329" type="verses" book="cp">
_တဿာဟံ ဝစနံ သုတွာ,_  
_သာဂရေဝ ထလံ လဘိံ;_  
_ဟဋ္ဌော သံဝိဂ္ဂမာနသော,_  
_တယော အင်္ဂေ အဓိဋ္ဌဟိံ._  

</Paragraph>

</Division>
<Division number="57" book="cp" e="ch" v="21" p="413">

<Paragraph number="330" type="verses" book="cp">
_မူဂေါ အဟောသိံ ဗဓိရော,_  
_ပက္ခော ဂတိဝိဝဇ္ဇိတော;_  
_ဧတေ အင်္ဂေ အဓိဋ္ဌာယ,_  
_ဝဿာနိ သောဠသံ ဝသိံ._  

</Paragraph>

</Division>
<Division number="58" book="cp" e="ch" v="21" p="413">

<Paragraph number="331" type="verses" book="cp">
_တတော မေ ဟတ္ထပါဒေ စ,_  
_ဇိဝှံ သောတဉ္စ မဒ္ဒိယ;_  
_အနူနတံ မေ ပဿိတွာ,_  
_‘ကာဠကဏ္ဏီ’တိ နိန္ဒိသုံ._  

</Paragraph>

</Division>
<Division number="59" book="cp" e="ch" v="21" p="413">

<Paragraph number="332" type="verses" book="cp">
_တတော ဇာနပဒါ သဗ္ဗေ,_  
_သေနာပတိပုရောဟိတာ;_  
_သဗ္ဗေ ဧကမနာ ဟုတွာ,_  
_ဆဍ္ဍနံ အနုမောဒိသုံ._  

</Paragraph>

</Division>
<Division number="60" book="cp" e="ch" v="21" p="413">

<Paragraph number="333" type="verses" book="cp">
_သောဟံ တေသံ မတိံ သုတွာ,_  
_ဟဋ္ဌော သံဝိဂ္ဂမာနသော;_  
_‘ယဿတ္ထာယ တပေါစိဏ္ဏော,_  
_သော မေ အတ္ထော သမိဇ္ဈထ’._  

</Paragraph>

</Division>
<Division number="61" book="cp" e="ch" v="21" p="413">

<Paragraph number="334" type="verses" book="cp">
_နှာပေတွာ အနုလိမ္ပိတွာ,_  
_ဝေဌေတွာ ရာဇဝေဌနံ;_  
_ဆတ္တေန အဘိသိဉ္စိတွာ,_  
_ကာရေသုံ ပုရံ ပဒက္ခိဏံ._  

</Paragraph>

</Division>
<Division number="62" book="cp" e="ch" v="21" p="413">

<Paragraph number="335" type="verses" book="cp">
_သတ္တာဟံ ဓာရယိတွာန,_  
ဥဂ္ဂတေ ရဝိမဏ္ဍလေ;_  
_ရထေန မံ နီဟရိတွာ,_  
_သာရထီ ဝနမုပါဂမိ._  

</Paragraph>

</Division>
<Division number="63" book="cp" e="ch" v="21" p="413">

<Paragraph number="336" type="verses" book="cp">
_ဧကောကာသေ ရထံ ကတွာ,_  
_သဇ္ဇဿံ ဟတ္ထမုစ္စိတော;_  
_သာရထီ ခဏတီ ကာသုံ,_  
_နိခါတုံ ပထဝိယာ မမံ._  

</Paragraph>

</Division>
<Division number="64" book="cp" e="ch" v="21" p="413">

<Paragraph number="337" type="verses" book="cp">
_အဓိဋ္ဌိတမဓိဋ္ဌာနံ,_  
_တဇ္ဇေန္တော ဝိဝိဓကာရဏာ;_  
_န ဘိန္ဒိံ တမဓိဋ္ဌာနံ,_  
_ဗောဓိယာယေဝ ကာရဏာ._  

</Paragraph>

</Division>
<Division number="65" book="cp" e="ch" v="21" p="413">

<Paragraph number="338" type="verses" book="cp">
_မာတာပိတာ န မေ ဒေဿာ,_  
_အတ္တာ မေ န စ ဒေဿိယော;_  
_သဗ္ဗညုတံ ပိယံ မယှံ,_  
_တသ္မာ ဝတမဓိဋ္ဌဟိံ._  

</Paragraph>

</Division>
<Division number="66" book="cp" e="ch" v="21" p="413">

<Paragraph number="339" type="verses" book="cp">
_ဧတေ အင်္ဂေ အဓိဋ္ဌာယ,_  
_ဝဿာနိ သောဠသံ ဝသိံ;_  
_အဓိဋ္ဌာနေန မေ သမော နတ္ထိ,_  
_ဧသာ မေ အဓိဋ္ဌာနပါရမီ”တိ._  


</Paragraph>
</Division>

<Paragraph number="340" type="center" book="cp">
တေမိယစရိယံ ဆဋ္ဌံ.
</Paragraph>