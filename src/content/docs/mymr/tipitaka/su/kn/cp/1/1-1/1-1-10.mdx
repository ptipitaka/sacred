---
title: 1.1.10 သသပဏ္ဍိတစရိယ
tableOfContents: false
sidebar:
  order: 10
type: tipitaka
basket: su
book: cp
review:
  current: review
  updated: '2025-10-23T09:13:34.450310'
  updated_by: ''
  notes: ''
  history:
  - state: review
    date: '2025-10-23T09:13:34.450310'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="125" book="cp" e="ch" v="21" p="396">

<Paragraph number="135" type="verses" book="cp">
_“ပုနာပရံ ယဒါ ဟောမိ,_  
_သသကော ပဝနစာရကော;_  
_တိဏပဏ္ဏသာကဖလဘက္ခော,_  
_ပရဟေဌနဝိဝဇ္ဇိတော._  

</Paragraph>

</Division>
<Division number="126" book="cp" e="ch" v="21" p="396">

<Paragraph number="136" type="verses" book="cp">
_မက္ကဋော စ သိင်္ဂါလော စ,_  
_သုတ္တပေါတော စဟံ တဒါ;_  
_ဝသာမ ဧကသာမန္တာ,_  
_သာယံ ပါတော စ ဒိဿရေ._  

</Paragraph>

</Division>
<Division number="127" book="cp" e="ch" v="21" p="396">

<Paragraph number="137" type="verses" book="cp">
_အဟံ တေ အနုသာသာမိ,_  
_ကိရိယေ ကလျာဏပါပကေ;_  
_‘ပါပါနိ ပရိဝဇ္ဇေထ,_  
_ကလျာဏေ အဘိနိဝိဿထ’._  

</Paragraph>

</Division>
<Division number="128" book="cp" e="ch" v="21" p="396">

<Paragraph number="138" type="verses" book="cp">
ဥပေါသထမှိ ဒိဝသေ,_  
_စန္ဒံ ဒိသွာန ပူရိတံ;_  
_ဧတေသံ တတ္ထ အာစိက္ခိံ,_  
_‘ဒိဝသော အဇ္ဇုပေါသထော._  

</Paragraph>

</Division>
<Division number="129" book="cp" e="ch" v="21" p="396">

<Paragraph number="139" type="verses" book="cp">
_ဒါနာနိ ပဋိယာဒေထ,_  
_ဒက္ခိဏေယျဿ ဒါတဝေ;_  
_ဒတွာ ဒါနံ ဒက္ခိဏေယျေ,_  
ဥပဝဿထုပေါသထံ’._  

</Paragraph>

</Division>
<Division number="130" book="cp" e="ch" v="21" p="396">

<Paragraph number="140" type="verses" book="cp">
_တေ မေ သာဓူတိ ဝတွာန,_  
_ယထာသတ္တိ ယထာဗလံ;_  
_ဒါနာနိ ပဋိယာဒေတွာ,_  
_ဒက္ခိဏေယျံ ဂဝေသိသုံ._  

</Paragraph>

</Division>
<Division number="131" book="cp" e="ch" v="21" p="396">

<Paragraph number="141" type="verses" book="cp">
_အဟံ နိသဇ္ဇ စိန္တေသိံ,_  
_ဒါနံ ဒက္ခိဏနုစ္ဆဝံ;_  
_‘ယဒိဟံ လဘေ ဒက္ခိဏေယျံ,_  
_ကိံ မေ ဒါနံ ဘဝိဿတိ._  

</Paragraph>

</Division>
<Division number="132" book="cp" e="ch" v="21" p="396">

<Paragraph number="142" type="verses" book="cp">
_န မေ အတ္ထိ တိလာ မုဂ္ဂါ,_  
_မာသာ ဝါ တဏ္ဍုလာ ဃတံ;_  
_အဟံ တိဏေန ယာပေမိ,_  
_န သက္ကာ တိဏ ဒါတဝေ._  

</Paragraph>

</Division>
<Division number="133" book="cp" e="ch" v="21" p="397">

<Paragraph number="143" type="verses" book="cp">
_ယဒိ ကောစိ ဧတိ ဒက္ခိဏေယျော,_  
_ဘိက္ခာယ မမ သန္တိကေ;_  
_ဒဇ္ဇာဟံ သကမတ္တာနံ,_  
_န သော တုစ္ဆော ဂမိဿတိ’._  

</Paragraph>

</Division>
<Division number="134" book="cp" e="ch" v="21" p="397">

<Paragraph number="144" type="verses" book="cp">
_မမ သင်္ကပ္ပမညာယ,_  
_သက္ကော ဗြာဟ္မဏဝဏ္ဏိနာ;_  
_အာသယံ မေ ဥပါဂစ္ဆိ,_  
_ဒါနဝီမံသနာယ မေ._  

</Paragraph>

</Division>
<Division number="135" book="cp" e="ch" v="21" p="397">

<Paragraph number="145" type="verses" book="cp">
_တမဟံ ဒိသွာန သန္တုဋ္ဌော,_  
ဣဒံ ဝစနမဗြဝိံ;_  
_‘သာဓု ခေါသိ အနုပ္ပတ္တော,_  
_ဃာသဟေတု မမန္တိကေ._  

</Paragraph>

</Division>
<Division number="136" book="cp" e="ch" v="21" p="397">

<Paragraph number="146" type="verses" book="cp">
_အဒိန္နပုဗ္ဗံ ဒါနဝရံ,_  
_အဇ္ဇ ဒဿာမိ တေ အဟံ;_  
_တုဝံ သီလဂုဏူပေတော,_  
_အယုတ္တံ တေ ပရဟေဌနံ._  

</Paragraph>

</Division>
<Division number="137" book="cp" e="ch" v="21" p="397">

<Paragraph number="147" type="verses" book="cp">
_ဧဟိ အဂ္ဂိံ ပဒီပေဟိ,_  
_နာနာကဋ္ဌေ သမာနယ;_  
_အဟံ ပစိဿမတ္တာနံ,_  
_ပက္ကံ တွံ ဘက္ခယိဿသိ’._  

</Paragraph>

</Division>
<Division number="138" book="cp" e="ch" v="21" p="397">

<Paragraph number="148" type="verses" book="cp">
_‘သာဓူ’တိ သော ဟဋ္ဌမနော,_  
_နာနာကဋ္ဌေ သမာနယိ;_  
_မဟန္တံ အကာသိ စိတကံ,_  
_ကတွာ အင်္ဂါရဂဗ္ဘကံ._  

</Paragraph>

</Division>
<Division number="139" book="cp" e="ch" v="21" p="397">

<Paragraph number="149" type="verses" book="cp">
_အဂ္ဂိံ တတ္ထ ပဒီပေသိ,_  
_ယထာ သော ခိပ္ပံ မဟာ ဘဝေ;_  
_ဖောဋေတွာ ရဇဂတေ ဂတ္တေ,_  
_ဧကမန္တံ ဥပါဝိသိံ._  

</Paragraph>

</Division>
<Division number="140" book="cp" e="ch" v="21" p="397">

<Paragraph number="150" type="verses" book="cp">
_ယဒါ မဟာကဋ္ဌပုဉ္ဇော,_  
_အာဒိတ္တော ဓမဓမာယတိ;_  
_တဒုပ္ပတိတွာ ပပတိံ,_  
_မဇ္ဈေ ဇာလသိခန္တရေ._  

</Paragraph>

</Division>
<Division number="141" book="cp" e="ch" v="21" p="397">

<Paragraph number="151" type="verses" book="cp">
_ယထာ သီတောဒကံ နာမ,_  
_ပဝိဋ္ဌံ ယဿ ကဿစိ;_  
_သမေတိ ဒရထပရိဠာဟံ,_  
_အဿာဒံ ဒေတိ ပီတိ စ._  

</Paragraph>

</Division>
<Division number="142" book="cp" e="ch" v="21" p="397">

<Paragraph number="152" type="verses" book="cp">
_တထေဝ ဇလိတံ အဂ္ဂိံ,_  
_ပဝိဋ္ဌဿ မမံ တဒါ;_  
_သဗ္ဗံ သမေတိ ဒရထံ,_  
_ယထာ သီတောဒကံ ဝိယ._  

</Paragraph>

</Division>
<Division number="143" book="cp" e="ch" v="21" p="397">

<Paragraph number="153" type="verses" book="cp">
_ဆဝိံ စမ္မံ မံသံ နှာရုံ,_  
_အဋ္ဌိံ ဟဒယဗန္ဓနံ;_  
_ကေဝလံ သကလံ ကာယံ,_  
_ဗြာဟ္မဏဿ အဒါသဟန်”တိ. (143)_  


</Paragraph>
</Division>

<Paragraph number="154" type="center" book="cp">
သသပဏ္ဍိတစရိယံ ဒသမံ.



</Paragraph>

<Paragraph number="155" type="center" book="cp">
အကိတ္တိဝဂ္ဂေါ ပဌမော.



</Paragraph>

<Paragraph number="156" type="center" book="cp">
တဿုဒ္ဒါနံ


</Paragraph>

<Paragraph number="157" type="verses" book="cp">
_အကိတ္တိဗြာဟ္မဏော သင်္ခေါ,_  
_ကုရုရာဇာ ဓနဉ္စယော;_  
_မဟာသုဒဿနော ရာဇာ,_  
_မဟာဂေါဝိန္ဒဗြာဟ္မဏော._  

</Paragraph>

<Paragraph number="158" type="verses" book="cp">
_နိမိ စန္ဒကုမာရော စ,_  
_သိဝိ ဝေဿန္တရော သသော;_  
_အဟမေဝ တဒါ အာသိံ,_  
_ယော တေ ဒါနဝရေ အဒါ._  

</Paragraph>

<Paragraph number="159" type="verses" book="cp">
_ဧတေ ဒါနပရိက္ခာရာ,_  
_ဧတေ ဒါနဿ ပါရမီ;_  
_ဇီဝိတံ ယာစကေ ဒတွာ,_  
ဣမံ ပါရမိ ပူရယိံ._  

</Paragraph>

<Paragraph number="160" type="verses" book="cp">
_ဘိက္ခာယ ဥပဂတံ ဒိသွာ,_  
_သကတ္တာနံ ပရိစ္စဇိံ;_  
_ဒါနေန မေ သမော နတ္ထိ,_  
_ဧသာ မေ ဒါနပါရမီတိ._  


</Paragraph>

<Paragraph number="161" type="center" book="cp">
ဒါနပါရမိနိဒ္ဒေသော နိဋ္ဌိတော.
</Paragraph>