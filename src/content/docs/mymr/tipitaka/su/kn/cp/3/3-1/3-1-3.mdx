---
title: "3.1.3 အယောဃရစရိယ"
tableOfContents: false
sidebar:
  order: 3
type: "tipitaka"
basket: "su"
book: "cp"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="24" book="cp">

<Paragraph number="294" type="verses" book="cp">
_“ပုနာပရံ ယဒါ ဟောမိ,_  
_ကာသိရာဇဿ အတြဇော;_  
_အယောဃရမှိ သံဝဍ္ဎော,_  
_နာမေနာသိ အယောဃရော._  

</Paragraph>

</Division>
<Division number="25" book="cp">

<Paragraph number="295" type="verses" book="cp">
_‘ဒုက္ခေန ဇီဝိတော လဒ္ဓေါ,_  
_သံပီဠေ ပတိပေါသိတော;_  
_အဇ္ဇေဝ ပုတ္တ ပဋိပဇ္ဇ,_  
_ကေဝလံ ဝသုဓံ ဣမံ’._  

</Paragraph>

</Division>
<Division number="26" book="cp">

<Paragraph number="296" type="verses" book="cp">
_သရဋ္ဌကံ သနိဂမံ,_  
_သဇနံ ဝန္ဒိတွ ခတ္တိယံ;_  
_အဉ္ဇလိံ ပဂ္ဂဟေတွာန,_  
ဣဒံ ဝစနမဗြဝိံ._  

</Paragraph>

</Division>
<Division number="27" book="cp">

<Paragraph number="297" type="verses" book="cp">
_‘ယေ ကေစိ မဟိယာ သတ္တာ,_  
_ဟီနမုက္ကဋ္ဌမဇ္ဈိမာ;_  
_နိရာရက္ခာ သကေ ဂေဟေ,_  
_ဝဍ္ဎန္တိ သကဉာတိဘိ._  

</Paragraph>

</Division>
<Division number="28" book="cp">

<Paragraph number="298" type="verses" book="cp">
ဣဒံ လောကေ ဥတ္တရိယံ,_  
_သံပီဠေ မမ ပေါသနံ;_  
_အယောဃရမှိ သံဝဍ္ဎော,_  
_အပ္ပဘေ စန္ဒသူရိယေ._  

</Paragraph>

</Division>
<Division number="29" book="cp">

<Paragraph number="299" type="verses" book="cp">
_ပူတိကုဏပသမ္ပုဏ္ဏာ,_  
_မုစ္စိတွာ မာတုကုစ္ဆိတော;_  
_တတော ဃောရတရေ ဒုက္ခေ,_  
_ပုန ပက္ခိတ္တယောဃရေ._  

</Paragraph>

</Division>
<Division number="30" book="cp">

<Paragraph number="300" type="verses" book="cp">
_ယဒိဟံ တာဒိသံ ပတွာ,_  
_ဒုက္ခံ ပရမဒါရုဏံ;_  
_ရဇ္ဇေသု ယဒိ ရဇ္ဇာမိ,_  
_ပါပါနံ ဥတ္တမော သိယံ._  

</Paragraph>

</Division>
<Division number="31" book="cp">

<Paragraph number="301" type="verses" book="cp">
ဥက္ကဏ္ဌိတောမှိ ကာယေန,_  
_ရဇ္ဇေနမှိ အနတ္ထိကော;_  
_နိဗ္ဗုတိံ ပရိယေသိဿံ,_  
_ယတ္ထ မံ မစ္စု န မဒ္ဒိယေ’._  

</Paragraph>

</Division>
<Division number="32" book="cp">

<Paragraph number="302" type="verses" book="cp">
_ဧဝါဟံ စိန္တယိတွာန,_  
_ဝိရဝန္တေ မဟာဇနေ;_  
_နာဂေါဝ ဗန္ဓနံ ဆေတွာ,_  
_ပါဝိသိံ ကာနနံ ဝနံ._  

</Paragraph>

</Division>
<Division number="33" book="cp">

<Paragraph number="303" type="verses" book="cp">
_မာတာပိတာ န မေ ဒေဿာ,_  
_နပိ မေ ဒေဿံ မဟာယသံ;_  
_သဗ္ဗညုတံ ပိယံ မယှံ,_  
_တသ္မာ ရဇ္ဇံ ပရိစ္စဇိန်”တိ._  


</Paragraph>
</Division>

<Paragraph number="304" type="center" book="cp">
အယောဃရစရိယံ တတိယံ.
</Paragraph>