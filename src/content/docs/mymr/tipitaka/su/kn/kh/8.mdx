---
title: "8 နိဓိကဏ္ဍသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "kh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="kh" e="ch" v="18" p="10">

<Paragraph number="78" type="verses" book="kh">
_နိဓိံ နိဓေတိ ပုရိသော,_  
_ဂမ္ဘီရေ ဩဒကန္တိကေ;_  
_အတ္ထေ ကိစ္စေ သမုပ္ပန္နေ,_  
_အတ္ထာယ မေ ဘဝိဿတိ._  

</Paragraph>

</Division>
<Division number="2" book="kh" e="ch" v="18" p="9">

<Paragraph number="79" type="verses" book="kh">
_ရာဇတော ဝါ ဒုရုတ္တဿ,_  
_စောရတော ပီဠိတဿ ဝါ;_  
ဣဏဿ ဝါ ပမောက္ခာယ,_  
_ဒုဗ္ဘိက္ခေ အာပဒါသု ဝါ;_  
_ဧတဒတ္ထာယ လောကသ္မိံ,_  
_နိဓိ နာမ နိဓီယတိ._  

</Paragraph>

</Division>
<Division number="3" book="kh" e="ch" v="18" p="9">

<Paragraph number="80" type="verses" book="kh">
_တာဝဿုနိဟိတော သန္တော,_  
_ဂမ္ဘီရေ ဩဒကန္တိကေ;_  
_န သဗ္ဗော သဗ္ဗဒါ ဧဝ,_  
_တဿ တံ ဥပကပ္ပတိ._  

</Paragraph>

</Division>
<Division number="4" book="kh" e="ch" v="18" p="9">

<Paragraph number="81" type="verses" book="kh">
_နိဓိ ဝါ ဌာနာ စဝတိ,_  
_သညာ ဝါဿ ဝိမုယှတိ;_  
_နာဂါ ဝါ အပနာမေန္တိ,_  
_ယက္ခာ ဝါပိ ဟရန္တိ နံ._  

</Paragraph>

</Division>
<Division number="5" book="kh" e="ch" v="18" p="9">

<Paragraph number="82" type="verses" book="kh">
_အပ္ပိယာ ဝါပိ ဒါယာဒါ,_  
ဥဒ္ဓရန္တိ အပဿတော;_  
_ယဒါ ပုညက္ခယော ဟောတိ,_  
_သဗ္ဗမေတံ ဝိနဿတိ._  

</Paragraph>

</Division>
<Division number="6" book="kh" e="ch" v="18" p="9">

<Paragraph number="83" type="verses" book="kh">
_ယဿ ဒါနေန သီလေန,_  
_သံယမေန ဒမေန စ;_  
_နိဓီ သုနိဟိတော ဟောတိ,_  
ဣတ္ထိယာ ပုရိသဿ ဝါ._  

</Paragraph>

</Division>
<Division number="7" book="kh" e="ch" v="18" p="10">

<Paragraph number="84" type="verses" book="kh">
_စေတိယမှိ စ သံဃေ ဝါ,_  
_ပုဂ္ဂလေ အတိထီသု ဝါ;_  
_မာတရိ ပိတရိ စာပိ,_  
_အထော ဇေဋ္ဌမှိ ဘာတရိ._  

</Paragraph>

</Division>
<Division number="8" book="kh" e="ch" v="18" p="10">

<Paragraph number="85" type="verses" book="kh">
_ဧသော နိဓိ သုနိဟိတော,_  
_အဇေယျော အနုဂါမိကော;_  
_ပဟာယ ဂမနီယေသု,_  
_ဧတံ အာဒါယ ဂစ္ဆတိ._  

</Paragraph>

</Division>
<Division number="9" book="kh" e="ch" v="18" p="10">

<Paragraph number="86" type="verses" book="kh">
_အသာဓာရဏမညေသံ,_  
_အစောရာဟရဏော နိဓိ;_  
_ကယိရာထ ဓီရော ပုညာနိ,_  
_ယော နိဓိ အနုဂါမိကော._  

</Paragraph>

</Division>
<Division number="10" book="kh" e="ch" v="18" p="10">

<Paragraph number="87" type="verses" book="kh">
_ဧသ ဒေဝမနုဿာနံ,_  
_သဗ္ဗကာမဒဒေါ နိဓိ;_  
_ယံ ယဒေဝါဘိပတ္ထေန္တိ,_  
_သဗ္ဗမေတေန လဗ္ဘတိ._  

</Paragraph>

</Division>
<Division number="11" book="kh" e="ch" v="18" p="10">

<Paragraph number="88" type="verses" book="kh">
_သုဝဏ္ဏတာ သုသရတာ,_  
_သုသဏ္ဌာနာ သုရူပတာ;_  
_အာဓိပစ္စပရိဝါရော,_  
_သဗ္ဗမေတေန လဗ္ဘတိ._  

</Paragraph>

</Division>
<Division number="12" book="kh" e="ch" v="18" p="10">

<Paragraph number="89" type="verses" book="kh">
_ပဒေသရဇ္ဇံ ဣဿရိယံ,_  
_စက္ကဝတ္တိသုခံ ပိယံ;_  
_ဒေဝရဇ္ဇမ္ပိ ဒိဗ္ဗေသု,_  
_သဗ္ဗမေတေန လဗ္ဘတိ._  

</Paragraph>

</Division>
<Division number="13" book="kh" e="ch" v="18" p="10">

<Paragraph number="90" type="verses" book="kh">
_မာနုဿိကာ စ သမ္ပတ္တိ,_  
_ဒေဝလောကေ စ ယာ ရတိ;_  
_ယာ စ နိဗ္ဗာနသမ္ပတ္တိ,_  
_သဗ္ဗမေတေန လဗ္ဘတိ._  

</Paragraph>

</Division>
<Division number="14" book="kh" e="ch" v="18" p="10">

<Paragraph number="91" type="verses" book="kh">
_မိတ္တသမ္ပဒမာဂမ္မ,_  
_ယောနိသောဝ ပယုဉ္ဇတော;_  
_ဝိဇ္ဇာဝိမုတ္တိဝသီဘာဝေါ,_  
_သဗ္ဗမေတေန လဗ္ဘတိ._  

</Paragraph>

</Division>
<Division number="15" book="kh" e="ch" v="18" p="10">

<Paragraph number="92" type="verses" book="kh">
_ပဋိသမ္ဘိဒါ ဝိမောက္ခာ စ,_  
_ယာ စ သာဝကပါရမီ;_  
_ပစ္စေကဗောဓိ ဗုဒ္ဓဘူမိ,_  
_သဗ္ဗမေတေန လဗ္ဘတိ._  

</Paragraph>

</Division>
<Division number="16" book="kh" e="ch" v="18" p="10">

<Paragraph number="93" type="verses" book="kh">
_ဧဝံ မဟတ္ထိကာ ဧသာ,_  
_ယဒိဒံ ပုညသမ္ပဒါ;_  
_တသ္မာ ဓီရာ ပသံသန္တိ,_  
_ပဏ္ဍိတာ ကတပုညတန္တိ._  


</Paragraph>
</Division>

<Paragraph number="94" type="center" book="kh">
နိဓိကဏ္ဍသုတ္တံ.
</Paragraph>