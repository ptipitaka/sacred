---
title: 6 ရတနသုတ္တ
tableOfContents: false
sidebar:
  order: 7
type: tipitaka
basket: su
book: kh
review:
  current: review
  updated: '2025-10-27T21:48:45.268245'
  updated_by: ''
  notes: ''
  history:
  - state: review
    date: '2025-10-27T21:48:45.268245'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="kh" e="ch" v="18" p="9">

<Paragraph number="45" type="verses" book="kh">
_ယာနီဓ ဘူတာနိ သမာဂတာနိ,_  
_ဘုမ္မာနိ ဝါ ယာနိ ဝ အန္တလိက္ခေ;_  
_သဗ္ဗေဝ ဘူတာ သုမနာ ဘဝန္တု,_  
_အထောပိ သက္ကစ္စ သုဏန္တု ဘာသိတံ._  

</Paragraph>

</Division>
<Division number="2" book="kh" e="ch" v="18" p="5">

<Paragraph number="46" type="verses" book="kh">
_တသ္မာ ဟိ ဘူတာ နိသာမေထ သဗ္ဗေ,_  
_မေတ္တံ ကရောထ မာနုသိယာ ပဇာယ;_  
_ဒိဝါ စ ရတ္တော စ ဟရန္တိ ယေ ဗလိံ,_  
_တသ္မာ ဟိ နေ ရက္ခထ အပ္ပမတ္တာ._  

</Paragraph>

</Division>
<Division number="3" book="kh" e="ch" v="18" p="5">

<Paragraph number="47" type="verses" book="kh">
_ယံ ကိဉ္စိ ဝိတ္တံ ဣဓ ဝါ ဟုရံ ဝါ,_  
_သဂ္ဂေသု ဝါ ယံ ရတနံ ပဏီတံ;_  
_န နော သမံ အတ္ထိ တထာဂတေန,_  
ဣဒမ္ပိ ဗုဒ္ဓေ ရတနံ ပဏီတံ;_  
_ဧတေန သစ္စေန သုဝတ္ထိ ဟောတု._  

</Paragraph>

</Division>
<Division number="4" book="kh" e="ch" v="18" p="5">

<Paragraph number="48" type="verses" book="kh">
_ခယံ ဝိရာဂံ အမတံ ပဏီတံ,_  
_ယဒဇ္ဈဂါ သကျမုနီ သမာဟိတော;_  
_န တေန ဓမ္မေန သမတ္ထိ ကိဉ္စိ,_  
ဣဒမ္ပိ ဓမ္မေ ရတနံ ပဏီတံ;_  
_ဧတေန သစ္စေန သုဝတ္ထိ ဟောတု._  

</Paragraph>

</Division>
<Division number="5" book="kh" e="ch" v="18" p="5">

<Paragraph number="49" type="verses" book="kh">
_ယံ ဗုဒ္ဓသေဋ္ဌော ပရိဝဏ္ဏယီ သုစိံ,_  
_သမာဓိမာနန္တရိကညမာဟု;_  
_သမာဓိနာ တေန သမော န ဝိဇ္ဇတိ,_  
ဣဒမ္ပိ ဓမ္မေ ရတနံ ပဏီတံ;_  
_ဧတေန သစ္စေန သုဝတ္ထိ ဟောတု._  

</Paragraph>

</Division>
<Division number="6" book="kh" e="ch" v="18" p="5">

<Paragraph number="50" type="verses" book="kh">
_ယေ ပုဂ္ဂလာ အဋ္ဌ သတံ ပသတ္ထာ,_  
_စတ္တာရိ ဧတာနိ ယုဂါနိ ဟောန္တိ;_  
_တေ ဒက္ခိဏေယျာ သုဂတဿ သာဝကာ,_  
_ဧတေသု ဒိန္နာနိ မဟပ္ဖလာနိ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု._  

</Paragraph>

</Division>
<Division number="7" book="kh" e="ch" v="18" p="5">

<Paragraph number="51" type="verses" book="kh">
_ယေ သုပ္ပယုတ္တာ မနသာ ဒဠှေန,_  
_နိက္ကာမိနော ဂေါတမသာသနမှိ;_  
_တေ ပတ္တိပတ္တာ အမတံ ဝိဂယှ,_  
_လဒ္ဓါ မုဓာ နိဗ္ဗုတိံ ဘုဉ္ဇမာနာ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု._  

</Paragraph>

</Division>
<Division number="8" book="kh" e="ch" v="18" p="6">

<Paragraph number="52" type="verses" book="kh">
_ယထိန္ဒခီလော ပထဝိဿိတော သိယာ,_  
_စတုဗ္ဘိ ဝါတေဟိ အသမ္ပကမ္ပိယော;_  
_တထူပမံ သပ္ပုရိသံ ဝဒါမိ,_  
_ယော အရိယသစ္စာနိ အဝေစ္စ ပဿတိ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု._  

</Paragraph>

</Division>
<Division number="9" book="kh" e="ch" v="18" p="6">

<Paragraph number="53" type="verses" book="kh">
_ယေ အရိယသစ္စာနိ ဝိဘာဝယန္တိ,_  
_ဂမ္ဘီရပညေန သုဒေသိတာနိ;_  
_ကိဉ္စာပိ တေ ဟောန္တိ ဘုသံ ပမတ္တာ,_  
_န တေ ဘဝံ အဋ္ဌမမာဒိယန္တိ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု._  

</Paragraph>

</Division>
<Division number="10" book="kh" e="ch" v="18" p="6">

<Paragraph number="54" type="verses" book="kh">
_သဟာဝဿ ဒဿနသမ္ပဒါယ,_  
_တယဿု ဓမ္မာ ဇဟိတာ ဘဝန္တိ;_  
_သက္ကာယဒိဋ္ဌီ ဝိစိကိစ္ဆိတဉ္စ,_  
_သီလဗ္ဗတံ ဝါပိ ယဒတ္ထိ ကိဉ္စိ._  

</Paragraph>

</Division>
<Division number="11" book="kh" e="ch" v="18" p="6">

<Paragraph number="55" type="verses" book="kh">
_စတူဟပါယေဟိ စ ဝိပ္ပမုတ္တော,_  
_ဆစ္စာဘိဌာနာနိ အဘဗ္ဗ ကာတုံ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု._  

</Paragraph>

</Division>
<Division number="12" book="kh" e="ch" v="18" p="6">

<Paragraph number="56" type="verses" book="kh">
_ကိဉ္စာပိ သော ကမ္မ ကရောတိ ပါပကံ,_  
_ကာယေန ဝါစာ ဥဒ စေတသာ ဝါ;_  
_အဘဗ္ဗ သော တဿ ပဋိစ္ဆဒါယ,_  
_အဘဗ္ဗတာ ဒိဋ္ဌပဒဿ ဝုတ္တာ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု._  

</Paragraph>

</Division>
<Division number="13" book="kh" e="ch" v="18" p="7">

<Paragraph number="57" type="verses" book="kh">
_ဝနပ္ပဂုမ္ဗေ ယထ ဖုဿိတဂ္ဂေ,_  
_ဂိမှာနမာသေ ပဌမသ္မိံ ဂိမှေ;_  
_တထူပမံ ဓမ္မဝရံ အဒေသယိ,_  
_နိဗ္ဗာနဂါမိံ ပရမံ ဟိတာယ;_  
ဣဒမ္ပိ ဗုဒ္ဓေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု._  

</Paragraph>

</Division>
<Division number="14" book="kh" e="ch" v="18" p="7">

<Paragraph number="58" type="verses" book="kh">
_ဝရော ဝရညူ ဝရဒေါ ဝရာဟရော,_  
_အနုတ္တရော ဓမ္မဝရံ အဒေသယိ;_  
ဣဒမ္ပိ ဗုဒ္ဓေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု._  

</Paragraph>

</Division>
<Division number="15" book="kh" e="ch" v="18" p="7">

<Paragraph number="59" type="verses" book="kh">
_ခီဏံ ပုရာဏံ နဝ နတ္ထိ သမ္ဘဝံ,_  
_ဝိရတ္တစိတ္တာယတိကေ ဘဝသ္မိံ;_  
_တေ ခီဏဗီဇာ အဝိရူဠှိဆန္ဒာ,_  
_နိဗ္ဗန္တိ ဓီရာ ယထာယံ ပဒီပေါ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု._  

</Paragraph>

</Division>
<Division number="16" book="kh" e="ch" v="18" p="7">

<Paragraph number="60" type="verses" book="kh">
_ယာနီဓ ဘူတာနိ သမာဂတာနိ,_  
_ဘုမ္မာနိ ဝါ ယာနိ ဝ အန္တလိက္ခေ;_  
_တထာဂတံ ဒေဝမနုဿပူဇိတံ,_  
_ဗုဒ္ဓံ နမဿာမ သုဝတ္ထိ ဟောတု._  

</Paragraph>

</Division>
<Division number="17" book="kh" e="ch" v="18" p="7">

<Paragraph number="61" type="verses" book="kh">
_ယာနီဓ ဘူတာနိ သမာဂတာနိ,_  
_ဘုမ္မာနိ ဝါ ယာနိ ဝ အန္တလိက္ခေ;_  
_တထာဂတံ ဒေဝမနုဿပူဇိတံ,_  
_ဓမ္မံ နမဿာမ သုဝတ္ထိ ဟောတု._  

</Paragraph>

</Division>
<Division number="18" book="kh" e="ch" v="18" p="8">

<Paragraph number="62" type="verses" book="kh">
_ယာနီဓ ဘူတာနိ သမာဂတာနိ,_  
_ဘုမ္မာနိ ဝါ ယာနိ ဝ အန္တလိက္ခေ;_  
_တထာဂတံ ဒေဝမနုဿပူဇိတံ,_  
_သံဃံ နမဿာမ သုဝတ္ထိ ဟောတူတိ._  


</Paragraph>
</Division>

<Paragraph number="63" type="center" book="kh">
ရတနသုတ္တံ.
</Paragraph>