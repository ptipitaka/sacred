---
title: 7 တိရောကုဋ္ဋသုတ္တ
tableOfContents: false
sidebar:
  order: 8
type: tipitaka
basket: su
book: kh
review:
  current: review
  updated: '2025-10-20T17:57:57.357302'
  updated_by: ''
  notes: ''
  history:
  - state: review
    date: '2025-10-20T17:57:57.357302'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1" book="kh" e="ch" v="18" p="10">

<Paragraph number="64" type="verses" book="kh">
_တိရောကုဋ္ဋေသု တိဋ္ဌန္တိ,_  
_သန္ဓိသိင်္ဃာဋကေသု စ;_  
_ဒွါရဗာဟာသု တိဋ္ဌန္တိ,_  
_အာဂန္တွာန သကံ ဃရံ._  

</Paragraph>

</Division>
<Division number="2" book="kh" e="ch" v="18" p="8">

<Paragraph number="65" type="verses" book="kh">
_ပဟူတေ အန္နပါနမှိ,_  
_ခဇ္ဇဘောဇ္ဇေ ဥပဋ္ဌိတေ;_  
_န တေသံ ကောစိ သရတိ,_  
_သတ္တာနံ ကမ္မပစ္စယာ._  

</Paragraph>

</Division>
<Division number="3" book="kh" e="ch" v="18" p="8">

<Paragraph number="66" type="verses" book="kh">
_ဧဝံ ဒဒန္တိ ဉာတီနံ,_  
_ယေ ဟောန္တိ အနုကမ္ပကာ;_  
_သုစိံ ပဏီတံ ကာလေန,_  
_ကပ္ပိယံ ပါနဘောဇနံ._  

</Paragraph>

</Division>
<Division number="4" book="kh" e="ch" v="18" p="8">

<Paragraph number="67" type="verses" book="kh">
ဣဒံ ဝေါ ဉာတီနံ ဟောတု,_  
_သုခိတာ ဟောန္တု ဉာတယော;_  
_တေ စ တတ္ထ သမာဂန္တွာ,_  
_ဉာတိပေတာ သမာဂတာ._  

</Paragraph>

</Division>
<Division number="5" book="kh" e="ch" v="18" p="8">

<Paragraph number="68" type="verses" book="kh">
_ပဟူတေ အန္နပါနမှိ,_  
_သက္ကစ္စံ အနုမောဒရေ;_  
_စိရံ ဇီဝန္တု နော ဉာတီ,_  
_ယေသံ ဟေတု လဘာမသေ._  

</Paragraph>

</Division>
<Division number="6" book="kh" e="ch" v="18" p="8">

<Paragraph number="69" type="verses" book="kh">
_အမှာကဉ္စ ကတာ ပူဇာ,_  
_ဒါယကာ စ အနိပ္ဖလာ;_  
_န ဟိ တတ္ထ ကသီ အတ္ထိ,_  
_ဂေါရက္ခေတ္ထ န ဝိဇ္ဇတိ._  

</Paragraph>

</Division>
<Division number="7" book="kh" e="ch" v="18" p="8">

<Paragraph number="70" type="verses" book="kh">
_ဝဏိဇ္ဇာ တာဒိသီ နတ္ထိ,_  
_ဟိရညေန ကယာကယံ;_  
ဣတော ဒိန္နေန ယာပေန္တိ,_  
_ပေတာ ကာလဂတာ တဟိံ._  

</Paragraph>

</Division>
<Division number="8" book="kh" e="ch" v="18" p="8">

<Paragraph number="71" type="verses" book="kh">
ဥန္နမေ ဥဒကံ ဝုဋ္ဌံ,_  
_ယထာ နိန္နံ ပဝတ္တတိ;_  
_ဧဝမေဝံ ဣတော ဒိန္နံ,_  
_ပေတာနံ ဥပကပ္ပတိ._  

</Paragraph>

</Division>
<Division number="9" book="kh" e="ch" v="18" p="9">

<Paragraph number="72" type="verses" book="kh">
_ယထာ ဝါရိဝဟာ ပူရာ,_  
_ပရိပူရေန္တိ သာဂရံ;_  
_ဧဝမေဝံ ဣတော ဒိန္နံ,_  
_ပေတာနံ ဥပကပ္ပတိ._  

</Paragraph>

</Division>
<Division number="10" book="kh" e="ch" v="18" p="9">

<Paragraph number="73" type="verses" book="kh">
_အဒါသိ မေ အကာသိ မေ,_  
_ဉာတိ မိတ္တာ သခါ စ မေ;_  
_ပေတာနံ ဒက္ခိဏံ ဒဇ္ဇာ,_  
_ပုဗ္ဗေ ကတမနုဿရံ._  

</Paragraph>

</Division>
<Division number="11" book="kh" e="ch" v="18" p="9">

<Paragraph number="74" type="verses" book="kh">
_န ဟိ ရုဏ္ဏံ ဝါ သောကော ဝါ,_  
_ယာ စညာ ပရိဒေဝနာ;_  
_န တံ ပေတာနမတ္ထာယ,_  
_ဧဝံ တိဋ္ဌန္တိ ဉာတယော._  

</Paragraph>

</Division>
<Division number="12" book="kh" e="ch" v="18" p="9">

<Paragraph number="75" type="verses" book="kh">
_အယဉ္စ ခေါ ဒက္ခိဏာ ဒိန္နာ,_  
_သံဃမှိ သုပ္ပတိဋ္ဌိတာ;_  
_ဒီဃရတ္တံ ဟိတာယဿ,_  
_ဌာနသော ဥပကပ္ပတိ._  

</Paragraph>

</Division>
<Division number="13" book="kh" e="ch" v="18" p="10">

<Paragraph number="76" type="verses" book="kh">
_သော ဉာတိဓမ္မော စ အယံ နိဒဿိတော,_  
_ပေတာန ပူဇာ စ ကတာ ဥဠာရာ;_  
_ဗလဉ္စ ဘိက္ခူနမနုပ္ပဒိန္နံ,_  
_တုမှေဟိ ပုညံ ပသုတံ အနပ္ပကန္တိ._  


</Paragraph>
</Division>

<Paragraph number="77" type="center" book="kh">
တိရောကုဋ္ဋသုတ္တံ.
</Paragraph>