---
title: "26.40 ဒေဝဟိတဗြာဟ္မဏဝတ္ထု"
tableOfContents: false
sidebar:
  order: 35
type: "tipitaka"
basket: "su"
book: "dh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="424" book="dh">

<Paragraph number="452" type="verses" book="dh">
_ပုဗ္ဗေနိဝါသံ ယော ဝေဒိ,_  
_သဂ္ဂါပါယဉ္စ ပဿတိ;_  
_အထော ဇာတိက္ခယံ ပတ္တော,_  
_အဘိညာဝေါသိတော မုနိ;_  
_သဗ္ဗဝေါသိတဝေါသာနံ,_  
_တမဟံ ဗြူမိ ဗြာဟ္မဏံ._  


</Paragraph>
</Division>

<Paragraph number="453" type="center" book="dh">
ဗြာဟ္မဏဝဂ္ဂေါ ဆဗ္ဗီသတိမော.


</Paragraph>

<Paragraph number="454" book="dh">
ဧတ္တာဝတာ သဗ္ဗပဌမေ ယမကဝဂ္ဂေ စုဒ္ဒသ ဝတ္ထူနိ, အပ္ပမာဒဝဂ္ဂေ နဝ, စိတ္တဝဂ္ဂေ နဝ, ပုပ္ဖဝဂ္ဂေ ဒွါဒသ, ဗာလဝဂ္ဂေ ပန္နရသ, ပဏ္ဍိတဝဂ္ဂေ ဧကာဒသ, အရဟန္တဝဂ္ဂေ ဒသ, သဟဿဝဂ္ဂေ စုဒ္ဒသ, ပါပဝဂ္ဂေ ဒွါဒသ, ဒဏ္ဍဝဂ္ဂေ ဧကာဒသ, ဇရာဝဂ္ဂေ နဝ, အတ္တဝဂ္ဂေ ဒသ, လောကဝဂ္ဂေ ဧကာဒသ, ဗုဒ္ဓဝဂ္ဂေ နဝ, သုခဝဂ္ဂေ အဋ္ဌ, ပိယဝဂ္ဂေ နဝ, ကောဓဝဂ္ဂေ အဋ္ဌ, မလဝဂ္ဂေ ဒွါဒသ, ဓမ္မဋ္ဌဝဂ္ဂေ ဒသ, မဂ္ဂဝဂ္ဂေ ဒွါဒသ, ပကိဏ္ဏကဝဂ္ဂေ နဝ, နိရယဝဂ္ဂေ နဝ, နာဂဝဂ္ဂေ အဋ္ဌ, တဏှာဝဂ္ဂေ ဒွါဒသ, ဘိက္ခုဝဂ္ဂေ ဒွါဒသ, ဗြာဟ္မဏဝဂ္ဂေ စတ္တာလီသာတိ ပဉ္စာဓိကာနိ တီဏိ ဝတ္ထုသတာနိ.
</Paragraph>

<Paragraph number="455" type="verses" book="dh">
_သတေဝီသစတုဿတာ,_  
_စတုသစ္စဝိဘာဝိနာ;_  
_သတတ္တယဉ္စ ဝတ္ထူနံ,_  
_ပဉ္စာဓိကံ သမုဋ္ဌိတာတိ._  


</Paragraph>

<Paragraph number="456" type="center" book="dh">
ဓမ္မပဒေ ဝဂ္ဂါနမုဒ္ဒါနံ


</Paragraph>

<Paragraph number="457" type="verses" book="dh">
_ယမကပ္ပမာဒေါ စိတ္တံ,_  
_ပုပ္ဖံ ဗာလေန ပဏ္ဍိတော;_  
_အရဟန္တော သဟဿဉ္စ,_  
_ပါပံ ဒဏ္ဍေန တေ ဒသ._  

</Paragraph>

<Paragraph number="458" type="verses" book="dh">
_ဇရာ အတ္တာ စ လောကော စ,_  
_ဗုဒ္ဓေါ သုခံ ပိယေန စ;_  
_ကောဓော မလဉ္စ ဓမ္မဋ္ဌော,_  
_မဂ္ဂဝဂ္ဂေန ဝီသတိ._  

</Paragraph>

<Paragraph number="459" type="verses" book="dh">
_ပကိဏ္ဏံ နိရယော နာဂေါ,_  
_တဏှာ ဘိက္ခု စ ဗြာဟ္မဏော;_  
_ဧတေ ဆဗ္ဗီသတိ ဝဂ္ဂါ,_  
_ဒေသိတာဒိစ္စဗန္ဓုနာ._  


</Paragraph>

<Paragraph number="460" type="center" book="dh">
ဂါထာနမုဒ္ဒါနံ


</Paragraph>

<Paragraph number="461" type="verses" book="dh">
_ယမကေ ဝီသတိ ဂါထာ,_  
_အပ္ပမာဒမှိ ဒွါဒသ;_  
_ဧကာဒသ စိတ္တဝဂ္ဂေ,_  
_ပုပ္ဖဝဂ္ဂမှိ သောဠသ._  

</Paragraph>

<Paragraph number="462" type="verses" book="dh">
_ဗာလေ စ သောဠသ ဂါထာ,_  
_ပဏ္ဍိတမှိ စတုဒ္ဒသ;_  
_အရဟန္တေ ဒသ ဂါထာ,_  
_သဟဿေ ဟောန္တိ သောဠသ._  

</Paragraph>

<Paragraph number="463" type="verses" book="dh">
_တေရသ ပါပဝဂ္ဂမှိ,_  
_ဒဏ္ဍမှိ ဒသ သတ္တ စ;_  
_ဧကာဒသ ဇရာ ဝဂ္ဂေ,_  
_အတ္တဝဂ္ဂမှိ တာ ဒသ._  

</Paragraph>

<Paragraph number="464" type="verses" book="dh">
_ဒွါဒသ လောကဝဂ္ဂမှိ,_  
_ဗုဒ္ဓဝဂ္ဂမှိ ဌာရသ;_  
_သုခေ စ ပိယဝဂ္ဂေ စ,_  
_ဂါထာယော ဟောန္တိ ဒွါဒသ._  

</Paragraph>

<Paragraph number="465" type="verses" book="dh">
_စုဒ္ဒသ ကောဓဝဂ္ဂမှိ,_  
_မလဝဂ္ဂေကဝီသတိ;_  
_သတ္တရသ စ ဓမ္မဋ္ဌေ,_  
_မဂ္ဂဝဂ္ဂေ သတ္တရသ._  

</Paragraph>

<Paragraph number="466" type="verses" book="dh">
_ပကိဏ္ဏေ သောဠသ ဂါထာ,_  
_နိရယေ နာဂေ စ စုဒ္ဒသ;_  
_ဆဗ္ဗီသ တဏှာဝဂ္ဂမှိ,_  
_တေဝီသ ဘိက္ခုဝဂ္ဂိကာ._  

</Paragraph>

<Paragraph number="467" type="verses" book="dh">
_ဧကတာလီသဂါထာယော,_  
_ဗြာဟ္မဏေ ဝဂ္ဂမုတ္တမေ;_  
_ဂါထာသတာနိ စတ္တာရိ,_  
_တေဝီသ စ ပုနာပရေ;_  
_ဓမ္မပဒေ နိပါတမှိ,_  
_ဒေသိတာဒိစ္စဗန္ဓုနာတိ._  


</Paragraph>

<Paragraph number="468" type="center" book="dh">
ဓမ္မပဒပါဠိ သမတ္တာ.
</Paragraph>