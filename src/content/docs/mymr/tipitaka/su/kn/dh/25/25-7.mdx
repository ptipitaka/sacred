---
title: 25.7 သမ္ဗဟုလဘိက္ခုဝတ္ထု
tableOfContents: false
sidebar:
  order: 7
type: tipitaka
basket: su
book: dh
review:
  current: review
  updated: '2025-10-27T21:48:41.584058'
  updated_by: ''
  notes: ''
  history:
  - state: review
    date: '2025-10-27T21:48:41.584058'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="368" book="dh" e="ch" v="18" p="66">

<Paragraph number="395" type="verses" book="dh">
_မေတ္တာဝိဟာရီ ယော ဘိက္ခု,_  
_ပသန္နော ဗုဒ္ဓသာသနေ;_  
_အဓိဂစ္ဆေ ပဒံ သန္တံ,_  
_သင်္ခါရူပသမံ သုခံ._  

</Paragraph>

</Division>
<Division number="369" book="dh" e="ch" v="18" p="66">

<Paragraph number="396" type="verses" book="dh">
_သိဉ္စ ဘိက္ခု ဣမံ နာဝံ,_  
_သိတ္တာ တေ လဟုမေဿတိ;_  
_ဆေတွာ ရာဂဉ္စ ဒေါသဉ္စ,_  
_တတော နိဗ္ဗာနမေဟိသိ._  

</Paragraph>

</Division>
<Division number="370" book="dh" e="ch" v="18" p="66">

<Paragraph number="397" type="verses" book="dh">
_ပဉ္စ ဆိန္ဒေ ပဉ္စ ဇဟေ,_  
_ပဉ္စ စုတ္တရိ ဘာဝယေ;_  
_ပဉ္စ သင်္ဂါတိဂေါ ဘိက္ခု,_  
_“ဩဃတိဏ္ဏော”တိ ဝုစ္စတိ._  

</Paragraph>

</Division>
<Division number="371" book="dh" e="ch" v="18" p="66">

<Paragraph number="398" type="verses" book="dh">
_ဈာယ ဘိက္ခု မာ ပမာဒေါ,_  
_မာ တေ ကာမဂုဏေ ရမေဿု စိတ္တံ;_  
_မာ လောဟဂုဠံ ဂိလီ ပမတ္တော,_  
_မာ ကန္ဒိ “ဒုက္ခမိဒန်”တိ ဒယှမာနော._  

</Paragraph>

</Division>
<Division number="372" book="dh" e="ch" v="18" p="66">

<Paragraph number="399" type="verses" book="dh">
_နတ္ထိ ဈာနံ အပညဿ,_  
_ပညာ နတ္ထိ အဈာယတော;_  
_ယမှိ ဈာနဉ္စ ပညာ စ,_  
_သ ဝေ နိဗ္ဗာနသန္တိကေ._  

</Paragraph>

</Division>
<Division number="373" book="dh" e="ch" v="18" p="67">

<Paragraph number="400" type="verses" book="dh">
_သုညာဂါရံ ပဝိဋ္ဌဿ,_  
_သန္တစိတ္တဿ ဘိက္ခုနော;_  
_အမာနုသီ ရတိ ဟောတိ,_  
_သမ္မာ ဓမ္မံ ဝိပဿတော._  

</Paragraph>

</Division>
<Division number="374" book="dh" e="ch" v="18" p="67">

<Paragraph number="401" type="verses" book="dh">
_ယတော ယတော သမ္မသတိ,_  
_ခန္ဓာနံ ဥဒယဗ္ဗယံ;_  
_လဘတီ ပီတိပါမောဇ္ဇံ,_  
_အမတံ တံ ဝိဇာနတံ._  

</Paragraph>

</Division>
<Division number="375" book="dh" e="ch" v="18" p="67">

<Paragraph number="402" book="dh">
_တတြာယမာဒိ ဘဝတိ,_  
ဣဓ ပညဿ ဘိက္ခုနော;_  
ဣန္ဒြိယဂုတ္တိ သန္တုဋ္ဌိ,_  
_ပါတိမောက္ခေ စ သံဝရော._  

</Paragraph>

</Division>
<Division number="376" book="dh" e="ch" v="18" p="67">

<Paragraph number="403" type="verses" book="dh">
_မိတ္တေ ဘဇဿု ကလျာဏေ,_  
_သုဒ္ဓါဇီဝေ အတန္ဒိတေ;_  
_ပဋိသန္ထာရဝုတျဿ,_  
_အာစာရကုသလော သိယာ;_  
_တတော ပါမောဇ္ဇဗဟုလော,_  
_ဒုက္ခဿန္တံ ကရိဿတိ._
</Paragraph>
</Division>