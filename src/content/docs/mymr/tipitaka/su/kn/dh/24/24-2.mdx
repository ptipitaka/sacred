---
title: "24.2 သူကရပေါတိကာဝတ္ထု"
tableOfContents: false
sidebar:
  order: 5
type: "tipitaka"
basket: "su"
book: "dh"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="338" book="dh">

<Paragraph number="364" type="verses" book="dh">
_ယထာပိ မူလေ အနုပဒ္ဒဝေ ဒဠှေ,_  
_ဆိန္နောပိ ရုက္ခော ပုနရေဝ ရူဟတိ;_  
_ဧဝမ္ပိ တဏှာနုသယေ အနူဟတေ,_  
_နိဗ္ဗတ္တတီ ဒုက္ခမိဒံ ပုနပ္ပုနံ._  

</Paragraph>

</Division>
<Division number="339" book="dh">

<Paragraph number="365" type="verses" book="dh">
_ယဿ ဆတ္တိံသတိ သောတာ,_  
_မနာပသဝနာ ဘုသာ;_  
_မဟာဝဟန္တိ ဒုဒ္ဒိဋ္ဌိံ,_  
_သင်္ကပ္ပါ ရာဂနိဿိတာ._  

</Paragraph>

</Division>
<Division number="340" book="dh">

<Paragraph number="366" type="verses" book="dh">
_သဝန္တိ သဗ္ဗဓိ သောတာ,_  
_လတာ ဥပ္ပဇ္ဇ တိဋ္ဌတိ;_  
_တဉ္စ ဒိသွာ လတံ ဇာတံ,_  
_မူလံ ပညာယ ဆိန္ဒထ._  

</Paragraph>

</Division>
<Division number="341" book="dh">

<Paragraph number="367" type="verses" book="dh">
_သရိတာနိ သိနေဟိတာနိ စ,_  
_သောမနဿာနိ ဘဝန္တိ ဇန္တုနော;_  
_တေ သာတသိတာ သုခေသိနော,_  
_တေ ဝေ ဇာတိဇရူပဂါ နရာ._  

</Paragraph>

</Division>
<Division number="342" book="dh">

<Paragraph number="368" type="verses" book="dh">
_တသိဏာယ ပုရက္ခတာ ပဇာ,_  
_ပရိသပ္ပန္တိ သသောဝ ဗန္ဓိတော;_  
_သံယောဇနသင်္ဂသတ္တကာ,_  
_ဒုက္ခမုပေန္တိ ပုနပ္ပုနံ စိရာယ._  

</Paragraph>

</Division>
<Division number="343" book="dh">

<Paragraph number="369" type="verses" book="dh">
_တသိဏာယ ပုရက္ခတာ ပဇာ,_  
_ပရိသပ္ပန္တိ သသောဝ ဗန္ဓိတော;_  
_တသ္မာ တသိဏံ ဝိနောဒယေ,_  
_အာကင်္ခန္တ ဝိရာဂမတ္တနော._
</Paragraph>
</Division>