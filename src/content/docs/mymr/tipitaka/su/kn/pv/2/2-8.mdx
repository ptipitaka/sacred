---
title: 2.8 စူဠသေဋ္ဌိပေတဝတ္ထု
tableOfContents: false
sidebar:
  order: 8
type: tipitaka
basket: su
book: pv
review:
  current: review
  updated: '2025-10-20T20:21:39.275671'
  updated_by: ''
  notes: ''
  history:
  - state: review
    date: '2025-10-20T20:21:39.275671'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="246" book="pv" e="ch" v="19" p="152">

<Paragraph number="269" type="verses" book="pv">
_“နဂ္ဂေါ ကိသော ပဗ္ဗဇိတောသိ ဘန္တေ,_  
_ရတ္တိံ ကုဟိံ ဂစ္ဆသိ ကိဿ ဟေတု;_  
_အာစိက္ခ မေ တံ အပိ သက္ကုဏေမု,_  
_သဗ္ဗေန ဝိတ္တံ ပဋိပါဒယေ တုဝန်”တိ._  

</Paragraph>

</Division>
<Division number="247" book="pv" e="ch" v="19" p="153">

<Paragraph number="270" type="verses" book="pv">
_“ဗာရာဏသီ နဂရံ ဒူရဃုဋ္ဌံ,_  
_တတ္ထာဟံ ဂဟပတိ အဍ္ဎကော အဟု ဒီနော;_  
_အဒါတာ ဂေဓိတမနော အာမိသသ္မိံ,_  
_ဒုဿီလျေန ယမဝိသယမှိ ပတ္တော._  

</Paragraph>

</Division>
<Division number="248" book="pv" e="ch" v="19" p="153">

<Paragraph number="271" type="verses" book="pv">
_သော သူစိကာယ ကိလမိတော တေဟိ,_  
_တေနေဝ ဉာတီသု ယာမိ အာမိသကိဉ္စိက္ခဟေတု;_  
_အဒါနသီလာ န စ သဒ္ဒဟန္တိ,_  
_ဒါနဖလံ ဟောတိ ပရမှိ လောကေ._  

</Paragraph>

</Division>
<Division number="249" book="pv" e="ch" v="19" p="153">

<Paragraph number="272" type="verses" book="pv">
_ဓီတာ စ မယှံ လပတေ အဘိက္ခဏံ,_  
_‘ဒဿာမိ ဒါနံ ပိတူနံ ပိတာမဟာနံ’;_  
_တမုပက္ခဋံ ပရိဝိသယန္တိ ဗြာဟ္မဏာ,_  
_‘ယာမိ အဟံ အန္ဓကဝိန္ဒံ ဘောတ္တုန်’”တိ._  

</Paragraph>

</Division>
<Division number="250" book="pv" e="ch" v="19" p="153">

<Paragraph number="273" type="verses" book="pv">
_တမဝေါစ ရာဇာ “အနုဘဝိယာန တမ္ပိ,_  
_ဧယျာသိ ခိပ္ပံ အဟမပိ ကဿံ ပူဇံ;_  
_အာစိက္ခ မေ တံ ယဒိ အတ္ထိ ဟေတု,_  
_သဒ္ဓါယိတံ ဟေတုဝစော သုဏောမာ”တိ._  

</Paragraph>

</Division>
<Division number="251" book="pv" e="ch" v="19" p="153">

<Paragraph number="274" type="verses" book="pv">
_“တထာ”တိ ဝတွာ အဂမာသိ တတ္ထ,_  
_ဘုဉ္ဇိံသု ဘတ္တံ န စ ဒက္ခိဏာရဟာ;_  
_ပစ္စာဂမိ ရာဇဂဟံ ပုနာပရံ,_  
_ပါတုရဟောသိ ပုရတော ဇနာဓိပဿ._  

</Paragraph>

</Division>
<Division number="252" book="pv" e="ch" v="19" p="153">

<Paragraph number="275" type="verses" book="pv">
_ဒိသွာန ပေတံ ပုနဒေဝ အာဂတံ,_  
_ရာဇာ အဝေါစ “အဟမပိ ကိံ ဒဒါမိ;_  
_အာစိက္ခ မေ တံ ယဒိ အတ္ထိ ဟေတု,_  
_ယေန တုဝံ စိရတရံ ပီဏိတော သိယာ”တိ._  

</Paragraph>

</Division>
<Division number="253" book="pv" e="ch" v="19" p="153">

<Paragraph number="276" type="verses" book="pv">
_“ဗုဒ္ဓဉ္စ သံဃံ ပရိဝိသိယာန ရာဇ,_  
_အန္နေန ပါနေန စ စီဝရေန;_  
_တံ ဒက္ခိဏံ အာဒိသ မေ ဟိတာယ,_  
_ဧဝံ အဟံ စိရတရံ ပီဏိတော သိယာ”တိ._  

</Paragraph>

</Division>
<Division number="254" book="pv" e="ch" v="19" p="154">

<Paragraph number="277" type="verses" book="pv">
_တတော စ ရာဇာ နိပတိတွာ တာဝဒေ,_  
_ဒါနံ သဟတ္ထာ အတုလံ ဒဒိတွာ သံဃေ;_  
_အာရောစေသိ ပကတံ တထာဂတဿ,_  
_တဿ စ ပေတဿ ဒက္ခိဏံ အာဒိသိတ္ထ._  

</Paragraph>

</Division>
<Division number="255" book="pv" e="ch" v="19" p="154">

<Paragraph number="278" type="verses" book="pv">
_သော ပူဇိတော အတိဝိယ သောဘမာနော,_  
_ပါတုရဟောသိ ပုရတော ဇနာဓိပဿ;_  
_“ယက္ခောဟမသ္မိ ပရမိဒ္ဓိပတ္တော,_  
_န မယှမတ္ထိ သမာ သဒိသာ မာနုသာ._  

</Paragraph>

</Division>
<Division number="256" book="pv" e="ch" v="19" p="154">

<Paragraph number="279" type="verses" book="pv">
_ပဿာနုဘာဝံ အပရိမိတံ မမယိဒံ,_  
_တယာနုဒိဋ္ဌံ အတုလံ ဒတွာ သံဃေ;_  
_သန္တပ္ပိတော သတတံ သဒါ ဗဟူဟိ,_  
_ယာမိ အဟံ သုခိတော မနုဿဒေဝါ”တိ._  


</Paragraph>
</Division>

<Paragraph number="280" type="center" book="pv">
စူဠသေဋ္ဌိပေတဝတ္ထု အဋ္ဌမံ.

  
ဘာဏဝါရံ ပဌမံ.
</Paragraph>