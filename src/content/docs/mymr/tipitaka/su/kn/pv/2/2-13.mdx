---
title: 2.13 ဥဗ္ဗရိပေတဝတ္ထု
tableOfContents: false
sidebar:
  order: 13
type: tipitaka
basket: su
book: pv
review:
  current: review
  updated: '2025-10-20T20:21:39.214722'
  updated_by: ''
  notes: ''
  history:
  - state: review
    date: '2025-10-20T20:21:39.214722'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="368" book="pv" e="ch" v="19" p="165">

<Paragraph number="397" type="verses" book="pv">
_အဟု ရာဇာ ဗြဟ္မဒတ္တော,_  
_ပဉ္စာလာနံ ရထေသဘော;_  
_အဟောရတ္တာနမစ္စယာ,_  
_ရာဇာ ကာလမကြုဗ္ဗထ._  

</Paragraph>

</Division>
<Division number="369" book="pv" e="ch" v="19" p="165">

<Paragraph number="398" type="verses" book="pv">
_တဿ အာဠာဟနံ ဂန္တွာ,_  
_ဘရိယာ ကန္ဒတိ ဥဗ္ဗရီ;_  
_ဗြဟ္မဒတ္တံ အပဿန္တီ,_  
_ဗြဟ္မဒတ္တာတိ ကန္ဒတိ._  

</Paragraph>

</Division>
<Division number="370" book="pv" e="ch" v="19" p="165">

<Paragraph number="399" type="verses" book="pv">
ဣသိ စ တတ္ထ အာဂစ္ဆိ,_  
_သမ္ပန္နစရဏော မုနိ;_  
_သော စ တတ္ထ အပုစ္ဆိတ္ထ,_  
_ယေ တတ္ထ သုသမာဂတာ._  

</Paragraph>

</Division>
<Division number="371" book="pv" e="ch" v="19" p="165">

<Paragraph number="400" type="verses" book="pv">
_“ကဿ ဣဒံ အာဠာဟနံ,_  
_နာနာဂန္ဓသမေရိတံ;_  
_ကဿာယံ ကန္ဒတိ ဘရိယာ,_  
ဣတော ဒူရဂတံ ပတိံ;_  
_ဗြဟ္မဒတ္တံ အပဿန္တီ,_  
_‘ဗြဟ္မဒတ္တာ’တိ ကန္ဒတိ”._  

</Paragraph>

</Division>
<Division number="372" book="pv" e="ch" v="19" p="165">

<Paragraph number="401" type="verses" book="pv">
_တေ စ တတ္ထ ဝိယာကံသု,_  
_ယေ တတ္ထ သုသမာဂတာ;_  
_“ဗြဟ္မဒတ္တဿ ဘဒန္တေ,_  
_ဗြဟ္မဒတ္တဿ မာရိသ._  

</Paragraph>

</Division>
<Division number="373" book="pv" e="ch" v="19" p="165">

<Paragraph number="402" type="verses" book="pv">
_တဿ ဣဒံ အာဠာဟနံ,_  
_နာနာဂန္ဓသမေရိတံ;_  
_တဿာယံ ကန္ဒတိ ဘရိယာ,_  
ဣတော ဒူရဂတံ ပတိံ;_  
_ဗြဟ္မဒတ္တံ အပဿန္တီ,_  
_‘ဗြဟ္မဒတ္တာ’တိ ကန္ဒတိ”._  

</Paragraph>

</Division>
<Division number="374" book="pv" e="ch" v="19" p="165">

<Paragraph number="403" type="verses" book="pv">
_“ဆဠာသီတိသဟဿာနိ,_  
_ဗြဟ္မဒတ္တဿနာမကာ;_  
ဣမသ္မိံ အာဠာဟနေ ဒဍ္ဎာ,_  
_တေသံ ကမနုသောစသီ”တိ._  

</Paragraph>

</Division>
<Division number="375" book="pv" e="ch" v="19" p="165">

<Paragraph number="404" type="verses" book="pv">
_“ယော ရာဇာ စူဠနီပုတ္တော,_  
_ပဉ္စာလာနံ ရထေသဘော;_  
_တံ ဘန္တေ အနုသောစာမိ,_  
_ဘတ္တာရံ သဗ္ဗကာမဒန်”တိ._  

</Paragraph>

</Division>
<Division number="376" book="pv" e="ch" v="19" p="165">

<Paragraph number="405" type="verses" book="pv">
_“သဗ္ဗေ ဝါဟေသုံ ရာဇာနော,_  
_ဗြဟ္မဒတ္တဿနာမကာ;_  
_သဗ္ဗေဝ စူဠနီပုတ္တာ,_  
_ပဉ္စာလာနံ ရထေသဘာ._  

</Paragraph>

</Division>
<Division number="377" book="pv" e="ch" v="19" p="165">

<Paragraph number="406" type="verses" book="pv">
_သဗ္ဗေသံ အနုပုဗ္ဗေန,_  
_မဟေသိတ္တမကာရယိ;_  
_ကသ္မာ ပုရိမကေ ဟိတွာ,_  
_ပစ္ဆိမံ အနုသောစသီ”တိ._  

</Paragraph>

</Division>
<Division number="378" book="pv" e="ch" v="19" p="166">

<Paragraph number="407" type="verses" book="pv">
_“အာတုမေ ဣတ္ထိဘူတာယ,_  
_ဒီဃရတ္တာယ မာရိသ;_  
_ယဿာ မေ ဣတ္ထိဘူတာယ,_  
_သံသာရေ ဗဟုဘာသသီ”တိ._  

</Paragraph>

</Division>
<Division number="379" book="pv" e="ch" v="19" p="166">

<Paragraph number="408" type="verses" book="pv">
_“အဟု ဣတ္ထီ အဟု ပုရိသော,_  
_ပသုယောနိမ္ပိ အာဂမာ;_  
_ဧဝမေတံ အတီတာနံ,_  
_ပရိယန္တော န ဒိဿတီ”တိ._  

</Paragraph>

</Division>
<Division number="380" book="pv" e="ch" v="19" p="166">

<Paragraph number="409" type="verses" book="pv">
_“အာဒိတ္တံ ဝတ မံ သန္တံ,_  
_ဃတသိတ္တံဝ ပါဝကံ;_  
_ဝါရိနာ ဝိယ ဩသိဉ္စံ,_  
_သဗ္ဗံ နိဗ္ဗာပယေ ဒရံ._  

</Paragraph>

</Division>
<Division number="381" book="pv" e="ch" v="19" p="166">

<Paragraph number="410" type="verses" book="pv">
_အဗ္ဗဟီ ဝတ မေ သလ္လံ,_  
_သောကံ ဟဒယနိဿိတံ;_  
_ယော မေ သောကပရေတာယ,_  
_ပတိသောကံ အပါနုဒိ._  

</Paragraph>

</Division>
<Division number="382" book="pv" e="ch" v="19" p="166">

<Paragraph number="411" type="verses" book="pv">
_သာဟံ အဗ္ဗူဠှသလ္လာသ္မိ,_  
_သီတိဘူတာသ္မိ နိဗ္ဗုတာ;_  
_န သောစာမိ န ရောဒါမိ,_  
_တဝ သုတွာ မဟာမုနီ”တိ._  

</Paragraph>

</Division>
<Division number="383" book="pv" e="ch" v="19" p="166">

<Paragraph number="412" type="verses" book="pv">
_တဿ တံ ဝစနံ သုတွာ,_  
_သမဏဿ သုဘာသိတံ;_  
_ပတ္တစီဝရမာဒါယ,_  
_ပဗ္ဗဇိ အနဂါရိယံ._  

</Paragraph>

</Division>
<Division number="384" book="pv" e="ch" v="19" p="166">

<Paragraph number="413" type="verses" book="pv">
_သာ စ ပဗ္ဗဇိတာ သန္တာ,_  
_အဂါရသ္မာ အနဂါရိယံ;_  
_မေတ္တစိတ္တံ အဘာဝေသိ,_  
_ဗြဟ္မလောကူပပတ္တိယာ._  

</Paragraph>

</Division>
<Division number="385" book="pv" e="ch" v="19" p="166">

<Paragraph number="414" type="verses" book="pv">
_ဂါမာ ဂါမံ ဝိစရန္တီ,_  
_နိဂမေ ရာဇဓာနိယော;_  
ဥရုဝေလာ နာမ သော ဂါမော,_  
_ယတ္ထ ကာလမကြုဗ္ဗထ._  

</Paragraph>

</Division>
<Division number="386" book="pv" e="ch" v="19" p="166">

<Paragraph number="415" type="verses" book="pv">
_မေတ္တစိတ္တံ အာဘာဝေတွာ,_  
_ဗြဟ္မလောကူပပတ္တိယာ;_  
ဣတ္ထိစိတ္တံ ဝိရာဇေတွာ,_  
_ဗြဟ္မလောကူပဂါ အဟူတိ._  


</Paragraph>
</Division>

<Paragraph number="416" type="center" book="pv">
ဥဗ္ဗရိပေတဝတ္ထု တေရသမံ.



</Paragraph>

<Paragraph number="417" type="center" book="pv">
ဥဗ္ဗရိဝဂ္ဂေါ ဒုတိယော.



</Paragraph>

<Paragraph number="418" type="center" book="pv">
တဿုဒ္ဒါနံ


</Paragraph>

<Paragraph number="419" type="verses" book="pv">
_မောစကံ မာတာ မတ္တာ စ,_  
_နန္ဒာ ကုဏ္ဍလီနာ ဃဋော;_  
_ဒွေ သေဋ္ဌီ တုန္နဝါယော စ,_  
ဥတ္တရ သုတ္တကဏ္ဏ ဥဗ္ဗရီတိ._
</Paragraph>