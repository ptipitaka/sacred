---
title: "4.7 ရာဇပုတ္တပေတဝတ္ထု"
tableOfContents: false
sidebar:
  order: 14
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="753" book="pv">

<Paragraph number="807" type="verses" book="pv">
_ပုဗ္ဗေ ကတာနံ ကမ္မာနံ,_  
_ဝိပါကော မထယေ မနံ;_  
_ရူပေ သဒ္ဒေ ရသေ ဂန္ဓေ,_  
_ဖောဋ္ဌဗ္ဗေ စ မနောရမေ._  

</Paragraph>

</Division>
<Division number="754" book="pv">

<Paragraph number="808" type="verses" book="pv">
_နစ္စံ ဂီတံ ရတိံ ခိဍ္ဍံ,_  
_အနုဘုတွာ အနပ္ပကံ;_  
ဥယျာနေ ပရိစရိတွာ,_  
_ပဝိသန္တော ဂိရိဗ္ဗဇံ._  

</Paragraph>

</Division>
<Division number="755" book="pv">

<Paragraph number="809" book="pv">
ဣသိံ သုနေတ္တ မဒ္ဒက္ခိ,_  
_အတ္တဒန္တံ သမာဟိတံ;_  
_အပ္ပိစ္ဆံ ဟိရိသမ္ပန္နံ,_  
ဥဉ္ဆေ ပတ္တဂတေ ရတံ._  

</Paragraph>

</Division>
<Division number="756" book="pv">

<Paragraph number="810" type="verses" book="pv">
_ဟတ္ထိက္ခန္ဓတော ဩရုယှ,_  
_လဒ္ဓါ ဘန္တေတိ စာဗြဝိ;_  
_တဿ ပတ္တံ ဂဟေတွာန,_  
ဥစ္စံ ပဂ္ဂယှ ခတ္တိယော._  

</Paragraph>

</Division>
<Division number="757" book="pv">

<Paragraph number="811" type="verses" book="pv">
_ထဏ္ဍိလေ ပတ္တံ ဘိန္ဒိတွာ,_  
_ဟသမာနော အပက္ကမိ;_  
_“ရညော ကိတဝဿာဟံ ပုတ္တော,_  
_ကိံ မံ ဘိက္ခု ကရိဿသိ”._  

</Paragraph>

</Division>
<Division number="758" book="pv">

<Paragraph number="812" type="verses" book="pv">
_တဿ ကမ္မဿ ဖရုသဿ,_  
_ဝိပါကော ကဋုကော အဟု;_  
_ယံ ရာဇပုတ္တော ဝေဒေသိ,_  
_နိရယမှိ သမပ္ပိတော._  

</Paragraph>

</Division>
<Division number="759" book="pv">

<Paragraph number="813" type="verses" book="pv">
_ဆဠေဝ စတုရာသီတိ,_  
_ဝဿာနိ နဝုတာနိ စ;_  
_ဘုသံ ဒုက္ခံ နိဂစ္ဆိတ္ထော,_  
_နိရယေ ကတကိဗ္ဗိသော._  

</Paragraph>

</Division>
<Division number="760" book="pv">

<Paragraph number="814" book="pv">
ဥတ္တာနောပိ စ ပစ္စိတ္ထ,_  
_နိကုဇ္ဇော ဝါမဒက္ခိဏော;_  
ဥဒ္ဓမ္ပာဒေါ ဌိတော စေဝ,_  
_စိရံ ဗာလော အပစ္စထ._  

</Paragraph>

</Division>
<Division number="761" book="pv">

<Paragraph number="815" type="verses" book="pv">
_ဗဟူနိ ဝဿသဟဿာနိ,_  
_ပူဂါနိ နဟုတာနိ စ;_  
_ဘုသံ ဒုက္ခံ နိဂစ္ဆိတ္ထော,_  
_နိရယေ ကတကိဗ္ဗိသော._  

</Paragraph>

</Division>
<Division number="762" book="pv">

<Paragraph number="816" type="verses" book="pv">
_ဧတာဒိသံ ခေါ ကဋုကံ,_  
_အပ္ပဒုဋ္ဌပ္ပဒေါသိနံ;_  
_ပစ္စန္တိ ပါပကမ္မန္တာ,_  
ဣသိမာသဇ္ဇ သုဗ္ဗတံ._  

</Paragraph>

</Division>
<Division number="763" book="pv">

<Paragraph number="817" type="verses" book="pv">
_သော တတ္ထ ဗဟုဝဿာနိ,_  
_ဝေဒယိတွာ ဗဟုံ ဒုခံ;_  
_ခုပ္ပိပါသဟတော နာမ,_  
_ပေတော အာသိ တတော စုတော._  

</Paragraph>

</Division>
<Division number="764" book="pv">

<Paragraph number="818" type="verses" book="pv">
_ဧတမာဒီနဝံ ဉတွာ,_  
ဣဿရမဒသမ္ဘဝံ;_  
_ပဟာယ ဣဿရမဒံ,_  
_နိဝါတမနုဝတ္တယေ._  

</Paragraph>

</Division>
<Division number="765" book="pv">

<Paragraph number="819" type="verses" book="pv">
_ဒိဋ္ဌေဝ ဓမ္မေ ပါသံသော,_  
_ယော ဗုဒ္ဓေသု သဂါရဝေါ;_  
_ကာယဿ ဘေဒါ သပ္ပညော,_  
_သဂ္ဂံ သော ဥပပဇ္ဇတီတိ._  


</Paragraph>
</Division>

<Paragraph number="820" type="center" book="pv">
ရာဇပုတ္တပေတဝတ္ထု သတ္တမံ.
</Paragraph>