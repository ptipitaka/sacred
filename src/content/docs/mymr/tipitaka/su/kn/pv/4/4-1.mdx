---
title: 4.1 အမ္ဗသက္ကရပေတဝတ္ထု
tableOfContents: false
sidebar:
  order: 1
type: tipitaka
basket: su
book: pv
review:
  current: review
  updated: '2025-10-27T21:48:47.803495'
  updated_by: ''
  notes: ''
  history:
  - state: review
    date: '2025-10-27T21:48:47.803495'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="517" book="pv" e="ch" v="19" p="181">

<Paragraph number="564" type="verses" book="pv">
_ဝေသာလီ နာမ နဂရတ္ထိ ဝဇ္ဇီနံ,_  
_တတ္ထ အဟု လိစ္ဆဝိ အမ္ဗသက္ကရော;_  
_ဒိသွာန ပေတံ နဂရဿ ဗာဟိရံ,_  
_တတ္ထေဝ ပုစ္ဆိတ္ထ တံ ကာရဏတ္ထိကော._  

</Paragraph>

</Division>
<Division number="518" book="pv" e="ch" v="19" p="181">

<Paragraph number="565" type="verses" book="pv">
_“သေယျာ နိသဇ္ဇာ နယိမဿ အတ္ထိ,_  
_အဘိက္ကမော နတ္ထိ ပဋိက္ကမော စ;_  
_အသိတပီတခါယိတဝတ္ထဘောဂါ,_  
_ပရိစာရိကာ သာပိ ဣမဿ နတ္ထိ._  

</Paragraph>

</Division>
<Division number="519" book="pv" e="ch" v="19" p="181">

<Paragraph number="566" type="verses" book="pv">
_ယေ ဉာတကာ ဒိဋ္ဌသုတာ သုဟဇ္ဇာ,_  
_အနုကမ္ပကာ ယဿ အဟေသုံ ပုဗ္ဗေ;_  
_ဒဋ္ဌုမ္ပိ တေ ဒါနိ န တံ လဘန္တိ,_  
_ဝိရာဇိတတ္တော ဟိ ဇနေန တေန._  

</Paragraph>

</Division>
<Division number="520" book="pv" e="ch" v="19" p="181">

<Paragraph number="567" type="verses" book="pv">
_န ဩဂ္ဂတတ္တဿ ဘဝန္တိ မိတ္တာ,_  
_ဇဟန္တိ မိတ္တာ ဝိကလံ ဝိဒိတွာ;_  
_အတ္ထဉ္စ ဒိသွာ ပရိဝါရယန္တိ,_  
_ဗဟူ မိတ္တာ ဥဂ္ဂတတ္တဿ ဟောန္တိ._  

</Paragraph>

</Division>
<Division number="521" book="pv" e="ch" v="19" p="181">

<Paragraph number="568" type="verses" book="pv">
_နိဟီနတ္တော သဗ္ဗဘောဂေဟိ ကိစ္ဆော,_  
_သမ္မက္ခိတော သမ္ပရိဘိန္နဂတ္တော;_  
ဥဿာဝဗိန္ဒူဝ ပလိမ္ပမာနော,_  
_အဇ္ဇ သုဝေ ဇီဝိတဿူပရောဓော._  

</Paragraph>

</Division>
<Division number="522" book="pv" e="ch" v="19" p="181">

<Paragraph number="569" type="verses" book="pv">
_ဧတာဒိသံ ဥတ္တမကိစ္ဆပ္ပတ္တံ,_  
ဥတ္တာသိတံ ပုစိမန္ဒဿ သူလေ;_  
_‘အထ တွံ ကေန ဝဏ္ဏေန ဝဒေသိ ယက္ခ,_  
_ဇီဝ ဘော ဇီဝိတမေဝ သေယျော’”တိ._  

</Paragraph>

</Division>
<Division number="523" book="pv" e="ch" v="19" p="182">

<Paragraph number="570" type="verses" book="pv">
_“သာလောဟိတော ဧသ အဟောသိ မယှံ,_  
_အဟံ သရာမိ ပုရိမာယ ဇာတိယာ;_  
_ဒိသွာ စ မေ ကာရုညမဟောသိ ရာဇ,_  
_မာ ပါပဓမ္မော နိရယံ ပတာယံ._  

</Paragraph>

</Division>
<Division number="524" book="pv" e="ch" v="19" p="182">

<Paragraph number="571" book="pv">
ဣတော စုတော လိစ္ဆဝိ ဧသ ပေါသော,_  
_သတ္တုဿဒံ နိရယံ ဃောရရူပံ;_  
ဥပပဇ္ဇတိ ဒုက္ကဋကမ္မကာရီ,_  
_မဟာဘိတာပံ ကဋုကံ ဘယာနကံ._  

</Paragraph>

</Division>
<Division number="525" book="pv" e="ch" v="19" p="182">

<Paragraph number="572" type="verses" book="pv">
_အနေကဘာဂေန ဂုဏေန သေယျော,_  
_အယမေဝ သူလော နိရယေန တေန;_  
_ဧကန္တဒုက္ခံ ကဋုကံ ဘယာနကံ,_  
_ဧကန္တတိဗ္ဗံ နိရယံ ပတာယံ._  

</Paragraph>

</Division>
<Division number="526" book="pv" e="ch" v="19" p="182">

<Paragraph number="573" type="verses" book="pv">
ဣဒဉ္စ သုတွာ ဝစနံ မမေသော,_  
_ဒုက္ခူပနီတော ဝိဇဟေယျ ပါဏံ;_  
_တသ္မာ အဟံ သန္တိကေ န ဘဏာမိ,_  
_မာ မေ ကတော ဇီဝိတဿူပရောဓော”._  

</Paragraph>

</Division>
<Division number="527" book="pv" e="ch" v="19" p="182">

<Paragraph number="574" type="verses" book="pv">
_“အညာတော ဧသော ပုရိသဿ အတ္ထော,_  
_အညမ္ပိ ဣစ္ဆာမသေ ပုစ္ဆိတုံ တုဝံ;_  
_ဩကာသကမ္မံ သစေ နော ကရောသိ,_  
_ပုစ္ဆာမ တံ နော န စ ကုဇ္ဈိတဗ္ဗန်”တိ._  

</Paragraph>

</Division>
<Division number="528" book="pv" e="ch" v="19" p="182">

<Paragraph number="575" type="verses" book="pv">
_“အဒ္ဓါ ပဋိညာ မေ တဒါ အဟု,_  
_နာစိက္ခနာ အပ္ပသန္နဿ ဟောတိ;_  
_အကာမာ သဒ္ဓေယျဝစောတိ ကတွာ,_  
_ပုစ္ဆဿု မံ ကာမံ ယထာ ဝိသယှန်”တိ._  

</Paragraph>

</Division>
<Division number="529" book="pv" e="ch" v="19" p="182">

<Paragraph number="576" type="verses" book="pv">
_“ယံ ကိဉ္စဟံ စက္ခုနာ ပဿိဿာမိ,_  
_သဗ္ဗမ္ပိ တာဟံ အဘိသဒ္ဒဟေယျံ;_  
_ဒိသွာဝ တံ နောပိ စေ သဒ္ဒဟေယျံ,_  
_ကရေယျာသိ မေ ယက္ခ နိယဿကမ္မန်”တိ._  

</Paragraph>

</Division>
<Division number="530" book="pv" e="ch" v="19" p="183">

<Paragraph number="577" type="verses" book="pv">
_“သစ္စပ္ပဋိညာ တဝ မေသာ ဟောတု,_  
_သုတွာန ဓမ္မံ လဘ သုပ္ပသာဒံ;_  
_အညတ္ထိကော နော စ ပဒုဋ္ဌစိတ္တော,_  
_ယံ တေ သုတံ အသုတဉ္စာပိ ဓမ္မံ;_  
_သဗ္ဗမ္ပိ အက္ခိဿံ ယထာ ပဇာနန္တိ”._  

</Paragraph>

</Division>
<Division number="531" book="pv" e="ch" v="19" p="183">

<Paragraph number="578" type="verses" book="pv">
_“သေတေန အဿေန အလင်္ကတေန,_  
ဥပယာသိ သူလာဝုတကဿ သန္တိကေ;_  
_ယာနံ ဣဒံ အဗ္ဘုတံ ဒဿနေယျံ,_  
_ကိဿေတံ ကမ္မဿ အယံ ဝိပါကော”တိ._  

</Paragraph>

</Division>
<Division number="532" book="pv" e="ch" v="19" p="183">

<Paragraph number="579" type="verses" book="pv">
_“ဝေသာလိယာ နဂရဿ မဇ္ဈေ,_  
_စိက္ခလ္လမဂ္ဂေ နရကံ အဟောသိ;_  
_ဂေါသီသမေကာဟံ ပသန္နစိတ္တော,_  
_သေတံ ဂဟေတွာ နရကသ္မိံ နိက္ခိပိံ._  

</Paragraph>

</Division>
<Division number="533" book="pv" e="ch" v="19" p="183">

<Paragraph number="580" type="verses" book="pv">
_ဧတသ္မိံ ပါဒါနိ ပတိဋ္ဌပေတွာ,_  
_မယဉ္စ အညေ စ အတိက္ကမိမှာ;_  
_ယာနံ ဣဒံ အဗ္ဘုတံ ဒဿနေယျံ,_  
_တဿေဝ ကမ္မဿ အယံ ဝိပါကော”တိ._  

</Paragraph>

</Division>
<Division number="534" book="pv" e="ch" v="19" p="183">

<Paragraph number="581" type="verses" book="pv">
_“ဝဏ္ဏော စ တေ သဗ္ဗဒိသာ ပဘာသတိ,_  
_ဂန္ဓော စ တေ သဗ္ဗဒိသာ ပဝါယတိ;_  
_ယက္ခိဒ္ဓိပတ္တောသိ မဟာနုဘာဝေါ,_  
_နဂ္ဂေါ စာသိ ကိဿ အယံ ဝိပါကော”တိ._  

</Paragraph>

</Division>
<Division number="535" book="pv" e="ch" v="19" p="183">

<Paragraph number="582" type="verses" book="pv">
_“အက္ကောဓနော နိစ္စပသန္နစိတ္တော,_  
_သဏှာဟိ ဝါစာဟိ ဇနံ ဥပေမိ;_  
_တဿေဝ ကမ္မဿ အယံ ဝိပါကော,_  
_ဒိဗ္ဗော မေ ဝဏ္ဏော သတတံ ပဘာသတိ._  

</Paragraph>

</Division>
<Division number="536" book="pv" e="ch" v="19" p="183">

<Paragraph number="583" type="verses" book="pv">
_ယသဉ္စ ကိတ္တိဉ္စ ဓမ္မေ ဌိတာနံ,_  
_ဒိသွာန မန္တေမိ ပသန္နစိတ္တော;_  
_တဿေဝ ကမ္မဿ အယံ ဝိပါကော,_  
_ဒိဗ္ဗော မေ ဂန္ဓော သတတံ ပဝါယတိ._  

</Paragraph>

</Division>
<Division number="537" book="pv" e="ch" v="19" p="184">

<Paragraph number="584" type="verses" book="pv">
_သဟာယာနံ တိတ္ထသ္မိံ နှာယန္တာနံ,_  
_ထလေ ဂဟေတွာ နိဒဟိဿ ဒုဿံ;_  
_ခိဍ္ဍတ္ထိကော နော စ ပဒုဋ္ဌစိတ္တော,_  
_တေနမှိ နဂ္ဂေါ ကသိရာ စ ဝုတ္တီ”တိ._  

</Paragraph>

</Division>
<Division number="538" book="pv" e="ch" v="19" p="184">

<Paragraph number="585" type="verses" book="pv">
_“ယော ကီဠမာနော ပကရောတိ ပါပံ,_  
_တဿေဒိသံ ကမ္မဝိပါကမာဟု;_  
_အကီဠမာနော ပန ယော ကရောတိ,_  
_ကိံ တဿ ကမ္မဿ ဝိပါကမာဟူ”တိ._  

</Paragraph>

</Division>
<Division number="539" book="pv" e="ch" v="19" p="184">

<Paragraph number="586" type="verses" book="pv">
_“ယေ ဒုဋ္ဌသင်္ကပ္ပမနာ မနုဿာ,_  
_ကာယေန ဝါစာယ စ သံကိလိဋ္ဌာ;_  
_ကာယဿ ဘေဒါ အဘိသမ္ပရာယံ,_  
_အသံသယံ တေ နိရယံ ဥပေန္တိ._  

</Paragraph>

</Division>
<Division number="540" book="pv" e="ch" v="19" p="184">

<Paragraph number="587" type="verses" book="pv">
_အပရေ ပန သုဂတိမာသမာနာ,_  
_ဒါနေ ရတာ သင်္ဂဟိတတ္တဘာဝါ;_  
_ကာယဿ ဘေဒါ အဘိသမ္ပရာယံ,_  
_အသံသယံ တေ သုဂတိံ ဥပေန္တီ”တိ._  

</Paragraph>

</Division>
<Division number="541" book="pv" e="ch" v="19" p="184">

<Paragraph number="588" type="verses" book="pv">
_“တံ ကိန္တိ ဇာနေယျမဟံ အဝေစ္စ,_  
_ကလျာဏပါပဿ အယံ ဝိပါကော;_  
_ကိံ ဝါဟံ ဒိသွာ အဘိသဒ္ဒဟေယျံ,_  
_ကော ဝါပိ မံ သဒ္ဒဟာပေယျ ဧတန်”တိ._  

</Paragraph>

</Division>
<Division number="542" book="pv" e="ch" v="19" p="184">

<Paragraph number="589" type="verses" book="pv">
_“ဒိသွာ စ သုတွာ အဘိသဒ္ဒဟဿု,_  
_ကလျာဏပါပဿ အယံ ဝိပါကော;_  
_ကလျာဏပါပေ ဥဘယေ အသန္တေ,_  
_သိယာ နု သတ္တာ သုဂတာ ဒုဂ္ဂတာ ဝါ._  

</Paragraph>

</Division>
<Division number="543" book="pv" e="ch" v="19" p="184">

<Paragraph number="590" type="verses" book="pv">
_နော စေတ္ထ ကမ္မာနိ ကရေယျုံ မစ္စာ,_  
_ကလျာဏပါပါနိ မနုဿလောကေ;_  
_နာဟေသုံ သတ္တာ သုဂတာ ဒုဂ္ဂတာ ဝါ,_  
_ဟီနာ ပဏီတာ စ မနုဿလောကေ._  

</Paragraph>

</Division>
<Division number="544" book="pv" e="ch" v="19" p="185">

<Paragraph number="591" type="verses" book="pv">
_ယသ္မာ စ ကမ္မာနိ ကရောန္တိ မစ္စာ,_  
_ကလျာဏပါပါနိ မနုဿလောကေ;_  
_တသ္မာ ဟိ သတ္တာ သုဂတာ ဒုဂ္ဂတာ ဝါ,_  
_ဟီနာ ပဏီတာ စ မနုဿလောကေ._  

</Paragraph>

</Division>
<Division number="545" book="pv" e="ch" v="19" p="185">

<Paragraph number="592" type="verses" book="pv">
_ဒွယဇ္ဇ ကမ္မာနံ ဝိပါကမာဟု,_  
_သုခဿ ဒုက္ခဿ စ ဝေဒနီယံ;_  
_တာ ဒေဝတာယော ပရိစာရယန္တိ,_  
_ပစ္စန္တိ ဗာလာ ဒွယတံ အပဿိနော._  

</Paragraph>

</Division>
<Division number="546" book="pv" e="ch" v="19" p="185">

<Paragraph number="593" type="verses" book="pv">
_န မတ္ထိ ကမ္မာနိ သယံကတာနိ,_  
_ဒတွာပိ မေ နတ္ထိ ယော အာဒိသေယျ;_  
_အစ္ဆာဒနံ သယနမထန္နပါနံ,_  
_တေနမှိ နဂ္ဂေါ ကသိရာ စ ဝုတ္တီ”တိ._  

</Paragraph>

</Division>
<Division number="547" book="pv" e="ch" v="19" p="185">

<Paragraph number="594" type="verses" book="pv">
_“သိယာ နု ခေါ ကာရဏံ ကိဉ္စိ ယက္ခ,_  
_အစ္ဆာဒနံ ယေန တုဝံ လဘေထ;_  
_အာစိက္ခ မေ တွံ ယဒတ္ထိ ဟေတု,_  
_သဒ္ဓါယိကံ ဟေတုဝစော သုဏောမာ”တိ._  

</Paragraph>

</Division>
<Division number="548" book="pv" e="ch" v="19" p="185">

<Paragraph number="595" type="verses" book="pv">
_“ကပ္ပိတကော နာမ ဣဓတ္ထိ ဘိက္ခု,_  
_ဈာယီ သုသီလော အရဟာ ဝိမုတ္တော;_  
_ဂုတ္တိန္ဒြိယော သံဝုတပါတိမောက္ခော,_  
_သီတိဘူတော ဥတ္တမဒိဋ္ဌိပတ္တော._  

</Paragraph>

</Division>
<Division number="549" book="pv" e="ch" v="19" p="185">

<Paragraph number="596" type="verses" book="pv">
_သခိလော ဝဒညူ သုဝစော သုမုခေါ,_  
_သွာဂမော သုပ္ပဋိမုတ္တကော စ;_  
_ပုညဿ ခေတ္တံ အရဏဝိဟာရီ,_  
_ဒေဝမနုဿာနဉ္စ ဒက္ခိဏေယျော._  

</Paragraph>

</Division>
<Division number="550" book="pv" e="ch" v="19" p="185">

<Paragraph number="597" type="verses" book="pv">
_သန္တော ဝိဓူမော အနီဃော နိရာသော,_  
_မုတ္တော ဝိသလ္လော အမမော အဝင်္ကော;_  
_နိရူပဓီ သဗ္ဗပပဉ္စခီဏော,_  
_တိဿော ဝိဇ္ဇာ အနုပ္ပတ္တော ဇုတိမာ._  

</Paragraph>

</Division>
<Division number="551" book="pv" e="ch" v="19" p="186">

<Paragraph number="598" type="verses" book="pv">
_အပ္ပညာတော ဒိသွာပိ န စ သုဇာနော,_  
_မုနီတိ နံ ဝဇ္ဇိသု ဝေါဟရန္တိ;_  
_ဇာနန္တိ တံ ယက္ခဘူတာ အနေဇံ,_  
_ကလျာဏဓမ္မံ ဝိစရန္တံ လောကေ._  

</Paragraph>

</Division>
<Division number="552" book="pv" e="ch" v="19" p="186">

<Paragraph number="599" type="verses" book="pv">
_တဿ တုဝံ ဧကယုဂံ ဒုဝေ ဝါ,_  
_မမုဒ္ဒိသိတွာန သစေ ဒဒေထ;_  
_ပဋိဂ္ဂဟီတာနိ စ တာနိ အဿု,_  
_မမဉ္စ ပဿေထ သန္နဒ္ဓဒုဿန်”တိ._  

</Paragraph>

</Division>
<Division number="553" book="pv" e="ch" v="19" p="186">

<Paragraph number="600" type="verses" book="pv">
_“ကသ္မိံ ပဒေသေ သမဏံ ဝသန္တံ,_  
_ဂန္တွာန ပဿေမု မယံ ဣဒါနိ;_  
_ယော မဇ္ဇ ကင်္ခံ ဝိစိကိစ္ဆိတဉ္စ,_  
_ဒိဋ္ဌီဝိသူကာနိ ဝိနောဒယေယျာ”တိ._  

</Paragraph>

</Division>
<Division number="554" book="pv" e="ch" v="19" p="186">

<Paragraph number="601" type="verses" book="pv">
_“ဧသော နိသိန္နော ကပိနစ္စနာယံ,_  
_ပရိဝါရိတော ဒေဝတာဟိ ဗဟူဟိ;_  
_ဓမ္မိံ ကထံ ဘာသတိ သစ္စနာမော,_  
_သကသ္မိမာစေရကေ အပ္ပမတ္တော”တိ._  

</Paragraph>

</Division>
<Division number="555" book="pv" e="ch" v="19" p="186">

<Paragraph number="602" type="verses" book="pv">
_“တထာဟံ ကဿာမိ ဂန္တွာ ဣဒါနိ,_  
_အစ္ဆာဒယိဿံ သမဏံ ယုဂေန;_  
_ပဋိဂ္ဂဟိတာနိ စ တာနိ အဿု,_  
_တုဝဉ္စ ပဿေမု သန္နဒ္ဓဒုဿန်”တိ._  

</Paragraph>

</Division>
<Division number="556" book="pv" e="ch" v="19" p="186">

<Paragraph number="603" type="verses" book="pv">
_“မာ အက္ခဏေ ပဗ္ဗဇိတံ ဥပါဂမိ,_  
_သာဓု ဝေါ လိစ္ဆဝိ နေသ ဓမ္မော;_  
_တတော စ ကာလေ ဥပသင်္ကမိတွာ,_  
_တတ္ထေဝ ပဿာဟိ ရဟော နိသိန္နန်”တိ._  

</Paragraph>

</Division>
<Division number="557" book="pv" e="ch" v="19" p="186">

<Paragraph number="604" type="verses" book="pv">
_တထာတိ ဝတွာ အဂမာသိ တတ္ထ,_  
_ပရိဝါရိတော ဒါသဂဏေန လိစ္ဆဝိ;_  
_သော တံ နဂရံ ဥပသင်္ကမိတွာ,_  
_ဝါသူပဂစ္ဆိတ္ထ သကေ နိဝေသနေ._  

</Paragraph>

</Division>
<Division number="558" book="pv" e="ch" v="19" p="187">

<Paragraph number="605" type="verses" book="pv">
_တတော စ ကာလေ ဂိဟိကိစ္စာနိ ကတွာ,_  
_နှတွာ ပိဝိတွာ စ ခဏံ လဘိတွာ;_  
_ဝိစေယျ ပေဠာတော စ ယုဂါနိ အဋ္ဌ,_  
_ဂါဟာပယီ ဒါသဂဏေန လိစ္ဆဝိ._  

</Paragraph>

</Division>
<Division number="559" book="pv" e="ch" v="19" p="187">

<Paragraph number="606" type="verses" book="pv">
_သော တံ ပဒေသံ ဥပသင်္ကမိတွာ,_  
_တံ အဒ္ဒသ သမဏံ သန္တစိတ္တံ;_  
_ပဋိက္ကန္တံ ဂေါစရတော နိဝတ္တံ,_  
_သီတိဘူတံ ရုက္ခမူလေ နိသိန္နံ._  

</Paragraph>

</Division>
<Division number="560" book="pv" e="ch" v="19" p="187">

<Paragraph number="607" type="verses" book="pv">
_တမေနမဝေါစ ဥပသင်္ကမိတွာ,_  
_အပ္ပါဗာဓံ ဖာသုဝိဟာရဉ္စ ပုစ္ဆိ;_  
_“ဝေသာလိယံ လိစ္ဆဝိဟံ ဘဒန္တေ,_  
_ဇာနန္တိ မံ လိစ္ဆဝိ အမ္ဗသက္ကရော._  

</Paragraph>

</Division>
<Division number="561" book="pv" e="ch" v="19" p="187">

<Paragraph number="608" type="verses" book="pv">
ဣမာနိ မေ အဋ္ဌ ယုဂါ သုဘာနိ,_  
_ပဋိဂဏှ ဘန္တေ ပဒဒါမိ တုယှံ;_  
_တေနေဝ အတ္ထေန ဣဓာဂတောသ္မိ,_  
_ယထာ အဟံ အတ္တမနော ဘဝေယျန်”တိ._  

</Paragraph>

</Division>
<Division number="562" book="pv" e="ch" v="19" p="187">

<Paragraph number="609" type="verses" book="pv">
_“ဒူရတောဝ သမဏဗြာဟ္မဏာ စ,_  
_နိဝေသနံ တေ ပရိဝဇ္ဇယန္တိ;_  
_ပတ္တာနိ ဘိဇ္ဇန္တိ စ တေ နိဝေသနေ,_  
_သင်္ဃာဋိယော စာပိ ဝိဒါလယန္တိ._  

</Paragraph>

</Division>
<Division number="563" book="pv" e="ch" v="19" p="187">

<Paragraph number="610" type="verses" book="pv">
_အထာပရေ ပါဒကုဌာရိကာဟိ,_  
_အဝံသိရာ သမဏာ ပါတယန္တိ;_  
_ဧတာဒိသံ ပဗ္ဗဇိတာ ဝိဟေသံ,_  
_တယာ ကတံ သမဏာ ပါပုဏန္တိ._  

</Paragraph>

</Division>
<Division number="564" book="pv" e="ch" v="19" p="187">

<Paragraph number="611" type="verses" book="pv">
_တိဏေန တေလမ္ပိ န တွံ အဒါသိ,_  
_မုဠှဿ မဂ္ဂမ္ပိ န ပါဝဒါသိ;_  
_အန္ဓဿ ဒဏ္ဍံ သယမာဒိယာသိ,_  
_ဧတာဒိသော ကဒရိယော အသံဝုတော တုဝံ;_  
_အထ တွံ ကေန ဝဏ္ဏေန ကိမေဝ ဒိသွာ,_  
_အမှေဟိ သဟ သံဝိဘာဂံ ကရောသီ”တိ._  

</Paragraph>

</Division>
<Division number="565" book="pv" e="ch" v="19" p="188">

<Paragraph number="612" type="verses" book="pv">
_“ပစ္စေမိ ဘန္တေ ယံ တွံ ဝဒေသိ,_  
_ဝိဟေသယိံ သမဏေ ဗြာဟ္မဏေ စ;_  
_ခိဍ္ဍတ္ထိကော နော စ ပဒုဋ္ဌစိတ္တော,_  
_ဧတမ္ပိ မေ ဒုက္ကဋမေဝ ဘန္တေ._  

</Paragraph>

</Division>
<Division number="566" book="pv" e="ch" v="19" p="188">

<Paragraph number="613" type="verses" book="pv">
_ခိဍ္ဍာယ ယက္ခော ပသဝိတွာ ပါပံ,_  
_ဝေဒေတိ ဒုက္ခံ အသမတ္တဘောဂီ;_  
_ဒဟရော ယုဝါ နဂ္ဂနိယဿ ဘာဂီ,_  
_ကိံ သု တတော ဒုက္ခတရဿ ဟောတိ._  

</Paragraph>

</Division>
<Division number="567" book="pv" e="ch" v="19" p="188">

<Paragraph number="614" type="verses" book="pv">
_တံ ဒိသွာ သံဝေဂမလတ္ထံ ဘန္တေ,_  
_တပ္ပစ္စယာ ဝါပိ ဒဒါမိ ဒါနံ;_  
_ပဋိဂဏှ ဘန္တေ ဝတ္ထယုဂါနိ အဋ္ဌ,_  
_ယက္ခဿိမာ ဂစ္ဆန္တု ဒက္ခိဏာယော”တိ._  

</Paragraph>

</Division>
<Division number="568" book="pv" e="ch" v="19" p="188">

<Paragraph number="615" type="verses" book="pv">
_“အဒ္ဓါ ဟိ ဒါနံ ဗဟုဓာ ပသတ္ထံ,_  
_ဒဒတော စ တေ အက္ခယဓမ္မမတ္ထု;_  
_ပဋိဂဏှာမိ တေ ဝတ္ထယုဂါနိ အဋ္ဌ,_  
_ယက္ခဿိမာ ဂစ္ဆန္တု ဒက္ခိဏာယော”တိ._  

</Paragraph>

</Division>
<Division number="569" book="pv" e="ch" v="19" p="188">

<Paragraph number="616" type="verses" book="pv">
_တတော ဟိ သော အာစမယိတွာ လိစ္ဆဝိ,_  
_ထေရဿ ဒတွာန ယုဂါနိ အဋ္ဌ;_  
_ပဋိဂ္ဂဟိတာနိ စ တာနိ အဿု,_  
_ယက္ခဉ္စ ပဿေထ သန္နဒ္ဓဒုဿံ._  

</Paragraph>

</Division>
<Division number="570" book="pv" e="ch" v="19" p="188">

<Paragraph number="617" type="verses" book="pv">
_တမဒ္ဒသာ စန္ဒနသာရလိတ္တံ,_  
_အာဇညမာရူဠှမုဠာရဝဏ္ဏံ;_  
_အလင်္ကတံ သာဓုနိဝတ္ထဒုဿံ,_  
_ပရိဝါရိတံ ယက္ခမဟိဒ္ဓိပတ္တံ._  

</Paragraph>

</Division>
<Division number="571" book="pv" e="ch" v="19" p="188">

<Paragraph number="618" type="verses" book="pv">
_သော တံ ဒိသွာ အတ္တမနော ဥဒဂ္ဂေါ,_  
_ပဟဋ္ဌစိတ္တော စ သုဘဂ္ဂရူပေါ;_  
_ကမ္မဉ္စ ဒိသွာန မဟာဝိပါကံ,_  
_သန္ဒိဋ္ဌိကံ စက္ခုနာ သစ္ဆိကတွာ._  

</Paragraph>

</Division>
<Division number="572" book="pv" e="ch" v="19" p="189">

<Paragraph number="619" type="verses" book="pv">
_တမေနမဝေါစ ဥပသင်္ကမိတွာ,_  
_“ဒဿာမိ ဒါနံ သမဏဗြာဟ္မဏာနံ;_  
_န စာပိ မေ ကိဉ္စိ အဒေယျမတ္ထိ,_  
_တုဝဉ္စ မေ ယက္ခ ဗဟူပကာရော”တိ._  

</Paragraph>

</Division>
<Division number="573" book="pv" e="ch" v="19" p="189">

<Paragraph number="620" type="verses" book="pv">
_“တုဝဉ္စ မေ လိစ္ဆဝိ ဧကဒေသံ,_  
_အဒါသိ ဒါနာနိ အမောဃမေတံ;_  
_သွာဟံ ကရိဿာမိ တယာဝ သက္ခိံ,_  
_အမာနုသော မာနုသကေန သဒ္ဓိန်”တိ._  

</Paragraph>

</Division>
<Division number="574" book="pv" e="ch" v="19" p="189">

<Paragraph number="621" type="verses" book="pv">
_“ဂတီ စ ဗန္ဓူ စ ပရာယဏဉ္စ,_  
_မိတ္တော မမာသိ အထ ဒေဝတာ မေ;_  
_ယာစာမိ တံ ပဉ္ဇလိကော ဘဝိတွာ,_  
ဣစ္ဆာမိ တံ ယက္ခ ပုနာပိ ဒဋ္ဌုန်”တိ._  

</Paragraph>

</Division>
<Division number="575" book="pv" e="ch" v="19" p="189">

<Paragraph number="622" type="verses" book="pv">
_“သစေ တုဝံ အဿဒ္ဓေါ ဘဝိဿသိ,_  
_ကဒရိယရူပေါ ဝိပ္ပဋိပန္နစိတ္တော;_  
_တွံ နေဝ မံ လစ္ဆသိ ဒဿနာယ,_  
_ဒိသွာ စ တံ နောပိ စ အာလပိဿံ._  

</Paragraph>

</Division>
<Division number="576" book="pv" e="ch" v="19" p="189">

<Paragraph number="623" type="verses" book="pv">
_သစေ ပန တွံ ဘဝိဿသိ ဓမ္မဂါရဝေါ,_  
_ဒါနေ ရတော သင်္ဂဟိတတ္တဘာဝေါ;_  
_ဩပါနဘူတော သမဏဗြာဟ္မဏာနံ,_  
_ဧဝံ မမံ လစ္ဆသိ ဒဿနာယ._  

</Paragraph>

</Division>
<Division number="577" book="pv" e="ch" v="19" p="189">

<Paragraph number="624" type="verses" book="pv">
_ဒိသွာ စ တံ အာလပိဿံ ဘဒန္တေ,_  
ဣမဉ္စ သူလတော လဟုံ ပမုဉ္စ;_  
_ယတောနိဒါနံ အကရိမှ သက္ခိံ,_  
_မညာမိ သူလာဝုတကဿ ကာရဏာ._  

</Paragraph>

</Division>
<Division number="578" book="pv" e="ch" v="19" p="190">

<Paragraph number="625" type="verses" book="pv">
_တေ အညမညံ အကရိမှ သက္ခိံ,_  
_အယဉ္စ သူလတော လဟုံ ပမုတ္တော;_  
_သက္ကစ္စ ဓမ္မာနိ သမာစရန္တော,_  
_မုစ္စေယျ သော နိရယာ စ တမှာ;_  
_ကမ္မံ သိယာ အညတြ ဝေဒနီယံ._  

</Paragraph>

</Division>
<Division number="579" book="pv" e="ch" v="19" p="190">

<Paragraph number="626" type="verses" book="pv">
_ကပ္ပိတကဉ္စ ဥပသင်္ကမိတွာ,_  
_တေနေဝ သဟ သံဝိဘဇိတွာ ကာလေ;_  
_သယံ မုခေနူပနိသဇ္ဇ ပုစ္ဆ,_  
_သော တေ အက္ခိဿတိ ဧတမတ္ထံ._  

</Paragraph>

</Division>
<Division number="580" book="pv" e="ch" v="19" p="190">

<Paragraph number="627" type="verses" book="pv">
_တမေဝ ဘိက္ခုံ ဥပသင်္ကမိတွာ,_  
_ပုစ္ဆဿု အညတ္ထိကော နော စ ပဒုဋ္ဌစိတ္တော;_  
_သော တေ သုတံ အသုတဉ္စာပိ ဓမ္မံ,_  
_သဗ္ဗမ္ပိ အက္ခိဿတိ ယထာ ပဇာနန်”တိ._  

</Paragraph>

</Division>
<Division number="581" book="pv" e="ch" v="19" p="190">

<Paragraph number="628" type="verses" book="pv">
_သော တတ္ထ ရဟဿံ သမုလ္လပိတွာ,_  
_သက္ခိံ ကရိတွာန အမာနုသေန;_  
_ပက္ကာမိ သော လိစ္ဆဝီနံ သကာသံ,_  
_အထ ဗြဝိ ပရိသံ သန္နိသိန္နံ._  

</Paragraph>

</Division>
<Division number="582" book="pv" e="ch" v="19" p="190">

<Paragraph number="629" type="verses" book="pv">
_“သုဏန္တု ဘောန္တော မမ ဧကဝါကျံ,_  
_ဝရံ ဝရိဿံ လဘိဿာမိ အတ္ထံ;_  
_သူလာဝုတော ပုရိသော လုဒ္ဒကမ္မော,_  
_ပဏိဟိတဒဏ္ဍော အနုသတ္တရူပေါ._  

</Paragraph>

</Division>
<Division number="583" book="pv" e="ch" v="19" p="190">

<Paragraph number="630" type="verses" book="pv">
_ဧတ္တာဝတာ ဝီသတိရတ္တိမတ္တာ,_  
_ယတော အာဝုတော နေဝ ဇီဝတိ န မတော;_  
_တာဟံ မောစယိဿာမိ ဒါနိ,_  
_ယထာမတိံ အနုဇာနာတု သံဃော”တိ._  

</Paragraph>

</Division>
<Division number="584" book="pv" e="ch" v="19" p="190">

<Paragraph number="631" type="verses" book="pv">
_“ဧတဉ္စ အညဉ္စ လဟုံ ပမုဉ္စ,_  
_ကော တံ ဝဒေထ တထာ ကရောန္တံ;_  
_ယထာ ပဇာနာသိ တထာ ကရောဟိ,_  
_ယထာမတိံ အနုဇာနာတိ သံဃော”တိ._  

</Paragraph>

</Division>
<Division number="585" book="pv" e="ch" v="19" p="191">

<Paragraph number="632" type="verses" book="pv">
_သော တံ ပဒေသံ ဥပသင်္ကမိတွာ,_  
_သူလာဝုတံ မောစယိ ခိပ္ပမေဝ;_  
_“မာ ဘာယိ သမ္မာ”တိ စ တံ အဝေါစ,_  
_တိကိစ္ဆကာနဉ္စ ဥပဋ္ဌပေသိ._  

</Paragraph>

</Division>
<Division number="586" book="pv" e="ch" v="19" p="191">

<Paragraph number="633" type="verses" book="pv">
_“ကပ္ပိတကဉ္စ ဥပသင်္ကမိတွာ,_  
_တေနေဝ သဟ သံဝိဘဇိတွာ ကာလေ;_  
_သယံ မုခေနူပနိသဇ္ဇ လိစ္ဆဝိ,_  
_တထေဝ ပုစ္ဆိတ္ထ နံ ကာရဏတ္ထိကော._  

</Paragraph>

</Division>
<Division number="587" book="pv" e="ch" v="19" p="191">

<Paragraph number="634" type="verses" book="pv">
_သူလာဝုတော ပုရိသော လုဒ္ဒကမ္မော,_  
_ပဏိဟိတဒဏ္ဍော အနုသတ္တရူပေါ;_  
_ဧတ္တာဝတာ ဝီသတိရတ္တိမတ္တာ,_  
_ယတော အာဝုတော နေဝ ဇီဝတိ န မတော._  

</Paragraph>

</Division>
<Division number="588" book="pv" e="ch" v="19" p="191">

<Paragraph number="635" type="verses" book="pv">
_သော မောစိတော ဂန္တွာ မယာ ဣဒါနိ,_  
_ဧတဿ ယက္ခဿ ဝစော ဟိ ဘန္တေ;_  
_သိယာ နု ခေါ ကာရဏံ ကိဉ္စိဒေဝ,_  
_ယေန သော နိရယံ နော ဝဇေယျ._  

</Paragraph>

</Division>
<Division number="589" book="pv" e="ch" v="19" p="191">

<Paragraph number="636" type="verses" book="pv">
_အာစိက္ခ ဘန္တေ ယဒိ အတ္ထိ ဟေတု,_  
_သဒ္ဓါယိကံ ဟေတုဝစော သုဏောမ;_  
_န တေသံ ကမ္မာနံ ဝိနာသမတ္ထိ,_  
_အဝေဒယိတွာ ဣဓ ဗျန္တိဘာဝေါ”တိ._  

</Paragraph>

</Division>
<Division number="590" book="pv" e="ch" v="19" p="191">

<Paragraph number="637" type="verses" book="pv">
_“သစေ သ ဓမ္မာနိ သမာစရေယျ,_  
_သက္ကစ္စ ရတ္တိန္ဒိဝမပ္ပမတ္တော;_  
_မုစ္စေယျ သော နိရယာ စ တမှာ,_  
_ကမ္မံ သိယာ အညတြ ဝေဒနီယန်”တိ._  

</Paragraph>

</Division>
<Division number="591" book="pv" e="ch" v="19" p="191">

<Paragraph number="638" type="verses" book="pv">
_“အညာတော ဧသော ပုရိသဿ အတ္ထော,_  
_မမမ္ပိ ဒါနိ အနုကမ္ပ ဘန္တေ;_  
_အနုသာသ မံ ဩဝဒ ဘူရိပည,_  
_ယထာ အဟံ နော နိရယံ ဝဇေယျန်”တိ._  

</Paragraph>

</Division>
<Division number="592" book="pv" e="ch" v="19" p="192">

<Paragraph number="639" type="verses" book="pv">
_“အဇ္ဇေဝ ဗုဒ္ဓံ သရဏံ ဥပေဟိ,_  
_ဓမ္မဉ္စ သံဃဉ္စ ပသန္နစိတ္တော;_  
_တထေဝ သိက္ခာယ ပဒါနိ ပဉ္စ,_  
_အခဏ္ဍဖုလ္လာနိ သမာဒိယဿု._  

</Paragraph>

</Division>
<Division number="593" book="pv" e="ch" v="19" p="192">

<Paragraph number="640" type="verses" book="pv">
_ပါဏာတိပါတာ ဝိရမဿု ခိပ္ပံ,_  
_လောကေ အဒိန္နံ ပရိဝဇ္ဇယဿု;_  
_အမဇ္ဇပေါ မာ စ မုသာ အဘာဏီ,_  
_သကေန ဒါရေန စ ဟောဟိ တုဋ္ဌော;_  
ဣမဉ္စ အရိယံ အဋ္ဌင်္ဂဝရေနုပေတံ,_  
_သမာဒိယာဟိ ကုသလံ သုခုဒြယံ._  

</Paragraph>

</Division>
<Division number="594" book="pv" e="ch" v="19" p="192">

<Paragraph number="641" type="verses" book="pv">
_စီဝရံ ပိဏ္ဍပါတဉ္စ,_  
_ပစ္စယံ သယနာသနံ;_  
_အန္နံ ပါနံ ခါဒနီယံ,_  
_ဝတ္ထသေနာသနာနိ စ;_  
_ဒဒါဟိ ဥဇုဘူတေသု,_  
_ဝိပ္ပသန္နေန စေတသာ._  

</Paragraph>

</Division>
<Division number="595" book="pv" e="ch" v="19" p="192">

<Paragraph number="642" type="verses" book="pv">
_ဘိက္ခူပိ သီလသမ္ပန္နေ,_  
_ဝီတရာဂေ ဗဟုဿုတေ;_  
_တပ္ပေဟိ အန္နပါနေန,_  
_သဒါ ပုညံ ပဝဍ္ဎတိ._  

</Paragraph>

</Division>
<Division number="596" book="pv" e="ch" v="19" p="192">

<Paragraph number="643" type="verses" book="pv">
_ဧဝဉ္စ ဓမ္မာနိ သမာစရန္တော,_  
_သက္ကစ္စ ရတ္တိန္ဒိဝမပ္ပမတ္တော;_  
_မုဉ္စ တုဝံ နိရယာ စ တမှာ,_  
_ကမ္မံ သိယာ အညတြ ဝေဒနီယန်”တိ._  

</Paragraph>

</Division>
<Division number="597" book="pv" e="ch" v="19" p="192">

<Paragraph number="644" type="verses" book="pv">
_“အဇ္ဇေဝ ဗုဒ္ဓံ သရဏံ ဥပေမိ,_  
_ဓမ္မဉ္စ သံဃဉ္စ ပသန္နစိတ္တော;_  
_တထေဝ သိက္ခာယ ပဒါနိ ပဉ္စ,_  
_အခဏ္ဍဖုလ္လာနိ သမာဒိယာမိ._  

</Paragraph>

</Division>
<Division number="598" book="pv" e="ch" v="19" p="192">

<Paragraph number="645" type="verses" book="pv">
_ပါဏာတိပါတာ ဝိရမာမိ ခိပ္ပံ,_  
_လောကေ အဒိန္နံ ပရိဝဇ္ဇယာမိ;_  
_အမဇ္ဇပေါ နော စ မုသာ ဘဏာမိ,_  
_သကေန ဒါရေန စ ဟောမိ တုဋ္ဌော;_  
ဣမဉ္စ အရိယံ အဋ္ဌင်္ဂဝရေနုပေတံ,_  
_သမာဒိယာမိ ကုသလံ သုခုဒြယံ._  

</Paragraph>

</Division>
<Division number="599" book="pv" e="ch" v="19" p="193">

<Paragraph number="646" type="verses" book="pv">
_စီဝရံ ပိဏ္ဍပါတဉ္စ,_  
_ပစ္စယံ သယနာသနံ;_  
_အန္နံ ပါနံ ခါဒနီယံ,_  
_ဝတ္ထသေနာသနာနိ စ._  

</Paragraph>

</Division>
<Division number="600" book="pv" e="ch" v="19" p="193">

<Paragraph number="647" type="verses" book="pv">
_ဘိက္ခူ စ သီလသမ္ပန္နေ,_  
_ဝီတရာဂေ ဗဟုဿုတေ;_  
_ဒဒါမိ န ဝိကမ္ပာမိ,_  
_ဗုဒ္ဓါနံ သာသနေ ရတော”တိ._  

</Paragraph>

</Division>
<Division number="601" book="pv" e="ch" v="19" p="193">

<Paragraph number="648" type="verses" book="pv">
_ဧတာဒိသော လိစ္ဆဝိ အမ္ဗသက္ကရော,_  
_ဝေသာလိယံ အညတရော ဥပါသကော;_  
_သဒ္ဓေါ မုဒူ ကာရကရော စ ဘိက္ခု,_  
_သံဃဉ္စ သက္ကစ္စ တဒါ ဥပဋ္ဌဟိ._  

</Paragraph>

</Division>
<Division number="602" book="pv" e="ch" v="19" p="193">

<Paragraph number="649" type="verses" book="pv">
_သူလာဝုတော စ အရောဂေါ ဟုတွာ,_  
_သေရီ သုခီ ပဗ္ဗဇ္ဇံ ဥပါဂမိ;_  
_ဘိက္ခုဉ္စ အာဂမ္မ ကပ္ပိတကုတ္တမံ,_  
ဥဘောပိ သာမညဖလာနိ အဇ္ဈဂုံ._  

</Paragraph>

</Division>
<Division number="603" book="pv" e="ch" v="19" p="193">

<Paragraph number="650" type="verses" book="pv">
_ဧတာဒိသာ သပ္ပုရိသာန သေဝနာ,_  
_မဟပ္ဖလာ ဟောတိ သတံ ဝိဇာနတံ;_  
_သူလာဝုတော အဂ္ဂဖလံ အဖဿယိ,_  
_ဖလံ ကနိဋ္ဌံ ပန အမ္ဗသက္ကရောတိ._  


</Paragraph>
</Division>

<Paragraph number="651" type="center" book="pv">
အမ္ဗသက္ကရပေတဝတ္ထု ပဌမံ.
</Paragraph>