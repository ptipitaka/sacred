---
title: "4.5 ဥစ္ဆုပေတဝတ္ထု"
tableOfContents: false
sidebar:
  order: 12
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="737" book="pv">

<Paragraph number="789" type="verses" book="pv">
_“ဣဒံ မမ ဥစ္ဆုဝနံ မဟန္တံ,_  
_နိဗ္ဗတ္တတိ ပုညဖလံ အနပ္ပကံ;_  
_တံ ဒါနိ မေ န ပရိဘောဂမေတိ,_  
_အာစိက္ခ ဘန္တေ ကိဿ အယံ ဝိပါကော._  

</Paragraph>

</Division>
<Division number="738" book="pv">

<Paragraph number="790" type="verses" book="pv">
_ဟညာမိ ခဇ္ဇာမိ စ ဝါယမာမိ,_  
_ပရိသက္ကာမိ ပရိဘုဉ္ဇိတုံ ကိဉ္စိ;_  
_သွာဟံ ဆိန္နထာမော ကပဏော လာလပါမိ,_  
_ကိဿ ကမ္မဿ အယံ ဝိပါကော._  

</Paragraph>

</Division>
<Division number="739" book="pv">

<Paragraph number="791" type="verses" book="pv">
_ဝိဃာတော စာဟံ ပရိပတာမိ ဆမာယံ,_  
_ပရိဝတ္တာမိ ဝါရိစရောဝ ဃမ္မေ;_  
_ရုဒတော စ မေ အဿုကာ နိဂ္ဂလန္တိ,_  
_အာစိက္ခ ဘန္တေ ကိဿ အယံ ဝိပါကော._  

</Paragraph>

</Division>
<Division number="740" book="pv">

<Paragraph number="792" type="verses" book="pv">
_ဆာတော ကိလန္တော စ ပိပါသိတော စ,_  
_သန္တဿိတော သာတသုခံ န ဝိန္ဒေ;_  
_ပုစ္ဆာမိ တံ ဧတမတ္ထံ ဘဒန္တေ,_  
_ကထံ နု ဥစ္ဆုပရိဘောဂံ လဘေယျန်”တိ._  

</Paragraph>

</Division>
<Division number="741" book="pv">

<Paragraph number="793" type="verses" book="pv">
_“ပုရေ တုဝံ ကမ္မမကာသိ အတ္တနာ,_  
_မနုဿဘူတော ပုရိမာယ ဇာတိယာ;_  
_အဟဉ္စ တံ ဧတမတ္ထံ ဝဒါမိ,_  
_သုတွာန တွံ ဧတမတ္ထံ ဝိဇာန._  

</Paragraph>

</Division>
<Division number="742" book="pv">

<Paragraph number="794" type="verses" book="pv">
ဥစ္ဆုံ တုဝံ ခါဒမာနော ပယာတော,_  
_ပုရိသော စ တေ ပိဋ္ဌိတော အနွဂစ္ဆိ;_  
_သော စ တံ ပစ္စာသန္တော ကထေသိ,_  
_တဿ တုဝံ န ကိဉ္စိ အာလပိတ္ထ._  

</Paragraph>

</Division>
<Division number="743" book="pv">

<Paragraph number="795" type="verses" book="pv">
_သော စ တံ အဘဏန္တံ အယာစိ,_  
_‘ဒေဟယျ ဥစ္ဆုန်’တိ စ တံ အဝေါစ;_  
_တဿ တုဝံ ပိဋ္ဌိတော ဥစ္ဆုံ အဒါသိ,_  
_တဿေတံ ကမ္မဿ အယံ ဝိပါကော._  

</Paragraph>

</Division>
<Division number="744" book="pv">

<Paragraph number="796" type="verses" book="pv">
ဣင်္ဃ တွံ ဂန္တွာန ပိဋ္ဌိတော ဂဏှေယျာသိ,_  
_ဂဟေတွာန တံ ခါဒဿု ယာဝဒတ္ထံ;_  
_တေနေဝ တွံ အတ္တမနော ဘဝိဿသိ,_  
_ဟဋ္ဌော စုဒဂ္ဂေါ စ ပမောဒိတော စာ”တိ._  

</Paragraph>

</Division>
<Division number="745" book="pv">

<Paragraph number="797" type="verses" book="pv">
_ဂန္တွာန သော ပိဋ္ဌိတော အဂ္ဂဟေသိ,_  
_ဂဟေတွာန တံ ခါဒိ ယာဝဒတ္ထံ;_  
_တေနေဝ သော အတ္တမနော အဟောသိ,_  
_ဟဋ္ဌော စုဒဂ္ဂေါ စ ပမောဒိတော စာတိ._  


</Paragraph>
</Division>

<Paragraph number="798" type="center" book="pv">
ဥစ္ဆုပေတဝတ္ထု ပဉ္စမံ.
</Paragraph>