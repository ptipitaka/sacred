---
title: 3.2 သာဏဝါသီထေရပေတဝတ္ထု
tableOfContents: false
sidebar:
  order: 2
type: tipitaka
basket: su
book: pv
review:
  current: review
  updated: '2025-10-20T20:21:39.302675'
  updated_by: ''
  notes: ''
  history:
  - state: review
    date: '2025-10-20T20:21:39.302675'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="408" book="pv" e="ch" v="19" p="168">

<Paragraph number="442" type="verses" book="pv">
_ကုဏ္ဍိနာဂရိယော ထေရော,_  
_သာဏဝါသိနိဝါသိကော;_  
_ပေါဋ္ဌပါဒေါတိ နာမေန,_  
_သမဏော ဘာဝိတိန္ဒြိယော._  

</Paragraph>

</Division>
<Division number="409" book="pv" e="ch" v="19" p="169">

<Paragraph number="443" type="verses" book="pv">
_တဿ မာတာ ပိတာ ဘာတာ,_  
_ဒုဂ္ဂတာ ယမလောကိကာ;_  
_ပါပကမ္မံ ကရိတွာန,_  
_ပေတလောကံ ဣတော ဂတာ._  

</Paragraph>

</Division>
<Division number="410" book="pv" e="ch" v="19" p="169">

<Paragraph number="444" type="verses" book="pv">
_တေ ဒုဂ္ဂတာ သူစိကဋ္ဋာ,_  
_ကိလန္တာ နဂ္ဂိနော ကိသာ;_  
ဥတ္တသန္တာ မဟတ္တာသာ,_  
_န ဒဿေန္တိ ကုရူရိနော._  

</Paragraph>

</Division>
<Division number="411" book="pv" e="ch" v="19" p="169">

<Paragraph number="445" type="verses" book="pv">
_တဿ ဘာတာ ဝိတရိတွာ,_  
_နဂ္ဂေါ ဧကပထေကကော;_  
_စတုကုဏ္ဍိကော ဘဝိတွာန,_  
_ထေရဿ ဒဿယီတုမံ._  

</Paragraph>

</Division>
<Division number="412" book="pv" e="ch" v="19" p="169">

<Paragraph number="446" type="verses" book="pv">
_ထေရော စာမနသိကတွာ,_  
_တုဏှီဘူတော အတိက္ကမိ;_  
_သော စ ဝိညာပယီ ထေရံ,_  
_“ဘာတာ ပေတဂတော အဟံ._  

</Paragraph>

</Division>
<Division number="413" book="pv" e="ch" v="19" p="169">

<Paragraph number="447" type="verses" book="pv">
_မာတာ ပိတာ စ တေ ဘန္တေ,_  
_ဒုဂ္ဂတာ ယမလောကိကာ;_  
_ပါပကမ္မံ ကရိတွာန,_  
_ပေတလောကံ ဣတော ဂတာ._  

</Paragraph>

</Division>
<Division number="414" book="pv" e="ch" v="19" p="169">

<Paragraph number="448" type="verses" book="pv">
_တေ ဒုဂ္ဂတာ သူစိကဋ္ဋာ,_  
_ကိလန္တာ နဂ္ဂိနော ကိသာ;_  
ဥတ္တသန္တာ မဟတ္တာသာ,_  
_န ဒဿေန္တိ ကုရူရိနော._  

</Paragraph>

</Division>
<Division number="415" book="pv" e="ch" v="19" p="169">

<Paragraph number="449" type="verses" book="pv">
_အနုကမ္ပဿု ကာရုဏိကော,_  
_ဒတွာ အနွာဒိသာဟိ နော;_  
_တဝ ဒိန္နေန ဒါနေန,_  
_ယာပေဿန္တိ ကုရူရိနော”တိ._  

</Paragraph>

</Division>
<Division number="416" book="pv" e="ch" v="19" p="169">

<Paragraph number="450" type="verses" book="pv">
_ထေရော စရိတွာ ပိဏ္ဍာယ,_  
_ဘိက္ခူ အညေ စ ဒွါဒသ;_  
_ဧကဇ္ဈံ သန္နိပတိံသု,_  
_ဘတ္တဝိဿဂ္ဂကာရဏာ._  

</Paragraph>

</Division>
<Division number="417" book="pv" e="ch" v="19" p="169">

<Paragraph number="451" type="verses" book="pv">
_ထေရော သဗ္ဗေဝ တေ အာဟ,_  
_“ယထာလဒ္ဓံ ဒဒါထ မေ;_  
_သံဃဘတ္တံ ကရိဿာမိ,_  
_အနုကမ္ပာယ ဉာတိနံ”._  

</Paragraph>

</Division>
<Division number="418" book="pv" e="ch" v="19" p="169">

<Paragraph number="452" type="verses" book="pv">
_နိယျာဒယိံသု ထေရဿ,_  
_ထေရော သံဃံ နိမန္တယိ;_  
_ဒတွာ အနွာဒိသိ ထေရော,_  
_မာတု ပိတု စ ဘာတုနော;_  
_“ဣဒံ မေ ဉာတီနံ ဟောတု,_  
_သုခိတာ ဟောန္တု ဉာတယော”._  

</Paragraph>

</Division>
<Division number="419" book="pv" e="ch" v="19" p="169">

<Paragraph number="453" type="verses" book="pv">
_သမနန္တရာနုဒ္ဒိဋ္ဌေ,_  
_ဘောဇနံ ဥဒပဇ္ဇထ;_  
_သုစိံ ပဏီတံ သမ္ပန္နံ,_  
_အနေကရသဗျဉ္ဇနံ._  

</Paragraph>

</Division>
<Division number="420" book="pv" e="ch" v="19" p="169">

<Paragraph number="454" type="verses" book="pv">
_တတော ဥဒ္ဒဿယီ ဘာတာ,_  
_ဝဏ္ဏဝါ ဗလဝါ သုခီ;_  
_“ပဟူတံ ဘောဇနံ ဘန္တေ,_  
_ပဿ နဂ္ဂါမှသေ မယံ;_  
_တထာ ဘန္တေ ပရက္ကမ,_  
_ယထာ ဝတ္ထံ လဘာမသေ”တိ._  

</Paragraph>

</Division>
<Division number="421" book="pv" e="ch" v="19" p="170">

<Paragraph number="455" type="verses" book="pv">
_ထေရော သင်္ကာရကူဋမှာ,_  
ဥစ္စိနိတွာန နန္တကေ;_  
_ပိလောတိကံ ပဋံ ကတွာ,_  
_သံဃေ စာတုဒ္ဒိသေ အဒါ._  

</Paragraph>

</Division>
<Division number="422" book="pv" e="ch" v="19" p="170">

<Paragraph number="456" type="verses" book="pv">
_ဒတွာ အနွာဒိသီ ထေရော,_  
_မာတု ပိတု စ ဘာတုနော;_  
_“ဣဒံ မေ ဉာတီနံ ဟောတု,_  
_သုခိတာ ဟောန္တု ဉာတယော”._  

</Paragraph>

</Division>
<Division number="423" book="pv" e="ch" v="19" p="170">

<Paragraph number="457" type="verses" book="pv">
_သမနန္တရာနုဒ္ဒိဋ္ဌေ,_  
_ဝတ္ထာနိ ဥဒပဇ္ဇိသုံ;_  
_တတော သုဝတ္ထဝသနော,_  
_ထေရဿ ဒဿယီတုမံ._  

</Paragraph>

</Division>
<Division number="424" book="pv" e="ch" v="19" p="170">

<Paragraph number="458" type="verses" book="pv">
_“ယာဝတာ နန္ဒရာဇဿ,_  
_ဝိဇိတသ္မိံ ပဋိစ္ဆဒါ;_  
_တတော ဗဟုတရာ ဘန္တေ,_  
_ဝတ္ထာနစ္ဆာဒနာနိ နော._  

</Paragraph>

</Division>
<Division number="425" book="pv" e="ch" v="19" p="170">

<Paragraph number="459" type="verses" book="pv">
_ကောသေယျကမ္ဗလီယာနိ,_  
_ခေါမ ကပ္ပါသိကာနိ စ;_  
_ဝိပုလာ စ မဟဂ္ဃါ စ,_  
_တေပါကာသေဝလမ္ဗရေ._  

</Paragraph>

</Division>
<Division number="426" book="pv" e="ch" v="19" p="170">

<Paragraph number="460" type="verses" book="pv">
_တေ မယံ ပရိဒဟာမ,_  
_ယံ ယံ ဟိ မနသော ပိယံ;_  
_တထာ ဘန္တေ ပရက္ကမ,_  
_ယထာ ဂေဟံ လဘာမသေ”တိ._  

</Paragraph>

</Division>
<Division number="427" book="pv" e="ch" v="19" p="170">

<Paragraph number="461" type="verses" book="pv">
_ထေရော ပဏ္ဏကုဋိံ ကတွာ,_  
_သံဃေ စာတုဒ္ဒိသေ အဒါ;_  
_ဒတွာ အနွာဒိသီ ထေရော,_  
_မာတု ပိတု စ ဘာတုနော;_  
_“ဣဒံ မေ ဉာတီနံ ဟောတု,_  
_သုခိတာ ဟောန္တု ဉာတယော”._  

</Paragraph>

</Division>
<Division number="428" book="pv" e="ch" v="19" p="170">

<Paragraph number="462" type="verses" book="pv">
_သမနန္တရာနုဒ္ဒိဋ္ဌေ,_  
_ဃရာနိ ဥဒပဇ္ဇိသုံ;_  
_ကူဋာဂါရနိဝေသနာ,_  
_ဝိဘတ္တာ ဘာဂသော မိတာ._  

</Paragraph>

</Division>
<Division number="429" book="pv" e="ch" v="19" p="170">

<Paragraph number="463" type="verses" book="pv">
_“န မနုဿေသု ဤဒိသာ,_  
_ယာဒိသာ နော ဃရာ ဣဓ;_  
_အပိ ဒိဗ္ဗေသု ယာဒိသာ,_  
_တာဒိသာ နော ဃရာ ဣဓ._  

</Paragraph>

</Division>
<Division number="430" book="pv" e="ch" v="19" p="170">

<Paragraph number="464" type="verses" book="pv">
_ဒဒ္ဒလ္လမာနာ အာဘေန္တိ,_  
_သမန္တာ စတုရော ဒိသာ;_  
_တထာ ဘန္တေ ပရက္ကမ,_  
_ယထာ ပါနီယံ လဘာမသေ”တိ._  

</Paragraph>

</Division>
<Division number="431" book="pv" e="ch" v="19" p="170">

<Paragraph number="465" type="verses" book="pv">
_ထေရော ကရဏံ ပူရေတွာ,_  
_သံဃေ စာတုဒ္ဒိသေ အဒါ;_  
_ဒတွာ အနွာဒိသီ ထေရော,_  
_မာတု ပိတု စ ဘာတုနော;_  
_“ဣဒံ မေ ဉာတီနံ ဟောတု,_  
_သုခိတာ ဟောန္တု ဉာတယော”._  

</Paragraph>

</Division>
<Division number="432" book="pv" e="ch" v="19" p="170">

<Paragraph number="466" type="verses" book="pv">
_သမနန္တရာနုဒ္ဒိဋ္ဌေ,_  
_ပါနီယံ ဥဒပဇ္ဇထ;_  
_ဂမ္ဘီရာ စတုရဿာ စ,_  
_ပေါက္ခရညော သုနိမ္မိတာ._  

</Paragraph>

</Division>
<Division number="433" book="pv" e="ch" v="19" p="171">

<Paragraph number="467" type="verses" book="pv">
_သီတောဒိကာ သုပ္ပတိတ္ထာ,_  
_သီတာ အပ္ပဋိဂန္ဓိယာ;_  
_ပဒုမုပ္ပလသဉ္ဆန္နာ,_  
_ဝါရိကိဉ္ဇက္ခပူရိတာ._  

</Paragraph>

</Division>
<Division number="434" book="pv" e="ch" v="19" p="171">

<Paragraph number="468" type="verses" book="pv">
_တတ္ထ နှတွာ ပိဝိတွာ စ,_  
_ထေရဿ ပဋိဒဿယုံ;_  
_“ပဟူတံ ပါနီယံ ဘန္တေ,_  
_ပါဒါ ဒုက္ခာ ဖလန္တိ နော”._  

</Paragraph>

</Division>
<Division number="435" book="pv" e="ch" v="19" p="171">

<Paragraph number="469" type="verses" book="pv">
_“အာဟိဏ္ဍမာနာ ခဉ္ဇာမ,_  
_သက္ခရေ ကုသကဏ္ဋကေ;_  
_‘တထာ ဘန္တေ ပရက္ကမ,_  
_ယထာ ယာနံ လဘာမသေ’”တိ._  

</Paragraph>

</Division>
<Division number="436" book="pv" e="ch" v="19" p="171">

<Paragraph number="470" type="verses" book="pv">
_ထေရော သိပါဋိကံ လဒ္ဓါ,_  
_သံဃေ စာတုဒ္ဒိသေ အဒါ;_  
_ဒတွာ အနွာဒိသီ ထေရော,_  
_မာတု ပိတု စ ဘာတုနော;_  
_“ဣဒံ မေ ဉာတီနံ ဟောတု,_  
_သုခိတာ ဟောန္တု ဉာတယော”._  

</Paragraph>

</Division>
<Division number="437" book="pv" e="ch" v="19" p="171">

<Paragraph number="471" type="verses" book="pv">
_သမနန္တရာနုဒ္ဒိဋ္ဌေ,_  
_ပေတာ ရထေန မာဂမုံ;_  
_“အနုကမ္ပိတမှ ဘဒန္တေ,_  
_ဘတ္တေနစ္ဆာဒနေန စ._  

</Paragraph>

</Division>
<Division number="438" book="pv" e="ch" v="19" p="171">

<Paragraph number="472" type="verses" book="pv">
_ဃရေန ပါနီယဒါနေန,_  
_ယာနဒါနေန စူဘယံ;_  
_မုနိံ ကာရုဏိကံ လောကေ,_  
_ဘန္တေ ဝန္ဒိတုမာဂတာ”တိ._  


</Paragraph>
</Division>

<Paragraph number="473" type="center" book="pv">
သာဏဝါသီထေရပေတဝတ္ထု ဒုတိယံ.
</Paragraph>