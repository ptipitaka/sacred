---
title: "2.3 မတ္တာပေတိဝတ္ထု"
tableOfContents: false
sidebar:
  order: 3
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="134" book="pv" e="ch" v="19" p="141">

<Paragraph number="152" type="verses" book="pv">
_“နဂ္ဂါ ဒုဗ္ဗဏ္ဏရူပါသိ,_  
_ကိသာ ဓမနိသန္ထတာ;_  
ဥပ္ဖါသုလိကေ ကိသိကေ,_  
_ကာ နု တွံ ဣဓ တိဋ္ဌသီ”တိ._  

</Paragraph>

</Division>
<Division number="135" book="pv" e="ch" v="19" p="141">

<Paragraph number="153" type="verses" book="pv">
_“အဟံ မတ္တာ တုဝံ တိဿာ,_  
_သပတ္တီ တေ ပုရေ အဟုံ;_  
_ပါပကမ္မံ ကရိတွာန,_  
_ပေတလောကံ ဣတော ဂတာ”တိ._  

</Paragraph>

</Division>
<Division number="136" book="pv" e="ch" v="19" p="141">

<Paragraph number="154" type="verses" book="pv">
_“ကိံ နု ကာယေန ဝါစာယ,_  
_မနသာ ဒုက္ကဋံ ကတံ;_  
_ကိဿ ကမ္မဝိပါကေန,_  
_ပေတလောကံ ဣတော ဂတာ”တိ._  

</Paragraph>

</Division>
<Division number="137" book="pv" e="ch" v="19" p="142">

<Paragraph number="155" type="verses" book="pv">
_“စဏ္ဍီ စ ဖရုသာ စာသိံ,_  
ဣဿုကီ မစ္ဆရီ သဌာ;_  
_တာဟံ ဒုရုတ္တံ ဝတွာန,_  
_ပေတလောကံ ဣတော ဂတာ”တိ._  

</Paragraph>

</Division>
<Division number="138" book="pv" e="ch" v="19" p="142">

<Paragraph number="156" type="verses" book="pv">
_“သဗ္ဗံ အဟမ္ပိ ဇာနာမိ,_  
_ယထာ တွံ စဏ္ဍိကာ အဟု;_  
_အညဉ္စ ခေါ တံ ပုစ္ဆာမိ,_  
_ကေနာသိ ပံသုကုန္ထိတာ”တိ._  

</Paragraph>

</Division>
<Division number="139" book="pv" e="ch" v="19" p="142">

<Paragraph number="157" type="verses" book="pv">
_“သီသံနှာတာ တုဝံ အာသိ,_  
_သုစိဝတ္ထာ အလင်္ကတာ;_  
_အဟဉ္စ ခေါ အဓိမတ္တံ,_  
_သမလင်္ကတတရာ တယာ._  

</Paragraph>

</Division>
<Division number="140" book="pv" e="ch" v="19" p="142">

<Paragraph number="158" type="verses" book="pv">
_တဿာ မေ ပေက္ခမာနာယ,_  
_သာမိကေန သမန္တယိ;_  
_တတော မေ ဣဿာ ဝိပုလာ,_  
_ကောဓော မေ သမဇာယထ._  

</Paragraph>

</Division>
<Division number="141" book="pv" e="ch" v="19" p="142">

<Paragraph number="159" type="verses" book="pv">
_တတော ပံသုံ ဂဟေတွာန,_  
_ပံသုနာ တံ ဟိ ဩကိရိံ;_  
_တဿ ကမ္မဝိပါကေန,_  
_တေနမှိ ပံသုကုန္ထိတာ”တိ._  

</Paragraph>

</Division>
<Division number="142" book="pv" e="ch" v="19" p="142">

<Paragraph number="160" type="verses" book="pv">
_“သဗ္ဗံ အဟမ္ပိ ဇာနာမိ,_  
_ပံသုနာ မံ တွမောကိရိ;_  
_အညဉ္စ ခေါ တံ ပုစ္ဆာမိ,_  
_ကေန ခဇ္ဇသိ ကစ္ဆုယာ”တိ._  

</Paragraph>

</Division>
<Division number="143" book="pv" e="ch" v="19" p="142">

<Paragraph number="161" type="verses" book="pv">
_“ဘေသဇ္ဇဟာရီ ဥဘယော,_  
_ဝနန္တံ အဂမိမှသေ;_  
_တွဉ္စ ဘေသဇ္ဇမာဟရိ,_  
_အဟဉ္စ ကပိကစ္ဆုနော._  

</Paragraph>

</Division>
<Division number="144" book="pv" e="ch" v="19" p="142">

<Paragraph number="162" type="verses" book="pv">
_တဿာ တျာဇာနမာနာယ,_  
_သေယျံ တျာဟံ သမောကိရိံ;_  
_တဿ ကမ္မဝိပါကေန,_  
_တေန ခဇ္ဇာမိ ကစ္ဆုယာ”တိ._  

</Paragraph>

</Division>
<Division number="145" book="pv" e="ch" v="19" p="142">

<Paragraph number="163" type="verses" book="pv">
_“သဗ္ဗံ အဟမ္ပိ ဇာနာမိ,_  
_သေယျံ မေ တွံ သမောကိရိ;_  
_အညဉ္စ ခေါ တံ ပုစ္ဆာမိ,_  
_ကေနာသိ နဂ္ဂိယာ တုဝန်”တိ._  

</Paragraph>

</Division>
<Division number="146" book="pv" e="ch" v="19" p="142">

<Paragraph number="164" type="verses" book="pv">
_“သဟာယာနံ သမယော အာသိ,_  
_ဉာတီနံ သမိတီ အဟု;_  
_တွဉ္စ အာမန္တိတာ အာသိ,_  
_သသာမိနီ နော စ ခေါ အဟံ._  

</Paragraph>

</Division>
<Division number="147" book="pv" e="ch" v="19" p="142">

<Paragraph number="165" type="verses" book="pv">
_တဿာ တျာဇာနမာနာယ,_  
_ဒုဿံ တျာဟံ အပါနုဒိံ;_  
_တဿ ကမ္မဝိပါကေန,_  
_တေနမှိ နဂ္ဂိယာ အဟန်”တိ._  

</Paragraph>

</Division>
<Division number="148" book="pv" e="ch" v="19" p="142">

<Paragraph number="166" type="verses" book="pv">
_“သဗ္ဗံ အဟမ္ပိ ဇာနာမိ,_  
_ဒုဿံ မေ တွံ အပါနုဒိ;_  
_အညဉ္စ ခေါ တံ ပုစ္ဆာမိ,_  
_ကေနာသိ ဂူထဂန္ဓိနီ”တိ._  

</Paragraph>

</Division>
<Division number="149" book="pv" e="ch" v="19" p="143">

<Paragraph number="167" type="verses" book="pv">
_“တဝ ဂန္ဓဉ္စ မာလဉ္စ,_  
_ပစ္စဂ္ဃဉ္စ ဝိလေပနံ;_  
_ဂူထကူပေ အတာရေသိံ,_  
_တံ ပါပံ ပကတံ မယာ;_  
_တဿ ကမ္မဝိပါကေန,_  
_တေနမှိ ဂူထဂန္ဓိနီ”တိ._  

</Paragraph>

</Division>
<Division number="150" book="pv" e="ch" v="19" p="143">

<Paragraph number="168" type="verses" book="pv">
_“သဗ္ဗံ အဟမ္ပိ ဇာနာမိ,_  
_တံ ပါပံ ပကတံ တယာ;_  
_အညဉ္စ ခေါ တံ ပုစ္ဆာမိ,_  
_ကေနာသိ ဒုဂ္ဂတာ တုဝန်”တိ._  

</Paragraph>

</Division>
<Division number="151" book="pv" e="ch" v="19" p="143">

<Paragraph number="169" type="verses" book="pv">
_“ဥဘိန္နံ သမကံ အာသိ,_  
_ယံ ဂေဟေ ဝိဇ္ဇတေ ဓနံ;_  
_သန္တေသု ဒေယျဓမ္မေသု,_  
_ဒီပံ နာကာသိမတ္တနော;_  
_တဿ ကမ္မဝိပါကေန,_  
_တေနမှိ ဒုဂ္ဂတာ အဟံ._  

</Paragraph>

</Division>
<Division number="152" book="pv" e="ch" v="19" p="143">

<Paragraph number="170" type="verses" book="pv">
_တဒေဝ မံ တွံ အဝစ,_  
_‘ပါပကမ္မံ နိသေဝသိ;_  
_န ဟိ ပါပေဟိ ကမ္မေဟိ,_  
_သုလဘာ ဟောတိ သုဂ္ဂတီ’”တိ._  

</Paragraph>

</Division>
<Division number="153" book="pv" e="ch" v="19" p="143">

<Paragraph number="171" type="verses" book="pv">
_“ဝါမတော မံ တွံ ပစ္စေသိ,_  
_အထောပိ မံ ဥသူယသိ;_  
_ပဿ ပါပါနံ ကမ္မာနံ,_  
_ဝိပါကော ဟောတိ ယာဒိသော._  

</Paragraph>

</Division>
<Division number="154" book="pv" e="ch" v="19" p="143">

<Paragraph number="172" type="verses" book="pv">
_တေ ဃရာ တာ စ ဒါသိယော,_  
_တာနေဝါဘရဏာနိမေ;_  
_တေ အညေ ပရိစာရေန္တိ,_  
_န ဘောဂါ ဟောန္တိ သဿတာ._  

</Paragraph>

</Division>
<Division number="155" book="pv" e="ch" v="19" p="143">

<Paragraph number="173" type="verses" book="pv">
ဣဒါနိ ဘူတဿ ပိတာ,_  
_အာပဏာ ဂေဟမေဟိတိ;_  
_အပ္ပေဝ တေ ဒဒေ ကိဉ္စိ,_  
_မာ သု တာဝ ဣတော အဂါ”တိ._  

</Paragraph>

</Division>
<Division number="156" book="pv" e="ch" v="19" p="143">

<Paragraph number="174" type="verses" book="pv">
_“နဂ္ဂါ ဒုဗ္ဗဏ္ဏရူပါမှိ,_  
_ကိသာ ဓမနိသန္ထတာ;_  
_ကောပီနမေတံ ဣတ္ထီနံ,_  
_မာ မံ ဘူတပိတာဒ္ဒသာ”တိ._  

</Paragraph>

</Division>
<Division number="157" book="pv" e="ch" v="19" p="143">

<Paragraph number="175" type="verses" book="pv">
_“ဟန္ဒ ကိံ ဝါ တျာဟံ ဒမ္မိ,_  
_ကိံ ဝါ တေဓ ကရောမဟံ;_  
_ယေန တွံ သုခိတာ အဿ,_  
_သဗ္ဗကာမသမိဒ္ဓိနီ”တိ._  

</Paragraph>

</Division>
<Division number="158" book="pv" e="ch" v="19" p="143">

<Paragraph number="176" type="verses" book="pv">
_“စတ္တာရော ဘိက္ခူ သံဃတော,_  
_စတ္တာရော ပန ပုဂ္ဂလေ;_  
_အဋ္ဌ ဘိက္ခူ ဘောဇယိတွာ,_  
_မမ ဒက္ခိဏမာဒိသ;_  
_တဒါဟံ သုခိတာ ဟေဿံ,_  
_သဗ္ဗကာမသမိဒ္ဓိနီ”တိ._  

</Paragraph>

</Division>
<Division number="159" book="pv" e="ch" v="19" p="143">

<Paragraph number="177" type="verses" book="pv">
_သာဓူတိ သာ ပဋိဿုတွာ,_  
_ဘောဇယိတွာဋ္ဌ ဘိက္ခဝေါ;_  
_ဝတ္ထေဟစ္ဆာဒယိတွာန,_  
_တဿာ ဒက္ခိဏမာဒိသီ._  

</Paragraph>

</Division>
<Division number="160" book="pv" e="ch" v="19" p="144">

<Paragraph number="178" type="verses" book="pv">
_သမနန္တရာနုဒ္ဒိဋ္ဌေ,_  
_ဝိပါကော ဥဒပဇ္ဇထ;_  
_ဘောဇနစ္ဆာဒနပါနီယံ,_  
_ဒက္ခိဏာယ ဣဒံ ဖလံ._  

</Paragraph>

</Division>
<Division number="161" book="pv" e="ch" v="19" p="144">

<Paragraph number="179" type="verses" book="pv">
_တတော သုဒ္ဓါ သုစိဝသနာ,_  
_ကာသိကုတ္တမဓာရိနီ;_  
_ဝိစိတ္တဝတ္ထာဘရဏာ,_  
_သပတ္တိံ ဥပသင်္ကမိ._  

</Paragraph>

</Division>
<Division number="162" book="pv" e="ch" v="19" p="144">

<Paragraph number="180" type="verses" book="pv">
_“အဘိက္ကန္တေန ဝဏ္ဏေန,_  
_ယာ တွံ တိဋ္ဌသိ ဒေဝတေ;_  
_ဩဘာသေန္တီ ဒိသာ သဗ္ဗာ,_  
_ဩသဓီ ဝိယ တာရကာ._  

</Paragraph>

</Division>
<Division number="163" book="pv" e="ch" v="19" p="144">

<Paragraph number="181" type="verses" book="pv">
_ကေန တေတာဒိသော ဝဏ္ဏော,_  
_ကေန တေ ဣဓ မိဇ္ဈတိ;_  
ဥပ္ပဇ္ဇန္တိ စ တေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="164" book="pv" e="ch" v="19" p="144">

<Paragraph number="182" type="verses" book="pv">
_ပုစ္ဆာမိ တံ ဒေဝိ မဟာနုဘာဝေ,_  
_မနုဿဘူတာ ကိမကာသိ ပုညံ;_  
_ကေနာသိ ဧဝံ ဇလိတာနုဘာဝါ,_  
_ဝဏ္ဏော စ တေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="165" book="pv" e="ch" v="19" p="144">

<Paragraph number="183" type="verses" book="pv">
_“အဟံ မတ္တာ တုဝံ တိဿာ,_  
_သပတ္တီ တေ ပုရေ အဟုံ;_  
_ပါပကမ္မံ ကရိတွာန,_  
_ပေတလောကံ ဣတော ဂတာ._  

</Paragraph>

</Division>
<Division number="166" book="pv" e="ch" v="19" p="144">

<Paragraph number="184" type="verses" book="pv">
_တဝ ဒိန္နေန ဒါနေန,_  
_မောဒါမိ အကုတောဘယာ;_  
_စိရံ ဇီဝါဟိ ဘဂိနိ,_  
_သဟ သဗ္ဗေဟိ ဉာတိဘိ;_  
_အသောကံ ဝိရဇံ ဌာနံ,_  
_အာဝါသံ ဝသဝတ္တိနံ._  

</Paragraph>

</Division>
<Division number="167" book="pv" e="ch" v="19" p="144">

<Paragraph number="185" type="verses" book="pv">
ဣဓ ဓမ္မံ စရိတွာန,_  
_ဒါနံ ဒတွာန သောဘနေ;_  
_ဝိနေယျ မစ္ဆေရမလံ သမူလံ,_  
_အနိန္ဒိတာ သဂ္ဂမုပေဟိ ဌာနန်”တိ._  


</Paragraph>
</Division>

<Paragraph number="186" type="center" book="pv">
မတ္တာပေတိဝတ္ထု တတိယံ.
</Paragraph>