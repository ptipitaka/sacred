---
title: "1.7 သတ္တပုတ္တခါဒပေတိဝတ္ထု"
tableOfContents: false
sidebar:
  order: 7
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="35" book="pv" e="ch" v="19" p="131">

<Paragraph number="42" type="verses" book="pv">
_“နဂ္ဂါ ဒုဗ္ဗဏ္ဏရူပါသိ,_  
_ဒုဂ္ဂန္ဓာ ပူတိ ဝါယသိ;_  
_မက္ခိကာဟိ ပရိကိဏ္ဏာ,_  
_ကာ နု တွံ ဣဓ တိဋ္ဌသီ”တိ._  

</Paragraph>

</Division>
<Division number="36" book="pv" e="ch" v="19" p="131">

<Paragraph number="43" type="verses" book="pv">
_“အဟံ ဘဒန္တေ ပေတီမှိ,_  
_ဒုဂ္ဂတာ ယမလောကိကာ;_  
_ပါပကမ္မံ ကရိတွာန,_  
_ပေတလောကံ ဣတော ဂတာ._  

</Paragraph>

</Division>
<Division number="37" book="pv" e="ch" v="19" p="131">

<Paragraph number="44" type="verses" book="pv">
_ကာလေန သတ္တ ပုတ္တာနိ,_  
_သာယံ သတ္တ ပုနာပရေ;_  
_ဝိဇာယိတွာန ခါဒါမိ,_  
_တေပိ နာ ဟောန္တိ မေ အလံ._  

</Paragraph>

</Division>
<Division number="38" book="pv" e="ch" v="19" p="131">

<Paragraph number="45" type="verses" book="pv">
_ပရိဍယှတိ ဓူမာယတိ,_  
_ခုဒါယ ဟဒယံ မမ;_  
_နိဗ္ဗုတိံ နာဓိဂစ္ဆာမိ,_  
_အဂ္ဂိဒဍ္ဎာဝ အာတပေ”တိ._  

</Paragraph>

</Division>
<Division number="39" book="pv" e="ch" v="19" p="131">

<Paragraph number="46" type="verses" book="pv">
_“ကိံ နု ကာယေန ဝါစာယ,_  
_မနသာ ဒုက္ကဋံ ကတံ;_  
_ကိဿ ကမ္မဝိပါကေန,_  
_ပုတ္တမံသာနိ ခါဒသီ”တိ._  

</Paragraph>

</Division>
<Division number="40" book="pv" e="ch" v="19" p="131">

<Paragraph number="47" type="verses" book="pv">
_“အဟူ မယှံ ဒုဝေ ပုတ္တာ,_  
ဥဘော သမ္ပတ္တယောဗ္ဗနာ;_  
_သာဟံ ပုတ္တဗလူပေတာ,_  
_သာမိကံ အတိမညိသံ._  

</Paragraph>

</Division>
<Division number="41" book="pv" e="ch" v="19" p="131">

<Paragraph number="48" type="verses" book="pv">
_တတော မေ သာမိကော ကုဒ္ဓေါ,_  
_သပတိံ မယှမာနယိ;_  
_သာ စ ဂဗ္ဘံ အလဘိတ္ထ,_  
_တဿာ ပါပံ အစေတယိံ._  

</Paragraph>

</Division>
<Division number="42" book="pv" e="ch" v="19" p="132">

<Paragraph number="49" type="verses" book="pv">
_သာဟံ ပဒုဋ္ဌမနသာ,_  
_အကရိံ ဂဗ္ဘပါတနံ;_  
_တဿာ တေမာသိကော ဂဗ္ဘော,_  
_ပူတိလောဟိတကော ပတိ._  

</Paragraph>

</Division>
<Division number="43" book="pv" e="ch" v="19" p="132">

<Paragraph number="50" type="verses" book="pv">
_တဒဿာ မာတာ ကုပိတာ,_  
_မယှံ ဉာတီ သမာနယိ;_  
_သပထဉ္စ မံ ကာရေသိ,_  
_ပရိဘာသာပယီ စ မံ._  

</Paragraph>

</Division>
<Division number="44" book="pv" e="ch" v="19" p="132">

<Paragraph number="51" type="verses" book="pv">
_သာဟံ ဃောရဉ္စ သပထံ,_  
_မုသာဝါဒံ အဘာသိသံ;_  
_‘ပုတ္တမံသာနိ ခါဒါမိ,_  
_သစေ တံ ပကတံ မယာ’._  

</Paragraph>

</Division>
<Division number="45" book="pv" e="ch" v="19" p="132">

<Paragraph number="52" type="verses" book="pv">
_တဿ ကမ္မဿ ဝိပါကေန,_  
_မုသာဝါဒဿ စူဘယံ;_  
_ပုတ္တမံသာနိ ခါဒါမိ,_  
_ပုဗ္ဗလောဟိတမက္ခိတာ”တိ._  


</Paragraph>
</Division>

<Paragraph number="53" type="center" book="pv">
သတ္တပုတ္တခါဒပေတိဝတ္ထု သတ္တမံ.
</Paragraph>