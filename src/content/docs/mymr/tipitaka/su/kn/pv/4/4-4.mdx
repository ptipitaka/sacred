---
title: 4.4 ရေဝတီပေတဝတ္ထု
tableOfContents: false
sidebar:
  order: 4
type: tipitaka
basket: su
book: pv
review:
  current: review
  updated: '2025-10-27T21:48:47.893927'
  updated_by: ''
  notes: ''
  history:
  - state: review
    date: '2025-10-27T21:48:47.893927'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="714" book="pv" e="ch" v="19" p="206">

<Paragraph number="765" type="verses" book="pv">
_“ဥဋ္ဌေဟိ ရေဝတေ သုပါပဓမ္မေ,_  
_အပါရုတဒွါရေ အဒါနသီလေ;_  
_နေဿာမ တံ ယတ္ထ ထုနန္တိ ဒုဂ္ဂတာ,_  
_သမပ္ပိတာ နေရယိကာ ဒုခေနာ”တိ._  

</Paragraph>

</Division>
<Division number="715" book="pv" e="ch" v="19" p="206">

<Paragraph number="766" type="verses" book="pv">
ဣစ္စေဝ ဝတွာန ယမဿ ဒူတာ,_  
_တေ ဒွေ ယက္ခာ လောဟိတက္ခာ ဗြဟန္တာ;_  
_ပစ္စေကဗာဟာသု ဂဟေတွာ ရေဝတံ,_  
_ပက္ကာမယုံ ဒေဝဂဏဿ သန္တိကေ._  

</Paragraph>

</Division>
<Division number="716" book="pv" e="ch" v="19" p="207">

<Paragraph number="767" type="verses" book="pv">
_“အာဒိစ္စဝဏ္ဏံ ရုစိရံ ပဘဿရံ,_  
_ဗျမှံ သုဘံ ကဉ္စနဇာလဆန္နံ;_  
_ကဿေတမာကိဏ္ဏဇနံ ဝိမာနံ,_  
_သုရိယဿ ရံသီရိဝ ဇောတမာနံ._  

</Paragraph>

</Division>
<Division number="717" book="pv" e="ch" v="19" p="207">

<Paragraph number="768" type="verses" book="pv">
_နာရီဂဏာ စန္ဒနသာရလိတ္တာ,_  
ဥဘတော ဝိမာနံ ဥပသောဘယန္တိ;_  
_တံ ဒိဿတိ သုရိယသမာနဝဏ္ဏံ,_  
_ကော မောဒတိ သဂ္ဂပတ္တော ဝိမာနေ”တိ._  

</Paragraph>

</Division>
<Division number="718" book="pv" e="ch" v="19" p="207">

<Paragraph number="769" type="verses" book="pv">
_“ဗာရာဏသိယံ နန္ဒိယော နာမာသိ,_  
ဥပါသကော အမစ္ဆရီ ဒါနပတိ ဝဒညူ;_  
_တဿေတမာကိဏ္ဏဇနံ ဝိမာနံ,_  
_သုရိယဿ ရံသီရိဝ ဇောတမာနံ._  

</Paragraph>

</Division>
<Division number="719" book="pv" e="ch" v="19" p="207">

<Paragraph number="770" type="verses" book="pv">
_နာရီဂဏာ စန္ဒနသာရလိတ္တာ,_  
ဥဘတော ဝိမာနံ ဥပသောဘယန္တိ;_  
_တံ ဒိဿတိ သုရိယသမာနဝဏ္ဏံ,_  
_သော မောဒတိ သဂ္ဂပတ္တော ဝိမာနေ”တိ._  

</Paragraph>

</Division>
<Division number="720" book="pv" e="ch" v="19" p="207">

<Paragraph number="771" type="verses" book="pv">
_“နန္ဒိယဿာဟံ ဘရိယာ,_  
_အဂါရိနီ သဗ္ဗကုလဿ ဣဿရာ;_  
_ဘတ္တု ဝိမာနေ ရမိဿာမိ ဒါနဟံ,_  
_န ပတ္ထယေ နိရယဒဿနာယာ”တိ._  

</Paragraph>

</Division>
<Division number="721" book="pv" e="ch" v="19" p="207">

<Paragraph number="772" type="verses" book="pv">
_“ဧသော တေ နိရယော သုပါပဓမ္မေ,_  
_ပုညံ တယာ အကတံ ဇီဝလောကေ;_  
_န ဟိ မစ္ဆရီ ရောသကော ပါပဓမ္မော,_  
_သဂ္ဂူပဂါနံ လဘတိ သဟဗျတန်”တိ._  

</Paragraph>

</Division>
<Division number="722" book="pv" e="ch" v="19" p="207">

<Paragraph number="773" type="verses" book="pv">
_“ကိံ နု ဂူထဉ္စ မုတ္တဉ္စ,_  
_အသုစီ ပဋိဒိဿတိ;_  
_ဒုဂ္ဂန္ဓံ ကိမိဒံ မီဠှံ,_  
_ကိမေတံ ဥပဝါယတီ”တိ._  

</Paragraph>

</Division>
<Division number="723" book="pv" e="ch" v="19" p="207">

<Paragraph number="774" type="verses" book="pv">
_“ဧသ သံသဝကော နာမ,_  
_ဂမ္ဘီရော သတပေါရိသော;_  
_ယတ္ထ ဝဿသဟဿာနိ,_  
_တုဝံ ပစ္စသိ ရေဝတေ”တိ._  

</Paragraph>

</Division>
<Division number="724" book="pv" e="ch" v="19" p="208">

<Paragraph number="775" type="verses" book="pv">
_“ကိံ နု ကာယေန ဝါစာယ,_  
_မနသာ ဒုက္ကဋံ ကတံ;_  
_ကေန သံသဝကော လဒ္ဓေါ,_  
_ဂမ္ဘီရော သတပေါရိသော”တိ._  

</Paragraph>

</Division>
<Division number="725" book="pv" e="ch" v="19" p="208">

<Paragraph number="776" type="verses" book="pv">
_“သမဏေ ဗြာဟ္မဏေ စာပိ,_  
_အညေ ဝါပိ ဝနိဗ္ဗကေ;_  
_မုသာဝါဒေန ဝဉ္စေသိ,_  
_တံ ပါပံ ပကတံ တယာ._  

</Paragraph>

</Division>
<Division number="726" book="pv" e="ch" v="19" p="208">

<Paragraph number="777" type="verses" book="pv">
_တေန သံသဝကော လဒ္ဓေါ,_  
_ဂမ္ဘီရော သတပေါရိသော;_  
_တတ္ထ ဝဿသဟဿာနိ,_  
_တုဝံ ပစ္စသိ ရေဝတေ._  

</Paragraph>

</Division>
<Division number="727" book="pv" e="ch" v="19" p="208">

<Paragraph number="778" type="verses" book="pv">
_ဟတ္ထေပိ ဆိန္ဒန္တိ အထောပိ ပါဒေ,_  
_ကဏ္ဏေပိ ဆိန္ဒန္တိ အထောပိ နာသံ;_  
_အထောပိ ကာကောဠဂဏာ သမေစ္စ,_  
_သင်္ဂမ္မ ခါဒန္တိ ဝိဖန္ဒမာနန်”တိ._  

</Paragraph>

</Division>
<Division number="728" book="pv" e="ch" v="19" p="208">

<Paragraph number="779" type="verses" book="pv">
_“သာဓု ခေါ မံ ပဋိနေထ,_  
_ကာဟာမိ ကုသလံ ဗဟုံ;_  
_ဒါနေန သမစရိယာယ,_  
_သံယမေန ဒမေန စ;_  
_ယံ ကတွာ သုခိတာ ဟောန္တိ,_  
_န စ ပစ္ဆာနုတပ္ပရေ”တိ._  

</Paragraph>

</Division>
<Division number="729" book="pv" e="ch" v="19" p="208">

<Paragraph number="780" type="verses" book="pv">
_“ပုရေ တုဝံ ပမဇ္ဇိတွာ,_  
ဣဒါနိ ပရိဒေဝသိ;_  
_သယံ ကတာနံ ကမ္မာနံ,_  
_ဝိပါကံ အနုဘောဿသီ”တိ._  

</Paragraph>

</Division>
<Division number="730" book="pv" e="ch" v="19" p="208">

<Paragraph number="781" type="verses" book="pv">
_“ကော ဒေဝလောကတော မနုဿလောကံ,_  
_ဂန္တွာန ပုဋ္ဌော မေ ဧဝံ ဝဒေယျ;_  
_‘နိက္ခိတ္တဒဏ္ဍေသု ဒဒါထ ဒါနံ,_  
_အစ္ဆာဒနံ သေယျ မထန္နပါနံ;_  
_န ဟိ မစ္ဆရီ ရောသကော ပါပဓမ္မော,_  
_သဂ္ဂူပဂါနံ လဘတိ သဟဗျတံ’._  

</Paragraph>

</Division>
<Division number="731" book="pv" e="ch" v="19" p="208">

<Paragraph number="782" type="verses" book="pv">
_သာဟံ နူန ဣတော ဂန္တွာ,_  
_ယောနိံ လဒ္ဓါန မာနုသိံ;_  
_ဝဒညူ သီလသမ္ပန္နာ,_  
_ကာဟာမိ ကုသလံ ဗဟုံ;_  
_ဒါနေန သမစရိယာယ,_  
_သံယမေန ဒမေန စ._  

</Paragraph>

</Division>
<Division number="732" book="pv" e="ch" v="19" p="208">

<Paragraph number="783" type="verses" book="pv">
_အာရာမာနိ စ ရောပိဿံ,_  
_ဒုဂ္ဂေ သင်္ကမနာနိ စ;_  
_ပပဉ္စ ဥဒပါနဉ္စ,_  
_ဝိပ္ပသန္နေန စေတသာ._  

</Paragraph>

</Division>
<Division number="733" book="pv" e="ch" v="19" p="209">

<Paragraph number="784" type="verses" book="pv">
_စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဂတံ._  

</Paragraph>

</Division>
<Division number="734" book="pv" e="ch" v="19" p="209">

<Paragraph number="785" type="verses" book="pv">
ဥပေါသထံ ဥပဝသိဿံ,_  
_သဒါ သီလေသု သံဝုတာ;_  
_န စ ဒါနေ ပမဇ္ဇိဿံ,_  
_သာမံ ဒိဋ္ဌမိဒံ မယာ”တိ._  

</Paragraph>

</Division>
<Division number="735" book="pv" e="ch" v="19" p="209">

<Paragraph number="786" book="pv">
ဣစ္စေဝံ ဝိပ္ပလပန္တိံ,_  
_ဖန္ဒမာနံ တတော တတော;_  
_ခိပိံသု နိရယေ ဃောရေ,_  
ဥဒ္ဓမ္ပာဒံ အဝံသိရံ._  

</Paragraph>

</Division>
<Division number="736" book="pv" e="ch" v="19" p="209">

<Paragraph number="787" type="verses" book="pv">
_“အဟံ ပုရေ မစ္ဆရိနီ အဟောသိံ,_  
_ပရိဘာသိကာ သမဏဗြာဟ္မဏာနံ;_  
_ဝိတထေန စ သာမိကံ ဝဉ္စယိတွာ,_  
_ပစ္စာမဟံ နိရယေ ဃောရရူပေ”တိ._  


</Paragraph>
</Division>

<Paragraph number="788" type="center" book="pv">
ရေဝတီပေတဝတ္ထု စတုတ္ထံ.
</Paragraph>