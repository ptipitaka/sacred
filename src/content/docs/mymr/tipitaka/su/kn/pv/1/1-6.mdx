---
title: 1.6 ပဉ္စပုတ္တခါဒပေတိဝတ္ထု
tableOfContents: false
sidebar:
  order: 6
type: tipitaka
basket: su
book: pv
review:
  current: review
  updated: '2025-10-20T20:21:39.146213'
  updated_by: ''
  notes: ''
  history:
  - state: review
    date: '2025-10-20T20:21:39.146213'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="26" book="pv" e="ch" v="19" p="130">

<Paragraph number="32" type="verses" book="pv">
_“နဂ္ဂါ ဒုဗ္ဗဏ္ဏရူပါသိ,_  
_ဒုဂ္ဂန္ဓာ ပူတိ ဝါယသိ;_  
_မက္ခိကာဟိ ပရိကိဏ္ဏာ,_  
_ကာ နု တွံ ဣဓ တိဋ္ဌသီ”တိ._  

</Paragraph>

</Division>
<Division number="27" book="pv" e="ch" v="19" p="130">

<Paragraph number="33" type="verses" book="pv">
_“အဟံ ဘဒန္တေ ပေတီမှိ,_  
_ဒုဂ္ဂတာ ယမလောကိကာ;_  
_ပါပကမ္မံ ကရိတွာန,_  
_ပေတလောကံ ဣတော ဂတာ._  

</Paragraph>

</Division>
<Division number="28" book="pv" e="ch" v="19" p="130">

<Paragraph number="34" type="verses" book="pv">
_ကာလေန ပဉ္စ ပုတ္တာနိ,_  
_သာယံ ပဉ္စ ပုနာပရေ;_  
_ဝိဇာယိတွာန ခါဒါမိ,_  
_တေပိ နာ ဟောန္တိ မေ အလံ._  

</Paragraph>

</Division>
<Division number="29" book="pv" e="ch" v="19" p="130">

<Paragraph number="35" type="verses" book="pv">
_ပရိဍယှတိ ဓူမာယတိ,_  
_ခုဒါယ ဟဒယံ မမ;_  
_ပါနီယံ န လဘေ ပါတုံ,_  
_ပဿ မံ ဗျသနံ ဂတန်”တိ._  

</Paragraph>

</Division>
<Division number="30" book="pv" e="ch" v="19" p="130">

<Paragraph number="36" type="verses" book="pv">
_“ကိံ နု ကာယေန ဝါစာယ,_  
_မနသာ ဒုက္ကဋံ ကတံ;_  
_ကိဿ ကမ္မဝိပါကေန,_  
_ပုတ္တမံသာနိ ခါဒသီ”တိ._  

</Paragraph>

</Division>
<Division number="31" book="pv" e="ch" v="19" p="130">

<Paragraph number="37" type="verses" book="pv">
_“သပတီ မေ ဂဗ္ဘိနီ အာသိ,_  
_တဿာ ပါပံ အစေတယိံ;_  
_သာဟံ ပဒုဋ္ဌမနသာ,_  
_အကရိံ ဂဗ္ဘပါတနံ._  

</Paragraph>

</Division>
<Division number="32" book="pv" e="ch" v="19" p="131">

<Paragraph number="38" type="verses" book="pv">
_တဿာ ဒွေမာသိကော ဂဗ္ဘော,_  
_လောဟိတညေဝ ပဂ္ဃရိ;_  
_တဒဿာ မာတာ ကုပိတာ,_  
_မယှံ ဉာတီ သမာနယိ;_  
_သပထဉ္စ မံ ကာရေသိ,_  
_ပရိဘာသာပယီ စ မံ._  

</Paragraph>

</Division>
<Division number="33" book="pv" e="ch" v="19" p="131">

<Paragraph number="39" type="verses" book="pv">
_သာဟံ ဃောရဉ္စ သပထံ,_  
_မုသာဝါဒံ အဘာသိသံ;_  
_ပုတ္တမံသာနိ ခါဒါမိ,_  
_သစေ တံ ပကတံ မယာ._  

</Paragraph>

</Division>
<Division number="34" book="pv" e="ch" v="19" p="131">

<Paragraph number="40" type="verses" book="pv">
_တဿ ကမ္မဿ ဝိပါကေန,_  
_မုသာဝါဒဿ စူဘယံ;_  
_ပုတ္တမံသာနိ ခါဒါမိ,_  
_ပုဗ္ဗလောဟိတမက္ခိတာ”တိ._  


</Paragraph>
</Division>

<Paragraph number="41" type="center" book="pv">
ပဉ္စပုတ္တခါဒပေတိဝတ္ထု ဆဋ္ဌံ.
</Paragraph>