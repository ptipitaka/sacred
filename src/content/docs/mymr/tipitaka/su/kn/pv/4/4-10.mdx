---
title: "4.10 ဂဏပေတဝတ္ထု"
tableOfContents: false
sidebar:
  order: 2
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="782" book="pv">

<Paragraph number="839" type="verses" book="pv">
_“နဂ္ဂါ ဒုဗ္ဗဏ္ဏရူပါတ္ထ,_  
_ကိသာ ဓမနိသန္ထတာ;_  
ဥပ္ဖါသုလိကာ ကိသိကာ,_  
_ကေ နု တုမှေတ္ထ မာရိသာ”တိ._  

</Paragraph>

</Division>
<Division number="783" book="pv">

<Paragraph number="840" type="verses" book="pv">
_“မယံ ဘဒန္တေ ပေတာမှာ,_  
_ဒုဂ္ဂတာ ယမလောကိကာ;_  
_ပါပကမ္မံ ကရိတွာန,_  
_ပေတလောကံ ဣတော ဂတာ”တိ._  

</Paragraph>

</Division>
<Division number="784" book="pv">

<Paragraph number="841" type="verses" book="pv">
_“ကိံ နု ကာယေန ဝါစာယ,_  
_မနသာ ဒုက္ကဋံ ကတံ;_  
_ကိဿ ကမ္မဝိပါကေန,_  
_ပေတလောကံ ဣတော ဂတာ”တိ._  

</Paragraph>

</Division>
<Division number="785" book="pv">

<Paragraph number="842" type="verses" book="pv">
_“အနာဝဋေသု တိတ္ထေသု,_  
_ဝိစိနိမှဒ္ဓမာသကံ;_  
_သန္တေသု ဒေယျဓမ္မေသု,_  
_ဒီပံ နာကမှ အတ္တနော._  

</Paragraph>

</Division>
<Division number="786" book="pv">

<Paragraph number="843" type="verses" book="pv">
_နဒိံ ဥပေမ တသိတာ,_  
_ရိတ္တကာ ပရိဝတ္တတိ;_  
_ဆာယံ ဥပေမ ဥဏှေသု,_  
_အာတပေါ ပရိဝတ္တတိ._  

</Paragraph>

</Division>
<Division number="787" book="pv">

<Paragraph number="844" type="verses" book="pv">
_အဂ္ဂိဝဏ္ဏော စ နော ဝါတော,_  
_ဍဟန္တော ဥပဝါယတိ;_  
_ဧတဉ္စ ဘန္တေ အရဟာမ,_  
_အညဉ္စ ပါပကံ တတော._  

</Paragraph>

</Division>
<Division number="788" book="pv">

<Paragraph number="845" type="verses" book="pv">
_အပိ ယောဇနာနိ ဂစ္ဆာမ,_  
_ဆာတာ အာဟာရဂေဓိနော;_  
_အလဒ္ဓါဝ နိဝတ္တာမ,_  
_အဟော နော အပ္ပပုညတာ._  

</Paragraph>

</Division>
<Division number="789" book="pv">

<Paragraph number="846" type="verses" book="pv">
_ဆာတာ ပမုစ္ဆိတာ ဘန္တာ,_  
_ဘူမိယံ ပဋိသုမ္ဘိတာ;_  
ဥတ္တာနာ ပဋိကိရာမ,_  
_အဝကုဇ္ဇာ ပတာမသေ._  

</Paragraph>

</Division>
<Division number="790" book="pv">

<Paragraph number="847" type="verses" book="pv">
_တေ စ တတ္ထေဝ ပတိတာ,_  
_ဘူမိယံ ပဋိသုမ္ဘိတာ;_  
ဥရံ သီသဉ္စ ဃဋ္ဋေမ,_  
_အဟော နော အပ္ပပုညတာ._  

</Paragraph>

</Division>
<Division number="791" book="pv">

<Paragraph number="848" type="verses" book="pv">
_ဧတဉ္စ ဘန္တေ အရဟာမ,_  
_အညဉ္စ ပါပကံ တတော;_  
_သန္တေသု ဒေယျဓမ္မေသု,_  
_ဒီပံ နာကမှ အတ္တနော._  

</Paragraph>

</Division>
<Division number="792" book="pv">

<Paragraph number="849" type="verses" book="pv">
_တေ ဟိ နူန ဣတော ဂန္တွာ,_  
_ယောနိံ လဒ္ဓါန မာနုသိံ;_  
_ဝဒညူ သီလသမ္ပန္နာ,_  
_ကာဟာမ ကုသလံ ဗဟုန်”တိ._  


</Paragraph>
</Division>

<Paragraph number="850" type="center" book="pv">
ဂဏပေတဝတ္ထု ဒသမံ.
</Paragraph>