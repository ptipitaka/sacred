---
title: "1.11 နာဂပေတဝတ္ထု"
tableOfContents: false
sidebar:
  order: 11
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="73" book="pv" e="ch" v="19" p="135">

<Paragraph number="84" type="verses" book="pv">
_“ပုရတောဝ သေတေန ပလေတိ ဟတ္ထိနာ,_  
_မဇ္ဈေ ပန အဿတရီရထေန;_  
_ပစ္ဆာ စ ကညာ သိဝိကာယ နီယတိ,_  
_ဩဘာသယန္တီ ဒသ သဗ္ဗသော ဒိသာ._  

</Paragraph>

</Division>
<Division number="74" book="pv" e="ch" v="19" p="135">

<Paragraph number="85" type="verses" book="pv">
_တုမှေ ပန မုဂ္ဂရဟတ္ထပါဏိနော,_  
_ရုဒမ္မုခါ ဆိန္နပဘိန္နဂတ္တာ;_  
_မနုဿဘူတာ ကိမကတ္ထ ပါပံ,_  
_ယေနညမညဿ ပိဝါထ လောဟိတန်”တိ._  

</Paragraph>

</Division>
<Division number="75" book="pv" e="ch" v="19" p="135">

<Paragraph number="86" type="verses" book="pv">
_“ပုရတောဝ ယော ဂစ္ဆတိ ကုဉ္ဇရေန,_  
_သေတေန နာဂေန စတုက္ကမေန;_  
_အမှာက ပုတ္တော အဟု ဇေဋ္ဌကော သော,_  
_ဒါနာနိ ဒတွာန သုခီ ပမောဒတိ._  

</Paragraph>

</Division>
<Division number="76" book="pv" e="ch" v="19" p="135">

<Paragraph number="87" type="verses" book="pv">
_ယော သော မဇ္ဈေ အဿတရီရထေန,_  
_စတုဗ္ဘိ ယုတ္တေန သုဝဂ္ဂိတေန;_  
_အမှာက ပုတ္တော အဟု မဇ္ဈိမော သော,_  
_အမစ္ဆရီ ဒါနဝတီ ဝိရောစတိ._  

</Paragraph>

</Division>
<Division number="77" book="pv" e="ch" v="19" p="135">

<Paragraph number="88" type="verses" book="pv">
_ယာ သာ စ ပစ္ဆာ သိဝိကာယ နီယတိ,_  
_နာရီ သပညာ မိဂမန္ဒလောစနာ;_  
_အမှာက ဓီတာ အဟု သာ ကနိဋ္ဌိကာ,_  
_ဘာဂဍ္ဎဘာဂေန သုခီ ပမောဒတိ._  

</Paragraph>

</Division>
<Division number="78" book="pv" e="ch" v="19" p="136">

<Paragraph number="89" type="verses" book="pv">
_ဧတေ စ ဒါနာနိ အဒံသု ပုဗ္ဗေ,_  
_ပသန္နစိတ္တာ သမဏဗြာဟ္မဏာနံ;_  
_မယံ ပန မစ္ဆရိနော အဟုမှ,_  
_ပရိဘာသကာ သမဏဗြာဟ္မဏာနံ;_  
_ဧတေ စ ဒတွာ ပရိစာရယန္တိ,_  
_မယဉ္စ သုဿာမ နဠောဝ ဆိန္နော”တိ._  

</Paragraph>

</Division>
<Division number="79" book="pv" e="ch" v="19" p="136">

<Paragraph number="90" type="verses" book="pv">
_“ကိံ တုမှာကံ ဘောဇနံ ကိံ သယာနံ,_  
_ကထဉ္စ ယာပေထ သုပါပဓမ္မိနော;_  
_ပဟူတဘောဂေသု အနပ္ပကေသု,_  
_သုခံ ဝိရာဓာယ ဒုက္ခဇ္ဇ ပတ္တာ”တိ._  

</Paragraph>

</Division>
<Division number="80" book="pv" e="ch" v="19" p="136">

<Paragraph number="91" type="verses" book="pv">
_“အညမညံ ဝဓိတွာန,_  
_ပိဝါမ ပုဗ္ဗလောဟိတံ;_  
_ဗဟုံ ပိတွာ န ဓာတာ ဟောမ,_  
_နစ္ဆာဒိမှသေ မယံ._  

</Paragraph>

</Division>
<Division number="81" book="pv" e="ch" v="19" p="136">

<Paragraph number="92" type="verses" book="pv">
ဣစ္စေဝ မစ္စာ ပရိဒေဝယန္တိ,_  
_အဒါယကာ ပေစ္စ ယမဿ ဌာယိနော;_  
_ယေ တေ ဝိဒိစ္စ အဓိဂမ္မ ဘောဂေ,_  
_န ဘုဉ္ဇရေ နာပိ ကရောန္တိ ပုညံ._  

</Paragraph>

</Division>
<Division number="82" book="pv" e="ch" v="19" p="136">

<Paragraph number="93" type="verses" book="pv">
_တေ ခုပ္ပိပါသူပဂတာ ပရတ္ထ,_  
_ပစ္ဆာ စိရံ ဈာယရေ ဍယှမာနာ;_  
_ကမ္မာနိ ကတွာန ဒုခုဒြာနိ,_  
_အနုဘောန္တိ ဒုက္ခံ ကဋုကပ္ဖလာနိ._  

</Paragraph>

</Division>
<Division number="83" book="pv" e="ch" v="19" p="136">

<Paragraph number="94" book="pv">
ဣတ္တရံ ဟိ ဓနံ ဓညံ,_  
ဣတ္တရံ ဣဓ ဇီဝိတံ;_  
ဣတ္တရံ ဣတ္တရတော ဉတွာ,_  
_ဒီပံ ကယိရာထ ပဏ္ဍိတော._  

</Paragraph>

</Division>
<Division number="84" book="pv" e="ch" v="19" p="136">

<Paragraph number="95" type="verses" book="pv">
_ယေ တေ ဧဝံ ပဇာနန္တိ,_  
_နရာ ဓမ္မဿ ကောဝိဒါ;_  
_တေ ဒါနေ နပ္ပမဇ္ဇန္တိ,_  
_သုတွာ အရဟတံ ဝစော”တိ._  


</Paragraph>
</Division>

<Paragraph number="96" type="center" book="pv">
နာဂပေတဝတ္ထု ဧကာဒသမံ.
</Paragraph>