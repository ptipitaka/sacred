---
title: "3.7 မိဂလုဒ္ဒကပေတဝတ္ထု"
tableOfContents: false
sidebar:
  order: 7
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="478" book="pv" e="ch" v="19" p="176">

<Paragraph number="518" type="verses" book="pv">
_“နရနာရိပုရက္ခတော ယုဝါ,_  
_ရဇနီယေဟိ ကာမဂုဏေဟိ သောဘသိ;_  
_ဒိဝသံ အနုဘောသိ ကာရဏံ,_  
_ကိမကာသိ ပုရိမာယ ဇာတိယာ”တိ._  

</Paragraph>

</Division>
<Division number="479" book="pv" e="ch" v="19" p="176">

<Paragraph number="519" type="verses" book="pv">
_“အဟံ ရာဇဂဟေ ရမ္မေ,_  
_ရမဏီယေ ဂိရိဗ္ဗဇေ;_  
_မိဂလုဒ္ဒေါ ပုရေ အာသိံ,_  
_လောဟိတပါဏိ ဒါရုဏော._  

</Paragraph>

</Division>
<Division number="480" book="pv" e="ch" v="19" p="176">

<Paragraph number="520" type="verses" book="pv">
_အဝိရောဓကရေသု ပါဏိသု,_  
_ပုထုသတ္တေသု ပဒုဋ္ဌမာနသော;_  
_ဝိစရိံ အတိဒါရုဏော သဒါ,_  
_ပရဟိံသာယ ရတော အသညတော._  

</Paragraph>

</Division>
<Division number="481" book="pv" e="ch" v="19" p="177">

<Paragraph number="521" type="verses" book="pv">
_တဿ မေ သဟာယော သုဟဒယော,_  
_သဒ္ဓေါ အာသိ ဥပါသကော;_  
_သောပိ မံ အနုကမ္ပန္တော,_  
_နိဝါရေသိ ပုနပ္ပုနံ._  

</Paragraph>

</Division>
<Division number="482" book="pv" e="ch" v="19" p="177">

<Paragraph number="522" type="verses" book="pv">
_‘မာကာသိ ပါပကံ ကမ္မံ,_  
_မာ တာတ ဒုဂ္ဂတိံ အဂါ;_  
_သစေ ဣစ္ဆသိ ပေစ္စ သုခံ,_  
_ဝိရမ ပါဏဝဓာ အသံယမာ’._  

</Paragraph>

</Division>
<Division number="483" book="pv" e="ch" v="19" p="177">

<Paragraph number="523" type="verses" book="pv">
_တဿာဟံ ဝစနံ သုတွာ,_  
_သုခကာမဿ ဟိတာနုကမ္ပိနော;_  
_နာကာသိံ သကလာနုသာသနိံ,_  
_စိရပါပါဘိရတော အဗုဒ္ဓိမာ._  

</Paragraph>

</Division>
<Division number="484" book="pv" e="ch" v="19" p="177">

<Paragraph number="524" type="verses" book="pv">
_သော မံ ပုန ဘူရိသုမေဓသော,_  
_အနုကမ္ပာယ သံယမေ နိဝေသယိ;_  
_‘သစေ ဒိဝါ ဟနသိ ပါဏိနော,_  
_အထ တေ ရတ္တိံ ဘဝတု သံယမော’._  

</Paragraph>

</Division>
<Division number="485" book="pv" e="ch" v="19" p="177">

<Paragraph number="525" type="verses" book="pv">
_သွာဟံ ဒိဝါ ဟနိတွာ ပါဏိနော,_  
_ဝိရတော ရတ္တိမဟောသိ သညတော;_  
_ရတ္တာဟံ ပရိစာရေမိ,_  
_ဒိဝါ ခဇ္ဇာမိ ဒုဂ္ဂတော._  

</Paragraph>

</Division>
<Division number="486" book="pv" e="ch" v="19" p="177">

<Paragraph number="526" type="verses" book="pv">
_တဿ ကမ္မဿ ကုသလဿ,_  
_အနုဘောမိ ရတ္တိံ အမာနုသိံ;_  
_ဒိဝါ ပဋိဟတာဝ ကုက္ကုရာ,_  
ဥပဓာဝန္တိ သမန္တာ ခါဒိတုံ._  

</Paragraph>

</Division>
<Division number="487" book="pv" e="ch" v="19" p="177">

<Paragraph number="527" type="verses" book="pv">
_ယေ စ တေ သတတာနုယောဂိနော,_  
_ဓုဝံ ပယုတ္တာ သုဂတဿ သာသနေ;_  
_မညာမိ တေ အမတမေဝ ကေဝလံ,_  
_အဓိဂစ္ဆန္တိ ပဒံ အသင်္ခတန်”တိ._  


</Paragraph>
</Division>

<Paragraph number="528" type="center" book="pv">
မိဂလုဒ္ဒကပေတဝတ္ထု သတ္တမံ.
</Paragraph>