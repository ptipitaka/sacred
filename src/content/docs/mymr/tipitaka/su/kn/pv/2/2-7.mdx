---
title: 2.7 ဓနပါလသေဋ္ဌိပေတဝတ္ထု
tableOfContents: false
sidebar:
  order: 7
type: tipitaka
basket: su
book: pv
review:
  current: review
  updated: '2025-10-27T21:48:47.732818'
  updated_by: ''
  notes: ''
  history:
  - state: review
    date: '2025-10-27T21:48:47.732818'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="227" book="pv" e="ch" v="19" p="151">

<Paragraph number="249" type="verses" book="pv">
_“နဂ္ဂေါ ဒုဗ္ဗဏ္ဏရူပေါသိ,_  
_ကိသော ဓမနိသန္ထတော;_  
ဥပ္ဖါသုလိကော ကိသိကော,_  
_ကော နု တွမသိ မာရိသ”._  

</Paragraph>

</Division>
<Division number="228" book="pv" e="ch" v="19" p="151">

<Paragraph number="250" type="verses" book="pv">
_“အဟံ ဘဒန္တေ ပေတောမှိ,_  
_ဒုဂ္ဂတော ယမလောကိကော;_  
_ပါပကမ္မံ ကရိတွာန,_  
_ပေတလောကံ ဣတော ဂတော”._  

</Paragraph>

</Division>
<Division number="229" book="pv" e="ch" v="19" p="151">

<Paragraph number="251" type="verses" book="pv">
_“ကိံ နု ကာယေန ဝါစာယ,_  
_မနသာ ဒုက္ကဋံ ကတံ;_  
_ကိဿ ကမ္မဝိပါကေန,_  
_ပေတလောကံ ဣတော ဂတော”._  

</Paragraph>

</Division>
<Division number="230" book="pv" e="ch" v="19" p="151">

<Paragraph number="252" type="verses" book="pv">
_“နဂရံ အတ္ထိ ပဏ္ဏာနံ,_  
_ဧရကစ္ဆန္တိ ဝိဿုတံ;_  
_တတ္ထ သေဋ္ဌိ ပုရေ အာသိံ,_  
_ဓနပါလောတိ မံ ဝိဒူ._  

</Paragraph>

</Division>
<Division number="231" book="pv" e="ch" v="19" p="151">

<Paragraph number="253" type="verses" book="pv">
_အသီတိ သကဋဝါဟာနံ,_  
_ဟိရညဿ အဟောသိ မေ;_  
_ပဟူတံ မေ ဇာတရူပံ,_  
_မုတ္တာ ဝေဠုရိယာ ဗဟူ._  

</Paragraph>

</Division>
<Division number="232" book="pv" e="ch" v="19" p="151">

<Paragraph number="254" type="verses" book="pv">
_တာဝ မဟဒ္ဓနဿာပိ,_  
_န မေ ဒါတုံ ပိယံ အဟု;_  
_ပိဒဟိတွာ ဒွါရံ ဘုဉ္ဇိံ,_  
_မာ မံ ယာစနကာဒ္ဒသုံ._  

</Paragraph>

</Division>
<Division number="233" book="pv" e="ch" v="19" p="151">

<Paragraph number="255" type="verses" book="pv">
_အဿဒ္ဓေါ မစ္ဆရီ စာသိံ,_  
_ကဒရိယော ပရိဘာသကော;_  
_ဒဒန္တာနံ ကရောန္တာနံ,_  
_ဝါရယိဿံ ဗဟူ ဇနေ._  

</Paragraph>

</Division>
<Division number="234" book="pv" e="ch" v="19" p="151">

<Paragraph number="256" type="verses" book="pv">
_ဝိပါကော နတ္ထိ ဒါနဿ,_  
_သံယမဿ ကုတော ဖလံ;_  
_ပေါက္ခရညောဒပါနာနိ,_  
_အာရာမာနိ စ ရောပိတေ;_  
_ပပါယော စ ဝိနာသေသိံ,_  
_ဒုဂ္ဂေ သင်္ကမနာနိ စ._  

</Paragraph>

</Division>
<Division number="235" book="pv" e="ch" v="19" p="151">

<Paragraph number="257" type="verses" book="pv">
_သွာဟံ အကတကလျာဏော,_  
_ကတပါပေါ တတော စုတော;_  
ဥပပန္နော ပေတ္တိဝိသယံ,_  
_ခုပ္ပိပါသသမပ္ပိတော._  

</Paragraph>

</Division>
<Division number="236" book="pv" e="ch" v="19" p="151">

<Paragraph number="258" type="verses" book="pv">
_ပဉ္စပဏ္ဏာသဝဿာနိ,_  
_ယတော ကာလင်္ကတော အဟံ;_  
_နာဘိဇာနာမိ ဘုတ္တံ ဝါ,_  
_ပီတံ ဝါ ပန ပါနိယံ._  

</Paragraph>

</Division>
<Division number="237" book="pv" e="ch" v="19" p="151">

<Paragraph number="259" type="verses" book="pv">
_ယော သံယမော သော ဝိနာသော,_  
_ယော ဝိနာသော သော သံယမော;_  
_ပေတာ ဟိ ကိရ ဇာနန္တိ,_  
_ယော သံယမော သော ဝိနာသော._  

</Paragraph>

</Division>
<Division number="238" book="pv" e="ch" v="19" p="152">

<Paragraph number="260" type="verses" book="pv">
_အဟံ ပုရေ သံယမိဿံ,_  
_နာဒါသိံ ဗဟုကေ ဓနေ;_  
_သန္တေသု ဒေယျဓမ္မေသု,_  
_ဒီပံ နာကာသိမတ္တနော;_  
_သွာဟံ ပစ္ဆာနုတပ္ပါမိ,_  
_အတ္တကမ္မဖလူပဂေါ._  

</Paragraph>

</Division>
<Division number="239" book="pv" e="ch" v="19" p="152">

<Paragraph number="261" type="verses" book="pv">
ဥဒ္ဓံ စတူဟိ မာသေဟိ,_  
_ကာလံကိရိယာ ဘဝိဿတိ;_  
_ဧကန္တကဋုကံ ဃောရံ,_  
_နိရယံ ပပတိဿဟံ._  

</Paragraph>

</Division>
<Division number="240" book="pv" e="ch" v="19" p="152">

<Paragraph number="262" type="verses" book="pv">
_စတုက္ကဏ္ဏံ စတုဒွါရံ,_  
_ဝိဘတ္တံ ဘာဂသော မိတံ;_  
_အယောပါကာရပရိယန္တံ,_  
_အယသာ ပဋိကုဇ္ဇိတံ._  

</Paragraph>

</Division>
<Division number="241" book="pv" e="ch" v="19" p="152">

<Paragraph number="263" type="verses" book="pv">
_တဿ အယောမယာ ဘူမိ,_  
_ဇလိတာ တေဇသာ ယုတာ;_  
_သမန္တာ ယောဇနသတံ,_  
_ဖရိတွာ တိဋ္ဌတိ သဗ္ဗဒါ._  

</Paragraph>

</Division>
<Division number="242" book="pv" e="ch" v="19" p="152">

<Paragraph number="264" type="verses" book="pv">
_တတ္ထာဟံ ဒီဃမဒ္ဓါနံ,_  
_ဒုက္ခံ ဝေဒိဿ ဝေဒနံ;_  
_ဖလံ ပါပဿ ကမ္မဿ,_  
_တသ္မာ သောစာမဟံ ဘုသံ._  

</Paragraph>

</Division>
<Division number="243" book="pv" e="ch" v="19" p="152">

<Paragraph number="265" type="verses" book="pv">
_တံ ဝေါ ဝဒါမိ ဘဒ္ဒံ ဝေါ,_  
_ယာဝန္တေတ္ထ သမာဂတာ;_  
_မာကတ္ထ ပါပကံ ကမ္မံ,_  
_အာဝိ ဝါ ယဒိ ဝါ ရဟော._  

</Paragraph>

</Division>
<Division number="244" book="pv" e="ch" v="19" p="152">

<Paragraph number="266" type="verses" book="pv">
_သစေ တံ ပါပကံ ကမ္မံ,_  
_ကရိဿထ ကရောထ ဝါ;_  
_န ဝေါ ဒုက္ခာ ပမုတျတ္ထိ,_  
ဥပ္ပစ္စာပိ ပလာယတံ._  

</Paragraph>

</Division>
<Division number="245" book="pv" e="ch" v="19" p="152">

<Paragraph number="267" type="verses" book="pv">
_မတ္တေယျာ ဟောထ ပေတ္တေယျာ,_  
_ကုလေ ဇေဋ္ဌာပစာယိကာ;_  
_သာမညာ ဟောထ ဗြဟ္မညာ,_  
_ဧဝံ သဂ္ဂံ ဂမိဿထာ”တိ._  


</Paragraph>
</Division>

<Paragraph number="268" type="center" book="pv">
ဓနပါလသေဋ္ဌိပေတဝတ္ထု သတ္တမံ.
</Paragraph>