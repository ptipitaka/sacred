---
title: 2.6 ကဏှပေတဝတ္ထု
tableOfContents: false
sidebar:
  order: 6
type: tipitaka
basket: su
book: pv
review:
  current: review
  updated: '2025-10-27T21:48:47.727599'
  updated_by: ''
  notes: ''
  history:
  - state: review
    date: '2025-10-27T21:48:47.727599'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="207" book="pv" e="ch" v="19" p="149">

<Paragraph number="228" type="verses" book="pv">
_“ဥဋ္ဌေဟိ ကဏှ ကိံ သေသိ,_  
_ကော အတ္ထော သုပနေန တေ;_  
_ယော စ တုယှံ သကော ဘာတာ,_  
_ဟဒယံ စက္ခု စ ဒက္ခိဏံ;_  
_တဿ ဝါတာ ဗလီယန္တိ,_  
_သသံ ဇပ္ပတိ ကေသဝါ”တိ._  

</Paragraph>

</Division>
<Division number="208" book="pv" e="ch" v="19" p="149">

<Paragraph number="229" type="verses" book="pv">
_“တဿ တံ ဝစနံ သုတွာ,_  
_ရောဟိဏေယျဿ ကေသဝေါ;_  
_တရမာနရူပေါ ဝုဋ္ဌာသိ,_  
_ဘာတုသောကေန အဋ္ဋိတော._  

</Paragraph>

</Division>
<Division number="209" book="pv" e="ch" v="19" p="149">

<Paragraph number="230" type="verses" book="pv">
_ကိံ နု ဥမ္မတ္တရူပေါဝ,_  
_ကေဝလံ ဒွါရကံ ဣမံ;_  
_သသော သသောတိ လပသိ,_  
_ကီဒိသံ သသမိစ္ဆသိ._  

</Paragraph>

</Division>
<Division number="210" book="pv" e="ch" v="19" p="149">

<Paragraph number="231" type="verses" book="pv">
_သောဝဏ္ဏမယံ မဏိမယံ,_  
_လောဟမယံ အထ ရူပိယမယံ;_  
_သင်္ခသိလာပဝါဠမယံ,_  
_ကာရယိဿာမိ တေ သသံ._  

</Paragraph>

</Division>
<Division number="211" book="pv" e="ch" v="19" p="149">

<Paragraph number="232" type="verses" book="pv">
_သန္တိ အညေပိ သသကာ,_  
_အရညဝနဂေါစရာ;_  
_တေပိ တေ အာနယိဿာမိ,_  
_ကီဒိသံ သသမိစ္ဆသီ”တိ._  

</Paragraph>

</Division>
<Division number="212" book="pv" e="ch" v="19" p="149">

<Paragraph number="233" type="verses" book="pv">
_“နာဟမေတေ သသေ ဣစ္ဆေ,_  
_ယေ သသာ ပထဝိဿိတာ;_  
_စန္ဒတော သသမိစ္ဆာမိ,_  
_တံ မေ ဩဟရ ကေသဝါ”တိ._  

</Paragraph>

</Division>
<Division number="213" book="pv" e="ch" v="19" p="149">

<Paragraph number="234" type="verses" book="pv">
_“သော နူန မဓုရံ ဉာတိ,_  
_ဇီဝိတံ ဝိဇဟိဿသိ;_  
_အပတ္ထိယံ ပတ္ထယသိ,_  
_စန္ဒတော သသမိစ္ဆသီ”တိ._  

</Paragraph>

</Division>
<Division number="214" book="pv" e="ch" v="19" p="149">

<Paragraph number="235" type="verses" book="pv">
_“ဧဝဉ္စေ ကဏှ ဇာနာသိ,_  
_ယထညမနုသာသသိ;_  
_ကသ္မာ ပုရေ မတံ ပုတ္တံ,_  
_အဇ္ဇာပိ မနုသောစသိ._  

</Paragraph>

</Division>
<Division number="215" book="pv" e="ch" v="19" p="149">

<Paragraph number="236" type="verses" book="pv">
_န ယံ လဗ္ဘာ မနုဿေန,_  
_အမနုဿေန ဝါ ပန;_  
_ဇာတော မေ မာ မရိ ပုတ္တော,_  
_ကုတော လဗ္ဘာ အလဗ္ဘိယံ._  

</Paragraph>

</Division>
<Division number="216" book="pv" e="ch" v="19" p="150">

<Paragraph number="237" type="verses" book="pv">
_န မန္တာ မူလဘေသဇ္ဇာ,_  
_ဩသဓေဟိ ဓနေန ဝါ;_  
_သက္ကာ အာနယိတုံ ကဏှ,_  
_ယံ ပေတမနုသောစသိ._  

</Paragraph>

</Division>
<Division number="217" book="pv" e="ch" v="19" p="150">

<Paragraph number="238" type="verses" book="pv">
_မဟဒ္ဓနာ မဟာဘောဂါ,_  
_ရဋ္ဌဝန္တောပိ ခတ္တိယာ;_  
_ပဟူတဓနဓညာသေ,_  
_တေပိ နော အဇရာမရာ._  

</Paragraph>

</Division>
<Division number="218" book="pv" e="ch" v="19" p="150">

<Paragraph number="239" type="verses" book="pv">
_ခတ္တိယာ ဗြာဟ္မဏာ ဝေဿာ,_  
_သုဒ္ဒါ စဏ္ဍာလပုက္ကုသာ;_  
_ဧတေ စညေ စ ဇာတိယာ,_  
_တေပိ နော အဇရာမရာ._  

</Paragraph>

</Division>
<Division number="219" book="pv" e="ch" v="19" p="150">

<Paragraph number="240" type="verses" book="pv">
_ယေ မန္တံ ပရိဝတ္တေန္တိ,_  
_ဆဠင်္ဂံ ဗြဟ္မစိန္တိတံ;_  
_ဧတေ စညေ စ ဝိဇ္ဇာယ,_  
_တေပိ နော အဇရာမရာ._  

</Paragraph>

</Division>
<Division number="220" book="pv" e="ch" v="19" p="150">

<Paragraph number="241" type="verses" book="pv">
ဣသယော ဝါပိ ယေ သန္တာ,_  
_သညတတ္တာ တပဿိနော;_  
_သရီရံ တေပိ ကာလေန,_  
_ဝိဇဟန္တိ တပဿိနော._  

</Paragraph>

</Division>
<Division number="221" book="pv" e="ch" v="19" p="150">

<Paragraph number="242" type="verses" book="pv">
_ဘာဝိတတ္တာ အရဟန္တော,_  
_ကတကိစ္စာ အနာသဝါ;_  
_နိက္ခိပန္တိ ဣမံ ဒေဟံ,_  
_ပုညပါပပရိက္ခယာ”တိ._  

</Paragraph>

</Division>
<Division number="222" book="pv" e="ch" v="19" p="150">

<Paragraph number="243" type="verses" book="pv">
_“အာဒိတ္တံ ဝတ မံ သန္တံ,_  
_ဃတသိတ္တံဝ ပါဝကံ;_  
_ဝါရိနာ ဝိယ ဩသိဉ္စံ,_  
_သဗ္ဗံ နိဗ္ဗာပယေ ဒရံ._  

</Paragraph>

</Division>
<Division number="223" book="pv" e="ch" v="19" p="150">

<Paragraph number="244" type="verses" book="pv">
_အဗ္ဗဟီ ဝတ မေ သလ္လံ,_  
_သောကံ ဟဒယနိဿိတံ;_  
_ယော မေ သောကပရေတဿ,_  
_ပုတ္တသောကံ အပါနုဒိ._  

</Paragraph>

</Division>
<Division number="224" book="pv" e="ch" v="19" p="150">

<Paragraph number="245" type="verses" book="pv">
_သွာဟံ အဗ္ဗူဠှသလ္လောသ္မိ,_  
_သီတိဘူတောသ္မိ နိဗ္ဗုတော;_  
_န သောစာမိ န ရောဒါမိ,_  
_တဝ သုတွာန ဘာတိက”._  

</Paragraph>

</Division>
<Division number="225" book="pv" e="ch" v="19" p="150">

<Paragraph number="246" type="verses" book="pv">
_ဧဝံ ကရောန္တိ သပ္ပညာ,_  
_ယေ ဟောန္တိ အနုကမ္ပကာ;_  
_နိဝတ္တယန္တိ သောကမှာ,_  
_ဃဋော ဇေဋ္ဌံဝ ဘာတရံ._  

</Paragraph>

</Division>
<Division number="226" book="pv" e="ch" v="19" p="150">

<Paragraph number="247" type="verses" book="pv">
_ယဿ ဧတာဒိသာ ဟောန္တိ,_  
_အမစ္စာ ပရိစာရကာ;_  
_သုဘာသိတေန အနွေန္တိ,_  
_ဃဋော ဇေဋ္ဌံဝ ဘာတရန္တိ._  


</Paragraph>
</Division>

<Paragraph number="248" type="center" book="pv">
ကဏှပေတဝတ္ထု ဆဋ္ဌံ.
</Paragraph>