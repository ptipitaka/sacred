---
title: "3.1 အဘိဇ္ဇမာနပေတဝတ္ထု"
tableOfContents: false
sidebar:
  order: 1
type: "tipitaka"
basket: "su"
book: "pv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="387" book="pv">

<Paragraph number="420" type="verses" book="pv">
_“အဘိဇ္ဇမာနေ ဝါရိမှိ,_  
_ဂင်္ဂါယ ဣဓ ဂစ္ဆသိ;_  
_နဂ္ဂေါ ပုဗ္ဗဒ္ဓပေတောဝ,_  
_မာလဓာရီ အလင်္ကတော;_  
_ကုဟိံ ဂမိဿသိ ပေတ,_  
_ကတ္ထ ဝါသော ဘဝိဿတီ”တိ._  

</Paragraph>

</Division>
<Division number="388" book="pv">

<Paragraph number="421" type="verses" book="pv">
_“စုန္ဒဋ္ဌိလံ ဂမိဿာမိ,_  
_ပေတော သော ဣတိ ဘာသတိ;_  
_အန္တရေ ဝါသဘဂါမံ,_  
_ဗာရာဏသိံ စ သန္တိကေ”._  

</Paragraph>

</Division>
<Division number="389" book="pv">

<Paragraph number="422" type="verses" book="pv">
_တဉ္စ ဒိသွာ မဟာမတ္တော,_  
_ကောလိယော ဣတိ ဝိဿုတော;_  
_သတ္တုံ ဘတ္တဉ္စ ပေတဿ,_  
_ပီတကဉ္စ ယုဂံ အဒါ._  

</Paragraph>

</Division>
<Division number="390" book="pv">

<Paragraph number="423" type="verses" book="pv">
_နာဝါယ တိဋ္ဌမာနာယ,_  
_ကပ္ပကဿ အဒါပယိ;_  
_ကပ္ပကဿ ပဒိန္နမှိ,_  
_ဌာနေ ပေတဿ ဒိဿထ._  

</Paragraph>

</Division>
<Division number="391" book="pv">

<Paragraph number="424" type="verses" book="pv">
_တတော သုဝတ္ထဝသနော,_  
_မာလဓာရီ အလင်္ကတော;_  
_ဌာနေ ဌိတဿ ပေတဿ,_  
_ဒက္ခိဏာ ဥပကပ္ပထ;_  
_တသ္မာ ဒဇ္ဇေထ ပေတာနံ,_  
_အနုကမ္ပာယ ပုနပ္ပုနံ._  

</Paragraph>

</Division>
<Division number="392" book="pv">

<Paragraph number="425" type="verses" book="pv">
_သာတုန္နဝသနာ ဧကေ,_  
_အညေ ကေသနိဝါသနာ;_  
_ပေတာ ဘတ္တာယ ဂစ္ဆန္တိ,_  
_ပက္ကမန္တိ ဒိသောဒိသံ._  

</Paragraph>

</Division>
<Division number="393" book="pv">

<Paragraph number="426" type="verses" book="pv">
_ဒူရေ ဧကေ ပဓာဝိတွာ,_  
_အလဒ္ဓါဝ နိဝတ္တရေ;_  
_ဆာတာ ပမုစ္ဆိတာ ဘန္တာ,_  
_ဘူမိယံ ပဋိသုမ္ဘိတာ._  

</Paragraph>

</Division>
<Division number="394" book="pv">

<Paragraph number="427" type="verses" book="pv">
_တေ စ တတ္ထ ပပတိတာ,_  
_ဘူမိယံ ပဋိသုမ္ဘိတာ;_  
_ပုဗ္ဗေ အကတကလျာဏာ,_  
_အဂ္ဂိဒဍ္ဎာဝ အာတပေ._  

</Paragraph>

</Division>
<Division number="395" book="pv">

<Paragraph number="428" type="verses" book="pv">
_“မယံ ပုဗ္ဗေ ပါပဓမ္မာ,_  
_ဃရဏီ ကုလမာတရော;_  
_သန္တေသု ဒေယျဓမ္မေသု,_  
_ဒီပံ နာကမှ အတ္တနော._  

</Paragraph>

</Division>
<Division number="396" book="pv">

<Paragraph number="429" type="verses" book="pv">
_ပဟူတံ အန္နပါနမ္ပိ,_  
_အပိဿု အဝကိရီယတိ;_  
_သမ္မဂ္ဂတေ ပဗ္ဗဇိတေ,_  
_န စ ကိဉ္စိ အဒမှသေ._  

</Paragraph>

</Division>
<Division number="397" book="pv">

<Paragraph number="430" type="verses" book="pv">
_အကမ္မကာမာ အလသာ,_  
_သာဒုကာမာ မဟဂ္ဃသာ;_  
_အာလောပပိဏ္ဍဒါတာရော,_  
_ပဋိဂ္ဂဟေ ပရိဘာသိမှသေ._  

</Paragraph>

</Division>
<Division number="398" book="pv">

<Paragraph number="431" type="verses" book="pv">
_တေ ဃရာ တာ စ ဒါသိယော,_  
_တာနေဝါဘရဏာနိ နော;_  
_တေ အညေ ပရိစာရေန္တိ,_  
_မယံ ဒုက္ခဿ ဘာဂိနော._  

</Paragraph>

</Division>
<Division number="399" book="pv">

<Paragraph number="432" type="verses" book="pv">
_ဝေဏီ ဝါ အဝညာ ဟောန္တိ,_  
_ရထကာရီ စ ဒုဗ္ဘိကာ;_  
_စဏ္ဍာလီ ကပဏာ ဟောန္တိ,_  
_ကပ္ပကာ စ ပုနပ္ပုနံ._  

</Paragraph>

</Division>
<Division number="400" book="pv">

<Paragraph number="433" type="verses" book="pv">
_ယာနိ ယာနိ နိဟီနာနိ,_  
_ကုလာနိ ကပဏာနိ စ;_  
_တေသု တေသွေဝ ဇာယန္တိ,_  
_ဧသာ မစ္ဆရိနော ဂတိ._  

</Paragraph>

</Division>
<Division number="401" book="pv">

<Paragraph number="434" type="verses" book="pv">
_ပုဗ္ဗေ စ ကတကလျာဏာ,_  
_ဒါယကာ ဝီတမစ္ဆရာ;_  
_သဂ္ဂံ တေ ပရိပူရေန္တိ,_  
_ဩဘာသေန္တိ စ နန္ဒနံ._  

</Paragraph>

</Division>
<Division number="402" book="pv">

<Paragraph number="435" type="verses" book="pv">
_ဝေဇယန္တေ စ ပါသာဒေ,_  
_ရမိတွာ ကာမကာမိနော;_  
ဥစ္စာကုလေသု ဇာယန္တိ,_  
_သဘောဂေသု တတော စုတာ._  

</Paragraph>

</Division>
<Division number="403" book="pv">

<Paragraph number="436" type="verses" book="pv">
_ကူဋာဂါရေ စ ပါသာဒေ,_  
_ပလ္လင်္ကေ ဂေါနကတ္ထတေ;_  
_ဗီဇိတင်္ဂါ မောရဟတ္ထေဟိ,_  
_ကုလေ ဇာတာ ယသဿိနော._  

</Paragraph>

</Division>
<Division number="404" book="pv">

<Paragraph number="437" type="verses" book="pv">
_အင်္ကတော အင်္ကံ ဂစ္ဆန္တိ,_  
_မာလဓာရီ အလင်္ကတာ;_  
_ဓာတိယော ဥပတိဋ္ဌန္တိ,_  
_သာယံ ပါတံ သုခေသိနော._  

</Paragraph>

</Division>
<Division number="405" book="pv">

<Paragraph number="438" type="verses" book="pv">
_နယိဒံ အကတပုညာနံ,_  
_ကတပုညာနမေဝိဒံ;_  
_အသောကံ နန္ဒနံ ရမ္မံ,_  
_တိဒသာနံ မဟာဝနံ._  

</Paragraph>

</Division>
<Division number="406" book="pv">

<Paragraph number="439" book="pv">
_သုခံ အကတပုညာနံ,_  
ဣဓ နတ္ထိ ပရတ္ထ စ;_  
_သုခဉ္စ ကတပုညာနံ,_  
ဣဓ စေဝ ပရတ္ထ စ._  

</Paragraph>

</Division>
<Division number="407" book="pv">

<Paragraph number="440" type="verses" book="pv">
_တေသံ သဟဗျကာမာနံ,_  
_ကတ္တဗ္ဗံ ကုသလံ ဗဟုံ;_  
_ကတပုညာ ဟိ မောဒန္တိ,_  
_သဂ္ဂေ ဘောဂသမင်္ဂိနော”တိ._  


</Paragraph>
</Division>

<Paragraph number="441" type="center" book="pv">
အဘိဇ္ဇမာနပေတဝတ္ထု ပဌမံ.
</Paragraph>