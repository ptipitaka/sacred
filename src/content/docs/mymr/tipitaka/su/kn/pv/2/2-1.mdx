---
title: 2.1 သံသာရမောစကပေတိဝတ္ထု
tableOfContents: false
sidebar:
  order: 1
type: tipitaka
basket: su
book: pv
review:
  current: review
  updated: '2025-10-27T21:48:47.685051'
  updated_by: ''
  notes: ''
  history:
  - state: review
    date: '2025-10-27T21:48:47.685051'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="95" book="pv" e="ch" v="19" p="138">

<Paragraph number="111" type="verses" book="pv">
_“နဂ္ဂါ ဒုဗ္ဗဏ္ဏရူပါသိ,_  
_ကိသာ ဓမနိသန္ထတာ;_  
ဥပ္ဖါသုလိကေ ကိသိကေ,_  
_ကာ နု တွံ ဣဓ တိဋ္ဌသီ”တိ._  

</Paragraph>

</Division>
<Division number="96" book="pv" e="ch" v="19" p="138">

<Paragraph number="112" type="verses" book="pv">
_“အဟံ ဘဒန္တေ ပေတီမှိ,_  
_ဒုဂ္ဂတာ ယမလောကိကာ;_  
_ပါပကမ္မံ ကရိတွာန,_  
_ပေတလောကံ ဣတော ဂတာ”တိ._  

</Paragraph>

</Division>
<Division number="97" book="pv" e="ch" v="19" p="138">

<Paragraph number="113" type="verses" book="pv">
_“ကိံ နု ကာယေန ဝါစာယ,_  
_မနသာ ဒုက္ကဋံ ကတံ;_  
_ကိဿ ကမ္မဝိပါကေန,_  
_ပေတလောကံ ဣတော ဂတာ”တိ._  

</Paragraph>

</Division>
<Division number="98" book="pv" e="ch" v="19" p="138">

<Paragraph number="114" type="verses" book="pv">
_“အနုကမ္ပကာ မယှံ နာဟေသုံ ဘန္တေ,_  
_ပိတာ စ မာတာ အထဝါပိ ဉာတကာ;_  
_ယေ မံ နိယောဇေယျုံ ဒဒါဟိ ဒါနံ,_  
_ပသန္နစိတ္တာ သမဏဗြာဟ္မဏာနံ._  

</Paragraph>

</Division>
<Division number="99" book="pv" e="ch" v="19" p="138">

<Paragraph number="115" type="verses" book="pv">
ဣတော အဟံ ဝဿသတာနိ ပဉ္စ,_  
_ယံ ဧဝရူပါ ဝိစရာမိ နဂ္ဂါ;_  
_ခုဒါယ တဏှာယ စ ခဇ္ဇမာနာ,_  
_ပါပဿ ကမ္မဿ ဖလံ မမေဒံ._  

</Paragraph>

</Division>
<Division number="100" book="pv" e="ch" v="19" p="138">

<Paragraph number="116" type="verses" book="pv">
_ဝန္ဒာမိ တံ အယျ ပသန္နစိတ္တာ,_  
_အနုကမ္ပ မံ ဝီရ မဟာနုဘာဝ;_  
_ဒတွာ စ မေ အာဒိသ ယံ ဟိ ကိဉ္စိ,_  
_မောစေဟိ မံ ဒုဂ္ဂတိယာ ဘဒန္တေ”တိ._  

</Paragraph>

</Division>
<Division number="101" book="pv" e="ch" v="19" p="138">

<Paragraph number="117" type="verses" book="pv">
_သာဓူတိ သော ပဋိဿုတွာ,_  
_သာရိပုတ္တောနုကမ္ပကော;_  
_ဘိက္ခူနံ အာလောပံ ဒတွာ,_  
_ပါဏိမတ္တဉ္စ စောဠကံ;_  
_ထာလကဿ စ ပါနီယံ,_  
_တဿာ ဒက္ခိဏမာဒိသိ._  

</Paragraph>

</Division>
<Division number="102" book="pv" e="ch" v="19" p="138">

<Paragraph number="118" type="verses" book="pv">
_သမနန္တရာနုဒ္ဒိဋ္ဌေ,_  
_ဝိပါကော ဥဒပဇ္ဇထ;_  
_ဘောဇနစ္ဆာဒနပါနီယံ,_  
_ဒက္ခိဏာယ ဣဒံ ဖလံ._  

</Paragraph>

</Division>
<Division number="103" book="pv" e="ch" v="19" p="139">

<Paragraph number="119" type="verses" book="pv">
_တတော သုဒ္ဓါ သုစိဝသနာ,_  
_ကာသိကုတ္တမဓာရိနီ;_  
_ဝိစိတ္တဝတ္ထာဘရဏာ,_  
_သာရိပုတ္တံ ဥပသင်္ကမိ._  

</Paragraph>

</Division>
<Division number="104" book="pv" e="ch" v="19" p="139">

<Paragraph number="120" type="verses" book="pv">
_“အဘိက္ကန္တေန ဝဏ္ဏေန,_  
_ယာ တွံ တိဋ္ဌသိ ဒေဝတေ;_  
_ဩဘာသေန္တီ ဒိသာ သဗ္ဗာ,_  
_ဩသဓီ ဝိယ တာရကာ._  

</Paragraph>

</Division>
<Division number="105" book="pv" e="ch" v="19" p="139">

<Paragraph number="121" type="verses" book="pv">
_ကေန တေ တာဒိသော ဝဏ္ဏော,_  
_ကေန တေ ဣဓ မိဇ္ဈတိ;_  
ဥပ္ပဇ္ဇန္တိ စ တေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="106" book="pv" e="ch" v="19" p="139">

<Paragraph number="122" type="verses" book="pv">
_ပုစ္ဆာမိ တံ ဒေဝိ မဟာနုဘာဝေ,_  
_မနုဿဘူတာ ကိမကာသိ ပုညံ;_  
_ကေနာသိ ဧဝံ ဇလိတာနုဘာဝါ,_  
_ဝဏ္ဏော စ တေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="107" book="pv" e="ch" v="19" p="139">

<Paragraph number="123" type="verses" book="pv">
_“ဥပ္ပဏ္ဍုကိံ ကိသံ ဆာတံ,_  
_နဂ္ဂံ သမ္ပတိတစ္ဆဝိံ;_  
_မုနိ ကာရုဏိကော လောကေ,_  
_တံ မံ အဒ္ဒက္ခိ ဒုဂ္ဂတံ._  

</Paragraph>

</Division>
<Division number="108" book="pv" e="ch" v="19" p="139">

<Paragraph number="124" type="verses" book="pv">
_ဘိက္ခူနံ အာလောပံ ဒတွာ,_  
_ပါဏိမတ္တဉ္စ စောဠကံ;_  
_ထာလကဿ စ ပါနီယံ,_  
_မမ ဒက္ခိဏမာဒိသိ._  

</Paragraph>

</Division>
<Division number="109" book="pv" e="ch" v="19" p="139">

<Paragraph number="125" type="verses" book="pv">
_အာလောပဿ ဖလံ ပဿ,_  
_ဘတ္တံ ဝဿသတံ ဒသ;_  
_ဘုဉ္ဇာမိ ကာမကာမိနီ,_  
_အနေကရသဗျဉ္ဇနံ._  

</Paragraph>

</Division>
<Division number="110" book="pv" e="ch" v="19" p="139">

<Paragraph number="126" type="verses" book="pv">
_ပါဏိမတ္တဿ စောဠဿ,_  
_ဝိပါကံ ပဿ ယာဒိသံ;_  
_ယာဝတာ နန္ဒရာဇဿ,_  
_ဝိဇိတသ္မိံ ပဋိစ္ဆဒါ._  

</Paragraph>

</Division>
<Division number="111" book="pv" e="ch" v="19" p="139">

<Paragraph number="127" type="verses" book="pv">
_တတော ဗဟုတရာ ဘန္တေ,_  
_ဝတ္ထာနစ္ဆာဒနာနိ မေ;_  
_ကောသေယျကမ္ဗလီယာနိ,_  
_ခေါမကပ္ပါသိကာနိ စ._  

</Paragraph>

</Division>
<Division number="112" book="pv" e="ch" v="19" p="139">

<Paragraph number="128" type="verses" book="pv">
_ဝိပုလာ စ မဟဂ္ဃါ စ,_  
_တေပါကာသေဝလမ္ဗရေ;_  
_သာဟံ တံ ပရိဒဟာမိ,_  
_ယံ ယံ ဟိ မနသော ပိယံ._  

</Paragraph>

</Division>
<Division number="113" book="pv" e="ch" v="19" p="139">

<Paragraph number="129" type="verses" book="pv">
_ထာလကဿ စ ပါနီယံ,_  
_ဝိပါကံ ပဿ ယာဒိသံ;_  
_ဂမ္ဘီရာ စတုရဿာ စ,_  
_ပေါက္ခရညော သုနိမ္မိတာ._  

</Paragraph>

</Division>
<Division number="114" book="pv" e="ch" v="19" p="139">

<Paragraph number="130" type="verses" book="pv">
_သေတောဒကာ သုပ္ပတိတ္ထာ,_  
_သီတာ အပ္ပဋိဂန္ဓိယာ;_  
_ပဒုမုပ္ပလသဉ္ဆန္နာ,_  
_ဝါရိကိဉ္ဇက္ခပူရိတာ._  

</Paragraph>

</Division>
<Division number="115" book="pv" e="ch" v="19" p="140">

<Paragraph number="131" type="verses" book="pv">
_သာဟံ ရမာမိ ကီဠာမိ,_  
_မောဒါမိ အကုတောဘယာ;_  
_မုနိံ ကာရုဏိကံ လောကေ,_  
_ဘန္တေ ဝန္ဒိတုမာဂတာ”တိ._  


</Paragraph>
</Division>

<Paragraph number="132" type="center" book="pv">
သံသာရမောစကပေတိဝတ္ထု ပဌမံ.
</Paragraph>