---
title: "7.3 ပဌမသတ္တသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "ud"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="63" book="ud">

<Paragraph number="613" book="ud">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန သာဝတ္ထိယာ မနုဿာ ယေဘုယျေန ကာမေသု အတိဝေလံ သတ္တာ ( ) ရတ္တာ ဂိဒ္ဓါ ဂထိတာ မုစ္ဆိတာ အဇ္ဈောသန္နာ သမ္မတ္တကဇာတာ ကာမေသု ဝိဟရန္တိ.
</Paragraph>

<Paragraph number="614" book="ud">
အထ ခေါ သမ္ဗဟုလာ ဘိက္ခူ ပုဗ္ဗဏှသမယံ နိဝါသေတွာ ပတ္တစီဝရမာဒါယ သာဝတ္ထိယံ ပိဏ္ဍာယ ပါဝိသိံသု. သာဝတ္ထိယံ ပိဏ္ဍာယ စရိတွာ ပစ္ဆာဘတ္တံ ပိဏ္ဍပါတပဋိက္ကန္တာ ယေန ဘဂဝါ တေနုပသင်္ကမိံသု; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိံသု. ဧကမန္တံ နိသိန္နာ ခေါ တေ ဘိက္ခူ ဘဂဝန္တံ ဧတဒဝေါစုံ—  “ဣဓ, ဘန္တေ, သာဝတ္ထိယာ မနုဿာ ယေဘုယျေန ကာမေသု အတိဝေလံ သတ္တာ ရတ္တာ ဂိဒ္ဓါ ဂထိတာ မုစ္ဆိတာ အဇ္ဈောသန္နာ သမ္မတ္တကဇာတာ ကာမေသု ဝိဟရန္တီ”တိ.
</Paragraph>

<Paragraph number="615" book="ud">
အထ ခေါ ဘဂဝါ ဧတမတ္ထံ ဝိဒိတွာ တာယံ ဝေလာယံ ဣမံ ဥဒါနံ ဥဒါနေသိ—
</Paragraph>

<Paragraph number="616" type="verses" book="ud">
_“ကာမေသု သတ္တာ ကာမသင်္ဂသတ္တာ,_  
_သံယောဇနေ ဝဇ္ဇမပဿမာနာ;_  
_န ဟိ ဇာတု သံယောဇနသင်္ဂသတ္တာ,_  
_ဩဃံ တရေယျုံ ဝိပုလံ မဟန္တန်”တိ. (76)_  


</Paragraph>
</Division>

<Paragraph number="617" type="center" book="ud">
တတိယံ.
</Paragraph>