---
title: 2.1 မုစလိန္ဒသုတ္တ
tableOfContents: false
sidebar:
  order: 1
type: tipitaka
basket: su
book: ud
review:
  current: review
  updated: '2025-10-27T21:48:50.274184'
  updated_by: ''
  notes: ''
  history:
  - state: review
    date: '2025-10-27T21:48:50.274184'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="11" book="ud" e="ch" v="18" p="87">

<Paragraph number="71" book="ud">
ဧဝံ မေ သုတံ—  ဧကံ သမယံ ဘဂဝါ ဥရုဝေလာယံ ဝိဟရတိ နဇ္ဇာ နေရဉ္ဇရာယ တီရေ မုစလိန္ဒမူလေ ပဌမာဘိသမ္ဗုဒ္ဓေါ. တေန ခေါ ပန သမယေန ဘဂဝါ သတ္တာဟံ ဧကပလ္လင်္ကေန နိသိန္နော ဟောတိ ဝိမုတ္တိသုခပဋိသံဝေဒီ.
</Paragraph>

<Paragraph number="72" book="ud">
တေန ခေါ ပန သမယေန မဟာ အကာလမေဃော ဥဒပါဒိ သတ္တာဟဝဒ္ဒလိကာ သီတဝါတဒုဒ္ဒိနီ. အထ ခေါ မုစလိန္ဒော နာဂရာဇာ သကဘဝနာ နိက္ခမိတွာ ဘဂဝတော ကာယံ သတ္တက္ခတ္တုံ ဘောဂေဟိ ပရိက္ခိပိတွာ ဥပရိမုဒ္ဓနိ မဟန္တံ ဖဏံ ဝိဟစ္စ အဋ္ဌာသိ—  “မာ ဘဂဝန္တံ သီတံ, မာ ဘဂဝန္တံ ဥဏှံ, မာ ဘဂဝန္တံ ဍံသမကသဝါတာတပသရီသပသမ္ဖဿော”တိ.
</Paragraph>

<Paragraph number="73" book="ud">
အထ ခေါ ဘဂဝါ တဿ သတ္တာဟဿ အစ္စယေန တမှာ သမာဓိမှာ ဝုဋ္ဌာသိ. အထ ခေါ မုစလိန္ဒော နာဂရာဇာ ဝိဒ္ဓံ ဝိဂတဝလာဟကံ ဒေဝံ ဝိဒိတွာ ဘဂဝတော ကာယာ ဘောဂေ ဝိနိဝေဌေတွာ သကဝဏ္ဏံ ပဋိသံဟရိတွာ မာဏဝကဝဏ္ဏံ အဘိနိမ္မိနိတွာ ဘဂဝတော ပုရတော အဋ္ဌာသိ ပဉ္ဇလိကော ဘဂဝန္တံ နမဿမာနော.
</Paragraph>

<Paragraph number="74" book="ud">
အထ ခေါ ဘဂဝါ ဧတမတ္ထံ ဝိဒိတွာ တာယံ ဝေလာယံ ဣမံ ဥဒါနံ ဥဒါနေသိ—
</Paragraph>

<Paragraph number="75" type="verses" book="ud">
_“သုခေါ ဝိဝေကော တုဋ္ဌဿ,_  
_သုတဓမ္မဿ ပဿတော;_  
_အဗျာပဇ္ဇံ သုခံ လောကေ,_  
_ပါဏဘူတေသု သံယမော. (12)_  

</Paragraph>

<Paragraph number="76" type="verses" book="ud">
_သုခါ ဝိရာဂတာ လောကေ,_  
_ကာမာနံ သမတိက္ကမော;_  
_အသ္မိမာနဿ ယော ဝိနယော,_  
_ဧတံ ဝေ ပရမံ သုခန်”တိ. (13)_  


</Paragraph>
</Division>

<Paragraph number="77" type="center" book="ud">
ပဌမံ.
</Paragraph>