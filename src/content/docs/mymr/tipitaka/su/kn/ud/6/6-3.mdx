---
title: "6.3 ပစ္စဝေက္ခဏသုတ္တ"
tableOfContents: false
sidebar:
  order: 3
type: "tipitaka"
basket: "su"
book: "ud"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="53" book="ud" e="ch" v="18" p="157">

<Paragraph number="486" book="ud">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဘဂဝါ အတ္တနော အနေကေ ပါပကေ အကုသလေ ဓမ္မေ ပဟီနေ ပစ္စဝေက္ခမာနော နိသိန္နော ဟောတိ, အနေကေ စ ကုသလေ ဓမ္မေ ဘာဝနာပါရိပူရိံ ဂတေ.
</Paragraph>

<Paragraph number="487" book="ud">
အထ ခေါ ဘဂဝါ အတ္တနော အနေကေ ပါပကေ အကုသလေ ဓမ္မေ ပဟီနေ ဝိဒိတွာ အနေကေ စ ကုသလေ ဓမ္မေ ဘာဝနာပါရိပူရိံ ဂတေ တာယံ ဝေလာယံ ဣမံ ဥဒါနံ ဥဒါနေသိ—
</Paragraph>

<Paragraph number="488" type="verses" book="ud">
_“အဟု ပုဗ္ဗေ တဒါ နာဟု,_  
_နာဟု ပုဗ္ဗေ တဒါ အဟု;_  
_န စာဟု န စ ဘဝိဿတိ,_  
_န စေတရဟိ ဝိဇ္ဇတီ”တိ. (64)_  


</Paragraph>
</Division>

<Paragraph number="489" type="center" book="ud">
တတိယံ.
</Paragraph>