---
title: "2.3 ဒဏ္ဍသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "ud"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="13" book="ud">

<Paragraph number="85" book="ud">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန သမ္ဗဟုလာ ကုမာရကာ အန္တရာ စ သာဝတ္ထိံ အန္တရာ စ ဇေတဝနံ အဟိံ ဒဏ္ဍေန ဟနန္တိ. အထ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒါယ သာဝတ္ထိံ ပိဏ္ဍာယ ပါဝိသိ. အဒ္ဒသာ ခေါ ဘဂဝါ သမ္ဗဟုလေ ကုမာရကေ အန္တရာ စ သာဝတ္ထိံ အန္တရာ စ ဇေတဝနံ အဟိံ ဒဏ္ဍေန ဟနန္တေ.
</Paragraph>

<Paragraph number="86" book="ud">
အထ ခေါ ဘဂဝါ ဧတမတ္ထံ ဝိဒိတွာ တာယံ ဝေလာယံ ဣမံ ဥဒါနံ ဥဒါနေသိ—
</Paragraph>

<Paragraph number="87" type="verses" book="ud">
_“သုခကာမာနိ ဘူတာနိ,_  
_ယော ဒဏ္ဍေန ဝိဟိံသတိ;_  
_အတ္တနော သုခမေသာနော,_  
_ပေစ္စ သော န လဘတေ သုခံ. (15)_  

</Paragraph>

<Paragraph number="88" type="verses" book="ud">
_သုခကာမာနိ ဘူတာနိ,_  
_ယော ဒဏ္ဍေန န ဟိံသတိ;_  
_အတ္တနော သုခမေသာနော,_  
_ပေစ္စ သော လဘတေ သုခန်”တိ. (16)_  


</Paragraph>
</Division>

<Paragraph number="89" type="center" book="ud">
တတိယံ.
</Paragraph>