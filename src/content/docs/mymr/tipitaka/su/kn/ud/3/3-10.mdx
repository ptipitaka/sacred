---
title: 3.10 လောကသုတ္တ
tableOfContents: false
sidebar:
  order: 10
type: tipitaka
basket: su
book: ud
review:
  current: review
  updated: '2025-10-23T09:13:48.836351'
  updated_by: ''
  notes: ''
  history:
  - state: review
    date: '2025-10-23T09:13:48.836351'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="30" book="ud" e="ch" v="18" p="114">

<Paragraph number="235" book="ud">
ဧဝံ မေ သုတံ—  ဧကံ သမယံ ဘဂဝါ ဥရုဝေလာယံ ဝိဟရတိ နဇ္ဇာ နေရဉ္ဇရာယ တီရေ ဗောဓိရုက္ခမူလေ ပဌမာဘိသမ္ဗုဒ္ဓေါ. တေန ခေါ ပန သမယေန ဘဂဝါ သတ္တာဟံ ဧကပလ္လင်္ကေန နိသိန္နော ဟောတိ ဝိမုတ္တိသုခပဋိသံဝေဒီ.
</Paragraph>

<Paragraph number="236" book="ud">
အထ ခေါ ဘဂဝါ တဿ သတ္တာဟဿ အစ္စယေန တမှာ သမာဓိမှာ ဝုဋ္ဌဟိတွာ ဗုဒ္ဓစက္ခုနာ လောကံ ဝေါလောကေသိ. အဒ္ဒသာ ခေါ ဘဂဝါ ဗုဒ္ဓစက္ခုနာ ဝေါလောကေန္တော သတ္တေ အနေကေဟိ သန္တာပေဟိ သန္တပ္ပမာနေ, အနေကေဟိ စ ပရိဠာဟေဟိ ပရိဍယှမာနေ—  ရာဂဇေဟိပိ, ဒေါသဇေဟိပိ, မောဟဇေဟိပိ.
</Paragraph>

<Paragraph number="237" book="ud">
အထ ခေါ ဘဂဝါ ဧတမတ္ထံ ဝိဒိတွာ တာယံ ဝေလာယံ ဣမံ ဥဒါနံ ဥဒါနေသိ—
</Paragraph>

<Paragraph number="238" type="verses" book="ud">
_“အယံ လောကော သန္တာပဇာတော,_  
_ဖဿပရေတော ရောဂံ ဝဒတိ အတ္တတော;_  
_ယေန ယေန ဟိ မညတိ,_  
_တတော တံ ဟောတိ အညထာ. (34)_  

</Paragraph>

<Paragraph number="239" type="verses" book="ud">
_အညထာဘာဝီ ဘဝသတ္တော လောကော,_  
_ဘဝပရေတော ဘဝမေဝါဘိနန္ဒတိ;_  
_ယဒဘိနန္ဒတိ တံ ဘယံ,_  
_ယဿ ဘာယတိ တံ ဒုက္ခံ;_  
_ဘဝဝိပ္ပဟာနာယ ခေါ,_  
_ပနိဒံ ဗြဟ္မစရိယံ ဝုဿတိ. (35)_  

</Paragraph>

<Paragraph number="240" book="ud">
‘ယေ ဟိ ကေစိ သမဏာ ဝါ ဗြာဟ္မဏာ ဝါ ဘဝေန ဘဝဿ ဝိပ္ပမောက္ခမာဟံသု, သဗ္ဗေ တေ အဝိပ္ပမုတ္တာ ဘဝသ္မာ’တိ ဝဒါမိ. ‘ယေ ဝါ ပန ကေစိ သမဏာ ဝါ ဗြာဟ္မဏာ ဝါ ဝိဘဝေန ဘဝဿ နိဿရဏမာဟံသု, သဗ္ဗေ တေ အနိဿဋာ ဘဝသ္မာ’တိ ဝဒါမိ.
</Paragraph>

<Paragraph number="241" book="ud">
ဥပဓိဉှိ ပဋိစ္စ ဒုက္ခမိဒံ သမ္ဘောတိ, သဗ္ဗုပါဒါနက္ခယာ နတ္ထိ ဒုက္ခဿ သမ္ဘဝေါ. လောကမိမံ ပဿ; ပုထူ အဝိဇ္ဇာယ ပရေတာ ဘူတာ ဘူတရတာ အပရိမုတ္တာ; ယေ ဟိ ကေစိ ဘဝါ သဗ္ဗဓိ သဗ္ဗတ္ထတာယ သဗ္ဗေ တေ ဘဝါ အနိစ္စာ ဒုက္ခာ ဝိပရိဏာမဓမ္မာတိ.
</Paragraph>

<Paragraph number="242" type="verses" book="ud">
_ဧဝမေတံ ယထာဘူတံ,_  
_သမ္မပ္ပညာယ ပဿတော;_  
_ဘဝတဏှာ ပဟီယတိ,_  
_ဝိဘဝံ နာဘိနန္ဒတိ;_  
_သဗ္ဗသော တဏှာနံ ခယာ,_  
_အသေသဝိရာဂနိရောဓော နိဗ္ဗာနံ. (36)_  

</Paragraph>

<Paragraph number="243" type="verses" book="ud">
_တဿ နိဗ္ဗုတဿ ဘိက္ခုနော,_  
_အနုပါဒါ ပုနဗ္ဘဝေါ န ဟောတိ;_  
_အဘိဘူတော မာရော ဝိဇိတသင်္ဂါမော,_  
ဥပစ္စဂါ သဗ္ဗဘဝါနိ တာဒီ”တိ. (37)_  


</Paragraph>
</Division>

<Paragraph number="244" type="center" book="ud">
ဒသမံ.



</Paragraph>

<Paragraph number="245" type="center" book="ud">
နန္ဒဝဂ္ဂေါ တတိယော.



</Paragraph>

<Paragraph number="246" type="center" book="ud">
တဿုဒ္ဒါနံ


</Paragraph>

<Paragraph number="247" type="verses" book="ud">
_ကမ္မံ နန္ဒော ယသောဇော စ,_  
_သာရိပုတ္တော စ ကောလိတော;_  
_ပိလိန္ဒော ကဿပေါ ပိဏ္ဍော,_  
_သိပ္ပံ လောကေန တေ ဒသာတိ._
</Paragraph>