---
title: 7.10 ဥတေနသုတ္တ
tableOfContents: false
sidebar:
  order: 10
type: tipitaka
basket: su
book: ud
review:
  current: review
  updated: '2025-10-20T18:25:08.448304'
  updated_by: ''
  notes: ''
  history:
  - state: review
    date: '2025-10-20T18:25:08.448304'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="70" book="ud" e="ch" v="18" p="176">

<Paragraph number="652" book="ud">
ဧဝံ မေ သုတံ—  ဧကံ သမယံ ဘဂဝါ ကောသမ္ဗိယံ ဝိဟရတိ ဃောသိတာရာမေ. တေန ခေါ ပန သမယေန ရညော ဥတေနဿ ဥယျာနဂတဿ အန္တေပုရံ ဒဍ္ဎံ ဟောတိ, ပဉ္စ စ ဣတ္ထိသတာနိ ကာလင်္ကတာနိ ဟောန္တိ သာမာဝတီပမုခါနိ.
</Paragraph>

<Paragraph number="653" book="ud">
အထ ခေါ သမ္ဗဟုလာ ဘိက္ခူ ပုဗ္ဗဏှသမယံ နိဝါသေတွာ ပတ္တစီဝရမာဒါယ ကောသမ္ဗိံ ပိဏ္ဍာယ ပါဝိသိံသု. ကောသမ္ဗိယံ ပိဏ္ဍာယ စရိတွာ ပစ္ဆာဘတ္တံ ပိဏ္ဍပါတပဋိက္ကန္တာ ယေန ဘဂဝါ တေနုပသင်္ကမိံသု; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိံသု. ဧကမန္တံ နိသိန္နာ ခေါ တေ ဘိက္ခူ ဘဂဝန္တံ ဧတဒဝေါစုံ—  “ဣဓ, ဘန္တေ, ရညော ဥတေနဿ ဥယျာနဂတဿ အန္တေပုရံ ဒဍ္ဎံ, ပဉ္စ စ ဣတ္ထိသတာနိ ကာလင်္ကတာနိ သာမာဝတီပမုခါနိ. တာသံ, ဘန္တေ, ဥပါသိကာနံ ကာ ဂတိ ကော အဘိသမ္ပရာယော”တိ?
</Paragraph>

<Paragraph number="654" book="ud">
“သန္တေတ္ထ, ဘိက္ခဝေ, ဥပါသိကာယော သောတာပန္နာ, သန္တိ သကဒါဂါမိနိယော, သန္တိ အနာဂါမိနိယော. သဗ္ဗာ တာ, ဘိက္ခဝေ, ဥပါသိကာယော အနိပ္ဖလာ ကာလင်္ကတာ”တိ.
</Paragraph>

<Paragraph number="655" book="ud">
အထ ခေါ ဘဂဝါ ဧတမတ္ထံ ဝိဒိတွာ တာယံ ဝေလာယံ ဣမံ ဥဒါနံ ဥဒါနေသိ—
</Paragraph>

<Paragraph number="656" type="verses" book="ud">
_“မောဟသမ္ဗန္ဓနော လောကော,_  
_ဘဗ္ဗရူပေါဝ ဒိဿတိ;_  
ဥပဓိဗန္ဓနော ဗာလော,_  
_တမသာ ပရိဝါရိတော;_  
_သဿတောရိဝ ခါယတိ,_  
_ပဿတော နတ္ထိ ကိဉ္စနန်”တိ. (83)_  


</Paragraph>
</Division>

<Paragraph number="657" type="center" book="ud">
ဒသမံ.



</Paragraph>

<Paragraph number="658" type="center" book="ud">
တဿုဒ္ဒါနံ


</Paragraph>

<Paragraph number="659" type="verses" book="ud">
_ဒွေ ဘဒ္ဒိယာ ဒွေ စ သတ္တာ,_  
_လကုဏ္ဍကော တဏှာက္ခယော;_  
_ပပဉ္စခယော စ ကစ္စာနော,_  
ဥဒပါနဉ္စ ဥတေနောတိ._  


</Paragraph>

<Paragraph number="660" type="center" book="ud">
စူဠဝဂ္ဂေါ သတ္တမော.
</Paragraph>