---
title: "1.7 အဇကလာပကသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "ud"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="7" book="ud">

<Paragraph number="33" book="ud">
ဧဝံ မေ သုတံ—  ဧကံ သမယံ ဘဂဝါ ပါဝါယံ ဝိဟရတိ အဇကလာပကေ စေတိယေ, အဇကလာပကဿ ယက္ခဿ ဘဝနေ. တေန ခေါ ပန သမယေန ဘဂဝါ ရတ္တန္ဓကာရတိမိသာယံ အဗ္ဘောကာသေ နိသိန္နော ဟောတိ; ဒေဝေါ စ ဧကမေကံ ဖုသာယတိ. အထ ခေါ အဇကလာပကော ယက္ခော ဘဂဝတော ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝတော အဝိဒူရေ တိက္ခတ္တုံ “အက္ကုလော ပက္ကုလော”တိ အက္ကုလပက္ကုလိကံ အကာသိ—  “ဧသော တေ, သမဏ, ပိသာစော”တိ.
</Paragraph>

<Paragraph number="34" book="ud">
အထ ခေါ ဘဂဝါ ဧတမတ္ထံ ဝိဒိတွာ တာယံ ဝေလာယံ ဣမံ ဥဒါနံ ဥဒါနေသိ—
</Paragraph>

<Paragraph number="35" type="verses" book="ud">
_“ယဒါ သကေသု ဓမ္မေသု,_  
_ပါရဂူ ဟောတိ ဗြာဟ္မဏော;_  
_အထ ဧတံ ပိသာစဉ္စ,_  
_ပက္ကုလဉ္စာတိဝတ္တတီ”တိ. (7)_  


</Paragraph>
</Division>

<Paragraph number="36" type="center" book="ud">
သတ္တမံ.
</Paragraph>