---
title: "4.10 သာရိပုတ္တော်ပသမသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "ud"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="40" book="ud">

<Paragraph number="343" book="ud">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန အာယသ္မာ သာရိပုတ္တော ဘဂဝတော အဝိဒူရေ နိသိန္နော ဟောတိ ပလ္လင်္ကံ အာဘုဇိတွာ ဥဇုံ ကာယံ ပဏိဓာယ အတ္တနော ဥပသမံ ပစ္စဝေက္ခမာနော.
</Paragraph>

<Paragraph number="344" book="ud">
အဒ္ဒသာ ခေါ ဘဂဝါ အာယသ္မန္တံ သာရိပုတ္တံ အဝိဒူရေ နိသိန္နံ ပလ္လင်္ကံ အာဘုဇိတွာ ဥဇုံ ကာယံ ပဏိဓာယ အတ္တနော ဥပသမံ ပစ္စဝေက္ခမာနံ.
</Paragraph>

<Paragraph number="345" book="ud">
အထ ခေါ ဘဂဝါ ဧတမတ္ထံ ဝိဒိတွာ တာယံ ဝေလာယံ ဣမံ ဥဒါနံ ဥဒါနေသိ—
</Paragraph>

<Paragraph number="346" type="verses" book="ud">
_“ဥပသန္တသန္တစိတ္တဿ,_  
_နေတ္တိစ္ဆိန္နဿ ဘိက္ခုနော;_  
_ဝိက္ခီဏော ဇာတိသံသာရော,_  
_မုတ္တော သော မာရဗန္ဓနာ”တိ. (50)_  


</Paragraph>
</Division>

<Paragraph number="347" type="center" book="ud">
ဒသမံ.



</Paragraph>

<Paragraph number="348" type="center" book="ud">
မေဃိယဝဂ္ဂေါ စတုတ္ထော.



</Paragraph>

<Paragraph number="349" type="center" book="ud">
တဿုဒ္ဒါနံ


</Paragraph>

<Paragraph number="350" type="verses" book="ud">
_မေဃိယော ဥဒ္ဓတာ ဂေါပါလော,_  
_ယက္ခော နာဂေန ပဉ္စမံ;_  
_ပိဏ္ဍောလော သာရိပုတ္တော စ,_  
_သုန္ဒရီ ဘဝတိ အဋ္ဌမံ;_  
ဥပသေနော ဝင်္ဂန္တပုတ္တော,_  
_သာရိပုတ္တော စ တေ ဒသာတိ._
</Paragraph>