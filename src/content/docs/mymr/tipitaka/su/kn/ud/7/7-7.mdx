---
title: "7.7 ပပဉ္စခယသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "ud"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="67" book="ud">

<Paragraph number="635" book="ud">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဘဂဝါ အတ္တနော ပပဉ္စသညာသင်္ခါပဟာနံ ပစ္စဝေက္ခမာနော နိသိန္နော ဟောတိ.
</Paragraph>

<Paragraph number="636" book="ud">
အထ ခေါ ဘဂဝါ အတ္တနော ပပဉ္စသညာသင်္ခါပဟာနံ ဝိဒိတွာ တာယံ ဝေလာယံ ဣမံ ဥဒါနံ ဥဒါနေသိ—
</Paragraph>

<Paragraph number="637" type="verses" book="ud">
_“ယဿ ပပဉ္စာ ဌိတိ စ နတ္ထိ,_  
_သန္ဒာနံ ပလိဃဉ္စ ဝီတိဝတ္တော;_  
_တံ နိတ္တဏှံ မုနိံ စရန္တံ,_  
_နာဝဇာနာတိ သဒေဝကောပိ လောကော”တိ. (80)_  


</Paragraph>
</Division>

<Paragraph number="638" type="center" book="ud">
သတ္တမံ.
</Paragraph>