---
title: 22.1.9.9 ကာဠာဂိရိကဏ္ဍ
tableOfContents: false
sidebar:
  order: 9
type: tipitaka
basket: su
book: ja2
review:
  current: review
  updated: '2025-10-23T09:13:42.278927'
  updated_by: ''
  notes: ''
  history:
  - state: review
    date: '2025-10-23T09:13:42.278927'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1572" book="ja2" e="ch" v="23" p="301">

<Paragraph number="2916" type="verses" book="ja2">
_“အဝသိံ အဟံ တုယှ တီဟံ အဂါရေ,_  
_အန္နေန ပါနေန ဥပဋ္ဌိတောသ္မိ;_  
_မိတ္တော မမာသီ ဝိသဇ္ဇာမဟံ တံ,_  
_ကာမံ ဃရံ ဥတ္တမပည ဂစ္ဆ._  

</Paragraph>

</Division>
<Division number="1573" book="ja2" e="ch" v="23" p="301">

<Paragraph number="2917" type="verses" book="ja2">
_အပိ ဟာယတု နာဂကုလာ အတ္ထော,_  
_အလမ္ပိ မေ နာဂကညာယ ဟောတု;_  
_သော တွံ သကေနေဝ သုဘာသိတေန,_  
_မုတ္တောသိ မေ အဇ္ဇ ဝဓာယ ပည”._  

</Paragraph>

</Division>
<Division number="1574" book="ja2" e="ch" v="23" p="301">

<Paragraph number="2918" type="verses" book="ja2">
_“ဟန္ဒ တုဝံ ယက္ခ မမမ္ပိ နေဟိ,_  
_သသုရံ တေ အတ္ထံ မယိ စရဿု;_  
_မယဉ္စ နာဂါဓိပတိံ ဝိမာနံ,_  
_ဒက္ခေမု နာဂဿ အဒိဋ္ဌပုဗ္ဗံ”._  

</Paragraph>

</Division>
<Division number="1575" book="ja2" e="ch" v="23" p="301">

<Paragraph number="2919" type="verses" book="ja2">
_“ယံ ဝေ နရဿ အဟိတာယ အဿ,_  
_န တံ ပညော အရဟတိ ဒဿနာယ;_  
_အထ ကေန ဝဏ္ဏေန အမိတ္တဂါမံ,_  
_တုဝမိစ္ဆသိ ဥတ္တမပည ဂန္တုံ”._  

</Paragraph>

</Division>
<Division number="1576" book="ja2" e="ch" v="23" p="301">

<Paragraph number="2920" type="verses" book="ja2">
_“အဒ္ဓါ ပဇာနာမိ အဟမ္ပိ ဧတံ,_  
_န တံ ပညော အရဟတိ ဒဿနာယ;_  
_ပါပဉ္စ မေ နတ္ထိ ကတံ ကုဟိဉ္စိ,_  
_တသ္မာ န သင်္ကေ မရဏာဂမာယ”._  

</Paragraph>

</Division>
<Division number="1577" book="ja2" e="ch" v="23" p="301">

<Paragraph number="2921" type="verses" book="ja2">
_“ဟန္ဒ စ ဌာနံ အတုလာနုဘာဝံ,_  
_မယာ သဟ ဒက္ခသိ ဧဟိ ကတ္တေ;_  
_ယတ္ထစ္ဆတိ နစ္စဂီတေဟိ နာဂေါ,_  
_ရာဇာ ယထာ ဝေဿဝဏော နဠိညံ._  

</Paragraph>

</Division>
<Division number="1578" book="ja2" e="ch" v="23" p="302">

<Paragraph number="2922" type="verses" book="ja2">
_တံ နာဂကညာ စရိတံ ဂဏေန,_  
_နိကီဠိတံ နိစ္စမဟော စ ရတ္တိံ;_  
_ပဟူတမာလျံ ဗဟုပုပ္ဖဆန္နံ,_  
_ဩဘာသတီ ဝိဇ္ဇုရိဝန္တလိက္ခေ._  

</Paragraph>

</Division>
<Division number="1579" book="ja2" e="ch" v="23" p="302">

<Paragraph number="2923" type="verses" book="ja2">
_အန္နေန ပါနေန ဥပေတရူပံ,_  
_နစ္စေဟိ ဂီတေဟိ စ ဝါဒိတေဟိ;_  
_ပရိပူရံ ကညာဟိ အလင်္ကတာဟိ,_  
ဥပသောဘတိ ဝတ္ထပိလန္ဓနေန._  

</Paragraph>

</Division>
<Division number="1580" book="ja2" e="ch" v="23" p="302">

<Paragraph number="2924" type="verses" book="ja2">
_သော ပုဏ္ဏကော ကုရူနံ ကတ္တုသေဋ္ဌံ,_  
_နိသီဒယီ ပစ္ဆတော အာသနသ္မိံ;_  
_အာဒါယ ကတ္တာရမနောမပညံ,_  
ဥပါနယီ ဘဝနံ နာဂရညော._  

</Paragraph>

</Division>
<Division number="1581" book="ja2" e="ch" v="23" p="302">

<Paragraph number="2925" type="verses" book="ja2">
_ပတွာန ဌာနံ အတုလာနုဘာဝံ,_  
_အဋ္ဌာသိ ကတ္တာ ပစ္ဆတော ပုဏ္ဏကဿ;_  
_သာမဂ္ဂိပေက္ခမာနော နာဂရာဇာ,_  
_ပုဗ္ဗေဝ ဇာမာတရမဇ္ဈဘာသထ._  

</Paragraph>

</Division>
<Division number="1582" book="ja2" e="ch" v="23" p="302">

<Paragraph number="2926" type="verses" book="ja2">
_ယန္နု တုဝံ အဂမာ မစ္စလောကံ,_  
_အနွေသမာနော ဟဒယံ ပဏ္ဍိတဿ;_  
_ကစ္စိ သမိဒ္ဓေန ဣဓာနုပတ္တော,_  
_အာဒါယ ကတ္တာရမနောမပညံ”._  

</Paragraph>

</Division>
<Division number="1583" book="ja2" e="ch" v="23" p="302">

<Paragraph number="2927" type="verses" book="ja2">
_“အယဉှိ သော အာဂတော ယံ တွမိစ္ဆသိ,_  
_ဓမ္မေန လဒ္ဓေါ မမ ဓမ္မပါလော;_  
_တံ ပဿထ သမ္မုခါ ဘာသမာနံ,_  
_သုခေါ ဟဝေ သပ္ပုရိသေဟိ သင်္ဂမော”._  


</Paragraph>
</Division>

<Paragraph number="2928" type="center" book="ja2">
ကာဠာဂိရိကဏ္ဍံ နာမ.


</Paragraph>

<Division number="1584" book="ja2" e="ch" v="23" p="303">

<Paragraph number="2929" type="verses" book="ja2">
_“အဒိဋ္ဌပုဗ္ဗံ ဒိသွာန,_  
_မစ္စော မစ္စုဘယဋ္ဋိတော;_  
_ဗျမှိတော နာဘိဝါဒေသိ,_  
_နယိဒံ ပညဝတာမိဝ”._  

</Paragraph>

</Division>
<Division number="1585" book="ja2" e="ch" v="23" p="303">

<Paragraph number="2930" type="verses" book="ja2">
_“န စမှိ ဗျမှိတော နာဂ,_  
_န စ မစ္စုဘယဋ္ဋိတော;_  
_န ဝဇ္ဈော အဘိဝါဒေယျ,_  
_ဝဇ္ဈံ ဝါ နာဘိဝါဒယေ._  

</Paragraph>

</Division>
<Division number="1586" book="ja2" e="ch" v="23" p="303">

<Paragraph number="2931" type="verses" book="ja2">
_ကထံ နော အဘိဝါဒေယျ,_  
_အဘိဝါဒါပယေထ ဝေ;_  
_ယံ နရော ဟန္တုမိစ္ဆေယျ,_  
_တံ ကမ္မံ နုပပဇ္ဇတိ”._  

</Paragraph>

</Division>
<Division number="1587" book="ja2" e="ch" v="23" p="303">

<Paragraph number="2932" type="verses" book="ja2">
_“ဧဝမေတံ ယထာ ဗြူသိ,_  
_သစ္စံ ဘာသသိ ပဏ္ဍိတ;_  
_န ဝဇ္ဈော အဘိဝါဒေယျ,_  
_ဝဇ္ဈံ ဝါ နာဘိဝါဒယေ._  

</Paragraph>

</Division>
<Division number="1588" book="ja2" e="ch" v="23" p="303">

<Paragraph number="2933" type="verses" book="ja2">
_ကထံ နော အဘိဝါဒေယျ,_  
_အဘိဝါဒါပယေထ ဝေ;_  
_ယံ နရော ဟန္တုမိစ္ဆေယျ,_  
_တံ ကမ္မံ နုပပဇ္ဇတိ”._  

</Paragraph>

</Division>
<Division number="1589" book="ja2" e="ch" v="23" p="303">

<Paragraph number="2934" type="verses" book="ja2">
_“အသဿတံ သဿတံ နု တဝယိဒံ,_  
ဣဒ္ဓီ ဇုတီ ဗလဝီရိယူပပတ္တိ;_  
_ပုစ္ဆာမိ တံ နာဂရာဇေတမတ္ထံ,_  
_ကထံ နု တေ လဒ္ဓမိဒံ ဝိမာနံ._  

</Paragraph>

</Division>
<Division number="1590" book="ja2" e="ch" v="23" p="303">

<Paragraph number="2935" type="verses" book="ja2">
_အဓိစ္စလဒ္ဓံ ပရိဏာမဇံ တေ,_  
_သယံကတံ ဥဒါဟု ဒေဝေဟိ ဒိန္နံ;_  
_အက္ခာဟိ မေ နာဂရာဇေတမတ္ထံ,_  
_ယထေဝ တေ လဒ္ဓမိဒံ ဝိမာနံ”._  

</Paragraph>

</Division>
<Division number="1591" book="ja2" e="ch" v="23" p="303">

<Paragraph number="2936" type="verses" book="ja2">
_“နာဓိစ္စလဒ္ဓံ န ပရိဏာမဇံ မေ,_  
_န သယံကတံ နာပိ ဒေဝေဟိ ဒိန္နံ;_  
_သကေဟိ ကမ္မေဟိ အပါပကေဟိ,_  
_ပုညေဟိ မေ လဒ္ဓမိဒံ ဝိမာနံ”._  

</Paragraph>

</Division>
<Division number="1592" book="ja2" e="ch" v="23" p="303">

<Paragraph number="2937" book="ja2">
_“ကိံ တေ ဝတံ ကိံ ပန ဗြဟ္မစရိယံ,_  
_ကိဿ သုစိဏ္ဏဿ အယံ ဝိပါကော;_  
ဣဒ္ဓီ ဇုတီ ဗလဝီရိယူပပတ္တိ,_  
ဣဒဉ္စ တေ နာဂ မဟာဝိမာနံ”._  

</Paragraph>

</Division>
<Division number="1593" book="ja2" e="ch" v="23" p="304">

<Paragraph number="2938" type="verses" book="ja2">
_“အဟဉ္စ ဘရိယာ စ မနုဿလောကေ,_  
_သဒ္ဓါ ဥဘော ဒါနပတီ အဟုမှာ;_  
_ဩပါနဘူတံ မေ ဃရံ တဒါသိ,_  
_သန္တပ္ပိတာ သမဏဗြာဟ္မဏာ စ._  

</Paragraph>

</Division>
<Division number="1594" book="ja2" e="ch" v="23" p="304">

<Paragraph number="2939" type="verses" book="ja2">
_မာလဉ္စ ဂန္ဓဉ္စ ဝိလေပနဉ္စ,_  
_ပဒီပိယံ သေယျမုပဿယဉ္စ;_  
_အစ္ဆာဒနံ သာယနမန္နပါနံ,_  
_သက္ကစ္စ ဒါနာနိ အဒမှ တတ္ထ._  

</Paragraph>

</Division>
<Division number="1595" book="ja2" e="ch" v="23" p="304">

<Paragraph number="2940" book="ja2">
_တံ မေ ဝတံ တံ ပန ဗြဟ္မစရိယံ,_  
_တဿ သုစိဏ္ဏဿ အယံ ဝိပါကော;_  
ဣဒ္ဓီ ဇုတီ ဗလဝီရိယူပပတ္တိ,_  
ဣဒဉ္စ မေ ဓီရ မဟာဝိမာနံ”._  

</Paragraph>

</Division>
<Division number="1596" book="ja2" e="ch" v="23" p="304">

<Paragraph number="2941" type="verses" book="ja2">
_“ဧဝဉ္စေ တေ လဒ္ဓမိဒံ ဝိမာနံ,_  
_ဇာနာသိ ပုညာနံ ဖလူပပတ္တိံ;_  
_တသ္မာ ဟိ ဓမ္မံ စရ အပ္ပမတ္တော,_  
_ယထာ ဝိမာနံ ပုန မာဝသေသိ”._  

</Paragraph>

</Division>
<Division number="1597" book="ja2" e="ch" v="23" p="304">

<Paragraph number="2942" type="verses" book="ja2">
_“နယိဓ သန္တိ သမဏဗြာဟ္မဏာ စ,_  
_ယေသန္နပါနာနိ ဒဒေမု ကတ္တေ;_  
_အက္ခာဟိ မေ ပုစ္ဆိတော ဧတမတ္ထံ,_  
_ယထာ ဝိမာနံ ပုန မာဝသေမ”._  

</Paragraph>

</Division>
<Division number="1598" book="ja2" e="ch" v="23" p="304">

<Paragraph number="2943" type="verses" book="ja2">
_“ဘောဂီ ဟိ တေ သန္တိ ဣဓူပပန္နာ,_  
_ပုတ္တာ စ ဒါရာ အနုဇီဝိနော စ;_  
_တေသု တုဝံ ဝစသာ ကမ္မုနာ စ,_  
_အသမ္ပဒုဋ္ဌော စ ဘဝါဟိ နိစ္စံ._  

</Paragraph>

</Division>
<Division number="1599" book="ja2" e="ch" v="23" p="304">

<Paragraph number="2944" type="verses" book="ja2">
_ဧဝံ တုဝံ နာဂ အသမ္ပဒေါသံ,_  
_အနုပါလယ ဝစသာ ကမ္မုနာ စ;_  
_ဌတွာ ဣဓ ယာဝတာယုကံ ဝိမာနေ,_  
ဥဒ္ဓံ ဣတော ဂစ္ဆသိ ဒေဝလောကံ”._  

</Paragraph>

</Division>
<Division number="1600" book="ja2" e="ch" v="23" p="305">

<Paragraph number="2945" type="verses" book="ja2">
_“အဒ္ဓါ ဟိ သော သောစတိ ရာဇသေဋ္ဌော,_  
_တယာ ဝိနာ ယဿ တုဝံ သဇိဗ္ဗော;_  
_ဒုက္ခူပနီတောပိ တယာ သမေစ္စ,_  
_ဝိန္ဒေယျ ပေါသော သုခမာတုရောပိ”._  

</Paragraph>

</Division>
<Division number="1601" book="ja2" e="ch" v="23" p="305">

<Paragraph number="2946" type="verses" book="ja2">
_“အဒ္ဓါ သတံ ဘာသသိ နာဂ ဓမ္မံ,_  
_အနုတ္တရံ အတ္ထပဒံ သုစိဏ္ဏံ;_  
_ဧတာဒိသိယာသု ဟိ အာပဒါသု,_  
_ပညာယတေ မာဒိသာနံ ဝိသေသော”._  

</Paragraph>

</Division>
<Division number="1602" book="ja2" e="ch" v="23" p="305">

<Paragraph number="2947" type="verses" book="ja2">
_“အက္ခာဟိ နော တာယံ မုဓာ နု လဒ္ဓေါ,_  
_အက္ခေဟိ နော တာယံ အဇေသိ ဇူတေ;_  
_ဓမ္မေန လဒ္ဓေါ ဣတိ တာယမာဟ,_  
_ကထံ နု တွံ ဟတ္ထမိမဿ မာဂတော”._  

</Paragraph>

</Division>
<Division number="1603" book="ja2" e="ch" v="23" p="305">

<Paragraph number="2948" type="verses" book="ja2">
_“ယော မိဿရော တတ္ထ အဟောသိ ရာဇာ,_  
_တမာယမက္ခေဟိ အဇေသိ ဇူတေ;_  
_သော မံ ဇိတော ရာဇာ ဣမဿဒါသိ,_  
_ဓမ္မေန လဒ္ဓေါသ္မိ အသာဟသေန”._  

</Paragraph>

</Division>
<Division number="1604" book="ja2" e="ch" v="23" p="305">

<Paragraph number="2949" type="verses" book="ja2">
_မဟောရဂေါ အတ္တမနော ဥဒဂ္ဂေါ,_  
_သုတွာန ဓီရဿ သုဘာသိတာနိ;_  
_ဟတ္ထေ ဂဟေတွာန အနောမပညံ,_  
_ပါဝေက္ခိ ဘရိယာယ တဒါ သကာသေ._  

</Paragraph>

</Division>
<Division number="1605" book="ja2" e="ch" v="23" p="305">

<Paragraph number="2950" type="verses" book="ja2">
_“ယေန တွံ ဝိမလေ ပဏ္ဍု,_  
_ယေန ဘတ္တံ န ရုစ္စတိ;_  
_န စ မေ တာဒိသော ဝဏ္ဏော,_  
_အယမေသော တမောနုဒေါ._  

</Paragraph>

</Division>
<Division number="1606" book="ja2" e="ch" v="23" p="305">

<Paragraph number="2951" type="verses" book="ja2">
_ယဿ တေ ဟဒယေနတ္ထော,_  
_အာဂတာယံ ပဘင်္ကရော;_  
_တဿ ဝါကျံ နိသာမေဟိ,_  
_ဒုလ္လဘံ ဒဿနံ ပုန”._  

</Paragraph>

</Division>
<Division number="1607" book="ja2" e="ch" v="23" p="305">

<Paragraph number="2952" type="verses" book="ja2">
_ဒိသွာန တံ ဝိမလာ ဘူရိပညံ,_  
_ဒသင်္ဂုလီ အဉ္ဇလိံ ပဂ္ဂဟေတွာ;_  
_ဟဋ္ဌေန ဘာဝေန ပတီတရူပါ,_  
ဣစ္စဗြဝိ ကုရူနံ ကတ္တုသေဋ္ဌံ._  

</Paragraph>

</Division>
<Division number="1608" book="ja2" e="ch" v="23" p="305">

<Paragraph number="2953" type="verses" book="ja2">
_“အဒိဋ္ဌပုဗ္ဗံ ဒိသွာန,_  
_မစ္စော မစ္စုဘယဋ္ဋိတော;_  
_ဗျမှိတော နာဘိဝါဒေသိ,_  
_နယိဒံ ပညဝတာမိဝ”._  

</Paragraph>

</Division>
<Division number="1609" book="ja2" e="ch" v="23" p="306">

<Paragraph number="2954" type="verses" book="ja2">
_“န စမှိ ဗျမှိတော နာဂိ,_  
_န စ မစ္စုဘယဋ္ဋိတော;_  
_န ဝဇ္ဈော အဘိဝါဒေယျ,_  
_ဝဇ္ဈံ ဝါ နာဘိဝါဒယေ._  

</Paragraph>

</Division>
<Division number="1610" book="ja2" e="ch" v="23" p="306">

<Paragraph number="2955" type="verses" book="ja2">
_ကထံ နော အဘိဝါဒေယျ,_  
_အဘိဝါဒါပယေထ ဝေ;_  
_ယံ နရော ဟန္တုမိစ္ဆေယျ,_  
_တံ ကမ္မံ နုပပဇ္ဇတိ”._  

</Paragraph>

</Division>
<Division number="1611" book="ja2" e="ch" v="23" p="306">

<Paragraph number="2956" type="verses" book="ja2">
_“ဧဝမေတံ ယထာ ဗြူသိ,_  
_သစ္စံ ဘာသသိ ပဏ္ဍိတ;_  
_န ဝဇ္ဈော အဘိဝါဒေယျ,_  
_ဝဇ္ဈံ ဝါ နာဘိဝါဒယေ._  

</Paragraph>

</Division>
<Division number="1612" book="ja2" e="ch" v="23" p="306">

<Paragraph number="2957" type="verses" book="ja2">
_ကထံ နော အဘိဝါဒေယျ,_  
_အဘိဝါဒါပယေထ ဝေ;_  
_ယံ နရော ဟန္တုမိစ္ဆေယျ,_  
_တံ ကမ္မံ နုပပဇ္ဇတိ”._  

</Paragraph>

</Division>
<Division number="1613" book="ja2" e="ch" v="23" p="306">

<Paragraph number="2958" type="verses" book="ja2">
_“အသဿတံ သဿတံ နု တဝယိဒံ,_  
ဣဒ္ဓီ ဇုတီ ဗလဝီရိယူပပတ္တိ;_  
_ပုစ္ဆာမိ တံ နာဂကညေတမတ္ထံ,_  
_ကထံ နု တေ လဒ္ဓမိဒံ ဝိမာနံ._  

</Paragraph>

</Division>
<Division number="1614" book="ja2" e="ch" v="23" p="306">

<Paragraph number="2959" type="verses" book="ja2">
_အဓိစ္စလဒ္ဓံ ပရိဏာမဇံ တေ,_  
_သယံကတံ ဥဒါဟု ဒေဝေဟိ ဒိန္နံ;_  
_အက္ခာဟိ မေ နာဂကညေတမတ္ထံ,_  
_ယထေဝ တေ လဒ္ဓမိဒံ ဝိမာနံ”._  

</Paragraph>

</Division>
<Division number="1615" book="ja2" e="ch" v="23" p="306">

<Paragraph number="2960" type="verses" book="ja2">
_“နာဓိစ္စလဒ္ဓံ န ပရိဏာမဇံ မေ,_  
_န သယံ ကတံ နာပိ ဒေဝေဟိ ဒိန္နံ;_  
_သကေဟိ ကမ္မေဟိ အပါပကေဟိ,_  
_ပုညေဟိ မေ လဒ္ဓမိဒံ ဝိမာနံ”._  

</Paragraph>

</Division>
<Division number="1616" book="ja2" e="ch" v="23" p="306">

<Paragraph number="2961" book="ja2">
_“ကိံ တေ ဝတံ ကိံ ပန ဗြဟ္မစရိယံ,_  
_ကိဿ သုစိဏ္ဏဿ အယံ ဝိပါကော;_  
ဣဒ္ဓီ ဇုတီ ဗလဝီရိယူပပတ္တိ,_  
ဣဒဉ္စ တေ နာဂိ မဟာဝိမာနံ”._  

</Paragraph>

</Division>
<Division number="1617" book="ja2" e="ch" v="23" p="306">

<Paragraph number="2962" type="verses" book="ja2">
_“အဟဉ္စ ခေါ သာမိကော စာပိ မယှံ,_  
_သဒ္ဓါ ဥဘော ဒါနပတီ အဟုမှာ;_  
_ဩပါနဘူတံ မေ ဃရံ တဒါသိ,_  
_သန္တပ္ပိတာ သမဏဗြာဟ္မဏာ စ._  

</Paragraph>

</Division>
<Division number="1618" book="ja2" e="ch" v="23" p="307">

<Paragraph number="2963" type="verses" book="ja2">
_မာလဉ္စ ဂန္ဓဉ္စ ဝိလေပနဉ္စ,_  
_ပဒီပိယံ သေယျမုပဿယဉ္စ;_  
_အစ္ဆာဒနံ သာယနမန္နပါနံ,_  
_သက္ကစ္စ ဒါနာနိ အဒမှ တတ္ထ._  

</Paragraph>

</Division>
<Division number="1619" book="ja2" e="ch" v="23" p="307">

<Paragraph number="2964" book="ja2">
_တံ မေ ဝတံ တံ ပန ဗြဟ္မစရိယံ,_  
_တဿ သုစိဏ္ဏဿ အယံ ဝိပါကော;_  
ဣဒ္ဓီ ဇုတီ ဗလဝီရိယူပပတ္တိ,_  
ဣဒဉ္စ မေ ဓီရ မဟာဝိမာနံ”._  

</Paragraph>

</Division>
<Division number="1620" book="ja2" e="ch" v="23" p="307">

<Paragraph number="2965" type="verses" book="ja2">
_“ဧဝဉ္စေ တေ လဒ္ဓမိဒံ ဝိမာနံ,_  
_ဇာနာသိ ပုညာနံ ဖလူပပတ္တိံ;_  
_တသ္မာ ဟိ ဓမ္မံ စရ အပ္ပမတ္တာ,_  
_ယထာ ဝိမာနံ ပုန မာဝသေသိ”._  

</Paragraph>

</Division>
<Division number="1621" book="ja2" e="ch" v="23" p="307">

<Paragraph number="2966" type="verses" book="ja2">
_“နယိဓ သန္တိ သမဏဗြာဟ္မဏာ စ,_  
_ယေသန္နပါနာနိ ဒဒေမု ကတ္တေ;_  
_အက္ခာဟိ မေ ပုစ္ဆိတော ဧတမတ္ထံ,_  
_ယထာ ဝိမာနံ ပုန မာဝသေမ”._  

</Paragraph>

</Division>
<Division number="1622" book="ja2" e="ch" v="23" p="307">

<Paragraph number="2967" type="verses" book="ja2">
_“ဘောဂီ ဟိ တေ သန္တိ ဣဓူပပန္နာ,_  
_ပုတ္တာ စ ဒါရာ အနုဇီဝိနော စ;_  
_တေသု တုဝံ ဝစသာ ကမ္မုနာ စ,_  
_အသမ္ပဒုဋ္ဌာ စ ဘဝါဟိ နိစ္စံ._  

</Paragraph>

</Division>
<Division number="1623" book="ja2" e="ch" v="23" p="307">

<Paragraph number="2968" type="verses" book="ja2">
_ဧဝံ တုဝံ နာဂိ အသမ္ပဒေါသံ,_  
_အနုပါလယ ဝစသာ ကမ္မုနာ စ;_  
_ဌတွာ ဣဓ ယာဝတာယုကံ ဝိမာနေ,_  
ဥဒ္ဓံ ဣတော ဂစ္ဆသိ ဒေဝလောကံ”._  

</Paragraph>

</Division>
<Division number="1624" book="ja2" e="ch" v="23" p="307">

<Paragraph number="2969" type="verses" book="ja2">
_“အဒ္ဓါ ဟိ သော သောစတိ ရာဇသေဋ္ဌော,_  
_တယာ ဝိနာ ယဿ တုဝံ သဇိဗ္ဗော;_  
_ဒုက္ခူပနီတောပိ တယာ သမေစ္စ,_  
_ဝိန္ဒေယျ ပေါသော သုခမာတုရောပိ”._  

</Paragraph>

</Division>
<Division number="1625" book="ja2" e="ch" v="23" p="308">

<Paragraph number="2970" type="verses" book="ja2">
_“အဒ္ဓါ သတံ ဘာသသိ နာဂိ ဓမ္မံ,_  
_အနုတ္တရံ အတ္ထပဒံ သုစိဏ္ဏံ;_  
_ဧတာဒိသိယာသု ဟိ အာပဒါသု,_  
_ပညာယတေ မာဒိသာနံ ဝိသေသော”._  

</Paragraph>

</Division>
<Division number="1626" book="ja2" e="ch" v="23" p="308">

<Paragraph number="2971" type="verses" book="ja2">
_“အက္ခာဟိ နော တာယံ မုဓာ နု လဒ္ဓေါ,_  
_အက္ခေဟိ နော တာယံ အဇေသိ ဇူတေ;_  
_ဓမ္မေန လဒ္ဓေါ ဣတိ တာယမာဟ,_  
_ကထံ နု တွံ ဟတ္ထမိမဿ မာဂတော”._  

</Paragraph>

</Division>
<Division number="1627" book="ja2" e="ch" v="23" p="308">

<Paragraph number="2972" type="verses" book="ja2">
_“ယော မိဿရော တတ္ထ အဟောသိ ရာဇာ,_  
_တမာယမက္ခေဟိ အဇေသိ ဇူတေ;_  
_သော မံ ဇိတော ရာဇာ ဣမဿဒါသိ,_  
_ဓမ္မေန လဒ္ဓေါသ္မိ အသာဟသေန”._  

</Paragraph>

</Division>
<Division number="1628" book="ja2" e="ch" v="23" p="308">

<Paragraph number="2973" type="verses" book="ja2">
_ယထေဝ ဝရုဏော နာဂေါ,_  
_ပဉှံ ပုစ္ဆိတ္ထ ပဏ္ဍိတံ;_  
_တထေဝ နာဂကညာပိ,_  
_ပဉှံ ပုစ္ဆိတ္ထ ပဏ္ဍိတံ._  

</Paragraph>

</Division>
<Division number="1629" book="ja2" e="ch" v="23" p="308">

<Paragraph number="2974" type="verses" book="ja2">
_ယထေဝ ဝရုဏံ နာဂံ,_  
_ဓီရော တောသေသိ ပုစ္ဆိတော;_  
_တထေဝ နာဂကညမ္ပိ,_  
_ဓီရော တောသေသိ ပုစ္ဆိတော._  

</Paragraph>

</Division>
<Division number="1630" book="ja2" e="ch" v="23" p="308">

<Paragraph number="2975" book="ja2">
ဥဘောပိ တေ အတ္တမနေ ဝိဒိတွာ,_  
_မဟောရဂံ နာဂကညဉ္စ ဓီရော;_  
_အဆမ္ဘီ အဘီတော အလောမဟဋ္ဌော,_  
ဣစ္စဗြဝိ ဝရုဏံ နာဂရာဇာနံ._  

</Paragraph>

</Division>
<Division number="1631" book="ja2" e="ch" v="23" p="308">

<Paragraph number="2976" type="verses" book="ja2">
_“မာ ရောဓယိ နာဂ အာယာဟမသ္မိ,_  
_ယေန တဝတ္ထော ဣဒံ သရီရံ;_  
_ဟဒယေန မံသေန ကရောဟိ ကိစ္စံ,_  
_သယံ ကရိဿာမိ ယထာမတိ တေ”._  

</Paragraph>

</Division>
<Division number="1632" book="ja2" e="ch" v="23" p="308">

<Paragraph number="2977" type="verses" book="ja2">
_“ပညာ ဟဝေ ဟဒယံ ပဏ္ဍိတာနံ,_  
_တေ တျမှ ပညာယ မယံ သုတုဋ္ဌာ;_  
_အနူနနာမော လဘတဇ္ဇ ဒါရံ,_  
_အဇ္ဇေဝ တံ ကုရုယော ပါပယာတု”._  

</Paragraph>

</Division>
<Division number="1633" book="ja2" e="ch" v="23" p="309">

<Paragraph number="2978" book="ja2">
_သ ပုဏ္ဏကော အတ္တမနော ဥဒဂ္ဂေါ,_  
ဣရန္ဓတိံ နာဂကညံ လဘိတွာ;_  
_ဟဋ္ဌေန ဘာဝေန ပတီတရူပေါ,_  
ဣစ္စဗြဝိ ကုရူနံ ကတ္တုသေဋ္ဌံ._  

</Paragraph>

</Division>
<Division number="1634" book="ja2" e="ch" v="23" p="309">

<Paragraph number="2979" type="verses" book="ja2">
_“ဘရိယာယ မံ တွံ အကရိ သမင်္ဂိံ,_  
_အဟဉ္စ တေ ဝိဓုရ ကရောမိ ကိစ္စံ;_  
ဣဒဉ္စ တေ မဏိရတနံ ဒဒါမိ,_  
_အဇ္ဇေဝ တံ ကုရုယော ပါပယာမိ”._  

</Paragraph>

</Division>
<Division number="1635" book="ja2" e="ch" v="23" p="309">

<Paragraph number="2980" type="verses" book="ja2">
_“အဇေယျမေသာ တဝ ဟောတု မေတ္တိ,_  
_ဘရိယာယ ကစ္စာန ပိယာယ သဒ္ဓိံ;_  
_အာနန္ဒိ ဝိတ္တော သုမနော ပတီတော,_  
_ဒတွာ မဏိံ မဉ္စ နယိန္ဒပတ္ထံ”._  

</Paragraph>

</Division>
<Division number="1636" book="ja2" e="ch" v="23" p="309">

<Paragraph number="2981" type="verses" book="ja2">
_သ ပုဏ္ဏကော ကုရူနံ ကတ္တုသေဋ္ဌံ,_  
_နိသီဒယီ ပုရတော အာသနသ္မိံ;_  
_အာဒါယ ကတ္တာရမနောမပညံ,_  
ဥပါနယီ နဂရံ ဣန္ဒပတ္ထံ._  

</Paragraph>

</Division>
<Division number="1637" book="ja2" e="ch" v="23" p="309">

<Paragraph number="2982" type="verses" book="ja2">
_မနော မနုဿဿ ယထာပိ ဂစ္ဆေ,_  
_တတောပိဿ ခိပ္ပတရံ အဟောသိ;_  
_သ ပုဏ္ဏကော ကုရူနံ ကတ္တုသေဋ္ဌံ,_  
ဥပါနယီ နဂရံ ဣန္ဒပတ္ထံ._  

</Paragraph>

</Division>
<Division number="1638" book="ja2" e="ch" v="23" p="309">

<Paragraph number="2983" type="verses" book="ja2">
_“ဧတိန္ဒပတ္ထံ နဂရံ ပဒိဿတိ,_  
_ရမ္မာနိ စ အမ္ဗဝနာနိ ဘာဂသော;_  
_အဟဉ္စ ဘရိယာယ သမင်္ဂိဘူတော,_  
_တုဝဉ္စ ပတ္တောသိ သကံ နိကေတံ”._  

</Paragraph>

</Division>
<Division number="1639" book="ja2" e="ch" v="23" p="309">

<Paragraph number="2984" type="verses" book="ja2">
_သ ပုဏ္ဏကော ကုရူနံ ကတ္တုသေဋ္ဌံ,_  
_ဩရောပိယ ဓမ္မသဘာယ မဇ္ဈေ;_  
_အာဇညမာရုယှ အနောမဝဏ္ဏော,_  
_ပက္ကာမိ ဝေဟာယသမန္တလိက္ခေ._  

</Paragraph>

</Division>
<Division number="1640" book="ja2" e="ch" v="23" p="310">

<Paragraph number="2985" type="verses" book="ja2">
_တံ ဒိသွာ ရာဇာ ပရမပ္ပတီတော,_  
ဥဋ္ဌာယ ဗာဟာဟိ ပလိဿဇိတွာ;_  
_အဝိကမ္ပယံ ဓမ္မသဘာယ မဇ္ဈေ,_  
_နိသီဒယီ ပမုခမာသနသ္မိံ._  

</Paragraph>

</Division>
<Division number="1641" book="ja2" e="ch" v="23" p="310">

<Paragraph number="2986" type="verses" book="ja2">
_“တွံ နော ဝိနေတာသိ ရထံဝ နဒ္ဓံ,_  
_နန္ဒန္တိ တံ ကုရုယော ဒဿနေန;_  
_အက္ခာဟိ မေ ပုစ္ဆိတော ဧတမတ္ထံ,_  
_ကထံ ပမောက္ခော အဟု မာဏဝဿ”._  

</Paragraph>

</Division>
<Division number="1642" book="ja2" e="ch" v="23" p="310">

<Paragraph number="2987" type="verses" book="ja2">
_“ယံ မာဏဝေါတျာဘိဝဒီ ဇနိန္ဒ,_  
_န သော မနုဿော နရဝီရသေဋ္ဌ;_  
_ယဒိ တေ သုတော ပုဏ္ဏကော နာမ ယက္ခော,_  
_ရညော ကုဝေရဿ ဟိ သော သဇိဗ္ဗော._  

</Paragraph>

</Division>
<Division number="1643" book="ja2" e="ch" v="23" p="310">

<Paragraph number="2988" type="verses" book="ja2">
_ဘူမိန္ဓရော ဝရုဏော နာမ နာဂေါ,_  
_ဗြဟာ သုစီ ဝဏ္ဏဗလူပပန္နော;_  
_တဿာနုဇံ ဓီတရံ ကာမယာနော,_  
ဣရန္ဓတီ နာမ သာ နာဂကညာ._  

</Paragraph>

</Division>
<Division number="1644" book="ja2" e="ch" v="23" p="310">

<Paragraph number="2989" type="verses" book="ja2">
_တဿာ သုမဇ္ဈာယ ပိယာယ ဟေတု,_  
_ပတာရယိတ္ထ မရဏာယ မယှံ;_  
_သော စေဝ ဘရိယာယ သမင်္ဂိဘူတော,_  
_အဟဉ္စ အနုညာတော မဏိ စ လဒ္ဓေါ”._  

</Paragraph>

</Division>
<Division number="1645" book="ja2" e="ch" v="23" p="310">

<Paragraph number="2990" type="verses" book="ja2">
_“ရုက္ခော ဟိ မယှံ ပဒွါရေ သုဇာတော,_  
_ပညာက္ခန္ဓော သီလမယဿ သာခါ;_  
_အတ္ထေ စ ဓမ္မေ စ ဌိတော နိပါကော,_  
_ဂဝပ္ဖလော ဟတ္ထိဂဝါဿဆန္နော._  

</Paragraph>

</Division>
<Division number="1646" book="ja2" e="ch" v="23" p="310">

<Paragraph number="2991" type="verses" book="ja2">
_နစ္စဂီတတူရိယာဘိနာဒိတေ,_  
ဥစ္ဆိဇ္ဇ သေနံ ပုရိသော အဟာသိ;_  
_သော နော အယံ အာဂတော သန္နိကေတံ,_  
_ရုက္ခဿိမဿာပစိတိံ ကရောထ._  

</Paragraph>

</Division>
<Division number="1647" book="ja2" e="ch" v="23" p="311">

<Paragraph number="2992" type="verses" book="ja2">
_ယေ ကေစိ ဝိတ္တာ မမ ပစ္စယေန,_  
_သဗ္ဗေဝ တေ ပါတုကရောန္တု အဇ္ဇ;_  
_တိဗ္ဗာနိ ကတွာန ဥပါယနာနိ,_  
_ရုက္ခဿိမဿာပစိတိံ ကရောထ._  

</Paragraph>

</Division>
<Division number="1648" book="ja2" e="ch" v="23" p="311">

<Paragraph number="2993" type="verses" book="ja2">
_ယေ ကေစိ ဗဒ္ဓါ မမ အတ္ထိ ရဋ္ဌေ,_  
_သဗ္ဗေဝ တေ ဗန္ဓနာ မောစယန္တု;_  
_ယထေဝ ယံ ဗန္ဓနသ္မာ ပမုတ္တော,_  
_ဧဝမေတေ မုဉ္စရေ ဗန္ဓနသ္မာ._  

</Paragraph>

</Division>
<Division number="1649" book="ja2" e="ch" v="23" p="311">

<Paragraph number="2994" type="verses" book="ja2">
ဥန္နင်္ဂလာ မာသမိမံ ကရောန္တု,_  
_မံသောဒနံ ဗြာဟ္မဏာ ဘက္ခယန္တု;_  
_အမဇ္ဇပါ မဇ္ဇရဟာ ပိဝန္တု,_  
_ပုဏ္ဏာဟိ ထာလာဟိ ပလိဿုတာဟိ._  

</Paragraph>

</Division>
<Division number="1650" book="ja2" e="ch" v="23" p="311">

<Paragraph number="2995" type="verses" book="ja2">
_မဟာပထံ နိစ္စ သမဝှယန္တု,_  
_တိဗ္ဗဉ္စ ရက္ခံ ဝိဒဟန္တု ရဋ္ဌေ;_  
_ယထာညမညံ န ဝိဟေဌယေယျုံ,_  
_ရုက္ခဿိမဿာပစိတိံ ကရောထ”._  

</Paragraph>

</Division>
<Division number="1651" book="ja2" e="ch" v="23" p="311">

<Paragraph number="2996" type="verses" book="ja2">
_ဩရောဓာ စ ကုမာရာ စ,_  
_ဝေသိယာနာ စ ဗြာဟ္မဏာ;_  
_ဗဟုံ အန္နဉ္စ ပါနဉ္စ,_  
_ပဏ္ဍိတဿာဘိဟာရယုံ._  

</Paragraph>

</Division>
<Division number="1652" book="ja2" e="ch" v="23" p="311">

<Paragraph number="2997" type="verses" book="ja2">
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_ဗဟုံ အန္နဉ္စ ပါနဉ္စ,_  
_ပဏ္ဍိတဿာဘိဟာရယုံ._  

</Paragraph>

</Division>
<Division number="1653" book="ja2" e="ch" v="23" p="311">

<Paragraph number="2998" type="verses" book="ja2">
_သမာဂတာ ဇာနပဒါ,_  
_နေဂမာ စ သမာဂတာ;_  
_ဗဟုံ အန္နဉ္စ ပါနဉ္စ,_  
_ပဏ္ဍိတဿာဘိဟာရယုံ._  

</Paragraph>

</Division>
<Division number="1654" book="ja2" e="ch" v="23" p="311">

<Paragraph number="2999" type="verses" book="ja2">
_ဗဟုဇနော ပသန္နောသိ,_  
_ဒိသွာ ပဏ္ဍိတမာဂတေ;_  
_ပဏ္ဍိတမှိ အနုပ္ပတ္တေ,_  
_စေလုက္ခေပေါ ပဝတ္တထာတိ._  


</Paragraph>
</Division>

<Paragraph number="3000" type="center" book="ja2">
ဝိဓုရဇာတကံ နဝမံ.
</Paragraph>