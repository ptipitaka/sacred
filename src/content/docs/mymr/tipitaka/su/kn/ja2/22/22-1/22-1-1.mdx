---
title: 22.1.1 မူဂပက္ခဇာတက
tableOfContents: false
sidebar:
  order: 1
type: tipitaka
basket: su
book: ja2
review:
  current: review
  updated: '2025-10-27T21:48:45.080848'
  updated_by: ''
  notes: ''
  history:
  - state: review
    date: '2025-10-27T21:48:45.080848'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="ja2" e="ch" v="23" p="149">

<Paragraph number="1315" type="verses" book="ja2">
_“မာ ပဏ္ဍိစ္စယံ ဝိဘာဝယ,_  
_ဗာလမတော ဘဝ သဗ္ဗပါဏိနံ;_  
_သဗ္ဗော တံ ဇနော ဩစိနာယတု,_  
_ဧဝံ တဝ အတ္ထော ဘဝိဿတိ”._  

</Paragraph>

</Division>
<Division number="2" book="ja2" e="ch" v="23" p="149">

<Paragraph number="1316" type="verses" book="ja2">
_“ကရောမိ တေ တံ ဝစနံ,_  
_ယံ မံ ဘဏသိ ဒေဝတေ;_  
_အတ္ထကာမာသိ မေ အမ္မ,_  
_ဟိတကာမာသိ ဒေဝတေ”._  

</Paragraph>

</Division>
<Division number="3" book="ja2" e="ch" v="23" p="149">

<Paragraph number="1317" type="verses" book="ja2">
_“ကိံ နု သန္တရမာနောဝ,_  
_ကာသုံ ခဏသိ သာရထိ;_  
_ပုဋ္ဌော မေ သမ္မ အက္ခာဟိ,_  
_ကိံ ကာသုယာ ကရိဿသိ”._  

</Paragraph>

</Division>
<Division number="4" book="ja2" e="ch" v="23" p="149">

<Paragraph number="1318" type="verses" book="ja2">
_“ရညော မူဂေါ စ ပက္ခော စ,_  
_ပုတ္တော ဇာတော အစေတသော;_  
_သောမှိ ရညာ သမဇ္ဈိဋ္ဌော,_  
_ပုတ္တံ မေ နိခဏံ ဝနေ”._  

</Paragraph>

</Division>
<Division number="5" book="ja2" e="ch" v="23" p="149">

<Paragraph number="1319" type="verses" book="ja2">
_“န ဗဓိရော န မူဂေါသ္မိ,_  
_န ပက္ခော န စ ဝီကလော;_  
_အဓမ္မံ သာရထိ ကယိရာ,_  
_မဉ္စေ တွံ နိခဏံ ဝနေ._  

</Paragraph>

</Division>
<Division number="6" book="ja2" e="ch" v="23" p="149">

<Paragraph number="1320" type="verses" book="ja2">
_ဦရူ ဗာဟုဉ္စ မေ ပဿ,_  
_ဘာသိတဉ္စ သုဏောဟိ မေ;_  
_အဓမ္မံ သာရထိ ကယိရာ,_  
_မဉ္စေ တွံ နိခဏံ ဝနေ”._  

</Paragraph>

</Division>
<Division number="7" book="ja2" e="ch" v="23" p="149">

<Paragraph number="1321" type="verses" book="ja2">
_“ဒေဝတာ နုသိ ဂန္ဓဗ္ဗော,_  
_အဒု သက္ကော ပုရိန္ဒဒေါ;_  
_ကော ဝါ တွံ ကဿ ဝါ ပုတ္တော,_  
_ကထံ ဇာနေမု တံ မယံ”._  

</Paragraph>

</Division>
<Division number="8" book="ja2" e="ch" v="23" p="149">

<Paragraph number="1322" type="verses" book="ja2">
_“နမှိ ဒေဝေါ န ဂန္ဓဗ္ဗော,_  
_နာပိ သက္ကော ပုရိန္ဒဒေါ;_  
_ကာသိရညော အဟံ ပုတ္တော,_  
_ယံ ကာသုယာ နိခညသိ._  

</Paragraph>

</Division>
<Division number="9" book="ja2" e="ch" v="23" p="149">

<Paragraph number="1323" type="verses" book="ja2">
_တဿ ရညော အဟံ ပုတ္တော,_  
_ယံ တွံ သမ္မူပဇီဝသိ;_  
_အဓမ္မံ သာရထိ ကယိရာ,_  
_မဉ္စေ တွံ နိခဏံ ဝနေ._  

</Paragraph>

</Division>
<Division number="10" book="ja2" e="ch" v="23" p="149">

<Paragraph number="1324" type="verses" book="ja2">
_ယဿ ရုက္ခဿ ဆာယာယ,_  
_နိသီဒေယျ သယေယျ ဝါ;_  
_န တဿ သာခံ ဘဉ္ဇေယျ,_  
_မိတ္တဒုဗ္ဘော ဟိ ပါပကော._  

</Paragraph>

</Division>
<Division number="11" book="ja2" e="ch" v="23" p="150">

<Paragraph number="1325" type="verses" book="ja2">
_ယထာ ရုက္ခော တထာ ရာဇာ,_  
_ယထာ သာခါ တထာ အဟံ;_  
_ယထာ ဆာယူပဂေါ ပေါသော,_  
_ဧဝံ တွမသိ သာရထိ;_  
_အဓမ္မံ သာရထိ ကယိရာ,_  
_မဉ္စေ တွံ နိခဏံ ဝနေ._  

</Paragraph>

</Division>
<Division number="12" book="ja2" e="ch" v="23" p="150">

<Paragraph number="1326" type="verses" book="ja2">
_ပဟူတဘက္ခော ဘဝတိ,_  
_ဝိပ္ပဝုတ္ထော သကံ ဃရာ;_  
_ဗဟူ နံ ဥပဇီဝန္တိ,_  
_ယော မိတ္တာနံ န ဒုဗ္ဘတိ._  

</Paragraph>

</Division>
<Division number="13" book="ja2" e="ch" v="23" p="150">

<Paragraph number="1327" type="verses" book="ja2">
_ယံ ယံ ဇနပဒံ ယာတိ,_  
_နိဂမေ ရာဇဓာနိယော;_  
_သဗ္ဗတ္ထ ပူဇိတော ဟောတိ,_  
_ယော မိတ္တာနံ န ဒုဗ္ဘတိ._  

</Paragraph>

</Division>
<Division number="14" book="ja2" e="ch" v="23" p="150">

<Paragraph number="1328" type="verses" book="ja2">
_နာဿ စောရာ ပသာဟန္တိ,_  
_နာတိမညန္တိ ခတ္တိယာ;_  
_သဗ္ဗေ အမိတ္တေ တရတိ,_  
_ယော မိတ္တာနံ န ဒုဗ္ဘတိ._  

</Paragraph>

</Division>
<Division number="15" book="ja2" e="ch" v="23" p="150">

<Paragraph number="1329" type="verses" book="ja2">
_အက္ကုဒ္ဓေါ သဃရံ ဧတိ,_  
_သဘာယံ ပဋိနန္ဒိတော;_  
_ဉာတီနံ ဥတ္တမော ဟောတိ,_  
_ယော မိတ္တာနံ န ဒုဗ္ဘတိ._  

</Paragraph>

</Division>
<Division number="16" book="ja2" e="ch" v="23" p="150">

<Paragraph number="1330" type="verses" book="ja2">
_သက္ကတွာ သက္ကတော ဟောတိ,_  
_ဂရု ဟောတိ သဂါရဝေါ;_  
_ဝဏ္ဏကိတ္တိဘတော ဟောတိ,_  
_ယော မိတ္တာနံ န ဒုဗ္ဘတိ._  

</Paragraph>

</Division>
<Division number="17" book="ja2" e="ch" v="23" p="150">

<Paragraph number="1331" type="verses" book="ja2">
_ပူဇကော လဘတေ ပူဇံ,_  
_ဝန္ဒကော ပဋိဝန္ဒနံ;_  
_ယသော ကိတ္တိဉ္စ ပပ္ပေါတိ,_  
_ယော မိတ္တာနံ န ဒုဗ္ဘတိ._  

</Paragraph>

</Division>
<Division number="18" book="ja2" e="ch" v="23" p="150">

<Paragraph number="1332" type="verses" book="ja2">
_အဂ္ဂိ ယထာ ပဇ္ဇလတိ,_  
_ဒေဝတာဝ ဝိရောစတိ;_  
_သိရိယာ အဇဟိတော ဟောတိ,_  
_ယော မိတ္တာနံ န ဒုဗ္ဘတိ._  

</Paragraph>

</Division>
<Division number="19" book="ja2" e="ch" v="23" p="150">

<Paragraph number="1333" type="verses" book="ja2">
_ဂါဝေါ တဿ ပဇာယန္တိ,_  
_ခေတ္တေ ဝုတ္တံ ဝိရူဟတိ;_  
_ဝုတ္တာနံ ဖလမသ္နာတိ,_  
_ယော မိတ္တာနံ န ဒုဗ္ဘတိ._  

</Paragraph>

</Division>
<Division number="20" book="ja2" e="ch" v="23" p="150">

<Paragraph number="1334" type="verses" book="ja2">
_ဒရိတော ပဗ္ဗတာတော ဝါ,_  
_ရုက္ခတော ပတိတော နရော;_  
_စုတော ပတိဋ္ဌံ လဘတိ,_  
_ယော မိတ္တာနံ န ဒုဗ္ဘတိ._  

</Paragraph>

</Division>
<Division number="21" book="ja2" e="ch" v="23" p="84">

<Paragraph number="1335" type="verses" book="ja2">
_ဝိရူဠှမူလသန္တာနံ,_  
_နိဂြေါဓမိဝ မာလုတော;_  
_အမိတ္တာ နပ္ပသာဟန္တိ,_  
_ယော မိတ္တာနံ န ဒုဗ္ဘတိ”._  

</Paragraph>

</Division>
<Division number="22" book="ja2" e="ch" v="23" p="150">

<Paragraph number="1336" type="verses" book="ja2">
_“ဧဟိ တံ ပဋိနေဿာမိ,_  
_ရာဇပုတ္တ သကံ ဃရံ;_  
_ရဇ္ဇံ ကာရေဟိ ဘဒ္ဒန္တေ,_  
_ကိံ အရညေ ကရိဿသိ”._  

</Paragraph>

</Division>
<Division number="23" book="ja2" e="ch" v="23" p="151">

<Paragraph number="1337" type="verses" book="ja2">
_“အလံ မေ တေန ရဇ္ဇေန,_  
_ဉာတကေဟိ ဓနေန ဝါ;_  
_ယံ မေ အဓမ္မစရိယာယ,_  
_ရဇ္ဇံ လဗ္ဘေထ သာရထိ”._  

</Paragraph>

</Division>
<Division number="24" book="ja2" e="ch" v="23" p="151">

<Paragraph number="1338" type="verses" book="ja2">
_“ပုဏ္ဏပတ္တံ မံ လာဘေဟိ,_  
_ရာဇပုတ္တ ဣတော ဂတော;_  
_ပိတာ မာတာ စ မေ ဒဇ္ဇုံ,_  
_ရာဇပုတ္တ တယီ ဂတေ._  

</Paragraph>

</Division>
<Division number="25" book="ja2" e="ch" v="23" p="151">

<Paragraph number="1339" type="verses" book="ja2">
_ဩရောဓာ စ ကုမာရာ စ,_  
_ဝေသိယာနာ စ ဗြာဟ္မဏာ;_  
_တေပိ အတ္တမနာ ဒဇ္ဇုံ,_  
_ရာဇပုတ္တ တယီ ဂတေ._  

</Paragraph>

</Division>
<Division number="26" book="ja2" e="ch" v="23" p="151">

<Paragraph number="1340" type="verses" book="ja2">
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_တေပိ အတ္တမနာ ဒဇ္ဇုံ,_  
_ရာဇပုတ္တ တယီ ဂတေ._  

</Paragraph>

</Division>
<Division number="27" book="ja2" e="ch" v="23" p="151">

<Paragraph number="1341" type="verses" book="ja2">
_ဗဟုဓညာ ဇာနပဒါ,_  
_နေဂမာ စ သမာဂတာ;_  
ဥပါယနာနိ မေ ဒဇ္ဇုံ,_  
_ရာဇပုတ္တ တယီ ဂတေ”._  

</Paragraph>

</Division>
<Division number="28" book="ja2" e="ch" v="23" p="151">

<Paragraph number="1342" type="verses" book="ja2">
_“ပိတု မာတု စဟံ စတ္တော,_  
_ရဋ္ဌဿ နိဂမဿ စ;_  
_အထော သဗ္ဗကုမာရာနံ,_  
_နတ္ထိ မယှံ သကံ ဃရံ._  

</Paragraph>

</Division>
<Division number="29" book="ja2" e="ch" v="23" p="151">

<Paragraph number="1343" type="verses" book="ja2">
_အနုညာတော အဟံ မတျာ,_  
_သဉ္စတ္တော ပိတရာ မဟံ;_  
_ဧကောရညေ ပဗ္ဗဇိတော,_  
_န ကာမေ အဘိပတ္ထယေ._  

</Paragraph>

</Division>
<Division number="30" book="ja2" e="ch" v="23" p="151">

<Paragraph number="1344" type="verses" book="ja2">
_အပိ အတရမာနာနံ,_  
_ဖလာသာဝ သမိဇ္ဈတိ;_  
_ဝိပက္ကဗြဟ္မစရိယောသ္မိ,_  
_ဧဝံ ဇာနာဟိ သာရထိ._  

</Paragraph>

</Division>
<Division number="31" book="ja2" e="ch" v="23" p="151">

<Paragraph number="1345" type="verses" book="ja2">
_အပိ အတရမာနာနံ,_  
_သမ္မဒတ္ထော ဝိပစ္စတိ;_  
_ဝိပက္ကဗြဟ္မစရိယောသ္မိ,_  
_နိက္ခန္တော အကုတောဘယော”._  

</Paragraph>

</Division>
<Division number="32" book="ja2" e="ch" v="23" p="151">

<Paragraph number="1346" type="verses" book="ja2">
_“ဧဝံ ဝဂ္ဂုကထော သန္တော,_  
_ဝိသဋ္ဌဝစနော စသိ;_  
_ကသ္မာ ပိတု စ မာတုစ္စ,_  
_သန္တိကေ န ဘဏီ တဒါ”._  

</Paragraph>

</Division>
<Division number="33" book="ja2" e="ch" v="23" p="151">

<Paragraph number="1347" type="verses" book="ja2">
_“နာဟံ အသန္ဓိတာ ပက္ခော,_  
_န ဗဓိရော အသောတတာ;_  
_နာဟံ အဇိဝှတာ မူဂေါ,_  
_မာ မံ မူဂမဓာရယိ._  

</Paragraph>

</Division>
<Division number="34" book="ja2" e="ch" v="23" p="151">

<Paragraph number="1348" type="verses" book="ja2">
_ပုရိမံ သရာမဟံ ဇာတိံ,_  
_ယတ္ထ ရဇ္ဇမကာရယိံ;_  
_ကာရယိတွာ တဟိံ ရဇ္ဇံ,_  
_ပါပတ္ထံ နိရယံ ဘုသံ._  

</Paragraph>

</Division>
<Division number="35" book="ja2" e="ch" v="23" p="152">

<Paragraph number="1349" type="verses" book="ja2">
_ဝီသတိဉ္စေဝ ဝဿာနိ,_  
_တဟိံ ရဇ္ဇမကာရယိံ;_  
_အသီတိဝဿသဟဿာနိ,_  
_နိရယမှိ အပစ္စိသံ._  

</Paragraph>

</Division>
<Division number="36" book="ja2" e="ch" v="23" p="152">

<Paragraph number="1350" type="verses" book="ja2">
_တဿ ရဇ္ဇဿဟံ ဘီတော,_  
_မာ မံ ရဇ္ဇာဘိသေစယုံ;_  
_တသ္မာ ပိတု စ မာတုစ္စ,_  
_သန္တိကေ န ဘဏိံ တဒါ._  

</Paragraph>

</Division>
<Division number="37" book="ja2" e="ch" v="23" p="152">

<Paragraph number="1351" book="ja2">
ဥစ္ဆင်္ဂေ မံ နိသာဒေတွာ,_  
_ပိတာ အတ္ထာနုသာသတိ;_  
_ဧကံ ဟနထ ဗန္ဓထ,_  
_ဧကံ ခါရာပတစ္ဆိကံ;_  
_ဧကံ သူလသ္မိံ ဥပ္ပေထ,_  
ဣစ္စဿ မနုသာသတိ._  

</Paragraph>

</Division>
<Division number="38" book="ja2" e="ch" v="23" p="152">

<Paragraph number="1352" type="verses" book="ja2">
_တာယာဟံ ဖရုသံ သုတွာ,_  
_ဝါစာယော သမုဒီရိတာ;_  
_အမူဂေါ မူဂဝဏ္ဏေန,_  
_အပက္ခော ပက္ခသမ္မတော;_  
_သကေ မုတ္တကရီသသ္မိံ,_  
_အစ္ဆာဟံ သမ္ပရိပ္လုတော._  

</Paragraph>

</Division>
<Division number="39" book="ja2" e="ch" v="23" p="152">

<Paragraph number="1353" type="verses" book="ja2">
_ကသိရဉ္စ ပရိတ္တဉ္စ,_  
_တဉ္စ ဒုက္ခေန သံယုတံ;_  
_ကောမံ ဇီဝိတမာဂမ္မ,_  
_ဝေရံ ကယိရာထ ကေနစိ._  

</Paragraph>

</Division>
<Division number="40" book="ja2" e="ch" v="23" p="152">

<Paragraph number="1354" type="verses" book="ja2">
_ပညာယ စ အလာဘေန,_  
_ဓမ္မဿ စ အဒဿနာ;_  
_ကောမံ ဇီဝိတမာဂမ္မ,_  
_ဝေရံ ကယိရာထ ကေနစိ._  

</Paragraph>

</Division>
<Division number="41" book="ja2" e="ch" v="23" p="152">

<Paragraph number="1355" type="verses" book="ja2">
_အပိ အတရမာနာနံ,_  
_ဖလာသာဝ သမိဇ္ဈတိ;_  
_ဝိပက္ကဗြဟ္မစရိယောသ္မိ,_  
_ဧဝံ ဇာနာဟိ သာရထိ._  

</Paragraph>

</Division>
<Division number="42" book="ja2" e="ch" v="23" p="152">

<Paragraph number="1356" type="verses" book="ja2">
_အပိ အတရမာနာနံ,_  
_သမ္မဒတ္ထော ဝိပစ္စတိ;_  
_ဝိပက္ကဗြဟ္မစရိယောသ္မိ,_  
_နိက္ခန္တော အကုတောဘယော”._  

</Paragraph>

</Division>
<Division number="43" book="ja2" e="ch" v="23" p="152">

<Paragraph number="1357" type="verses" book="ja2">
_“အဟမ္ပိ ပဗ္ဗဇိဿာမိ,_  
_ရာဇပုတ္တ တဝန္တိကေ;_  
_အဝှါယဿု မံ ဘဒ္ဒန္တေ,_  
_ပဗ္ဗဇ္ဇာ မမ ရုစ္စတိ”._  

</Paragraph>

</Division>
<Division number="44" book="ja2" e="ch" v="23" p="152">

<Paragraph number="1358" type="verses" book="ja2">
_“ရထံ နိယျာဒယိတွာန,_  
_အနဏော ဧဟိ သာရထိ;_  
_အနဏဿ ဟိ ပဗ္ဗဇ္ဇာ,_  
_ဧတံ ဣသီဟိ ဝဏ္ဏိတံ”._  

</Paragraph>

</Division>
<Division number="45" book="ja2" e="ch" v="23" p="152">

<Paragraph number="1359" type="verses" book="ja2">
_“ယဒေဝ တျာဟံ ဝစနံ,_  
_အကရံ ဘဒ္ဒမတ္ထု တေ;_  
_တဒေဝ မေ တွံ ဝစနံ,_  
_ယာစိတော ကတ္တုမရဟသိ._  

</Paragraph>

</Division>
<Division number="46" book="ja2" e="ch" v="23" p="153">

<Paragraph number="1360" type="verses" book="ja2">
ဣဓေဝ တာဝ အစ္ဆဿု,_  
_ယာဝ ရာဇာနမာနယေ;_  
_အပ္ပေဝ တေ ပိတာ ဒိသွာ,_  
_ပတီတော သုမနော သိယာ”._  

</Paragraph>

</Division>
<Division number="47" book="ja2" e="ch" v="23" p="153">

<Paragraph number="1361" type="verses" book="ja2">
_“ကရောမိ တေတံ ဝစနံ,_  
_ယံ မံ ဘဏသိ သာရထိ;_  
_အဟမ္ပိ ဒဋ္ဌုကာမောသ္မိ,_  
_ပိတရံ မေ ဣဓာဂတံ._  

</Paragraph>

</Division>
<Division number="48" book="ja2" e="ch" v="23" p="153">

<Paragraph number="1362" type="verses" book="ja2">
_ဧဟိ သမ္မ နိဝတ္တဿု,_  
_ကုသလံ ဝဇ္ဇာသိ ဉာတိနံ;_  
_မာတရံ ပိတရံ မယှံ,_  
_ဝုတ္တော ဝဇ္ဇာသိ ဝန္ဒနံ”._  

</Paragraph>

</Division>
<Division number="49" book="ja2" e="ch" v="23" p="153">

<Paragraph number="1363" type="verses" book="ja2">
_တဿ ပါဒေ ဂဟေတွာန,_  
_ကတွာ စ နံ ပဒက္ခိဏံ;_  
_သာရထိ ရထမာရုယှ,_  
_ရာဇဒွါရံ ဥပါဂမိ._  

</Paragraph>

</Division>
<Division number="50" book="ja2" e="ch" v="23" p="153">

<Paragraph number="1364" type="verses" book="ja2">
_သုညံ မာတာ ရထံ ဒိသွာ,_  
_ဧကံ သာရထိမာဂတံ;_  
_အဿုပုဏ္ဏေဟိ နေတ္တေဟိ,_  
_ရောဒန္တီ နံ ဥဒိက္ခတိ._  

</Paragraph>

</Division>
<Division number="51" book="ja2" e="ch" v="23" p="153">

<Paragraph number="1365" type="verses" book="ja2">
_“အယံ သော သာရထိ ဧတိ,_  
_နိဟန္တွာ မမ အတြဇံ;_  
_နိဟတော နူန မေ ပုတ္တော,_  
_ပထဗျာ ဘူမိဝဍ္ဎနော._  

</Paragraph>

</Division>
<Division number="52" book="ja2" e="ch" v="23" p="153">

<Paragraph number="1366" type="verses" book="ja2">
_အမိတ္တာ နူန နန္ဒန္တိ,_  
_ပတီတာ နူန ဝေရိနော;_  
_အာဂတံ သာရထိံ ဒိသွာ,_  
_နိဟန္တွာ မမ အတြဇံ”._  

</Paragraph>

</Division>
<Division number="53" book="ja2" e="ch" v="23" p="153">

<Paragraph number="1367" type="verses" book="ja2">
_သုညံ မာတာ ရထံ ဒိသွာ,_  
_ဧကံ သာရထိမာဂတံ;_  
_အဿုပုဏ္ဏေဟိ နေတ္တေဟိ,_  
_ရောဒန္တီ ပရိပုစ္ဆိ နံ._  

</Paragraph>

</Division>
<Division number="54" book="ja2" e="ch" v="23" p="153">

<Paragraph number="1368" type="verses" book="ja2">
_“ကိံ နု မူဂေါ ကိံ နု ပက္ခော,_  
_ကိံ နု သော ဝိလပီ တဒါ;_  
_နိဟညမာနော ဘူမိယာ,_  
_တံ မေ အက္ခာဟိ သာရထိ._  

</Paragraph>

</Division>
<Division number="55" book="ja2" e="ch" v="23" p="153">

<Paragraph number="1369" type="verses" book="ja2">
_ကထံ ဟတ္ထေဟိ ပါဒေဟိ,_  
_မူဂပက္ခော ဝိဝဇ္ဇယိ;_  
_နိဟညမာနော ဘူမိယာ,_  
_တံ မေ အက္ခာဟိ ပုစ္ဆိတော”._  

</Paragraph>

</Division>
<Division number="56" book="ja2" e="ch" v="23" p="153">

<Paragraph number="1370" type="verses" book="ja2">
_“အက္ခေယျံ တေ အဟံ အယျေ,_  
_ဒဇ္ဇာသိ အဘယံ မမ;_  
_ယံ မေ သုတံ ဝါ ဒိဋ္ဌံ ဝါ,_  
_ရာဇပုတ္တဿ သန္တိကေ”._  

</Paragraph>

</Division>
<Division number="57" book="ja2" e="ch" v="23" p="153">

<Paragraph number="1371" type="verses" book="ja2">
_“အဘယံ သမ္မ တေ ဒမ္မိ,_  
_အဘီတော ဘဏ သာရထိ;_  
_ယံ တေ သုတံ ဝါ ဒိဋ္ဌံ ဝါ,_  
_ရာဇပုတ္တဿ သန္တိကေ”._  

</Paragraph>

</Division>
<Division number="58" book="ja2" e="ch" v="23" p="153">

<Paragraph number="1372" type="verses" book="ja2">
_“န သော မူဂေါ န သော ပက္ခော,_  
_ဝိသဋ္ဌဝစနော စ သော;_  
_ရဇ္ဇဿ ကိရ သော ဘီတော,_  
_အကရာ အာလယေ ဗဟူ._  

</Paragraph>

</Division>
<Division number="59" book="ja2" e="ch" v="23" p="154">

<Paragraph number="1373" type="verses" book="ja2">
_ပုရိမံ သရတိ သော ဇာတိံ,_  
_ယတ္ထ ရဇ္ဇမကာရယိ;_  
_ကာရယိတွာ တဟိံ ရဇ္ဇံ,_  
_ပါပတ္ထ နိရယံ ဘုသံ._  

</Paragraph>

</Division>
<Division number="60" book="ja2" e="ch" v="23" p="154">

<Paragraph number="1374" type="verses" book="ja2">
_ဝီသတိဉ္စေဝ ဝဿာနိ,_  
_တဟိံ ရဇ္ဇမကာရယိ;_  
_အသီတိဝဿသဟဿာနိ,_  
_နိရယမှိ အပစ္စိ သော._  

</Paragraph>

</Division>
<Division number="61" book="ja2" e="ch" v="23" p="154">

<Paragraph number="1375" type="verses" book="ja2">
_တဿ ရဇ္ဇဿ သော ဘီတော,_  
_မာ မံ ရဇ္ဇာဘိသေစယုံ;_  
_တသ္မာ ပိတု စ မာတုစ္စ,_  
_သန္တိကေ န ဘဏီ တဒါ._  

</Paragraph>

</Division>
<Division number="62" book="ja2" e="ch" v="23" p="154">

<Paragraph number="1376" type="verses" book="ja2">
_အင်္ဂပစ္စင်္ဂသမ္ပန္နော,_  
_အာရောဟပရိဏာဟဝါ;_  
_ဝိသဋ္ဌဝစနော ပညော,_  
_မဂ္ဂေ သဂ္ဂဿ တိဋ္ဌတိ._  

</Paragraph>

</Division>
<Division number="63" book="ja2" e="ch" v="23" p="154">

<Paragraph number="1377" type="verses" book="ja2">
_သစေ တွံ ဒဋ္ဌုကာမာသိ,_  
_ရာဇပုတ္တံ တဝတြဇံ;_  
_ဧဟိ တံ ပါပယိဿာမိ,_  
_ယတ္ထ သမ္မတိ တေမိယော”._  

</Paragraph>

</Division>
<Division number="64" book="ja2" e="ch" v="23" p="154">

<Paragraph number="1378" type="verses" book="ja2">
_“ယောဇယန္တု ရထေ အဿေ,_  
_ကစ္ဆံ နာဂါန ဗန္ဓထ;_  
ဥဒီရယန္တု သင်္ခပဏဝါ,_  
_ဝါဒန္တု ဧကပေါက္ခရာ._  

</Paragraph>

</Division>
<Division number="65" book="ja2" e="ch" v="23" p="154">

<Paragraph number="1379" type="verses" book="ja2">
_ဝါဒန္တု ဘေရီ သန္နဒ္ဓါ,_  
_ဝဂ္ဂူ ဝါဒန္တု ဒုန္ဒုဘီ;_  
_နေဂမာ စ မံ အနွေန္တု,_  
_ဂစ္ဆံ ပုတ္တနိဝေဒကော._  

</Paragraph>

</Division>
<Division number="66" book="ja2" e="ch" v="23" p="154">

<Paragraph number="1380" type="verses" book="ja2">
_ဩရောဓာ စ ကုမာရာ စ,_  
_ဝေသိယာနာ စ ဗြာဟ္မဏာ;_  
_ခိပ္ပံ ယာနာနိ ယောဇေန္တု,_  
_ဂစ္ဆံ ပုတ္တနိဝေဒကော._  

</Paragraph>

</Division>
<Division number="67" book="ja2" e="ch" v="23" p="154">

<Paragraph number="1381" type="verses" book="ja2">
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_ခိပ္ပံ ယာနာနိ ယောဇေန္တု,_  
_ဂစ္ဆံ ပုတ္တနိဝေဒကော._  

</Paragraph>

</Division>
<Division number="68" book="ja2" e="ch" v="23" p="154">

<Paragraph number="1382" type="verses" book="ja2">
_သမာဂတာ ဇာနပဒါ,_  
_နေဂမာ စ သမာဂတာ;_  
_ခိပ္ပံ ယာနာနိ ယောဇေန္တု,_  
_ဂစ္ဆံ ပုတ္တနိဝေဒကော”._  

</Paragraph>

</Division>
<Division number="69" book="ja2" e="ch" v="23" p="154">

<Paragraph number="1383" type="verses" book="ja2">
_အဿေ စ သာရထီ ယုတ္တေ,_  
_သိန္ဓဝေ သီဃဝါဟနေ;_  
_ရာဇဒွါရံ ဥပါဂစ္ဆုံ,_  
_“ယုတ္တာ ဒေဝ ဣမေ ဟယာ”._  

</Paragraph>

</Division>
<Division number="70" book="ja2" e="ch" v="23" p="154">

<Paragraph number="1384" type="verses" book="ja2">
_“ထူလာ ဇဝေန ဟာယန္တိ,_  
_ကိသာ ဟာယန္တိ ထာမုနာ;_  
_ကိသေ ထူလေ ဝိဝဇ္ဇေတွာ,_  
_သံသဋ္ဌာ ယောဇိတာ ဟယာ”._  

</Paragraph>

</Division>
<Division number="71" book="ja2" e="ch" v="23" p="155">

<Paragraph number="1385" type="verses" book="ja2">
_တတော ရာဇာ တရမာနော,_  
_ယုတ္တမာရုယှ သန္ဒနံ;_  
ဣတ္ထာဂါရံ အဇ္ဈဘာသိ,_  
_“သဗ္ဗာဝ အနုယာထ မံ._  

</Paragraph>

</Division>
<Division number="72" book="ja2" e="ch" v="23" p="155">

<Paragraph number="1386" type="verses" book="ja2">
_ဝါလဗီဇနိမုဏှီသံ,_  
_ခဂ္ဂံ ဆတ္တဉ္စ ပဏ္ဍရံ;_  
ဥပါဓီ ရထမာရုယှ,_  
_သုဝဏ္ဏေဟိ အလင်္ကတာ”._  

</Paragraph>

</Division>
<Division number="73" book="ja2" e="ch" v="23" p="155">

<Paragraph number="1387" type="verses" book="ja2">
_တတော သ ရာဇာ ပါယာသိ,_  
_ပုရက္ခတွာန သာရထိံ;_  
_ခိပ္ပမေဝ ဥပါဂစ္ဆိ,_  
_ယတ္ထ သမ္မတိ တေမိယော._  

</Paragraph>

</Division>
<Division number="74" book="ja2" e="ch" v="23" p="155">

<Paragraph number="1388" type="verses" book="ja2">
_တဉ္စ ဒိသွာန အာယန္တံ,_  
_ဇလန္တမိဝ တေဇသာ;_  
_ခတ္တသင်္ဃပရိဗျူဠှံ,_  
_တေမိယော ဧတဒဗြဝိ._  

</Paragraph>

</Division>
<Division number="75" book="ja2" e="ch" v="23" p="155">

<Paragraph number="1389" type="verses" book="ja2">
_“ကစ္စိ နု တာတ ကုသလံ,_  
_ကစ္စိ တာတ အနာမယံ;_  
_သဗ္ဗာ စ ရာဇကညာယော,_  
_အရောဂါ မယှ မာတရော”._  

</Paragraph>

</Division>
<Division number="76" book="ja2" e="ch" v="23" p="155">

<Paragraph number="1390" type="verses" book="ja2">
_“ကုသလဉ္စေဝ မေ ပုတ္တ,_  
_အထော ပုတ္တ အနာမယံ;_  
_သဗ္ဗာ စ ရာဇကညာယော,_  
_အရောဂါ တုယှ မာတရော”._  

</Paragraph>

</Division>
<Division number="77" book="ja2" e="ch" v="23" p="155">

<Paragraph number="1391" type="verses" book="ja2">
_“ကစ္စိ အမဇ္ဇပေါ တာတ,_  
_ကစ္စိ တေ သုရမပ္ပိယံ;_  
_ကစ္စိ သစ္စေ စ ဓမ္မေ စ,_  
_ဒါနေ တေ ရမတေ မနော”._  

</Paragraph>

</Division>
<Division number="78" book="ja2" e="ch" v="23" p="155">

<Paragraph number="1392" type="verses" book="ja2">
_“အမဇ္ဇပေါ အဟံ ပုတ္တ,_  
_အထော မေ သုရမပ္ပိယံ;_  
_အထော သစ္စေ စ ဓမ္မေ စ,_  
_ဒါနေ မေ ရမတေ မနော”._  

</Paragraph>

</Division>
<Division number="79" book="ja2" e="ch" v="23" p="155">

<Paragraph number="1393" type="verses" book="ja2">
_“ကစ္စိ အရောဂံ ယောဂ္ဂံ တေ,_  
_ကစ္စိ ဝဟတိ ဝါဟနံ;_  
_ကစ္စိ တေ ဗျာဓယော နတ္ထိ,_  
_သရီရဿုပတာပနာ”._  

</Paragraph>

</Division>
<Division number="80" book="ja2" e="ch" v="23" p="155">

<Paragraph number="1394" type="verses" book="ja2">
_“အထော အရောဂံ ယောဂ္ဂံ မေ,_  
_အထော ဝဟတိ ဝါဟနံ;_  
_အထော မေ ဗျာဓယော နတ္ထိ,_  
_သရီရဿုပတာပနာ”._  

</Paragraph>

</Division>
<Division number="81" book="ja2" e="ch" v="23" p="155">

<Paragraph number="1395" type="verses" book="ja2">
_“ကစ္စိ အန္တာ စ တေ ဖီတာ,_  
_မဇ္ဈေ စ ဗဟလာ တဝ;_  
_ကောဋ္ဌာဂါရဉ္စ ကောသဉ္စ,_  
_ကစ္စိ တေ ပဋိသန္ထတံ”._  

</Paragraph>

</Division>
<Division number="82" book="ja2" e="ch" v="23" p="155">

<Paragraph number="1396" type="verses" book="ja2">
_“အထော အန္တာ စ မေ ဖီတာ,_  
_မဇ္ဈေ စ ဗဟလာ မမ;_  
_ကောဋ္ဌာဂါရဉ္စ ကောသဉ္စ,_  
_သဗ္ဗံ မေ ပဋိသန္ထတံ”._  

</Paragraph>

</Division>
<Division number="83" book="ja2" e="ch" v="23" p="156">

<Paragraph number="1397" type="verses" book="ja2">
_“သွာဂတံ တေ မဟာရာဇ,_  
_အထော တေ အဒုရာဂတံ;_  
_ပတိဋ္ဌပေန္တု ပလ္လင်္ကံ,_  
_ယတ္ထ ရာဇာ နိသက္ကတိ._  

</Paragraph>

</Division>
<Division number="84" book="ja2" e="ch" v="23" p="156">

<Paragraph number="1398" type="verses" book="ja2">
ဣဓေဝ တေ နိသီဒဿု,_  
_နိယတေ ပဏ္ဏသန္ထရေ;_  
_ဧတ္တော ဥဒကမာဒါယ,_  
_ပါဒေ ပက္ခာလယဿု တေ._  

</Paragraph>

</Division>
<Division number="85" book="ja2" e="ch" v="23" p="156">

<Paragraph number="1399" type="verses" book="ja2">
ဣဒမ္ပိ ပဏ္ဏကံ မယှံ,_  
_ရန္ဓံ ရာဇ အလောဏကံ;_  
_ပရိဘုဉ္ဇ မဟာရာဇ,_  
_ပါဟုနော မေသိဓာဂတော”._  

</Paragraph>

</Division>
<Division number="86" book="ja2" e="ch" v="23" p="156">

<Paragraph number="1400" type="verses" book="ja2">
_“န စာဟံ ပဏ္ဏံ ဘုဉ္ဇာမိ,_  
_န ဟေတံ မယှ ဘောဇနံ;_  
_သာလီနံ ဩဒနံ ဘုဉ္ဇေ,_  
_သုစိံ မံသူပသေစနံ”._  

</Paragraph>

</Division>
<Division number="87" book="ja2" e="ch" v="23" p="156">

<Paragraph number="1401" type="verses" book="ja2">
_“အစ္ဆေရကံ မံ ပဋိဘာတိ,_  
_ဧကကမ္ပိ ရဟောဂတံ;_  
_ဧဒိသံ ဘုဉ္ဇမာနာနံ,_  
_ကေန ဝဏ္ဏော ပသီဒတိ”._  

</Paragraph>

</Division>
<Division number="88" book="ja2" e="ch" v="23" p="156">

<Paragraph number="1402" type="verses" book="ja2">
_“ဧကော ရာဇ နိပဇ္ဇာမိ,_  
_နိယတေ ပဏ္ဏသန္ထရေ;_  
_တာယ မေ ဧကသေယျာယ,_  
_ရာဇ ဝဏ္ဏော ပသီဒတိ._  

</Paragraph>

</Division>
<Division number="89" book="ja2" e="ch" v="23" p="156">

<Paragraph number="1403" type="verses" book="ja2">
_န စ နေတ္တိံသဗန္ဓာ မေ,_  
_ရာဇရက္ခာ ဥပဋ္ဌိတာ;_  
_တာယ မေ သုခသေယျာယ,_  
_ရာဇ ဝဏ္ဏော ပသီဒတိ._  

</Paragraph>

</Division>
<Division number="90" book="ja2" e="ch" v="23" p="156">

<Paragraph number="1404" type="verses" book="ja2">
_အတီတံ နာနုသောစာမိ,_  
_နပ္ပဇပ္ပါမိနာဂတံ;_  
_ပစ္စုပ္ပန္နေန ယာပေမိ,_  
_တေန ဝဏ္ဏော ပသီဒတိ._  

</Paragraph>

</Division>
<Division number="91" book="ja2" e="ch" v="23" p="156">

<Paragraph number="1405" type="verses" book="ja2">
_အနာဂတပ္ပဇပ္ပါယ,_  
_အတီတဿာနုသောစနာ;_  
_ဧတေန ဗာလာ သုဿန္တိ,_  
_နဠောဝ ဟရိတော လုတော”._  

</Paragraph>

</Division>
<Division number="92" book="ja2" e="ch" v="23" p="156">

<Paragraph number="1406" type="verses" book="ja2">
_“ဟတ္ထာနီကံ ရထာနီကံ,_  
_အဿေ ပတ္တီ စ ဝမ္မိနော;_  
_နိဝေသနာနိ ရမ္မာနိ,_  
_အဟံ ပုတ္တ ဒဒါမိ တေ._  

</Paragraph>

</Division>
<Division number="93" book="ja2" e="ch" v="23" p="156">

<Paragraph number="1407" type="verses" book="ja2">
ဣတ္ထာဂါရမ္ပိ တေ ဒမ္မိ,_  
_သဗ္ဗာလင်္ကာရဘူသိတံ;_  
_တာ ပုတ္တ ပဋိပဇ္ဇဿု,_  
_တွံ နော ရာဇာ ဘဝိဿသိ._  

</Paragraph>

</Division>
<Division number="94" book="ja2" e="ch" v="23" p="156">

<Paragraph number="1408" type="verses" book="ja2">
_ကုသလာ နစ္စဂီတဿ,_  
_သိက္ခိတာ စာတုရိတ္ထိယော;_  
_ကာမေ တံ ရမယိဿန္တိ,_  
_ကိံ အရညေ ကရိဿသိ._  

</Paragraph>

</Division>
<Division number="95" book="ja2" e="ch" v="23" p="157">

<Paragraph number="1409" type="verses" book="ja2">
_ပဋိရာဇူဟိ တေ ကညာ,_  
_အာနယိဿံ အလင်္ကတာ;_  
_တာသု ပုတ္တေ ဇနေတွာန,_  
_အထ ပစ္ဆာ ပဗ္ဗဇိဿသိ._  

</Paragraph>

</Division>
<Division number="96" book="ja2" e="ch" v="23" p="157">

<Paragraph number="1410" type="verses" book="ja2">
_ယုဝါ စ ဒဟရော စာသိ,_  
_ပဌမုပ္ပတ္တိကော သုသု;_  
_ရဇ္ဇံ ကာရေဟိ ဘဒ္ဒန္တေ,_  
_ကိံ အရညေ ကရိဿသိ”._  

</Paragraph>

</Division>
<Division number="97" book="ja2" e="ch" v="23" p="157">

<Paragraph number="1411" type="verses" book="ja2">
_“ယုဝါ စရေ ဗြဟ္မစရိယံ,_  
_ဗြဟ္မစာရီ ယုဝါ သိယာ;_  
_ဒဟရဿ ဟိ ပဗ္ဗဇ္ဇာ,_  
_ဧတံ ဣသီဟိ ဝဏ္ဏိတံ._  

</Paragraph>

</Division>
<Division number="98" book="ja2" e="ch" v="23" p="157">

<Paragraph number="1412" type="verses" book="ja2">
_ယုဝါ စရေ ဗြဟ္မစရိယံ,_  
_ဗြဟ္မစာရီ ယုဝါ သိယာ;_  
_ဗြဟ္မစရိယံ စရိဿာမိ,_  
_နာဟံ ရဇ္ဇေန မတ္ထိကော._  

</Paragraph>

</Division>
<Division number="99" book="ja2" e="ch" v="23" p="157">

<Paragraph number="1413" type="verses" book="ja2">
_ပဿာမိ ဝေါဟံ ဒဟရံ,_  
_အမ္မ တာတ ဝဒန္တရံ;_  
_ကိစ္ဆာလဒ္ဓံ ပိယံ ပုတ္တံ,_  
_အပ္ပတွာဝ ဇရံ မတံ._  

</Paragraph>

</Division>
<Division number="100" book="ja2" e="ch" v="23" p="157">

<Paragraph number="1414" type="verses" book="ja2">
_ပဿာမိ ဝေါဟံ ဒဟရိံ,_  
_ကုမာရိံ စာရုဒဿနိံ;_  
_နဝဝံသကဠီရံဝ,_  
_ပလုဂ္ဂံ ဇီဝိတက္ခယံ._  

</Paragraph>

</Division>
<Division number="101" book="ja2" e="ch" v="23" p="157">

<Paragraph number="1415" type="verses" book="ja2">
_ဒဟရာပိ ဟိ မိယျန္တိ,_  
_နရာ စ အထ နာရိယော;_  
_တတ္ထ ကော ဝိဿသေ ပေါသော,_  
_ဒဟရောမှီတိ ဇီဝိတေ._  

</Paragraph>

</Division>
<Division number="102" book="ja2" e="ch" v="23" p="157">

<Paragraph number="1416" type="verses" book="ja2">
_ယဿ ရတျာ ဝိဝသာနေ,_  
_အာယု အပ္ပတရံ သိယာ;_  
_အပ္ပေါဒကေဝ မစ္ဆာနံ,_  
_ကိံ နု ကောမာရကံ တဟိံ._  

</Paragraph>

</Division>
<Division number="103" book="ja2" e="ch" v="23" p="157">

<Paragraph number="1417" type="verses" book="ja2">
_နိစ္စမဗ္ဘာဟတော လောကော,_  
_နိစ္စဉ္စ ပရိဝါရိတော;_  
_အမောဃာသု ဝဇန္တီသု,_  
_ကိံ မံ ရဇ္ဇေဘိသိဉ္စသိ”._  

</Paragraph>

</Division>
<Division number="104" book="ja2" e="ch" v="23" p="157">

<Paragraph number="1418" type="verses" book="ja2">
_“ကေန မဗ္ဘာဟတော လောကော,_  
_ကေန စ ပရိဝါရိတော;_  
_ကာယော အမောဃာ ဂစ္ဆန္တိ,_  
_တံ မေ အက္ခာဟိ ပုစ္ဆိတော”._  

</Paragraph>

</Division>
<Division number="105" book="ja2" e="ch" v="23" p="157">

<Paragraph number="1419" type="verses" book="ja2">
_“မစ္စုနာဗ္ဘာဟတော လောကော,_  
_ဇရာယ ပရိဝါရိတော;_  
_ရတျော အမောဃာ ဂစ္ဆန္တိ,_  
_ဧဝံ ဇာနာဟိ ခတ္တိယ._  

</Paragraph>

</Division>
<Division number="106" book="ja2" e="ch" v="23" p="157">

<Paragraph number="1420" type="verses" book="ja2">
_ယထာပိ တန္တေ ဝိတတေ,_  
_ယံ ယဒေဝူပဝိယျတိ;_  
_အပ္ပကံ ဟောတိ ဝေတဗ္ဗံ,_  
_ဧဝံ မစ္စာန ဇီဝိတံ._  

</Paragraph>

</Division>
<Division number="107" book="ja2" e="ch" v="23" p="158">

<Paragraph number="1421" type="verses" book="ja2">
_ယထာ ဝါရိဝဟော ပူရော,_  
_ဂစ္ဆန္နုပနိဝတ္တတိ;_  
_ဧဝမာယု မနုဿာနံ,_  
_ဂစ္ဆန္နုပနိဝတ္တတိ._  

</Paragraph>

</Division>
<Division number="108" book="ja2" e="ch" v="23" p="158">

<Paragraph number="1422" type="verses" book="ja2">
_ယထာ ဝါရိဝဟော ပူရော,_  
_ဝဟေ ရုက္ခေပကူလဇေ;_  
_ဧဝံ ဇရာမရဏေန,_  
_ဝုယှန္တေ သဗ္ဗပါဏိနော”._  

</Paragraph>

</Division>
<Division number="109" book="ja2" e="ch" v="23" p="158">

<Paragraph number="1423" type="verses" book="ja2">
_“ဟတ္ထာနီကံ ရထာနီကံ,_  
_အဿေ ပတ္တီ စ ဝမ္မိနော;_  
_နိဝေသနာနိ ရမ္မာနိ,_  
_အဟံ ပုတ္တ ဒဒါမိ တေ._  

</Paragraph>

</Division>
<Division number="110" book="ja2" e="ch" v="23" p="158">

<Paragraph number="1424" type="verses" book="ja2">
ဣတ္ထာဂါရမ္ပိ တေ ဒမ္မိ,_  
_သဗ္ဗာလင်္ကာရဘူသိတံ;_  
_တာ ပုတ္တ ပဋိပဇ္ဇဿု,_  
_တွံ နော ရာဇာ ဘဝိဿသိ._  

</Paragraph>

</Division>
<Division number="111" book="ja2" e="ch" v="23" p="158">

<Paragraph number="1425" type="verses" book="ja2">
_ကုသလာ နစ္စဂီတဿ,_  
_သိက္ခိတာ စာတုရိတ္ထိယော;_  
_ကာမေ တံ ရမယိဿန္တိ,_  
_ကိံ အရညေ ကရိဿသိ._  

</Paragraph>

</Division>
<Division number="112" book="ja2" e="ch" v="23" p="158">

<Paragraph number="1426" type="verses" book="ja2">
_ပဋိရာဇူဟိ တေ ကညာ,_  
_အာနယိဿံ အလင်္ကတာ;_  
_တာသု ပုတ္တေ ဇနေတွာန,_  
_အထ ပစ္ဆာ ပဗ္ဗဇိဿသိ._  

</Paragraph>

</Division>
<Division number="113" book="ja2" e="ch" v="23" p="158">

<Paragraph number="1427" type="verses" book="ja2">
_ယုဝါ စ ဒဟရော စာသိ,_  
_ပဌမုပ္ပတ္တိကော သုသု;_  
_ရဇ္ဇံ ကာရေဟိ ဘဒ္ဒန္တေ,_  
_ကိံ အရညေ ကရိဿသိ._  

</Paragraph>

</Division>
<Division number="114" book="ja2" e="ch" v="23" p="158">

<Paragraph number="1428" type="verses" book="ja2">
_ကောဋ္ဌာဂါရဉ္စ ကောသဉ္စ,_  
_ဝါဟနာနိ ဗလာနိ စ;_  
_နိဝေသနာနိ ရမ္မာနိ,_  
_အဟံ ပုတ္တ ဒဒါမိ တေ._  

</Paragraph>

</Division>
<Division number="115" book="ja2" e="ch" v="23" p="158">

<Paragraph number="1429" type="verses" book="ja2">
_ဂေါမဏ္ဍလပရိဗျူဠှော,_  
_ဒါသိသင်္ဃပုရက္ခတော;_  
_ရဇ္ဇံ ကာရေဟိ ဘဒ္ဒန္တေ,_  
_ကိံ အရညေ ကရိဿသိ”._  

</Paragraph>

</Division>
<Division number="116" book="ja2" e="ch" v="23" p="158">

<Paragraph number="1430" type="verses" book="ja2">
_“ကိံ ဓနေန ယံ ခီယေထ,_  
_ကိံ ဘရိယာယ မရိဿတိ;_  
_ကိံ ယောဗ္ဗနေန ဇိဏ္ဏေန,_  
_ယံ ဇရာယာဘိဘုယျတိ._  

</Paragraph>

</Division>
<Division number="117" book="ja2" e="ch" v="23" p="158">

<Paragraph number="1431" type="verses" book="ja2">
_တတ္ထ ကာ နန္ဒိ ကာ ခိဍ္ဍာ,_  
_ကာ ရတိ ကာ ဓနေသနာ;_  
_ကိံ မေ ပုတ္တေဟိ ဒါရေဟိ,_  
_ရာဇ မုတ္တောသ္မိ ဗန္ဓနာ._  

</Paragraph>

</Division>
<Division number="118" book="ja2" e="ch" v="23" p="158">

<Paragraph number="1432" type="verses" book="ja2">
_ယောဟံ ဧဝံ ပဇာနာမိ,_  
_မစ္စု မေ နပ္ပမဇ္ဇတိ;_  
_အန္တကေနာဓိပန္နဿ,_  
_ကာ ရတီ ကာ ဓနေသနာ._  

</Paragraph>

</Division>
<Division number="119" book="ja2" e="ch" v="23" p="159">

<Paragraph number="1433" type="verses" book="ja2">
_ဖလာနမိဝ ပက္ကာနံ,_  
_နိစ္စံ ပတနတော ဘယံ;_  
_ဧဝံ ဇာတာန မစ္စာနံ,_  
_နိစ္စံ မရဏတော ဘယံ._  

</Paragraph>

</Division>
<Division number="120" book="ja2" e="ch" v="23" p="159">

<Paragraph number="1434" type="verses" book="ja2">
_သာယမေကေ န ဒိဿန္တိ,_  
_ပါတော ဒိဋ္ဌာ ဗဟူ ဇနာ;_  
_ပါတော ဧကေ န ဒိဿန္တိ,_  
_သာယံ ဒိဋ္ဌာ ဗဟူ ဇနာ._  

</Paragraph>

</Division>
<Division number="121" book="ja2" e="ch" v="23" p="159">

<Paragraph number="1435" type="verses" book="ja2">
_အဇ္ဇေဝ ကိစ္စံ အာတပံ,_  
_ကော ဇညာ မရဏံ သုဝေ;_  
_န ဟိ နော သင်္ဂရံ တေန,_  
_မဟာသေနေန မစ္စုနာ._  

</Paragraph>

</Division>
<Division number="122" book="ja2" e="ch" v="23" p="159">

<Paragraph number="1436" type="verses" book="ja2">
_စောရာ ဓနဿ ပတ္ထေန္တိ,_  
_ရာဇ မုတ္တောသ္မိ ဗန္ဓနာ;_  
_ဧဟိ ရာဇ နိဝတ္တဿု,_  
_နာဟံ ရဇ္ဇေန မတ္ထိကော”တိ._  


</Paragraph>
</Division>

<Paragraph number="1437" type="center" book="ja2">
မူဂပက္ခဇာတကံ ပဌမံ.
</Paragraph>