---
title: 22.1.6 ဘူရိဒတ္တဇာတက
tableOfContents: false
sidebar:
  order: 6
type: tipitaka
basket: su
book: ja2
review:
  current: review
  updated: '2025-10-23T09:13:42.093073'
  updated_by: ''
  notes: ''
  history:
  - state: review
    date: '2025-10-23T09:13:42.093073'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="784" book="ja2" e="ch" v="23" p="221">

<Paragraph number="2109" type="verses" book="ja2">
_“ယံ ကိဉ္စိ ရတနံ အတ္ထိ,_  
_ဓတရဋ္ဌနိဝေသနေ;_  
_သဗ္ဗာနိ တေ ဥပယန္တု,_  
_ဓီတရံ ဒေဟိ ရာဇိနော”._  

</Paragraph>

</Division>
<Division number="785" book="ja2" e="ch" v="23" p="221">

<Paragraph number="2110" type="verses" book="ja2">
_“န နော ဝိဝါဟော နာဂေဟိ,_  
_ကတပုဗ္ဗော ကုဒါစနံ;_  
_တံ ဝိဝါဟံ အသံယုတ္တံ,_  
_ကထံ အမှေ ကရောမသေ”._  

</Paragraph>

</Division>
<Division number="786" book="ja2" e="ch" v="23" p="221">

<Paragraph number="2111" type="verses" book="ja2">
_“ဇီဝိတံ နူန တေ စတ္တံ,_  
_ရဋ္ဌံ ဝါ မနုဇာဓိပ;_  
_န ဟိ နာဂေ ကုပိတမှိ,_  
_စိရံ ဇီဝန္တိ တာဒိသာ._  

</Paragraph>

</Division>
<Division number="787" book="ja2" e="ch" v="23" p="221">

<Paragraph number="2112" type="verses" book="ja2">
_ယော တွံ ဒေဝ မနုဿောသိ,_  
ဣဒ္ဓိမန္တံ အနိဒ္ဓိမာ;_  
_ဝရုဏဿ နိယံပုတ္တံ,_  
_ယာမုနံ အတိမညသိ”._  

</Paragraph>

</Division>
<Division number="788" book="ja2" e="ch" v="23" p="221">

<Paragraph number="2113" type="verses" book="ja2">
_“နာတိမညာမိ ရာဇာနံ,_  
_ဓတရဋ္ဌံ ယသဿိနံ;_  
_ဓတရဋ္ဌော ဟိ နာဂါနံ,_  
_ဗဟူနမပိ ဣဿရော._  

</Paragraph>

</Division>
<Division number="789" book="ja2" e="ch" v="23" p="221">

<Paragraph number="2114" type="verses" book="ja2">
_အဟိ မဟာနုဘာဝေါပိ,_  
_န မေ ဓီတရမာရဟော;_  
_ခတ္တိယော စ ဝိဒေဟာနံ,_  
_အဘိဇာတာ သမုဒ္ဒဇာ”._  

</Paragraph>

</Division>
<Division number="790" book="ja2" e="ch" v="23" p="221">

<Paragraph number="2115" type="verses" book="ja2">
_“ကမ္ဗလဿတရာ ဥဋ္ဌေန္တု,_  
_သဗ္ဗေ နာဂေ နိဝေဒယ;_  
_ဗာရာဏသိံ ပဝဇ္ဇန္တု,_  
_မာ စ ကဉ္စိ ဝိဟေဌယုံ”._  

</Paragraph>

</Division>
<Division number="791" book="ja2" e="ch" v="23" p="221">

<Paragraph number="2116" type="verses" book="ja2">
_“နိဝေသနေသု သောဗ္ဘေသု,_  
_ရထိယာ စစ္စရေသု စ;_  
_ရုက္ခဂ္ဂေသု စ လမ္ဗန္တု,_  
_ဝိတတာ တောရဏေသု စ._  

</Paragraph>

</Division>
<Division number="792" book="ja2" e="ch" v="23" p="221">

<Paragraph number="2117" type="verses" book="ja2">
_အဟမ္ပိ သဗ္ဗသေတေန,_  
_မဟတာ သုမဟံ ပုရံ;_  
_ပရိက္ခိပိဿံ ဘောဂေဟိ,_  
_ကာသီနံ ဇနယံ ဘယံ”._  

</Paragraph>

</Division>
<Division number="793" book="ja2" e="ch" v="23" p="221">

<Paragraph number="2118" type="verses" book="ja2">
_တဿ တံ ဝစနံ သုတွာ,_  
ဥရဂါနေကဝဏ္ဏိနော;_  
_ဗာရာဏသိံ ပဝဇ္ဇိံသု,_  
_န စ ကဉ္စိ ဝိဟေဌယုံ._  

</Paragraph>

</Division>
<Division number="794" book="ja2" e="ch" v="23" p="221">

<Paragraph number="2119" type="verses" book="ja2">
_နိဝေသနေသု သောဗ္ဘေသု,_  
_ရထိယာ စစ္စရေသု စ;_  
_ရုက္ခဂ္ဂေသု စ လမ္ဗိံသု,_  
_ဝိတတာ တောရဏေသု စ._  

</Paragraph>

</Division>
<Division number="795" book="ja2" e="ch" v="23" p="222">

<Paragraph number="2120" type="verses" book="ja2">
_တေသု ဒိသွာန လမ္ဗန္တေ,_  
_ပုထူ ကန္ဒိံသု နာရိယော;_  
_နာဂေ သောဏ္ဍိကတေ ဒိသွာ,_  
_ပဿသန္တေ မုဟုံ မုဟုံ._  

</Paragraph>

</Division>
<Division number="796" book="ja2" e="ch" v="23" p="222">

<Paragraph number="2121" type="verses" book="ja2">
_ဗာရာဏသီ ပဗျထိတာ,_  
_အာတုရာ သမပဇ္ဇထ;_  
_ဗာဟာ ပဂ္ဂယှ ပက္ကန္ဒုံ,_  
_“ဓီတရံ ဒေဟိ ရာဇိနော”._  


</Paragraph>
</Division>

<Paragraph number="2122" type="center" book="ja2">
( )


</Paragraph>

<Division number="797" book="ja2" e="ch" v="23" p="222">

<Paragraph number="2123" type="verses" book="ja2">
_“ပုပ္ဖါဘိဟာရဿ ဝနဿ မဇ္ဈေ,_  
_ကော လောဟိတက္ခော ဝိတတန္တရံသော;_  
_ကာ ကမ္ဗုကာယူရဓရာ သုဝတ္ထာ,_  
_တိဋ္ဌန္တိ နာရိယော ဒသ ဝန္ဒမာနာ._  

</Paragraph>

</Division>
<Division number="798" book="ja2" e="ch" v="23" p="222">

<Paragraph number="2124" type="verses" book="ja2">
_ကော တွံ ဗြဟာဗာဟု ဝနဿ မဇ္ဈေ,_  
_ဝိရောစသိ ဃတသိတ္တောဝ အဂ္ဂိ;_  
_မဟေသက္ခော အညတရောသိ ယက္ခော,_  
ဥဒါဟု နာဂေါသိ မဟာနုဘာဝေါ”._  

</Paragraph>

</Division>
<Division number="799" book="ja2" e="ch" v="23" p="222">

<Paragraph number="2125" type="verses" book="ja2">
_“နာဂေါဟမသ္မိ ဣဒ္ဓိမာ,_  
_တေဇဿီ ဒုရတိက္ကမော;_  
_ဍံသေယျံ တေဇသာ ကုဒ္ဓေါ,_  
_ဖီတံ ဇနပဒံ အပိ._  

</Paragraph>

</Division>
<Division number="800" book="ja2" e="ch" v="23" p="222">

<Paragraph number="2126" type="verses" book="ja2">
_သမုဒ္ဒဇာ ဟိ မေ မာတာ,_  
_ဓတရဋ္ဌော စ မေ ပိတာ;_  
_သုဒဿနကနိဋ္ဌောသ္မိ,_  
_ဘူရိဒတ္တောတိ မံ ဝိဒူ._  

</Paragraph>

</Division>
<Division number="801" book="ja2" e="ch" v="23" p="222">

<Paragraph number="2127" type="verses" book="ja2">
_ယံ ဂမ္ဘီရံ သဒါဝဋ္ဋံ,_  
_ရဟဒံ ဘိသ္မံ ပေက္ခသိ;_  
_ဧသ ဒိဗျော မမာဝါသော,_  
_အနေကသတပေါရိသော._  

</Paragraph>

</Division>
<Division number="802" book="ja2" e="ch" v="23" p="222">

<Paragraph number="2128" type="verses" book="ja2">
_မယူရကောဉ္စာဘိရုဒံ,_  
_နီလောဒံ ဝနမဇ္ဈတော;_  
_ယမုနံ ပဝိသ မာ ဘီတော,_  
_ခေမံ ဝတ္တဝတံ သိဝံ._  

</Paragraph>

</Division>
<Division number="803" book="ja2" e="ch" v="23" p="222">

<Paragraph number="2129" type="verses" book="ja2">
_တတ္ထ ပတ္တော သာနုစရော,_  
_သဟ ပုတ္တေန ဗြာဟ္မဏ;_  
_ပူဇိတော မယှံ ကာမေဟိ,_  
_သုခံ ဗြာဟ္မဏ ဝစ္ဆသိ”._  

</Paragraph>

</Division>
<Division number="804" book="ja2" e="ch" v="23" p="222">

<Paragraph number="2130" type="verses" book="ja2">
_“သမာ သမန္တပရိတော,_  
_ပဟူတတဂရာ မဟီ;_  
ဣန္ဒဂေါပကသဉ္ဆန္နာ,_  
_သောဘတိ ဟရိတုတ္တမာ._  

</Paragraph>

</Division>
<Division number="805" book="ja2" e="ch" v="23" p="222">

<Paragraph number="2131" type="verses" book="ja2">
_ရမ္မာနိ ဝနစေတျာနိ,_  
_ရမ္မာ ဟံသူပကူဇိတာ;_  
_ဩပုပ္ဖါပဒ္မါ တိဋ္ဌန္တိ,_  
_ပေါက္ခရညော သုနိမ္မိတာ._  

</Paragraph>

</Division>
<Division number="806" book="ja2" e="ch" v="23" p="223">

<Paragraph number="2132" type="verses" book="ja2">
_အဋ္ဌံသာ သုကတာ ထမ္ဘာ,_  
_သဗ္ဗေ ဝေဠုရိယာမယာ;_  
_သဟဿထမ္ဘာ ပါသာဒါ,_  
_ပူရာ ကညာဟိ ဇောတရေ._  

</Paragraph>

</Division>
<Division number="807" book="ja2" e="ch" v="23" p="223">

<Paragraph number="2133" type="verses" book="ja2">
_ဝိမာနံ ဥပပန္နောသိ,_  
_ဒိဗျံ ပုညေဟိ အတ္တနော;_  
_အသမ္ဗာဓံ သိဝံ ရမ္မံ,_  
_အစ္စန္တသုခသံဟိတံ._  

</Paragraph>

</Division>
<Division number="808" book="ja2" e="ch" v="23" p="223">

<Paragraph number="2134" type="verses" book="ja2">
_မညေ သဟဿနေတ္တဿ,_  
_ဝိမာနံ နာဘိကင်္ခသိ;_  
ဣဒ္ဓီ ဟိ တျာယံ ဝိပုလာ,_  
_သက္ကဿေဝ ဇုတီမတော”._  

</Paragraph>

</Division>
<Division number="809" book="ja2" e="ch" v="23" p="223">

<Paragraph number="2135" type="verses" book="ja2">
_“မနသာပိ န ပတ္တဗ္ဗော,_  
_အာနုဘာဝေါ ဇုတီမတော;_  
_ပရိစာရယမာနာနံ,_  
_သဲန္ဒာနံ ဝသဝတ္တိနံ._  

</Paragraph>

</Division>
<Division number="810" book="ja2" e="ch" v="23" p="223">

<Paragraph number="2136" type="verses" book="ja2">
_တံ ဝိမာနံ အဘိဇ္ဈာယ,_  
_အမရာနံ သုခေသိနံ;_  
ဥပေါသထံ ဥပဝသန္တော,_  
_သေမိ ဝမ္မိကမုဒ္ဓနိ”._  

</Paragraph>

</Division>
<Division number="811" book="ja2" e="ch" v="23" p="223">

<Paragraph number="2137" type="verses" book="ja2">
_“အဟဉ္စ မိဂမေသာနော,_  
_သပုတ္တော ပါဝိသိံ ဝနံ;_  
_တံ မံ မတံ ဝါ ဇီဝံ ဝါ,_  
_နာဘိဝေဒေန္တိ ဉာတကာ._  

</Paragraph>

</Division>
<Division number="812" book="ja2" e="ch" v="23" p="223">

<Paragraph number="2138" type="verses" book="ja2">
_အာမန္တယေ ဘူရိဒတ္တံ,_  
_ကာသိပုတ္တံ ယသဿိနံ;_  
_တယာ နော သမနုညာတာ,_  
_အပိ ပဿေမု ဉာတကေ”._  

</Paragraph>

</Division>
<Division number="813" book="ja2" e="ch" v="23" p="223">

<Paragraph number="2139" type="verses" book="ja2">
_“ဧသော ဟိ ဝတ မေ ဆန္ဒော,_  
_ယံ ဝသေသိ မမန္တိကေ;_  
_န ဟိ ဧတာဒိသာ ကာမာ,_  
_သုလဘာ ဟောန္တိ မာနုသေ._  

</Paragraph>

</Division>
<Division number="814" book="ja2" e="ch" v="23" p="223">

<Paragraph number="2140" type="verses" book="ja2">
_သစေ တွံ နိစ္ဆသေ ဝတ္ထုံ,_  
_မမ ကာမေဟိ ပူဇိတော;_  
_မယာ တွံ သမနုညာတော,_  
_သောတ္ထိံ ပဿာဟိ ဉာတကေ”._  

</Paragraph>

</Division>
<Division number="815" book="ja2" e="ch" v="23" p="223">

<Paragraph number="2141" type="verses" book="ja2">
_“ဓာရယိမံ မဏိံ ဒိဗျံ,_  
_ပသုံ ပုတ္တေ စ ဝိန္ဒတိ;_  
_အရောဂေါ သုခိတော ဟောတိ,_  
_ဂစ္ဆေဝါဒါယ ဗြာဟ္မဏ”._  

</Paragraph>

</Division>
<Division number="816" book="ja2" e="ch" v="23" p="223">

<Paragraph number="2142" type="verses" book="ja2">
_“ကုသလံ ပဋိနန္ဒာမိ,_  
_ဘူရိဒတ္တ ဝစော တဝ;_  
_ပဗ္ဗဇိဿာမိ ဇိဏ္ဏောသ္မိ,_  
_န ကာမေ အဘိပတ္ထယေ”._  

</Paragraph>

</Division>
<Division number="817" book="ja2" e="ch" v="23" p="223">

<Paragraph number="2143" type="verses" book="ja2">
_“ဗြဟ္မစရိယဿ စေ ဘင်္ဂေါ,_  
_ဟောတိ ဘောဂေဟိ ကာရိယံ;_  
_အဝိကမ္ပမာနော ဧယျာသိ,_  
_ဗဟုံ ဒဿာမိ တေ ဓနံ”._  

</Paragraph>

</Division>
<Division number="818" book="ja2" e="ch" v="23" p="223">

<Paragraph number="2144" type="verses" book="ja2">
_“ကုသလံ ပဋိနန္ဒာမိ,_  
_ဘူရိဒတ္တ ဝစော တဝ;_  
_ပုနပိ အာဂမိဿာမိ,_  
_သစေ အတ္ထော ဘဝိဿတိ”._  

</Paragraph>

</Division>
<Division number="819" book="ja2" e="ch" v="23" p="224">

<Paragraph number="2145" type="verses" book="ja2">
ဣဒံ ဝတွာ ဘူရိဒတ္တော,_  
_ပေသေသိ စတုရော ဇနေ;_  
_“ဧထ ဂစ္ဆထ ဥဋ္ဌေထ,_  
_ခိပ္ပံ ပါပေထ ဗြာဟ္မဏံ”._  

</Paragraph>

</Division>
<Division number="820" book="ja2" e="ch" v="23" p="224">

<Paragraph number="2146" type="verses" book="ja2">
_တဿ တံ ဝစနံ သုတွာ,_  
ဥဋ္ဌာယ စတုရော ဇနာ;_  
_ပေသိတာ ဘူရိဒတ္တေန,_  
_ခိပ္ပံ ပါပေသု ဗြာဟ္မဏံ._  


</Paragraph>
</Division>

<Paragraph number="2147" type="center" book="ja2">
( )


</Paragraph>

<Division number="821" book="ja2" e="ch" v="23" p="224">

<Paragraph number="2148" type="verses" book="ja2">
_“မဏိံ ပဂ္ဂယှ မင်္ဂလျံ,_  
_သာဓုဝိတ္တံ မနောရမံ;_  
_သေလံ ဗျဉ္ဇနသမ္ပန္နံ,_  
_ကော ဣမံ မဏိမဇ္ဈဂါ”._  

</Paragraph>

</Division>
<Division number="822" book="ja2" e="ch" v="23" p="224">

<Paragraph number="2149" type="verses" book="ja2">
_“လောဟိတက္ခသဟဿာဟိ,_  
_သမန္တာ ပရိဝါရိတံ;_  
_အဇ္ဇ ကာလံ ပထံ ဂစ္ဆံ,_  
_အဇ္ဈဂါဟံ မဏိံ ဣမံ”._  

</Paragraph>

</Division>
<Division number="823" book="ja2" e="ch" v="23" p="224">

<Paragraph number="2150" type="verses" book="ja2">
_“သူပစိဏ္ဏော အယံ သေလော,_  
_အစ္စိတော မာနိတော သဒါ;_  
_သုဓာရိတော သုနိက္ခိတ္တော,_  
_သဗ္ဗတ္ထမဘိသာဓယေ._  

</Paragraph>

</Division>
<Division number="824" book="ja2" e="ch" v="23" p="224">

<Paragraph number="2151" type="verses" book="ja2">
ဥပစာရဝိပန္နဿ,_  
_နိက္ခေပေ ဓာရဏာယ ဝါ;_  
_အယံ သေလော ဝိနာသာယ,_  
_ပရိစိဏ္ဏော အယောနိသော._  

</Paragraph>

</Division>
<Division number="825" book="ja2" e="ch" v="23" p="224">

<Paragraph number="2152" type="verses" book="ja2">
_န ဣမံ အကုသလော ဒိဗျံ,_  
_မဏိံ ဓာရေတုမာရဟော;_  
_ပဋိပဇ္ဇ သတံ နိက္ခံ,_  
_ဒေဟိမံ ရတနံ မမ”._  

</Paragraph>

</Division>
<Division number="826" book="ja2" e="ch" v="23" p="224">

<Paragraph number="2153" type="verses" book="ja2">
_“န စ မျာယံ မဏီ ကေယျော,_  
_ဂေါဟိ ဝါ ရတနေဟိ ဝါ;_  
_သေလော ဗျဉ္ဇနသမ္ပန္နော,_  
_နေဝ ကေယျော မဏီ မမ”._  

</Paragraph>

</Division>
<Division number="827" book="ja2" e="ch" v="23" p="224">

<Paragraph number="2154" type="verses" book="ja2">
_“နော စေ တယာ မဏီ ကေယျော,_  
_ဂေါဟိ ဝါ ရတနေဟိ ဝါ;_  
_အထ ကေန မဏီ ကေယျော,_  
_တံ မေ အက္ခာဟိ ပုစ္ဆိတော”._  

</Paragraph>

</Division>
<Division number="828" book="ja2" e="ch" v="23" p="224">

<Paragraph number="2155" type="verses" book="ja2">
_“ယော မေ သံသေ မဟာနာဂံ,_  
_တေဇဿိံ ဒုရတိက္ကမံ;_  
_တဿ ဒဇ္ဇံ ဣမံ သေလံ,_  
_ဇလန္တမိဝ တေဇသာ”._  

</Paragraph>

</Division>
<Division number="829" book="ja2" e="ch" v="23" p="224">

<Paragraph number="2156" type="verses" book="ja2">
_“ကော နု ဗြာဟ္မဏဝဏ္ဏေန,_  
_သုပဏ္ဏော ပတတံ ဝရော;_  
_နာဂံ ဇိဂီသမနွေသိ,_  
_အနွေသံ ဘက္ခမတ္တနော”._  

</Paragraph>

</Division>
<Division number="830" book="ja2" e="ch" v="23" p="224">

<Paragraph number="2157" type="verses" book="ja2">
_“နာဟံ ဒိဇာဓိပေါ ဟောမိ,_  
_န ဒိဋ္ဌော ဂရုဠော မယာ;_  
_အာသီဝိသေန ဝိတ္တောတိ,_  
_ဝဇ္ဇော ဗြာဟ္မဏ မံ ဝိဒူ”._  

</Paragraph>

</Division>
<Division number="831" book="ja2" e="ch" v="23" p="224">

<Paragraph number="2158" type="verses" book="ja2">
_“ကိံ နု တုယှံ ဗလံ အတ္ထိ,_  
_ကိံ သိပ္ပံ ဝိဇ္ဇတေ တဝ;_  
_ကိသ္မိံ ဝါ တွံ ပရတ္ထဒ္ဓေါ,_  
ဥရဂံ နာပစာယသိ”._  

</Paragraph>

</Division>
<Division number="832" book="ja2" e="ch" v="23" p="225">

<Paragraph number="2159" type="verses" book="ja2">
_“အာရညိကဿ ဣသိနော,_  
_စိရရတ္တံ တပဿိနော;_  
_သုပဏ္ဏော ကောသိယဿက္ခာ,_  
_ဝိသဝိဇ္ဇံ အနုတ္တရံ._  

</Paragraph>

</Division>
<Division number="833" book="ja2" e="ch" v="23" p="225">

<Paragraph number="2160" type="verses" book="ja2">
_တံ ဘာဝိတတ္တညတရံ,_  
_သမ္မန္တံ ပဗ္ဗတန္တရေ;_  
_သက္ကစ္စံ တံ ဥပဋ္ဌာသိံ,_  
_ရတ္တိန္ဒိဝမတန္ဒိတော._  

</Paragraph>

</Division>
<Division number="834" book="ja2" e="ch" v="23" p="225">

<Paragraph number="2161" type="verses" book="ja2">
_သော တဒါ ပရိစိဏ္ဏော မေ,_  
_ဝတ္တဝါ ဗြဟ္မစရိယဝါ;_  
_ဒိဗ္ဗံ ပါတုကရီ မန္တံ,_  
_ကာမသာ ဘဂဝါ မမ._  

</Paragraph>

</Division>
<Division number="835" book="ja2" e="ch" v="23" p="225">

<Paragraph number="2162" type="verses" book="ja2">
_တျာဟံ မန္တေ ပရတ္ထဒ္ဓေါ,_  
_နာဟံ ဘာယာမိ ဘောဂိနံ;_  
_အာစရိယော ဝိသဃာတာနံ,_  
_အလမ္ပာနောတိ မံ ဝိဒူ”._  

</Paragraph>

</Division>
<Division number="836" book="ja2" e="ch" v="23" p="225">

<Paragraph number="2163" type="verses" book="ja2">
_“ဂဏှာမသေ မဏိံ တာတ,_  
_သောမဒတ္တ ဝိဇာနဟိ;_  
_မာ ဒဏ္ဍေန သိရိံ ပတ္တံ,_  
_ကာမသာ ပဇဟိမှသေ”._  

</Paragraph>

</Division>
<Division number="837" book="ja2" e="ch" v="23" p="225">

<Paragraph number="2164" type="verses" book="ja2">
_“သကံ နိဝေသနံ ပတ္တံ,_  
_ယော တံ ဗြာဟ္မဏ ပူဇယိ;_  
_ဧဝံ ကလျာဏကာရိဿ,_  
_ကိံ မောဟာ ဒုဗ္ဘိမိစ္ဆသိ._  

</Paragraph>

</Division>
<Division number="838" book="ja2" e="ch" v="23" p="225">

<Paragraph number="2165" type="verses" book="ja2">
_သစေ တွံ ဓနကာမောသိ,_  
_ဘူရိဒတ္တော ပဒဿတိ;_  
_တမေဝ ဂန္တွာ ယာစဿု,_  
_ဗဟုံ ဒဿတိ တေ ဓနံ”._  

</Paragraph>

</Division>
<Division number="839" book="ja2" e="ch" v="23" p="225">

<Paragraph number="2166" type="verses" book="ja2">
_“ဟတ္ထဂတံ ပတ္တဂတံ,_  
_နိကိဏ္ဏံ ခါဒိတုံ ဝရံ;_  
_မာ နော သန္ဒိဋ္ဌိကော အတ္ထော,_  
_သောမဒတ္တ ဥပစ္စဂါ”._  

</Paragraph>

</Division>
<Division number="840" book="ja2" e="ch" v="23" p="225">

<Paragraph number="2167" type="verses" book="ja2">
_“ပစ္စတိ နိရယေ ဃောရေ,_  
_မဟိဿမပိ ဝိဝရတိ;_  
_မိတ္တဒုဗ္ဘီ ဟိတစ္စာဂီ,_  
_ဇီဝရေဝါပိ သုဿတိ._  

</Paragraph>

</Division>
<Division number="841" book="ja2" e="ch" v="23" p="225">

<Paragraph number="2168" type="verses" book="ja2">
_သစေ တွံ ဓနကာမောသိ,_  
_ဘူရိဒတ္တော ပဒဿတိ;_  
_မညေ အတ္တကတံ ဝေရံ,_  
_နစိရံ ဝေဒယိဿသိ”._  

</Paragraph>

</Division>
<Division number="842" book="ja2" e="ch" v="23" p="225">

<Paragraph number="2169" type="verses" book="ja2">
_“မဟာယညံ ယဇိတွာန,_  
_ဧဝံ သုဇ္ဈန္တိ ဗြာဟ္မဏာ;_  
_မဟာယညံ ယဇိဿာမ,_  
_ဧဝံ မောက္ခာမ ပါပကာ”._  

</Paragraph>

</Division>
<Division number="843" book="ja2" e="ch" v="23" p="225">

<Paragraph number="2170" type="verses" book="ja2">
_“ဟန္ဒ ဒါနိ အပါယာမိ,_  
_နာဟံ အဇ္ဇ တယာ သဟ;_  
_ပဒမ္ပေကံ န ဂစ္ဆေယျံ,_  
_ဧဝံ ကိဗ္ဗိသကာရိနာ”._  

</Paragraph>

</Division>
<Division number="844" book="ja2" e="ch" v="23" p="226">

<Paragraph number="2171" book="ja2">
ဣဒံ ဝတွာန ပိတရံ,_  
_သောမဒတ္တော ဗဟုဿုတော;_  
ဥဇ္ဈာပေတွာန ဘူတာနိ,_  
_တမှာ ဌာနာ အပက္ကမိ._  

</Paragraph>

</Division>
<Division number="845" book="ja2" e="ch" v="23" p="226">

<Paragraph number="2172" type="verses" book="ja2">
_“ဂဏှာဟေတံ မဟာနာဂံ,_  
_အာဟရေတံ မဏိံ မမ;_  
ဣန္ဒဂေါပကဝဏ္ဏာဘော,_  
_ယဿ လောဟိတကော သိရော._  

</Paragraph>

</Division>
<Division number="846" book="ja2" e="ch" v="23" p="226">

<Paragraph number="2173" type="verses" book="ja2">
_ကပ္ပါသပိစုရာသီဝ,_  
_ဧသော ကာယော ပဒိဿတိ;_  
_ဝမ္မိကဂ္ဂဂတော သေတိ,_  
_တံ တွံ ဂဏှာဟိ ဗြာဟ္မဏ”._  

</Paragraph>

</Division>
<Division number="847" book="ja2" e="ch" v="23" p="226">

<Paragraph number="2174" type="verses" book="ja2">
_အထောသဓေဟိ ဒိဗ္ဗေဟိ,_  
_ဇပ္ပံ မန္တပဒါနိ စ;_  
_ဧဝံ တံ အသက္ခိ သတ္ထုံ,_  
_ကတွာ ပရိတ္တမတ္တနော._  


</Paragraph>
</Division>

<Paragraph number="2175" type="center" book="ja2">
( )


</Paragraph>

<Division number="848" book="ja2" e="ch" v="23" p="226">

<Paragraph number="2176" type="verses" book="ja2">
_“မမံ ဒိသွာန အာယန္တံ,_  
_သဗ္ဗကာမသမိဒ္ဓိနံ;_  
ဣန္ဒြိယာနိ အဟဋ္ဌာနိ,_  
_သာဝံ ဇာတံ မုခံ တဝ._  

</Paragraph>

</Division>
<Division number="849" book="ja2" e="ch" v="23" p="226">

<Paragraph number="2177" type="verses" book="ja2">
_ပဒ္မံ ယထာ ဟတ္ထဂတံ,_  
_ပါဏိနာ ပရိမဒ္ဒိတံ;_  
_သာဝံ ဇာတံ မုခံ တုယှံ,_  
_မမံ ဒိသွာန ဧဒိသံ._  

</Paragraph>

</Division>
<Division number="850" book="ja2" e="ch" v="23" p="226">

<Paragraph number="2178" type="verses" book="ja2">
_ကစ္စိ နု တေ နာဘိသသိ,_  
_ကစ္စိ တေ အတ္ထိ ဝေဒနာ;_  
_ယေန သာဝံ မုခံ တုယှံ,_  
_မမံ ဒိသွာန အာဂတံ”._  

</Paragraph>

</Division>
<Division number="851" book="ja2" e="ch" v="23" p="226">

<Paragraph number="2179" type="verses" book="ja2">
_“သုပိနံ တာတ အဒ္ဒက္ခိံ,_  
ဣတော မာသံ အဓောဂတံ;_  
_ဒက္ခိဏံ ဝိယ မေ ဗာဟုံ,_  
_ဆေတွာ ရုဟိရမက္ခိတံ;_  
_ပုရိသော အာဒါယ ပက္ကာမိ,_  
_မမ ရောဒန္တိယာ သတိ._  

</Paragraph>

</Division>
<Division number="852" book="ja2" e="ch" v="23" p="226">

<Paragraph number="2180" type="verses" book="ja2">
_ယတောဟံ သုပိနမဒ္ဒက္ခိံ,_  
_သုဒဿန ဝိဇာနဟိ;_  
_တတော ဒိဝါ ဝါ ရတ္တိံ ဝါ,_  
_သုခံ မေ နောပလဗ္ဘတိ”._  

</Paragraph>

</Division>
<Division number="853" book="ja2" e="ch" v="23" p="226">

<Paragraph number="2181" type="verses" book="ja2">
_“ယံ ပုဗ္ဗေ ပရိဝါရိံသု,_  
_ကညာ ရုစိရဝိဂ္ဂဟာ;_  
_ဟေမဇာလပဋိစ္ဆန္နာ,_  
_ဘူရိဒတ္တော န ဒိဿတိ._  

</Paragraph>

</Division>
<Division number="854" book="ja2" e="ch" v="23" p="226">

<Paragraph number="2182" type="verses" book="ja2">
_ယံ ပုဗ္ဗေ ပရိဝါရိံသု,_  
_နေတ္တိံသဝရဓာရိနော;_  
_ကဏိကာရာဝ သမ္ဖုလ္လာ,_  
_ဘူရိဒတ္တော န ဒိဿတိ._  

</Paragraph>

</Division>
<Division number="855" book="ja2" e="ch" v="23" p="227">

<Paragraph number="2183" type="verses" book="ja2">
_ဟန္ဒ ဒါနိ ဂမိဿာမ,_  
_ဘူရိဒတ္တနိဝေသနံ;_  
_ဓမ္မဋ္ဌံ သီလသမ္ပန္နံ,_  
_ပဿာမ တဝ ဘာတရံ”._  

</Paragraph>

</Division>
<Division number="856" book="ja2" e="ch" v="23" p="227">

<Paragraph number="2184" type="verses" book="ja2">
_တဉ္စ ဒိသွာန အာယန္တိံ,_  
_ဘူရိဒတ္တဿ မာတရံ;_  
_ဗာဟာ ပဂ္ဂယှ ပက္ကန္ဒုံ,_  
_ဘူရိဒတ္တဿ နာရိယော._  

</Paragraph>

</Division>
<Division number="857" book="ja2" e="ch" v="23" p="227">

<Paragraph number="2185" type="verses" book="ja2">
_“ပုတ္တံ တေယျေ န ဇာနာမ,_  
ဣတော မာသံ အဓောဂတံ;_  
_မတံ ဝါ ယဒိ ဝါ ဇီဝံ,_  
_ဘူရိဒတ္တံ ယသဿိနံ._  

</Paragraph>

</Division>
<Division number="858" book="ja2" e="ch" v="23" p="227">

<Paragraph number="2186" type="verses" book="ja2">
_သကုဏီ ဟတပုတ္တာဝ,_  
_သုညံ ဒိသွာ ကုလာဝကံ;_  
_စိရံ ဒုက္ခေန ဈာယိဿံ,_  
_ဘူရိဒတ္တံ အပဿတီ._  

</Paragraph>

</Division>
<Division number="859" book="ja2" e="ch" v="23" p="227">

<Paragraph number="2187" type="verses" book="ja2">
_ကုရရီ ဟတဆာပါဝ,_  
_သုညံ ဒိသွာ ကုလာဝကံ;_  
_စိရံ ဒုက္ခေန ဈာယိဿံ,_  
_ဘူရိဒတ္တံ အပဿတီ._  

</Paragraph>

</Division>
<Division number="860" book="ja2" e="ch" v="23" p="227">

<Paragraph number="2188" type="verses" book="ja2">
_သာ နူန စက္ကဝါကီဝ,_  
_ပလ္လလသ္မိံ အနောဒကေ;_  
_စိရံ ဒုက္ခေန ဈာယိဿံ,_  
_ဘူရိဒတ္တံ အပဿတီ._  

</Paragraph>

</Division>
<Division number="861" book="ja2" e="ch" v="23" p="227">

<Paragraph number="2189" type="verses" book="ja2">
_ကမ္မာရာနံ ယထာ ဥက္ကာ,_  
_အန္တော ဈာယတိ နော ဗဟိ;_  
_ဧဝံ ဈာယာမိ သောကေန,_  
_ဘူရိဒတ္တံ အပဿတီ”._  

</Paragraph>

</Division>
<Division number="862" book="ja2" e="ch" v="23" p="227">

<Paragraph number="2190" type="verses" book="ja2">
_သာလာဝ သမ္ပမထိတာ,_  
_မာလုတေန ပမဒ္ဒိတာ;_  
_သေန္တိ ပုတ္တာ စ ဒါရာ စ,_  
_ဘူရိဒတ္တနိဝေသနေ._  

</Paragraph>

</Division>
<Division number="863" book="ja2" e="ch" v="23" p="227">

<Paragraph number="2191" type="verses" book="ja2">
ဣဒံ သုတွာန နိဂ္ဃေါသံ,_  
_ဘူရိဒတ္တနိဝေသနေ;_  
_အရိဋ္ဌော စ သုဘောဂေါ စ,_  
_ပဓာဝိံသု အနန္တရာ._  

</Paragraph>

</Division>
<Division number="864" book="ja2" e="ch" v="23" p="227">

<Paragraph number="2192" type="verses" book="ja2">
_“အမ္မ အဿာသ မာ သောစိ,_  
_ဧဝံဓမ္မာ ဟိ ပါဏိနော;_  
_စဝန္တိ ဥပပဇ္ဇန္တိ,_  
_ဧသဿ ပရိဏာမိတာ”._  

</Paragraph>

</Division>
<Division number="865" book="ja2" e="ch" v="23" p="227">

<Paragraph number="2193" type="verses" book="ja2">
_“အဟမ္ပိ တာတ ဇာနာမိ,_  
_ဧဝံဓမ္မာ ဟိ ပါဏိနော;_  
_သောကေန စ ပရေတသ္မိ,_  
_ဘူရိဒတ္တံ အပဿတီ._  

</Paragraph>

</Division>
<Division number="866" book="ja2" e="ch" v="23" p="227">

<Paragraph number="2194" type="verses" book="ja2">
_အဇ္ဇ စေ မေ ဣမံ ရတ္တိံ,_  
_သုဒဿန ဝိဇာနဟိ;_  
_ဘူရိဒတ္တံ အပဿန္တီ,_  
_မညေ ဟိဿာမိ ဇီဝိတံ”._  

</Paragraph>

</Division>
<Division number="867" book="ja2" e="ch" v="23" p="228">

<Paragraph number="2195" type="verses" book="ja2">
_“အမ္မ အဿာသ မာ သောစိ,_  
_အာနယိဿာမ ဘာတရံ;_  
_ဒိသောဒိသံ ဂမိဿာမ,_  
_ဘာတုပရိယေသနံ စရံ._  

</Paragraph>

</Division>
<Division number="868" book="ja2" e="ch" v="23" p="228">

<Paragraph number="2196" type="verses" book="ja2">
_ပဗ္ဗတေ ဂိရိဒုဂ္ဂေသု,_  
_ဂါမေသု နိဂမေသု စ;_  
_ဩရေန သတ္တရတ္တဿ,_  
_ဘာတရံ ပဿ အာဂတံ”._  

</Paragraph>

</Division>
<Division number="869" book="ja2" e="ch" v="23" p="228">

<Paragraph number="2197" type="verses" book="ja2">
_“ဟတ္ထာ ပမုတ္တော ဥရဂေါ,_  
_ပါဒေ တေ နိပတီ ဘုသံ;_  
_ကစ္စိ နု တံ ဍံသီ တာတ,_  
_မာ ဘာယိ သုခိတော ဘဝ”._  

</Paragraph>

</Division>
<Division number="870" book="ja2" e="ch" v="23" p="228">

<Paragraph number="2198" type="verses" book="ja2">
_“နေဝ မယှံ အယံ နာဂေါ,_  
_အလံ ဒုက္ခာယ ကာယစိ;_  
_ယာဝတတ္ထိ အဟိဂ္ဂါဟော,_  
_မယာ ဘိယျော န ဝိဇ္ဇတိ”._  

</Paragraph>

</Division>
<Division number="871" book="ja2" e="ch" v="23" p="228">

<Paragraph number="2199" type="verses" book="ja2">
_“ကော နု ဗြာဟ္မဏဝဏ္ဏေန,_  
_ဒိတ္တော ပရိသမာဂတော;_  
_အဝှါယန္တု သုယုဒ္ဓေန,_  
_သုဏန္တု ပရိသာ မမ”._  

</Paragraph>

</Division>
<Division number="872" book="ja2" e="ch" v="23" p="228">

<Paragraph number="2200" type="verses" book="ja2">
_“တွံ မံ နာဂေန အာလမ္ပ,_  
_အဟံ မဏ္ဍူကဆာပိယာ;_  
_ဟောတု နော အဗ္ဘုတံ တတ္ထ,_  
_အာ သဟဿေဟိ ပဉ္စဟိ”._  

</Paragraph>

</Division>
<Division number="873" book="ja2" e="ch" v="23" p="228">

<Paragraph number="2201" type="verses" book="ja2">
_“အဟဉှိ ဝသုမာ အဍ္ဎော,_  
_တွံ ဒလိဒ္ဒေါသိ မာဏဝ;_  
_ကော နု တေ ပါဋိဘောဂတ္ထိ,_  
ဥပဇူတဉ္စ ကိံ သိယာ._  

</Paragraph>

</Division>
<Division number="874" book="ja2" e="ch" v="23" p="228">

<Paragraph number="2202" type="verses" book="ja2">
ဥပဇူတဉ္စ မေ အဿ,_  
_ပါဋိဘောဂေါ စ တာဒိသော;_  
_ဟောတု နော အဗ္ဘုတံ တတ္ထ,_  
_အာ သဟဿေဟိ ပဉ္စဟိ”._  

</Paragraph>

</Division>
<Division number="875" book="ja2" e="ch" v="23" p="228">

<Paragraph number="2203" type="verses" book="ja2">
_“သုဏောဟိ မေ မဟာရာဇ,_  
_ဝစနံ ဘဒ္ဒမတ္ထု တေ;_  
_ပဉ္စန္နံ မေ သဟဿာနံ,_  
_ပါဋိဘောဂေါ ဟိ ကိတ္တိမ”._  

</Paragraph>

</Division>
<Division number="876" book="ja2" e="ch" v="23" p="228">

<Paragraph number="2204" type="verses" book="ja2">
_“ပေတ္တိကံ ဝါ ဣဏံ ဟောတိ,_  
_ယံ ဝါ ဟောတိ သယံကတံ;_  
_ကိံ တွံ ဧဝံ ဗဟုံ မယှံ,_  
_ဓနံ ယာစသိ ဗြာဟ္မဏ”._  

</Paragraph>

</Division>
<Division number="877" book="ja2" e="ch" v="23" p="228">

<Paragraph number="2205" type="verses" book="ja2">
_“အလမ္ပာနော ဟိ နာဂေန,_  
_မမံ အဘိဇိဂီသတိ;_  
_အဟံ မဏ္ဍူကဆာပိယာ,_  
_ဍံသယိဿာမိ ဗြာဟ္မဏံ._  

</Paragraph>

</Division>
<Division number="878" book="ja2" e="ch" v="23" p="228">

<Paragraph number="2206" type="verses" book="ja2">
_တံ တွံ ဒဋ္ဌုံ မဟာရာဇ,_  
_အဇ္ဇ ရဋ္ဌာဘိဝဍ္ဎန;_  
_ခတ္တသံဃပရိဗျူဠှော,_  
_နိယျာဟိ အဟိဒဿနံ”._  

</Paragraph>

</Division>
<Division number="879" book="ja2" e="ch" v="23" p="229">

<Paragraph number="2207" type="verses" book="ja2">
_“နေဝ တံ အတိမညာမိ,_  
_သိပ္ပဝါဒေန မာဏဝ;_  
_အတိမတ္တောသိ သိပ္ပေန,_  
ဥရဂံ နာပစာယသိ”._  

</Paragraph>

</Division>
<Division number="880" book="ja2" e="ch" v="23" p="229">

<Paragraph number="2208" type="verses" book="ja2">
_“အဟမ္ပိ နာတိမညာမိ,_  
_သိပ္ပဝါဒေန ဗြာဟ္မဏ;_  
_အဝိသေန စ နာဂေန,_  
_ဘုသံ ဝဉ္စယသေ ဇနံ._  

</Paragraph>

</Division>
<Division number="881" book="ja2" e="ch" v="23" p="229">

<Paragraph number="2209" type="verses" book="ja2">
_ဧဝဉ္စေတံ ဇနော ဇညာ,_  
_ယထာ ဇာနာမိ တံ အဟံ;_  
_န တွံ လဘသိ အာလမ္ပ,_  
_ဘုသမုဋ္ဌိံ ကုတော ဓနံ”._  

</Paragraph>

</Division>
<Division number="882" book="ja2" e="ch" v="23" p="229">

<Paragraph number="2210" type="verses" book="ja2">
_“ခရာဇိနော ဇဋီ ဒုမ္မီ,_  
_ဒိတ္တော ပရိသမာဂတော;_  
_ယော တွံ ဧဝံ ဂတံ နာဂံ,_  
_အဝိသော အတိမညသိ._  

</Paragraph>

</Division>
<Division number="883" book="ja2" e="ch" v="23" p="229">

<Paragraph number="2211" type="verses" book="ja2">
_အာသဇ္ဇ ခေါ နံ ဇညာသိ,_  
_ပုဏ္ဏံ ဥဂ္ဂဿ တေဇသော;_  
_မညေ တံ ဘသ္မရာသိံဝ,_  
_ခိပ္ပမေသော ကရိဿတိ”._  

</Paragraph>

</Division>
<Division number="884" book="ja2" e="ch" v="23" p="229">

<Paragraph number="2212" type="verses" book="ja2">
_“သိယာ ဝိသံ သိလုတ္တဿ,_  
_ဒေဍ္ဍုဘဿ သိလာဘုနော;_  
_နေဝ လောဟိတသီသဿ,_  
_ဝိသံ နာဂဿ ဝိဇ္ဇတိ”._  

</Paragraph>

</Division>
<Division number="885" book="ja2" e="ch" v="23" p="229">

<Paragraph number="2213" type="verses" book="ja2">
_“သုတမေတံ အရဟတံ,_  
_သညတာနံ တပဿိနံ;_  
ဣဓ ဒါနာနိ ဒတွာန,_  
_သဂ္ဂံ ဂစ္ဆန္တိ ဒါယကာ;_  
_ဇီဝန္တော ဒေဟိ ဒါနာနိ,_  
_ယဒိ တေ အတ္ထိ ဒါတဝေ._  

</Paragraph>

</Division>
<Division number="886" book="ja2" e="ch" v="23" p="229">

<Paragraph number="2214" type="verses" book="ja2">
_အယံ နာဂေါ မဟိဒ္ဓိကော,_  
_တေဇဿီ ဒုရတိက္ကမော;_  
_တေန တံ ဍံသယိဿာမိ,_  
_သော တံ ဘသ္မံ ကရိဿတိ”._  

</Paragraph>

</Division>
<Division number="887" book="ja2" e="ch" v="23" p="229">

<Paragraph number="2215" type="verses" book="ja2">
_“မယာပေတံ သုတံ သမ္မ,_  
_သညတာနံ တပဿိနံ;_  
ဣဓ ဒါနာနိ ဒတွာန,_  
_သဂ္ဂံ ဂစ္ဆန္တိ ဒါယကာ;_  
_တွမေဝ ဒေဟိ ဇီဝန္တော,_  
_ယဒိ တေ အတ္ထိ ဒါတဝေ._  

</Paragraph>

</Division>
<Division number="888" book="ja2" e="ch" v="23" p="229">

<Paragraph number="2216" type="verses" book="ja2">
_အယံ အဇမုခီ နာမ,_  
_ပုဏ္ဏာ ဥဂ္ဂဿ တေဇသော;_  
_တာယ တံ ဍံသယိဿာမိ,_  
_သာ တံ ဘသ္မံ ကရိဿတိ._  

</Paragraph>

</Division>
<Division number="889" book="ja2" e="ch" v="23" p="229">

<Paragraph number="2217" type="verses" book="ja2">
_ယာ ဓီတာ ဓတရဋ္ဌဿ,_  
_ဝေမာတာ ဘဂိနီ မမ;_  
_သာ တံ ဍံသတွဇမုခီ,_  
_ပုဏ္ဏာ ဥဂ္ဂဿ တေဇသော._  

</Paragraph>

</Division>
<Division number="890" book="ja2" e="ch" v="23" p="229">

<Paragraph number="2218" type="verses" book="ja2">
_ဆမာယဉ္စေ နိသိဉ္စိဿံ,_  
_ဗြဟ္မဒတ္တ ဝိဇာနဟိ;_  
_တိဏလတာနိ ဩသဓျော,_  
ဥဿုဿေယျုံ အသံသယံ._  

</Paragraph>

</Division>
<Division number="891" book="ja2" e="ch" v="23" p="230">

<Paragraph number="2219" type="verses" book="ja2">
ဥဒ္ဓဉ္စေ ပါတယိဿာမိ,_  
_ဗြဟ္မဒတ္တ ဝိဇာနဟိ;_  
_သတ္တ ဝဿာနိယံ ဒေဝေါ,_  
_န ဝဿေ န ဟိမံ ပတေ._  

</Paragraph>

</Division>
<Division number="892" book="ja2" e="ch" v="23" p="230">

<Paragraph number="2220" type="verses" book="ja2">
ဥဒကေ စေ နိသိဉ္စိဿံ,_  
_ဗြဟ္မဒတ္တ ဝိဇာနဟိ;_  
_ယာဝန္တောဒကဇာ ပါဏာ,_  
_မရေယျုံ မစ္ဆကစ္ဆပါ”._  


</Paragraph>
</Division>

<Paragraph number="2221" type="center" book="ja2">
( )


</Paragraph>

<Division number="893" book="ja2" e="ch" v="23" p="230">

<Paragraph number="2222" type="verses" book="ja2">
_“လောကျံ သဇန္တံ ဥဒကံ,_  
_ပယာဂသ္မိံ ပတိဋ္ဌိတံ;_  
_ကောမံ အဇ္ဈောဟရီ ဘူတော,_  
_ဩဂါဠှံ ယမုနံ နဒိံ”._  

</Paragraph>

</Division>
<Division number="894" book="ja2" e="ch" v="23" p="230">

<Paragraph number="2223" type="verses" book="ja2">
_“ယဒေသ လောကာဓိပတီ ယသဿီ,_  
_ဗာရာဏသိံ ပကြိယ သမန္တတော;_  
_တဿာဟ ပုတ္တော ဥရဂူသဘဿ,_  
_သုဘောဂေါတိ မံ ဗြာဟ္မဏ ဝေဒယန္တိ”._  

</Paragraph>

</Division>
<Division number="895" book="ja2" e="ch" v="23" p="230">

<Paragraph number="2224" type="verses" book="ja2">
_“သစေ ဟိ ပုတ္တော ဥရဂူသဘဿ,_  
_ကာသိဿ ရညော အမရာဓိပဿ;_  
_မဟေသက္ခော အညတရော ပိတာ တေ,_  
_မစ္စေသု မာတာ ပန တေ အတုလျာ;_  
_န တာဒိသော အရဟတိ ဗြာဟ္မဏဿ,_  
_ဒါသမ္ပိ ဩဟာရိတုံ မဟာနုဘာဝေါ”._  

</Paragraph>

</Division>
<Division number="896" book="ja2" e="ch" v="23" p="230">

<Paragraph number="2225" type="verses" book="ja2">
_“ရုက္ခံ နိဿာယ ဝိဇ္ဈိတ္ထော,_  
_ဧဏေယျံ ပါတုမာဂတံ;_  
_သော ဝိဒ္ဓေါ ဒူရမစရိ,_  
_သရဝေဂေန သီဃဝါ._  

</Paragraph>

</Division>
<Division number="897" book="ja2" e="ch" v="23" p="230">

<Paragraph number="2226" type="verses" book="ja2">
_တံ တွံ ပတိတမဒ္ဒက္ခိ,_  
_အရညသ္မိံ ဗြဟာဝနေ;_  
_သ မံသကာဇမာဒါယ,_  
_သာယံ နိဂြေါဓုပါဂမိ._  

</Paragraph>

</Division>
<Division number="898" book="ja2" e="ch" v="23" p="230">

<Paragraph number="2227" type="verses" book="ja2">
_သုကသာဠိကသင်္ဃုဋ္ဌံ,_  
_ပိင်္ဂလံ သန္ထတာယုတံ;_  
_ကောကိလာဘိရုဒံ ရမ္မံ,_  
_ဓုဝံ ဟရိတသဒ္ဒလံ._  

</Paragraph>

</Division>
<Division number="899" book="ja2" e="ch" v="23" p="230">

<Paragraph number="2228" type="verses" book="ja2">
_တတ္ထ တေ သော ပါတုရဟု,_  
ဣဒ္ဓိယာ ယသသာ ဇလံ;_  
_မဟာနုဘာဝေါ ဘာတာ မေ,_  
_ကညာဟိ ပရိဝါရိတော._  

</Paragraph>

</Division>
<Division number="900" book="ja2" e="ch" v="23" p="230">

<Paragraph number="2229" type="verses" book="ja2">
_သော တေန ပရိစိဏ္ဏော တွံ,_  
_သဗ္ဗကာမေဟိ တပ္ပိတော;_  
_အဒုဋ္ဌဿ တုဝံ ဒုဗ္ဘိ,_  
_တံ တေ ဝေရံ ဣဓာဂတံ._  

</Paragraph>

</Division>
<Division number="901" book="ja2" e="ch" v="23" p="231">

<Paragraph number="2230" type="verses" book="ja2">
_ခိပ္ပံ ဂီဝံ ပသာရေဟိ,_  
_န တေ ဒဿာမိ ဇီဝိတံ;_  
_ဘာတု ပရိသရံ ဝေရံ,_  
_ဆေဒယိဿာမိ တေ သိရံ”._  

</Paragraph>

</Division>
<Division number="902" book="ja2" e="ch" v="23" p="231">

<Paragraph number="2231" type="verses" book="ja2">
_“အဇ္ဈာယကော ယာစယောဂီ,_  
_အာဟုတဂ္ဂိ စ ဗြာဟ္မဏော;_  
_ဧတေဟိ တီဟိ ဌာနေဟိ,_  
_အဝဇ္ဈော ဟောတိ ဗြာဟ္မဏော”._  

</Paragraph>

</Division>
<Division number="903" book="ja2" e="ch" v="23" p="231">

<Paragraph number="2232" type="verses" book="ja2">
_“ယံ ပူရံ ဓတရဋ္ဌဿ,_  
_ဩဂါဠှံ ယမုနံ နဒိံ;_  
_ဇောတတေ သဗ္ဗသောဝဏ္ဏံ,_  
_ဂိရိမာဟစ္စ ယာမုနံ._  

</Paragraph>

</Division>
<Division number="904" book="ja2" e="ch" v="23" p="231">

<Paragraph number="2233" type="verses" book="ja2">
_တတ္ထ တေ ပုရိသဗျဂ္ဃါ,_  
_သောဒရိယာ မမ ဘာတရော;_  
_ယထာ တေ တတ္ထ ဝက္ခန္တိ,_  
_တထာ ဟေဿသိ ဗြာဟ္မဏ”._  


</Paragraph>
</Division>

<Paragraph number="2234" type="center" book="ja2">
( )


</Paragraph>

<Division number="905" book="ja2" e="ch" v="23" p="231">

<Paragraph number="2235" type="verses" book="ja2">
_“အနိတ္တရာ ဣတ္တရသမ္ပယုတ္တာ,_  
_ယညာ စ ဝေဒါ စ သုဘောဂ လောကေ;_  
_တဒဂ္ဂရယှဉှိ ဝိနိန္ဒမာနော,_  
_ဇဟာတိ ဝိတ္တဉ္စ သတဉ္စ ဓမ္မံ._  

</Paragraph>

</Division>
<Division number="906" book="ja2" e="ch" v="23" p="231">

<Paragraph number="2236" type="verses" book="ja2">
_အဇ္ဈေနမရိယာ ပထဝိံ ဇနိန္ဒာ,_  
_ဝေဿာ ကသိံ ပါရိစရိယဉ္စ သုဒ္ဒါ;_  
ဥပါဂု ပစ္စေကံ ယထာပဒေသံ,_  
_ကတာဟု ဧတေ ဝသိနာတိ အာဟု._  

</Paragraph>

</Division>
<Division number="907" book="ja2" e="ch" v="23" p="231">

<Paragraph number="2237" type="verses" book="ja2">
_ဓာတာ ဝိဓာတာ ဝရုဏော ကုဝေရော,_  
_သောမော ယမော စန္ဒိမာ ဝါယု သူရိယော;_  
_ဧတေပိ ယညံ ပုထုသော ယဇိတွာ,_  
_အဇ္ဈာယကာနံ အထော သဗ္ဗကာမေ._  

</Paragraph>

</Division>
<Division number="908" book="ja2" e="ch" v="23" p="231">

<Paragraph number="2238" type="verses" book="ja2">
_ဝိကာသိတာ စာပသတာနိ ပဉ္စ,_  
_ယော အဇ္ဇုနော ဗလဝါ ဘီမသေနော;_  
_သဟဿဗာဟု အသမော ပထဗျာ,_  
_သောပိ တဒါ မာဒဟိ ဇာတဝေဒံ._  

</Paragraph>

</Division>
<Division number="909" book="ja2" e="ch" v="23" p="231">

<Paragraph number="2239" type="verses" book="ja2">
_ယော ဗြာဟ္မဏေ ဘောဇယိ ဒီဃရတ္တံ,_  
_အန္နေန ပါနေန ယထာနုဘာဝံ;_  
_ပသန္နစိတ္တော အနုမောဒမာနော,_  
_သုဘောဂ ဒေဝညတရော အဟောသိ._  

</Paragraph>

</Division>
<Division number="910" book="ja2" e="ch" v="23" p="232">

<Paragraph number="2240" type="verses" book="ja2">
_မဟာသနံ ဒေဝမနောမဝဏ္ဏံ,_  
_ယော သပ္ပိနာ အသက္ခိ ဘောဇေတုမဂ္ဂိံ;_  
_သ ယညတန္တံ ဝရတော ယဇိတွာ,_  
_ဒိဗ္ဗံ ဂတိံ မုစလိန္ဒဇ္ဈဂစ္ဆိ._  

</Paragraph>

</Division>
<Division number="911" book="ja2" e="ch" v="23" p="232">

<Paragraph number="2241" type="verses" book="ja2">
_မဟာနုဘာဝေါ ဝဿသဟဿဇီဝီ,_  
_ယော ပဗ္ဗဇီ ဒဿနေယျော ဥဠာရော;_  
_ဟိတွာ အပရိယန္တ ရဋ္ဌံ သသေနံ,_  
_ရာဇာ ဒုဒီပေါပိ ဇဂါမ သဂ္ဂံ._  

</Paragraph>

</Division>
<Division number="912" book="ja2" e="ch" v="23" p="232">

<Paragraph number="2242" type="verses" book="ja2">
_ယော သာဂရန္တံ သာဂရော ဝိဇိတွာ,_  
_ယူပံ သုဘံ သောဏ္ဏမယံ ဥဠာရံ;_  
ဥဿေသိ ဝေဿာနရမာဒဟာနော,_  
_သုဘောဂ ဒေဝညတရော အဟောသိ._  

</Paragraph>

</Division>
<Division number="913" book="ja2" e="ch" v="23" p="232">

<Paragraph number="2243" type="verses" book="ja2">
_ယဿာနုဘာဝေန သုဘောဂ ဂင်္ဂါ,_  
_ပဝတ္တထ ဒဓိသန္နိသိန္နံ သမုဒ္ဒံ;_  
_သလောမပါဒေါ ပရိစရိယ မဂ္ဂိံ,_  
_အင်္ဂေါ သဟဿက္ခပုရဇ္ဈဂစ္ဆိ._  

</Paragraph>

</Division>
<Division number="914" book="ja2" e="ch" v="23" p="232">

<Paragraph number="2244" type="verses" book="ja2">
_မဟိဒ္ဓိကော ဒေဝဝရော ယသဿီ,_  
_သေနာပတိ တိဒိဝေ ဝါသဝဿ;_  
_သော သောမယာဂေန မလံ ဝိဟန္တွာ,_  
_သုဘောဂ ဒေဝညတရော အဟောသိ._  

</Paragraph>

</Division>
<Division number="915" book="ja2" e="ch" v="23" p="232">

<Paragraph number="2245" type="verses" book="ja2">
_အကာရယိ လောကမိမံ ပရဉ္စ,_  
_ဘာဂီရထိံ ဟိမဝန္တဉ္စ ဂိဇ္ဈံ;_  
_ယော ဣဒ္ဓိမာ ဒေဝဝရော ယသဿီ,_  
_သောပိ တဒါ အာဒဟိ ဇာတဝေဒံ._  

</Paragraph>

</Division>
<Division number="916" book="ja2" e="ch" v="23" p="233">

<Paragraph number="2246" type="verses" book="ja2">
_မာလာဂိရီ ဟိမဝါ ယော စ ဂိဇ္ဈော,_  
_သုဒဿနော နိသဘော ကုဝေရု;_  
_ဧတေ စ အညေ စ နဂါ မဟန္တာ,_  
_စိတျာ ကတာ ယညကရေဟိ မာဟု._  

</Paragraph>

</Division>
<Division number="917" book="ja2" e="ch" v="23" p="233">

<Paragraph number="2247" type="verses" book="ja2">
_အဇ္ဈာယကံ မန္တဂုဏူပပန္နံ,_  
_တပဿိနံ ယာစယောဂေါတိဓာဟု;_  
_တီရေ သမုဒ္ဒဿုဒကံ သဇန္တံ,_  
_တံ သာဂရောဇ္ဈောဟရိ တေနပေယျော._  

</Paragraph>

</Division>
<Division number="918" book="ja2" e="ch" v="23" p="233">

<Paragraph number="2248" type="verses" book="ja2">
_အာယာဂဝတ္ထူနိ ပုထူ ပထဗျာ,_  
_သံဝိဇ္ဇန္တိ ဗြာဟ္မဏာ ဝါသဝဿ;_  
_ပုရိမံ ဒိသံ ပစ္ဆိမံ ဒက္ခိဏုတ္တရံ,_  
_သံဝိဇ္ဇမာနာ ဇနယန္တိ ဝေဒံ”._  

</Paragraph>

</Division>
<Division number="919" book="ja2" e="ch" v="23" p="233">

<Paragraph number="2249" type="verses" book="ja2">
_“ကလီ ဟိ ဓီရာန ကဋံ မဂါနံ,_  
_ဘဝန္တိ ဝေဒဇ္ဈဂတာနရိဋ္ဌ;_  
_မရီစိဓမ္မံ အသမေက္ခိတတ္တာ,_  
_မာယာဂုဏာ နာတိဝဟန္တိ ပညံ._  

</Paragraph>

</Division>
<Division number="920" book="ja2" e="ch" v="23" p="233">

<Paragraph number="2250" type="verses" book="ja2">
_ဝေဒါ န တာဏာယ ဘဝန္တိ ဒဿ,_  
_မိတ္တဒ္ဒုနော ဘူနဟုနော နရဿ;_  
_န တာယတေ ပရိစိဏ္ဏော စ အဂ္ဂိ,_  
_ဒေါသန္တရံ မစ္စမနရိယကမ္မံ._  

</Paragraph>

</Division>
<Division number="921" book="ja2" e="ch" v="23" p="233">

<Paragraph number="2251" type="verses" book="ja2">
_သဗ္ဗဉ္စ မစ္စာ သဓနံ သဘောဂံ,_  
_အာဒီပိတံ ဒါရု တိဏေန မိဿံ;_  
_ဒဟံ န တပ္ပေ အသမတ္ထတေဇော,_  
_ကော တံ သုဘိက္ခံ ဒွိရသညု ကယိရာ._  

</Paragraph>

</Division>
<Division number="922" book="ja2" e="ch" v="23" p="234">

<Paragraph number="2252" type="verses" book="ja2">
_ယထာပိ ခီရံ ဝိပရိဏာမဓမ္မံ,_  
_ဒဓိ ဘဝိတွာ နဝနီတမ္ပိ ဟောတိ;_  
_ဧဝမ္ပိ အဂ္ဂိ ဝိပရိဏာမဓမ္မော,_  
_တေဇော သမောရောဟတီ ယောဂယုတ္တော._  

</Paragraph>

</Division>
<Division number="923" book="ja2" e="ch" v="23" p="234">

<Paragraph number="2253" type="verses" book="ja2">
_န ဒိဿတီ အဂ္ဂိမနုပ္ပဝိဋ္ဌော,_  
_သုက္ခေသု ကဋ္ဌေသု နဝေသု စာပိ;_  
_နာမတ္ထမာနော အရဏီနရေန,_  
_နာကမ္မုနာ ဇာယတိ ဇာတဝေဒေါ._  

</Paragraph>

</Division>
<Division number="924" book="ja2" e="ch" v="23" p="234">

<Paragraph number="2254" type="verses" book="ja2">
_သစေ ဟိ အဂ္ဂိ အန္တရတော ဝသေယျ,_  
_သုက္ခေသု ကဋ္ဌေသု နဝေသု စာပိ;_  
_သဗ္ဗာနိ သုဿေယျု ဝနာနိ လောကေ,_  
_သုက္ခာနိ ကဋ္ဌာနိ စ ပဇ္ဇလေယျုံ._  

</Paragraph>

</Division>
<Division number="925" book="ja2" e="ch" v="23" p="234">

<Paragraph number="2255" type="verses" book="ja2">
_ကရောတိ စေ ဒါရုတိဏေန ပုညံ,_  
_ဘောဇံ နရော ဓူမသိခိံ ပတာပဝံ;_  
_အင်္ဂါရိကာ လောဏကရာ စ သူဒါ,_  
_သရီရဒါဟာပိ ကရေယျု ပုညံ._  

</Paragraph>

</Division>
<Division number="926" book="ja2" e="ch" v="23" p="234">

<Paragraph number="2256" type="verses" book="ja2">
_အထ စေ ဟိ ဧတေ န ကရောန္တိ ပုညံ,_  
_အဇ္ဈေနမဂ္ဂိံ ဣဓ တပ္ပယိတွာ;_  
_န ကောစိ လောကသ္မိံ ကရောတိ ပုညံ,_  
_ဘောဇံ နရော ဓူမသိခိံ ပတာပဝံ._  

</Paragraph>

</Division>
<Division number="927" book="ja2" e="ch" v="23" p="234">

<Paragraph number="2257" type="verses" book="ja2">
_ကထဉှိ လောကာပစိတော သမာနော,_  
_အမနုညဂန္ဓံ ဗဟူနံ အကန္တံ;_  
_ယဒေဝ မစ္စာ ပရိဝဇ္ဇယန္တိ,_  
_တဒပ္ပသတ္ထံ ဒွိရသညု ဘုဉ္ဇေ._  

</Paragraph>

</Division>
<Division number="928" book="ja2" e="ch" v="23" p="234">

<Paragraph number="2258" type="verses" book="ja2">
_သိခိမ္ပိ ဒေဝေသု ဝဒန္တိ ဟေကေ,_  
_အာပံ မိလက္ခူ ပန ဒေဝမာဟု;_  
_သဗ္ဗေဝ ဧတေ ဝိတထံ ဘဏန္တိ,_  
_အဂ္ဂီ န ဒေဝညတရော န စာပေါ._  

</Paragraph>

</Division>
<Division number="929" book="ja2" e="ch" v="23" p="235">

<Paragraph number="2259" type="verses" book="ja2">
_အနိန္ဒြိယဗဒ္ဓမသညကာယံ,_  
_ဝေဿာနရံ ကမ္မကရံ ပဇာနံ;_  
_ပရိစရိယ မဂ္ဂိံ သုဂတိံ ကထံ ဝဇေ,_  
_ပါပါနိ ကမ္မာနိ ပကုဗ္ဗမာနော._  

</Paragraph>

</Division>
<Division number="930" book="ja2" e="ch" v="23" p="235">

<Paragraph number="2260" type="verses" book="ja2">
_သဗ္ဗာဘိဘူ တာဟုဓ ဇီဝိကတ္ထာ,_  
_အဂ္ဂိဿ ဗြဟ္မာ ပရိစာရကောတိ;_  
_သဗ္ဗာနုဘာဝီ စ ဝသီ ကိမတ္ထံ,_  
_အနိမ္မိတော နိမ္မိတံ ဝန္ဒိတဿ._  

</Paragraph>

</Division>
<Division number="931" book="ja2" e="ch" v="23" p="235">

<Paragraph number="2261" type="verses" book="ja2">
_ဟဿံ အနိဇ္ဈာနခမံ အတစ္ဆံ,_  
_သက္ကာရဟေတု ပကိရိံသု ပုဗ္ဗေ;_  
_တေ လာဘသက္ကာရေ အပါတုဘောန္တေ,_  
_သန္ဓာပိတာ ဇန္တုဘိ သန္တိဓမ္မံ._  

</Paragraph>

</Division>
<Division number="932" book="ja2" e="ch" v="23" p="235">

<Paragraph number="2262" type="verses" book="ja2">
_အဇ္ဈေနမရိယာ ပထဝိံ ဇနိန္ဒာ,_  
_ဝေဿာ ကသိံ ပါရိစရိယဉ္စ သုဒ္ဒါ;_  
ဥပါဂု ပစ္စေကံ ယထာပဒေသံ,_  
_ကတာဟု ဧတေ ဝသိနာတိ အာဟု._  

</Paragraph>

</Division>
<Division number="933" book="ja2" e="ch" v="23" p="235">

<Paragraph number="2263" type="verses" book="ja2">
_ဧတဉ္စ သစ္စံ ဝစနံ ဘဝေယျ,_  
_ယထာ ဣဒံ ဘာသိတံ ဗြာဟ္မဏေဟိ;_  
_နာခတ္တိယော ဇာတု လဘေထ ရဇ္ဇံ,_  
_နာဗြာဟ္မဏော မန္တပဒါနိ သိက္ခေ;_  
_နာညတြ ဝေဿေဟိ ကသိံ ကရေယျ,_  
_သုဒ္ဒေါ န မုစ္စေ ပရပေသနာယ._  

</Paragraph>

</Division>
<Division number="934" book="ja2" e="ch" v="23" p="235">

<Paragraph number="2264" type="verses" book="ja2">
_ယသ္မာ စ ဧတံ ဝစနံ အဘူတံ,_  
_မုသာဝိမေ ဩဒရိယာ ဘဏန္တိ;_  
_တဒပ္ပပညာ အဘိသဒ္ဒဟန္တိ,_  
_ပဿန္တိ တံ ပဏ္ဍိတာ အတ္တနာဝ._  

</Paragraph>

</Division>
<Division number="935" book="ja2" e="ch" v="23" p="236">

<Paragraph number="2265" type="verses" book="ja2">
_ခတျာ ဟိ ဝေဿာနံ ဗလိံ ဟရန္တိ,_  
_အာဒါယ သတ္ထာနိ စရန္တိ ဗြာဟ္မဏာ;_  
_တံ တာဒိသံ သင်္ခုဘိတံ ပဘိန္နံ,_  
_ကသ္မာ ဗြဟ္မာ နုဇ္ဇု ကရောတိ လောကံ._  

</Paragraph>

</Division>
<Division number="936" book="ja2" e="ch" v="23" p="236">

<Paragraph number="2266" type="verses" book="ja2">
_သစေ ဟိ သော ဣဿရော သဗ္ဗလောကေ,_  
_ဗြဟ္မာ ဗဟူဘူတပတီ ပဇာနံ;_  
_ကိံ သဗ္ဗလောကံ ဝိဒဟီ အလက္ခိံ,_  
_ကိံ သဗ္ဗလောကံ န သုခိံ အကာသိ._  

</Paragraph>

</Division>
<Division number="937" book="ja2" e="ch" v="23" p="236">

<Paragraph number="2267" type="verses" book="ja2">
_သစေ ဟိ သော ဣဿရော သဗ္ဗလောကေ,_  
_ဗြဟ္မာ ဗဟူဘူတပတီ ပဇာနံ;_  
_မာယာ မုသာဝဇ္ဇမဒေန စာပိ,_  
_လောကံ အဓမ္မေန ကိမတ္ထမကာရိ._  

</Paragraph>

</Division>
<Division number="938" book="ja2" e="ch" v="23" p="236">

<Paragraph number="2268" type="verses" book="ja2">
_သစေ ဟိ သော ဣဿရော သဗ္ဗလောကေ,_  
_ဗြဟ္မာ ဗဟူဘူတပတီ ပဇာနံ;_  
_အဓမ္မိကော ဘူတပတီ အရိဋ္ဌ,_  
_ဓမ္မေ သတိ ယော ဝိဒဟီ အဓမ္မံ._  

</Paragraph>

</Division>
<Division number="939" book="ja2" e="ch" v="23" p="236">

<Paragraph number="2269" type="verses" book="ja2">
_ကီဋာ ပဋင်္ဂါ ဥရဂါ စ ဘေကာ,_  
_ဟန္တွာ ကိမီ သုဇ္ဈတိ မက္ခိကာ စ;_  
_ဧတေပိ ဓမ္မာ အနရိယရူပါ,_  
_ကမ္ဗောဇကာနံ ဝိတထာ ဗဟူနံ._  

</Paragraph>

</Division>
<Division number="940" book="ja2" e="ch" v="23" p="236">

<Paragraph number="2270" type="verses" book="ja2">
_သစေ ဟိ သော သုဇ္ဈတိ ယော ဟနာတိ,_  
_ဟတောပိ သော သဂ္ဂမုပေတိ ဌာနံ;_  
_ဘောဝါဒိ ဘောဝါဒိန မာရယေယျုံ,_  
_ယေ စာပိ တေသံ အဘိသဒ္ဒဟေယျုံ._  

</Paragraph>

</Division>
<Division number="941" book="ja2" e="ch" v="23" p="237">

<Paragraph number="2271" type="verses" book="ja2">
_နေဝ မိဂါ န ပသူ နောပိ ဂါဝေါ,_  
_အာယာစန္တိ အတ္တဝဓာယ ကေစိ;_  
_ဝိပ္ဖန္ဒမာနေ ဣဓ ဇီဝိကတ္ထာ,_  
_ယညေသု ပါဏေ ပသုမာရဘန္တိ._  

</Paragraph>

</Division>
<Division number="942" book="ja2" e="ch" v="23" p="237">

<Paragraph number="2272" type="verses" book="ja2">
_ယူပုဿနေ ပသုဗန္ဓေ စ ဗာလာ,_  
_စိတ္တေဟိ ဝဏ္ဏေဟိ မုခံ နယန္တိ;_  
_အယံ တေ ယူပေါ ကာမဒုဟော ပရတ္ထ,_  
_ဘဝိဿတိ သဿတော သမ္ပရာယေ._  

</Paragraph>

</Division>
<Division number="943" book="ja2" e="ch" v="23" p="237">

<Paragraph number="2273" type="verses" book="ja2">
_သစေ စ ယူပေ မဏိသင်္ခမုတ္တံ,_  
_ဓညံ ဓနံ ရဇတံ ဇာတရူပံ;_  
_သုက္ခေသု ကဋ္ဌေသု နဝေသု စာပိ,_  
_သစေ ဒုဟေ တိဒိဝေ သဗ္ဗကာမေ;_  
_တေဝိဇ္ဇသင်္ဃာဝ ပုထူ ယဇေယျုံ,_  
_အဗြာဟ္မဏံ ကဉ္စိ န ယာဇယေယျုံ._  

</Paragraph>

</Division>
<Division number="944" book="ja2" e="ch" v="23" p="237">

<Paragraph number="2274" type="verses" book="ja2">
_ကုတော စ ယူပေ မဏိသင်္ခမုတ္တံ,_  
_ဓညံ ဓနံ ရဇတံ ဇာတရူပံ;_  
_သုက္ခေသု ကဋ္ဌေသု နဝေသု စာပိ,_  
_ကုတော ဒုဟေ တိဒိဝေ သဗ္ဗကာမေ._  

</Paragraph>

</Division>
<Division number="945" book="ja2" e="ch" v="23" p="237">

<Paragraph number="2275" type="verses" book="ja2">
_သဌာ စ လုဒ္ဒါ စ ပလုဒ္ဓဗာလာ,_  
_စိတ္တေဟိ ဝဏ္ဏေဟိ မုခံ နယန္တိ;_  
_အာဒါယ အဂ္ဂိံ မမ ဒေဟိ ဝိတ္တံ,_  
_တတော သုခီ ဟောဟိသိ သဗ္ဗကာမေ._  

</Paragraph>

</Division>
<Division number="946" book="ja2" e="ch" v="23" p="237">

<Paragraph number="2276" type="verses" book="ja2">
_တမဂ္ဂိဟုတ္တံ သရဏံ ပဝိဿ,_  
_စိတ္တေဟိ ဝဏ္ဏေဟိ မုခံ နယန္တိ;_  
_ဩရောပယိတွာ ကေသမဿုံ နခဉ္စ,_  
_ဝေဒေဟိ ဝိတ္တံ အတိဂါဠှယန္တိ._  

</Paragraph>

</Division>
<Division number="947" book="ja2" e="ch" v="23" p="238">

<Paragraph number="2277" type="verses" book="ja2">
_ကာကာ ဥလူကံဝ ရဟော လဘိတွာ,_  
_ဧကံ သမာနံ ဗဟုကာ သမေစ္စ;_  
_အန္နာနိ ဘုတွာ ကုဟကာ ကုဟိတွာ,_  
_မုဏ္ဍံ ကရိတွာ ယညပထောဿဇန္တိ._  

</Paragraph>

</Division>
<Division number="948" book="ja2" e="ch" v="23" p="238">

<Paragraph number="2278" type="verses" book="ja2">
_ဧဝဉှိ သော ဝဉ္စိတော ဗြာဟ္မဏေဟိ,_  
_ဧကော သမာနော ဗဟုကာ သမေစ္စ;_  
_တေ ယောဂယောဂေန ဝိလုမ္ပမာနာ,_  
_ဒိဋ္ဌံ အဒိဋ္ဌေန ဓနံ ဟရန္တိ._  

</Paragraph>

</Division>
<Division number="949" book="ja2" e="ch" v="23" p="238">

<Paragraph number="2279" type="verses" book="ja2">
_အကာသိယာ ရာဇူဟိဝါနုသိဋ္ဌာ,_  
_တဒဿ အာဒါယ ဓနံ ဟရန္တိ;_  
_တေ တာဒိသာ စောရသမာ အသန္တာ,_  
_ဝဇ္ဈာ န ဟညန္တိ အရိဋ္ဌ လောကေ._  

</Paragraph>

</Division>
<Division number="950" book="ja2" e="ch" v="23" p="238">

<Paragraph number="2280" type="verses" book="ja2">
ဣန္ဒဿ ဗာဟာရသိ ဒက္ခိဏာတိ,_  
_ယညေသု ဆိန္ဒန္တိ ပလာသယဋ္ဌိံ;_  
_တဉ္စေပိ သစ္စံ မဃဝါ ဆိန္နဗာဟု,_  
_ကေနဿ ဣန္ဒော အသုရေ ဇိနာတိ._  

</Paragraph>

</Division>
<Division number="951" book="ja2" e="ch" v="23" p="238">

<Paragraph number="2281" type="verses" book="ja2">
_တဉ္စေဝ တုစ္ဆံ မဃဝါ သမင်္ဂီ,_  
_ဟန္တာ အဝဇ္ဈော ပရမော သ ဒေဝေါ;_  
_မန္တာ ဣမေ ဗြာဟ္မဏာ တုစ္ဆရူပါ,_  
_သန္ဒိဋ္ဌိကာ ဝဉ္စနာ ဧသ လောကေ._  

</Paragraph>

</Division>
<Division number="952" book="ja2" e="ch" v="23" p="238">

<Paragraph number="2282" type="verses" book="ja2">
_မာလာဂိရိ ဟိမဝါ ယော စ ဂိဇ္ဈော,_  
_သုဒဿနော နိသဘော ကုဝေရု;_  
_ဧတေ စ အညေ စ နဂါ မဟန္တာ,_  
_စိတျာ ကတာ ယညကရေဟိ မာဟု._  

</Paragraph>

</Division>
<Division number="953" book="ja2" e="ch" v="23" p="238">

<Paragraph number="2283" type="verses" book="ja2">
_ယထာပကာရာနိ ဟိ ဣဋ္ဌကာနိ,_  
_စိတျာ ကတာ ယညကရေဟိ မာဟု;_  
_န ပဗ္ဗတာ ဟောန္တိ တထာပကာရာ,_  
_အညာ ဒိသာ အစလာ တိဋ္ဌသေလာ._  

</Paragraph>

</Division>
<Division number="954" book="ja2" e="ch" v="23" p="239">

<Paragraph number="2284" type="verses" book="ja2">
_န ဣဋ္ဌကာ ဟောန္တိ သိလာ စိရေန,_  
_န တတ္ထ သဉ္ဇာယတိ အယော န လောဟံ;_  
_ယညဉ္စ ဧတံ ပရိဝဏ္ဏယန္တာ,_  
_စိတျာ ကတာ ယညကရေဟိ မာဟု._  

</Paragraph>

</Division>
<Division number="955" book="ja2" e="ch" v="23" p="239">

<Paragraph number="2285" type="verses" book="ja2">
_အဇ္ဈာယကံ မန္တဂုဏူပပန္နံ,_  
_တပဿိနံ ယာစယောဂေါတိဓာဟု;_  
_တီရေ သမုဒ္ဒဿုဒကံ သဇန္တံ,_  
_တံ သာဂရောဇ္ဈောဟရိ တေနပေယျော._  

</Paragraph>

</Division>
<Division number="956" book="ja2" e="ch" v="23" p="239">

<Paragraph number="2286" type="verses" book="ja2">
_ပရောသဟဿမ္ပိ သမန္တဝေဒေ,_  
_မန္တူပပန္နေ နဒိယော ဝဟန္တိ;_  
_န တေန ဗျာပန္နရသူဒကာ န,_  
_ကသ္မာ သမုဒ္ဒေါ အတုလော အပေယျော._  

</Paragraph>

</Division>
<Division number="957" book="ja2" e="ch" v="23" p="239">

<Paragraph number="2287" type="verses" book="ja2">
_ယေ ကေစိ ကူပါ ဣဓ ဇီဝလောကေ,_  
_လောဏူဒကာ ကူပခဏေဟိ ခါတာ;_  
_န ဗြာဟ္မဏဇ္ဈောဟရဏေန တေသု,_  
_အာပေါ အပေယျော ဒွိရသညု မာဟု._  

</Paragraph>

</Division>
<Division number="958" book="ja2" e="ch" v="23" p="239">

<Paragraph number="2288" type="verses" book="ja2">
_ပုရေ ပုရတ္ထာ ကာ ကဿ ဘရိယာ,_  
_မနော မနုဿံ အဇနေသိ ပုဗ္ဗေ;_  
_တေနာပိ ဓမ္မေန န ကောစိ ဟီနော,_  
_ဧဝမ္ပိ ဝေါသဂ္ဂဝိဘင်္ဂမာဟု._  

</Paragraph>

</Division>
<Division number="959" book="ja2" e="ch" v="23" p="239">

<Paragraph number="2289" type="verses" book="ja2">
_စဏ္ဍာလပုတ္တောပိ အဓိစ္စ ဝေဒေ,_  
_ဘာသေယျ မန္တေ ကုသလော မတီမာ;_  
_န တဿ မုဒ္ဓါပိ ဖလေယျ သတ္တဓာ,_  
_မန္တာ ဣမေ အတ္တဝဓာယ ကတာ._  

</Paragraph>

</Division>
<Division number="960" book="ja2" e="ch" v="23" p="239">

<Paragraph number="2290" type="verses" book="ja2">
_ဝါစာကတာ ဂိဒ္ဓိကတာ ဂဟီတာ,_  
_ဒုမ္မောစယာ ကဗျပထာနုပန္နာ;_  
_ဗာလာန စိတ္တံ ဝိသမေ နိဝိဋ္ဌံ,_  
_တဒပ္ပပညာ အဘိသဒ္ဒဟန္တိ._  

</Paragraph>

</Division>
<Division number="961" book="ja2" e="ch" v="23" p="240">

<Paragraph number="2291" type="verses" book="ja2">
_သီဟဿ ဗျဂ္ဃဿ စ ဒီပိနော စ,_  
_န ဝိဇ္ဇတီ ပေါရိသိယံ ဗလေန;_  
_မနုဿဘာဝေါ စ ဂဝံဝ ပေက္ခော,_  
_ဇာတီ ဟိ တေသံ အသမာ သမာနာ._  

</Paragraph>

</Division>
<Division number="962" book="ja2" e="ch" v="23" p="240">

<Paragraph number="2292" type="verses" book="ja2">
_သစေ စ ရာဇာ ပထဝိံ ဝိဇိတွာ,_  
_သဇီဝဝါ အဿဝပါရိသဇ္ဇော;_  
_သယမေဝ သော သတ္တုသင်္ဃံ ဝိဇေယျ,_  
_တဿပ္ပဇာ နိစ္စသုခီ ဘဝေယျ._  

</Paragraph>

</Division>
<Division number="963" book="ja2" e="ch" v="23" p="240">

<Paragraph number="2293" type="verses" book="ja2">
_ခတ္တိယမန္တာ စ တယော စ ဝေဒါ,_  
_အတ္ထေန ဧတေ သမကာ ဘဝန္တိ;_  
_တေသဉ္စ အတ္ထံ အဝိနိစ္ဆိနိတွာ,_  
_န ဗုဇ္ဈတီ ဩဃပထံဝ ဆန္နံ._  

</Paragraph>

</Division>
<Division number="964" book="ja2" e="ch" v="23" p="240">

<Paragraph number="2294" type="verses" book="ja2">
_ခတ္တိယမန္တာ စ တယော စ ဝေဒါ,_  
_အတ္ထေန ဧတေ သမကာ ဘဝန္တိ;_  
_လာဘော အလာဘော အယသော ယသော စ,_  
_သဗ္ဗေဝ တေသံ စတုန္နဉ္စ ဓမ္မာ._  

</Paragraph>

</Division>
<Division number="965" book="ja2" e="ch" v="23" p="240">

<Paragraph number="2295" type="verses" book="ja2">
_ယထာပိ ဣဗ္ဘာ ဓနဓညဟေတု,_  
_ကမ္မာနိ ကရောန္တိ ပုထူ ပထဗျာ;_  
_တေဝိဇ္ဇသင်္ဃာ စ တထေဝ အဇ္ဇ,_  
_ကမ္မာနိ ကရောန္တိ ပုထူ ပထဗျာ._  

</Paragraph>

</Division>
<Division number="966" book="ja2" e="ch" v="23" p="240">

<Paragraph number="2296" type="verses" book="ja2">
ဣဗ္ဘေဟိ ယေ တေ သမကာ ဘဝန္တိ,_  
_နိစ္စုဿုကာ ကာမဂုဏေသု ယုတ္တာ;_  
_ကမ္မာနိ ကရောန္တိ ပုထူ ပထဗျာ,_  
_တဒပ္ပပညာ ဒွိရသညုရာ တေ”._  


</Paragraph>
</Division>

<Paragraph number="2297" type="center" book="ja2">
( )


</Paragraph>

<Division number="967" book="ja2" e="ch" v="23" p="240">

<Paragraph number="2298" type="verses" book="ja2">
_“ကဿ ဘေရီ မုဒိင်္ဂါ စ,_  
_သင်္ခါပဏဝဒိန္ဒိမာ;_  
_ပုရတော ပဋိပန္နာနိ,_  
_ဟာသယန္တာ ရထေသဘံ._  

</Paragraph>

</Division>
<Division number="968" book="ja2" e="ch" v="23" p="240">

<Paragraph number="2299" type="verses" book="ja2">
_ကဿ ကဉ္စနပဋ္ဋေန,_  
_ပုထုနာ ဝိဇ္ဇုဝဏ္ဏိနာ;_  
_ယုဝါ ကလာပသန္နဒ္ဓေါ,_  
_ကော ဧတိ သိရိယာ ဇလံ._  

</Paragraph>

</Division>
<Division number="969" book="ja2" e="ch" v="23" p="241">

<Paragraph number="2300" type="verses" book="ja2">
ဥက္ကာမုခပဟဋ္ဌံဝ,_  
_ခဒိရင်္ဂါရသန္နိဘံ;_  
_မုခဉ္စ ရုစိရာ ဘာတိ,_  
_ကော ဧတိ သိရိယာ ဇလံ._  

</Paragraph>

</Division>
<Division number="970" book="ja2" e="ch" v="23" p="241">

<Paragraph number="2301" type="verses" book="ja2">
_ကဿ ဇမ္ဗောနဒံ ဆတ္တံ,_  
_သသလာကံ မနောရမံ;_  
_အာဒိစ္စရံသာဝရဏံ,_  
_ကော ဧတိ သိရိယာ ဇလံ._  

</Paragraph>

</Division>
<Division number="971" book="ja2" e="ch" v="23" p="241">

<Paragraph number="2302" type="verses" book="ja2">
_ကဿ အင်္ဂံ ပရိဂ္ဂယှ,_  
_ဝါလဗီဇနိမုတ္တမံ;_  
ဥဘတော ဝရပုညဿ,_  
_မုဒ္ဓနိ ဥပရူပရိ._  

</Paragraph>

</Division>
<Division number="972" book="ja2" e="ch" v="23" p="241">

<Paragraph number="2303" type="verses" book="ja2">
_ကဿ ပေခုဏဟတ္ထာနိ,_  
_စိတြာနိ စ မုဒူနိ စ;_  
_ကဉ္စနမဏိဒဏ္ဍာနိ,_  
_စရန္တိ ဒုဘတော မုခံ._  

</Paragraph>

</Division>
<Division number="973" book="ja2" e="ch" v="23" p="241">

<Paragraph number="2304" type="verses" book="ja2">
_ခဒိရင်္ဂါရဝဏ္ဏာဘာ,_  
ဥက္ကာမုခပဟံသိတာ;_  
_ကဿေတေ ကုဏ္ဍလာ ဝဂ္ဂူ,_  
_သောဘန္တိ ဒုဘတော မုခံ._  

</Paragraph>

</Division>
<Division number="974" book="ja2" e="ch" v="23" p="241">

<Paragraph number="2305" type="verses" book="ja2">
_ကဿ ဝါတေန ဆုပိတာ,_  
_နိဒ္ဓန္တာ မုဒုကာဠကာ;_  
_သောဘယန္တိ နလာဋန္တံ,_  
_နဘာ ဝိဇ္ဇုရိဝုဂ္ဂတာ._  

</Paragraph>

</Division>
<Division number="975" book="ja2" e="ch" v="23" p="241">

<Paragraph number="2306" type="verses" book="ja2">
_ကဿ ဧတာနိ အက္ခီနိ,_  
_အာယတာနိ ပုထူနိ စ;_  
_ကော သောဘတိ ဝိသာလက္ခော,_  
_ကဿေတံ ဥဏ္ဏဇံ မုခံ._  

</Paragraph>

</Division>
<Division number="976" book="ja2" e="ch" v="23" p="241">

<Paragraph number="2307" type="verses" book="ja2">
_ကဿေတေ လပနဇာတာ,_  
_သုဒ္ဓါ သင်္ခဝရူပမာ;_  
_ဘာသမာနဿ သောဘန္တိ,_  
_ဒန္တာ ကုပ္ပိလသာဒိသာ._  

</Paragraph>

</Division>
<Division number="977" book="ja2" e="ch" v="23" p="241">

<Paragraph number="2308" type="verses" book="ja2">
_ကဿ လာခါရသသမာ,_  
_ဟတ္ထပါဒါ သုခေဓိတာ;_  
_ကော သော ဗိမ္ဗောဋ္ဌသမ္ပန္နော,_  
_ဒိဝါ သူရိယောဝ ဘာသတိ._  

</Paragraph>

</Division>
<Division number="978" book="ja2" e="ch" v="23" p="241">

<Paragraph number="2309" type="verses" book="ja2">
_ဟိမစ္စယေ ဟိမဝတိ,_  
_မဟာသာလောဝ ပုပ္ဖိတော;_  
_ကော သော ဩဒါတပါဝါရော,_  
_ဇယံ ဣန္ဒောဝ သောဘတိ._  

</Paragraph>

</Division>
<Division number="979" book="ja2" e="ch" v="23" p="241">

<Paragraph number="2310" type="verses" book="ja2">
_သုဝဏ္ဏပီဠကာကိဏ္ဏံ,_  
_မဏိဒဏ္ဍဝိစိတ္တကံ;_  
_ကော သော ပရိသမောဂယှ,_  
_ဤသံ ခဂ္ဂံ ပမုဉ္စတိ._  

</Paragraph>

</Division>
<Division number="980" book="ja2" e="ch" v="23" p="242">

<Paragraph number="2311" type="verses" book="ja2">
_သုဝဏ္ဏဝိကတာ စိတ္တာ,_  
_သုကတာ စိတ္တသိဗ္ဗနာ;_  
_ကော သော ဩမုဉ္စတေ ပါဒါ,_  
_နမော ကတွာ မဟေသိနော”._  

</Paragraph>

</Division>
<Division number="981" book="ja2" e="ch" v="23" p="242">

<Paragraph number="2312" type="verses" book="ja2">
_“ဓတရဋ္ဌာ ဟိ တေ နာဂါ,_  
ဣဒ္ဓိမန္တော ယသဿိနော;_  
_သမုဒ္ဒဇာယ ဥပ္ပန္နာ,_  
_နာဂါ ဧတေ မဟိဒ္ဓိကာ”တိ._  


</Paragraph>
</Division>

<Paragraph number="2313" type="center" book="ja2">
ဘူရိဒတ္တဇာတကံ ဆဋ္ဌံ.
</Paragraph>