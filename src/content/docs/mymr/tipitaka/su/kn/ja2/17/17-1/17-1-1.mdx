---
title: "17.1.1 တေသကုဏဇာတက"
tableOfContents: false
sidebar:
  order: 1
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ja2">

<Paragraph number="2" type="verses" book="ja2">
_“ဝေဿန္တရံ တံ ပုစ္ဆာမိ,_  
_သကုဏ ဘဒ္ဒမတ္ထု တေ;_  
_ရဇ္ဇံ ကာရေတုကာမေန,_  
_ကိံ သု ကိစ္စံ ကတံ ဝရံ”._  

</Paragraph>

</Division>
<Division number="2" book="ja2">

<Paragraph number="3" type="verses" book="ja2">
_“စိရဿံ ဝတ မံ တာတော,_  
_ကံသော ဗာရာဏသိဂ္ဂဟော;_  
_ပမတ္တော အပ္ပမတ္တံ မံ,_  
_ပိတာ ပုတ္တံ အစောဒယိ._  

</Paragraph>

</Division>
<Division number="3" book="ja2">

<Paragraph number="4" type="verses" book="ja2">
_ပဌမေနေဝ ဝိတထံ,_  
_ကောဓံ ဟာသံ နိဝါရယေ;_  
_တတော ကိစ္စာနိ ကာရေယျ,_  
_တံ ဝတံ အာဟု ခတ္တိယ._  

</Paragraph>

</Division>
<Division number="4" book="ja2">

<Paragraph number="5" type="verses" book="ja2">
_ယံ တွံ တာတ တပေါကမ္မံ,_  
_ပုဗ္ဗေ ကတမသံသယံ;_  
_ရတ္တော ဒုဋ္ဌော စ ယံ ကယိရာ,_  
_န တံ ကယိရာ တတော ပုန._  

</Paragraph>

</Division>
<Division number="5" book="ja2">

<Paragraph number="6" type="verses" book="ja2">
_ခတ္တိယဿ ပမတ္တဿ,_  
_ရဋ္ဌသ္မိံ ရဋ္ဌဝဍ္ဎန;_  
_သဗ္ဗေ ဘောဂါ ဝိနဿန္တိ,_  
_ရညော တံ ဝုစ္စတေ အဃံ._  

</Paragraph>

</Division>
<Division number="6" book="ja2">

<Paragraph number="7" type="verses" book="ja2">
_သိရီ တာတ အလက္ခီ စ,_  
_ပုစ္ဆိတာ ဧတဒဗြဝုံ;_  
ဥဋ္ဌာနဝီရိယေ ပေါသေ,_  
_ရမာဟံ အနုသူယကေ._  

</Paragraph>

</Division>
<Division number="7" book="ja2">

<Paragraph number="8" type="verses" book="ja2">
ဥသူယကေ ဒုဟဒယေ,_  
_ပုရိသေ ကမ္မဒုဿကေ;_  
_ကာဠကဏ္ဏီ မဟာရာဇ,_  
_ရမတိ စက္ကဘဉ္ဇနီ._  

</Paragraph>

</Division>
<Division number="8" book="ja2">

<Paragraph number="9" type="verses" book="ja2">
_သော တွံ သဗ္ဗေသု သုဟဒယော,_  
_သဗ္ဗေသံ ရက္ခိတော ဘဝ;_  
_အလက္ခိံ နုဒ မဟာရာဇ,_  
_လက္ချာ ဘဝ နိဝေသနံ._  

</Paragraph>

</Division>
<Division number="9" book="ja2">

<Paragraph number="10" type="verses" book="ja2">
_သ လက္ခီဓိတိသမ္ပန္နော,_  
_ပုရိသော ဟိ မဟဂ္ဂတော;_  
_အမိတ္တာနံ ကာသိပတိ,_  
_မူလံ အဂ္ဂဉ္စ ဆိန္ဒတိ._  

</Paragraph>

</Division>
<Division number="10" book="ja2">

<Paragraph number="11" book="ja2">
_သက္ကောပိ ဟိ ဘူတပတိ,_  
ဥဋ္ဌာနေ နပ္ပမဇ္ဇတိ;_  
_သ ကလျာဏေ ဓိတိံ ကတွာ,_  
ဥဋ္ဌာနေ ကုရုတေ မနော._  

</Paragraph>

</Division>
<Division number="11" book="ja2">

<Paragraph number="12" type="verses" book="ja2">
_ဂန္ဓဗ္ဗာ ပိတရော ဒေဝါ,_  
_သာဇီဝါ ဟောန္တိ တာဒိနော;_  
ဥဋ္ဌာဟတော အပ္ပမဇ္ဇတော,_  
_အနုတိဋ္ဌန္တိ ဒေဝတာ._  

</Paragraph>

</Division>
<Division number="12" book="ja2">

<Paragraph number="13" type="verses" book="ja2">
_သော အပ္ပမတ္တော အက္ကုဒ္ဓေါ,_  
_တာတ ကိစ္စာနိ ကာရယ;_  
_ဝါယမဿု စ ကိစ္စေသု,_  
_နာလသော ဝိန္ဒတေ သုခံ._  

</Paragraph>

</Division>
<Division number="13" book="ja2">

<Paragraph number="14" type="verses" book="ja2">
_တတ္ထေဝ တေ ဝတ္တပဒါ,_  
_ဧသာဝ အနုသာသနီ;_  
_အလံ မိတ္တေ သုခါပေတုံ,_  
_အမိတ္တာနံ ဒုခါယ စ”._  

</Paragraph>

</Division>
<Division number="14" book="ja2">

<Paragraph number="15" type="verses" book="ja2">
_“သက္ခိသိ တွံ ကုဏ္ဍလိနိ,_  
_မညသိ ခတ္တဗန္ဓုနိ;_  
_ရဇ္ဇံ ကာရေတုကာမေန,_  
_ကိံ သု ကိစ္စံ ကတံ ဝရံ”._  

</Paragraph>

</Division>
<Division number="15" book="ja2">

<Paragraph number="16" type="verses" book="ja2">
_“ဒွေဝ တာတ ပဒကာနိ,_  
_ယတ္ထ သဗ္ဗံ ပတိဋ္ဌိတံ;_  
_အလဒ္ဓဿ စ ယော လာဘော,_  
_လဒ္ဓဿ စာနုရက္ခဏာ._  

</Paragraph>

</Division>
<Division number="16" book="ja2">

<Paragraph number="17" type="verses" book="ja2">
_အမစ္စေ တာတ ဇာနာဟိ,_  
_ဓီရေ အတ္ထဿ ကောဝိဒေ;_  
_အနက္ခာကိတဝေ တာတ,_  
_အသောဏ္ဍေ အဝိနာသကေ._  

</Paragraph>

</Division>
<Division number="17" book="ja2">

<Paragraph number="18" type="verses" book="ja2">
_ယော စ တံ တာတ ရက္ခေယျ,_  
_ဓနံ ယဉ္စေဝ တေ သိယာ;_  
_သူတောဝ ရထံ သင်္ဂဏှေ,_  
_သော တေ ကိစ္စာနိ ကာရယေ._  

</Paragraph>

</Division>
<Division number="18" book="ja2">

<Paragraph number="19" type="verses" book="ja2">
_သုသင်္ဂဟိတန္တဇနော,_  
_သယံ ဝိတ္တံ အဝေက္ခိယ;_  
_နိဓိဉ္စ ဣဏဒါနဉ္စ,_  
_န ကရေ ပရပတ္တိယာ._  

</Paragraph>

</Division>
<Division number="19" book="ja2">

<Paragraph number="20" type="verses" book="ja2">
_သယံ အာယံ ဝယံ ဇညာ,_  
_သယံ ဇညာ ကတာကတံ;_  
_နိဂ္ဂဏှေ နိဂ္ဂဟာရဟံ,_  
_ပဂ္ဂဏှေ ပဂ္ဂဟာရဟံ._  

</Paragraph>

</Division>
<Division number="20" book="ja2">

<Paragraph number="21" type="verses" book="ja2">
_သယံ ဇာနပဒံ အတ္ထံ,_  
_အနုသာသ ရထေသဘ;_  
_မာ တေ အဓမ္မိကာ ယုတ္တာ,_  
_ဓနံ ရဋ္ဌဉ္စ နာသယုံ._  

</Paragraph>

</Division>
<Division number="21" book="ja2">

<Paragraph number="22" type="verses" book="ja2">
_မာ စ ဝေဂေန ကိစ္စာနိ,_  
_ကရောသိ ကာရယေသိ ဝါ;_  
_ဝေဂသာ ဟိ ကတံ ကမ္မံ,_  
_မန္ဒော ပစ္ဆာနုတပ္ပတိ._  

</Paragraph>

</Division>
<Division number="22" book="ja2">

<Paragraph number="23" type="verses" book="ja2">
_မာ တေ အဓိသရေ မုဉ္စ,_  
_သုဗာဠှမဓိကောပိတံ;_  
_ကောဓသာ ဟိ ဗဟူ ဖီတာ,_  
_ကုလာ အကုလတံ ဂတာ._  

</Paragraph>

</Division>
<Division number="23" book="ja2">

<Paragraph number="24" type="verses" book="ja2">
_မာ တာတ ဣဿရောမှီတိ,_  
_အနတ္ထာယ ပတာရယိ;_  
ဣတ္ထီနံ ပုရိသာနဉ္စ,_  
_မာ တေ အာသိ ဒုခုဒြယော._  

</Paragraph>

</Division>
<Division number="24" book="ja2">

<Paragraph number="25" type="verses" book="ja2">
_အပေတလောမဟံသဿ,_  
_ရညော ကာမာနုသာရိနော;_  
_သဗ္ဗေ ဘောဂါ ဝိနဿန္တိ,_  
_ရညော တံ ဝုစ္စတေ အဃံ._  

</Paragraph>

</Division>
<Division number="25" book="ja2">

<Paragraph number="26" type="verses" book="ja2">
_တတ္ထေဝ တေ ဝတ္တပဒါ,_  
_ဧသာဝ အနုသာသနီ;_  
_ဒက္ခဿုဒါနိ ပုညကရော,_  
_အသောဏ္ဍော အဝိနာသကော;_  
_သီလဝါဿု မဟာရာဇ,_  
_ဒုဿီလော ဝိနိပါတိကော”._  

</Paragraph>

</Division>
<Division number="26" book="ja2">

<Paragraph number="27" type="verses" book="ja2">
_“အပုစ္ဆိမှ ကောသိယဂေါတ္တံ,_  
_ကုဏ္ဍလိနိံ တထေဝ စ;_  
_တွံ ဒါနိ ဝဒေဟိ ဇမ္ဗုက,_  
_ဗလာနံ ဗလမုတ္တမံ”._  

</Paragraph>

</Division>
<Division number="27" book="ja2">

<Paragraph number="28" type="verses" book="ja2">
_“ဗလံ ပဉ္စဝိဓံ လောကေ,_  
_ပုရိသသ္မိံ မဟဂ္ဂတေ;_  
_တတ္ထ ဗာဟုဗလံ နာမ,_  
_စရိမံ ဝုစ္စတေ ဗလံ._  

</Paragraph>

</Division>
<Division number="28" book="ja2">

<Paragraph number="29" type="verses" book="ja2">
_ဘောဂဗလဉ္စ ဒီဃာဝု,_  
_ဒုတိယံ ဝုစ္စတေ ဗလံ;_  
_အမစ္စဗလဉ္စ ဒီဃာဝု,_  
_တတိယံ ဝုစ္စတေ ဗလံ._  

</Paragraph>

</Division>
<Division number="29" book="ja2">

<Paragraph number="30" type="verses" book="ja2">
_အဘိဇစ္စဗလံ စေဝ,_  
_တံ စတုတ္ထံ အသံသယံ;_  
_ယာနိ စေတာနိ သဗ္ဗာနိ,_  
_အဓိဂဏှာတိ ပဏ္ဍိတော._  

</Paragraph>

</Division>
<Division number="30" book="ja2">

<Paragraph number="31" type="verses" book="ja2">
_တံ ဗလာနံ ဗလံ သေဋ္ဌံ,_  
_အဂ္ဂံ ပညာဗလံ ဗလံ;_  
_ပညာဗလေနုပတ္ထဒ္ဓေါ,_  
_အတ္ထံ ဝိန္ဒတိ ပဏ္ဍိတော._  

</Paragraph>

</Division>
<Division number="31" book="ja2">

<Paragraph number="32" type="verses" book="ja2">
_အပိ စေ လဘတိ မန္ဒော,_  
_ဖီတံ ဓရဏိမုတ္တမံ;_  
_အကာမဿ ပသယှံ ဝါ,_  
_အညော တံ ပဋိပဇ္ဇတိ._  

</Paragraph>

</Division>
<Division number="32" book="ja2">

<Paragraph number="33" type="verses" book="ja2">
_အဘိဇာတောပိ စေ ဟောတိ,_  
_ရဇ္ဇံ လဒ္ဓါန ခတ္တိယော;_  
_ဒုပ္ပညော ဟိ ကာသိပတိ,_  
_သဗ္ဗေနပိ န ဇီဝတိ._  

</Paragraph>

</Division>
<Division number="33" book="ja2">

<Paragraph number="34" type="verses" book="ja2">
_ပညာဝ သုတံ ဝိနိစ္ဆိနီ,_  
_ပညာ ကိတ္တိ သိလောကဝဍ္ဎနီ;_  
_ပညာသဟိတော နရော ဣဓ,_  
_အပိ ဒုက္ခေ သုခါနိ ဝိန္ဒတိ._  

</Paragraph>

</Division>
<Division number="34" book="ja2">

<Paragraph number="35" type="verses" book="ja2">
_ပညဉ္စ ခေါ အသုဿူသံ,_  
_န ကောစိ အဓိဂစ္ဆတိ;_  
_ဗဟုဿုတံ အနာဂမ္မ,_  
_ဓမ္မဋ္ဌံ အဝိနိဗ္ဘုဇံ._  

</Paragraph>

</Division>
<Division number="35" book="ja2">

<Paragraph number="36" type="verses" book="ja2">
_ယော စ ဓမ္မဝိဘင်္ဂညူ,_  
_ကာလုဋ္ဌာယီ မတန္ဒိတော;_  
_အနုဋ္ဌဟတိ ကာလေန,_  
_ကမ္မဖလံ တဿိဇ္ဈတိ._  

</Paragraph>

</Division>
<Division number="36" book="ja2">

<Paragraph number="37" type="verses" book="ja2">
_အနာယတနသီလဿ,_  
_အနာယတနသေဝိနော;_  
_န နိဗ္ဗိန္ဒိယကာရိဿ,_  
_သမ္မဒတ္ထော ဝိပစ္စတိ._  

</Paragraph>

</Division>
<Division number="37" book="ja2">

<Paragraph number="38" type="verses" book="ja2">
_အဇ္ဈတ္တဉ္စ ပယုတ္တဿ,_  
_တထာယတနသေဝိနော;_  
_အနိဗ္ဗိန္ဒိယကာရိဿ,_  
_သမ္မဒတ္ထော ဝိပစ္စတိ._  

</Paragraph>

</Division>
<Division number="38" book="ja2">

<Paragraph number="39" type="verses" book="ja2">
_ယောဂပ္ပယောဂသင်္ခါတံ,_  
_သမ္ဘတဿာနုရက္ခဏံ;_  
_တာနိ တွံ တာတ သေဝဿု,_  
_မာ အကမ္မာယ ရန္ဓယိ;_  
_အကမ္မုနာ ဟိ ဒုမ္မေဓော,_  
_နဠာဂါရံဝ သီဒတိ”._  

</Paragraph>

</Division>
<Division number="39" book="ja2">

<Paragraph number="40" type="verses" book="ja2">
_“ဓမ္မံ စရ မဟာရာဇ,_  
_မာတာပိတူသု ခတ္တိယ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="40" book="ja2">

<Paragraph number="41" type="verses" book="ja2">
_ဓမ္မံ စရ မဟာရာဇ,_  
_ပုတ္တဒါရေသု ခတ္တိယ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="41" book="ja2">

<Paragraph number="42" type="verses" book="ja2">
_ဓမ္မံ စရ မဟာရာဇ,_  
_မိတ္တာမစ္စေသု ခတ္တိယ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="42" book="ja2">

<Paragraph number="43" type="verses" book="ja2">
_ဓမ္မံ စရ မဟာရာဇ,_  
_ဝါဟနေသု ဗလေသု စ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="43" book="ja2">

<Paragraph number="44" type="verses" book="ja2">
_ဓမ္မံ စရ မဟာရာဇ,_  
_ဂါမေသု နိဂမေသု စ;_  
_ …ပေ… _  

</Paragraph>

</Division>
<Division number="44" book="ja2">

<Paragraph number="45" type="verses" book="ja2">
_ဓမ္မံ စရ မဟာရာဇ,_  
_ရဋ္ဌေသု ဇနပဒေသု စ;_  
_ …ပေ… _  

</Paragraph>

</Division>
<Division number="45" book="ja2">

<Paragraph number="46" type="verses" book="ja2">
_ဓမ္မံ စရ မဟာရာဇ,_  
_သမဏဗြာဟ္မဏေသု စ;_  
_ …ပေ… _  

</Paragraph>

</Division>
<Division number="46" book="ja2">

<Paragraph number="47" type="verses" book="ja2">
_ဓမ္မံ စရ မဟာရာဇ,_  
_မိဂပက္ခီသု ခတ္တိယ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="47" book="ja2">

<Paragraph number="48" type="verses" book="ja2">
_ဓမ္မံ စရ မဟာရာဇ,_  
_ဓမ္မော စိဏ္ဏော သုခါဝဟော;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="48" book="ja2">

<Paragraph number="49" type="verses" book="ja2">
_ဓမ္မံ စရ မဟာရာဇ,_  
_သဲန္ဒာ ဒေဝါ သဗြဟ္မကာ;_  
_သုစိဏ္ဏေန ဒိဝံ ပတ္တာ,_  
_မာ ဓမ္မံ ရာဇ ပါမဒေါ._  

</Paragraph>

</Division>
<Division number="49" book="ja2">

<Paragraph number="50" type="verses" book="ja2">
_တတ္ထေဝ တေ ဝတ္တပဒါ,_  
_ဧသာဝ အနုသာသနီ;_  
_သပ္ပညသေဝီ ကလျာဏီ,_  
_သမတ္တံ သာမ တံ ဝိဒူ”တိ._  


</Paragraph>
</Division>

<Paragraph number="51" type="center" book="ja2">
တေသကုဏဇာတကံ ပဌမံ.
</Paragraph>