---
title: 22.1.9.7 အန္တရပေယျာလ
tableOfContents: false
sidebar:
  order: 7
type: tipitaka
basket: su
book: ja2
review:
  current: review
  updated: '2025-10-23T09:13:42.265207'
  updated_by: ''
  notes: ''
  history:
  - state: review
    date: '2025-10-23T09:13:42.265207'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1518" book="ja2" e="ch" v="23" p="294">

<Paragraph number="2858" type="verses" book="ja2">
_ဧဝံ သမနုသာသိတွာ,_  
_ဉာတိသင်္ဃံ ဝိစက္ခဏော;_  
_ပရိကိဏ္ဏော သုဟဒေဟိ,_  
_ရာဇာနမုပသင်္ကမိ._  

</Paragraph>

</Division>
<Division number="1519" book="ja2" e="ch" v="23" p="294">

<Paragraph number="2859" type="verses" book="ja2">
_ဝန္ဒိတွာ သိရသာ ပါဒေ,_  
_ကတွာ စ နံ ပဒက္ခိဏံ;_  
_ဝိဓုရော အဝစ ရာဇာနံ,_  
_ပဂ္ဂဟေတွာန အဉ္ဇလိံ._  

</Paragraph>

</Division>
<Division number="1520" book="ja2" e="ch" v="23" p="294">

<Paragraph number="2860" type="verses" book="ja2">
_“အယံ မံ မာဏဝေါ နေတိ,_  
_ကတ္တုကာမော ယထာမတိ;_  
_ဉာတီနတ္ထံ ပဝက္ခာမိ,_  
_တံ သုဏောဟိ အရိန္ဒမ._  

</Paragraph>

</Division>
<Division number="1521" book="ja2" e="ch" v="23" p="294">

<Paragraph number="2861" type="verses" book="ja2">
_ပုတ္တေ စ မေ ဥဒိက္ခေသိ,_  
_ယဉ္စ မညံ ဃရေ ဓနံ;_  
_ယထာ ပေစ္စ န ဟာယေထ,_  
_ဉာတိသင်္ဃော မယီ ဂတေ._  

</Paragraph>

</Division>
<Division number="1522" book="ja2" e="ch" v="23" p="294">

<Paragraph number="2862" type="verses" book="ja2">
_ယထေဝ ခလတီ ဘူမျာ,_  
_ဘူမျာယေဝ ပတိဋ္ဌတိ;_  
_ဧဝေတံ ခလိတံ မယှံ,_  
_ဧတံ ပဿာမိ အစ္စယံ”._  

</Paragraph>

</Division>
<Division number="1523" book="ja2" e="ch" v="23" p="294">

<Paragraph number="2863" type="verses" book="ja2">
_“သက္ကာ န ဂန္တုံ ဣတိ မယှ ဟောတိ,_  
_ဆေတွာ ဝဓိတွာ ဣဓ ကာတိယာနံ;_  
ဣဓေဝ ဟောဟီ ဣတိ မယှ ရုစ္စတိ,_  
_မာ တွံ အဂါ ဥတ္တမဘူရိပည”._  

</Paragraph>

</Division>
<Division number="1524" book="ja2" e="ch" v="23" p="295">

<Paragraph number="2864" type="verses" book="ja2">
_“မာ ဟေဝဓမ္မေသု မနံ ပဏီဒဟိ,_  
_အတ္ထေ စ ဓမ္မေ စ ယုတ္တော ဘဝဿု;_  
_ဓိရတ္ထု ကမ္မံ အကုသလံ အနရိယံ,_  
_ယံ ကတွာ ပစ္ဆာ နိရယံ ဝဇေယျ._  

</Paragraph>

</Division>
<Division number="1525" book="ja2" e="ch" v="23" p="295">

<Paragraph number="2865" type="verses" book="ja2">
_နေဝေသ ဓမ္မော န ပုနေတ ကိစ္စံ,_  
_အယိရော ဟိ ဒါသဿ ဇနိန္ဒ ဣဿရော;_  
_ဃာတေတုံ ဈာပေတုံ အထောပိ ဟန္တုံ,_  
_န စ မယှ ကောဓတ္ထိ ဝဇာမိ စာဟံ”._  

</Paragraph>

</Division>
<Division number="1526" book="ja2" e="ch" v="23" p="295">

<Paragraph number="2866" type="verses" book="ja2">
_ဇေဋ္ဌပုတ္တံ ဥပဂုယှ,_  
_ဝိနေယျ ဟဒယေ ဒရံ;_  
_အဿုပုဏ္ဏေဟိ နေတ္တေဟိ,_  
_ပါဝိသီ သော မဟာဃရံ._  

</Paragraph>

</Division>
<Division number="1527" book="ja2" e="ch" v="23" p="295">

<Paragraph number="2867" type="verses" book="ja2">
_သာလာဝ သမ္မပတိတာ,_  
_မာလုတေန ပမဒ္ဒိတာ;_  
_သေန္တိ ပုတ္တာ စ ဒါရာ စ,_  
_ဝိဓုရဿ နိဝေသနေ._  

</Paragraph>

</Division>
<Division number="1528" book="ja2" e="ch" v="23" p="295">

<Paragraph number="2868" type="verses" book="ja2">
ဣတ္ထိသဟဿံ ဘရိယာနံ,_  
_ဒါသိသတ္တသတာနိ စ;_  
_ဗာဟာ ပဂ္ဂယှ ပက္ကန္ဒုံ,_  
_ဝိဓုရဿ နိဝေသနေ._  

</Paragraph>

</Division>
<Division number="1529" book="ja2" e="ch" v="23" p="295">

<Paragraph number="2869" type="verses" book="ja2">
_ဩရောဓာ စ ကုမာရာ စ,_  
_ဝေသိယာနာ စ ဗြာဟ္မဏာ;_  
_ဗာဟာ ပဂ္ဂယှ ပက္ကန္ဒုံ,_  
_ဝိဓုရဿ နိဝေသနေ._  

</Paragraph>

</Division>
<Division number="1530" book="ja2" e="ch" v="23" p="295">

<Paragraph number="2870" type="verses" book="ja2">
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_ဗာဟာ ပဂ္ဂယှ ပက္ကန္ဒုံ,_  
_ဝိဓုရဿ နိဝေသနေ._  

</Paragraph>

</Division>
<Division number="1531" book="ja2" e="ch" v="23" p="295">

<Paragraph number="2871" type="verses" book="ja2">
_သမာဂတာ ဇာနပဒါ,_  
_နေဂမာ စ သမာဂတာ;_  
_ဗာဟာ ပဂ္ဂယှ ပက္ကန္ဒုံ,_  
_ဝိဓုရဿ နိဝေသနေ._  

</Paragraph>

</Division>
<Division number="1532" book="ja2" e="ch" v="23" p="295">

<Paragraph number="2872" type="verses" book="ja2">
ဣတ္ထိသဟဿံ ဘရိယာနံ,_  
_ဒါသိသတ္တသတာနိ စ;_  
_ဗာဟာ ပဂ္ဂယှ ပက္ကန္ဒုံ,_  
_“ကသ္မာ နော ဝိဇဟိဿသိ”._  

</Paragraph>

</Division>
<Division number="1533" book="ja2" e="ch" v="23" p="295">

<Paragraph number="2873" type="verses" book="ja2">
_ဩရောဓာ စ ကုမာရာ စ,_  
_ဝေသိယာနာ စ ဗြာဟ္မဏာ;_  
_ဗာဟာ ပဂ္ဂယှ ပက္ကန္ဒုံ,_  
_“ကသ္မာ နော ဝိဇဟိဿသိ”._  

</Paragraph>

</Division>
<Division number="1534" book="ja2" e="ch" v="23" p="295">

<Paragraph number="2874" type="verses" book="ja2">
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_ဗာဟာ ပဂ္ဂယှ ပက္ကန္ဒုံ,_  
_“ကသ္မာ နော ဝိဇဟိဿသိ”._  

</Paragraph>

</Division>
<Division number="1535" book="ja2" e="ch" v="23" p="296">

<Paragraph number="2875" type="verses" book="ja2">
_သမာဂတာ ဇာနပဒါ,_  
_နေဂမာ စ သမာဂတာ;_  
_ဗာဟာ ပဂ္ဂယှ ပက္ကန္ဒုံ,_  
_“ကသ္မာ နော ဝိဇဟိဿသိ”._  

</Paragraph>

</Division>
<Division number="1536" book="ja2" e="ch" v="23" p="296">

<Paragraph number="2876" type="verses" book="ja2">
_ကတွာ ဃရေသု ကိစ္စာနိ,_  
_အနုသာသိတွာ သကံ ဇနံ;_  
_မိတ္တာမစ္စေ စ ဘစ္စေ စ,_  
_ပုတ္တဒါရေ စ ဗန္ဓဝေ._  

</Paragraph>

</Division>
<Division number="1537" book="ja2" e="ch" v="23" p="296">

<Paragraph number="2877" type="verses" book="ja2">
_ကမ္မန္တံ သံဝိဓေတွာန,_  
_အာစိက္ခိတွာ ဃရေ ဓနံ;_  
_နိဓိဉ္စ ဣဏဒါနဉ္စ,_  
_ပုဏ္ဏကံ ဧတဒဗြဝိ._  

</Paragraph>

</Division>
<Division number="1538" book="ja2" e="ch" v="23" p="296">

<Paragraph number="2878" type="verses" book="ja2">
_“အဝသီ တုဝံ မယှ တီဟံ အဂါရေ,_  
_ကတာနိ ကိစ္စာနိ ဃရေသု မယှံ;_  
_အနုသာသိတာ ပုတ္တဒါရာ မယာ စ,_  
_ကရောမ ကစ္စာန ယထာမတိံ တေ”._  

</Paragraph>

</Division>
<Division number="1539" book="ja2" e="ch" v="23" p="296">

<Paragraph number="2879" type="verses" book="ja2">
_“သစေ ဟိ ကတ္တေ အနုသာသိတာ တေ,_  
_ပုတ္တာ စ ဒါရာ အနုဇီဝိနော စ;_  
_ဟန္ဒေဟိ ဒါနီ တရမာနရူပေါ,_  
_ဒီဃော ဟိ အဒ္ဓါပိ အယံ ပုရတ္ထာ._  

</Paragraph>

</Division>
<Division number="1540" book="ja2" e="ch" v="23" p="296">

<Paragraph number="2880" type="verses" book="ja2">
_အဆမ္ဘိတောဝ ဂဏှာဟိ,_  
_အာဇာနေယျဿ ဝါလဓိံ;_  
ဣဒံ ပစ္ဆိမကံ တုယှံ,_  
_ဇီဝလောကဿ ဒဿနံ”._  

</Paragraph>

</Division>
<Division number="1541" book="ja2" e="ch" v="23" p="296">

<Paragraph number="2881" type="verses" book="ja2">
_“သောဟံ ကိဿ နု ဘာယိဿံ,_  
_ယဿ မေ နတ္ထိ ဒုက္ကဋံ;_  
_ကာယေန ဝါစာ မနသာ,_  
_ယေန ဂစ္ဆေယျ ဒုဂ္ဂတိံ”._  

</Paragraph>

</Division>
<Division number="1542" book="ja2" e="ch" v="23" p="296">

<Paragraph number="2882" type="verses" book="ja2">
_သော အဿရာဇာ ဝိဓုရံ ဝဟန္တော,_  
_ပက္ကာမိ ဝေဟာယသမန္တလိက္ခေ;_  
_သာခါသု သေလေသု အသဇ္ဇမာနော,_  
_ကာလာဂိရိံ ခိပ္ပမုပါဂမာသိ._  

</Paragraph>

</Division>
<Division number="1543" book="ja2" e="ch" v="23" p="296">

<Paragraph number="2883" type="verses" book="ja2">
ဣတ္ထိသဟဿံ ဘရိယာနံ,_  
_ဒါသိသတ္တသတာနိ စ;_  
_ဗာဟာ ပဂ္ဂယှ ပက္ကန္ဒုံ,_  
_ယက္ခော ဗြာဟ္မဏဝဏ္ဏေန;_  
_ဝိဓုရံ အာဒါယ ဂစ္ဆတိ._  


</Paragraph>
</Division>

<Paragraph number="2884" type="center" book="ja2">
…ပေ…


</Paragraph>

<Division number="1544" book="ja2" e="ch" v="23" p="297">

<Paragraph number="2885" type="verses" book="ja2">
_သမာဂတာ ဇာနပဒါ,_  
_နေဂမာ စ သမာဂတာ;_  
_ဗာဟာ ပဂ္ဂယှ ပက္ကန္ဒုံ,_  
_ယက္ခော ဗြာဟ္မဏဝဏ္ဏေန;_  
_ဝိဓုရံ အာဒါယ ဂစ္ဆတိ._  

</Paragraph>

</Division>
<Division number="1545" book="ja2" e="ch" v="23" p="297">

<Paragraph number="2886" type="verses" book="ja2">
ဣတ္ထိသဟဿံ ဘရိယာနံ,_  
_ဒါသိသတ္တသတာနိ စ;_  
_ဗာဟာ ပဂ္ဂယှ ပက္ကန္ဒုံ,_  
_“ပဏ္ဍိတော သော ကုဟိံ ဂတော”._  


</Paragraph>
</Division>

<Paragraph number="2887" type="center" book="ja2">
…ပေ…


</Paragraph>

<Division number="1546" book="ja2" e="ch" v="23" p="297">

<Paragraph number="2888" type="verses" book="ja2">
_သမာဂတာ ဇာနပဒါ,_  
_နေဂမာ စ သမာဂတာ;_  
_ဗာဟာ ပဂ္ဂယှ ပက္ကန္ဒုံ,_  
_“ပဏ္ဍိတော သော ကုဟိံ ဂတော._  

</Paragraph>

</Division>
<Division number="1547" book="ja2" e="ch" v="23" p="297">

<Paragraph number="2889" type="verses" book="ja2">
_သစေ သော သတ္တရတ္တေန,_  
_နာဂစ္ဆိဿတိ ပဏ္ဍိတော;_  
_သဗ္ဗေ အဂ္ဂိံ ပဝေက္ခာမ,_  
_နတ္ထတ္ထော ဇီဝိတေန နော”._  

</Paragraph>

</Division>
<Division number="1548" book="ja2" e="ch" v="23" p="297">

<Paragraph number="2890" type="verses" book="ja2">
_“ပဏ္ဍိတော စ ဝိယတ္တော စ,_  
_ဝိဘာဝီ စ ဝိစက္ခဏော;_  
_ခိပ္ပံ မောစိယ အတ္တာနံ,_  
_မာ ဘာယိတ္ထာဂမိဿတိ”._  


</Paragraph>
</Division>

<Paragraph number="2891" type="center" book="ja2">
အန္တရပေယျာလံ နာမ.
</Paragraph>