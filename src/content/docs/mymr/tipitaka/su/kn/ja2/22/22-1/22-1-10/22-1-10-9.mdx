---
title: "22.1.10.9 မဒ္ဒီပဗ္ဗ"
tableOfContents: false
sidebar:
  order: 11
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="2182" book="ja2">

<Paragraph number="3536" type="verses" book="ja2">
_တေသံ လာလပ္ပိတံ သုတွာ,_  
_တယော ဝါဠာ ဝနေ မိဂါ;_  
_သီဟော ဗျဂ္ဃေါ စ ဒီပိ စ,_  
ဣဒံ ဝစနမဗြဝုံ._  

</Paragraph>

</Division>
<Division number="2183" book="ja2">

<Paragraph number="3537" type="verses" book="ja2">
_“မာ ဟေဝ နော ရာဇပုတ္တီ,_  
_သာယံ ဥဉ္ဆာတော အာဂမာ;_  
_မာ ဟေဝမှာက နိဗ္ဘောဂေ,_  
_ဟေဌယိတ္ထ ဝနေ မိဂါ._  

</Paragraph>

</Division>
<Division number="2184" book="ja2">

<Paragraph number="3538" type="verses" book="ja2">
_သီဟော စေ နံ ဝိဟေဌေယျ,_  
_ဗျဂ္ဃေါ ဒီပိ စ လက္ခဏံ;_  
_နေဝ ဇာလီကုမာရဿ,_  
_ကုတော ကဏှာဇိနာ သိယာ;_  
ဥဘယေနေဝ ဇီယေထ,_  
_ပတိံ ပုတ္တေ စ လက္ခဏာ”._  

</Paragraph>

</Division>
<Division number="2185" book="ja2">

<Paragraph number="3539" type="verses" book="ja2">
_“ခဏိတ္တိကံ မေ ပတိတံ,_  
_ဒက္ခိဏက္ခိ စ ဖန္ဒတိ;_  
_အဖလာ ဖလိနော ရုက္ခာ,_  
_သဗ္ဗာ မုယှန္တိ မေ ဒိသာ”._  

</Paragraph>

</Division>
<Division number="2186" book="ja2">

<Paragraph number="3540" type="verses" book="ja2">
_တဿာ သာယနှကာလသ္မိံ,_  
_အဿမာဂမနံ ပတိ;_  
_အတ္ထင်္ဂတမှိ သူရိယေ,_  
_ဝါဠာ ပန္ထေ ဥပဋ္ဌဟုံ._  

</Paragraph>

</Division>
<Division number="2187" book="ja2">

<Paragraph number="3541" type="verses" book="ja2">
_“နီစေ စောလမ္ဗတေ သူရိယော,_  
_ဒူရေ စ ဝတ အဿမော;_  
_ယဉ္စ နေသံ ဣတော ဟဿံ,_  
_တံ တေ ဘုဉ္ဇေယျု ဘောဇနံ._  

</Paragraph>

</Division>
<Division number="2188" book="ja2">

<Paragraph number="3542" type="verses" book="ja2">
_သော နူန ခတ္တိယော ဧကော,_  
_ပဏ္ဏသာလာယ အစ္ဆတိ;_  
_တောသေန္တော ဒါရကေ ဆာတေ,_  
_မမံ ဒိသွာ အနာယတိံ._  

</Paragraph>

</Division>
<Division number="2189" book="ja2">

<Paragraph number="3543" type="verses" book="ja2">
_တေ နူန ပုတ္တကာ မယှံ,_  
_ကပဏာယ ဝရာကိယာ;_  
_သာယံ သံဝေသနာကာလေ,_  
_ခီရပီတာဝ အစ္ဆရေ._  

</Paragraph>

</Division>
<Division number="2190" book="ja2">

<Paragraph number="3544" type="verses" book="ja2">
_တေ နူန ပုတ္တကာ မယှံ,_  
_ကပဏာယ ဝရာကိယာ;_  
_သာယံ သံဝေသနာကာလေ,_  
_ဝါရိပီတာဝ အစ္ဆရေ._  

</Paragraph>

</Division>
<Division number="2191" book="ja2">

<Paragraph number="3545" type="verses" book="ja2">
_တေ နူန ပုတ္တကာ မယှံ,_  
_ကပဏာယ ဝရာကိယာ;_  
_ပစ္စုဂ္ဂတာ မံ တိဋ္ဌန္တိ,_  
_ဝစ္ဆာ ဗာလာဝ မာတရံ._  

</Paragraph>

</Division>
<Division number="2192" book="ja2">

<Paragraph number="3546" type="verses" book="ja2">
_တေ နူန ပုတ္တကာ မယှံ,_  
_ကပဏာယ ဝရာကိယာ;_  
_ပစ္စုဂ္ဂတာ မံ တိဋ္ဌန္တိ,_  
_ဟံသာဝုပရိပလ္လလေ._  

</Paragraph>

</Division>
<Division number="2193" book="ja2">

<Paragraph number="3547" type="verses" book="ja2">
_တေ နူန ပုတ္တကာ မယှံ,_  
_ကပဏာယ ဝရာကိယာ;_  
_ပစ္စုဂ္ဂတာ မံ တိဋ္ဌန္တိ,_  
_အဿမဿာဝိဒူရတော._  

</Paragraph>

</Division>
<Division number="2194" book="ja2">

<Paragraph number="3548" type="verses" book="ja2">
_ဧကာယနော ဧကပထော,_  
_သရာ သောဗ္ဘာ စ ပဿတော;_  
_အညံ မဂ္ဂံ န ပဿာမိ,_  
_ယေန ဂစ္ဆေယျ အဿမံ._  

</Paragraph>

</Division>
<Division number="2195" book="ja2">

<Paragraph number="3549" type="verses" book="ja2">
_မိဂါ နမတ္ထု ရာဇာနော,_  
_ကာနနသ္မိံ မဟဗ္ဗလာ;_  
_ဓမ္မေန ဘာတရော ဟောထ,_  
_မဂ္ဂံ မေ ဒေထ ယာစိတာ._  

</Paragraph>

</Division>
<Division number="2196" book="ja2">

<Paragraph number="3550" type="verses" book="ja2">
_အဝရုဒ္ဓဿာဟံ ဘရိယာ,_  
_ရာဇပုတ္တဿ သိရီမတော;_  
_တဉ္စာဟံ နာတိမညာမိ,_  
_ရာမံ သီတာဝနုဗ္ဗတာ._  

</Paragraph>

</Division>
<Division number="2197" book="ja2">

<Paragraph number="3551" type="verses" book="ja2">
_တုမှေ စ ပုတ္တေ ပဿထ,_  
_သာယံ သံဝေသနံ ပတိ;_  
_အဟဉ္စ ပုတ္တေ ပဿေယျံ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2198" book="ja2">

<Paragraph number="3552" type="verses" book="ja2">
_ဗဟုဉ္စိဒံ မူလဖလံ,_  
_ဘက္ခော စာယံ အနပ္ပကော;_  
_တတော ဥပဍ္ဎံ ဒဿာမိ,_  
_မဂ္ဂံ မေ ဒေထ ယာစိတာ._  

</Paragraph>

</Division>
<Division number="2199" book="ja2">

<Paragraph number="3553" type="verses" book="ja2">
_ရာဇပုတ္တီ စ နော မာတာ,_  
_ရာဇပုတ္တော စ နော ပိတာ;_  
_ဓမ္မေန ဘာတရော ဟောထ,_  
_မဂ္ဂံ မေ ဒေထ ယာစိတာ”._  

</Paragraph>

</Division>
<Division number="2200" book="ja2">

<Paragraph number="3554" type="verses" book="ja2">
_တဿာ လာလပ္ပမာနာယ,_  
_ဗဟုံ ကာရုညသဉှိတံ;_  
_သုတွာ နေလပတိံ ဝါစံ,_  
_ဝါဠာ ပန္ထာ အပက္ကမုံ._  

</Paragraph>

</Division>
<Division number="2201" book="ja2">

<Paragraph number="3555" type="verses" book="ja2">
_“ဣမမှိ နံ ပဒေသမှိ,_  
_ပုတ္တကာ ပံသုကုဏ္ဌိတာ;_  
_ပစ္စုဂ္ဂတာ မံ တိဋ္ဌန္တိ,_  
_ဝစ္ဆာ ဗာလာဝ မာတရံ._  

</Paragraph>

</Division>
<Division number="2202" book="ja2">

<Paragraph number="3556" type="verses" book="ja2">
ဣမမှိ နံ ပဒေသမှိ,_  
_ပုတ္တကာ ပံသုကုဏ္ဌိတာ;_  
_ပစ္စုဂ္ဂတာ မံ တိဋ္ဌန္တိ,_  
_ဟံသာဝုပရိပလ္လလေ._  

</Paragraph>

</Division>
<Division number="2203" book="ja2">

<Paragraph number="3557" type="verses" book="ja2">
ဣမမှိ နံ ပဒေသမှိ,_  
_ပုတ္တကာ ပံသုကုဏ္ဌိတာ;_  
_ပစ္စုဂ္ဂတာ မံ တိဋ္ဌန္တိ,_  
_အဿမဿာဝိဒူရတော._  

</Paragraph>

</Division>
<Division number="2204" book="ja2">

<Paragraph number="3558" type="verses" book="ja2">
_ဒွေ မိဂါ ဝိယ ဥက္ကဏ္ဏာ,_  
_သမန္တာ မဘိဓာဝိနော;_  
_အာနန္ဒိနော ပမုဒိတာ,_  
_ဝဂ္ဂမာနာဝ ကမ္ပရေ;_  
_တျဇ္ဇ ပုတ္တေ န ပဿာမိ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2205" book="ja2">

<Paragraph number="3559" type="verses" book="ja2">
_ဆကလီဝ မိဂီ ဆာပံ,_  
_ပက္ခီ မုတ္တာဝ ပဉ္ဇရာ;_  
_ဩဟာယ ပုတ္တေ နိက္ခမိံ,_  
_သီဟီဝါမိသဂိဒ္ဓိနီ;_  
_တျဇ္ဇ ပုတ္တေ န ပဿာမိ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2206" book="ja2">

<Paragraph number="3560" type="verses" book="ja2">
ဣဒံ နေသံ ပဒက္ကန္တံ,_  
_နာဂါနမိဝ ပဗ္ဗတေ;_  
_စိတကာ ပရိကိဏ္ဏာယော,_  
_အဿမဿာဝိဒူရတော;_  
_တျဇ္ဇ ပုတ္တေ န ပဿာမိ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2207" book="ja2">

<Paragraph number="3561" type="verses" book="ja2">
_ဝါလိကာယပိ ဩကိဏ္ဏာ,_  
_ပုတ္တကာ ပံသုကုဏ္ဌိတာ;_  
_သမန္တာ မဘိဓာဝန္တိ,_  
_တေ န ပဿာမိ ဒါရကေ._  

</Paragraph>

</Division>
<Division number="2208" book="ja2">

<Paragraph number="3562" type="verses" book="ja2">
_ယေ မံ ပုရေ ပစ္စုဋ္ဌေန္တိ,_  
_အရညာ ဒူရမာယတိံ;_  
_တျဇ္ဇ ပုတ္တေ န ပဿာမိ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2209" book="ja2">

<Paragraph number="3563" type="verses" book="ja2">
_ဆကလိံဝ မိဂိံ ဆာပါ,_  
_ပစ္စုဂ္ဂန္တုန မာတရံ;_  
_ဒူရေ မံ ပဝိလောကေန္တိ,_  
_တေ န ပဿာမိ ဒါရကေ._  

</Paragraph>

</Division>
<Division number="2210" book="ja2">

<Paragraph number="3564" type="verses" book="ja2">
ဣဒံ နေသံ ကီဠနကံ,_  
_ပတိတံ ပဏ္ဍုဗေဠုဝံ;_  
_တျဇ္ဇ ပုတ္တေ န ပဿာမိ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2211" book="ja2">

<Paragraph number="3565" type="verses" book="ja2">
_ထနာ စ မယှိမေ ပူရာ,_  
ဥရော စ သမ္ပဒါလတိ;_  
_တျဇ္ဇ ပုတ္တေ န ပဿာမိ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2212" book="ja2">

<Paragraph number="3566" type="verses" book="ja2">
ဥစ္ဆင်္ဂေကော ဝိစိနာတိ,_  
_ထနမေကာဝလမ္ဗတိ;_  
_တျဇ္ဇ ပုတ္တေ န ပဿာမိ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2213" book="ja2">

<Paragraph number="3567" type="verses" book="ja2">
_ယဿု သာယနှသမယံ,_  
_ပုတ္တကာ ပံသုကုဏ္ဌိတာ;_  
ဥစ္ဆင်္ဂေ မေ ဝိဝတ္တန္တိ,_  
_တေ န ပဿာမိ ဒါရကေ._  

</Paragraph>

</Division>
<Division number="2214" book="ja2">

<Paragraph number="3568" type="verses" book="ja2">
_အယံ သော အဿမော ပုဗ္ဗေ,_  
_သမဇ္ဇော ပဋိဘာတိ မံ;_  
_တျဇ္ဇ ပုတ္တေ အပဿန္တျာ,_  
_ဘမတေ ဝိယ အဿမော._  

</Paragraph>

</Division>
<Division number="2215" book="ja2">

<Paragraph number="3569" type="verses" book="ja2">
_ကိမိဒံ အပ္ပသဒ္ဒေါဝ,_  
_အဿမော ပဋိဘာတိ မံ;_  
_ကာကောလာပိ န ဝဿန္တိ,_  
_မတာ မေ နူန ဒါရကာ._  

</Paragraph>

</Division>
<Division number="2216" book="ja2">

<Paragraph number="3570" type="verses" book="ja2">
_ကိမိဒံ အပ္ပသဒ္ဒေါဝ,_  
_အဿမော ပဋိဘာတိ မံ;_  
_သကုဏာပိ န ဝဿန္တိ,_  
_မတာ မေ နူန ဒါရကာ._  

</Paragraph>

</Division>
<Division number="2217" book="ja2">

<Paragraph number="3571" type="verses" book="ja2">
_ကိမိဒံ တုဏှိဘူတောသိ,_  
_အပိ ရတ္တေဝ မေ မနော;_  
_ကာကောလာပိ န ဝဿန္တိ,_  
_မတာ မေ နူန ဒါရကာ._  

</Paragraph>

</Division>
<Division number="2218" book="ja2">

<Paragraph number="3572" type="verses" book="ja2">
_ကိမိဒံ တုဏှိဘူတောသိ,_  
_အပိ ရတ္တေဝ မေ မနော;_  
_သကုဏာပိ န ဝဿန္တိ,_  
_မတာ မေ နူန ဒါရကာ._  

</Paragraph>

</Division>
<Division number="2219" book="ja2">

<Paragraph number="3573" type="verses" book="ja2">
_ကစ္စိ နု မေ အယျပုတ္တ,_  
_မိဂါ ခါဒိံသု ဒါရကေ;_  
_အရညေ ဣရိဏေ ဝိဝနေ,_  
_ကေန နီတာ မေ ဒါရကာ._  

</Paragraph>

</Division>
<Division number="2220" book="ja2">

<Paragraph number="3574" type="verses" book="ja2">
_အဒု တေ ပဟိတာ ဒူတာ,_  
_အဒု သုတ္တာ ပိယံဝဒါ;_  
_အဒု ဗဟိ နော နိက္ခန္တာ,_  
_ခိဍ္ဍာသု ပသုတာ နု တေ._  

</Paragraph>

</Division>
<Division number="2221" book="ja2">

<Paragraph number="3575" type="verses" book="ja2">
_နေဝါသံ ကေသာ ဒိဿန္တိ,_  
_ဟတ္ထပါဒါ စ ဇာလိနော;_  
_သကုဏာနဉ္စ ဩပါတော,_  
_ကေန နီတာ မေ ဒါရကာ._  

</Paragraph>

</Division>
<Division number="2222" book="ja2">

<Paragraph number="3576" type="verses" book="ja2">
ဣဒံ တတော ဒုက္ခတရံ,_  
_သလ္လဝိဒ္ဓေါ ယထာ ဝဏော;_  
_တျဇ္ဇ ပုတ္တေ န ပဿာမိ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2223" book="ja2">

<Paragraph number="3577" type="verses" book="ja2">
ဣဒမ္ပိ ဒုတိယံ သလ္လံ,_  
_ကမ္ပေတိ ဟဒယံ မမ;_  
_ယဉ္စ ပုတ္တေ န ပဿာမိ,_  
_တွဉ္စ မံ နာဘိဘာသသိ._  

</Paragraph>

</Division>
<Division number="2224" book="ja2">

<Paragraph number="3578" type="verses" book="ja2">
_အဇ္ဇေဝ မေ ဣမံ ရတ္တိံ,_  
_ရာဇပုတ္တ န သံသသိ;_  
_မညေ ဩက္ကန္တသန္တံ မံ,_  
_ပါတော ဒက္ခိသိ နော မတံ”._  

</Paragraph>

</Division>
<Division number="2225" book="ja2">

<Paragraph number="3579" type="verses" book="ja2">
_“နူန မဒ္ဒီ ဝရာရောဟာ,_  
_ရာဇပုတ္တီ ယသဿိနီ;_  
_ပါတော ဂတာသိ ဥဉ္ဆာယ,_  
_ကိမိဒံ သာယမာဂတာ”._  

</Paragraph>

</Division>
<Division number="2226" book="ja2">

<Paragraph number="3580" type="verses" book="ja2">
_“နနု တွံ သဒ္ဒမဿောသိ,_  
_ယေ သရံ ပါတုမာဂတာ;_  
_သီဟဿပိ နဒန္တဿ,_  
_ဗျဂ္ဃဿ စ နိကုဇ္ဇိတံ._  

</Paragraph>

</Division>
<Division number="2227" book="ja2">

<Paragraph number="3581" type="verses" book="ja2">
_အဟု ပုဗ္ဗနိမိတ္တံ မေ,_  
_ဝိစရန္တျာ ဗြဟာဝနေ;_  
_ခဏိတ္တော မေ ဟတ္ထာ ပတိတော,_  
ဥဂ္ဂီဝဉ္စာပိ အံသတော._  

</Paragraph>

</Division>
<Division number="2228" book="ja2">

<Paragraph number="3582" type="verses" book="ja2">
_တဒါဟံ ဗျထိတာ ဘီတာ,_  
_ပုထု ကတွာန ပဉ္ဇလိံ;_  
_သဗ္ဗဒိသာ နမဿိဿံ,_  
_အပိ သောတ္ထိ ဣတော သိယာ._  

</Paragraph>

</Division>
<Division number="2229" book="ja2">

<Paragraph number="3583" type="verses" book="ja2">
_မာ ဟေဝ နော ရာဇပုတ္တော,_  
_ဟတော သီဟေန ဒီပိနာ;_  
_ဒါရကာ ဝါ ပရာမဋ္ဌာ,_  
_အစ္ဆကောကတရစ္ဆိဟိ._  

</Paragraph>

</Division>
<Division number="2230" book="ja2">

<Paragraph number="3584" type="verses" book="ja2">
_သီဟော ဗျဂ္ဃေါ စ ဒီပိ စ,_  
_တယော ဝါဠာ ဝနေ မိဂါ;_  
_တေ မံ ပရိယာဝရုံ မဂ္ဂံ,_  
_တေန သာယမှိ အာဂတာ._  

</Paragraph>

</Division>
<Division number="2231" book="ja2">

<Paragraph number="3585" type="verses" book="ja2">
_အဟံ ပတိဉ္စ ပုတ္တေ စ,_  
_အာစေရမိဝ မာဏဝေါ;_  
_အနုဋ္ဌိတာ ဒိဝါရတ္တိံ,_  
_ဇဋိနီ ဗြဟ္မစာရိနီ._  

</Paragraph>

</Division>
<Division number="2232" book="ja2">

<Paragraph number="3586" type="verses" book="ja2">
_အဇိနာနိ ပရိဒဟိတွာ,_  
_ဝနမူလဖလဟာရိယာ;_  
_ဝိစရာမိ ဒိဝါရတ္တိံ,_  
_တုမှံ ကာမာ ဟိ ပုတ္တကာ._  

</Paragraph>

</Division>
<Division number="2233" book="ja2">

<Paragraph number="3587" type="verses" book="ja2">
_အဟံ သုဝဏ္ဏဟလိဒ္ဒိံ,_  
_အာဘတံ ပဏ္ဍုဗေဠုဝံ;_  
_ရုက္ခပက္ကာနိ စာဟာသိံ,_  
ဣမေ ဝေါ ပုတ္တ ကီဠနာ._  

</Paragraph>

</Division>
<Division number="2234" book="ja2">

<Paragraph number="3588" type="verses" book="ja2">
ဣမံ မူလာဠိဝတ္တကံ,_  
_သာလုကံ စိဉ္စဘေဒကံ;_  
_ဘုဉ္ဇ ခုဒ္ဒေဟိ သံယုတ္တံ,_  
_သဟ ပုတ္တေဟိ ခတ္တိယ._  

</Paragraph>

</Division>
<Division number="2235" book="ja2">

<Paragraph number="3589" type="verses" book="ja2">
_ပဒုမံ ဇာလိနော ဒေဟိ,_  
_ကုမုဒဉ္စ ကုမာရိယာ;_  
_မာလိနေ ပဿ နစ္စန္တေ,_  
_သိဝိ ပုတ္တာနိ အဝှယ._  

</Paragraph>

</Division>
<Division number="2236" book="ja2">

<Paragraph number="3590" type="verses" book="ja2">
_တတော ကဏှာဇိနာယပိ,_  
_နိသာမေဟိ ရထေသဘ;_  
_မဉ္ဇုဿရာယ ဝဂ္ဂုယာ,_  
_အဿမံ ဥပယန္တိယာ._  

</Paragraph>

</Division>
<Division number="2237" book="ja2">

<Paragraph number="3591" type="verses" book="ja2">
_သမာနသုခဒုက္ခမှာ,_  
_ရဋ္ဌာ ပဗ္ဗာဇိတာ ဥဘော;_  
_အပိ သိဝိ ပုတ္တေ ပဿေသိ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2238" book="ja2">

<Paragraph number="3592" type="verses" book="ja2">
_သမဏေ ဗြာဟ္မဏေ နူန,_  
_ဗြဟ္မစရိယပရာယဏေ;_  
_အဟံ လောကေ အဘိဿပိံ,_  
_သီလဝန္တေ ဗဟုဿုတေ;_  
_တျဇ္ဇ ပုတ္တေ န ပဿာမိ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2239" book="ja2">

<Paragraph number="3593" type="verses" book="ja2">
ဣမေ တေ ဇမ္ဗုကာ ရုက္ခာ,_  
_ဝေဒိသာ သိန္ဒုဝါရကာ;_  
_ဝိဝိဓာနိ ရုက္ခဇာတာနိ,_  
_တေ ကုမာရာ န ဒိဿရေ._  

</Paragraph>

</Division>
<Division number="2240" book="ja2">

<Paragraph number="3594" type="verses" book="ja2">
_အဿတ္ထာ ပနသာ စေမေ,_  
_နိဂြေါဓာ စ ကပိတ္ထနာ;_  
_ဝိဝိဓာနိ ဖလဇာတာနိ,_  
_တေ ကုမာရာ န ဒိဿရေ._  

</Paragraph>

</Division>
<Division number="2241" book="ja2">

<Paragraph number="3595" type="verses" book="ja2">
ဣမေ တိဋ္ဌန္တိ အာရာမာ,_  
_အယံ သီတူဒကာ နဒီ;_  
_ယတ္ထဿု ပုဗ္ဗေ ကီဠိံသု,_  
_တေ ကုမာရာ န ဒိဿရေ._  

</Paragraph>

</Division>
<Division number="2242" book="ja2">

<Paragraph number="3596" type="verses" book="ja2">
_ဝိဝိဓာနိ ပုပ္ဖဇာတာနိ,_  
_အသ္မိံ ဥပရိပဗ္ဗတေ;_  
_ယာနဿု ပုဗ္ဗေ ဓာရိံသု,_  
_တေ ကုမာရာ န ဒိဿရေ._  

</Paragraph>

</Division>
<Division number="2243" book="ja2">

<Paragraph number="3597" type="verses" book="ja2">
_ဝိဝိဓာနိ ဖလဇာတာနိ,_  
_အသ္မိံ ဥပရိပဗ္ဗတေ;_  
_ယာနဿု ပုဗ္ဗေ ဘုဉ္ဇိံသု,_  
_တေ ကုမာရာ န ဒိဿရေ._  

</Paragraph>

</Division>
<Division number="2244" book="ja2">

<Paragraph number="3598" type="verses" book="ja2">
ဣမေ တေ ဟတ္ထိကာ အဿာ,_  
_ဗလီဗဒ္ဒါ စ တေ ဣမေ;_  
_ယေဟိဿု ပုဗ္ဗေ ကီဠိံသု,_  
_တေ ကုမာရာ န ဒိဿရေ._  

</Paragraph>

</Division>
<Division number="2245" book="ja2">

<Paragraph number="3599" type="verses" book="ja2">
ဣမေ သာမာ သသောလူကာ,_  
_ဗဟုကာ ကဒလီမိဂါ;_  
_ယေဟိဿု ပုဗ္ဗေ ကီဠိံသု,_  
_တေ ကုမာရာ န ဒိဿရေ._  

</Paragraph>

</Division>
<Division number="2246" book="ja2">

<Paragraph number="3600" type="verses" book="ja2">
ဣမေ ဟံသာ စ ကောဉ္စာ စ,_  
_မယူရာ စိတြပေခုဏာ;_  
_ယေဟိဿု ပုဗ္ဗေ ကီဠိံသု,_  
_တေ ကုမာရာ န ဒိဿရေ._  

</Paragraph>

</Division>
<Division number="2247" book="ja2">

<Paragraph number="3601" type="verses" book="ja2">
ဣမာ တာ ဝနဂုမ္ဗာယော,_  
_ပုပ္ဖိတာ သဗ္ဗကာလိကာ;_  
_ယတ္ထဿု ပုဗ္ဗေ ကီဠိံသု,_  
_တေ ကုမာရာ န ဒိဿရေ._  

</Paragraph>

</Division>
<Division number="2248" book="ja2">

<Paragraph number="3602" type="verses" book="ja2">
ဣမာ တာ ပေါက္ခရဏီ ရမ္မာ,_  
_စက္ကဝါကူပကူဇိတာ;_  
_မန္ဒာလကေဟိ သဉ္ဆန္နာ,_  
_ပဒုမုပ္ပလကေဟိ စ;_  
_ယတ္ထဿု ပုဗ္ဗေ ကီဠိံသု,_  
_တေ ကုမာရာ န ဒိဿရေ._  

</Paragraph>

</Division>
<Division number="2249" book="ja2">

<Paragraph number="3603" type="verses" book="ja2">
_န တေ ကဋ္ဌာနိ ဘိန္နာနိ,_  
_န တေ ဥဒကမာဟဋံ;_  
_အဂ္ဂိပိ တေ န ဟာပိတော,_  
_ကိံ နု မန္ဒောဝ ဈာယသိ._  

</Paragraph>

</Division>
<Division number="2250" book="ja2">

<Paragraph number="3604" type="verses" book="ja2">
_ပိယော ပိယေန သင်္ဂမ္မ,_  
_သမော မေ ဗျပဟညတိ;_  
_တျဇ္ဇ ပုတ္တေ န ပဿာမိ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2251" book="ja2">

<Paragraph number="3605" type="verses" book="ja2">
_န ခေါ နော ဒေဝ ပဿာမိ,_  
_ယေန တေ နီဟတာ မတာ;_  
_ကာကောလာပိ န ဝဿန္တိ,_  
_မတာ မေ နူန ဒါရကာ._  

</Paragraph>

</Division>
<Division number="2252" book="ja2">

<Paragraph number="3606" type="verses" book="ja2">
_န ခေါ နော ဒေဝ ပဿာမိ,_  
_ယေန တေ နီဟတာ မတာ;_  
_သကုဏာပိ န ဝဿန္တိ,_  
_မတာ မေ နူန ဒါရကာ”._  

</Paragraph>

</Division>
<Division number="2253" book="ja2">

<Paragraph number="3607" type="verses" book="ja2">
_သာ တတ္ထ ပရိဒေဝိတွာ,_  
_ပဗ္ဗတာနိ ဝနာနိ စ;_  
_ပုနဒေဝဿမံ ဂန္တွာ,_  
_ရောဒိ သာမိကသန္တိကေ._  

</Paragraph>

</Division>
<Division number="2254" book="ja2">

<Paragraph number="3608" type="verses" book="ja2">
_“န ခေါ နော ဒေဝ ပဿာမိ,_  
_ယေန တေ နီဟတာ မတာ;_  
_ကာကောလာပိ န ဝဿန္တိ,_  
_မတာ မေ နူန ဒါရကာ._  

</Paragraph>

</Division>
<Division number="2255" book="ja2">

<Paragraph number="3609" type="verses" book="ja2">
_န ခေါ နော ဒေဝ ပဿာမိ,_  
_ယေန တေ နီဟတာ မတာ;_  
_သကုဏာပိ န ဝဿန္တိ,_  
_မတာ မေ နူန ဒါရကာ._  

</Paragraph>

</Division>
<Division number="2256" book="ja2">

<Paragraph number="3610" type="verses" book="ja2">
_န ခေါ နော ဒေဝ ပဿာမိ,_  
_ယေန တေ နီဟတာ မတာ;_  
_ဝိစရန္တီ ရုက္ခမူလေသု,_  
_ပဗ္ဗတေသု ဂုဟာသု စ”._  

</Paragraph>

</Division>
<Division number="2257" book="ja2">

<Paragraph number="3611" type="verses" book="ja2">
ဣတိ မဒ္ဒီ ဝရာရောဟာ,_  
_ရာဇပုတ္တီ ယသဿိနီ;_  
_ဗာဟာ ပဂ္ဂယှ ကန္ဒိတွာ,_  
_တတ္ထေဝ ပတိတာ ဆမာ._  

</Paragraph>

</Division>
<Division number="2258" book="ja2">

<Paragraph number="3612" type="verses" book="ja2">
_တမဇ္ဈပတ္တံ ရာဇပုတ္တိံ,_  
ဥဒကေနာဘိသိဉ္စထ;_  
_အဿတ္ထံ နံ ဝိဒိတွာန,_  
_အထ နံ ဧတဒဗြဝိ._  

</Paragraph>

</Division>
<Division number="2259" book="ja2">

<Paragraph number="3613" type="verses" book="ja2">
_“အာဒိယေနေဝ တေ မဒ္ဒိ,_  
_ဒုက္ခံ နက္ခာတုမိစ္ဆိသံ;_  
_ဒလိဒ္ဒေါ ယာစကော ဝုဍ္ဎော,_  
_ဗြာဟ္မဏော ဃရမာဂတော._  

</Paragraph>

</Division>
<Division number="2260" book="ja2">

<Paragraph number="3614" type="verses" book="ja2">
_တဿ ဒိန္နာ မယာ ပုတ္တာ,_  
_မဒ္ဒိ မာ ဘာယိ အဿသ;_  
_မံ ပဿ မဒ္ဒိ မာ ပုတ္တေ,_  
_မာ ဗာဠှံ ပရိဒေဝသိ;_  
_လစ္ဆာမ ပုတ္တေ ဇီဝန္တာ,_  
_အရောဂါ စ ဘဝါမသေ._  

</Paragraph>

</Division>
<Division number="2261" book="ja2">

<Paragraph number="3615" type="verses" book="ja2">
_ပုတ္တေ ပသုဉ္စ ဓညဉ္စ,_  
_ယဉ္စ အညံ ဃရေ ဓနံ;_  
_ဒဇ္ဇာ သပ္ပုရိသော ဒါနံ,_  
_ဒိသွာ ယာစကမာဂတံ;_  
_အနုမောဒါဟိ မေ မဒ္ဒိ,_  
_ပုတ္တကေ ဒါနမုတ္တမံ”._  

</Paragraph>

</Division>
<Division number="2262" book="ja2">

<Paragraph number="3616" type="verses" book="ja2">
_“အနုမောဒါမိ တေ ဒေဝ,_  
_ပုတ္တကေ ဒါနမုတ္တမံ;_  
_ဒတွာ စိတ္တံ ပသာဒေဟိ,_  
_ဘိယျော ဒါနံ ဒဒေါ ဘဝ._  

</Paragraph>

</Division>
<Division number="2263" book="ja2">

<Paragraph number="3617" type="verses" book="ja2">
_ယော တွံ မစ္ဆေရဘူတေသု,_  
_မနုဿေသု ဇနာဓိပ;_  
_ဗြာဟ္မဏဿ အဒါ ဒါနံ,_  
_သိဝီနံ ရဋ္ဌဝဍ္ဎနော”._  

</Paragraph>

</Division>
<Division number="2264" book="ja2">

<Paragraph number="3618" type="verses" book="ja2">
_နိန္နာဒိတာ တေ ပထဝီ,_  
_သဒ္ဒေါ တေ တိဒိဝင်္ဂတော;_  
_သမန္တာ ဝိဇ္ဇုတာ အာဂုံ,_  
_ဂိရီနံဝ ပတိဿုတာ._  

</Paragraph>

</Division>
<Division number="2265" book="ja2">

<Paragraph number="3619" book="ja2">
_တဿ တေ အနုမောဒန္တိ,_  
ဥဘော နာရဒပဗ္ဗတာ;_  
ဣန္ဒော စ ဗြဟ္မာ ပဇာပတိ,_  
_သောမော ယမော ဝေဿဝဏော;_  
_သဗ္ဗေ ဒေဝါနုမောဒန္တိ,_  
_တာဝတိံသာ သဲန္ဒကာ._  

</Paragraph>

</Division>
<Division number="2266" book="ja2">

<Paragraph number="3620" type="verses" book="ja2">
ဣတိ မဒ္ဒီ ဝရာရောဟာ,_  
_ရာဇပုတ္တီ ယသဿိနီ;_  
_ဝေဿန္တရဿ အနုမောဒိ,_  
_ပုတ္တကေ ဒါနမုတ္တမံ._  


</Paragraph>
</Division>

<Paragraph number="3621" type="center" book="ja2">
မဒ္ဒီပဗ္ဗံ နာမ.
</Paragraph>