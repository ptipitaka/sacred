---
title: "20.1.1 ကုသဇာတက"
tableOfContents: false
sidebar:
  order: 1
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ja2" e="ch" v="23" p="66">

<Paragraph number="582" type="verses" book="ja2">
_“ဣဒံ တေ ရဋ္ဌံ သဓနံ သယောဂ္ဂံ,_  
_သကာယုရံ သဗ္ဗကာမူပပန္နံ;_  
ဣဒံ တေ ရဇ္ဇံ အနုသာသ အမ္မ,_  
_ဂစ္ဆာမဟံ ယတ္ထ ပိယာ ပဘာဝတီ”._  

</Paragraph>

</Division>
<Division number="2" book="ja2" e="ch" v="23" p="66">

<Paragraph number="583" type="verses" book="ja2">
_“အနုဇ္ဇုဘူတေန ဟရံ မဟန္တံ,_  
_ဒိဝါ စ ရတ္တော စ နိသီထကာလေ;_  
_ပဋိဂစ္ဆ တွံ ခိပ္ပံ ကုသာဝတိံ ကုသ,_  
_နိစ္ဆာမိ ဒုဗ္ဗဏ္ဏမဟံ ဝသန္တံ”._  

</Paragraph>

</Division>
<Division number="3" book="ja2" e="ch" v="23" p="66">

<Paragraph number="584" type="verses" book="ja2">
_“နာဟံ ဂမိဿာမိ ဣတော ကုသာဝတိံ,_  
_ပဘာဝတီ ဝဏ္ဏပလောဘိတော တဝ;_  
_ရမာမိ မဒ္ဒဿ နိကေတရမ္မေ,_  
_ဟိတွာန ရဋ္ဌံ တဝ ဒဿနေ ရတော._  

</Paragraph>

</Division>
<Division number="4" book="ja2" e="ch" v="23" p="66">

<Paragraph number="585" type="verses" book="ja2">
_ပဘာဝတီ ဝဏ္ဏပလောဘိတော တဝ,_  
_သမ္မူဠှရူပေါ ဝိစရာမိ မေဒိနိံ;_  
_ဒိသံ န ဇာနာမိ ကုတောမှိ အာဂတော,_  
_တယမှိ မတ္တော မိဂမန္ဒလောစနေ._  

</Paragraph>

</Division>
<Division number="5" book="ja2" e="ch" v="23" p="66">

<Paragraph number="586" type="verses" book="ja2">
_သုဝဏ္ဏစီရဝသနေ,_  
_ဇာတရူပသုမေခလေ;_  
_သုဿောဏိ တဝ ကာမာ ဟိ,_  
_နာဟံ ရဇ္ဇေန မတ္ထိကော”._  

</Paragraph>

</Division>
<Division number="6" book="ja2" e="ch" v="23" p="66">

<Paragraph number="587" type="verses" book="ja2">
_“အဗ္ဘူတိ တဿ ဘော ဟောတိ,_  
_ယော အနိစ္ဆန္တမိစ္ဆတိ;_  
_အကာမံ ရာဇ ကာမေသိ,_  
_အကန္တံ ကန္တုမိစ္ဆသိ”._  

</Paragraph>

</Division>
<Division number="7" book="ja2" e="ch" v="23" p="66">

<Paragraph number="588" type="verses" book="ja2">
_“အကာမံ ဝါ သကာမံ ဝါ,_  
_ယော နရော လဘတေ ပိယံ;_  
_လာဘမေတ္ထ ပသံသာမ,_  
_အလာဘော တတ္ထ ပါပကော”._  

</Paragraph>

</Division>
<Division number="8" book="ja2" e="ch" v="23" p="67">

<Paragraph number="589" type="verses" book="ja2">
_“ပါသာဏသာရံ ခဏသိ,_  
_ကဏိကာရဿ ဒါရုနာ;_  
_ဝါတံ ဇာလေန ဗာဓေသိ,_  
_ယော အနိစ္ဆန္တမိစ္ဆသိ”._  

</Paragraph>

</Division>
<Division number="9" book="ja2" e="ch" v="23" p="67">

<Paragraph number="590" type="verses" book="ja2">
_“ပါသာဏော နူန တေ ဟဒယေ,_  
_ဩဟိတော မုဒုလက္ခဏေ;_  
_ယော တေ သာတံ န ဝိန္ဒာမိ,_  
_တိရောဇနပဒါဂတော._  

</Paragraph>

</Division>
<Division number="10" book="ja2" e="ch" v="23" p="67">

<Paragraph number="591" type="verses" book="ja2">
_ယဒါ မံ ဘကုဋိံ ကတွာ,_  
_ရာဇပုတ္တီ ဥဒိက္ခတိ;_  
_အာဠာရိကော တဒါ ဟောမိ,_  
_ရညော မဒ္ဒဿန္တေပုရေ._  

</Paragraph>

</Division>
<Division number="11" book="ja2" e="ch" v="23" p="67">

<Paragraph number="592" type="verses" book="ja2">
_ယဒါ ဥမှယမာနာ မံ,_  
_ရာဇပုတ္တီ ဥဒိက္ခတိ;_  
_နာဠာရိကော တဒါ ဟောမိ,_  
_ရာဇာ ဟောမိ တဒါ ကုသော”._  

</Paragraph>

</Division>
<Division number="12" book="ja2" e="ch" v="23" p="67">

<Paragraph number="593" type="verses" book="ja2">
_“သစေ ဟိ ဝစနံ သစ္စံ,_  
_နေမိတ္တာနံ ဘဝိဿတိ;_  
_နေဝ မေ တွံ ပတီ အဿ,_  
_ကာမံ ဆိန္ဒန္တု သတ္တဓာ”._  

</Paragraph>

</Division>
<Division number="13" book="ja2" e="ch" v="23" p="67">

<Paragraph number="594" type="verses" book="ja2">
_“သစေ ဟိ ဝစနံ သစ္စံ,_  
_အညေသံ ယဒိ ဝါ မမံ;_  
_နေဝ တုယှံ ပတီ အတ္ထိ,_  
_အညော သီဟဿရာ ကုသာ”._  

</Paragraph>

</Division>
<Division number="14" book="ja2" e="ch" v="23" p="67">

<Paragraph number="595" type="verses" book="ja2">
_“နေက္ခံ ဂီဝံ တေ ကာရေဿံ,_  
_ပတွာ ခုဇ္ဇေ ကုသာဝတိံ;_  
_သစေ မံ နာဂနာသူရူ,_  
_ဩလောကေယျ ပဘာဝတီ._  

</Paragraph>

</Division>
<Division number="15" book="ja2" e="ch" v="23" p="67">

<Paragraph number="596" type="verses" book="ja2">
_နေက္ခံ ဂီဝံ တေ ကာရေဿံ,_  
_ပတွာ ခုဇ္ဇေ ကုသာဝတိံ;_  
_သစေ မံ နာဂနာသူရူ,_  
_အာလပေယျ ပဘာဝတီ._  

</Paragraph>

</Division>
<Division number="16" book="ja2" e="ch" v="23" p="67">

<Paragraph number="597" type="verses" book="ja2">
_နေက္ခံ ဂီဝံ တေ ကာရေဿံ,_  
_ပတွာ ခုဇ္ဇေ ကုသာဝတိံ;_  
_သစေ မံ နာဂနာသူရူ,_  
ဥမှာယေယျ ပဘာဝတီ._  

</Paragraph>

</Division>
<Division number="17" book="ja2" e="ch" v="23" p="67">

<Paragraph number="598" type="verses" book="ja2">
_နေက္ခံ ဂီဝံ တေ ကာရေဿံ,_  
_ပတွာ ခုဇ္ဇေ ကုသာဝတိံ;_  
_သစေ မံ နာဂနာသူရူ,_  
_ပမှာယေယျ ပဘာဝတီ._  

</Paragraph>

</Division>
<Division number="18" book="ja2" e="ch" v="23" p="67">

<Paragraph number="599" type="verses" book="ja2">
_နေက္ခံ ဂီဝံ တေ ကာရေဿံ,_  
_ပတွာ ခုဇ္ဇေ ကုသာဝတိံ;_  
_သစေ မံ နာဂနာသူရူ,_  
_ပါဏီဟိ ဥပသမ္ဖုသေ”._  

</Paragraph>

</Division>
<Division number="19" book="ja2" e="ch" v="23" p="67">

<Paragraph number="600" type="verses" book="ja2">
_“န ဟိ နူနာယံ ရာဇပုတ္တီ,_  
_ကုသေ သာတမ္ပိ ဝိန္ဒတိ;_  
_အာဠာရိကေ ဘတေ ပေါသေ,_  
_ဝေတနေန အနတ္ထိကေ”._  

</Paragraph>

</Division>
<Division number="20" book="ja2" e="ch" v="23" p="67">

<Paragraph number="601" type="verses" book="ja2">
_“န ဟိ နူနာယံ သာ ခုဇ္ဇာ,_  
_လဘတိ ဇိဝှါယ ဆေဒနံ;_  
_သုနိသိတေန သတ္ထေန,_  
_ဧဝံ ဒုဗ္ဘာသိတံ ဘဏံ”._  

</Paragraph>

</Division>
<Division number="21" book="ja2" e="ch" v="23" p="55">

<Paragraph number="602" type="verses" book="ja2">
_“မာ နံ ရူပေန ပါမေသိ,_  
_အာရောဟေန ပဘာဝတိ;_  
_မဟာယသောတိ ကတွာန,_  
_ကရဿု ရုစိရေ ပိယံ._  

</Paragraph>

</Division>
<Division number="22" book="ja2" e="ch" v="23" p="84">

<Paragraph number="603" type="verses" book="ja2">
_မာ နံ ရူပေန ပါမေသိ,_  
_အာရောဟေန ပဘာဝတိ;_  
_မဟဒ္ဓနောတိ ကတွာန,_  
_ကရဿု ရုစိရေ ပိယံ._  

</Paragraph>

</Division>
<Division number="23" book="ja2" e="ch" v="23" p="68">

<Paragraph number="604" type="verses" book="ja2">
_မာ နံ ရူပေန ပါမေသိ,_  
_အာရောဟေန ပဘာဝတိ;_  
_မဟဗ္ဗလောတိ ကတွာန,_  
_ကရဿု ရုစိရေ ပိယံ._  

</Paragraph>

</Division>
<Division number="24" book="ja2" e="ch" v="23" p="68">

<Paragraph number="605" type="verses" book="ja2">
_မာ နံ ရူပေန ပါမေသိ,_  
_အာရောဟေန ပဘာဝတိ;_  
_မဟာရဋ္ဌောတိ ကတွာန,_  
_ကရဿု ရုစိရေ ပိယံ._  

</Paragraph>

</Division>
<Division number="25" book="ja2" e="ch" v="23" p="68">

<Paragraph number="606" type="verses" book="ja2">
_မာ နံ ရူပေန ပါမေသိ,_  
_အာရောဟေန ပဘာဝတိ;_  
_မဟာရာဇာတိ ကတွာန,_  
_ကရဿု ရုစိရေ ပိယံ._  

</Paragraph>

</Division>
<Division number="26" book="ja2" e="ch" v="23" p="68">

<Paragraph number="607" type="verses" book="ja2">
_မာ နံ ရူပေန ပါမေသိ,_  
_အာရောဟေန ပဘာဝတိ;_  
_သီဟဿရောတိ ကတွာန,_  
_ကရဿု ရုစိရေ ပိယံ._  

</Paragraph>

</Division>
<Division number="27" book="ja2" e="ch" v="23" p="68">

<Paragraph number="608" type="verses" book="ja2">
_မာ နံ ရူပေန ပါမေသိ,_  
_အာရောဟေန ပဘာဝတိ;_  
_ဝဂ္ဂုဿရောတိ ကတွာန,_  
_ကရဿု ရုစိရေ ပိယံ._  

</Paragraph>

</Division>
<Division number="28" book="ja2" e="ch" v="23" p="68">

<Paragraph number="609" type="verses" book="ja2">
_မာ နံ ရူပေန ပါမေသိ,_  
_အာရောဟေန ပဘာဝတိ;_  
_ဗိန္ဒုဿရောတိ ကတွာန,_  
_ကရဿု ရုစိရေ ပိယံ._  

</Paragraph>

</Division>
<Division number="29" book="ja2" e="ch" v="23" p="68">

<Paragraph number="610" type="verses" book="ja2">
_မာ နံ ရူပေန ပါမေသိ,_  
_အာရောဟေန ပဘာဝတိ;_  
_မဉ္ဇုဿရောတိ ကတွာန,_  
_ကရဿု ရုစိရေ ပိယံ._  

</Paragraph>

</Division>
<Division number="30" book="ja2" e="ch" v="23" p="68">

<Paragraph number="611" type="verses" book="ja2">
_မာ နံ ရူပေန ပါမေသိ,_  
_အာရောဟေန ပဘာဝတိ;_  
_မဓုဿရောတိ ကတွာန,_  
_ကရဿု ရုစိရေ ပိယံ._  

</Paragraph>

</Division>
<Division number="31" book="ja2" e="ch" v="23" p="68">

<Paragraph number="612" type="verses" book="ja2">
_မာ နံ ရူပေန ပါမေသိ,_  
_အာရောဟေန ပဘာဝတိ;_  
_သတသိပ္ပေါတိ ကတွာန,_  
_ကရဿု ရုစိရေ ပိယံ._  

</Paragraph>

</Division>
<Division number="32" book="ja2" e="ch" v="23" p="68">

<Paragraph number="613" type="verses" book="ja2">
_မာ နံ ရူပေန ပါမေသိ,_  
_အာရောဟေန ပဘာဝတိ;_  
_ခတ္တိယောတိပိ ကတွာန,_  
_ကရဿု ရုစိရေ ပိယံ._  

</Paragraph>

</Division>
<Division number="33" book="ja2" e="ch" v="23" p="68">

<Paragraph number="614" type="verses" book="ja2">
_မာ နံ ရူပေန ပါမေသိ,_  
_အာရောဟေန ပဘာဝတိ;_  
_ကုသရာဇာတိ ကတွာန,_  
_ကရဿု ရုစိရေ ပိယံ”._  

</Paragraph>

</Division>
<Division number="34" book="ja2" e="ch" v="23" p="69">

<Paragraph number="615" type="verses" book="ja2">
_“ဧတေ နာဂါ ဥပတ္ထဒ္ဓါ,_  
_သဗ္ဗေ တိဋ္ဌန္တိ ဝမ္မိတာ;_  
_ပုရာ မဒ္ဒန္တိ ပါကာရံ,_  
_အာနေန္တေတံ ပဘာဝတိံ”._  

</Paragraph>

</Division>
<Division number="35" book="ja2" e="ch" v="23" p="69">

<Paragraph number="616" type="verses" book="ja2">
_“သတ္တ ဗိလေ ကရိတွာန,_  
_အဟမေတံ ပဘာဝတိံ;_  
_ခတ္တိယာနံ ပဒဿာမိ,_  
_ယေ မံ ဟန္တုံ ဣဓာဂတာ”._  

</Paragraph>

</Division>
<Division number="36" book="ja2" e="ch" v="23" p="69">

<Paragraph number="617" type="verses" book="ja2">
_“အဝုဋ္ဌဟိ ရာဇပုတ္တီ,_  
_သာမာ ကောသေယျဝါသိနီ;_  
_အဿုပုဏ္ဏေဟိ နေတ္တေဟိ,_  
_ဒါသီဂဏပုရက္ခတာ”._  

</Paragraph>

</Division>
<Division number="37" book="ja2" e="ch" v="23" p="69">

<Paragraph number="618" type="verses" book="ja2">
_“တံ နူန ကက္ကူပနိသေဝိတံ မုခံ,_  
_အာဒါသဒန္တာထရုပစ္စဝေက္ခိတံ;_  
_သုဘံ သုနေတ္တံ ဝိရဇံ အနင်္ဂဏံ,_  
_ဆုဒ္ဓံ ဝနေ ဌဿတိ ခတ္တိယေဟိ._  

</Paragraph>

</Division>
<Division number="38" book="ja2" e="ch" v="23" p="69">

<Paragraph number="619" type="verses" book="ja2">
_တေ နူန မေ အသိတေ ဝေလ္လိတဂ္ဂေ,_  
_ကေသေ မုဒူ စန္ဒနသာရလိတ္တေ;_  
_သမာကုလေ သီဝထိကာယ မဇ္ဈေ,_  
_ပါဒေဟိ ဂိဇ္ဈာ ပရိကဍ္ဎိဿန္တိ._  

</Paragraph>

</Division>
<Division number="39" book="ja2" e="ch" v="23" p="69">

<Paragraph number="620" type="verses" book="ja2">
_တာ နူန မေ တမ္ဗနခါ သုလောမာ,_  
_ဗာဟာ မုဒူ စန္ဒနသာရလိတ္တာ;_  
_ဆိန္နာ ဝနေ ဥဇ္ဈိတာ ခတ္တိယေဟိ,_  
_ဂယှ ဓင်္ကော ဂစ္ဆတိ ယေနကာမံ._  

</Paragraph>

</Division>
<Division number="40" book="ja2" e="ch" v="23" p="69">

<Paragraph number="621" type="verses" book="ja2">
_တေ နူန တာလူပနိဘေ အလမ္ဗေ,_  
_နိသေဝိတေ ကာသိကစန္ဒနေန;_  
_ထနေသု မေ လမ္ဗိဿတိ သိင်္ဂါလော,_  
_မာတူဝ ပုတ္တော တရုဏော တနူဇော._  

</Paragraph>

</Division>
<Division number="41" book="ja2" e="ch" v="23" p="69">

<Paragraph number="622" type="verses" book="ja2">
_တံ နူန သောဏိံ ပုထုလံ သုကောဋ္ဋိတံ,_  
_နိသေဝိတံ ကဉ္စနမေခလာဟိ;_  
_ဆိန္နံ ဝနေ ခတ္တိယေဟီ အဝတ္ထံ,_  
_သိင်္ဂါလသင်္ဃာ ပရိကဍ္ဎိဿန္တိ._  

</Paragraph>

</Division>
<Division number="42" book="ja2" e="ch" v="23" p="70">

<Paragraph number="623" type="verses" book="ja2">
_သောဏာ ဓင်္ကာ သိင်္ဂါလာ စ,_  
_ယေ စညေ သန္တိ ဒါဌိနော;_  
_အဇရာ နူန ဟေဿန္တိ,_  
_ဘက္ခယိတွာ ပဘာဝတိံ._  

</Paragraph>

</Division>
<Division number="43" book="ja2" e="ch" v="23" p="70">

<Paragraph number="624" type="verses" book="ja2">
_သစေ မံသာနိ ဟရိံသု,_  
_ခတ္တိယာ ဒူရဂါမိနော;_  
_အဋ္ဌီနိ အမ္မ ယာစိတွာ,_  
_အနုပထေ ဒဟာထ နံ._  

</Paragraph>

</Division>
<Division number="44" book="ja2" e="ch" v="23" p="70">

<Paragraph number="625" type="verses" book="ja2">
_ခေတ္တာနိ အမ္မ ကာရေတွာ,_  
_ကဏိကာရေတ္ထ ရောပယ;_  
_ယဒါ တေ ပုပ္ဖိတာ အဿု,_  
_ဟေမန္တာနံ ဟိမစ္စယေ;_  
_သရေယျာထ မမံ အမ္မ,_  
_ဧဝံဝဏ္ဏာ ပဘာဝတီ”._  

</Paragraph>

</Division>
<Division number="45" book="ja2" e="ch" v="23" p="70">

<Paragraph number="626" type="verses" book="ja2">
_“တဿာ မာတာ ဥဒဋ္ဌာသိ,_  
_ခတ္တိယာ ဒေဝဝဏ္ဏိနီ;_  
_ဒိသွာ အသိဉ္စ သူနဉ္စ,_  
_ရညော မဒ္ဒဿန္တေပုရေ”._  

</Paragraph>

</Division>
<Division number="46" book="ja2" e="ch" v="23" p="70">

<Paragraph number="627" type="verses" book="ja2">
_“ဣမိနာ နူန အသိနာ,_  
_သုသညံ တနုမဇ္ဈိမံ;_  
_ဓီတရံ မဒ္ဒ ဟန္တွာန,_  
_ခတ္တိယာနံ ပဒဿသိ._  

</Paragraph>

</Division>
<Division number="47" book="ja2" e="ch" v="23" p="70">

<Paragraph number="628" type="verses" book="ja2">
_န မေ အကာသိ ဝစနံ,_  
_အတ္ထကာမာယ ပုတ္တိကေ;_  
_သာဇ္ဇ လောဟိတသဉ္ဆန္နာ,_  
_ဂစ္ဆသိ ယမသာဓနံ._  

</Paragraph>

</Division>
<Division number="48" book="ja2" e="ch" v="23" p="70">

<Paragraph number="629" type="verses" book="ja2">
_ဧဝမာပဇ္ဇတီ ပေါသော,_  
_ပါပိယဉ္စ နိဂစ္ဆတိ;_  
_ယော ဝေ ဟိတာနံ ဝစနံ,_  
_န ကရောတိ အတ္ထဒဿိနံ._  

</Paragraph>

</Division>
<Division number="49" book="ja2" e="ch" v="23" p="70">

<Paragraph number="630" type="verses" book="ja2">
_သစေ စ အဇ္ဇ ဓာရေသိ,_  
_ကုမာရံ စာရုဒဿနံ;_  
_ကုသေန ဇာတံ ခတ္တိယံ,_  
_သုဝဏ္ဏမဏိမေခလံ;_  
_ပူဇိတံ ဉာတိသင်္ဃေဟိ,_  
_န ဂစ္ဆသိ ယမက္ခယံ._  

</Paragraph>

</Division>
<Division number="50" book="ja2" e="ch" v="23" p="70">

<Paragraph number="631" type="verses" book="ja2">
_ယတ္ထဿု ဘေရီ နဒတိ,_  
_ကုဉ္ဇရော စ နိကူဇတိ;_  
_ခတ္တိယာနံ ကုလေ ဘဒ္ဒေ,_  
_ကိံ နု သုခတရံ တတော._  

</Paragraph>

</Division>
<Division number="51" book="ja2" e="ch" v="23" p="70">

<Paragraph number="632" type="verses" book="ja2">
_အဿော စ သိသတိ ဒွါရေ,_  
_ကုမာရော ဥပရောဒတိ;_  
_ခတ္တိယာနံ ကုလေ ဘဒ္ဒေ,_  
_ကိံ နု သုခတရံ တတော._  

</Paragraph>

</Division>
<Division number="52" book="ja2" e="ch" v="23" p="70">

<Paragraph number="633" type="verses" book="ja2">
_မယူရကောဉ္စာဘိရုဒေ,_  
_ကောကိလာဘိနိကူဇိတေ;_  
_ခတ္တိယာနံ ကုလေ ဘဒ္ဒေ,_  
_ကိံ နု သုခတရံ တတော”._  

</Paragraph>

</Division>
<Division number="53" book="ja2" e="ch" v="23" p="71">

<Paragraph number="634" type="verses" book="ja2">
_“ကဟံ နု သော သတ္တုမဒ္ဒနော,_  
_ပရရဋ္ဌပ္ပမဒ္ဒနော;_  
_ကုသော သောဠာရပညာဏော,_  
_ယော နော ဒုက္ခာ ပမောစယေ”._  

</Paragraph>

</Division>
<Division number="54" book="ja2" e="ch" v="23" p="71">

<Paragraph number="635" type="verses" book="ja2">
_“ဣဓေဝ သော သတ္တုမဒ္ဒနော,_  
_ပရရဋ္ဌပ္ပမဒ္ဒနော;_  
_ကုသော သောဠာရပညာဏော,_  
_ယော တေ သဗ္ဗေ ဝဓိဿတိ”._  

</Paragraph>

</Division>
<Division number="55" book="ja2" e="ch" v="23" p="71">

<Paragraph number="636" type="verses" book="ja2">
_“ဥမ္မတ္တိကာ နု ဘဏသိ,_  
_အန္ဓဗာလာ ပဘာသသိ;_  
_ကုသော စေ အာဂတော အဿ,_  
_ကိံ န ဇာနေမု တံ မယံ”._  

</Paragraph>

</Division>
<Division number="56" book="ja2" e="ch" v="23" p="71">

<Paragraph number="637" type="verses" book="ja2">
_“ဧသော အာဠာရိကော ပေါသော,_  
_ကုမာရီပုရမန္တရေ;_  
_ဒဠှံ ကတွာန သံဝေလ္လိံ,_  
_ကုမ္ဘိံ ဓောဝတိ ဩဏတော”._  

</Paragraph>

</Division>
<Division number="57" book="ja2" e="ch" v="23" p="71">

<Paragraph number="638" type="verses" book="ja2">
_“ဝေဏီ တွမသိ စဏ္ဍာလီ,_  
_အဒူသိ ကုလဂန္ဓိနီ;_  
_ကထံ မဒ္ဒကုလေ ဇာတာ,_  
_ဒါသံ ကယိရာသိ ကာမုကံ”._  

</Paragraph>

</Division>
<Division number="58" book="ja2" e="ch" v="23" p="71">

<Paragraph number="639" type="verses" book="ja2">
_“နမှိ ဝေဏီ န စဏ္ဍာလီ,_  
_န စမှိ ကုလဂန္ဓိနီ;_  
_ဩက္ကာကပုတ္တော ဘဒ္ဒန္တေ,_  
_တွံ နု ဒါသောတိ မညသိ”._  

</Paragraph>

</Division>
<Division number="59" book="ja2" e="ch" v="23" p="71">

<Paragraph number="640" type="verses" book="ja2">
_“ယော ဗြာဟ္မဏသဟဿာနိ,_  
_သဒါ ဘောဇေတိ ဝီသတိံ;_  
_ဩက္ကာကပုတ္တော ဘဒ္ဒန္တေ,_  
_တွံ နု ဒါသောတိ မညသိ._  

</Paragraph>

</Division>
<Division number="60" book="ja2" e="ch" v="23" p="71">

<Paragraph number="641" type="verses" book="ja2">
_ယဿ နာဂသဟဿာနိ,_  
_သဒါ ယောဇေန္တိ ဝီသတိံ;_  
_ဩက္ကာကပုတ္တော ဘဒ္ဒန္တေ,_  
_တွံ နု ဒါသောတိ မညသိ._  

</Paragraph>

</Division>
<Division number="61" book="ja2" e="ch" v="23" p="71">

<Paragraph number="642" type="verses" book="ja2">
_ယဿ အဿသဟဿာနိ,_  
_သဒါ ယောဇေန္တိ ဝီသတိံ;_  
_ဩက္ကာကပုတ္တော ဘဒ္ဒန္တေ,_  
_တွံ နု ဒါသောတိ မညသိ._  

</Paragraph>

</Division>
<Division number="62" book="ja2" e="ch" v="23" p="71">

<Paragraph number="643" type="verses" book="ja2">
_ယဿ ရထသဟဿာနိ,_  
_သဒါ ယောဇေန္တိ ဝီသတိံ;_  
_ဩက္ကာကပုတ္တော ဘဒ္ဒန္တေ,_  
_တွံ နု ဒါသောတိ မညသိ._  

</Paragraph>

<Paragraph number="644" type="verses" book="ja2">
_ယဿ ဥသဘသဟဿာနိ,_  
_သဒါ ယောဇေန္တိ ဝီသတိံ;_  
_ဩက္ကာကပုတ္တော ဘဒ္ဒန္တေ,_  
_တွံ နု ဒါသောတိ မညသိ._  

</Paragraph>

</Division>
<Division number="63" book="ja2" e="ch" v="23" p="71">

<Paragraph number="645" type="verses" book="ja2">
_ယဿ ဓေနုသဟဿာနိ,_  
_သဒါ ဒုဟန္တိ ဝီသတိံ;_  
_ဩက္ကာကပုတ္တော ဘဒ္ဒန္တေ,_  
_တွံ နု ဒါသောတိ မညသိ”._  

</Paragraph>

</Division>
<Division number="64" book="ja2" e="ch" v="23" p="72">

<Paragraph number="646" type="verses" book="ja2">
_“တဂ္ဃ တေ ဒုက္ကဋံ ဗာလေ,_  
_ယံ ခတ္တိယံ မဟဗ္ဗလံ;_  
_နာဂံ မဏ္ဍူကဝဏ္ဏေန,_  
_န နံ အက္ခာသိဓာဂတံ”._  

</Paragraph>

</Division>
<Division number="65" book="ja2" e="ch" v="23" p="72">

<Paragraph number="647" type="verses" book="ja2">
_“အပရာဓံ မဟာရာဇ,_  
_တွံ နော ခမ ရထေသဘ;_  
_ယံ တံ အညာတဝေသေန,_  
_နာညာသိမှာ ဣဓာဂတံ”._  

</Paragraph>

</Division>
<Division number="66" book="ja2" e="ch" v="23" p="72">

<Paragraph number="648" type="verses" book="ja2">
_“မာဒိသဿ န တံ ဆန္နံ,_  
_ယောဟံ အာဠာရိကော ဘဝေ;_  
_တွညေဝ မေ ပသီဒဿု,_  
_နတ္ထိ တေ ဒေဝ ဒုက္ကဋံ”._  

</Paragraph>

</Division>
<Division number="67" book="ja2" e="ch" v="23" p="72">

<Paragraph number="649" type="verses" book="ja2">
_“ဂစ္ဆ ဗာလေ ခမာပေဟိ,_  
_ကုသရာဇံ မဟဗ္ဗလံ;_  
_ခမာပိတော ကုသော ရာဇာ,_  
_သော တေ ဒဿတိ ဇီဝိတံ”._  

</Paragraph>

</Division>
<Division number="68" book="ja2" e="ch" v="23" p="72">

<Paragraph number="650" type="verses" book="ja2">
_“ပိတုဿ ဝစနံ သုတွာ,_  
_ဒေဝဝဏ္ဏီ ပဘာဝတီ;_  
_သိရသာ အဂ္ဂဟီ ပါဒေ,_  
_ကုသရာဇံ မဟဗ္ဗလံ”._  

</Paragraph>

</Division>
<Division number="69" book="ja2" e="ch" v="23" p="72">

<Paragraph number="651" type="verses" book="ja2">
_“ယာမာ ရတျော အတိက္ကန္တာ,_  
_တာမာ ဒေဝ တယာ ဝိနာ;_  
_ဝန္ဒေ တေ သိရသာ ပါဒေ,_  
_မာ မေ ကုဇ္ဈ ရထေသဘ._  

</Paragraph>

</Division>
<Division number="70" book="ja2" e="ch" v="23" p="72">

<Paragraph number="652" type="verses" book="ja2">
_သဗ္ဗံ တေ ပဋိဇာနာမိ,_  
_မဟာရာဇ သုဏောဟိ မေ;_  
_န စာပိ အပ္ပိယံ တုယှံ,_  
_ကရေယျာမိ အဟံ ပုန._  

</Paragraph>

</Division>
<Division number="71" book="ja2" e="ch" v="23" p="72">

<Paragraph number="653" type="verses" book="ja2">
_ဧဝဉ္စေ ယာစမာနာယ,_  
_ဝစနံ မေ န ကာဟသိ;_  
ဣဒါနိ မံ တာတော ဟန္တွာ,_  
_ခတ္တိယာနံ ပဒဿတိ”._  

</Paragraph>

</Division>
<Division number="72" book="ja2" e="ch" v="23" p="72">

<Paragraph number="654" type="verses" book="ja2">
_“ဧဝံ တေ ယာစမာနာယ,_  
_ကိံ န ကာဟာမိ တေ ဝစော;_  
_ဝိကုဒ္ဓေါ တျသ္မိ ကလျာဏိ,_  
_မာ တွံ ဘာယိ ပဘာဝတိ._  

</Paragraph>

</Division>
<Division number="73" book="ja2" e="ch" v="23" p="72">

<Paragraph number="655" type="verses" book="ja2">
_သဗ္ဗံ တေ ပဋိဇာနာမိ,_  
_ရာဇပုတ္တိ သုဏောဟိ မေ;_  
_န စာပိ အပ္ပိယံ တုယှံ,_  
_ကရေယျာမိ အဟံ ပုန._  

</Paragraph>

</Division>
<Division number="74" book="ja2" e="ch" v="23" p="72">

<Paragraph number="656" type="verses" book="ja2">
_တဝ ကာမာ ဟိ သုဿောဏိ,_  
_ပဟု ဒုက္ခံ တိတိက္ခိသံ;_  
_ဗဟုံ မဒ္ဒကုလံ ဟန္တွာ,_  
_နယိတုံ တံ ပဘာဝတိ”._  

</Paragraph>

</Division>
<Division number="75" book="ja2" e="ch" v="23" p="72">

<Paragraph number="657" type="verses" book="ja2">
_“ယောဇယန္တု ရထေ အဿေ,_  
_နာနာစိတ္တေ သမာဟိတေ;_  
_အထ ဒက္ခထ မေ ဝေဂံ,_  
_ဝိဓမန္တဿ သတ္တဝေါ”._  

</Paragraph>

</Division>
<Division number="76" book="ja2" e="ch" v="23" p="72">

<Paragraph number="658" type="verses" book="ja2">
_“တဉ္စ တတ္ထ ဥဒိက္ခိံသု,_  
_ရညော မဒ္ဒဿန္တေပုရေ;_  
_ဝိဇမ္ဘမာနံ သီဟံဝ,_  
_ဖောဋေန္တံ ဒိဂုဏံ ဘုဇံ._  

</Paragraph>

</Division>
<Division number="77" book="ja2" e="ch" v="23" p="73">

<Paragraph number="659" type="verses" book="ja2">
_ဟတ္ထိက္ခန္ဓဉ္စ အာရုယှ,_  
_အာရောပေတွာ ပဘာဝတိံ;_  
_သင်္ဂါမံ ဩတရိတွာန,_  
_သီဟနာဒံ နဒီ ကုသော._  

</Paragraph>

</Division>
<Division number="78" book="ja2" e="ch" v="23" p="73">

<Paragraph number="660" type="verses" book="ja2">
_တဿ တံ နဒတော သုတွာ,_  
_သီဟဿေဝိတရေ မိဂါ;_  
_ခတ္တိယာ ဝိပလာယိံသု,_  
_ကုသသဒ္ဒဘယဋ္ဋိတာ._  

</Paragraph>

</Division>
<Division number="79" book="ja2" e="ch" v="23" p="73">

<Paragraph number="661" type="verses" book="ja2">
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_အညမညဿ ဆိန္ဒန္တိ,_  
_ကုသသဒ္ဒဘယဋ္ဋိတာ._  

</Paragraph>

</Division>
<Division number="80" book="ja2" e="ch" v="23" p="73">

<Paragraph number="662" type="verses" book="ja2">
_တသ္မိံ သင်္ဂါမသီသသ္မိံ,_  
_ပဿိတွာ ဟဋ္ဌမာနသော;_  
_ကုသဿ ရညော ဒေဝိန္ဒော,_  
_အဒါ ဝေရောစနံ မဏိံ._  

</Paragraph>

</Division>
<Division number="81" book="ja2" e="ch" v="23" p="73">

<Paragraph number="663" type="verses" book="ja2">
_သော တံ ဝိဇိတွာ သင်္ဂါမံ,_  
_လဒ္ဓါ ဝေရောစနံ မဏိံ;_  
_ဟတ္ထိက္ခန္ဓဂတော ရာဇာ,_  
_ပါဝေက္ခိ နဂရံ ပုရံ._  

</Paragraph>

</Division>
<Division number="82" book="ja2" e="ch" v="23" p="73">

<Paragraph number="664" type="verses" book="ja2">
_ဇီဝဂ္ဂါဟံ ဂဟေတွာန,_  
_ဗန္ဓိတွာ သတ္တ ခတ္တိယေ;_  
_သသုရဿုပနာမေသိ,_  
ဣမေ တေ ဒေဝ သတ္တဝေါ._  

</Paragraph>

</Division>
<Division number="83" book="ja2" e="ch" v="23" p="73">

<Paragraph number="665" type="verses" book="ja2">
_သဗ္ဗေဝ တေ ဝသံ ဂတာ,_  
_အမိတ္တာ ဝိဟတာ တဝ;_  
_ကာမံ ကရောဟိ တေ တယာ,_  
_မုဉ္စ ဝါ တေ ဟနဿု ဝါ”._  

</Paragraph>

</Division>
<Division number="84" book="ja2" e="ch" v="23" p="73">

<Paragraph number="666" type="verses" book="ja2">
_“တုယှေဝ သတ္တဝေါ ဧတေ,_  
_န ဟိ တေ မယှ သတ္တဝေါ;_  
_တွညေဝ နော မဟာရာဇ,_  
_မုဉ္စ ဝါ တေ ဟနဿု ဝါ”._  

</Paragraph>

</Division>
<Division number="85" book="ja2" e="ch" v="23" p="73">

<Paragraph number="667" type="verses" book="ja2">
_“ဣမာ တေ ဓီတရော သတ္တ,_  
_ဒေဝကညူပမာ သုဘာ;_  
_ဒဒါဟိ နေသံ ဧကေကံ,_  
_ဟောန္တု ဇာမာတရော တဝ”._  

</Paragraph>

</Division>
<Division number="86" book="ja2" e="ch" v="23" p="73">

<Paragraph number="668" type="verses" book="ja2">
_“အမှာကဉ္စေဝ တာသဉ္စ,_  
_တွံ နော သဗ္ဗေသမိဿရော;_  
_တွညေဝ နော မဟာရာဇ,_  
_ဒေဟိ နေသံ ယဒိစ္ဆသိ”._  

</Paragraph>

</Division>
<Division number="87" book="ja2" e="ch" v="23" p="73">

<Paragraph number="669" type="verses" book="ja2">
_ဧကမေကဿ ဧကေကံ,_  
_အဒါ သီဟဿရော ကုသော;_  
_ခတ္တိယာနံ တဒါ တေသံ,_  
_ရညော မဒ္ဒဿ ဓီတရော._  

</Paragraph>

</Division>
<Division number="88" book="ja2" e="ch" v="23" p="73">

<Paragraph number="670" type="verses" book="ja2">
_ပီဏိတာ တေန လာဘေန,_  
_တုဋ္ဌာ သီဟဿရေ ကုသေ;_  
_သကရဋ္ဌာနိ ပါယိံသု,_  
_ခတ္တိယာ သတ္တ တာဝဒေ._  

</Paragraph>

</Division>
<Division number="89" book="ja2" e="ch" v="23" p="73">

<Paragraph number="671" type="verses" book="ja2">
_ပဘာဝတိဉ္စ အာဒါယ,_  
_မဏိံ ဝေရောစနံ သုဘံ;_  
_ကုသာဝတိံ ကုသော ရာဇာ,_  
_အဂမာသိ မဟဗ္ဗလော._  

</Paragraph>

</Division>
<Division number="90" book="ja2" e="ch" v="23" p="74">

<Paragraph number="672" type="verses" book="ja2">
_တျဿု ဧကရထေ ယန္တာ,_  
_ပဝိသန္တာ ကုသာဝတိံ;_  
_သမာနာ ဝဏ္ဏရူပေန,_  
_နာညမညာတိရောစိသုံ._  

</Paragraph>

</Division>
<Division number="91" book="ja2" e="ch" v="23" p="74">

<Paragraph number="673" type="verses" book="ja2">
_မာတာ ပုတ္တေန သင်္ဂစ္ဆိ,_  
ဥဘယော စ ဇယမ္ပတီ;_  
_သမဂ္ဂါ တေ တဒါ အာသုံ,_  
_ဖီတံ ဓရဏိမာဝသုန္တိ._  


</Paragraph>
</Division>

<Paragraph number="674" type="center" book="ja2">
ကုသဇာတကံ ပဌမံ.
</Paragraph>