---
title: 22.1.10.5 ဇူဇကပဗ္ဗ
tableOfContents: false
sidebar:
  order: 4
type: tipitaka
basket: su
book: ja2
review:
  current: review
  updated: '2025-10-27T21:48:45.171564'
  updated_by: ''
  notes: ''
  history:
  - state: review
    date: '2025-10-27T21:48:45.171564'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1914" book="ja2" e="ch" v="23" p="333">

<Paragraph number="3264" type="verses" book="ja2">
_အဟု ဝါသီ ကလိင်္ဂေသု,_  
_ဇူဇကော နာမ ဗြာဟ္မဏော;_  
_တဿာသိ ဒဟရာ ဘရိယာ,_  
_နာမေနာမိတ္တတာပနာ._  

</Paragraph>

</Division>
<Division number="1915" book="ja2" e="ch" v="23" p="333">

<Paragraph number="3265" type="verses" book="ja2">
_တာ နံ တတ္ထ ဂတာဝေါစုံ,_  
_နဒိံ ဥဒကဟာရိယာ;_  
_ထိယော နံ ပရိဘာသိံသု,_  
_သမာဂန္တွာ ကုတူဟလာ._  

</Paragraph>

</Division>
<Division number="1916" book="ja2" e="ch" v="23" p="333">

<Paragraph number="3266" type="verses" book="ja2">
_“အမိတ္တာ နူန တေ မာတာ,_  
_အမိတ္တော နူန တေ ပိတာ;_  
_ယေ တံ ဇိဏ္ဏဿ ပါဒံသု,_  
_ဧဝံ ဒဟရိယံ သတိံ._  

</Paragraph>

</Division>
<Division number="1917" book="ja2" e="ch" v="23" p="334">

<Paragraph number="3267" type="verses" book="ja2">
_အဟိတံ ဝတ တေ ဉာတီ,_  
_မန္တယိံသု ရဟောဂတာ;_  
_ယေ တံ ဇိဏ္ဏဿ ပါဒံသု,_  
_ဧဝံ ဒဟရိယံ သတိံ._  

</Paragraph>

</Division>
<Division number="1918" book="ja2" e="ch" v="23" p="334">

<Paragraph number="3268" type="verses" book="ja2">
_အမိတ္တာ ဝတ တေ ဉာတီ,_  
_မန္တယိံသု ရဟောဂတာ;_  
_ယေ တံ ဇိဏ္ဏဿ ပါဒံသု,_  
_ဧဝံ ဒဟရိယံ သတိံ._  

</Paragraph>

</Division>
<Division number="1919" book="ja2" e="ch" v="23" p="334">

<Paragraph number="3269" type="verses" book="ja2">
_ဒုက္ကဋံ ဝတ တေ ဉာတီ,_  
_မန္တယိံသု ရဟောဂတာ;_  
_ယေ တံ ဇိဏ္ဏဿ ပါဒံသု,_  
_ဧဝံ ဒဟရိယံ သတိံ._  

</Paragraph>

</Division>
<Division number="1920" book="ja2" e="ch" v="23" p="334">

<Paragraph number="3270" type="verses" book="ja2">
_ပါပကံ ဝတ တေ ဉာတီ,_  
_မန္တယိံသု ရဟောဂတာ;_  
_ယေ တံ ဇိဏ္ဏဿ ပါဒံသု,_  
_ဧဝံ ဒဟရိယံ သတိံ._  

</Paragraph>

</Division>
<Division number="1921" book="ja2" e="ch" v="23" p="334">

<Paragraph number="3271" type="verses" book="ja2">
_အမနာပံ ဝတ တေ ဉာတီ,_  
_မန္တယိံသု ရဟောဂတာ;_  
_ယေ တံ ဇိဏ္ဏဿ ပါဒံသု,_  
_ဧဝံ ဒဟရိယံ သတိံ._  

</Paragraph>

</Division>
<Division number="1922" book="ja2" e="ch" v="23" p="334">

<Paragraph number="3272" type="verses" book="ja2">
_အမနာပဝါသံ ဝသိ,_  
_ဇိဏ္ဏေန ပတိနာ သဟ;_  
_ယာ တွံ ဝသသိ ဇိဏ္ဏဿ,_  
_မတံ တေ ဇီဝိတာ ဝရံ._  

</Paragraph>

</Division>
<Division number="1923" book="ja2" e="ch" v="23" p="334">

<Paragraph number="3273" type="verses" book="ja2">
_န ဟိ နူန တုယှံ ကလျာဏိ,_  
_ပိတာ မာတာ စ သောဘနေ;_  
_အညံ ဘတ္တာရံ ဝိန္ဒိံသု,_  
_ယေ တံ ဇိဏ္ဏဿ ပါဒံသု;_  
_ဧဝံ ဒဟရိယံ သတိံ._  

</Paragraph>

</Division>
<Division number="1924" book="ja2" e="ch" v="23" p="334">

<Paragraph number="3274" type="verses" book="ja2">
_ဒုယိဋ္ဌံ တေ နဝမိယံ,_  
_အကတံ အဂ္ဂိဟုတ္တကံ;_  
_ယေ တံ ဇိဏ္ဏဿ ပါဒံသု,_  
_ဧဝံ ဒဟရိယံ သတိံ._  

</Paragraph>

</Division>
<Division number="1925" book="ja2" e="ch" v="23" p="334">

<Paragraph number="3275" type="verses" book="ja2">
_သမဏေ ဗြာဟ္မဏေ နူန,_  
_ဗြဟ္မစရိယပရာယဏေ;_  
_သာ တွံ လောကေ အဘိသပိ,_  
_သီလဝန္တေ ဗဟုဿုတေ;_  
_ယာ တွံ ဝသသိ ဇိဏ္ဏဿ,_  
_ဧဝံ ဒဟရိယာ သတီ._  

</Paragraph>

</Division>
<Division number="1926" book="ja2" e="ch" v="23" p="334">

<Paragraph number="3276" type="verses" book="ja2">
_န ဒုက္ခံ အဟိနာ ဒဋ္ဌံ,_  
_န ဒုက္ခံ သတ္တိယာ ဟတံ;_  
_တဉ္စ ဒုက္ခဉ္စ တိဗ္ဗဉ္စ,_  
_ယံ ပဿေ ဇိဏ္ဏကံ ပတိံ._  

</Paragraph>

</Division>
<Division number="1927" book="ja2" e="ch" v="23" p="334">

<Paragraph number="3277" type="verses" book="ja2">
_နတ္ထိ ခိဍ္ဍာ နတ္ထိ ရတိ,_  
_ဇိဏ္ဏေန ပတိနာ သဟ;_  
_နတ္ထိ အလ္လာပသလ္လာပေါ,_  
_ဇဂ္ဃိတမ္ပိ န သောဘတိ._  

</Paragraph>

</Division>
<Division number="1928" book="ja2" e="ch" v="23" p="334">

<Paragraph number="3278" type="verses" book="ja2">
_ယဒါ စ ဒဟရော ဒဟရာ,_  
_မန္တယန္တိ ရဟောဂတာ;_  
_သဗ္ဗေသံ သောကာ နဿန္တိ,_  
_ယေ ကေစိ ဟဒယဿိတာ._  

</Paragraph>

</Division>
<Division number="1929" book="ja2" e="ch" v="23" p="335">

<Paragraph number="3279" type="verses" book="ja2">
_ဒဟရာ တွံ ရူပဝတီ,_  
_ပုရိသာနံဘိပတ္ထိတာ;_  
_ဂစ္ဆ ဉာတိကုလေ အစ္ဆ,_  
_ကိံ ဇိဏ္ဏော ရမယိဿတိ”._  

</Paragraph>

</Division>
<Division number="1930" book="ja2" e="ch" v="23" p="335">

<Paragraph number="3280" type="verses" book="ja2">
_“န တေ ဗြာဟ္မဏ ဂစ္ဆာမိ,_  
_နဒိံ ဥဒကဟာရိယာ;_  
_ထိယော မံ ပရိဘာသန္တိ,_  
_တယာ ဇိဏ္ဏေန ဗြာဟ္မဏ”._  

</Paragraph>

</Division>
<Division number="1931" book="ja2" e="ch" v="23" p="335">

<Paragraph number="3281" type="verses" book="ja2">
_“မာ မေ တွံ အကရာ ကမ္မံ,_  
_မာ မေ ဥဒကမာဟရိ;_  
_အဟံ ဥဒကမာဟိဿံ,_  
_မာ ဘောတိ ကုပိတာ အဟု”._  

</Paragraph>

</Division>
<Division number="1932" book="ja2" e="ch" v="23" p="335">

<Paragraph number="3282" type="verses" book="ja2">
_“နာဟံ တမှိ ကုလေ ဇာတာ,_  
_ယံ တွံ ဥဒကမာဟရေ;_  
_ဧဝံ ဗြာဟ္မဏ ဇာနာဟိ,_  
_န တေ ဝစ္ဆာမဟံ ဃရေ._  

</Paragraph>

</Division>
<Division number="1933" book="ja2" e="ch" v="23" p="335">

<Paragraph number="3283" type="verses" book="ja2">
_သစေ မေ ဒါသံ ဒါသိံ ဝါ,_  
_နာနယိဿသိ ဗြာဟ္မဏ;_  
_ဧဝံ ဗြာဟ္မဏ ဇာနာဟိ,_  
_န တေ ဝစ္ဆာမိ သန္တိကေ”._  

</Paragraph>

</Division>
<Division number="1934" book="ja2" e="ch" v="23" p="335">

<Paragraph number="3284" type="verses" book="ja2">
_“နတ္ထိ မေ သိပ္ပဌာနံ ဝါ,_  
_ဓနံ ဓညဉ္စ ဗြာဟ္မဏိ;_  
_ကုတောဟံ ဒါသံ ဒါသိံ ဝါ,_  
_အာနယိဿာမိ ဘောတိယာ;_  
_အဟံ ဘောတိံ ဥပဋ္ဌိဿံ,_  
_မာ ဘောတိ ကုပိတာ အဟု”._  

</Paragraph>

</Division>
<Division number="1935" book="ja2" e="ch" v="23" p="335">

<Paragraph number="3285" type="verses" book="ja2">
_“ဧဟိ တေ အဟမက္ခိဿံ,_  
_ယထာ မေ ဝစနံ သုတံ;_  
_ဧသ ဝေဿန္တရော ရာဇာ,_  
_ဝင်္ကေ ဝသတိ ပဗ္ဗတေ._  

</Paragraph>

</Division>
<Division number="1936" book="ja2" e="ch" v="23" p="335">

<Paragraph number="3286" type="verses" book="ja2">
_တံ တွံ ဂန္တွာန ယာစဿု,_  
_ဒါသံ ဒါသိဉ္စ ဗြာဟ္မဏ;_  
_သော တေ ဒဿတိ ယာစိတော,_  
_ဒါသံ ဒါသိဉ္စ ခတ္တိယော”._  

</Paragraph>

</Division>
<Division number="1937" book="ja2" e="ch" v="23" p="335">

<Paragraph number="3287" type="verses" book="ja2">
_“ဇိဏ္ဏောဟမသ္မိ ဒုဗ္ဗလော,_  
_ဒီဃော စဒ္ဓါ သုဒုဂ္ဂမော;_  
_မာ ဘောတိ ပဋိဒေဝေသိ,_  
_မာ စ တွံ ဝိမနာ အဟု;_  
_အဟံ ဘောတိံ ဥပဋ္ဌိဿံ,_  
_မာ ဘောတိ ကုပိတာ အဟု”._  

</Paragraph>

</Division>
<Division number="1938" book="ja2" e="ch" v="23" p="335">

<Paragraph number="3288" type="verses" book="ja2">
_“ယထာ အဂန္တွာ သင်္ဂါမံ,_  
_အယုဒ္ဓေါဝ ပရာဇိတော;_  
_ဧဝမေဝ တုဝံ ဗြဟ္မေ,_  
_အဂန္တွာဝ ပရာဇိတော._  

</Paragraph>

</Division>
<Division number="1939" book="ja2" e="ch" v="23" p="335">

<Paragraph number="3289" type="verses" book="ja2">
_သစေ မေ ဒါသံ ဒါသိံ ဝါ,_  
_နာနယိဿသိ ဗြာဟ္မဏ;_  
_ဧဝံ ဗြာဟ္မဏ ဇာနာဟိ,_  
_န တေ ဝစ္ဆာမဟံ ဃရေ;_  
_အမနာပံ တေ ကရိဿာမိ,_  
_တံ တေ ဒုက္ခံ ဘဝိဿတိ._  

</Paragraph>

</Division>
<Division number="1940" book="ja2" e="ch" v="23" p="335">

<Paragraph number="3290" type="verses" book="ja2">
_နက္ခတ္တေ ဥတုပုဗ္ဗေသု,_  
_ယဒါ မံ ဒက္ခိသိလင်္ကတံ;_  
_အညေဟိ သဒ္ဓိံ ရမမာနံ,_  
_တံ တေ ဒုက္ခံ ဘဝိဿတိ._  

</Paragraph>

</Division>
<Division number="1941" book="ja2" e="ch" v="23" p="336">

<Paragraph number="3291" type="verses" book="ja2">
_အဒဿနေန မယှံ တေ,_  
_ဇိဏ္ဏဿ ပရိဒေဝတော;_  
_ဘိယျော ဝင်္ကာ စ ပလိတာ,_  
_ဗဟူ ဟေဿန္တိ ဗြာဟ္မဏ”._  

</Paragraph>

</Division>
<Division number="1942" book="ja2" e="ch" v="23" p="336">

<Paragraph number="3292" type="verses" book="ja2">
_တတော သော ဗြာဟ္မဏော ဘီတော,_  
_ဗြာဟ္မဏိယာ ဝသာနုဂေါ;_  
_အဋ္ဋိတော ကာမရာဂေန,_  
_ဗြာဟ္မဏိံ ဧတဒဗြဝိ._  

</Paragraph>

</Division>
<Division number="1943" book="ja2" e="ch" v="23" p="336">

<Paragraph number="3293" type="verses" book="ja2">
_“ပါထေယျံ မေ ကရောဟိ တွံ,_  
_သင်္ကုလျာ သဂုဠာနိ စ;_  
_မဓုပိဏ္ဍိကာ စ သုကတာယော,_  
_သတ္တုဘတ္တဉ္စ ဗြာဟ္မဏိ._  

</Paragraph>

</Division>
<Division number="1944" book="ja2" e="ch" v="23" p="336">

<Paragraph number="3294" type="verses" book="ja2">
_အာနယိဿံ မေထုနကေ,_  
ဥဘော ဒါသကုမာရကေ;_  
_တေ တံ ပရိစရိဿန္တိ,_  
_ရတ္တိန္ဒိဝမတန္ဒိတာ”._  

</Paragraph>

</Division>
<Division number="1945" book="ja2" e="ch" v="23" p="336">

<Paragraph number="3295" type="verses" book="ja2">
ဣဒံ ဝတွာ ဗြဟ္မဗန္ဓု,_  
_ပဋိမုဉ္စိ ဥပါဟနာ;_  
_တတော သော မန္တယိတွာန,_  
_ဘရိယံ ကတွာ ပဒက္ခိဏံ._  

</Paragraph>

</Division>
<Division number="1946" book="ja2" e="ch" v="23" p="336">

<Paragraph number="3296" type="verses" book="ja2">
_ပက္ကာမိ သော ရုဏ္ဏမုခေါ,_  
_ဗြာဟ္မဏော သဟိတဗ္ဗတော;_  
_သိဝီနံ နဂရံ ဖီတံ,_  
_ဒါသပရိယေသနံ စရံ._  

</Paragraph>

</Division>
<Division number="1947" book="ja2" e="ch" v="23" p="336">

<Paragraph number="3297" type="verses" book="ja2">
_သော တတ္ထ ဂန္တွာ အဝစ,_  
_ယေ တတ္ထာသုံ သမာဂတာ;_  
_“ကုဟိံ ဝေဿန္တရော ရာဇာ,_  
_ကတ္ထ ပဿေမု ခတ္တိယံ”._  

</Paragraph>

</Division>
<Division number="1948" book="ja2" e="ch" v="23" p="336">

<Paragraph number="3298" type="verses" book="ja2">
_တေ ဇနာ တံ အဝစိံသု,_  
_ယေ တတ္ထာသုံ သမာဂတာ;_  
_“တုမှေဟိ ဗြဟ္မေ ပကတော,_  
_အတိဒါနေန ခတ္တိယော;_  
_ပဗ္ဗာဇိတော သကာ ရဋ္ဌာ,_  
_ဝင်္ကေ ဝသတိ ပဗ္ဗတေ._  

</Paragraph>

</Division>
<Division number="1949" book="ja2" e="ch" v="23" p="336">

<Paragraph number="3299" type="verses" book="ja2">
_တုမှေဟိ ဗြဟ္မေ ပကတော,_  
_အတိဒါနေန ခတ္တိယော;_  
_အာဒါယ ပုတ္တဒါရဉ္စ,_  
_ဝင်္ကေ ဝသတိ ပဗ္ဗတေ”._  

</Paragraph>

</Division>
<Division number="1950" book="ja2" e="ch" v="23" p="336">

<Paragraph number="3300" type="verses" book="ja2">
_သော စောဒိတော ဗြာဟ္မဏိယာ,_  
_ဗြာဟ္မဏော ကာမဂိဒ္ဓိမာ;_  
_အဃံ တံ ပဋိသေဝိတ္ထ,_  
_ဝနေ ဝါဠမိဂါကိဏ္ဏေ;_  
_ခဂ္ဂဒီပိနိသေဝိတေ._  

</Paragraph>

</Division>
<Division number="1951" book="ja2" e="ch" v="23" p="336">

<Paragraph number="3301" type="verses" book="ja2">
_အာဒါယ ဗေဠုဝံ ဒဏ္ဍံ,_  
_အဂ္ဂိဟုတ္တံ ကမဏ္ဍလုံ;_  
_သော ပါဝိသိ ဗြဟာရညံ,_  
_ယတ္ထ အဿောသိ ကာမဒံ._  

</Paragraph>

</Division>
<Division number="1952" book="ja2" e="ch" v="23" p="336">

<Paragraph number="3302" type="verses" book="ja2">
_တံ ပဝိဋ္ဌံ ဗြဟာရညံ,_  
_ကောကာ နံ ပရိဝါရယုံ;_  
_ဝိက္ကန္ဒိ သော ဝိပ္ပနဋ္ဌော,_  
_ဒူရေ ပန္ထာ အပက္ကမိ._  

</Paragraph>

</Division>
<Division number="1953" book="ja2" e="ch" v="23" p="337">

<Paragraph number="3303" type="verses" book="ja2">
_တတော သော ဗြာဟ္မဏော ဂန္တွာ,_  
_ဘောဂလုဒ္ဓေါ အသညတော;_  
_ဝင်္ကဿောရောဟဏေ နဋ္ဌေ,_  
ဣမာ ဂါထာ အဘာသထ._  

</Paragraph>

</Division>
<Division number="1954" book="ja2" e="ch" v="23" p="337">

<Paragraph number="3304" type="verses" book="ja2">
_“ကော ရာဇပုတ္တံ နိသဘံ,_  
_ဇယန္တမပရာဇိတံ;_  
_ဘယေ ခေမဿ ဒါတာရံ,_  
_ကော မေ ဝေဿန္တရံ ဝိဒူ._  

</Paragraph>

</Division>
<Division number="1955" book="ja2" e="ch" v="23" p="337">

<Paragraph number="3305" type="verses" book="ja2">
_ယော ယာစတံ ပတိဋ္ဌာသိ,_  
_ဘူတာနံ ဓရဏီရိဝ;_  
_ဓရဏူပမံ မဟာရာဇံ,_  
_ကော မေ ဝေဿန္တရံ ဝိဒူ._  

</Paragraph>

</Division>
<Division number="1956" book="ja2" e="ch" v="23" p="337">

<Paragraph number="3306" type="verses" book="ja2">
_ယော ယာစတံ ဂတီ အာသိ,_  
_သဝန္တီနံဝ သာဂရော;_  
_သာဂရူပမံ မဟာရာဇံ,_  
_ကော မေ ဝေဿန္တရံ ဝိဒူ._  

</Paragraph>

</Division>
<Division number="1957" book="ja2" e="ch" v="23" p="337">

<Paragraph number="3307" type="verses" book="ja2">
_ကလျာဏတိတ္ထံ သုစိမံ,_  
_သီတူဒကံ မနောရမံ;_  
_ပုဏ္ဍရီကေဟိ သဉ္ဆန္နံ,_  
_ယုတ္တံ ကိဉ္ဇက္ခရေဏုနာ;_  
_ရဟဒူပမံ မဟာရာဇံ,_  
_ကော မေ ဝေဿန္တရံ ဝိဒူ._  

</Paragraph>

</Division>
<Division number="1958" book="ja2" e="ch" v="23" p="337">

<Paragraph number="3308" type="verses" book="ja2">
_အဿတ္ထံဝ ပထေ ဇာတံ,_  
_သီတစ္ဆာယံ မနောရမံ;_  
_သန္တာနံ ဝိသမေတာရံ,_  
_ကိလန္တာနံ ပဋိဂ္ဂဟံ;_  
_တထူပမံ မဟာရာဇံ,_  
_ကော မေ ဝေဿန္တရံ ဝိဒူ._  

</Paragraph>

</Division>
<Division number="1959" book="ja2" e="ch" v="23" p="337">

<Paragraph number="3309" type="verses" book="ja2">
_နိဂြေါဓံဝ ပထေ ဇာတံ,_  
_သီတစ္ဆာယံ မနောရမံ;_  
_သန္တာနံ ဝိသမေတာရံ,_  
_ကိလန္တာနံ ပဋိဂ္ဂဟံ;_  
_တထူပမံ မဟာရာဇံ,_  
_ကော မေ ဝေဿန္တရံ ဝိဒူ._  

</Paragraph>

</Division>
<Division number="1960" book="ja2" e="ch" v="23" p="337">

<Paragraph number="3310" type="verses" book="ja2">
_အမ္ဗံ ဣဝ ပထေ ဇာတံ,_  
_သီတစ္ဆာယံ မနောရမံ;_  
_သန္တာနံ ဝိသမေတာရံ,_  
_ကိလန္တာနံ ပဋိဂ္ဂဟံ;_  
_တထူပမံ မဟာရာဇံ,_  
_ကော မေ ဝေဿန္တရံ ဝိဒူ._  

</Paragraph>

</Division>
<Division number="1961" book="ja2" e="ch" v="23" p="337">

<Paragraph number="3311" type="verses" book="ja2">
_သာလံ ဣဝ ပထေ ဇာတံ,_  
_သီတစ္ဆာယံ မနောရမံ;_  
_သန္တာနံ ဝိသမေတာရံ,_  
_ကိလန္တာနံ ပဋိဂ္ဂဟံ;_  
_တထူပမံ မဟာရာဇံ,_  
_ကော မေ ဝေဿန္တရံ ဝိဒူ._  

</Paragraph>

</Division>
<Division number="1962" book="ja2" e="ch" v="23" p="337">

<Paragraph number="3312" type="verses" book="ja2">
_ဒုမံ ဣဝ ပထေ ဇာတံ,_  
_သီတစ္ဆာယံ မနောရမံ;_  
_သန္တာနံ ဝိသမေတာရံ,_  
_ကိလန္တာနံ ပဋိဂ္ဂဟံ;_  
_တထူပမံ မဟာရာဇံ,_  
_ကော မေ ဝေဿန္တရံ ဝိဒူ._  

</Paragraph>

</Division>
<Division number="1963" book="ja2" e="ch" v="23" p="338">

<Paragraph number="3313" type="verses" book="ja2">
_ဧဝဉ္စ မေ ဝိလပတော,_  
_ပဝိဋ္ဌဿ ဗြဟာဝနေ;_  
_အဟံ ဇာနန္တိ ယော ဝဇ္ဇာ,_  
_နန္ဒိံ သော ဇနယေ မမ._  

</Paragraph>

</Division>
<Division number="1964" book="ja2" e="ch" v="23" p="338">

<Paragraph number="3314" type="verses" book="ja2">
_ဧဝဉ္စ မေ ဝိလပတော,_  
_ပဝိဋ္ဌဿ ဗြဟာဝနေ;_  
_အဟံ ဇာနန္တိ ယော ဝဇ္ဇာ,_  
_တာယ သော ဧကဝါစာယ;_  
_ပသဝေ ပုညံ အနပ္ပကံ”._  

</Paragraph>

</Division>
<Division number="1965" book="ja2" e="ch" v="23" p="338">

<Paragraph number="3315" type="verses" book="ja2">
_တဿ စေတော ပဋိဿောသိ,_  
_အရညေ လုဒ္ဒကော စရံ;_  
_“တုမှေဟိ ဗြဟ္မေ ပကတော,_  
_အတိဒါနေန ခတ္တိယော;_  
_ပဗ္ဗာဇိတော သကာ ရဋ္ဌာ,_  
_ဝင်္ကေ ဝသတိ ပဗ္ဗတေ._  

</Paragraph>

</Division>
<Division number="1966" book="ja2" e="ch" v="23" p="338">

<Paragraph number="3316" type="verses" book="ja2">
_တုမှေဟိ ဗြဟ္မေ ပကတော,_  
_အတိဒါနေန ခတ္တိယော;_  
_အာဒါယ ပုတ္တဒါရဉ္စ,_  
_ဝင်္ကေ ဝသတိ ပဗ္ဗတေ._  

</Paragraph>

</Division>
<Division number="1967" book="ja2" e="ch" v="23" p="338">

<Paragraph number="3317" type="verses" book="ja2">
_အကိစ္စကာရီ ဒုမ္မေဓော,_  
_ရဋ္ဌာ ပဝနမာဂတော;_  
_ရာဇပုတ္တံ ဂဝေသန္တော,_  
_ဗကော မစ္ဆမိဝေါဒကေ._  

</Paragraph>

</Division>
<Division number="1968" book="ja2" e="ch" v="23" p="338">

<Paragraph number="3318" type="verses" book="ja2">
_တဿ တျာဟံ န ဒဿာမိ,_  
_ဇီဝိတံ ဣဓ ဗြာဟ္မဏ;_  
_အယဉှိ တေ မယာ နုန္နော,_  
_သရော ပိဿတိ လောဟိတံ._  

</Paragraph>

</Division>
<Division number="1969" book="ja2" e="ch" v="23" p="338">

<Paragraph number="3319" type="verses" book="ja2">
_သိရော တေ ဝဇ္ဈယိတွာန,_  
_ဟဒယံ ဆေတွာ သဗန္ဓနံ;_  
_ပန္ထသကုဏံ ယဇိဿာမိ,_  
_တုယှံ မံသေန ဗြာဟ္မဏ._  

</Paragraph>

</Division>
<Division number="1970" book="ja2" e="ch" v="23" p="338">

<Paragraph number="3320" type="verses" book="ja2">
_တုယှံ မံသေန မေဒေန,_  
_မတ္ထကေန စ ဗြာဟ္မဏ;_  
_အာဟုတိံ ပဂ္ဂဟေဿာမိ,_  
_ဆေတွာန ဟဒယံ တဝ._  

</Paragraph>

</Division>
<Division number="1971" book="ja2" e="ch" v="23" p="338">

<Paragraph number="3321" type="verses" book="ja2">
_တံ မေ သုယိဋ္ဌံ သုဟုတံ,_  
_တုယှံ မံသေန ဗြာဟ္မဏ;_  
_န စ တွံ ရာဇပုတ္တဿ,_  
_ဘရိယံ ပုတ္တေ စ နေဿသိ”._  

</Paragraph>

</Division>
<Division number="1972" book="ja2" e="ch" v="23" p="338">

<Paragraph number="3322" type="verses" book="ja2">
_“အဝဇ္ဈော ဗြာဟ္မဏော ဒူတော,_  
_စေတပုတ္တ သုဏောဟိ မေ;_  
_တသ္မာ ဟိ ဒူတံ န ဟန္တိ,_  
_ဧသ ဓမ္မော သနန္တနော._  

</Paragraph>

</Division>
<Division number="1973" book="ja2" e="ch" v="23" p="338">

<Paragraph number="3323" type="verses" book="ja2">
_နိဇ္ဈတ္တာ သိဝယော သဗ္ဗေ,_  
_ပိတာ နံ ဒဋ္ဌုမိစ္ဆတိ;_  
_မာတာ စ ဒုဗ္ဗလာ တဿ,_  
_အစိရာ စက္ခူနိ ဇီယရေ._  

</Paragraph>

</Division>
<Division number="1974" book="ja2" e="ch" v="23" p="338">

<Paragraph number="3324" type="verses" book="ja2">
_တေသာဟံ ပဟိတော ဒူတော,_  
_စေတပုတ္တ သုဏောဟိ မေ;_  
_ရာဇပုတ္တံ နယိဿာမိ,_  
_ယဒိ ဇာနာသိ သံသ မေ”._  

</Paragraph>

</Division>
<Division number="1975" book="ja2" e="ch" v="23" p="339">

<Paragraph number="3325" type="verses" book="ja2">
_“ပိယဿ မေ ပိယော ဒူတော,_  
_ပုဏ္ဏပတ္တံ ဒဒါမိ တေ;_  
ဣမဉ္စ မဓုနော တုမ္ဗံ,_  
_မိဂသတ္ထိဉ္စ ဗြာဟ္မဏ;_  
_တဉ္စ တေ ဒေသမက္ခိဿံ,_  
_ယတ္ထ သမ္မတိ ကာမဒေါ”._  


</Paragraph>
</Division>

<Paragraph number="3326" type="center" book="ja2">
ဇူဇကပဗ္ဗံ နာမ.
</Paragraph>