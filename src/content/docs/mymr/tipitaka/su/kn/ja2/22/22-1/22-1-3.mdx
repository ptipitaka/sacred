---
title: "22.1.3 သုဝဏ္ဏသာမဇာတက"
tableOfContents: false
sidebar:
  order: 3
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="296" book="ja2" e="ch" v="23" p="174">

<Paragraph number="1615" type="verses" book="ja2">
_“ကော နု မံ ဥသုနာ ဝိဇ္ဈိ,_  
_ပမတ္တံ ဥဒဟာရကံ;_  
_ခတ္တိယော ဗြာဟ္မဏော ဝေဿော,_  
_ကော မံ ဝိဒ္ဓါ နိလီယသိ._  

</Paragraph>

</Division>
<Division number="297" book="ja2" e="ch" v="23" p="174">

<Paragraph number="1616" type="verses" book="ja2">
_န မေ မံသာနိ ခဇ္ဇာနိ,_  
_စမ္မေနတ္ထော န ဝိဇ္ဇတိ;_  
_အထ ကေန နု ဝဏ္ဏေန,_  
_ဝိဒ္ဓေယျံ မံ အမညထ._  

</Paragraph>

</Division>
<Division number="298" book="ja2" e="ch" v="23" p="174">

<Paragraph number="1617" type="verses" book="ja2">
_ကော ဝါ တွံ ကဿ ဝါ ပုတ္တော,_  
_ကထံ ဇာနေမု တံ မယံ;_  
_ပုဋ္ဌော မေ သမ္မ အက္ခာဟိ,_  
_ကိံ မံ ဝိဒ္ဓါ နိလီယသိ”._  

</Paragraph>

</Division>
<Division number="299" book="ja2" e="ch" v="23" p="174">

<Paragraph number="1618" type="verses" book="ja2">
_“ရာဇာဟမသ္မိ ကာသီနံ,_  
_ပီဠိယက္ခောတိ မံ ဝိဒူ;_  
_လောဘာ ရဋ္ဌံ ပဟိတွာန,_  
_မိဂမေသံ စရာမဟံ._  

</Paragraph>

</Division>
<Division number="300" book="ja2" e="ch" v="23" p="174">

<Paragraph number="1619" type="verses" book="ja2">
ဣဿတ္ထေ စသ္မိ ကုသလော,_  
_ဒဠှဓမ္မောတိ ဝိဿုတော;_  
_နာဂေါပိ မေ န မုစ္စေယျ,_  
_အာဂတော ဥသုပါတနံ._  

</Paragraph>

</Division>
<Division number="301" book="ja2" e="ch" v="23" p="175">

<Paragraph number="1620" type="verses" book="ja2">
_ကော ဝါ တွံ ကဿ ဝါ ပုတ္တော,_  
_ကထံ ဇာနေမု တံ မယံ;_  
_ပိတုနော အတ္တနော စာပိ,_  
_နာမဂေါတ္တံ ပဝေဒယ”._  

</Paragraph>

</Division>
<Division number="302" book="ja2" e="ch" v="23" p="175">

<Paragraph number="1621" type="verses" book="ja2">
_“နေသာဒပုတ္တော ဘဒ္ဒန္တေ,_  
_သာမော ဣတိ မံ ဉာတယော;_  
_အာမန္တယိံသု ဇီဝန္တံ,_  
_သွဇ္ဇေဝါဟံ ဂတော သယေ._  

</Paragraph>

</Division>
<Division number="303" book="ja2" e="ch" v="23" p="175">

<Paragraph number="1622" type="verses" book="ja2">
_ဝိဒ္ဓေါသ္မိ ပုထုသလ္လေန,_  
_သဝိသေန ယထာ မိဂေါ;_  
_သကမှိ လောဟိတေ ရာဇ,_  
_ပဿ သေမိ ပရိပ္လုတော._  

</Paragraph>

</Division>
<Division number="304" book="ja2" e="ch" v="23" p="175">

<Paragraph number="1623" type="verses" book="ja2">
_ပဋိဝါမဂတံ သလ္လံ,_  
_ပဿ ဓိမှာမိ လောဟိတံ;_  
_အာတုရော တျာနုပုစ္ဆာမိ,_  
_ကိံ မံ ဝိဒ္ဓါ နိလီယသိ._  

</Paragraph>

</Division>
<Division number="305" book="ja2" e="ch" v="23" p="175">

<Paragraph number="1624" type="verses" book="ja2">
_အဇိနမှိ ဟညတေ ဒီပိ,_  
_နာဂေါ ဒန္တေဟိ ဟညတေ;_  
_အထ ကေန နု ဝဏ္ဏေန,_  
_ဝိဒ္ဓေယျံ မံ အမညထ”._  

</Paragraph>

</Division>
<Division number="306" book="ja2" e="ch" v="23" p="175">

<Paragraph number="1625" type="verses" book="ja2">
_“မိဂေါ ဥပဋ္ဌိတော အာသိ,_  
_အာဂတော ဥသုပါတနံ;_  
_တံ ဒိသွာ ဥဗ္ဗိဇီ သာမ,_  
_တေန ကောဓော မမာဝိသိ”._  

</Paragraph>

</Division>
<Division number="307" book="ja2" e="ch" v="23" p="175">

<Paragraph number="1626" type="verses" book="ja2">
_“ယတော သရာမိ အတ္တာနံ,_  
_ယတော ပတ္တောသ္မိ ဝိညုတံ;_  
_န မံ မိဂါ ဥတ္တသန္တိ,_  
_အရညေ သာပဒါနိပိ._  

</Paragraph>

</Division>
<Division number="308" book="ja2" e="ch" v="23" p="175">

<Paragraph number="1627" type="verses" book="ja2">
_ယတော နိဓိံ ပရိဟရိံ,_  
_ယတော ပတ္တောသ္မိ ယောဗ္ဗနံ;_  
_န မံ မိဂါ ဥတ္တသန္တိ,_  
_အရညေ သာပဒါနိပိ._  

</Paragraph>

</Division>
<Division number="309" book="ja2" e="ch" v="23" p="175">

<Paragraph number="1628" type="verses" book="ja2">
_ဘီရူ ကိမ္ပုရိသာ ရာဇ,_  
_ပဗ္ဗတေ ဂန္ဓမာဒနေ;_  
_သမ္မောဒမာနာ ဂစ္ဆာမ,_  
_ပဗ္ဗတာနိ ဝနာနိ စ._  

</Paragraph>

</Division>
<Division number="310" book="ja2" e="ch" v="23" p="175">

<Paragraph number="1629" type="verses" book="ja2">
_န မံ မိဂါ ဥတ္တသန္တိ,_  
_အရညေ သာပဒါနိပိ;_  
_အထ ကေန နု ဝဏ္ဏေန,_  
ဥတြာသန္တိ မိဂါ မမံ”._  

</Paragraph>

</Division>
<Division number="311" book="ja2" e="ch" v="23" p="175">

<Paragraph number="1630" type="verses" book="ja2">
_“န တံ တသ မိဂေါ သာမ,_  
_ကိံ တာဟံ အလိကံ ဘဏေ;_  
_ကောဓလောဘာဘိဘူတာဟံ,_  
ဥသုံ တေ တံ အဝဿဇိံ._  

</Paragraph>

</Division>
<Division number="312" book="ja2" e="ch" v="23" p="175">

<Paragraph number="1631" type="verses" book="ja2">
_ကုတော နု သာမ အာဂမ္မ,_  
_ကဿ ဝါ ပဟိတော တုဝံ;_  
ဥဒဟာရော နဒိံ ဂစ္ဆ,_  
_အာဂတော မိဂသမ္မတံ”._  

</Paragraph>

</Division>
<Division number="313" book="ja2" e="ch" v="23" p="176">

<Paragraph number="1632" type="verses" book="ja2">
_“အန္ဓာ မာတာပိတာ မယှံ,_  
_တေ ဘရာမိ ဗြဟာဝနေ;_  
_တေသာဟံ ဥဒကာဟာရော,_  
_အာဂတော မိဂသမ္မတံ._  

</Paragraph>

</Division>
<Division number="314" book="ja2" e="ch" v="23" p="176">

<Paragraph number="1633" type="verses" book="ja2">
_အတ္ထိ နေသံ ဥသာမတ္တံ,_  
_အထ သာဟဿ ဇီဝိတံ;_  
ဥဒကဿ အလာဘေန,_  
_မညေ အန္ဓာ မရိဿရေ._  

</Paragraph>

</Division>
<Division number="315" book="ja2" e="ch" v="23" p="176">

<Paragraph number="1634" type="verses" book="ja2">
_န မေ ဣဒံ တထာ ဒုက္ခံ,_  
_လဗ္ဘာ ဟိ ပုမုနာ ဣဒံ;_  
_ယဉ္စ အမ္မံ န ပဿာမိ,_  
_တံ မေ ဒုက္ခတရံ ဣတော._  

</Paragraph>

</Division>
<Division number="316" book="ja2" e="ch" v="23" p="176">

<Paragraph number="1635" type="verses" book="ja2">
_န မေ ဣဒံ တထာ ဒုက္ခံ,_  
_လဗ္ဘာ ဟိ ပုမုနာ ဣဒံ;_  
_ယဉ္စ တာတံ န ပဿာမိ,_  
_တံ မေ ဒုက္ခတရံ ဣတော._  

</Paragraph>

</Division>
<Division number="317" book="ja2" e="ch" v="23" p="176">

<Paragraph number="1636" type="verses" book="ja2">
_သာ နူန ကပဏာ အမ္မာ,_  
_စိရရတ္တာယ ရုစ္ဆတိ;_  
_အဍ္ဎရတ္တေ ဝ ရတ္တေ ဝါ,_  
_နဒီဝ အဝသုစ္ဆတိ._  

</Paragraph>

</Division>
<Division number="318" book="ja2" e="ch" v="23" p="176">

<Paragraph number="1637" type="verses" book="ja2">
_သော နူန ကပဏော တာတော,_  
_စိရရတ္တာယ ရုစ္ဆတိ;_  
_အဍ္ဎရတ္တေ ဝ ရတ္တေ ဝါ,_  
_နဒီဝ အဝသုစ္ဆတိ._  

</Paragraph>

</Division>
<Division number="319" book="ja2" e="ch" v="23" p="176">

<Paragraph number="1638" type="verses" book="ja2">
ဥဋ္ဌာနပါဒစရိယာယ,_  
_ပါဒသမ္ဗာဟနဿ စ;_  
_သာမ တာတ ဝိလပန္တာ,_  
_ဟိဏ္ဍိဿန္တိ ဗြဟာဝနေ._  

</Paragraph>

</Division>
<Division number="320" book="ja2" e="ch" v="23" p="176">

<Paragraph number="1639" type="verses" book="ja2">
ဣဒမ္ပိ ဒုတိယံ သလ္လံ,_  
_ကမ္ပေတိ ဟဒယံ မမံ;_  
_ယဉ္စ အန္ဓေ န ပဿာမိ,_  
_မညေ ဟိဿာမိ ဇီဝိတံ”._  

</Paragraph>

</Division>
<Division number="321" book="ja2" e="ch" v="23" p="176">

<Paragraph number="1640" type="verses" book="ja2">
_“မာ ဗာဠှံ ပရိဒေဝေသိ,_  
_သာမ ကလျာဏဒဿန;_  
_အဟံ ကမ္မကရော ဟုတွာ,_  
_ဘရိဿံ တေ ဗြဟာဝနေ._  

</Paragraph>

</Division>
<Division number="322" book="ja2" e="ch" v="23" p="176">

<Paragraph number="1641" type="verses" book="ja2">
ဣဿတ္ထေ စသ္မိ ကုသလော,_  
_ဒဠှဓမ္မောတိ ဝိဿုတော;_  
_အဟံ ကမ္မကရော ဟုတွာ,_  
_ဘရိဿံ တေ ဗြဟာဝနေ._  

</Paragraph>

</Division>
<Division number="323" book="ja2" e="ch" v="23" p="176">

<Paragraph number="1642" type="verses" book="ja2">
_မိဂါနံ ဝိဃာသမနွေသံ,_  
_ဝနမူလဖလာနိ စ;_  
_အဟံ ကမ္မကရော ဟုတွာ,_  
_ဘရိဿံ တေ ဗြဟာဝနေ._  

</Paragraph>

</Division>
<Division number="324" book="ja2" e="ch" v="23" p="176">

<Paragraph number="1643" type="verses" book="ja2">
_ကတမံ တံ ဝနံ သာမ,_  
_ယတ္ထ မာတာပိတာ တဝ;_  
_အဟံ တေ တထာ ဘရိဿံ,_  
_ယထာ တေ အဘရီ တုဝံ”._  

</Paragraph>

</Division>
<Division number="325" book="ja2" e="ch" v="23" p="177">

<Paragraph number="1644" type="verses" book="ja2">
_“အယံ ဧကပဒီ ရာဇ,_  
_ယောယံ ဥဿီသကေ မမ;_  
ဣတော ဂန္တွာ အဍ္ဎကောသံ,_  
_တတ္ထ နေသံ အဂါရကံ;_  
_ယတ္ထ မာတာပိတာ မယှံ,_  
_တေ ဘရဿု ဣတော ဂတော._  

</Paragraph>

</Division>
<Division number="326" book="ja2" e="ch" v="23" p="177">

<Paragraph number="1645" type="verses" book="ja2">
_နမော တေ ကာသိရာဇတ္ထု,_  
_နမော တေ ကာသိဝဍ္ဎန;_  
_အန္ဓာ မာတာပိတာ မယှံ,_  
_တေ ဘရဿု ဗြဟာဝနေ._  

</Paragraph>

</Division>
<Division number="327" book="ja2" e="ch" v="23" p="177">

<Paragraph number="1646" type="verses" book="ja2">
_အဉ္ဇလိံ တေ ပဂ္ဂဏှာမိ,_  
_ကာသိရာဇ နမတ္ထု တေ;_  
_မာတရံ ပိတရံ မယှံ,_  
_ဝုတ္တော ဝဇ္ဇာသိ ဝန္ဒနံ”._  

</Paragraph>

</Division>
<Division number="328" book="ja2" e="ch" v="23" p="177">

<Paragraph number="1647" type="verses" book="ja2">
ဣဒံ ဝတွာန သော သာမော,_  
_ယုဝါ ကလျာဏဒဿနော;_  
_မုစ္ဆိတော ဝိသဝေဂေန,_  
_ဝိသညီ သမပဇ္ဇထ._  

</Paragraph>

</Division>
<Division number="329" book="ja2" e="ch" v="23" p="177">

<Paragraph number="1648" type="verses" book="ja2">
_သ ရာဇာ ပရိဒေဝေသိ,_  
_ဗဟုံ ကာရုညသဉှိတံ;_  
_“အဇရာမရောဟံ အာသိံ,_  
_အဇ္ဇေတံ ဉာမိ နော ပုရေ;_  
_သာမံ ကာလင်္ကတံ ဒိသွာ,_  
_နတ္ထိ မစ္စုဿ နာဂမော._  

</Paragraph>

</Division>
<Division number="330" book="ja2" e="ch" v="23" p="177">

<Paragraph number="1649" type="verses" book="ja2">
_ယဿု မံ ပဋိမန္တေတိ,_  
_သဝိသေန သမပ္ပိတော;_  
_သွဇ္ဇ ဧဝံ ဂတေ ကာလေ,_  
_န ကိဉ္စိ မဘိဘာသတိ._  

</Paragraph>

</Division>
<Division number="331" book="ja2" e="ch" v="23" p="177">

<Paragraph number="1650" type="verses" book="ja2">
_နိရယံ နူန ဂစ္ဆာမိ,_  
_ဧတ္ထ မေ နတ္ထိ သံသယော;_  
_တဒါ ဟိ ပကတံ ပါပံ,_  
_စိရရတ္တာယ ကိဗ္ဗိသံ._  

</Paragraph>

</Division>
<Division number="332" book="ja2" e="ch" v="23" p="177">

<Paragraph number="1651" type="verses" book="ja2">
_ဘဝန္တိ တဿ ဝတ္တာရော,_  
_ဂါမေ ကိဗ္ဗိသကာရကော;_  
_အရညေ နိမ္မနုဿမှိ,_  
_ကော မံ ဝတ္တုမရဟတိ._  

</Paragraph>

</Division>
<Division number="333" book="ja2" e="ch" v="23" p="177">

<Paragraph number="1652" type="verses" book="ja2">
_သာရယန္တိ ဟိ ကမ္မာနိ,_  
_ဂါမေ သင်္ဂစ္ဆ မာဏဝါ;_  
_အရညေ နိမ္မနုဿမှိ,_  
_ကော နု မံ သာရယိဿတိ”._  

</Paragraph>

</Division>
<Division number="334" book="ja2" e="ch" v="23" p="177">

<Paragraph number="1653" type="verses" book="ja2">
_သာ ဒေဝတာ အန္တရဟိတာ,_  
_ပဗ္ဗတေ ဂန္ဓမာဒနေ;_  
_ရညောဝ အနုကမ္ပာယ,_  
ဣမာ ဂါထာ အဘာသထ._  

</Paragraph>

</Division>
<Division number="335" book="ja2" e="ch" v="23" p="177">

<Paragraph number="1654" type="verses" book="ja2">
_“အာဂုံ ကိရ မဟာရာဇ,_  
_အကရိ ကမ္မ ဒုက္ကဋံ;_  
_အဒူသကာ ပိတာပုတ္တာ,_  
_တယော ဧကူသုနာ ဟတာ._  

</Paragraph>

</Division>
<Division number="336" book="ja2" e="ch" v="23" p="177">

<Paragraph number="1655" type="verses" book="ja2">
_ဧဟိ တံ အနုသိက္ခာမိ,_  
_ယထာ တေ သုဂတီ သိယာ;_  
_ဓမ္မေနန္ဓေ ဝနေ ပေါသ,_  
_မညေဟံ သုဂတီ တယာ”._  

</Paragraph>

</Division>
<Division number="337" book="ja2" e="ch" v="23" p="178">

<Paragraph number="1656" type="verses" book="ja2">
_သ ရာဇာ ပရိဒေဝိတွာ,_  
_ဗဟုံ ကာရုညသဉှိတံ;_  
ဥဒကကုမ္ဘမာဒါယ,_  
_ပက္ကာမိ ဒက္ခိဏာမုခေါ._  

</Paragraph>

</Division>
<Division number="338" book="ja2" e="ch" v="23" p="178">

<Paragraph number="1657" type="verses" book="ja2">
_“ကဿ နု ဧသော ပဒသဒ္ဒေါ,_  
_မနုဿဿေဝ အာဂတော;_  
_နေသော သာမဿ နိဂ္ဃေါသော,_  
_ကော နု တွမသိ မာရိသ._  

</Paragraph>

</Division>
<Division number="339" book="ja2" e="ch" v="23" p="178">

<Paragraph number="1658" type="verses" book="ja2">
_သန္တဉှိ သာမော ဝဇတိ,_  
_သန္တံ ပါဒါနိ နေယတိ;_  
_နေသော သာမဿ နိဂ္ဃေါသော,_  
_ကော နု တွမသိ မာရိသ”._  

</Paragraph>

</Division>
<Division number="340" book="ja2" e="ch" v="23" p="178">

<Paragraph number="1659" type="verses" book="ja2">
_“ရာဇာဟမသ္မိ ကာသီနံ,_  
_ပီဠိယက္ခောတိ မံ ဝိဒူ;_  
_လောဘာ ရဋ္ဌံ ပဟိတွာန,_  
_မိဂမေသံ စရာမဟံ._  

</Paragraph>

</Division>
<Division number="341" book="ja2" e="ch" v="23" p="178">

<Paragraph number="1660" type="verses" book="ja2">
ဣဿတ္ထေ စသ္မိ ကုသလော,_  
_ဒဠှဓမ္မောတိ ဝိဿုတော;_  
_နာဂေါပိ မေ န မုစ္စေယျ,_  
_အာဂတော ဥသုပါတနံ”._  

</Paragraph>

</Division>
<Division number="342" book="ja2" e="ch" v="23" p="178">

<Paragraph number="1661" type="verses" book="ja2">
_“သွာဂတံ တေ မဟာရာဇ,_  
_အထော တေ အဒုရာဂတံ;_  
ဣဿရောသိ အနုပ္ပတ္တော,_  
_ယံ ဣဓတ္ထိ ပဝေဒယ._  

</Paragraph>

</Division>
<Division number="343" book="ja2" e="ch" v="23" p="178">

<Paragraph number="1662" type="verses" book="ja2">
_တိန္ဒုကာနိ ပိယာလာနိ,_  
_မဓုကေ ကာသုမာရိယော;_  
_ဖလာနိ ခုဒ္ဒကပ္ပါနိ,_  
_ဘုဉ္ဇ ရာဇ ဝရံ ဝရံ._  

</Paragraph>

</Division>
<Division number="344" book="ja2" e="ch" v="23" p="178">

<Paragraph number="1663" type="verses" book="ja2">
ဣဒမ္ပိ ပါနီယံ သီတံ,_  
_အာဘတံ ဂိရိဂဗ္ဘရာ;_  
_တတော ပိဝ မဟာရာဇ,_  
_သစေ တွံ အဘိကင်္ခသိ”._  

</Paragraph>

</Division>
<Division number="345" book="ja2" e="ch" v="23" p="178">

<Paragraph number="1664" type="verses" book="ja2">
_“နာလံ အန္ဓာ ဝနေ ဒဋ္ဌုံ,_  
_ကော နု ဝေါ ဖလမာဟရိ;_  
_အနန္ဓဿေဝယံ သမ္မာ,_  
_နိဝါပေါ မယှ ခါယတိ”._  

</Paragraph>

</Division>
<Division number="346" book="ja2" e="ch" v="23" p="178">

<Paragraph number="1665" type="verses" book="ja2">
_“ဒဟရော ယုဝါ နာတိဗြဟာ,_  
_သာမော ကလျာဏဒဿနော;_  
_ဒီဃဿ ကေသာ အသိတာ,_  
_အထော သူနဂ္ဂဝေလ္လိတာ._  

</Paragraph>

</Division>
<Division number="347" book="ja2" e="ch" v="23" p="178">

<Paragraph number="1666" type="verses" book="ja2">
_သော ဟဝေ ဖလမာဟရိတွာ,_  
ဣတော အာဒါယ ကမဏ္ဍလုံ;_  
_နဒိံ ဂတော ဥဒဟာရော,_  
_မညေ န ဒူရမာဂတော”._  

</Paragraph>

</Division>
<Division number="348" book="ja2" e="ch" v="23" p="178">

<Paragraph number="1667" type="verses" book="ja2">
_“အဟံ တံ အဝဓိံ သာမံ,_  
_ယော တုယှံ ပရိစာရကော;_  
_ယံ ကုမာရံ ပဝေဒေထ,_  
_သာမံ ကလျာဏဒဿနံ._  

</Paragraph>

</Division>
<Division number="349" book="ja2" e="ch" v="23" p="178">

<Paragraph number="1668" type="verses" book="ja2">
_ဒီဃဿ ကေသာ အသိတာ,_  
_အထော သူနဂ္ဂဝေလ္လိတာ;_  
_တေသု လောဟိတလိတ္တေသု,_  
_သေတိ သာမော မယာ ဟတော”._  

</Paragraph>

</Division>
<Division number="350" book="ja2" e="ch" v="23" p="179">

<Paragraph number="1669" type="verses" book="ja2">
_“ကေန ဒုကူလ မန္တေသိ,_  
_ဟတော သာမောတိ ဝါဒိနာ;_  
_ဟတော သာမောတိ သုတွာန,_  
_ဟဒယံ မေ ပဝေဓတိ._  

</Paragraph>

</Division>
<Division number="351" book="ja2" e="ch" v="23" p="179">

<Paragraph number="1670" type="verses" book="ja2">
_အဿတ္ထဿေဝ တရုဏံ,_  
_ပဝါဠံ မာလုတေရိတံ;_  
_ဟတော သာမောတိ သုတွာန,_  
_ဟဒယံ မေ ပဝေဓတိ”._  

</Paragraph>

</Division>
<Division number="352" book="ja2" e="ch" v="23" p="179">

<Paragraph number="1671" type="verses" book="ja2">
_“ပါရိကေ ကာသိရာဇာယံ,_  
_သော သာမံ မိဂသမ္မတေ;_  
_ကောဓသာ ဥသုနာ ဝိဇ္ဈိ,_  
_တဿ မာ ပါပမိစ္ဆိမှာ”._  

</Paragraph>

</Division>
<Division number="353" book="ja2" e="ch" v="23" p="179">

<Paragraph number="1672" type="verses" book="ja2">
_“ကိစ္ဆာ လဒ္ဓေါ ပိယော ပုတ္တော,_  
_ယော အန္ဓေ အဘရီ ဝနေ;_  
_တံ ဧကပုတ္တံ ဃာတိမှိ,_  
_ကထံ စိတ္တံ န ကောပယေ”._  

</Paragraph>

</Division>
<Division number="354" book="ja2" e="ch" v="23" p="179">

<Paragraph number="1673" type="verses" book="ja2">
_“ကိစ္ဆာ လဒ္ဓေါ ပိယော ပုတ္တော,_  
_ယော အန္ဓေ အဘရီ ဝနေ;_  
_တံ ဧကပုတ္တံ ဃာတိမှိ,_  
_အက္ကောဓံ အာဟု ပဏ္ဍိတာ”._  

</Paragraph>

</Division>
<Division number="355" book="ja2" e="ch" v="23" p="179">

<Paragraph number="1674" type="verses" book="ja2">
_“မာ ဗာဠှံ ပရိဒေဝေထ,_  
_ဟတော သာမောတိ ဝါဒိနာ;_  
_အဟံ ကမ္မကရော ဟုတွာ,_  
_ဘရိဿာမိ ဗြဟာဝနေ._  

</Paragraph>

</Division>
<Division number="356" book="ja2" e="ch" v="23" p="179">

<Paragraph number="1675" type="verses" book="ja2">
ဣဿတ္ထေ စသ္မိ ကုသလော,_  
_ဒဠှဓမ္မောတိ ဝိဿုတော;_  
_အဟံ ကမ္မကရော ဟုတွာ,_  
_ဘရိဿာမိ ဗြဟာဝနေ._  

</Paragraph>

</Division>
<Division number="357" book="ja2" e="ch" v="23" p="179">

<Paragraph number="1676" type="verses" book="ja2">
_မိဂါနံ ဝိဃာသမနွေသံ,_  
_ဝနမူလဖလာနိ စ;_  
_အဟံ ကမ္မကရော ဟုတွာ,_  
_ဘရိဿာမိ ဗြဟာဝနေ”._  

</Paragraph>

</Division>
<Division number="358" book="ja2" e="ch" v="23" p="179">

<Paragraph number="1677" type="verses" book="ja2">
_“နေသ ဓမ္မော မဟာရာဇ,_  
_နေတံ အမှေသု ကပ္ပတိ;_  
_ရာဇာ တွမသိ အမှာကံ,_  
_ပါဒေ ဝန္ဒာမ တေ မယံ”._  

</Paragraph>

</Division>
<Division number="359" book="ja2" e="ch" v="23" p="179">

<Paragraph number="1678" type="verses" book="ja2">
_“ဓမ္မံ နေသာဒါ ဘဏထ,_  
_ကတာ အပစိတီ တယာ;_  
_ပိတာ တွမသိ အမှာကံ,_  
_မာတာ တွမသိ ပါရိကေ”._  

</Paragraph>

</Division>
<Division number="360" book="ja2" e="ch" v="23" p="179">

<Paragraph number="1679" type="verses" book="ja2">
_“နမော တေ ကာသိရာဇတ္ထု,_  
_နမော တေ ကာသိဝဍ္ဎန;_  
_အဉ္ဇလိံ တေ ပဂ္ဂဏှာမ,_  
_ယာဝ သာမာနုပါပယ._  

</Paragraph>

</Division>
<Division number="361" book="ja2" e="ch" v="23" p="179">

<Paragraph number="1680" type="verses" book="ja2">
_တဿ ပါဒေ သမဇ္ဇန္တာ,_  
_မုခဉ္စ ဘုဇဒဿနံ;_  
_သံသုမ္ဘမာနာ အတ္တာနံ,_  
_ကာလမာဂမယာမသေ”._  

</Paragraph>

</Division>
<Division number="362" book="ja2" e="ch" v="23" p="179">

<Paragraph number="1681" type="verses" book="ja2">
_“ဗြဟာ ဝါဠမိဂါကိဏ္ဏံ,_  
_အာကာသန္တံဝ ဒိဿတိ;_  
_ယတ္ထ သာမော ဟတော သေတိ,_  
_စန္ဒောဝ ပတိတော ဆမာ._  

</Paragraph>

</Division>
<Division number="363" book="ja2" e="ch" v="23" p="180">

<Paragraph number="1682" type="verses" book="ja2">
_ဗြဟာ ဝါဠမိဂါကိဏ္ဏံ,_  
_အာကာသန္တံဝ ဒိဿတိ;_  
_ယတ္ထ သာမော ဟတော သေတိ,_  
_သူရိယောဝ ပတိတော ဆမာ._  

</Paragraph>

</Division>
<Division number="364" book="ja2" e="ch" v="23" p="180">

<Paragraph number="1683" type="verses" book="ja2">
_ဗြဟာ ဝါဠမိဂါကိဏ္ဏံ,_  
_အာကာသန္တံဝ ဒိဿတိ;_  
_ယတ္ထ သာမော ဟတော သေတိ,_  
_ပံသုနာ ပတိကုန္ထိတော._  

</Paragraph>

</Division>
<Division number="365" book="ja2" e="ch" v="23" p="180">

<Paragraph number="1684" type="verses" book="ja2">
_ဗြဟာ ဝါဠမိဂါကိဏ္ဏံ,_  
_အာကာသန္တံဝ ဒိဿတိ;_  
_ယတ္ထ သာမော ဟတော သေတိ,_  
ဣဓေဝ ဝသထဿမေ”._  

</Paragraph>

</Division>
<Division number="366" book="ja2" e="ch" v="23" p="180">

<Paragraph number="1685" type="verses" book="ja2">
_“ယဒိ တတ္ထ သဟဿာနိ,_  
_သတာနိ နိယုတာနိ စ;_  
_နေဝမှာကံ ဘယံ ကောစိ,_  
_ဝနေ ဝါဠေသု ဝိဇ္ဇတိ”._  

</Paragraph>

</Division>
<Division number="367" book="ja2" e="ch" v="23" p="180">

<Paragraph number="1686" type="verses" book="ja2">
_တတော အန္ဓာနမာဒါယ,_  
_ကာသိရာဇာ ဗြဟာဝနေ;_  
_ဟတ္ထေ ဂဟေတွာ ပက္ကာမိ,_  
_ယတ္ထ သာမော ဟတော အဟု._  

</Paragraph>

</Division>
<Division number="368" book="ja2" e="ch" v="23" p="180">

<Paragraph number="1687" type="verses" book="ja2">
_ဒိသွာန ပတိတံ သာမံ,_  
_ပုတ္တကံ ပံသုကုန္ထိတံ;_  
_အပဝိဒ္ဓံ ဗြဟာရညေ,_  
_စန္ဒံဝ ပတိတံ ဆမာ._  

</Paragraph>

</Division>
<Division number="369" book="ja2" e="ch" v="23" p="180">

<Paragraph number="1688" type="verses" book="ja2">
_ဒိသွာန ပတိတံ သာမံ,_  
_ပုတ္တကံ ပံသုကုန္ထိတံ;_  
_အပဝိဒ္ဓံ ဗြဟာရညေ,_  
_သူရိယံဝ ပတိတံ ဆမာ._  

</Paragraph>

</Division>
<Division number="370" book="ja2" e="ch" v="23" p="180">

<Paragraph number="1689" type="verses" book="ja2">
_ဒိသွာန ပတိတံ သာမံ,_  
_ပုတ္တကံ ပံသုကုန္ထိတံ;_  
_အပဝိဒ္ဓံ ဗြဟာရညေ,_  
_ကလူနံ ပရိဒေဝယုံ._  

</Paragraph>

</Division>
<Division number="371" book="ja2" e="ch" v="23" p="180">

<Paragraph number="1690" type="verses" book="ja2">
_ဒိသွာန ပတိတံ သာမံ,_  
_ပုတ္တကံ ပံသုကုန္ထိတံ;_  
_ဗာဟာ ပဂ္ဂယှ ပက္ကန္ဒုံ,_  
_“အဓမ္မော ကိရ ဘော ဣတိ._  

</Paragraph>

</Division>
<Division number="372" book="ja2" e="ch" v="23" p="180">

<Paragraph number="1691" type="verses" book="ja2">
_ဗာဠှံ ခေါ တွံ ပမတ္တောသိ,_  
_သာမ ကလျာဏဒဿန;_  
_ယော အဇ္ဇေဝံ ဂတေ ကာလေ,_  
_န ကိဉ္စိ မဘိဘာသသိ._  

</Paragraph>

</Division>
<Division number="373" book="ja2" e="ch" v="23" p="180">

<Paragraph number="1692" type="verses" book="ja2">
_ဗာဠှံ ခေါ တွံ ပဒိတ္တောသိ,_  
_သာမ ကလျာဏဒဿန;_  
_ယော အဇ္ဇေဝံ ဂတေ ကာလေ,_  
_န ကိဉ္စိ မဘိဘာသသိ._  

</Paragraph>

</Division>
<Division number="374" book="ja2" e="ch" v="23" p="180">

<Paragraph number="1693" type="verses" book="ja2">
_ဗာဠှံ ခေါ တွံ ပကုဒ္ဓေါသိ,_  
_သာမ ကလျာဏဒဿန;_  
_ယော အဇ္ဇေဝံ ဂတေ ကာလေ,_  
_န ကိဉ္စိ မဘိဘာသသိ._  

</Paragraph>

</Division>
<Division number="375" book="ja2" e="ch" v="23" p="180">

<Paragraph number="1694" type="verses" book="ja2">
_ဗာဠှံ ခေါ တွံ ပသုတ္တောသိ,_  
_သာမ ကလျာဏဒဿန;_  
_ယော အဇ္ဇေဝံ ဂတေ ကာလေ,_  
_န ကိဉ္စိ မဘိဘာသသိ._  

</Paragraph>

</Division>
<Division number="376" book="ja2" e="ch" v="23" p="181">

<Paragraph number="1695" type="verses" book="ja2">
_ဗာဠှံ ခေါ တွံ ဝိမနောသိ,_  
_သာမ ကလျာဏဒဿန;_  
_ယော အဇ္ဇေဝံ ဂတေ ကာလေ,_  
_န ကိဉ္စိ မဘိဘာသသိ._  

</Paragraph>

</Division>
<Division number="377" book="ja2" e="ch" v="23" p="181">

<Paragraph number="1696" type="verses" book="ja2">
_ဇဋံ ဝလိနံ ပံသုဂတံ,_  
_ကော ဒါနိ သဏ္ဌပေဿတိ;_  
_သာမော အယံ ကာလင်္ကတော,_  
_အန္ဓာနံ ပရိစာရကော._  

</Paragraph>

</Division>
<Division number="378" book="ja2" e="ch" v="23" p="181">

<Paragraph number="1697" type="verses" book="ja2">
_ကော မေ သမ္မဇ္ဇမာဒါယ,_  
_သမ္မဇ္ဇိဿတိ အဿမံ;_  
_သာမော အယံ ကာလင်္ကတော,_  
_အန္ဓာနံ ပရိစာရကော._  

</Paragraph>

</Division>
<Division number="379" book="ja2" e="ch" v="23" p="181">

<Paragraph number="1698" type="verses" book="ja2">
_ကော ဒါနိ နှာပယိဿတိ,_  
_သီတေနုဏှောဒကေန စ;_  
_သာမော အယံ ကာလင်္ကတော,_  
_အန္ဓာနံ ပရိစာရကော._  

</Paragraph>

</Division>
<Division number="380" book="ja2" e="ch" v="23" p="181">

<Paragraph number="1699" type="verses" book="ja2">
_ကော ဒါနိ ဘောဇယိဿတိ,_  
_ဝနမူလဖလာနိ စ;_  
_သာမော အယံ ကာလင်္ကတော,_  
_အန္ဓာနံ ပရိစာရကော”._  

</Paragraph>

</Division>
<Division number="381" book="ja2" e="ch" v="23" p="181">

<Paragraph number="1700" type="verses" book="ja2">
_ဒိသွာန ပတိတံ သာမံ,_  
_ပုတ္တကံ ပံသုကုန္ထိတံ;_  
_အဋ္ဋိတာ ပုတ္တသောကေန,_  
_မာတာ သစ္စံ အဘာသထ._  

</Paragraph>

</Division>
<Division number="382" book="ja2" e="ch" v="23" p="181">

<Paragraph number="1701" type="verses" book="ja2">
_“ယေန သစ္စေနယံ သာမော,_  
_ဓမ္မစာရီ ပုရေ အဟု;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="383" book="ja2" e="ch" v="23" p="181">

<Paragraph number="1702" type="verses" book="ja2">
_ယေန သစ္စေနယံ သာမော,_  
_ဗြဟ္မစာရီ ပုရေ အဟု;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="384" book="ja2" e="ch" v="23" p="181">

<Paragraph number="1703" type="verses" book="ja2">
_ယေန သစ္စေနယံ သာမော,_  
_သစ္စဝါဒီ ပုရေ အဟု;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="385" book="ja2" e="ch" v="23" p="181">

<Paragraph number="1704" type="verses" book="ja2">
_ယေန သစ္စေနယံ သာမော,_  
_မာတာပေတ္တိဘရော အဟု;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="386" book="ja2" e="ch" v="23" p="181">

<Paragraph number="1705" type="verses" book="ja2">
_ယေန သစ္စေနယံ သာမော,_  
_ကုလေ ဇေဋ္ဌာပစာယိကော;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="387" book="ja2" e="ch" v="23" p="181">

<Paragraph number="1706" type="verses" book="ja2">
_ယေန သစ္စေနယံ သာမော,_  
_ပါဏာ ပိယတရော မမ;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="388" book="ja2" e="ch" v="23" p="182">

<Paragraph number="1707" type="verses" book="ja2">
_ယံ ကိဉ္စိတ္ထိ ကတံ ပုညံ,_  
_မယှဉ္စေဝ ပိတုစ္စ တေ;_  
_သဗ္ဗေန တေန ကုသလေန,_  
_ဝိသံ သာမဿ ဟညတု”._  

</Paragraph>

</Division>
<Division number="389" book="ja2" e="ch" v="23" p="182">

<Paragraph number="1708" type="verses" book="ja2">
_ဒိသွာန ပတိတံ သာမံ,_  
_ပုတ္တကံ ပံသုကုန္ထိတံ;_  
_အဋ္ဋိတော ပုတ္တသောကေန,_  
_ပိတာ သစ္စံ အဘာသထ._  

</Paragraph>

</Division>
<Division number="390" book="ja2" e="ch" v="23" p="182">

<Paragraph number="1709" type="verses" book="ja2">
_“ယေန သစ္စေနယံ သာမော,_  
_ဓမ္မစာရီ ပုရေ အဟု;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="391" book="ja2" e="ch" v="23" p="182">

<Paragraph number="1710" type="verses" book="ja2">
_ယေန သစ္စေနယံ သာမော,_  
_ဗြဟ္မစာရီ ပုရေ အဟု;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="392" book="ja2" e="ch" v="23" p="182">

<Paragraph number="1711" type="verses" book="ja2">
_ယေန သစ္စေနယံ သာမော,_  
_သစ္စဝါဒီ ပုရေ အဟု;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="393" book="ja2" e="ch" v="23" p="182">

<Paragraph number="1712" type="verses" book="ja2">
_ယေန သစ္စေနယံ သာမော,_  
_မာတာပေတ္တိဘရော အဟု;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="394" book="ja2" e="ch" v="23" p="182">

<Paragraph number="1713" type="verses" book="ja2">
_ယေန သစ္စေနယံ သာမော,_  
_ကုလေ ဇေဋ္ဌာပစာယိကော;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="395" book="ja2" e="ch" v="23" p="182">

<Paragraph number="1714" type="verses" book="ja2">
_ယေန သစ္စေနယံ သာမော,_  
_ပါဏာ ပိယတရော မမ;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="396" book="ja2" e="ch" v="23" p="182">

<Paragraph number="1715" type="verses" book="ja2">
_ယံ ကိဉ္စိတ္ထိ ကတံ ပုညံ,_  
_မယှဉ္စေဝ မာတုစ္စ တေ;_  
_သဗ္ဗေန တေန ကုသလေန,_  
_ဝိသံ သာမဿ ဟညတု._  

</Paragraph>

</Division>
<Division number="397" book="ja2" e="ch" v="23" p="182">

<Paragraph number="1716" type="verses" book="ja2">
_သာ ဒေဝတာ အန္တရဟိတာ,_  
_ပဗ္ဗတေ ဂန္ဓမာဒနေ;_  
_သာမဿ အနုကမ္ပာယ,_  
ဣမံ သစ္စံ အဘာသထ._  

</Paragraph>

</Division>
<Division number="398" book="ja2" e="ch" v="23" p="182">

<Paragraph number="1717" type="verses" book="ja2">
_ပဗ္ဗတျာဟံ ဂန္ဓမာဒနေ,_  
_စိရရတ္တနိဝါသိနီ;_  
_န မေ ပိယတရော ကောစိ,_  
_အညော သာမေန ဝိဇ္ဇတိ;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု._  

</Paragraph>

</Division>
<Division number="399" book="ja2" e="ch" v="23" p="182">

<Paragraph number="1718" type="verses" book="ja2">
_သဗ္ဗေ ဝနာ ဂန္ဓမယာ,_  
_ပဗ္ဗတေ ဂန္ဓမာဒနေ;_  
_ဧတေန သစ္စဝဇ္ဇေန,_  
_ဝိသံ သာမဿ ဟညတု”._  

</Paragraph>

</Division>
<Division number="400" book="ja2" e="ch" v="23" p="183">

<Paragraph number="1719" type="verses" book="ja2">
_တေသံ လာလပ္ပမာနာနံ,_  
_ဗဟုံ ကာရုညသဉှိတံ;_  
_ခိပ္ပံ သာမော သမုဋ္ဌာသိ,_  
_ယုဝါ ကလျာဏဒဿနော._  

</Paragraph>

</Division>
<Division number="401" book="ja2" e="ch" v="23" p="183">

<Paragraph number="1720" type="verses" book="ja2">
_“သာမောဟမသ္မိ ဘဒ္ဒံ ဝေါ,_  
_သောတ္ထိနာမှိ သမုဋ္ဌိတော;_  
_မာ ဗာဠှံ ပရိဒေဝေထ,_  
_မဉ္ဇုနာဘိဝဒေထ မံ”._  

</Paragraph>

</Division>
<Division number="402" book="ja2" e="ch" v="23" p="183">

<Paragraph number="1721" type="verses" book="ja2">
_“သွာဂတံ တေ မဟာရာဇ,_  
_အထော တေ အဒုရာဂတံ;_  
ဣဿရောသိ အနုပ္ပတ္တော,_  
_ယံ ဣဓတ္ထိ ပဝေဒယ._  

</Paragraph>

</Division>
<Division number="403" book="ja2" e="ch" v="23" p="183">

<Paragraph number="1722" type="verses" book="ja2">
_တိန္ဒုကာနိ ပိယာလာနိ,_  
_မဓုကေ ကာသုမာရိယော;_  
_ဖလာနိ ခုဒ္ဒကပ္ပါနိ,_  
_ဘုဉ္ဇ ရာဇ ဝရံ ဝရံ._  

</Paragraph>

</Division>
<Division number="404" book="ja2" e="ch" v="23" p="183">

<Paragraph number="1723" type="verses" book="ja2">
_အတ္ထိ မေ ပါနီယံ သီတံ,_  
_အာဘတံ ဂိရိဂဗ္ဘရာ;_  
_တတော ပိဝ မဟာရာဇ,_  
_သစေ တွံ အဘိကင်္ခသိ”._  

</Paragraph>

</Division>
<Division number="405" book="ja2" e="ch" v="23" p="183">

<Paragraph number="1724" type="verses" book="ja2">
_“သမ္မုယှာမိ ပမုယှာမိ,_  
_သဗ္ဗာ မုယှန္တိ မေ ဒိသာ;_  
_ပေတံ တံ သာမ မဒ္ဒက္ခိံ,_  
_ကော နု တွံ သာမ ဇီဝသိ”._  

</Paragraph>

</Division>
<Division number="406" book="ja2" e="ch" v="23" p="183">

<Paragraph number="1725" type="verses" book="ja2">
_“အပိ ဇီဝံ မဟာရာဇ,_  
_ပုရိသံ ဂါဠှဝေဒနံ;_  
ဥပနီတမနသင်္ကပ္ပံ,_  
_ဇီဝန္တံ မညတေ မတံ._  

</Paragraph>

</Division>
<Division number="407" book="ja2" e="ch" v="23" p="183">

<Paragraph number="1726" type="verses" book="ja2">
_အပိ ဇီဝံ မဟာရာဇ,_  
_ပုရိသံ ဂါဠှဝေဒနံ;_  
_တံ နိရောဓဂတံ သန္တံ,_  
_ဇီဝန္တံ မညတေ မတံ._  

</Paragraph>

</Division>
<Division number="408" book="ja2" e="ch" v="23" p="183">

<Paragraph number="1727" type="verses" book="ja2">
_ယော မာတရံ ပိတရံ ဝါ,_  
_မစ္စော ဓမ္မေန ပေါသတိ;_  
_ဒေဝါပိ နံ တိကိစ္ဆန္တိ,_  
_မာတာပေတ္တိဘရံ နရံ._  

</Paragraph>

</Division>
<Division number="409" book="ja2" e="ch" v="23" p="183">

<Paragraph number="1728" type="verses" book="ja2">
_ယော မာတရံ ပိတရံ ဝါ,_  
_မစ္စော ဓမ္မေန ပေါသတိ;_  
ဣဓေဝ နံ ပသံသန္တိ,_  
_ပေစ္စ သဂ္ဂေ ပမောဒတိ”._  

</Paragraph>

</Division>
<Division number="410" book="ja2" e="ch" v="23" p="183">

<Paragraph number="1729" type="verses" book="ja2">
_“ဧသ ဘိယျော ပမုယှာမိ,_  
_သဗ္ဗာ မုယှန္တိ မေ ဒိသာ;_  
_သရဏံ တံ သာမ ဂစ္ဆာမိ,_  
_တွဉ္စ မေ သရဏံ ဘဝ”._  

</Paragraph>

</Division>
<Division number="411" book="ja2" e="ch" v="23" p="183">

<Paragraph number="1730" type="verses" book="ja2">
_“ဓမ္မံ စရ မဟာရာဇ,_  
_မာတာပိတူသု ခတ္တိယ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="412" book="ja2" e="ch" v="23" p="183">

<Paragraph number="1731" type="verses" book="ja2">
_ဓမ္မံ စရ မဟာရာဇ,_  
_ပုတ္တဒါရေသု ခတ္တိယ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="413" book="ja2" e="ch" v="23" p="184">

<Paragraph number="1732" type="verses" book="ja2">
_ဓမ္မံ စရ မဟာရာဇ,_  
_မိတ္တာမစ္စေသု ခတ္တိယ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="414" book="ja2" e="ch" v="23" p="184">

<Paragraph number="1733" type="verses" book="ja2">
_ဓမ္မံ စရ မဟာရာဇ,_  
_ဝါဟနေသု ဗလေသု စ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="415" book="ja2" e="ch" v="23" p="184">

<Paragraph number="1734" type="verses" book="ja2">
_ဓမ္မံ စရ မဟာရာဇ,_  
_ဂါမေသု နိဂမေသု စ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="416" book="ja2" e="ch" v="23" p="184">

<Paragraph number="1735" type="verses" book="ja2">
_ဓမ္မံ စရ မဟာရာဇ,_  
_ရဋ္ဌေသု ဇနပဒေသု စ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="417" book="ja2" e="ch" v="23" p="184">

<Paragraph number="1736" type="verses" book="ja2">
_ဓမ္မံ စရ မဟာရာဇ,_  
_သမဏဗြာဟ္မဏေသု စ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="418" book="ja2" e="ch" v="23" p="184">

<Paragraph number="1737" type="verses" book="ja2">
_ဓမ္မံ စရ မဟာရာဇ,_  
_မိဂပက္ခီသု ခတ္တိယ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="419" book="ja2" e="ch" v="23" p="184">

<Paragraph number="1738" type="verses" book="ja2">
_ဓမ္မံ စရ မဟာရာဇ,_  
_ဓမ္မော စိဏ္ဏော သုခါဝဟော;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="420" book="ja2" e="ch" v="23" p="184">

<Paragraph number="1739" type="verses" book="ja2">
_ဓမ္မံ စရ မဟာရာဇ,_  
_သဲန္ဒာ ဒေဝါ သဗြဟ္မကာ;_  
_သုစိဏ္ဏေန ဒိဝံ ပတ္တာ,_  
_မာ ဓမ္မံ ရာဇ ပါမဒေါ”တိ._  


</Paragraph>
</Division>

<Paragraph number="1740" type="center" book="ja2">
သုဝဏ္ဏသာမဇာတကံ တတိယံ.
</Paragraph>