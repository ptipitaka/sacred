---
title: 18.1.3 မဟာဗောဓိဇာတက
tableOfContents: false
sidebar:
  order: 3
type: tipitaka
basket: su
book: ja2
review:
  current: review
  updated: '2025-10-23T09:13:41.938264'
  updated_by: ''
  notes: ''
  history:
  - state: review
    date: '2025-10-23T09:13:41.938264'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="124" book="ja2" e="ch" v="23" p="47">

<Paragraph number="380" type="verses" book="ja2">
_“ကိံ နု ဒဏ္ဍံ ကိမဇိနံ,_  
_ကိံ ဆတ္တံ ကိမုပါဟနံ;_  
_ကိမင်္ကုသဉ္စ ပတ္တဉ္စ,_  
_သင်္ဃာဋိဉ္စာပိ ဗြာဟ္မဏ;_  
_တရမာနရူပေါဟာသိ,_  
_ကိံ နု ပတ္ထယသေ ဒိသံ”._  

</Paragraph>

</Division>
<Division number="125" book="ja2" e="ch" v="23" p="47">

<Paragraph number="381" type="verses" book="ja2">
_“ဒွါဒသေတာနိ ဝဿာနိ,_  
_ဝုသိတာနိ တဝန္တိကေ;_  
_နာဘိဇာနာမိ သောဏေန,_  
_ပိင်္ဂလေနာဘိကူဇိတံ._  

</Paragraph>

</Division>
<Division number="126" book="ja2" e="ch" v="23" p="47">

<Paragraph number="382" type="verses" book="ja2">
_သွာယံ ဒိတ္တောဝ နဒတိ,_  
_သုက္ကဒါဌံ ဝိဒံသယံ;_  
_တဝ သုတွာ သဘရိယဿ,_  
_ဝီတသဒ္ဓဿ မံ ပတိ”._  

</Paragraph>

</Division>
<Division number="127" book="ja2" e="ch" v="23" p="47">

<Paragraph number="383" type="verses" book="ja2">
_“အဟု ဧသ ကတော ဒေါသော,_  
_ယထာ ဘာသသိ ဗြာဟ္မဏ;_  
_ဧသ ဘိယျော ပသီဒါမိ,_  
_ဝသ ဗြာဟ္မဏ မာဂမာ”._  

</Paragraph>

</Division>
<Division number="128" book="ja2" e="ch" v="23" p="47">

<Paragraph number="384" type="verses" book="ja2">
_“သဗ္ဗသေတော ပုရေ အာသိ,_  
_တတောပိ သဗလော အဟု;_  
_သဗ္ဗလောဟိတကော ဒါနိ,_  
_ကာလော ပက္ကမိတုံ မမ._  

</Paragraph>

</Division>
<Division number="129" book="ja2" e="ch" v="23" p="47">

<Paragraph number="385" type="verses" book="ja2">
_အဗ္ဘန္တရံ ပုရေ အာသိ,_  
_တတော မဇ္ဈေ တတော ဗဟိ;_  
_ပုရာ နိဒ္ဓမနာ ဟောတိ,_  
_သယမေဝ ဝဇာမဟံ._  

</Paragraph>

</Division>
<Division number="130" book="ja2" e="ch" v="23" p="47">

<Paragraph number="386" type="verses" book="ja2">
_ဝီတသဒ္ဓံ န သေဝေယျ,_  
ဥဒပါနံဝနောဒကံ;_  
_သစေပိ နံ အနုခဏေ,_  
_ဝါရိ ကဒ္ဒမဂန္ဓိကံ._  

</Paragraph>

</Division>
<Division number="131" book="ja2" e="ch" v="23" p="47">

<Paragraph number="387" type="verses" book="ja2">
_ပသန္နမေဝ သေဝေယျ,_  
_အပ္ပသန္နံ ဝိဝဇ္ဇယေ;_  
_ပသန္နံ ပယိရုပါသေယျ,_  
_ရဟဒံ ဝုဒကတ္ထိကော._  

</Paragraph>

</Division>
<Division number="132" book="ja2" e="ch" v="23" p="48">

<Paragraph number="388" type="verses" book="ja2">
_ဘဇေ ဘဇန္တံ ပုရိသံ,_  
_အဘဇန္တံ န ဘဇ္ဇယေ;_  
_အသပ္ပုရိသဓမ္မော သော,_  
_ယော ဘဇန္တံ န ဘဇ္ဇတိ._  

</Paragraph>

</Division>
<Division number="133" book="ja2" e="ch" v="23" p="48">

<Paragraph number="389" type="verses" book="ja2">
_ယော ဘဇန္တံ န ဘဇတိ,_  
_သေဝမာနံ န သေဝတိ;_  
_သ ဝေ မနုဿပါပိဋ္ဌော,_  
_မိဂေါ သာခဿိတော ယထာ._  

</Paragraph>

</Division>
<Division number="134" book="ja2" e="ch" v="23" p="48">

<Paragraph number="390" type="verses" book="ja2">
_အစ္စာဘိက္ခဏသံသဂ္ဂါ,_  
_အသမောသရဏေန စ;_  
_ဧတေန မိတ္တာ ဇီရန္တိ,_  
_အကာလေ ယာစနာယ စ._  

</Paragraph>

</Division>
<Division number="135" book="ja2" e="ch" v="23" p="48">

<Paragraph number="391" type="verses" book="ja2">
_တသ္မာ နာဘိက္ခဏံ ဂစ္ဆေ,_  
_န စ ဂစ္ဆေ စိရာစိရံ;_  
_ကာလေန ယာစံ ယာစေယျ,_  
_ဧဝံ မိတ္တာ န ဇီယရေ._  

</Paragraph>

</Division>
<Division number="136" book="ja2" e="ch" v="23" p="48">

<Paragraph number="392" type="verses" book="ja2">
_အတိစိရံ နိဝါသေန,_  
_ပိယော ဘဝတိ အပ္ပိယော;_  
_အာမန္တ ခေါ တံ ဂစ္ဆာမ,_  
_ပုရာ တေ ဟောမ အပ္ပိယာ”._  

</Paragraph>

</Division>
<Division number="137" book="ja2" e="ch" v="23" p="48">

<Paragraph number="393" type="verses" book="ja2">
_“ဧဝဉ္စေ ယာစမာနာနံ,_  
_အဉ္ဇလိံ နာဝဗုဇ္ဈသိ;_  
_ပရိစာရကာနံ သတံ,_  
_ဝစနံ န ကရောသိ နော;_  
_ဧဝံ တံ အဘိယာစာမ,_  
_ပုန ကယိရာသိ ပရိယာယံ”._  

</Paragraph>

</Division>
<Division number="138" book="ja2" e="ch" v="23" p="48">

<Paragraph number="394" type="verses" book="ja2">
_“ဧဝဉ္စေ နော ဝိဟရတံ,_  
_အန္တရာယော န ဟေဿတိ;_  
_တုယှံ ဝါပိ မဟာရာဇ,_  
_မယှံ ဝါ ရဋ္ဌဝဒ္ဓန;_  
_အပ္ပေဝ နာမ ပဿေမ,_  
_အဟောရတ္တာနမစ္စယေ._  

</Paragraph>

</Division>
<Division number="139" book="ja2" e="ch" v="23" p="48">

<Paragraph number="395" type="verses" book="ja2">
ဥဒီရဏာ စေ သင်္ဂတျာ,_  
_ဘာဝါယ မနုဝတ္တတိ;_  
_အကာမာ အကရဏီယံ ဝါ,_  
_ကရဏီယံ ဝါပိ ကုဗ္ဗတိ;_  
_အကာမာကရဏီယမှိ,_  
_ကွိဓ ပါပေန လိပ္ပတိ._  

</Paragraph>

</Division>
<Division number="140" book="ja2" e="ch" v="23" p="48">

<Paragraph number="396" type="verses" book="ja2">
_သော စေ အတ္ထော စ ဓမ္မော စ,_  
_ကလျာဏော န စ ပါပကော;_  
_ဘောတော စေ ဝစနံ သစ္စံ,_  
_သုဟတော ဝါနရော မယာ._  

</Paragraph>

</Division>
<Division number="141" book="ja2" e="ch" v="23" p="48">

<Paragraph number="397" type="verses" book="ja2">
_အတ္တနော စေ ဟိ ဝါဒဿ,_  
_အပရာဓံ ဝိဇာနိယာ;_  
_န မံ တွံ ဂရဟေယျာသိ,_  
_ဘောတော ဝါဒေါ ဟိ တာဒိသော._  

</Paragraph>

</Division>
<Division number="142" book="ja2" e="ch" v="23" p="49">

<Paragraph number="398" book="ja2">
ဣဿရော သဗ္ဗလောကဿ,_  
_သစေ ကပ္ပေတိ ဇီဝိတံ;_  
ဣဒ္ဓိံ ဗျသနဘာဝဉ္စ,_  
_ကမ္မံ ကလျာဏပါပကံ;_  
_နိဒ္ဒေသကာရီ ပုရိသော,_  
ဣဿရော တေန လိပ္ပတိ._  

</Paragraph>

</Division>
<Division number="143" book="ja2" e="ch" v="23" p="49">

<Paragraph number="399" type="verses" book="ja2">
_သော စေ အတ္ထော စ ဓမ္မော စ,_  
_ကလျာဏော န စ ပါပကော;_  
_ဘောတော စေ ဝစနံ သစ္စံ,_  
_သုဟတော ဝါနရော မယာ._  

</Paragraph>

</Division>
<Division number="144" book="ja2" e="ch" v="23" p="49">

<Paragraph number="400" type="verses" book="ja2">
_အတ္တနော စေ ဟိ ဝါဒဿ,_  
_အပရာဓံ ဝိဇာနိယာ;_  
_န မံ တွံ ဂရဟေယျာသိ,_  
_ဘောတော ဝါဒေါ ဟိ တာဒိသော._  

</Paragraph>

</Division>
<Division number="145" book="ja2" e="ch" v="23" p="49">

<Paragraph number="401" type="verses" book="ja2">
_သစေ ပုဗ္ဗေကတဟေတု,_  
_သုခဒုက္ခံ နိဂစ္ဆတိ;_  
_ပေါရာဏကံ ကတံ ပါပံ,_  
_တမေသော မုစ္စတေ ဣဏံ;_  
_ပေါရာဏကဲဏမောက္ခော,_  
_ကွိဓ ပါပေန လိပ္ပတိ._  

</Paragraph>

</Division>
<Division number="146" book="ja2" e="ch" v="23" p="49">

<Paragraph number="402" type="verses" book="ja2">
_သော စေ အတ္ထော စ ဓမ္မော စ,_  
_ကလျာဏော န စ ပါပကော;_  
_ဘောတော စေ ဝစနံ သစ္စံ,_  
_သုဟတော ဝါနရော မယာ._  

</Paragraph>

</Division>
<Division number="147" book="ja2" e="ch" v="23" p="49">

<Paragraph number="403" type="verses" book="ja2">
_အတ္တနော စေ ဟိ ဝါဒဿ,_  
_အပရာဓံ ဝိဇာနိယာ;_  
_န မံ တွံ ဂရဟေယျာသိ,_  
_ဘောတော ဝါဒေါ ဟိ တာဒိသော._  

</Paragraph>

</Division>
<Division number="148" book="ja2" e="ch" v="23" p="49">

<Paragraph number="404" type="verses" book="ja2">
_စတုန္နံယေဝုပါဒါယ,_  
_ရူပံ သမ္ဘောတိ ပါဏိနံ;_  
_ယတော စ ရူပံ သမ္ဘောတိ,_  
_တတ္ထေဝါနုပဂစ္ဆတိ;_  
ဣဓေဝ ဇီဝတိ ဇီဝေါ,_  
_ပေစ္စ ပေစ္စ ဝိနဿတိ._  

</Paragraph>

</Division>
<Division number="149" book="ja2" e="ch" v="23" p="49">

<Paragraph number="405" book="ja2">
ဥစ္ဆိဇ္ဇတိ အယံ လောကော,_  
_ယေ ဗာလာ ယေ စ ပဏ္ဍိတာ;_  
ဥစ္ဆိဇ္ဇမာနေ လောကသ္မိံ,_  
_ကွိဓ ပါပေန လိပ္ပတိ._  

</Paragraph>

</Division>
<Division number="150" book="ja2" e="ch" v="23" p="49">

<Paragraph number="406" type="verses" book="ja2">
_သော စေ အတ္ထော စ ဓမ္မော စ,_  
_ကလျာဏော န စ ပါပကော;_  
_ဘောတော စေ ဝစနံ သစ္စံ,_  
_သုဟတော ဝါနရော မယာ._  

</Paragraph>

</Division>
<Division number="151" book="ja2" e="ch" v="23" p="49">

<Paragraph number="407" type="verses" book="ja2">
_အတ္တနော စေ ဟိ ဝါဒဿ,_  
_အပရာဓံ ဝိဇာနိယာ;_  
_န မံ တွံ ဂရဟေယျာသိ,_  
_ဘောတော ဝါဒေါ ဟိ တာဒိသော._  

</Paragraph>

</Division>
<Division number="152" book="ja2" e="ch" v="23" p="49">

<Paragraph number="408" type="verses" book="ja2">
_အာဟု ခတ္တဝိဒါ လောကေ,_  
_ဗာလာ ပဏ္ဍိတမာနိနော;_  
_‘မာတရံ ပိတရံ ဟညေ,_  
_အထော ဇေဋ္ဌမ္ပိ ဘာတရံ;_  
_ဟနေယျ ပုတ္တဒါရေ စ,_  
_အတ္ထော စေ တာဒိသော သိယာ’._  

</Paragraph>

</Division>
<Division number="153" book="ja2" e="ch" v="23" p="50">

<Paragraph number="409" type="verses" book="ja2">
_ယဿ ရုက္ခဿ ဆာယာယ,_  
_နိသီဒေယျ သယေယျ ဝါ;_  
_န တဿ သာခံ ဘဉ္ဇေယျ,_  
_မိတ္တဒုဗ္ဘော ဟိ ပါပကော._  

</Paragraph>

</Division>
<Division number="154" book="ja2" e="ch" v="23" p="50">

<Paragraph number="410" type="verses" book="ja2">
_အထ အတ္ထေ သမုပ္ပန္နေ,_  
_သမူလမပိ အဗ္ဗဟေ;_  
_အတ္ထော မေ သမ္ဗလေနာပိ,_  
_သုဟတော ဝါနရော မယာ._  

</Paragraph>

</Division>
<Division number="155" book="ja2" e="ch" v="23" p="50">

<Paragraph number="411" type="verses" book="ja2">
_သော စေ အတ္ထော စ ဓမ္မော စ,_  
_ကလျာဏော န စ ပါပကော;_  
_ဘောတော စေ ဝစနံ သစ္စံ,_  
_သုဟတော ဝါနရော မယာ._  

</Paragraph>

</Division>
<Division number="156" book="ja2" e="ch" v="23" p="50">

<Paragraph number="412" type="verses" book="ja2">
_အတ္တနော စေ ဟိ ဝါဒဿ,_  
_အပရာဓံ ဝိဇာနိယာ;_  
_န မံ တွံ ဂရဟေယျာသိ,_  
_ဘောတော ဝါဒေါ ဟိ တာဒိသော._  

</Paragraph>

</Division>
<Division number="157" book="ja2" e="ch" v="23" p="50">

<Paragraph number="413" type="verses" book="ja2">
_အဟေတုဝါဒေါ ပုရိသော,_  
_ယော စ ဣဿရကုတ္တိကော;_  
_ပုဗ္ဗေကတီ စ ဥစ္ဆေဒီ,_  
_ယော စ ခတ္တဝိဒေါ နရော._  

</Paragraph>

</Division>
<Division number="158" book="ja2" e="ch" v="23" p="50">

<Paragraph number="414" type="verses" book="ja2">
_ဧတေ အသပ္ပုရိသာ လောကေ,_  
_ဗာလာ ပဏ္ဍိတမာနိနော;_  
_ကရေယျ တာဒိသော ပါပံ,_  
_အထော အညမ္ပိ ကာရယေ;_  
_အသပ္ပုရိသသံသဂ္ဂေါ,_  
_ဒုက္ခန္တော ကဋုကုဒြယော._  

</Paragraph>

</Division>
<Division number="159" book="ja2" e="ch" v="23" p="50">

<Paragraph number="415" book="ja2">
ဥရဗ္ဘရူပေန ဝကဿု ပုဗ္ဗေ,_  
_အသံကိတော အဇယူထံ ဥပေတိ;_  
_ဟန္တွာ ဥရဏိံ အဇိကံ အဇဉ္စ,_  
ဥတြာသယိတွာ ယေန ကာမံ ပလေတိ._  

</Paragraph>

</Division>
<Division number="160" book="ja2" e="ch" v="23" p="50">

<Paragraph number="416" type="verses" book="ja2">
_တထာဝိဓေကေ သမဏဗြာဟ္မဏာသေ,_  
_ဆဒနံ ကတွာ ဝဉ္စယန္တိ မနုဿေ;_  
_အနာသကာ ထဏ္ဍိလသေယျကာ စ,_  
_ရဇောဇလ္လံ ဥက္ကုဋိကပ္ပဓာနံ;_  
_ပရိယာယဘတ္တဉ္စ အပါနကတ္တာ,_  
_ပါပါစာရာ အရဟန္တော ဝဒါနာ._  

</Paragraph>

</Division>
<Division number="161" book="ja2" e="ch" v="23" p="50">

<Paragraph number="417" type="verses" book="ja2">
_ဧတေ အသပ္ပုရိသာ လောကေ,_  
_ဗာလာ ပဏ္ဍိတမာနိနော;_  
_ကရေယျ တာဒိသော ပါပံ,_  
_အထော အညမ္ပိ ကာရယေ;_  
_အသပ္ပုရိသသံသဂ္ဂေါ,_  
_ဒုက္ခန္တော ကဋုကုဒြယော._  

</Paragraph>

</Division>
<Division number="162" book="ja2" e="ch" v="23" p="51">

<Paragraph number="418" type="verses" book="ja2">
_ယမာဟု နတ္ထိ ဝီရိယန္တိ,_  
_အဟေတုဉ္စ ပဝဒန္တိ ယေ;_  
_ပရကာရံ အတ္တကာရဉ္စ,_  
_ယေ တုစ္ဆံ သမဝဏ္ဏယုံ._  

</Paragraph>

</Division>
<Division number="163" book="ja2" e="ch" v="23" p="51">

<Paragraph number="419" type="verses" book="ja2">
_ဧတေ အသပ္ပုရိသာ လောကေ,_  
_ဗာလာ ပဏ္ဍိတမာနိနော;_  
_ကရေယျ တာဒိသော ပါပံ,_  
_အထော အညမ္ပိ ကာရယေ;_  
_အသပ္ပုရိသသံသဂ္ဂေါ,_  
_ဒုက္ခန္တော ကဋုကုဒြယော._  

</Paragraph>

</Division>
<Division number="164" book="ja2" e="ch" v="23" p="51">

<Paragraph number="420" type="verses" book="ja2">
_သစေ ဟိ ဝီရိယံ နာဿ,_  
_ကမ္မံ ကလျာဏပါပကံ;_  
_န ဘရေ ဝဍ္ဎကိံ ရာဇာ,_  
_နပိ ယန္တာနိ ကာရယေ._  

</Paragraph>

</Division>
<Division number="165" book="ja2" e="ch" v="23" p="51">

<Paragraph number="421" type="verses" book="ja2">
_ယသ္မာ စ ဝီရိယံ အတ္ထိ,_  
_ကမ္မံ ကလျာဏပါပကံ;_  
_တသ္မာ ယန္တာနိ ကာရေတိ,_  
_ရာဇာ ဘရတိ ဝဍ္ဎကိံ._  

</Paragraph>

</Division>
<Division number="166" book="ja2" e="ch" v="23" p="51">

<Paragraph number="422" type="verses" book="ja2">
_ယဒိ ဝဿသတံ ဒေဝေါ,_  
_န ဝဿေ န ဟိမံ ပတေ;_  
ဥစ္ဆိဇ္ဇေယျ အယံ လောကော,_  
_ဝိနဿေယျ အယံ ပဇာ._  

</Paragraph>

</Division>
<Division number="167" book="ja2" e="ch" v="23" p="51">

<Paragraph number="423" type="verses" book="ja2">
_ယသ္မာ စ ဝဿတီ ဒေဝေါ,_  
_ဟိမဉ္စာနုဖုသာယတိ;_  
_တသ္မာ သဿာနိ ပစ္စန္တိ,_  
_ရဋ္ဌဉ္စ ပါလိတေ စိရံ._  

</Paragraph>

</Division>
<Division number="168" book="ja2" e="ch" v="23" p="51">

<Paragraph number="424" type="verses" book="ja2">
_ဂဝဉ္စေ တရမာနာနံ,_  
_ဇိမှံ ဂစ္ဆတိ ပုင်္ဂဝေါ;_  
_သဗ္ဗာ တာ ဇိမှံ ဂစ္ဆန္တိ,_  
_နေတ္တေ ဇိမှံ ဂတေ သတိ._  

</Paragraph>

</Division>
<Division number="169" book="ja2" e="ch" v="23" p="51">

<Paragraph number="425" type="verses" book="ja2">
_ဧဝမေဝ မနုဿေသု,_  
_ယော ဟောတိ သေဋ္ဌသမ္မတော;_  
_သော စေ အဓမ္မံ စရတိ,_  
_ပဂေဝ ဣတရာ ပဇာ;_  
_သဗ္ဗံ ရဋ္ဌံ ဒုခံ သေတိ,_  
_ရာဇာ စေ ဟောတိ အဓမ္မိကော._  

</Paragraph>

</Division>
<Division number="170" book="ja2" e="ch" v="23" p="51">

<Paragraph number="426" type="verses" book="ja2">
_ဂဝဉ္စေ တရမာနာနံ,_  
ဥဇုံ ဂစ္ဆတိ ပုင်္ဂဝေါ;_  
_သဗ္ဗာ ဂါဝီ ဥဇုံ ယန္တိ,_  
_နေတ္တေ ဥဇုံ ဂတေ သတိ._  

</Paragraph>

</Division>
<Division number="171" book="ja2" e="ch" v="23" p="51">

<Paragraph number="427" type="verses" book="ja2">
_ဧဝမေဝ မနုဿေသု,_  
_ယော ဟောတိ သေဋ္ဌသမ္မတော;_  
_သော သစေ ဓမ္မံ စရတိ,_  
_ပဂေဝ ဣတရာ ပဇာ;_  
_သဗ္ဗံ ရဋ္ဌံ သုခံ သေတိ,_  
_ရာဇာ စေ ဟောတိ ဓမ္မိကော._  

</Paragraph>

</Division>
<Division number="172" book="ja2" e="ch" v="23" p="51">

<Paragraph number="428" type="verses" book="ja2">
_မဟာရုက္ခဿ ဖလိနော,_  
_အာမံ ဆိန္ဒတိ ယော ဖလံ;_  
_ရသဉ္စဿ န ဇာနာတိ,_  
_ဗီဇဉ္စဿ ဝိနဿတိ._  

</Paragraph>

</Division>
<Division number="173" book="ja2" e="ch" v="23" p="51">

<Paragraph number="429" type="verses" book="ja2">
_မဟာရုက္ခူပမံ ရဋ္ဌံ,_  
_အဓမ္မေန ပသာသတိ;_  
_ရသဉ္စဿ န ဇာနာတိ,_  
_ရဋ္ဌဉ္စဿ ဝိနဿတိ._  

</Paragraph>

</Division>
<Division number="174" book="ja2" e="ch" v="23" p="52">

<Paragraph number="430" type="verses" book="ja2">
_မဟာရုက္ခဿ ဖလိနော,_  
_ပက္ကံ ဆိန္ဒတိ ယော ဖလံ;_  
_ရသဉ္စဿ ဝိဇာနာတိ,_  
_ဗီဇဉ္စဿ န နဿတိ._  

</Paragraph>

</Division>
<Division number="175" book="ja2" e="ch" v="23" p="52">

<Paragraph number="431" type="verses" book="ja2">
_မဟာရုက္ခူပမံ ရဋ္ဌံ,_  
_ဓမ္မေန ယော ပသာသတိ;_  
_ရသဉ္စဿ ဝိဇာနာတိ,_  
_ရဋ္ဌဉ္စဿ န နဿတိ._  

</Paragraph>

</Division>
<Division number="176" book="ja2" e="ch" v="23" p="52">

<Paragraph number="432" type="verses" book="ja2">
_ယော စ ရာဇာ ဇနပဒံ,_  
_အဓမ္မေန ပသာသတိ;_  
_သဗ္ဗောသဓီဟိ သော ရာဇာ,_  
_ဝိရုဒ္ဓေါ ဟောတိ ခတ္တိယော._  

</Paragraph>

</Division>
<Division number="177" book="ja2" e="ch" v="23" p="52">

<Paragraph number="433" type="verses" book="ja2">
_တထေဝ နေဂမေ ဟိံသံ,_  
_ယေ ယုတ္တာ ကယဝိက္ကယေ;_  
_ဩဇဒါနဗလီကာရေ,_  
_သ ကောသေန ဝိရုဇ္ဈတိ._  

</Paragraph>

</Division>
<Division number="178" book="ja2" e="ch" v="23" p="52">

<Paragraph number="434" type="verses" book="ja2">
_ပဟာရဝရခေတ္တညူ,_  
_သင်္ဂါမေ ကတနိဿမေ;_  
ဥဿိတေ ဟိံသယံ ရာဇာ,_  
_သ ဗလေန ဝိရုဇ္ဈတိ._  

</Paragraph>

</Division>
<Division number="179" book="ja2" e="ch" v="23" p="52">

<Paragraph number="435" type="verses" book="ja2">
_တထေဝ ဣသယော ဟိံသံ,_  
_သညတေ ဗြဟ္မစာရိနော;_  
_အဓမ္မစာရီ ခတ္တိယော,_  
_သော သဂ္ဂေန ဝိရုဇ္ဈတိ._  

</Paragraph>

</Division>
<Division number="180" book="ja2" e="ch" v="23" p="52">

<Paragraph number="436" type="verses" book="ja2">
_ယော စ ရာဇာ အဓမ္မဋ္ဌော,_  
_ဘရိယံ ဟန္တိ အဒူသိကံ;_  
_လုဒ္ဒံ ပသဝတေ ဌာနံ,_  
_ပုတ္တေဟိ စ ဝိရုဇ္ဈတိ._  

</Paragraph>

</Division>
<Division number="181" book="ja2" e="ch" v="23" p="52">

<Paragraph number="437" type="verses" book="ja2">
_ဓမ္မံ စရေ ဇာနပဒေ,_  
_နေဂမေသု ဗလေသု စ;_  
ဣသယော စ န ဟိံသေယျ,_  
_ပုတ္တဒါရေ သမံ စရေ._  

</Paragraph>

</Division>
<Division number="182" book="ja2" e="ch" v="23" p="52">

<Paragraph number="438" type="verses" book="ja2">
_သ တာဒိသော ဘူမိပတိ,_  
_ရဋ္ဌပါလော အကောဓနော;_  
_သပတ္တေ သမ္ပကမ္ပေတိ,_  
ဣန္ဒောဝ အသုရာဓိပေါ”တိ. (3401)_  


</Paragraph>
</Division>

<Paragraph number="439" type="center" book="ja2">
မဟာဗောဓိဇာတကံ တတိယံ.



</Paragraph>

<Paragraph number="440" type="center" book="ja2">
ပဏ္ဏာသနိပါတံ နိဋ္ဌိတံ.



</Paragraph>

<Paragraph number="441" type="center" book="ja2">
တဿုဒ္ဒါနံ


</Paragraph>

<Paragraph number="442" type="verses" book="ja2">
_သနိဠီနိကမဝှယနော ပဌမော,_  
_ဒုတိယော ပန သော်မ္မဒန္တိဝရော;_  
_တတိယော ပန ဗောဓိသိရီဝှယနော,_  
_ကထိတာ ပန တီဏိ ဇိနေန သုဘာတိ._
</Paragraph>