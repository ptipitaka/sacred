---
title: "22.1.10.4 ဝနပဝေသန"
tableOfContents: false
sidebar:
  order: 6
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1869" book="ja2">

<Paragraph number="3218" type="verses" book="ja2">
_ယဒိ ကေစိ မနုဇာ ဧန္တိ,_  
_အနုမဂ္ဂေ ပဋိပထေ;_  
_မဂ္ဂံ တေ ပဋိပုစ္ဆာမ,_  
_ကုဟိံ ဝင်္ကတပဗ္ဗတော._  

</Paragraph>

</Division>
<Division number="1870" book="ja2">

<Paragraph number="3219" type="verses" book="ja2">
_တေ တတ္ထ အမှေ ပဿိတွာ,_  
_ကလုနံ ပရိဒေဝယုံ;_  
_ဒုက္ခံ တေ ပဋိဝေဒေန္တိ,_  
_ဒူရေ ဝင်္ကတပဗ္ဗတော._  

</Paragraph>

</Division>
<Division number="1871" book="ja2">

<Paragraph number="3220" type="verses" book="ja2">
_ယဒိ ပဿန္တိ ပဝနေ,_  
_ဒါရကာ ဖလိနေ ဒုမေ;_  
_တေသံ ဖလာနံ ဟေတုမှိ,_  
ဥပရောဒန္တိ ဒါရကာ._  

</Paragraph>

</Division>
<Division number="1872" book="ja2">

<Paragraph number="3221" book="ja2">
_ရောဒန္တေ ဒါရကေ ဒိသွာ,_  
ဥဗ္ဗိဒ္ဓါ ဝိပုလာ ဒုမာ;_  
_သယမေဝေါနမိတွာန,_  
ဥပဂစ္ဆန္တိ ဒါရကေ._  

</Paragraph>

</Division>
<Division number="1873" book="ja2">

<Paragraph number="3222" type="verses" book="ja2">
ဣဒံ အစ္ဆေရကံ ဒိသွာ,_  
_အဗ္ဘုတံ လောမဟံသနံ;_  
_သာဓုကာရံ ပဝတ္တေသိ,_  
_မဒ္ဒီ သဗ္ဗင်္ဂသောဘနာ._  

</Paragraph>

</Division>
<Division number="1874" book="ja2">

<Paragraph number="3223" type="verses" book="ja2">
_“အစ္ဆေရံ ဝတ လောကသ္မိံ,_  
_အဗ္ဘုတံ လောမဟံသနံ;_  
_ဝေဿန္တရဿ တေဇေန,_  
_သယမေဝေါနတာ ဒုမာ”._  

</Paragraph>

</Division>
<Division number="1875" book="ja2">

<Paragraph number="3224" type="verses" book="ja2">
_သင်္ခိပိံသု ပထံ ယက္ခာ,_  
_အနုကမ္ပာယ ဒါရကေ;_  
_နိက္ခန္တဒိဝသေနေဝ,_  
_စေတရဋ္ဌံ ဥပါဂမုံ._  

</Paragraph>

</Division>
<Division number="1876" book="ja2">

<Paragraph number="3225" type="verses" book="ja2">
_တေ ဂန္တွာ ဒီဃမဒ္ဓါနံ,_  
_စေတရဋ္ဌံ ဥပါဂမုံ;_  
ဣဒ္ဓံ ဖီတံ ဇနပဒံ,_  
_ဗဟုမံသသုရောဒနံ._  

</Paragraph>

</Division>
<Division number="1877" book="ja2">

<Paragraph number="3226" type="verses" book="ja2">
_စေတိယော ပရိဝါရိံသု,_  
_ဒိသွာ လက္ခဏမာဂတံ;_  
_“သုခုမာလီ ဝတ အယျာ,_  
_ပတ္တိကာ ပရိဓာဝတိ._  

</Paragraph>

</Division>
<Division number="1878" book="ja2">

<Paragraph number="3227" type="verses" book="ja2">
_ဝယှာဟိ ပရိယာယိတွာ,_  
_သိဝိကာယ ရထေန စ;_  
_သာဇ္ဇ မဒ္ဒီ အရညသ္မိံ,_  
_ပတ္တိကာ ပရိဓာဝတိ”._  

</Paragraph>

</Division>
<Division number="1879" book="ja2">

<Paragraph number="3228" type="verses" book="ja2">
_တံ ဒိသွာ စေတပါမောက္ခာ,_  
_ရောဒမာနာ ဥပါဂမုံ;_  
_“ကစ္စိ နု ဒေဝ ကုသလံ,_  
_ကစ္စိ ဒေဝ အနာမယံ;_  
_ကစ္စိ ပိတာ အရောဂေါ တေ,_  
_သိဝီနဉ္စ အနာမယံ._  

</Paragraph>

</Division>
<Division number="1880" book="ja2">

<Paragraph number="3229" type="verses" book="ja2">
_ကော တေ ဗလံ မဟာရာဇ,_  
_ကော နု တေ ရထမဏ္ဍလံ;_  
_အနဿကော အရထကော,_  
_ဒီဃမဒ္ဓါနမာဂတော;_  
_ကစ္စာမိတ္တေဟိ ပကတော,_  
_အနုပ္ပတ္တောသိမံ ဒိသံ”._  

</Paragraph>

</Division>
<Division number="1881" book="ja2">

<Paragraph number="3230" type="verses" book="ja2">
_“ကုသလဉ္စေဝ မေ သမ္မာ,_  
_အထော သမ္မာ အနာမယံ;_  
_အထော ပိတာ အရောဂေါ မေ,_  
_သိဝီနဉ္စ အနာမယံ._  

</Paragraph>

</Division>
<Division number="1882" book="ja2">

<Paragraph number="3231" type="verses" book="ja2">
_အဟဉှိ ကုဉ္ဇရံ ဒဇ္ဇံ,_  
_ဤသာဒန္တံ ဥရူဠှဝံ;_  
_ခေတ္တညုံ သဗ္ဗယုဒ္ဓါနံ,_  
_သဗ္ဗသေတံ ဂဇုတ္တမံ._  

</Paragraph>

</Division>
<Division number="1883" book="ja2">

<Paragraph number="3232" type="verses" book="ja2">
_ပဏ္ဍုကမ္ဗလသဉ္ဆန္နံ,_  
_ပဘိန္နံ သတ္တုမဒ္ဒနံ;_  
_ဒန္တိံ သဝါဠဗီဇနိံ,_  
_သေတံ ကေလာသသာဒိသံ._  

</Paragraph>

</Division>
<Division number="1884" book="ja2">

<Paragraph number="3233" type="verses" book="ja2">
_သသေတစ္ဆတ္တံ သော်ပါဓေယျံ,_  
_သာထဗ္ဗနံ သဟတ္ထိပံ;_  
_အဂ္ဂယာနံ ရာဇဝါဟိံ,_  
_ဗြာဟ္မဏာနံ အဒါသဟံ._  

</Paragraph>

</Division>
<Division number="1885" book="ja2">

<Paragraph number="3234" type="verses" book="ja2">
_တသ္မိံ မေ သိဝယော ကုဒ္ဓါ,_  
_ပိတာ စုပဟတောမနော;_  
_အဝရုဒ္ဓသိ မံ ရာဇာ,_  
_ဝင်္ကံ ဂစ္ဆာမိ ပဗ္ဗတံ;_  
_ဩကာသံ သမ္မာ ဇာနာထ,_  
_ဝနေ ယတ္ထ ဝသာမသေ”._  

</Paragraph>

</Division>
<Division number="1886" book="ja2">

<Paragraph number="3235" type="verses" book="ja2">
_“သွာဂတံ တေ မဟာရာဇ,_  
_အထော တေ အဒုရာဂတံ;_  
ဣဿရောသိ အနုပ္ပတ္တော,_  
_ယံ ဣဓတ္ထိ ပဝေဒယ._  

</Paragraph>

</Division>
<Division number="1887" book="ja2">

<Paragraph number="3236" type="verses" book="ja2">
_သာကံ ဘိသံ မဓုံ မံသံ,_  
_သုဒ္ဓံ သာလီနမောဒနံ;_  
_ပရိဘုဉ္ဇ မဟာရာဇ,_  
_ပါဟုနော နောသိ အာဂတော”._  

</Paragraph>

</Division>
<Division number="1888" book="ja2">

<Paragraph number="3237" type="verses" book="ja2">
_“ပဋိဂ္ဂဟိတံ ယံ ဒိန္နံ,_  
_သဗ္ဗဿ အဂ္ဃိယံ ကတံ;_  
_အဝရုဒ္ဓသိ မံ ရာဇာ,_  
_ဝင်္ကံ ဂစ္ဆာမိ ပဗ္ဗတံ;_  
_ဩကာသံ သမ္မာ ဇာနာထ,_  
_ဝနေ ယတ္ထ ဝသာမသေ”._  

</Paragraph>

</Division>
<Division number="1889" book="ja2">

<Paragraph number="3238" type="verses" book="ja2">
_“ဣဓေဝ တာဝ အစ္ဆဿု,_  
_စေတရဋ္ဌေ ရထေသဘ;_  
_ယာဝ စေတာ ဂမိဿန္တိ,_  
_ရညော သန္တိက ယာစိတုံ._  

</Paragraph>

</Division>
<Division number="1890" book="ja2">

<Paragraph number="3239" type="verses" book="ja2">
_နိဇ္ဈာပေတုံ မဟာရာဇံ,_  
_သိဝီနံ ရဋ္ဌဝဍ္ဎနံ;_  
_တံ တံ စေတာ ပုရက္ခတွာ,_  
_ပတီတာ လဒ္ဓပစ္စယာ;_  
_ပရိဝါရေတွာန ဂစ္ဆန္တိ,_  
_ဧဝံ ဇာနာဟိ ခတ္တိယ”._  

</Paragraph>

</Division>
<Division number="1891" book="ja2">

<Paragraph number="3240" type="verses" book="ja2">
_“မာ ဝေါ ရုစ္စိတ္ထ ဂမနံ,_  
_ရညော သန္တိက ယာစိတုံ;_  
_နိဇ္ဈာပေတုံ မဟာရာဇံ,_  
_ရာဇာပိ တတ္ထ နိဿရော._  

</Paragraph>

</Division>
<Division number="1892" book="ja2">

<Paragraph number="3241" type="verses" book="ja2">
_အစ္စုဂ္ဂတာ ဟိ သိဝယော,_  
_ဗလဂ္ဂါ နေဂမာ စ ယေ;_  
_တေ ဝိဓံသေတုမိစ္ဆန္တိ,_  
_ရာဇာနံ မမ ကာရဏာ”._  

</Paragraph>

</Division>
<Division number="1893" book="ja2">

<Paragraph number="3242" type="verses" book="ja2">
_“သစေ ဧသာ ပဝတ္တေတ္ထ,_  
_ရဋ္ဌသ္မိံ ရဋ္ဌဝဍ္ဎန;_  
ဣဓေဝ ရဇ္ဇံ ကာရေဟိ,_  
_စေတေဟိ ပရိဝါရိတော._  

</Paragraph>

</Division>
<Division number="1894" book="ja2">

<Paragraph number="3243" book="ja2">
ဣဒ္ဓံ ဖီတဉ္စိဒံ ရဋ္ဌံ,_  
ဣဒ္ဓေါ ဇနပဒေါ မဟာ;_  
_မတိံ ကရောဟိ တွံ ဒေဝ,_  
_ရဇ္ဇဿ မနုသာသိတုံ”._  

</Paragraph>

</Division>
<Division number="1895" book="ja2">

<Paragraph number="3244" type="verses" book="ja2">
_“န မေ ဆန္ဒော မတိ အတ္ထိ,_  
_ရဇ္ဇဿ အနုသာသိတုံ;_  
_ပဗ္ဗာဇိတဿ ရဋ္ဌသ္မာ,_  
_စေတပုတ္တာ သုဏာထ မေ._  

</Paragraph>

</Division>
<Division number="1896" book="ja2">

<Paragraph number="3245" type="verses" book="ja2">
_အတုဋ္ဌာ သိဝယော အာသုံ,_  
_ဗလဂ္ဂါ နေဂမာ စ ယေ;_  
_ပဗ္ဗာဇိတဿ ရဋ္ဌသ္မာ,_  
_စေတာ ရဇ္ဇေဘိသေစယုံ._  

</Paragraph>

</Division>
<Division number="1897" book="ja2">

<Paragraph number="3246" type="verses" book="ja2">
_အသမ္မောဒိယမ္ပိ ဝေါ အဿ,_  
_အစ္စန္တံ မမ ကာရဏာ;_  
_သိဝီဟိ ဘဏ္ဍနဉ္စာပိ,_  
_ဝိဂ္ဂဟော မေ န ရုစ္စတိ._  

</Paragraph>

</Division>
<Division number="1898" book="ja2">

<Paragraph number="3247" type="verses" book="ja2">
_အထဿ ဘဏ္ဍနံ ဃောရံ,_  
_သမ္ပဟာရော အနပ္ပကော;_  
_ဧကဿ ကာရဏာ မယှံ,_  
_ဟိံသေယျ ဗဟုကော ဇနော._  

</Paragraph>

</Division>
<Division number="1899" book="ja2">

<Paragraph number="3248" type="verses" book="ja2">
_ပဋိဂ္ဂဟိတံ ယံ ဒိန္နံ,_  
_သဗ္ဗဿ အဂ္ဃိယံ ကတံ;_  
_အဝရုဒ္ဓသိ မံ ရာဇာ,_  
_ဝင်္ကံ ဂစ္ဆာမိ ပဗ္ဗတံ;_  
_ဩကာသံ သမ္မာ ဇာနာထ,_  
_ဝနေ ယတ္ထ ဝသာမသေ”._  

</Paragraph>

</Division>
<Division number="1900" book="ja2">

<Paragraph number="3249" type="verses" book="ja2">
_“တဂ္ဃ တေ မယမက္ခာမ,_  
_ယထာပိ ကုသလာ တထာ;_  
_ရာဇိသီ ယတ္ထ သမ္မန္တိ,_  
_အာဟုတဂ္ဂီ သမာဟိတာ._  

</Paragraph>

</Division>
<Division number="1901" book="ja2">

<Paragraph number="3250" type="verses" book="ja2">
_ဧသ သေလော မဟာရာဇ,_  
_ပဗ္ဗတော ဂန္ဓမာဒနော;_  
_ယတ္ထ တွံ သဟ ပုတ္တေဟိ,_  
_သဟ ဘရိယာယ စစ္ဆသိ”._  

</Paragraph>

</Division>
<Division number="1902" book="ja2">

<Paragraph number="3251" type="verses" book="ja2">
_တံ စေတာ အနုသာသိံသု,_  
_အဿုနေတ္တာ ရုဒမ္မုခါ;_  
_“ဣတော ဂစ္ဆ မဟာရာဇ,_  
ဥဇုံ ယေနုတ္တရာ မုခေါ._  

</Paragraph>

</Division>
<Division number="1903" book="ja2">

<Paragraph number="3252" type="verses" book="ja2">
_အထ ဒက္ခိသိ ဘဒ္ဒန္တေ,_  
_ဝေပုလ္လံ နာမ ပဗ္ဗတံ;_  
_နာနာဒုမဂဏာကိဏ္ဏံ,_  
_သီတစ္ဆာယံ မနောရမံ._  

</Paragraph>

</Division>
<Division number="1904" book="ja2">

<Paragraph number="3253" type="verses" book="ja2">
_တမတိက္ကမ္မ ဘဒ္ဒန္တေ,_  
_အထ ဒက္ခိသိ အာပဂံ;_  
_နဒိံ ကေတုမတိံ နာမ,_  
_ဂမ္ဘီရံ ဂိရိဂဗ္ဘရံ._  

</Paragraph>

</Division>
<Division number="1905" book="ja2">

<Paragraph number="3254" type="verses" book="ja2">
_ပုထုလောမမစ္ဆာကိဏ္ဏံ,_  
_သုပတိတ္ထံ မဟောဒကံ;_  
_တတ္ထ နှတွာ ပိဝိတွာ စ,_  
_အဿာသေတွာ သပုတ္တကေ._  

</Paragraph>

</Division>
<Division number="1906" book="ja2">

<Paragraph number="3255" type="verses" book="ja2">
_အထ ဒက္ခိသိ ဘဒ္ဒန္တေ,_  
_နိဂြေါဓံ မဓုပိပ္ဖလံ;_  
_ရမ္မကေ သိခရေ ဇာတံ,_  
_သီတစ္ဆာယံ မနောရမံ._  

</Paragraph>

</Division>
<Division number="1907" book="ja2">

<Paragraph number="3256" type="verses" book="ja2">
_အထ ဒက္ခိသိ ဘဒ္ဒန္တေ,_  
_နာဠိကံ နာမ ပဗ္ဗတံ;_  
_နာနာဒိဇဂဏာကိဏ္ဏံ,_  
_သေလံ ကိမ္ပုရိသာယုတံ._  

</Paragraph>

</Division>
<Division number="1908" book="ja2">

<Paragraph number="3257" type="verses" book="ja2">
_တဿ ဥတ္တရပုဗ္ဗေန,_  
_မုစလိန္ဒော နာမ သော သရော;_  
_ပုဏ္ဍရီကေဟိ သဉ္ဆန္နော,_  
_သေတသောဂန္ဓိကေဟိ စ._  

</Paragraph>

</Division>
<Division number="1909" book="ja2">

<Paragraph number="3258" type="verses" book="ja2">
_သော ဝနံ မေဃသင်္ကာသံ,_  
_ဓုဝံ ဟရိတသဒ္ဒလံ;_  
_သီဟောဝါမိသပေက္ခီဝ,_  
_ဝနသဏ္ဍံ ဝိဂါဟယ;_  
_ပုပ္ဖရုက္ခေဟိ သဉ္ဆန္နံ,_  
_ဖလရုက္ခေဟိ စူဘယံ._  

</Paragraph>

</Division>
<Division number="1910" book="ja2">

<Paragraph number="3259" type="verses" book="ja2">
_တတ္ထ ဗိန္ဒုဿရာ ဝဂ္ဂူ,_  
_နာနာဝဏ္ဏာ ဗဟူ ဒိဇာ;_  
_ကူဇန္တမုပကူဇန္တိ,_  
ဥတုသံပုပ္ဖိတေ ဒုမေ._  

</Paragraph>

</Division>
<Division number="1911" book="ja2">

<Paragraph number="3260" type="verses" book="ja2">
_ဂန္တွာ ဂိရိဝိဒုဂ္ဂါနံ,_  
_နဒီနံ ပဘဝါနိ စ;_  
_သော ဒက္ခိသိ ပေါက္ခရဏိံ,_  
_ကရဉ္ဇကကုဓာယုတံ._  

</Paragraph>

</Division>
<Division number="1912" book="ja2">

<Paragraph number="3261" type="verses" book="ja2">
_ပုထုလောမမစ္ဆာကိဏ္ဏံ,_  
_သုပတိတ္ထံ မဟောဒကံ;_  
_သမဉ္စ စတုရံသဉ္စ,_  
_သာဒုံ အပ္ပဋိဂန္ဓိယံ._  

</Paragraph>

</Division>
<Division number="1913" book="ja2">

<Paragraph number="3262" type="verses" book="ja2">
_တဿာ ဥတ္တရပုဗ္ဗေန,_  
_ပဏ္ဏသာလံ အမာပယ;_  
_ပဏ္ဏသာလံ အမာပေတွာ,_  
ဥဉ္ဆာစရိယာယ ဤဟထ”._  


</Paragraph>
</Division>

<Paragraph number="3263" type="center" book="ja2">
ဝနပဝေသနံ နာမ.
</Paragraph>