---
title: 18.1.1 နိဠိနိကာဇာတက
tableOfContents: false
sidebar:
  order: 1
type: tipitaka
basket: su
book: ja2
review:
  current: review
  updated: '2025-10-23T09:13:41.925362'
  updated_by: ''
  notes: ''
  history:
  - state: review
    date: '2025-10-23T09:13:41.925362'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="ja2" e="ch" v="23" p="31">

<Paragraph number="255" type="verses" book="ja2">
_“ဥဒ္ဒယှတေ ဇနပဒေါ,_  
_ရဋ္ဌဉ္စာပိ ဝိနဿတိ;_  
_ဧဟိ နိဠိနိကေ ဂစ္ဆ,_  
_တံ မေ ဗြာဟ္မဏမာနယ”._  

</Paragraph>

</Division>
<Division number="2" book="ja2" e="ch" v="23" p="31">

<Paragraph number="256" type="verses" book="ja2">
_“နာဟံ ဒုက္ခက္ခမာ ရာဇ,_  
_နာဟံ အဒ္ဓါနကောဝိဒါ;_  
_ကထံ အဟံ ဂမိဿာမိ,_  
_ဝနံ ကုဉ္ဇရသေဝိတံ”._  

</Paragraph>

</Division>
<Division number="3" book="ja2" e="ch" v="23" p="31">

<Paragraph number="257" type="verses" book="ja2">
_“ဖီတံ ဇနပဒံ ဂန္တွာ,_  
_ဟတ္ထိနာ စ ရထေန စ;_  
_ဒါရုသင်္ဃာဋယာနေန,_  
_ဧဝံ ဂစ္ဆ နိဠိနိကေ._  

</Paragraph>

</Division>
<Division number="4" book="ja2" e="ch" v="23" p="31">

<Paragraph number="258" type="verses" book="ja2">
_ဟတ္ထိအဿရထေ ပတ္တီ,_  
_ဂစ္ဆေဝါဒါယ ခတ္တိယေ;_  
_တဝေဝ ဝဏ္ဏရူပေန,_  
_ဝသံ တမာနယိဿသိ”._  

</Paragraph>

</Division>
<Division number="5" book="ja2" e="ch" v="23" p="31">

<Paragraph number="259" type="verses" book="ja2">
_“ကဒလီဓဇပညာဏော,_  
_အာဘုဇီပရိဝါရိတော;_  
_ဧသော ပဒိဿတိ ရမ္မော,_  
ဣသိသိင်္ဂဿ အဿမော._  

</Paragraph>

</Division>
<Division number="6" book="ja2" e="ch" v="23" p="31">

<Paragraph number="260" type="verses" book="ja2">
_ဧသော အဂ္ဂိဿ သင်္ခါတော,_  
_ဧသော ဓူမော ပဒိဿတိ;_  
_မညေ နော အဂ္ဂိံ ဟာပေတိ,_  
ဣသိသိင်္ဂေါ မဟိဒ္ဓိကော”._  

</Paragraph>

</Division>
<Division number="7" book="ja2" e="ch" v="23" p="31">

<Paragraph number="261" type="verses" book="ja2">
_“တဉ္စ ဒိသွာန အာယန္တိံ,_  
_အာမုတ္တမဏိကုဏ္ဍလံ;_  
ဣသိသိင်္ဂေါ ပါဝိသိ ဘီတော,_  
_အဿမံ ပဏ္ဏဆာဒနံ._  

</Paragraph>

</Division>
<Division number="8" book="ja2" e="ch" v="23" p="31">

<Paragraph number="262" type="verses" book="ja2">
_အဿမဿ စ သာ ဒွါရေ,_  
_ဂေဏ္ဍုကေနဿ ကီဠတိ;_  
_ဝိဒံသယန္တီ အင်္ဂါနိ,_  
_ဂုယှံ ပကာသိတာနိ စ._  

</Paragraph>

</Division>
<Division number="9" book="ja2" e="ch" v="23" p="31">

<Paragraph number="263" type="verses" book="ja2">
_တဉ္စ ဒိသွာန ကီဠန္တိံ,_  
_ပဏ္ဏသာလဂတော ဇဋီ;_  
_အဿမာ နိက္ခမိတွာန,_  
ဣဒံ ဝစနမဗြဝိ._  

</Paragraph>

</Division>
<Division number="10" book="ja2" e="ch" v="23" p="31">

<Paragraph number="264" type="verses" book="ja2">
_အမ္ဘော ကော နာမ သော ရုက္ခော,_  
_ယဿ တေဝံဂတံ ဖလံ;_  
_ဒူရေပိ ခိတ္တံ ပစ္စေတိ,_  
_န တံ ဩဟာယ ဂစ္ဆတိ”._  

</Paragraph>

</Division>
<Division number="11" book="ja2" e="ch" v="23" p="32">

<Paragraph number="265" type="verses" book="ja2">
_“အဿမဿ မမ ဗြဟ္မေ,_  
_သမီပေ ဂန္ဓမာဒနေ;_  
_ဗဟဝေါ တာဒိသာ ရုက္ခာ,_  
_ယဿ တေဝံဂတံ ဖလံ;_  
_ဒူရေပိ ခိတ္တံ ပစ္စေတိ,_  
_န မံ ဩဟာယ ဂစ္ဆတိ”._  

</Paragraph>

</Division>
<Division number="12" book="ja2" e="ch" v="23" p="32">

<Paragraph number="266" book="ja2">
_“ဧတူ ဘဝံ အဿမိမံ အဒေတု,_  
_ပဇ္ဇဉ္စ ဘက္ခဉ္စ ပဋိစ္ဆ ဒမ္မိ;_  
ဣဒမာသနံ အတြ ဘဝံ နိသီဒတု,_  
ဣတော ဘဝံ မူလဖလာနိ ဘုဉ္ဇတု._  

</Paragraph>

</Division>
<Division number="13" book="ja2" e="ch" v="23" p="32">

<Paragraph number="267" type="verses" book="ja2">
_ကိံ တေ ဣဒံ ဦရူနမန္တရသ္မိံ,_  
_သုပိစ္ဆိတံ ကဏှရိဝပ္ပကာသတိ;_  
_အက္ခာဟိ မေ ပုစ္ဆိတော ဧတမတ္ထံ,_  
_ကောသေ နု တေ ဥတ္တမင်္ဂံ ပဝိဋ္ဌံ”._  

</Paragraph>

</Division>
<Division number="14" book="ja2" e="ch" v="23" p="32">

<Paragraph number="268" type="verses" book="ja2">
_“အဟံ ဝနေ မူလဖလေသနံ စရံ,_  
_အာသာဒယိံ အစ္ဆံ သုဃောရရူပံ;_  
_သော မံ ပတိတွာ သဟသာဇ္ဈပတ္တော,_  
_ပနုဇ္ဇ မံ အဗ္ဗဟိ ဥတ္တမင်္ဂံ._  

</Paragraph>

</Division>
<Division number="15" book="ja2" e="ch" v="23" p="32">

<Paragraph number="269" type="verses" book="ja2">
_သွာယံ ဝဏော ခဇ္ဇတိ ကဏ္ဍုဝါယတိ,_  
_သဗ္ဗဉ္စ ကာလံ န လဘာမိ သာတံ;_  
_ပဟော ဘဝံ ကဏ္ဍုမိမံ ဝိနေတုံ,_  
_ကုရုတံ ဘဝံ ယာစိတော ဗြာဟ္မဏတ္ထံ”._  

</Paragraph>

</Division>
<Division number="16" book="ja2" e="ch" v="23" p="32">

<Paragraph number="270" type="verses" book="ja2">
_“ဂမ္ဘီရရူပေါ တေ ဝဏော သလောဟိတော,_  
_အပူတိကော ဝဏဂန္ဓော မဟာ စ;_  
_ကရောမိ တေ ကိဉ္စိ ကသာယယောဂံ,_  
_ယထာ ဘဝံ ပရမသုခီ ဘဝေယျ”._  

</Paragraph>

</Division>
<Division number="17" book="ja2" e="ch" v="23" p="33">

<Paragraph number="271" type="verses" book="ja2">
_“န မန္တယောဂါ န ကသာယယောဂါ,_  
_န ဩသဓာ ဗြဟ္မစာရိ ကမန္တိ;_  
_ယံ တေ မုဒု တေန ဝိနေဟိ ကဏ္ဍုံ,_  
_ယထာ အဟံ ပရမသုခီ ဘဝေယျံ”._  

</Paragraph>

</Division>
<Division number="18" book="ja2" e="ch" v="23" p="33">

<Paragraph number="272" type="verses" book="ja2">
_“ဣတော နု ဘောတော ကတမေန အဿမော,_  
_ကစ္စိ ဘဝံ အဘိရမသိ အရညေ;_  
_ကစ္စိ နု တေ မူလဖလံ ပဟူတံ,_  
_ကစ္စိ ဘဝန္တံ န ဝိဟိံသန္တိ ဝါဠာ”._  

</Paragraph>

</Division>
<Division number="19" book="ja2" e="ch" v="23" p="33">

<Paragraph number="273" type="verses" book="ja2">
_“ဣတော ဥဇုံ ဥတ္တရာယံ ဒိသာယံ,_  
_ခေမာနဒီ ဟိမဝတာ ပဘာဝီ;_  
_တဿာ တီရေ အဿမော မယှ ရမ္မော,_  
_အဟော ဘဝံ အဿမံ မယှံ ပဿေ._  

</Paragraph>

</Division>
<Division number="20" book="ja2" e="ch" v="23" p="33">

<Paragraph number="274" type="verses" book="ja2">
_အမ္ဗာ စ သာလာ တိလကာ စ ဇမ္ဗုယော,_  
ဥဒ္ဒါလကာ ပါဋလိယော စ ဖုလ္လာ;_  
_သမန္တတော ကိမ္ပုရိသာဘိဂီတံ,_  
_အဟော ဘဝံ အဿမံ မယှံ ပဿေ._  

</Paragraph>

</Division>
<Division number="21" book="ja2" e="ch" v="23" p="33">

<Paragraph number="275" type="verses" book="ja2">
_တာလာ စ မူလာ စ ဖလာ စ မေတ္ထ,_  
_ဝဏ္ဏေန ဂန္ဓေန ဥပေတရူပံ;_  
_တံ ဘူမိဘာဂေဟိ ဥပေတရူပံ,_  
_အဟော ဘဝံ အဿမံ မယှံ ပဿေ._  

</Paragraph>

</Division>
<Division number="22" book="ja2" e="ch" v="23" p="55">

<Paragraph number="276" type="verses" book="ja2">
_ဖလာ စ မူလာ စ ပဟူတမေတ္ထ,_  
_ဝဏ္ဏေန ဂန္ဓေန ရသေနုပေတာ;_  
_အာယန္တိ စ လုဒ္ဒကာ တံ ပဒေသံ,_  
_မာ မေ တတော မူလဖလံ အဟာသုံ”._  

</Paragraph>

</Division>
<Division number="23" book="ja2" e="ch" v="23" p="33">

<Paragraph number="277" book="ja2">
_“ပိတာ မမံ မူလဖလေသနံ ဂတော,_  
ဣဒါနိ အာဂစ္ဆတိ သာယကာလေ;_  
ဥဘောဝ ဂစ္ဆာမသေ အဿမံ တံ,_  
_ယာဝ ပိတာ မူလဖလတော ဧတု”._  

</Paragraph>

</Division>
<Division number="24" book="ja2" e="ch" v="23" p="34">

<Paragraph number="278" type="verses" book="ja2">
_“အညေ ဗဟူ ဣသယော သာဓုရူပါ,_  
_ရာဇီသယော အနုမဂ္ဂေ ဝသန္တိ;_  
_တေယေဝ ပုစ္ဆေသိ မမဿမံ တံ,_  
_တေ တံ နယိဿန္တိ မမံ သကာသေ”._  

</Paragraph>

</Division>
<Division number="25" book="ja2" e="ch" v="23" p="34">

<Paragraph number="279" type="verses" book="ja2">
_“န တေ ကဋ္ဌာနိ ဘိန္နာနိ,_  
_န တေ ဥဒကမာဘတံ;_  
_အဂ္ဂီပိ တေ န ဟာပိတော,_  
_ကိံ နု မန္ဒောဝ ဈာယသိ._  

</Paragraph>

</Division>
<Division number="26" book="ja2" e="ch" v="23" p="34">

<Paragraph number="280" type="verses" book="ja2">
_ဘိန္နာနိ ကဋ္ဌာနိ ဟုတော စ အဂ္ဂိ,_  
_တပနီပိ တေ သမိတာ ဗြဟ္မစာရီ;_  
_ပီဌဉ္စ မယှံ ဥဒကဉ္စ ဟောတိ,_  
_ရမသိ တုဝံ ဗြဟ္မဘူတော ပုရတ္ထာ._  

</Paragraph>

</Division>
<Division number="27" book="ja2" e="ch" v="23" p="34">

<Paragraph number="281" type="verses" book="ja2">
_အဘိန္နကဋ္ဌောသိ အနာဘတောဒကော,_  
_အဟာပိတဂ္ဂီသိ အသိဒ္ဓဘောဇနော;_  
_န မေ တုဝံ အာလပသီ မမဇ္ဇ,_  
_နဋ္ဌံ နု ကိံ စေတသိကဉ္စ ဒုက္ခံ”._  

</Paragraph>

</Division>
<Division number="28" book="ja2" e="ch" v="23" p="34">

<Paragraph number="282" type="verses" book="ja2">
_“ဣဓာဂမာ ဇဋိလော ဗြဟ္မစာရီ,_  
_သုဒဿနေယျော သုတနူ ဝိနေတိ;_  
_နေဝါတိဒီဃော န ပနာတိရဿော,_  
_သုကဏှကဏှစ္ဆဒနေဟိ ဘောတော._  

</Paragraph>

</Division>
<Division number="29" book="ja2" e="ch" v="23" p="34">

<Paragraph number="283" type="verses" book="ja2">
_အမဿုဇာတော အပုရာဏဝဏ္ဏီ,_  
_အာဓာရရူပဉ္စ ပနဿ ကဏ္ဌေ;_  
_ဒွေ ယမာ ဂဏ္ဍာ ဥရေ သုဇာတာ,_  
_သုဝဏ္ဏတိန္ဒုကနိဘာ ပဘဿရာ._  

</Paragraph>

</Division>
<Division number="30" book="ja2" e="ch" v="23" p="34">

<Paragraph number="284" type="verses" book="ja2">
_မုခဉ္စ တဿ ဘုသဒဿနေယျံ,_  
_ကဏ္ဏေသု လမ္ဗန္တိ စ ကုဉ္စိတဂ္ဂါ;_  
_တေ ဇောတရေ စရတော မာဏဝဿ,_  
_သုတ္တဉ္စ ယံ သံယမနံ ဇဋာနံ._  

</Paragraph>

</Division>
<Division number="31" book="ja2" e="ch" v="23" p="35">

<Paragraph number="285" type="verses" book="ja2">
_အညာ စ တဿ သံယမာနိ စတဿော,_  
_နီလာ ပီတာ လောဟိတိကာ စ သေတာ;_  
_တာ ပိံသရေ စရတော မာဏဝဿ,_  
_တိရိဋိသင်္ဃာရိဝ ပါဝုသမှိ._  

</Paragraph>

</Division>
<Division number="32" book="ja2" e="ch" v="23" p="35">

<Paragraph number="286" type="verses" book="ja2">
_န မိခလံ မုဉ္ဇမယံ ဓာရေတိ,_  
_န သန္ထရေ နော ပန ပဗ္ဗဇဿ;_  
_တာ ဇောတရေ ဇဃနန္တရေ ဝိလဂ္ဂါ,_  
_သတေရတာ ဝိဇ္ဇုရိဝန္တလိက္ခေ._  

</Paragraph>

</Division>
<Division number="33" book="ja2" e="ch" v="23" p="35">

<Paragraph number="287" type="verses" book="ja2">
_အခီလကာနိ စ အဝဏ္ဋကာနိ,_  
_ဟေဋ္ဌာ နဘျာ ကဋိသမောဟိတာနိ;_  
_အဃဋ္ဋိတာ နိစ္စကီဠံ ကရောန္တိ,_  
_ဟံ တာတ ကိံရုက္ခဖလာနိ တာနိ._  

</Paragraph>

</Division>
<Division number="34" book="ja2" e="ch" v="23" p="35">

<Paragraph number="288" type="verses" book="ja2">
_ဇဋာ စ တဿ ဘုသဒဿနေယျာ,_  
_ပရောသတံ ဝေလ္လိတဂ္ဂါ သုဂန္ဓာ;_  
_ဒွေဓာ သိရော သာဓု ဝိဘတ္တရူပေါ,_  
_အဟော နု ခေါ မယှ တထာ ဇဋာဿု._  

</Paragraph>

</Division>
<Division number="35" book="ja2" e="ch" v="23" p="35">

<Paragraph number="289" type="verses" book="ja2">
_ယဒါ စ သော ပကိရတိ တာ ဇဋာယော,_  
_ဝဏ္ဏေန ဂန္ဓေန ဥပေတရူပါ;_  
_နီလုပ္ပလံ ဝါတသမေရိတံဝ,_  
_တထေဝ သံဝါတိ ပနဿမော အယံ._  

</Paragraph>

</Division>
<Division number="36" book="ja2" e="ch" v="23" p="35">

<Paragraph number="290" type="verses" book="ja2">
_ပင်္ကော စ တဿ ဘုသဒဿနေယျော,_  
_နေတာဒိသော ယာဒိသော မယှံ ကာယေ;_  
_သော ဝါယတီ ဧရိတော မာလုတေန,_  
_ဝနံ ယထာ အဂ္ဂဂိမှေ သုဖုလ္လံ._  

</Paragraph>

</Division>
<Division number="37" book="ja2" e="ch" v="23" p="36">

<Paragraph number="291" type="verses" book="ja2">
_နိဟန္တိ သော ရုက္ခဖလံ ပထဗျာ,_  
_သုစိတ္တရူပံ ရုစိရံ ဒဿနေယျံ;_  
_ခိတ္တဉ္စ တဿ ပုနရေတိ ဟတ္ထံ,_  
_ဟံ တာတ ကိံရုက္ခဖလံ နု ခေါ တံ._  

</Paragraph>

</Division>
<Division number="38" book="ja2" e="ch" v="23" p="36">

<Paragraph number="292" type="verses" book="ja2">
_ဒန္တာ စ တဿ ဘုသဒဿနေယျာ,_  
_သုဒ္ဓါ သမာ သင်္ခဝရူပပန္နာ;_  
_မနော ပသာဒေန္တိ ဝိဝရိယမာနာ,_  
_န ဟိ နူန သော သာကမခါဒိ တေဟိ._  

</Paragraph>

</Division>
<Division number="39" book="ja2" e="ch" v="23" p="36">

<Paragraph number="293" type="verses" book="ja2">
_အကက္ကသံ အဂ္ဂဠိတံ မုဟုံ မုဒုံ,_  
ဥဇုံ အနုဒ္ဓတံ အစပလမဿ ဘာသိတံ;_  
_ရုဒံ မနုညံ ကရဝီကသုဿရံ,_  
_ဟဒယင်္ဂမံ ရဉ္ဇယတေဝ မေ မနော._  

</Paragraph>

</Division>
<Division number="40" book="ja2" e="ch" v="23" p="36">

<Paragraph number="294" type="verses" book="ja2">
_ဗိန္ဒုဿရော နာတိဝိသဋ္ဌဝါကျော,_  
_န နူန သဇ္ဈာယမတိပ္ပယုတ္တော;_  
ဣစ္ဆာမိ ဘော တံ ပုနဒေဝ ဒဋ္ဌုံ,_  
_မိတ္တော ဟိ မေ မာဏဝေါဟု ပုရတ္ထာ._  

</Paragraph>

</Division>
<Division number="41" book="ja2" e="ch" v="23" p="36">

<Paragraph number="295" type="verses" book="ja2">
_သုသန္ဓိ သဗ္ဗတ္ထ ဝိမဋ္ဌိမံ ဝဏံ,_  
_ပုထူ သုဇာတံ ခရပတ္တသန္နိတံ;_  
_တေနေဝ မံ ဥတ္တရိယာန မာဏဝေါ,_  
_ဝိဝရိတံ ဦရုံ ဇဃနေန ပိဠယိ._  

</Paragraph>

</Division>
<Division number="42" book="ja2" e="ch" v="23" p="36">

<Paragraph number="296" type="verses" book="ja2">
_တပန္တိ အာဘန္တိ ဝိရောစရေ စ,_  
_သတေရတာ ဝိဇ္ဇုရိဝန္တလိက္ခေ;_  
_ဗာဟာ မုဒူ အဉ္ဇနလောမသာဒိသာ,_  
_ဝိစိတြဝဋ္ဋင်္ဂုလိကာဿ သောဘရေ._  

</Paragraph>

</Division>
<Division number="43" book="ja2" e="ch" v="23" p="37">

<Paragraph number="297" type="verses" book="ja2">
_အကက္ကသင်္ဂေါ န စ ဒီဃလောမော,_  
_နခါဿ ဒီဃာ အပိ လောဟိတဂ္ဂါ;_  
_မုဒူဟိ ဗာဟာဟိ ပလိဿဇန္တော,_  
_ကလျာဏရူပေါ ရမယံ ဥပဋ္ဌဟိ._  

</Paragraph>

</Division>
<Division number="44" book="ja2" e="ch" v="23" p="37">

<Paragraph number="298" type="verses" book="ja2">
_ဒုမဿ တူလူပနိဘာ ပဘဿရာ,_  
_သုဝဏ္ဏကမ္ဗုတလဝဋ္ဋသုစ္ဆဝိ;_  
_ဟတ္ထာ မုဒူ တေဟိ မံ သမ္ဖုသိတွာ,_  
ဣတော ဂတော တေန မံ ဒဟန္တိ တာတ._  

</Paragraph>

</Division>
<Division number="45" book="ja2" e="ch" v="23" p="37">

<Paragraph number="299" type="verses" book="ja2">
_န နူန သော ခါရိဝိဓံ အဟာသိ,_  
_န နူန သော ကဋ္ဌာနိ သယံ အဘဉ္ဇိ;_  
_န နူန သော ဟန္တိ ဒုမေ ကုဌာရိယာ,_  
_န ဟိဿ ဟတ္ထေသု ခိလာနိ အတ္ထိ._  

</Paragraph>

</Division>
<Division number="46" book="ja2" e="ch" v="23" p="37">

<Paragraph number="300" type="verses" book="ja2">
_အစ္ဆော စ ခေါ တဿ ဝဏံ အကာသိ,_  
_သော မံဗြဝိ သုခိတံ မံ ကရောဟိ;_  
_တာဟံ ကရိံ တေန မမာသိ သောချံ,_  
_သော စဗြဝိ ‘သုခိတောသ္မီ’တိ ဗြဟ္မေ._  

</Paragraph>

</Division>
<Division number="47" book="ja2" e="ch" v="23" p="37">

<Paragraph number="301" type="verses" book="ja2">
_အယဉ္စ တေ မာလုဝပဏ္ဏသန္ထတာ,_  
_ဝိကိဏ္ဏရူပါဝ မယာ စ တေန စ;_  
_ကိလန္တရူပါ ဥဒကေ ရမိတွာ,_  
_ပုနပ္ပုနံ ပဏ္ဏကုဋိံ ဝဇာမ._  

</Paragraph>

</Division>
<Division number="48" book="ja2" e="ch" v="23" p="37">

<Paragraph number="302" type="verses" book="ja2">
_န မဇ္ဇ မန္တာ ပဋိဘန္တိ တာတ,_  
_န အဂ္ဂိဟုတ္တံ နပိ ယညတန္တံ;_  
_န စာပိ တေ မူလဖလာနိ ဘုဉ္ဇေ,_  
_ယာဝ န ပဿာမိ တံ ဗြဟ္မစာရိံ._  

</Paragraph>

</Division>
<Division number="49" book="ja2" e="ch" v="23" p="38">

<Paragraph number="303" type="verses" book="ja2">
_အဒ္ဓါ ပဇာနာသိ တုဝမ္ပိ တာတ,_  
_ယဿံ ဒိသံ ဝသတေ ဗြဟ္မစာရီ;_  
_တံ မံ ဒိသံ ပါပယ တာတ ခိပ္ပံ,_  
_မာ တေ အဟံ အမရိမဿမမှိ._  

</Paragraph>

</Division>
<Division number="50" book="ja2" e="ch" v="23" p="38">

<Paragraph number="304" type="verses" book="ja2">
_ဝိစိတြဖုလ္လံ ဟိ ဝနံ သုတံ မယာ,_  
_ဒိဇာဘိဃုဋ္ဌံ ဒိဇသင်္ဃသေဝိတံ;_  
_တံ မံ ဝနံ ပါပယ တာတ ခိပ္ပံ,_  
_ပုရာ တေ ပါဏံ ဝိဇဟာမိ အဿမေ”._  

</Paragraph>

</Division>
<Division number="51" book="ja2" e="ch" v="23" p="38">

<Paragraph number="305" type="verses" book="ja2">
_“ဣမသ္မာဟံ ဇောတိရသေ ဝနမှိ,_  
_ဂန္ဓဗ္ဗဒေဝစ္ဆရသင်္ဃသေဝိတေ;_  
ဣသီနမာဝါသေ သနန္တနမှိ,_  
_နေတာဒိသံ အရတိံ ပါပုဏေထ._  

</Paragraph>

</Division>
<Division number="52" book="ja2" e="ch" v="23" p="38">

<Paragraph number="306" type="verses" book="ja2">
_ဘဝန္တိ မိတ္တာနိ အထော န ဟောန္တိ,_  
_ဉာတီသု မိတ္တေသု ကရောန္တိ ပေမံ;_  
_အယဉ္စ ဇမ္မော ကိဿ ဝါ နိဝိဋ္ဌော,_  
_ယော နေဝ ဇာနာတိ ကုတောမှိ အာဂတော._  

</Paragraph>

</Division>
<Division number="53" book="ja2" e="ch" v="23" p="38">

<Paragraph number="307" type="verses" book="ja2">
_သံဝါသေန ဟိ မိတ္တာနိ,_  
_သန္ဓီယန္တိ ပုနပ္ပုနံ;_  
_သွေဝ မိတ္တော အသင်္ဂန္တု,_  
_အသံဝါသေန ဇီရတိ._  

</Paragraph>

</Division>
<Division number="54" book="ja2" e="ch" v="23" p="38">

<Paragraph number="308" type="verses" book="ja2">
_သစေ တုဝံ ဒက္ခသိ ဗြဟ္မစာရိံ,_  
_သစေ တုဝံ သလ္လပေ ဗြဟ္မစာရိနာ;_  
_သမ္ပန္နသဿံဝ မဟောဒကေန,_  
_တပေါဂုဏံ ခိပ္ပမိမံ ပဟိဿသိ._  

</Paragraph>

</Division>
<Division number="55" book="ja2" e="ch" v="23" p="38">

<Paragraph number="309" type="verses" book="ja2">
_ပုနပိ စေ ဒက္ခသိ ဗြဟ္မစာရိံ,_  
_ပုနပိ စေ သလ္လပေ ဗြဟ္မစာရိနာ;_  
_သမ္ပန္နသဿံဝ မဟောဒကေန,_  
ဥသ္မာဂတံ ခိပ္ပမိမံ ပဟိဿသိ._  

</Paragraph>

</Division>
<Division number="56" book="ja2" e="ch" v="23" p="39">

<Paragraph number="310" type="verses" book="ja2">
_ဘူတာနိ ဟေတာနိ စရန္တိ တာတ,_  
_ဝိရူပရူပေန မနုဿလောကေ;_  
_န တာနိ သေဝေထ နရော သပညော,_  
_အာသဇ္ဇ နံ နဿတိ ဗြဟ္မစာရီ”တိ._  


</Paragraph>
</Division>

<Paragraph number="311" type="center" book="ja2">
နိဠိနိကာဇာတကံ ပဌမံ.
</Paragraph>