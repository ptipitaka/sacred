---
title: 22.1.9.1 ဒေါဟဠကဏ္ဍ
tableOfContents: false
sidebar:
  order: 1
type: tipitaka
basket: su
book: ja2
review:
  current: review
  updated: '2025-10-20T23:12:24.724943'
  updated_by: ''
  notes: ''
  history:
  - state: review
    date: '2025-10-20T23:12:24.724943'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1346" book="ja2" e="ch" v="23" p="275">

<Paragraph number="2680" type="verses" book="ja2">
_“ပဏ္ဍု ကိသိယာသိ ဒုဗ္ဗလာ,_  
_ဝဏ္ဏရူပံ နတဝေဒိသံ ပုရေ;_  
_ဝိမလေ အက္ခာဟိ ပုစ္ဆိတာ,_  
_ကီဒိသီ တုယှံ သရီရဝေဒနာ”._  

</Paragraph>

</Division>
<Division number="1347" book="ja2" e="ch" v="23" p="275">

<Paragraph number="2681" type="verses" book="ja2">
_“ဓမ္မော မနုဇေသု မာတီနံ,_  
_ဒေါဟဠော နာမ ဇနိန္ဒ ဝုစ္စတိ;_  
_ဓမ္မာဟတံ နာဂကုဉ္ဇရ,_  
_ဝိဓုရဿ ဟဒယာဘိပတ္ထယေ”._  

</Paragraph>

</Division>
<Division number="1348" book="ja2" e="ch" v="23" p="275">

<Paragraph number="2682" type="verses" book="ja2">
_“စန္ဒံ ခေါ တွံ ဒေါဟဠာယသိ,_  
_သူရိယံ ဝါ အထ ဝါပိ မာလုတံ;_  
_ဒုလ္လဘဉှိ ဝိဓုရဿ ဒဿနံ,_  
_ကော ဝိဓုရမိဓ မာနယိဿတိ”._  

</Paragraph>

</Division>
<Division number="1349" book="ja2" e="ch" v="23" p="275">

<Paragraph number="2683" type="verses" book="ja2">
_“ကိံ နု တာတ တုဝံ ပဇ္ဈာယသိ,_  
_ပဒုမံ ဟတ္ထဂတံဝ တေ မုခံ;_  
_ကိံ နု ဒုမ္မနရူပေါသိ ဣဿရ,_  
_မာ တွံ သောစိ အမိတ္တတာပန”._  

</Paragraph>

</Division>
<Division number="1350" book="ja2" e="ch" v="23" p="276">

<Paragraph number="2684" type="verses" book="ja2">
_“မာတာ ဟိ တဝ ဣရန္ဓတိ,_  
_ဝိဓုရဿ ဟဒယံ ဓနိယတိ;_  
_ဒုလ္လဘဉှိ ဝိဓုရဿ ဒဿနံ,_  
_ကော ဝိဓုရမိဓ မာနယိဿတိ._  

</Paragraph>

</Division>
<Division number="1351" book="ja2" e="ch" v="23" p="276">

<Paragraph number="2685" type="verses" book="ja2">
_တဿ ဘတ္တုပရိယေသနံ စရ,_  
_ယော ဝိဓုရမိဓ မာနယိဿတိ”;_  
_ပိတုနော စ သာ သုတွာန ဝါကျံ,_  
_ရတ္တိံ နိက္ခမ္မ အဝဿုတိံ စရိ._  

</Paragraph>

</Division>
<Division number="1352" book="ja2" e="ch" v="23" p="276">

<Paragraph number="2686" type="verses" book="ja2">
_“ကေ ဂန္ဓဗ္ဗေ ရက္ခသေ စ နာဂေ,_  
_ကေ ကိမ္ပုရိသေ စာပိ မာနုသေ;_  
_ကေ ပဏ္ဍိတေ သဗ္ဗကာမဒဒေ,_  
_ဒီဃရတ္တံ ဘတ္တာ မေ ဘဝိဿတိ”._  

</Paragraph>

</Division>
<Division number="1353" book="ja2" e="ch" v="23" p="276">

<Paragraph number="2687" type="verses" book="ja2">
_“အဿာသ ဟေဿာမိ တေ ပတိ,_  
_ဘတ္တာ တေ ဟေဿာမိ အနိန္ဒလောစနေ;_  
_ပညာ ဟိ မမံ တထာဝိဓာ,_  
_အဿာသ ဟေဿသိ ဘရိယာ မမ”._  

</Paragraph>

</Division>
<Division number="1354" book="ja2" e="ch" v="23" p="276">

<Paragraph number="2688" type="verses" book="ja2">
_အဝစာသိ ပုဏ္ဏကံ ဣရန္ဓတီ,_  
_ပုဗ္ဗပထာနုဂတေန စေတသာ;_  
_“ဧဟိ ဂစ္ဆာမ ပိတု မမန္တိကေ,_  
_ဧသောဝ တေ ဧတမတ္ထံ ပဝက္ခတိ”._  

</Paragraph>

</Division>
<Division number="1355" book="ja2" e="ch" v="23" p="276">

<Paragraph number="2689" type="verses" book="ja2">
_အလင်္ကတာ သုဝသနာ,_  
_မာလိနီ စန္ဒနုဿဒါ;_  
_ယက္ခံ ဟတ္ထေ ဂဟေတွာန,_  
_ပိတုသန္တိကုပါဂမိ._  

</Paragraph>

</Division>
<Division number="1356" book="ja2" e="ch" v="23" p="276">

<Paragraph number="2690" type="verses" book="ja2">
_“နာဂဝရ ဝစော သုဏောဟိ မေ,_  
_ပတိရူပံ ပဋိပဇ္ဇ သုင်္ကိယံ;_  
_ပတ္ထေမိ အဟံ ဣရန္ဓတိံ,_  
_တာယ သမင်္ဂိံ ကရောဟိ မံ တုဝံ._  

</Paragraph>

</Division>
<Division number="1357" book="ja2" e="ch" v="23" p="276">

<Paragraph number="2691" type="verses" book="ja2">
_သတံ ဟတ္ထီ သတံ အဿာ,_  
_သတံ အဿတရီရထာ;_  
_သတံ ဝလဘိယော ပုဏ္ဏာ,_  
_နာနာရတ္နဿ ကေဝလာ;_  
_တေ နာဂ ပဋိပဇ္ဇဿု,_  
_ဓီတရံ ဒေဟိရန္ဓတိံ”._  

</Paragraph>

</Division>
<Division number="1358" book="ja2" e="ch" v="23" p="277">

<Paragraph number="2692" type="verses" book="ja2">
_“ယာဝ အာမန္တယေ ဉာတီ,_  
_မိတ္တေ စ သုဟဒဇ္ဇနေ;_  
_အနာမန္တ ကတံ ကမ္မံ,_  
_တံ ပစ္ဆာ အနုတပ္ပတိ”._  

</Paragraph>

</Division>
<Division number="1359" book="ja2" e="ch" v="23" p="277">

<Paragraph number="2693" type="verses" book="ja2">
_တတော သော ဝရုဏော နာဂေါ,_  
_ပဝိသိတွာ နိဝေသနံ;_  
_ဘရိယံ အာမန္တယိတွာန,_  
ဣဒံ ဝစနမဗြဝိ._  

</Paragraph>

</Division>
<Division number="1360" book="ja2" e="ch" v="23" p="277">

<Paragraph number="2694" type="verses" book="ja2">
_“အယံ သော ပုဏ္ဏကော ယက္ခော,_  
_ယာစတီ မံ ဣရန္ဓတိံ;_  
_ဗဟုနာ ဝိတ္တလာဘေန,_  
_တဿ ဒေမ ပိယံ မမံ”._  

</Paragraph>

</Division>
<Division number="1361" book="ja2" e="ch" v="23" p="277">

<Paragraph number="2695" type="verses" book="ja2">
_“န ဓနေန န ဝိတ္တေန,_  
_လဗ္ဘာ အမှံ ဣရန္ဓတီ;_  
_သစေ စ ခေါ ဟဒယံ ပဏ္ဍိတဿ,_  
_ဓမ္မေန လဒ္ဓါ ဣဓ မာဟရေယျ;_  
_ဧတေန ဝိတ္တေန ကုမာရိ လဗ္ဘာ,_  
_နာညံ ဓနံ ဥတ္တရိ ပတ္ထယာမ”._  

</Paragraph>

</Division>
<Division number="1362" book="ja2" e="ch" v="23" p="277">

<Paragraph number="2696" type="verses" book="ja2">
_တတော သော ဝရုဏော နာဂေါ,_  
_နိက္ခမိတွာ နိဝေသနာ;_  
_ပုဏ္ဏကာမန္တယိတွာန,_  
ဣဒံ ဝစနမဗြဝိ._  

</Paragraph>

</Division>
<Division number="1363" book="ja2" e="ch" v="23" p="277">

<Paragraph number="2697" type="verses" book="ja2">
_“န ဓနေန န ဝိတ္တေန,_  
_လဗ္ဘာ အမှံ ဣရန္ဓတီ;_  
_သစေ တုဝံ ဟဒယံ ပဏ္ဍိတဿ,_  
_ဓမ္မေန လဒ္ဓါ ဣဓ မာဟရေသိ;_  
_ဧတေန ဝိတ္တေန ကုမာရိ လဗ္ဘာ,_  
_နာညံ ဓနံ ဥတ္တရိ ပတ္ထယာမ”._  

</Paragraph>

</Division>
<Division number="1364" book="ja2" e="ch" v="23" p="277">

<Paragraph number="2698" type="verses" book="ja2">
_“ယံ ပဏ္ဍိတောတျေကေ ဝဒန္တိ လောကေ,_  
_တမေဝ ဗာလောတိ ပုနာဟု အညေ;_  
_အက္ခာဟိ မေ ဝိပ္ပဝဒန္တိ ဧတ္ထ,_  
_ကံ ပဏ္ဍိတံ နာဂ တုဝံ ဝဒေသိ”._  

</Paragraph>

</Division>
<Division number="1365" book="ja2" e="ch" v="23" p="277">

<Paragraph number="2699" type="verses" book="ja2">
_“ကောရဗျရာဇဿ ဓနဉ္စယဿ,_  
_ယဒိ တေ သုတော ဝိဓုရော နာမ ကတ္တာ;_  
_အာနေဟိ တံ ပဏ္ဍိတံ ဓမ္မလဒ္ဓါ,_  
ဣရန္ဓတီ ပဒစရာ တေ ဟောတု”._  

</Paragraph>

</Division>
<Division number="1366" book="ja2" e="ch" v="23" p="277">

<Paragraph number="2700" book="ja2">
ဣဒဉ္စ သုတွာ ဝရုဏဿ ဝါကျံ,_  
ဥဋ္ဌာယ ယက္ခော ပရမပ္ပတီတော;_  
_တတ္ထေဝ သန္တော ပုရိသံ အသံသိ,_  
_“အာနေဟိ အာဇညမိဓေဝ ယုတ္တံ._  

</Paragraph>

</Division>
<Division number="1367" book="ja2" e="ch" v="23" p="278">

<Paragraph number="2701" type="verses" book="ja2">
_ဇာတရူပမယာ ကဏ္ဏာ,_  
_ကာစမှိစမယာ ခုရာ;_  
_ဇမ္ဗောနဒဿ ပါကဿ,_  
_သုဝဏ္ဏဿ ဥရစ္ဆဒေါ”._  

</Paragraph>

</Division>
<Division number="1368" book="ja2" e="ch" v="23" p="278">

<Paragraph number="2702" type="verses" book="ja2">
_ဒေဝဝါဟဝဟံ ယာနံ,_  
_အဿမာရုယှ ပုဏ္ဏကော;_  
_အလင်္ကတော ကပ္ပိတကေသမဿု,_  
_ပက္ကာမိ ဝေဟာယသမန္တလိက္ခေ._  

</Paragraph>

</Division>
<Division number="1369" book="ja2" e="ch" v="23" p="278">

<Paragraph number="2703" book="ja2">
_သော ပုဏ္ဏကော ကာမရာဂေန ဂိဒ္ဓေါ,_  
ဣရန္ဓတိံ နာဂကညံ ဇိဂီသံ;_  
_ဂန္တွာန တံ ဘူတပတိံ ယသဿိံ,_  
ဣစ္စဗြဝီ ဝေဿဝဏံ ကုဝေရံ._  

</Paragraph>

</Division>
<Division number="1370" book="ja2" e="ch" v="23" p="278">

<Paragraph number="2704" type="verses" book="ja2">
_“ဘောဂဝတီ နာမ မန္ဒိရေ,_  
_ဝါသာ ဟိရညဝတီတိ ဝုစ္စတိ;_  
_နဂရေ နိမ္မိတေ ကဉ္စနမယေ,_  
_မဏ္ဍလဿ ဥရဂဿ နိဋ္ဌိတံ._  

</Paragraph>

</Division>
<Division number="1371" book="ja2" e="ch" v="23" p="278">

<Paragraph number="2705" type="verses" book="ja2">
_အဋ္ဋာလကာ ဩဋ္ဌဂီဝိယော,_  
_လောဟိတင်္ကဿ မသာရဂလ္လိနော;_  
_ပါသာဒေတ္ထ သိလာမယာ,_  
_သောဝဏ္ဏရတနေဟိ ဆာဒိတာ._  

</Paragraph>

</Division>
<Division number="1372" book="ja2" e="ch" v="23" p="278">

<Paragraph number="2706" type="verses" book="ja2">
_အမ္ဗာ တိလကာ စ ဇမ္ဗုယော,_  
_သတ္တပဏ္ဏာ မုစလိန္ဒကေတကာ;_  
_ပိယင်္ဂု ဥဒ္ဒါလကာ သဟာ,_  
ဥပရိဘဒ္ဒကာ သိန္ဒုဝါရကာ._  

</Paragraph>

</Division>
<Division number="1373" book="ja2" e="ch" v="23" p="278">

<Paragraph number="2707" type="verses" book="ja2">
_စမ္ပေယျကာ နာဂမလ္လိကာ,_  
_ဘဂိနီမာလာ အထ မေတ္ထ ကောလိယာ;_  
_ဧတေ ဒုမာ ပရိဏာမိတာ,_  
_သောဘယန္တိ ဥရဂဿ မန္ဒိရံ._  

</Paragraph>

</Division>
<Division number="1374" book="ja2" e="ch" v="23" p="279">

<Paragraph number="2708" type="verses" book="ja2">
_ခဇ္ဇုရေတ္ထ သိလာမယာ,_  
_သောဝဏ္ဏဓုဝပုပ္ဖိတာ ဗဟူ;_  
_ယတ္ထ ဝသတော ပပါတိကော,_  
_နာဂရာဇာ ဝရုဏော မဟိဒ္ဓိကော._  

</Paragraph>

</Division>
<Division number="1375" book="ja2" e="ch" v="23" p="279">

<Paragraph number="2709" type="verses" book="ja2">
_တဿ ကောမာရိကာ ဘရိယာ,_  
_ဝိမလာ ကဉ္စနဝေလ္လိဝိဂ္ဂဟာ;_  
_ကာလာ တရုဏာဝ ဥဂ္ဂတာ,_  
_ပုစိမန္ဒတ္ထနီ စာရုဒဿနာ._  

</Paragraph>

</Division>
<Division number="1376" book="ja2" e="ch" v="23" p="279">

<Paragraph number="2710" type="verses" book="ja2">
_လာခါရသရတ္တသုစ္ဆဝီ,_  
_ကဏိကာရာဝ နိဝါတပုပ္ဖိတာ;_  
_တိဒိဝေါကစရာဝ အစ္ဆရာ,_  
_ဝိဇ္ဇုဝဗ္ဘဃနာ ဝိနိဿဋာ._  

</Paragraph>

</Division>
<Division number="1377" book="ja2" e="ch" v="23" p="279">

<Paragraph number="2711" type="verses" book="ja2">
_သာ ဒေါဟဠိနီ သုဝိမှိတာ,_  
_ဝိဓုရဿ ဟဒယံ ဓနိယတိ;_  
_တံ တေသံ ဒေမိ ဣဿရ,_  
_တေန တေ ဒေန္တိ ဣရန္ဓတိံ မမံ”._  

</Paragraph>

</Division>
<Division number="1378" book="ja2" e="ch" v="23" p="279">

<Paragraph number="2712" type="verses" book="ja2">
_သော ပုဏ္ဏကော ဘူတပတိံ ယသဿိံ,_  
_အာမန္တယ ဝေဿဝဏံ ကုဝေရံ;_  
_“တတ္ထေဝ သန္တော ပုရိသံ အသံသိ,_  
_အာနေဟိ အာဇညမိဓေဝ ယုတ္တံ”._  

</Paragraph>

</Division>
<Division number="1379" book="ja2" e="ch" v="23" p="279">

<Paragraph number="2713" type="verses" book="ja2">
_ဇာတရူပမယာ ကဏ္ဏာ,_  
_ကာစမှိစမယာ ခုရာ;_  
_ဇမ္ဗောနဒဿ ပါကဿ,_  
_သုဝဏ္ဏဿ ဥရစ္ဆဒေါ._  

</Paragraph>

</Division>
<Division number="1380" book="ja2" e="ch" v="23" p="279">

<Paragraph number="2714" type="verses" book="ja2">
_ဒေဝဝါဟဝဟံ ယာနံ,_  
_အဿမာရုယှ ပုဏ္ဏကော;_  
_အလင်္ကတော ကပ္ပိတကေသမဿု,_  
_ပက္ကာမိ ဝေဟာယသမန္တလိက္ခေ._  

</Paragraph>

</Division>
<Division number="1381" book="ja2" e="ch" v="23" p="280">

<Paragraph number="2715" type="verses" book="ja2">
_သော အဂ္ဂမာ ရာဇဂဟံ သုရမ္မံ,_  
_အင်္ဂဿ ရညော နဂရံ ဒုရာယုတံ;_  
_ပဟူတဘက္ခံ ဗဟုအန္နပါနံ,_  
_မသက္ကသာရံ ဝိယ ဝါသဝဿ._  

</Paragraph>

</Division>
<Division number="1382" book="ja2" e="ch" v="23" p="280">

<Paragraph number="2716" type="verses" book="ja2">
_မယူရကောဉ္စာဂဏသမ္ပဃုဋ္ဌံ,_  
_ဒိဇာဘိဃုဋ္ဌံ ဒိဇသင်္ဃသေဝိတံ;_  
_နာနာသကုန္တာဘိရုဒံ သုဝင်္ဂဏံ,_  
_ပုပ္ဖါဘိကိဏ္ဏံ ဟိမဝံဝ ပဗ္ဗတံ._  

</Paragraph>

</Division>
<Division number="1383" book="ja2" e="ch" v="23" p="280">

<Paragraph number="2717" type="verses" book="ja2">
_သော ပုဏ္ဏကော ဝေပုလမာဘိရူဟိ,_  
_သိလုစ္စယံ ကိမ္ပုရိသာနုစိဏ္ဏံ;_  
_အနွေသမာနော မဏိရတနံ ဥဠာရံ,_  
_တမဒ္ဒသာ ပဗ္ဗတကူဋမဇ္ဈေ._  

</Paragraph>

</Division>
<Division number="1384" book="ja2" e="ch" v="23" p="280">

<Paragraph number="2718" type="verses" book="ja2">
_ဒိသွာ မဏိံ ပဘဿရံ ဇာတိမန္တံ,_  
_မနောဟရံ မဏိရတနံ ဥဠာရံ;_  
_ဒဒ္ဒလ္လမာနံ ယသသာ ယသဿိနံ,_  
_ဩဘာသတီ ဝိဇ္ဇုရိဝန္တလိက္ခေ._  

</Paragraph>

</Division>
<Division number="1385" book="ja2" e="ch" v="23" p="280">

<Paragraph number="2719" type="verses" book="ja2">
_တမဂ္ဂဟီ ဝေဠုရိယံ မဟဂ္ဃံ,_  
_မနောဟရံ နာမ မဟာနုဘာဝံ;_  
_အာဇညမာရုယှ မနောမဝဏ္ဏော,_  
_ပက္ကာမိ ဝေဟာယသမန္တလိက္ခေ._  

</Paragraph>

</Division>
<Division number="1386" book="ja2" e="ch" v="23" p="280">

<Paragraph number="2720" type="verses" book="ja2">
_သော အဂ္ဂမာ နဂရမိန္ဒပတ္ထံ,_  
_ဩရုယှုပါဂစ္ဆိ သဘံ ကုရူနံ;_  
_သမာဂတေ ဧကသတံ သမဂ္ဂေ,_  
_အဝှေတ္ထ ယက္ခော အဝိကမ္ပမာနော._  

</Paragraph>

</Division>
<Division number="1387" book="ja2" e="ch" v="23" p="280">

<Paragraph number="2721" type="verses" book="ja2">
_“ကော နီဓ ရညံ ဝရမာဘိဇေတိ,_  
_ကမာဘိဇေယျာမ ဝရဒ္ဓနေန;_  
_ကမနုတ္တရံ ရတနဝရံ ဇိနာမ,_  
_ကော ဝါပိ နော ဇေတိ ဝရဒ္ဓနေန”._  

</Paragraph>

</Division>
<Division number="1388" book="ja2" e="ch" v="23" p="281">

<Paragraph number="2722" type="verses" book="ja2">
_“ကုဟိံ နု ရဋ္ဌေ တဝ ဇာတိဘူမိ,_  
_န ကောရဗျဿေဝ ဝစော တဝေဒံ;_  
_အဘီတောသိ နော ဝဏ္ဏနိဘာယ သဗ္ဗေ,_  
_အက္ခာဟိ မေ နာမဉ္စ ဗန္ဓဝေ စ”._  

</Paragraph>

</Division>
<Division number="1389" book="ja2" e="ch" v="23" p="281">

<Paragraph number="2723" type="verses" book="ja2">
_“ကစ္စာယနော မာဏဝကောသ္မိ ရာဇ,_  
_အနူနနာမော ဣတိ မဝှယန္တိ;_  
_အင်္ဂေသု မေ ဉာတယော ဗန္ဓဝါ စ,_  
_အက္ခေန ဒေဝသ္မိ ဣဓာနုပတ္တော”._  

</Paragraph>

</Division>
<Division number="1390" book="ja2" e="ch" v="23" p="281">

<Paragraph number="2724" type="verses" book="ja2">
_“ကိံ မာဏဝဿ ရတနာနိ အတ္ထိ,_  
_ယေ တံ ဇိနန္တော ဟရေ အက္ခဓုတ္တော;_  
_ဗဟူနိ ရညော ရတနာနိ အတ္ထိ,_  
_တေ တွံ ဒလိဒ္ဒေါ ကထမဝှယေသိ”._  

</Paragraph>

</Division>
<Division number="1391" book="ja2" e="ch" v="23" p="281">

<Paragraph number="2725" type="verses" book="ja2">
_“မနောဟရော နာမ မဏီ မမာယံ,_  
_မနောဟရံ မဏိရတနံ ဥဠာရံ;_  
ဣမဉ္စ အာဇညမမိတ္တတာပနံ,_  
_ဧတံ မေ ဇိနိတွာ ဟရေ အက္ခဓုတ္တော”._  

</Paragraph>

</Division>
<Division number="1392" book="ja2" e="ch" v="23" p="281">

<Paragraph number="2726" type="verses" book="ja2">
_“ဧကော မဏီ မာဏဝ ကိံ ကရိဿတိ,_  
_အာဇာနိယေကော ပန ကိံ ကရိဿတိ;_  
_ဗဟူနိ ရညော မဏိရတနာနိ အတ္ထိ,_  
_အာဇာနိယာ ဝါတဇဝါ အနပ္ပကာ”._  


</Paragraph>
</Division>

<Paragraph number="2727" type="center" book="ja2">
ဒေါဟဠကဏ္ဍံ နာမ.
</Paragraph>