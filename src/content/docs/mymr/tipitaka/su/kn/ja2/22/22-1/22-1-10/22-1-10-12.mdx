---
title: 22.1.10.12 ဆခတ္တိယကမ္မ
tableOfContents: false
sidebar:
  order: 11
type: tipitaka
basket: su
book: ja2
review:
  current: review
  updated: '2025-10-20T23:12:24.369204'
  updated_by: ''
  notes: ''
  history:
  - state: review
    date: '2025-10-20T23:12:24.369204'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="2368" book="ja2" e="ch" v="23" p="371">

<Paragraph number="3727" type="verses" book="ja2">
_တေသံ သုတွာန နိဂ္ဃေါသံ,_  
_ဘီတော ဝေဿန္တရော အဟု;_  
_ပဗ္ဗတံ အဘိရုဟိတွာ,_  
_ဘီတော သေနံ ဥဒိက္ခတိ._  

</Paragraph>

</Division>
<Division number="2369" book="ja2" e="ch" v="23" p="371">

<Paragraph number="3728" type="verses" book="ja2">
_“ဣင်္ဃ မဒ္ဒိ နိသာမေဟိ,_  
_နိဂ္ဃေါသော ယာဒိသော ဝနေ;_  
_အာဇာနီယာ ဟသိယန္တိ,_  
_ဓဇဂ္ဂါနိ စ ဒိဿရေ._  

</Paragraph>

</Division>
<Division number="2370" book="ja2" e="ch" v="23" p="372">

<Paragraph number="3729" type="verses" book="ja2">
ဣမေ နူန အရညသ္မိံ,_  
_မိဂသင်္ဃာနိ လုဒ္ဒကာ;_  
_ဝါဂုရာဟိ ပရိက္ခိပ္ပ,_  
_သောဗ္ဘံ ပါတေတွာ တာဝဒေ;_  
_ဝိက္ကောသမာနာ တိဗ္ဗာဟိ,_  
_ဟန္တိ နေသံ ဝရံ ဝရံ._  

</Paragraph>

</Division>
<Division number="2371" book="ja2" e="ch" v="23" p="372">

<Paragraph number="3730" type="verses" book="ja2">
_ယထာ မယံ အဒူသကာ,_  
_အရညေ အဝရုဒ္ဓကာ;_  
_အမိတ္တဟတ္ထတ္တံ ဂတာ,_  
_ပဿ ဒုဗ္ဗလဃာတကံ”._  

</Paragraph>

</Division>
<Division number="2372" book="ja2" e="ch" v="23" p="372">

<Paragraph number="3731" type="verses" book="ja2">
_“အမိတ္တာ နပ္ပသာဟေယျုံ,_  
_အဂ္ဂီဝ ဥဒကဏ္ဏဝေ;_  
_တဒေဝ တွံ ဝိစိန္တေဟိ,_  
_အပိ သောတ္ထိ ဣတော သိယာ”._  

</Paragraph>

</Division>
<Division number="2373" book="ja2" e="ch" v="23" p="372">

<Paragraph number="3732" type="verses" book="ja2">
_တတော ဝေဿန္တရော ရာဇာ,_  
_ဩရောဟိတွာန ပဗ္ဗတာ;_  
_နိသီဒိ ပဏ္ဏသာလာယံ,_  
_ဒဠှံ ကတွာန မာနသံ._  

</Paragraph>

</Division>
<Division number="2374" book="ja2" e="ch" v="23" p="372">

<Paragraph number="3733" type="verses" book="ja2">
_နိဝတ္တယိတွာန ရထံ,_  
_ဝုဋ္ဌပေတွာန သေနိယော;_  
_ဧကံ အရညေ ဝိဟရန္တံ,_  
_ပိတာ ပုတ္တံ ဥပါဂမိ._  

</Paragraph>

</Division>
<Division number="2375" book="ja2" e="ch" v="23" p="372">

<Paragraph number="3734" type="verses" book="ja2">
_ဟတ္ထိက္ခန္ဓတော ဩရုယှ,_  
_ဧကံသော ပဉ္ဇလီကတော;_  
_ပရိကိဏ္ဏော အမစ္စေဟိ,_  
_ပုတ္တံ သိဉ္စိတုမာဂမိ._  

</Paragraph>

</Division>
<Division number="2376" book="ja2" e="ch" v="23" p="372">

<Paragraph number="3735" type="verses" book="ja2">
_တတ္ထဒ္ဒသ ကုမာရံ သော,_  
_ရမ္မရူပံ သမာဟိတံ;_  
_နိသိန္နံ ပဏ္ဏသာလာယံ,_  
_ဈာယန္တံ အကုတောဘယံ._  

</Paragraph>

</Division>
<Division number="2377" book="ja2" e="ch" v="23" p="372">

<Paragraph number="3736" type="verses" book="ja2">
_တဉ္စ ဒိသွာန အာယန္တံ,_  
_ပိတရံ ပုတ္တဂိဒ္ဓိနံ;_  
_ဝေဿန္တရော စ မဒ္ဒီ စ,_  
_ပစ္စုဂ္ဂန္တွာ အဝန္ဒိသုံ._  

</Paragraph>

</Division>
<Division number="2378" book="ja2" e="ch" v="23" p="372">

<Paragraph number="3737" type="verses" book="ja2">
_မဒ္ဒီ စ သိရသာ ပါဒေ,_  
_သသုရဿာဘိဝါဒယိ;_  
_“မဒ္ဒီ အဟဉှိ တေ ဒေဝ,_  
_ပါဒေ ဝန္ဒာမိ တေ သုဏှာ”;_  
_တေ သု တတ္ထ ပလိသဇ္ဇ,_  
_ပါဏိနာ ပရိမဇ္ဇထ._  

</Paragraph>

</Division>
<Division number="2379" book="ja2" e="ch" v="23" p="372">

<Paragraph number="3738" type="verses" book="ja2">
_“ကစ္စိ ဝေါ ကုသလံ ပုတ္တ,_  
_ကစ္စိ ပုတ္တ အနာမယံ;_  
_ကစ္စိ ဥဉ္ဆေန ယာပေထ,_  
_ကစ္စိ မူလဖလာ ဗဟူ._  

</Paragraph>

</Division>
<Division number="2380" book="ja2" e="ch" v="23" p="372">

<Paragraph number="3739" type="verses" book="ja2">
_ကစ္စိ ဍံသာ မကသာ စ,_  
_အပ္ပမေဝ သရီသပါ;_  
_ဝနေ ဝါဠမိဂါကိဏ္ဏေ,_  
_ကစ္စိ ဟိံသာ န ဝိဇ္ဇတိ”._  

</Paragraph>

</Division>
<Division number="2381" book="ja2" e="ch" v="23" p="372">

<Paragraph number="3740" type="verses" book="ja2">
_“အတ္ထိ နော ဇီဝိကာ ဒေဝ,_  
_သာ စ ယာဒိသကီဒိသာ;_  
_ကသိရာ ဇီဝိကာ ဟောမ,_  
ဥဉ္ဆာစရိယာယ ဇီဝိတံ._  

</Paragraph>

</Division>
<Division number="2382" book="ja2" e="ch" v="23" p="373">

<Paragraph number="3741" type="verses" book="ja2">
_အနိဒ္ဓိနံ မဟာရာဇ,_  
_ဒမေတဿံဝ သာရထိ;_  
_တျမှာ အနိဒ္ဓိကာ ဒန္တာ,_  
_အသမိဒ္ဓိ ဒမေတိ နော._  

</Paragraph>

</Division>
<Division number="2383" book="ja2" e="ch" v="23" p="373">

<Paragraph number="3742" type="verses" book="ja2">
_အပိ နော ကိသာနိ မံသာနိ,_  
_ပိတု မာတု အဒဿနာ;_  
_အဝရုဒ္ဓါနံ မဟာရာဇ,_  
_အရညေ ဇီဝသောကိနံ._  

</Paragraph>

</Division>
<Division number="2384" book="ja2" e="ch" v="23" p="373">

<Paragraph number="3743" type="verses" book="ja2">
_ယေပိ တေ သိဝိသေဋ္ဌဿ,_  
_ဒါယာဒါပတ္တမာနသာ;_  
_ဇာလီ ကဏှာဇိနာ စုဘော,_  
_ဗြာဟ္မဏဿ ဝသာနုဂါ;_  
_အစ္စာယိကဿ လုဒ္ဒဿ,_  
_ယော နေ ဂါဝေါဝ သုမ္ဘတိ._  

</Paragraph>

</Division>
<Division number="2385" book="ja2" e="ch" v="23" p="373">

<Paragraph number="3744" type="verses" book="ja2">
_တေ ရာဇပုတ္တိယာ ပုတ္တေ,_  
_ယဒိ ဇာနာထ သံသထ;_  
_ပရိယာပုဏာထ နော ခိပ္ပံ,_  
_သပ္ပဒဋ္ဌံဝ မာဏဝံ”._  

</Paragraph>

</Division>
<Division number="2386" book="ja2" e="ch" v="23" p="373">

<Paragraph number="3745" type="verses" book="ja2">
_“ဥဘော ကုမာရာ နိက္ကီတာ,_  
_ဇာလီ ကဏှာဇိနာ စုဘော;_  
_ဗြာဟ္မဏဿ ဓနံ ဒတွာ,_  
_ပုတ္တ မာ ဘာယိ အဿသ”._  

</Paragraph>

</Division>
<Division number="2387" book="ja2" e="ch" v="23" p="373">

<Paragraph number="3746" type="verses" book="ja2">
_“ကစ္စိ နု တာတ ကုသလံ,_  
_ကစ္စိ တာတ အနာမယံ;_  
_ကစ္စိ နု တာတ မေ မာတု,_  
_စက္ခု န ပရိဟာယတိ”._  

</Paragraph>

</Division>
<Division number="2388" book="ja2" e="ch" v="23" p="373">

<Paragraph number="3747" type="verses" book="ja2">
_“ကုသလဉ္စေဝ မေ ပုတ္တ,_  
_အထော ပုတ္တ အနာမယံ;_  
_အထော စ ပုတ္တ တေ မာတု,_  
_စက္ခု န ပရိဟာယတိ”._  

</Paragraph>

</Division>
<Division number="2389" book="ja2" e="ch" v="23" p="373">

<Paragraph number="3748" type="verses" book="ja2">
_“ကစ္စိ အရောဂံ ယောဂ္ဂံ တေ,_  
_ကစ္စိ ဝဟတိ ဝါဟနံ;_  
_ကစ္စိ ဖီတော ဇနပဒေါ,_  
_ကစ္စိ ဝုဋ္ဌိ န ဆိဇ္ဇတိ”._  

</Paragraph>

</Division>
<Division number="2390" book="ja2" e="ch" v="23" p="373">

<Paragraph number="3749" type="verses" book="ja2">
_“အထော အရောဂံ ယောဂ္ဂံ မေ,_  
_အထော ဝဟတိ ဝါဟနံ;_  
_အထော ဖီတော ဇနပဒေါ,_  
_အထော ဝုဋ္ဌိ န ဆိဇ္ဇတိ”._  

</Paragraph>

</Division>
<Division number="2391" book="ja2" e="ch" v="23" p="373">

<Paragraph number="3750" type="verses" book="ja2">
ဣစ္စေဝံ မန္တယန္တာနံ,_  
_မာတာ နေသံ အဒိဿထ;_  
_ရာဇပုတ္တီ ဂိရိဒွါရေ,_  
_ပတ္တိကာ အနုပါဟနာ._  

</Paragraph>

</Division>
<Division number="2392" book="ja2" e="ch" v="23" p="373">

<Paragraph number="3751" type="verses" book="ja2">
_တဉ္စ ဒိသွာန အာယန္တိံ,_  
_မာတရံ ပုတ္တဂိဒ္ဓိနိံ;_  
_ဝေဿန္တရော စ မဒ္ဒီ စ,_  
_ပစ္စုဂ္ဂန္တွာ အဝန္ဒိသုံ._  

</Paragraph>

</Division>
<Division number="2393" book="ja2" e="ch" v="23" p="373">

<Paragraph number="3752" type="verses" book="ja2">
_မဒ္ဒီ စ သိရသာ ပါဒေ,_  
_သဿုယာ အဘိဝါဒယိ;_  
_“မဒ္ဒီ အဟဉှိ တေ အယျေ,_  
_ပါဒေ ဝန္ဒာမိ တေ သုဏှာ”._  

</Paragraph>

</Division>
<Division number="2394" book="ja2" e="ch" v="23" p="373">

<Paragraph number="3753" type="verses" book="ja2">
_မဒ္ဒိဉ္စ ပုတ္တကာ ဒိသွာ,_  
_ဒူရတော သောတ္ထိမာဂတာ;_  
_ကန္ဒန္တာ မဘိဓာဝိံသု,_  
_ဝစ္ဆဗာလာဝ မာတရံ._  

</Paragraph>

</Division>
<Division number="2395" book="ja2" e="ch" v="23" p="374">

<Paragraph number="3754" type="verses" book="ja2">
_မဒ္ဒီ စ ပုတ္တကေ ဒိသွာ,_  
_ဒူရတော သောတ္ထိမာဂတေ;_  
_ဝါရုဏီဝ ပဝေဓေန္တီ,_  
_ထနဓာရာဘိသိဉ္စထ._  

</Paragraph>

</Division>
<Division number="2396" book="ja2" e="ch" v="23" p="374">

<Paragraph number="3755" type="verses" book="ja2">
_သမာဂတာနံ ဉာတီနံ,_  
_မဟာဃောသော အဇာယထ;_  
_ပဗ္ဗတာ သမနာဒိံသု,_  
_မဟီ ပကမ္ပိတာ အဟု._  

</Paragraph>

</Division>
<Division number="2397" book="ja2" e="ch" v="23" p="374">

<Paragraph number="3756" type="verses" book="ja2">
_ဝုဋ္ဌိဓာရံ ပဝတ္တေန္တော,_  
_ဒေဝေါ ပါဝဿိ တာဝဒေ;_  
_အထ ဝေဿန္တရော ရာဇာ,_  
_ဉာတီဟိ သမဂစ္ဆထ._  

</Paragraph>

</Division>
<Division number="2398" book="ja2" e="ch" v="23" p="374">

<Paragraph number="3757" type="verses" book="ja2">
_နတ္တာရော သုဏိသာ ပုတ္တော,_  
_ရာဇာ ဒေဝီ စ ဧကတော;_  
_ယဒါ သမာဂတာ အာသုံ,_  
_တဒါသိ လောမဟံသနံ._  

</Paragraph>

</Division>
<Division number="2399" book="ja2" e="ch" v="23" p="374">

<Paragraph number="3758" type="verses" book="ja2">
_ပဉ္ဇလိကာ တဿ ယာစန္တိ,_  
_ရောဒန္တာ ဘေရဝေ ဝနေ;_  
_ဝေဿန္တရဉ္စ မဒ္ဒိဉ္စ,_  
_သဗ္ဗေ ရဋ္ဌာ သမာဂတာ;_  
_တွံ နောသိ ဣဿရော ရာဇာ,_  
_ရဇ္ဇံ ကာရေထ နော ဥဘော._  


</Paragraph>
</Division>

<Paragraph number="3759" type="center" book="ja2">
ဆခတ္တိယကမ္မံ နာမ.


</Paragraph>

<Division number="2400" book="ja2" e="ch" v="23" p="374">

<Paragraph number="3760" type="verses" book="ja2">
_“ဓမ္မေန ရဇ္ဇံ ကာရေန္တံ,_  
_ရဋ္ဌာ ပဗ္ဗာဇယိတ္ထ မံ;_  
_တွဉ္စ ဇာနပဒါ စေဝ,_  
_နေဂမာ စ သမာဂတာ”._  

</Paragraph>

</Division>
<Division number="2401" book="ja2" e="ch" v="23" p="374">

<Paragraph number="3761" type="verses" book="ja2">
_“ဒုက္ကဋဉ္စ ဟိ နော ပုတ္တ,_  
_ဘူနဟစ္စံ ကတံ မယာ;_  
_ယောဟံ သိဝီနံ ဝစနာ,_  
_ပဗ္ဗာဇေသိမဒူသကံ._  

</Paragraph>

</Division>
<Division number="2402" book="ja2" e="ch" v="23" p="374">

<Paragraph number="3762" type="verses" book="ja2">
_ယေန ကေနစိ ဝဏ္ဏေန,_  
_ပိတု ဒုက္ခံ ဥဒဗ္ဗဟေ;_  
_မာတု ဘဂိနိယာ စာပိ,_  
_အပိ ပါဏေဟိ အတ္တနော”._  

</Paragraph>

</Division>
<Division number="2403" book="ja2" e="ch" v="23" p="374">

<Paragraph number="3763" type="verses" book="ja2">
_တတော ဝေဿန္တရော ရာဇာ,_  
_ရဇောဇလ္လံ ပဝါဟယိ;_  
_ရဇောဇလ္လံ ပဝါဟေတွာ,_  
_သင်္ခဝဏ္ဏံ အဓာရယိ._  

</Paragraph>

</Division>
<Division number="2404" book="ja2" e="ch" v="23" p="374">

<Paragraph number="3764" type="verses" book="ja2">
_သီသံ နှာတော သုစိဝတ္ထော,_  
_သဗ္ဗာဘရဏဘူသိတော;_  
_ပစ္စယံ နာဂမာရုယှ,_  
_ခဂ္ဂံ ဗန္ဓိ ပရန္တပံ._  

</Paragraph>

</Division>
<Division number="2405" book="ja2" e="ch" v="23" p="374">

<Paragraph number="3765" type="verses" book="ja2">
_တတော သဋ္ဌိသဟဿာနိ,_  
_ယောဓိနော စာရုဒဿနာ;_  
_သဟဇာတာ ပကိရိံသု,_  
_နန္ဒယန္တာ ရထေသဘံ._  

</Paragraph>

</Division>
<Division number="2406" book="ja2" e="ch" v="23" p="375">

<Paragraph number="3766" type="verses" book="ja2">
_တတော မဒ္ဒိမ္ပိ နှာပေသုံ,_  
_သိဝိကညာ သမာဂတာ;_  
_“ဝေဿန္တရော တံ ပါလေတု,_  
_ဇာလီ ကဏှာဇိနာ စုဘော;_  
_အထောပိ တံ မဟာရာဇာ,_  
_သဉ္ဇယော အဘိရက္ခတု”._  

</Paragraph>

</Division>
<Division number="2407" book="ja2" e="ch" v="23" p="375">

<Paragraph number="3767" type="verses" book="ja2">
ဣဒဉ္စ ပစ္စယံ လဒ္ဓါ,_  
_ပုဗ္ဗေ သင်္က္လေသမတ္တနော;_  
_အာနန္ဒိယံ အာစရိံသု,_  
_ရမဏီယေ ဂိရိဗ္ဗဇေ._  

</Paragraph>

</Division>
<Division number="2408" book="ja2" e="ch" v="23" p="375">

<Paragraph number="3768" type="verses" book="ja2">
ဣဒဉ္စ ပစ္စယံ လဒ္ဓါ,_  
_ပုဗ္ဗေ သင်္က္လေသမတ္တနော;_  
_အာနန္ဒိ ဝိတ္တာ သုမနာ,_  
_ပုတ္တေ သင်္ဂမ္မ လက္ခဏာ._  

</Paragraph>

</Division>
<Division number="2409" book="ja2" e="ch" v="23" p="375">

<Paragraph number="3769" type="verses" book="ja2">
ဣဒဉ္စ ပစ္စယံ လဒ္ဓါ,_  
_ပုဗ္ဗေ သင်္က္လေသမတ္တနော;_  
_အာနန္ဒိ ဝိတ္တာ ပတီတာ,_  
_သဟ ပုတ္တေဟိ လက္ခဏာ._  

</Paragraph>

</Division>
<Division number="2410" book="ja2" e="ch" v="23" p="375">

<Paragraph number="3770" type="verses" book="ja2">
_“ဧကဘတ္တာ ပုရေ အာသိံ,_  
_နိစ္စံ ထဏ္ဍိလသာယိနီ;_  
ဣတိ မေတံ ဝတံ အာသိ,_  
_တုမှံ ကာမာ ဟိ ပုတ္တကာ._  

</Paragraph>

</Division>
<Division number="2411" book="ja2" e="ch" v="23" p="375">

<Paragraph number="3771" type="verses" book="ja2">
_တံ မေ ဝတံ သမိဒ္ဓဇ္ဇ,_  
_တုမှေ သင်္ဂမ္မ ပုတ္တကာ;_  
_မာတုဇမ္ပိ တံ ပါလေတု,_  
_ပိတုဇမ္ပိ စ ပုတ္တက;_  
_အထောပိ တံ မဟာရာဇာ,_  
_သဉ္ဇယော အဘိရက္ခတု._  

</Paragraph>

</Division>
<Division number="2412" book="ja2" e="ch" v="23" p="375">

<Paragraph number="3772" type="verses" book="ja2">
_ယံ ကိဉ္စိတ္ထိ ကတံ ပုညံ,_  
_မယှဉ္စေဝ ပိတုစ္စ တေ;_  
_သဗ္ဗေန တေန ကုသလေန,_  
_အဇရော အမရော ဘဝ”._  

</Paragraph>

</Division>
<Division number="2413" book="ja2" e="ch" v="23" p="375">

<Paragraph number="3773" type="verses" book="ja2">
_ကပ္ပါသိကဉ္စ ကောသေယျံ,_  
_ခေါမကောဋုမ္ဗရာနိ စ;_  
_သဿု သုဏှာယ ပါဟေသိ,_  
_ယေဟိ မဒ္ဒီ အသောဘထ._  

</Paragraph>

</Division>
<Division number="2414" book="ja2" e="ch" v="23" p="375">

<Paragraph number="3774" type="verses" book="ja2">
_တတော ဟေမဉ္စ ကာယူရံ,_  
_ဂီဝေယျံ ရတနာမယံ;_  
_သဿု သုဏှာယ ပါဟေသိ,_  
_ယေဟိ မဒ္ဒီ အသောဘထ._  

</Paragraph>

</Division>
<Division number="2415" book="ja2" e="ch" v="23" p="375">

<Paragraph number="3775" type="verses" book="ja2">
_တတော ဟေမဉ္စ ကာယူရံ,_  
_အင်္ဂဒံ မဏိမေခလံ;_  
_သဿု သုဏှာယ ပါဟေသိ,_  
_ယေဟိ မဒ္ဒီ အသောဘထ._  

</Paragraph>

</Division>
<Division number="2416" book="ja2" e="ch" v="23" p="375">

<Paragraph number="3776" type="verses" book="ja2">
ဥဏ္ဏတံ မုခဖုလ္လဉ္စ,_  
_နာနာရတ္တေ စ မာဏိကေ;_  
_သဿု သုဏှာယ ပါဟေသိ,_  
_ယေဟိ မဒ္ဒီ အသောဘထ._  

</Paragraph>

</Division>
<Division number="2417" book="ja2" e="ch" v="23" p="375">

<Paragraph number="3777" type="verses" book="ja2">
ဥဂ္ဂတ္ထနံ ဂိင်္ဂမကံ,_  
_မေခလံ ပါဋိပါဒကံ;_  
_သဿု သုဏှာယ ပါဟေသိ,_  
_ယေဟိ မဒ္ဒီ အသောဘထ._  

</Paragraph>

</Division>
<Division number="2418" book="ja2" e="ch" v="23" p="376">

<Paragraph number="3778" type="verses" book="ja2">
_သုတ္တဉ္စ သုတ္တဝဇ္ဇဉ္စ,_  
ဥပနိဇ္ဈာယ သေယျသိ;_  
_အသောဘထ ရာဇပုတ္တီ,_  
_ဒေဝကညာဝ နန္ဒနေ._  

</Paragraph>

</Division>
<Division number="2419" book="ja2" e="ch" v="23" p="376">

<Paragraph number="3779" type="verses" book="ja2">
_သီသံ နှာတာ သုစိဝတ္ထာ,_  
_သဗ္ဗာလင်္ကာရဘူသိတာ;_  
_အသောဘထ ရာဇပုတ္တီ,_  
_တာဝတိံသေဝ အစ္ဆရာ._  

</Paragraph>

</Division>
<Division number="2420" book="ja2" e="ch" v="23" p="376">

<Paragraph number="3780" type="verses" book="ja2">
_ကဒလီဝ ဝါတစ္ဆုပိတာ,_  
_ဇာတာ စိတ္တလတာဝနေ;_  
_ဒန္တာဝရဏသမ္ပန္နာ,_  
_ရာဇပုတ္တီ အသောဘထ._  

</Paragraph>

</Division>
<Division number="2421" book="ja2" e="ch" v="23" p="376">

<Paragraph number="3781" type="verses" book="ja2">
_သကုဏီ မာနုသိနီဝ,_  
_ဇာတာ စိတ္တပတ္တာ ပတီ;_  
_နိဂြေါဓပက္ကဗိမ္ဗောဋ္ဌီ,_  
_ရာဇပုတ္တီ အသောဘထ._  

</Paragraph>

</Division>
<Division number="2422" book="ja2" e="ch" v="23" p="376">

<Paragraph number="3782" type="verses" book="ja2">
_တဿာ စ နာဂမာနေသုံ,_  
_နာတိဗဒ္ဓံဝ ကုဉ္ဇရံ;_  
_သတ္တိက္ခမံ သရက္ခမံ,_  
_ဤသာဒန္တံ ဥရူဠှဝံ._  

</Paragraph>

</Division>
<Division number="2423" book="ja2" e="ch" v="23" p="376">

<Paragraph number="3783" type="verses" book="ja2">
_သာ မဒ္ဒီ နာဂမာရုဟိ,_  
_နာတိဝဒ္ဓံဝ ကုဉ္ဇရံ;_  
_သတ္တိက္ခမံ သရက္ခမံ,_  
_ဤသာဒန္တံ ဥရူဠှဝံ._  

</Paragraph>

</Division>
<Division number="2424" book="ja2" e="ch" v="23" p="376">

<Paragraph number="3784" type="verses" book="ja2">
_သဗ္ဗမှိ တံအရညမှိ,_  
_ယာဝန္တေတ္ထ မိဂါ အဟုံ;_  
_ဝေဿန္တရဿ တေဇေန,_  
_နညမညံ ဝိဟေဌယုံ._  

</Paragraph>

</Division>
<Division number="2425" book="ja2" e="ch" v="23" p="376">

<Paragraph number="3785" type="verses" book="ja2">
_သဗ္ဗမှိ တံအရညမှိ,_  
_ယာဝန္တေတ္ထ ဒိဇာ အဟုံ;_  
_ဝေဿန္တရဿ တေဇေန,_  
_နညမညံ ဝိဟေဌယုံ._  

</Paragraph>

</Division>
<Division number="2426" book="ja2" e="ch" v="23" p="376">

<Paragraph number="3786" type="verses" book="ja2">
_သဗ္ဗမှိ တံအရညမှိ,_  
_ယာဝန္တေတ္ထ မိဂါ အဟုံ;_  
_ဧကဇ္ဈံ သန္နိပါတိံသု,_  
_ဝေဿန္တရေ ပယာတမှိ;_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="2427" book="ja2" e="ch" v="23" p="376">

<Paragraph number="3787" type="verses" book="ja2">
_သဗ္ဗမှိ တံအရညမှိ,_  
_ယာဝန္တေတ္ထ ဒိဇာ အဟုံ;_  
_ဧကဇ္ဈံ သန္နိပါတိံသု,_  
_ဝေဿန္တရေ ပယာတမှိ;_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="2428" book="ja2" e="ch" v="23" p="376">

<Paragraph number="3788" type="verses" book="ja2">
_သဗ္ဗမှိ တံအရညမှိ,_  
_ယာဝန္တေတ္ထ မိဂါ အဟုံ;_  
_နာဿု မဉ္ဇူ နိကူဇိံသု,_  
_ဝေဿန္တရေ ပယာတမှိ;_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="2429" book="ja2" e="ch" v="23" p="376">

<Paragraph number="3789" type="verses" book="ja2">
_သဗ္ဗမှိ တံအရညမှိ,_  
_ယာဝန္တေတ္ထ ဒိဇာ အဟုံ;_  
_နာဿု မဉ္ဇူ နိကူဇိံသု,_  
_ဝေဿန္တရေ ပယာတမှိ;_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="2430" book="ja2" e="ch" v="23" p="377">

<Paragraph number="3790" type="verses" book="ja2">
_ပဋိယတ္တော ရာဇမဂ္ဂေါ,_  
_ဝိစိတ္တော ပုပ္ဖသန္ထတော;_  
_ဝသိ ဝေဿန္တရော ယတ္ထ,_  
_ယာဝတာဝ ဇေတုတ္တရာ._  

</Paragraph>

</Division>
<Division number="2431" book="ja2" e="ch" v="23" p="377">

<Paragraph number="3791" type="verses" book="ja2">
_တတော သဋ္ဌိသဟဿာနိ,_  
_ယောဓိနော စာရုဒဿနာ;_  
_သမန္တာ ပရိကိရိံသု,_  
_ဝေဿန္တရေ ပယာတမှိ;_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="2432" book="ja2" e="ch" v="23" p="377">

<Paragraph number="3792" type="verses" book="ja2">
_ဩရောဓာ စ ကုမာရာ စ,_  
_ဝေသိယာနာ စ ဗြာဟ္မဏာ;_  
_သမန္တာ ပရိကိရိံသု,_  
_ဝေဿန္တရေ ပယာတမှိ;_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="2433" book="ja2" e="ch" v="23" p="377">

<Paragraph number="3793" type="verses" book="ja2">
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_သမန္တာ ပရိကိရိံသု,_  
_ဝေဿန္တရေ ပယာတမှိ;_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="2434" book="ja2" e="ch" v="23" p="377">

<Paragraph number="3794" type="verses" book="ja2">
_သမာဂတာ ဇာနပဒါ,_  
_နေဂမာ စ သမာဂတာ;_  
_သမန္တာ ပရိကိရိံသု,_  
_ဝေဿန္တရေ ပယာတမှိ;_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="2435" book="ja2" e="ch" v="23" p="377">

<Paragraph number="3795" type="verses" book="ja2">
_ကရောဋိယာ စမ္မဓရာ,_  
ဣလ္လီဟတ္ထာ သုဝမ္မိနော;_  
_ပုရတော ပဋိပဇ္ဇိံသု,_  
_ဝေဿန္တရေ ပယာတမှိ;_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="2436" book="ja2" e="ch" v="23" p="377">

<Paragraph number="3796" type="verses" book="ja2">
_တေ ပါဝိသုံ ပုရံ ရမ္မံ,_  
_မဟာပါကာရတောရဏံ;_  
ဥပေတံ အန္နပါနေဟိ,_  
_နစ္စဂီတေဟိ စူဘယံ._  

</Paragraph>

</Division>
<Division number="2437" book="ja2" e="ch" v="23" p="377">

<Paragraph number="3797" type="verses" book="ja2">
_ဝိတ္တာ ဇာနပဒါ အာသုံ,_  
_နေဂမာ စ သမာဂတာ;_  
_အနုပ္ပတ္တေ ကုမာရမှိ,_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="2438" book="ja2" e="ch" v="23" p="377">

<Paragraph number="3798" type="verses" book="ja2">
_စေလုက္ခေပေါ အဝတ္တိတ္ထ,_  
_အာဂတေ ဓနဒါယကေ;_  
_နန္ဒိံ ပဝေသိ နဂရေ,_  
_ဗန္ဓနာ မောက္ခော အဃောသထ._  

</Paragraph>

</Division>
<Division number="2439" book="ja2" e="ch" v="23" p="378">

<Paragraph number="3799" type="verses" book="ja2">
_ဇာတရူပမယံ ဝဿံ,_  
_ဒေဝေါ ပါဝဿိ တာဝဒေ;_  
_ဝေဿန္တရေ ပဝိဋ္ဌမှိ,_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="2440" book="ja2" e="ch" v="23" p="378">

<Paragraph number="3800" type="verses" book="ja2">
_တတော ဝေဿန္တရော ရာဇာ,_  
_ဒါနံ ဒတွာန ခတ္တိယော;_  
_ကာယဿ ဘေဒါ သပ္ပညော,_  
_သဂ္ဂံ သော ဥပပဇ္ဇထာတိ. (6652)_  


</Paragraph>
</Division>

<Paragraph number="3801" type="center" book="ja2">
ဝေဿန္တရဇာတကံ ဒသမံ.



</Paragraph>

<Paragraph number="3802" type="center" book="ja2">
မဟာနိပါတံ နိဋ္ဌိတံ.



</Paragraph>

<Paragraph number="3803" type="center" book="ja2">
ဇာတကပါဠိ နိဋ္ဌိတာ.
</Paragraph>