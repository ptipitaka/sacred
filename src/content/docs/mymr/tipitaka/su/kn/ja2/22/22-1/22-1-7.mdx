---
title: 22.1.7 စန္ဒကုမာရဇာတက
tableOfContents: false
sidebar:
  order: 7
type: tipitaka
basket: su
book: ja2
review:
  current: review
  updated: '2025-10-23T09:13:42.101250'
  updated_by: ''
  notes: ''
  history:
  - state: review
    date: '2025-10-23T09:13:42.101250'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="982" book="ja2" e="ch" v="23" p="242">

<Paragraph number="2314" type="verses" book="ja2">
_ရာဇာသိ လုဒ္ဒကမ္မော,_  
_ဧကရာဇာ ပုပ္ဖဝတီယာ;_  
_သော ပုစ္ဆိ ဗြဟ္မဗန္ဓုံ,_  
_ခဏ္ဍဟာလံ ပုရောဟိတံ မူဠှံ._  

</Paragraph>

</Division>
<Division number="983" book="ja2" e="ch" v="23" p="242">

<Paragraph number="2315" type="verses" book="ja2">
_“သဂ္ဂါန မဂ္ဂမာစိက္ခ,_  
_တွံသိ ဗြာဟ္မဏ ဓမ္မဝိနယကုသလော;_  
_ယထာ ဣတော ဝဇန္တိ သုဂတိံ,_  
_နရာ ပုညာနိ ကတွာန”._  

</Paragraph>

</Division>
<Division number="984" book="ja2" e="ch" v="23" p="242">

<Paragraph number="2316" type="verses" book="ja2">
_“အတိဒါနံ ဒဒိတွာန,_  
_အဝဇ္ဈေ ဒေဝ ဃာတေတွာ;_  
_ဧဝံ ဝဇန္တိ သုဂတိံ,_  
_နရာ ပုညာနိ ကတွာန”._  

</Paragraph>

</Division>
<Division number="985" book="ja2" e="ch" v="23" p="242">

<Paragraph number="2317" type="verses" book="ja2">
_“ကိံ ပန တံ အတိဒါနံ,_  
_ကေ စ အဝဇ္ဈာ ဣမသ္မိ လောကသ္မိံ;_  
_ဧတဉ္စ ခေါ နော အက္ခာဟိ,_  
_ယဇိဿာမိ ဒဒါမိ ဒါနာနိ”._  

</Paragraph>

</Division>
<Division number="986" book="ja2" e="ch" v="23" p="242">

<Paragraph number="2318" type="verses" book="ja2">
_“ပုတ္တေဟိ ဒေဝ ယဇိတဗ္ဗံ,_  
_မဟေသီဟိ နေဂမေဟိ စ;_  
ဥသဘေဟိ အာဇာနိယေဟိ စတူဟိ,_  
_သဗ္ဗစတုက္ကေန ဒေဝ ယဇိတဗ္ဗံ”._  

</Paragraph>

</Division>
<Division number="987" book="ja2" e="ch" v="23" p="242">

<Paragraph number="2319" type="verses" book="ja2">
_တံ သုတွာ အန္တေပုရေ,_  
_ကုမာရာ မဟေသိယော စ ဟညန္တု;_  
_ဧကော အဟောသိ နိဂ္ဃေါသော,_  
_ဘိသ္မာ အစ္စုဂ္ဂတော သဒ္ဒေါ._  

</Paragraph>

</Division>
<Division number="988" book="ja2" e="ch" v="23" p="242">

<Paragraph number="2320" type="verses" book="ja2">
_“ဂစ္ဆထ ဝဒေထ ကုမာရေ,_  
_စန္ဒံ သူရိယဉ္စ ဘဒ္ဒသေနဉ္စ;_  
_သူရဉ္စ ဝါမဂေါတ္တဉ္စ,_  
_ပစုရာ ကိရ ဟောထ ယညတ္ထာယ._  

</Paragraph>

</Division>
<Division number="989" book="ja2" e="ch" v="23" p="242">

<Paragraph number="2321" type="verses" book="ja2">
_ကုမာရိယောပိ ဝဒေထ,_  
ဥပသေနံ ကောကိလဉ္စ မုဒိတဉ္စ;_  
_နန္ဒဉ္စာပိ ကုမာရိံ,_  
_ပစုရာ ကိရ ဟောထ ယညတ္ထာယ._  

</Paragraph>

</Division>
<Division number="990" book="ja2" e="ch" v="23" p="242">

<Paragraph number="2322" type="verses" book="ja2">
_ဝိဇယမ္ပိ မယှံ မဟေသိံ,_  
_ဧရာဝတိံ ကေသိနိံ သုနန္ဒဉ္စ;_  
_လက္ခဏဝရူပပန္နာ,_  
_ပစုရာ ကိရ ဟောထ ယညတ္ထာယ._  

</Paragraph>

</Division>
<Division number="991" book="ja2" e="ch" v="23" p="243">

<Paragraph number="2323" type="verses" book="ja2">
_ဂဟပတယော စ ဝဒေထ,_  
_ပုဏ္ဏမုခံ ဘဒ္ဒိယံ သိင်္ဂါလဉ္စ;_  
_ဝဍ္ဎဉ္စာပိ ဂဟပတိံ,_  
_ပစုရာ ကိရ ဟောထ ယညတ္ထာယ”._  

</Paragraph>

</Division>
<Division number="992" book="ja2" e="ch" v="23" p="243">

<Paragraph number="2324" type="verses" book="ja2">
_တေ တတ္ထ ဂဟပတယော,_  
_အဝေါစိသုံ သမာဂတာ ပုတ္တဒါရပရိကိဏ္ဏာ;_  
_“သဗ္ဗေဝ သိခိနော ဒေဝ ကရောဟိ,_  
_အထ ဝါ နော ဒါသေ သာဝေဟိ”._  

</Paragraph>

</Division>
<Division number="993" book="ja2" e="ch" v="23" p="243">

<Paragraph number="2325" type="verses" book="ja2">
_“အဘယင်္ကရမ္ပိ မေ ဟတ္ထိံ,_  
_နာဠာဂိရိံ အစ္စုဂ္ဂတံ ဝရုဏဒန္တံ;_  
_အာနေထ ခေါ နေ ခိပ္ပံ,_  
_ယညတ္ထာယ ဘဝိဿန္တိ._  

</Paragraph>

</Division>
<Division number="994" book="ja2" e="ch" v="23" p="243">

<Paragraph number="2326" type="verses" book="ja2">
_အဿရတနမ္ပိ ကေသိံ,_  
_သုရာမုခံ ပုဏ္ဏကံ ဝိနတကဉ္စ;_  
_အာနေထ ခေါ နေ ခိပ္ပံ,_  
_ယညတ္ထာယ ဘဝိဿန္တိ._  

</Paragraph>

</Division>
<Division number="995" book="ja2" e="ch" v="23" p="243">

<Paragraph number="2327" type="verses" book="ja2">
ဥသဘမ္ပိ ယူထပတိံ အနောဇံ,_  
_နိသဘံ ဂဝမ္ပတိံ တေပိ မယှံ အာနေထ;_  
_သမူဟ ကရောန္တု သဗ္ဗံ,_  
_ယဇိဿာမိ ဒဒါမိ ဒါနာနိ._  

</Paragraph>

</Division>
<Division number="996" book="ja2" e="ch" v="23" p="243">

<Paragraph number="2328" type="verses" book="ja2">
_သဗ္ဗံ ပဋိယာဒေထ,_  
_ယညံ ပန ဥဂ္ဂတမှိ သူရိယမှိ;_  
_အာဏာပေထ စ ကုမာရေ,_  
_အဘိရမန္တု ဣမံ ရတ္တိံ._  

</Paragraph>

</Division>
<Division number="997" book="ja2" e="ch" v="23" p="243">

<Paragraph number="2329" type="verses" book="ja2">
_သဗ္ဗံ ဥပဋ္ဌပေထ,_  
_ယညံ ပန ဥဂ္ဂတမှိ သူရိယမှိ;_  
_ဝဒေထ ဒါနိ ကုမာရေ,_  
_အဇ္ဇ ခေါ ပစ္ဆိမာ ရတ္တိ”._  

</Paragraph>

</Division>
<Division number="998" book="ja2" e="ch" v="23" p="243">

<Paragraph number="2330" type="verses" book="ja2">
_တံတံ မာတာ အဝစ,_  
_ရောဒန္တီ အာဂန္တွာ ဝိမာနတော;_  
_“ယညော ကိရ တေ ပုတ္တ,_  
_ဘဝိဿတိ စတူဟိ ပုတ္တေဟိ”._  

</Paragraph>

</Division>
<Division number="999" book="ja2" e="ch" v="23" p="243">

<Paragraph number="2331" type="verses" book="ja2">
_“သဗ္ဗေပိ မယှံ ပုတ္တာ စတ္တာ,_  
_စန္ဒသ္မိံ ဟညမာနသ္မိံ;_  
_ပုတ္တေဟိ ယညံ ယဇိတွာန,_  
_သုဂတိံ သဂ္ဂံ ဂမိဿာမိ”._  

</Paragraph>

</Division>
<Division number="1000" book="ja2" e="ch" v="23" p="243">

<Paragraph number="2332" type="verses" book="ja2">
_“မာ တံ ပုတ္တ သဒ္ဒဟေသိ,_  
_သုဂတိ ကိရ ဟောတိ ပုတ္တယညေန;_  
_နိရယာနေသော မဂ္ဂေါ,_  
_နေသော မဂ္ဂေါ ဟိ သဂ္ဂါနံ._  

</Paragraph>

</Division>
<Division number="1001" book="ja2" e="ch" v="23" p="244">

<Paragraph number="2333" type="verses" book="ja2">
_ဒါနာနိ ဒေဟိ ကောဏ္ဍည,_  
_အဟိံသာ သဗ္ဗဘူတဘဗျာနံ;_  
_ဧသ မဂ္ဂေါ သုဂတိယာ,_  
_န စ မဂ္ဂေါ ပုတ္တယညေန”._  

</Paragraph>

</Division>
<Division number="1002" book="ja2" e="ch" v="23" p="244">

<Paragraph number="2334" type="verses" book="ja2">
_“အာစရိယာနံ ဝစနာ,_  
_ဃာတေဿံ စန္ဒဉ္စ သူရိယဉ္စ;_  
_ပုတ္တေဟိ ယညံ ယဇိတွာန ဒုစ္စဇေဟိ,_  
_သုဂတိံ သဂ္ဂံ ဂမိဿာမိ”._  

</Paragraph>

</Division>
<Division number="1003" book="ja2" e="ch" v="23" p="244">

<Paragraph number="2335" type="verses" book="ja2">
_တံတံ ပိတာပိ အဝစ,_  
_ဝသဝတ္တီ ဩရသံ သကံ ပုတ္တံ;_  
_“ယညော ကိရ တေ ပုတ္တ,_  
_ဘဝိဿတိ စတူဟိ ပုတ္တေဟိ”._  

</Paragraph>

</Division>
<Division number="1004" book="ja2" e="ch" v="23" p="244">

<Paragraph number="2336" type="verses" book="ja2">
_“သဗ္ဗေပိ မယှံ ပုတ္တာ စတ္တာ,_  
_စန္ဒသ္မိံ ဟညမာနသ္မိံ;_  
_ပုတ္တေဟိ ယညံ ယဇိတွာန,_  
_သုဂတိံ သဂ္ဂံ ဂမိဿာမိ”._  

</Paragraph>

</Division>
<Division number="1005" book="ja2" e="ch" v="23" p="244">

<Paragraph number="2337" type="verses" book="ja2">
_“မာ တံ ပုတ္တ သဒ္ဒဟေသိ,_  
_သုဂတိ ကိရ ဟောတိ ပုတ္တယညေန;_  
_နိရယာနေသော မဂ္ဂေါ,_  
_နေသော မဂ္ဂေါ ဟိ သဂ္ဂါနံ._  

</Paragraph>

</Division>
<Division number="1006" book="ja2" e="ch" v="23" p="244">

<Paragraph number="2338" type="verses" book="ja2">
_ဒါနာနိ ဒေဟိ ကောဏ္ဍည,_  
_အဟိံသာ သဗ္ဗဘူတဘဗျာနံ;_  
_ဧသ မဂ္ဂေါ သုဂတိယာ,_  
_န စ မဂ္ဂေါ ပုတ္တယညေန”._  

</Paragraph>

</Division>
<Division number="1007" book="ja2" e="ch" v="23" p="244">

<Paragraph number="2339" type="verses" book="ja2">
_“အာစရိယာနံ ဝစနာ,_  
_ဃာတေဿံ စန္ဒဉ္စ သူရိယဉ္စ;_  
_ပုတ္တေဟိ ယညံ ယဇိတွာန ဒုစ္စဇေဟိ,_  
_သုဂတိံ သဂ္ဂံ ဂမိဿာမိ”._  

</Paragraph>

</Division>
<Division number="1008" book="ja2" e="ch" v="23" p="244">

<Paragraph number="2340" type="verses" book="ja2">
_“ဒါနာနိ ဒေဟိ ကောဏ္ဍည,_  
_အဟိံသာ သဗ္ဗဘူတဘဗျာနံ;_  
_ပုတ္တပရိဝုတော တုဝံ,_  
_ရဋ္ဌံ ဇနပဒဉ္စ ပါလေဟိ”._  

</Paragraph>

</Division>
<Division number="1009" book="ja2" e="ch" v="23" p="244">

<Paragraph number="2341" type="verses" book="ja2">
_“မာ နော ဒေဝ အဝဓိ,_  
_ဒါသေ နော ဒေဟိ ခဏ္ဍဟာလဿ;_  
_အပိ နိဂဠဗန္ဓကာပိ,_  
_ဟတ္ထီ အဿေ စ ပါလေမ._  

</Paragraph>

</Division>
<Division number="1010" book="ja2" e="ch" v="23" p="244">

<Paragraph number="2342" type="verses" book="ja2">
_မာ နော ဒေဝ အဝဓိ,_  
_ဒါသေ နော ဒေဟိ ခဏ္ဍဟာလဿ;_  
_အပိ နိဂဠဗန္ဓကာပိ,_  
_ဟတ္ထိဆကဏာနိ ဥဇ္ဈေမ._  

</Paragraph>

</Division>
<Division number="1011" book="ja2" e="ch" v="23" p="244">

<Paragraph number="2343" type="verses" book="ja2">
_မာ နော ဒေဝ အဝဓိ,_  
_ဒါသေ နော ဒေဟိ ခဏ္ဍဟာလဿ;_  
_အပိ နိဂဠဗန္ဓကာပိ,_  
_အဿဆကဏာနိ ဥဇ္ဈေမ._  

</Paragraph>

</Division>
<Division number="1012" book="ja2" e="ch" v="23" p="244">

<Paragraph number="2344" type="verses" book="ja2">
_မာ နော ဒေဝ အဝဓိ,_  
_ဒါသေ နော ဒေဟိ ခဏ္ဍဟာလဿ;_  
_ယဿ ဟောန္တိ တဝ ကာမာ,_  
_အပိ ရဋ္ဌာ ပဗ္ဗာဇိတာ;_  
_ဘိက္ခာစရိယံ စရိဿာမ”._  

</Paragraph>

</Division>
<Division number="1013" book="ja2" e="ch" v="23" p="245">

<Paragraph number="2345" type="verses" book="ja2">
_“ဒုက္ခံ ခေါ မေ ဇနယထ,_  
_ဝိလပန္တာ ဇီဝိတဿ ကာမာ ဟိ;_  
_မုဉ္စေထ ဒါနိ ကုမာရေ,_  
_အလမ္ပိ မေ ဟောတု ပုတ္တယညေန”._  

</Paragraph>

</Division>
<Division number="1014" book="ja2" e="ch" v="23" p="245">

<Paragraph number="2346" type="verses" book="ja2">
_“ပုဗ္ဗေဝ ခေါသိ မေ ဝုတ္တော,_  
_ဒုက္ကရံ ဒုရဘိသမ္ဘဝဉ္စေတံ;_  
_အထ နော ဥပက္ခဋဿ ယညဿ,_  
_ကသ္မာ ကရောသိ ဝိက္ခေပံ._  

</Paragraph>

</Division>
<Division number="1015" book="ja2" e="ch" v="23" p="245">

<Paragraph number="2347" type="verses" book="ja2">
_သဗ္ဗေ ဝဇန္တိ သုဂတိံ,_  
_ယေ ယဇန္တိ ယေပိ ယာဇေန္တိ;_  
_ယေ စာပိ အနုမောဒန္တိ,_  
_ယဇန္တာနံ ဧဒိသံ မဟာယညံ”._  

</Paragraph>

</Division>
<Division number="1016" book="ja2" e="ch" v="23" p="245">

<Paragraph number="2348" type="verses" book="ja2">
_“အထ ကိဿ ဇနော ပုဗ္ဗေ,_  
_သောတ္ထာနံ ဗြာဟ္မဏေ အဝါစေသိ;_  
_အထ နော အကာရဏသ္မာ,_  
_ယညတ္ထာယ ဒေဝ ဃာတေသိ._  

</Paragraph>

</Division>
<Division number="1017" book="ja2" e="ch" v="23" p="245">

<Paragraph number="2349" type="verses" book="ja2">
_ပုဗ္ဗေဝ နော ဒဟရကာလေ,_  
_န ဟနေသိ န ဃာတေသိ;_  
_ဒဟရမှာ ယောဗ္ဗနံ ပတ္တာ,_  
_အဒူသကာ တာတ ဟညာမ._  

</Paragraph>

</Division>
<Division number="1018" book="ja2" e="ch" v="23" p="245">

<Paragraph number="2350" type="verses" book="ja2">
_ဟတ္ထိဂတေ အဿဂတေ,_  
_သန္နဒ္ဓေ ပဿ နော မဟာရာဇ;_  
_ယုဒ္ဓေ ဝါ ယုဇ္ဈမာနေ ဝါ,_  
_န ဟိ မာဒိသာ သူရာ ဟောန္တိ ယညတ္ထာယ._  

</Paragraph>

</Division>
<Division number="1019" book="ja2" e="ch" v="23" p="245">

<Paragraph number="2351" type="verses" book="ja2">
_ပစ္စန္တေ ဝါပိ ကုပိတေ,_  
_အဋဝီသု ဝါ မာဒိသေ နိယောဇေန္တိ;_  
_အထ နော အကာရဏသ္မာ,_  
_အဘူမိယံ တာတ ဟညာမ._  

</Paragraph>

</Division>
<Division number="1020" book="ja2" e="ch" v="23" p="245">

<Paragraph number="2352" type="verses" book="ja2">
_ယာပိ ဟိ တာ သကုဏိယော,_  
_ဝသန္တိ တိဏဃရာနိ ကတွာန;_  
_တာသမ္ပိ ပိယာ ပုတ္တာ,_  
_အထ နော တွံ ဒေဝ ဃာတေသိ._  

</Paragraph>

</Division>
<Division number="1021" book="ja2" e="ch" v="23" p="245">

<Paragraph number="2353" type="verses" book="ja2">
_မာ တဿ သဒ္ဒဟေသိ,_  
_န မံ ခဏ္ဍဟာလော ဃာတေယျ;_  
_မမဉှိ သော ဃာတေတွာန,_  
_အနန္တရာ တမ္ပိ ဒေဝ ဃာတေယျ._  

</Paragraph>

</Division>
<Division number="1022" book="ja2" e="ch" v="23" p="245">

<Paragraph number="2354" type="verses" book="ja2">
_ဂါမဝရံ နိဂမဝရံ ဒဒန္တိ,_  
_ဘောဂမ္ပိဿ မဟာရာဇ;_  
_အထဂ္ဂပိဏ္ဍိကာပိ,_  
_ကုလေ ကုလေ ဟေတေ ဘုဉ္ဇန္တိ._  

</Paragraph>

</Division>
<Division number="1023" book="ja2" e="ch" v="23" p="245">

<Paragraph number="2355" type="verses" book="ja2">
_တေသမ္ပိ တာဒိသာနံ,_  
ဣစ္ဆန္တိ ဒုဗ္ဘိတုံ မဟာရာဇ;_  
_ယေဘုယျေန ဧတေ,_  
_အကတညုနော ဗြာဟ္မဏာ ဒေဝ._  

</Paragraph>

</Division>
<Division number="1024" book="ja2" e="ch" v="23" p="245">

<Paragraph number="2356" type="verses" book="ja2">
_မာ နော ဒေဝ အဝဓိ,_  
_ဒါသေ နော ဒေဟိ ခဏ္ဍဟာလဿ;_  
_အပိ နိဂဠဗန္ဓကာပိ,_  
_ဟတ္ထီ အဿေ စ ပါလေမ._  

</Paragraph>

</Division>
<Division number="1025" book="ja2" e="ch" v="23" p="246">

<Paragraph number="2357" type="verses" book="ja2">
_မာ နော ဒေဝ အဝဓိ,_  
_ဒါသေ နော ဒေဟိ ခဏ္ဍဟာလဿ;_  
_အပိ နိဂဠဗန္ဓကာပိ,_  
_ဟတ္ထိဆကဏာနိ ဥဇ္ဈေမ._  

</Paragraph>

</Division>
<Division number="1026" book="ja2" e="ch" v="23" p="246">

<Paragraph number="2358" type="verses" book="ja2">
_မာ နော ဒေဝ အဝဓိ,_  
_ဒါသေ နော ဒေဟိ ခဏ္ဍဟာလဿ;_  
_အပိ နိဂဠဗန္ဓကာပိ,_  
_အဿဆကဏာနိ ဥဇ္ဈေမ._  

</Paragraph>

</Division>
<Division number="1027" book="ja2" e="ch" v="23" p="246">

<Paragraph number="2359" type="verses" book="ja2">
_မာ နော ဒေဝ အဝဓိ,_  
_ဒါသေ နော ဒေဟိ ခဏ္ဍဟာလဿ;_  
_ယဿ ဟောန္တိ တဝ ကာမာ,_  
_အပိ ရဋ္ဌာ ပဗ္ဗာဇိတာ;_  
_ဘိက္ခာစရိယံ စရိဿာမ”._  

</Paragraph>

</Division>
<Division number="1028" book="ja2" e="ch" v="23" p="246">

<Paragraph number="2360" type="verses" book="ja2">
_“ဒုက္ခံ ခေါ မေ ဇနယထ,_  
_ဝိလပန္တာ ဇီဝိတဿ ကာမာ ဟိ;_  
_မုဉ္စေထ ဒါနိ ကုမာရေ,_  
_အလမ္ပိ မေ ဟောတု ပုတ္တယညေန”._  

</Paragraph>

</Division>
<Division number="1029" book="ja2" e="ch" v="23" p="246">

<Paragraph number="2361" type="verses" book="ja2">
_“ပုဗ္ဗေဝ ခေါသိ မေ ဝုတ္တော,_  
_ဒုက္ကရံ ဒုရဘိသမ္ဘဝဉ္စေတံ;_  
_အထ နော ဥပက္ခဋဿ ယညဿ,_  
_ကသ္မာ ကရောသိ ဝိက္ခေပံ._  

</Paragraph>

</Division>
<Division number="1030" book="ja2" e="ch" v="23" p="246">

<Paragraph number="2362" type="verses" book="ja2">
_သဗ္ဗေ ဝဇန္တိ သုဂတိံ,_  
_ယေ ယဇန္တိ ယေပိ ယာဇေန္တိ;_  
_ယေ စာပိ အနုမောဒန္တိ,_  
_ယဇန္တာနံ ဧဒိသံ မဟာယညံ”._  

</Paragraph>

</Division>
<Division number="1031" book="ja2" e="ch" v="23" p="246">

<Paragraph number="2363" type="verses" book="ja2">
_“ယဒိ ကိရ ယဇိတွာ ပုတ္တေဟိ,_  
_ဒေဝလောကံ ဣတော စုတာ ယန္တိ;_  
_ဗြာဟ္မဏော တာဝ ယဇတု,_  
_ပစ္ဆာပိ ယဇသိ တုဝံ ရာဇာ._  

</Paragraph>

</Division>
<Division number="1032" book="ja2" e="ch" v="23" p="246">

<Paragraph number="2364" type="verses" book="ja2">
_ယဒိ ကိရ ယဇိတွာ ပုတ္တေဟိ,_  
_ဒေဝလောကံ ဣတော စုတာ ယန္တိ;_  
_ဧသွေဝ ခဏ္ဍဟာလော,_  
_ယဇတံ သကေဟိ ပုတ္တေဟိ._  

</Paragraph>

</Division>
<Division number="1033" book="ja2" e="ch" v="23" p="246">

<Paragraph number="2365" type="verses" book="ja2">
_ဧဝံ ဇာနန္တော ခဏ္ဍဟာလော,_  
_ကိံ ပုတ္တကေ န ဃာတေသိ;_  
_သဗ္ဗဉ္စ ဉာတိဇနံ,_  
_အတ္တာနဉ္စ န ဃာတေသိ._  

</Paragraph>

</Division>
<Division number="1034" book="ja2" e="ch" v="23" p="246">

<Paragraph number="2366" type="verses" book="ja2">
_သဗ္ဗေ ဝဇန္တိ နိရယံ,_  
_ယေ ယဇန္တိ ယေပိ ယာဇေန္တိ;_  
_ယေ စာပိ အနုမောဒန္တိ,_  
_ယဇန္တာနံ ဧဒိသံ မဟာယညံ._  

</Paragraph>

</Division>
<Division number="1035" book="ja2" e="ch" v="23" p="246">

<Paragraph number="2367" type="verses" book="ja2">
_သစေ ဟိ သော သုဇ္ဈတိ ယော ဟနာတိ,_  
_ဟတောပိ သော သဂ္ဂမုပေတိ ဌာနံ;_  
_ဘောဝါဒိ ဘောဝါဒိန မာရယေယျုံ,_  
_ယေ စာပိ တေသံ အဘိသဒ္ဒဟေယျုံ._  

</Paragraph>

</Division>
<Division number="1036" book="ja2" e="ch" v="23" p="246">

<Paragraph number="2368" type="verses" book="ja2">
_ကထဉ္စ ကိရ ပုတ္တကာမာယော,_  
_ဂဟပတယော ဃရဏိယော စ;_  
_နဂရမှိ န ဥပရဝန္တိ ရာဇာနံ,_  
_‘မာ ဃာတယိ ဩရသံ ပုတ္တံ’._  

</Paragraph>

</Division>
<Division number="1037" book="ja2" e="ch" v="23" p="247">

<Paragraph number="2369" type="verses" book="ja2">
_ကထဉ္စ ကိရ ပုတ္တကာမာယော,_  
_ဂဟပတယော ဃရဏိယော စ;_  
_နဂရမှိ န ဥပရဝန္တိ ရာဇာနံ,_  
_‘မာ ဃာတယိ အတြဇံ ပုတ္တံ’._  

</Paragraph>

</Division>
<Division number="1038" book="ja2" e="ch" v="23" p="247">

<Paragraph number="2370" type="verses" book="ja2">
_ရညော စမှိ အတ္ထကာမော,_  
_ဟိတော စ သဗ္ဗဇနပဒဿ;_  
_န ကောစိ အဿ ပဋိဃံ,_  
_မယာ ဇာနပဒေါ န ပဝေဒေတိ._  

</Paragraph>

</Division>
<Division number="1039" book="ja2" e="ch" v="23" p="247">

<Paragraph number="2371" type="verses" book="ja2">
_ဂစ္ဆထ ဝေါ ဃရဏိယော,_  
_တာတဉ္စ ဝဒေထ ခဏ္ဍဟာလဉ္စ;_  
_‘မာ ဃာတေထ ကုမာရေ,_  
_အဒူသကေ သီဟသင်္ကာသေ’._  

</Paragraph>

</Division>
<Division number="1040" book="ja2" e="ch" v="23" p="247">

<Paragraph number="2372" type="verses" book="ja2">
_ဂစ္ဆထ ဝေါ ဃရဏိယော,_  
_တာတဉ္စ ဝဒေထ ခဏ္ဍဟာလဉ္စ;_  
_‘မာ ဃာတေထ ကုမာရေ,_  
_အပေက္ခိတေ သဗ္ဗလောကဿ’._  

</Paragraph>

</Division>
<Division number="1041" book="ja2" e="ch" v="23" p="247">

<Paragraph number="2373" type="verses" book="ja2">
_ယန္နူနာဟံ ဇာယေယျံ,_  
_ရထကာရကုလေသု ဝါ;_  
_ပုက္ကုသကုလေသု ဝါ ဝေဿေသု ဝါ ဇာယေယျံ,_  
_န ဟဇ္ဇ မံ ရာဇ ယညေ ဃာတေယျ”._  

</Paragraph>

</Division>
<Division number="1042" book="ja2" e="ch" v="23" p="247">

<Paragraph number="2374" type="verses" book="ja2">
_“သဗ္ဗာ သီမန္တိနိယော ဂစ္ဆထ,_  
_အယျဿ ခဏ္ဍဟာလဿ;_  
_ပါဒေသု နိပတထ,_  
_အပရာဓာဟံ န ပဿာမိ._  

</Paragraph>

</Division>
<Division number="1043" book="ja2" e="ch" v="23" p="247">

<Paragraph number="2375" type="verses" book="ja2">
_သဗ္ဗာ သီမန္တိနိယော ဂစ္ဆထ,_  
_အယျဿ ခဏ္ဍဟာလဿ;_  
_ပါဒေသု နိပတထ,_  
_ကိန္တေ ဘန္တေ မယံ အဒူသေမ”._  

</Paragraph>

</Division>
<Division number="1044" book="ja2" e="ch" v="23" p="247">

<Paragraph number="2376" type="verses" book="ja2">
_ကပဏာ ဝိလပတိ သေလာ,_  
_ဒိသွာန ဘာတရေ ဥပနီတတ္တေ;_  
_“ယညော ကိရ မေ ဥက္ခိပိတော,_  
_တာတေန သဂ္ဂကာမေန”._  

</Paragraph>

</Division>
<Division number="1045" book="ja2" e="ch" v="23" p="247">

<Paragraph number="2377" type="verses" book="ja2">
_အာဝတ္တိ ပရိဝတ္တိ စ,_  
_ဝသုလော သမ္မုခါ ရညော;_  
_“မာ နော ပိတရံ အဝဓိ,_  
_ဒဟရမှာယောဗ္ဗနံ ပတ္တာ”._  

</Paragraph>

</Division>
<Division number="1046" book="ja2" e="ch" v="23" p="247">

<Paragraph number="2378" type="verses" book="ja2">
_“ဧသော တေ ဝသုလ ပိတာ,_  
_သမေဟိ ပိတရာ သဟ;_  
_ဒုက္ခံ ခေါ မေ ဇနယသိ,_  
_ဝိလပန္တော အန္တေပုရသ္မိံ;_  
_မုဉ္စေထ ဒါနိ ကုမာရေ,_  
_အလမ္ပိ မေ ဟောတု ပုတ္တယညေန”._  

</Paragraph>

</Division>
<Division number="1047" book="ja2" e="ch" v="23" p="247">

<Paragraph number="2379" type="verses" book="ja2">
_“ပုဗ္ဗေဝ ခေါသိ မေ ဝုတ္တော,_  
_ဒုက္ကရံ ဒုရဘိသမ္ဘဝဉ္စေတံ;_  
_အထ နော ဥပက္ခဋဿ ယညဿ,_  
_ကသ္မာ ကရောသိ ဝိက္ခေပံ._  

</Paragraph>

</Division>
<Division number="1048" book="ja2" e="ch" v="23" p="247">

<Paragraph number="2380" type="verses" book="ja2">
_သဗ္ဗေ ဝဇန္တိ သုဂတိံ,_  
_ယေ ယဇန္တိ ယေပိ ယာဇေန္တိ;_  
_ယေ စာပိ အနုမောဒန္တိ,_  
_ယဇန္တာနံ ဧဒိသံ မဟာယညံ._  

</Paragraph>

</Division>
<Division number="1049" book="ja2" e="ch" v="23" p="248">

<Paragraph number="2381" type="verses" book="ja2">
_သဗ္ဗရတနဿ ယညော ဥပက္ခဋော,_  
_ဧကရာဇ တဝ ပဋိယတ္တော;_  
_အဘိနိက္ခမဿု ဒေဝ,_  
_သဂ္ဂံ ဂတော တွံ ပမောဒိဿသိ”._  

</Paragraph>

</Division>
<Division number="1050" book="ja2" e="ch" v="23" p="248">

<Paragraph number="2382" type="verses" book="ja2">
_ဒဟရာ သတ္တသတာ ဧတာ,_  
_စန္ဒကုမာရဿ ဘရိယာယော;_  
_ကေသေ ပကိရိတွာန,_  
_ရောဒန္တိယော မဂ္ဂမနုယာယိသုံ._  

</Paragraph>

</Division>
<Division number="1051" book="ja2" e="ch" v="23" p="248">

<Paragraph number="2383" type="verses" book="ja2">
_အပရာ ပန သောကေန,_  
_နိက္ခန္တာ နန္ဒနေ ဝိယ ဒေဝါ;_  
_ကေသေ ပကိရိတွာန,_  
_ရောဒန္တိယော မဂ္ဂမနုယာယိံသု._  

</Paragraph>

</Division>
<Division number="1052" book="ja2" e="ch" v="23" p="248">

<Paragraph number="2384" type="verses" book="ja2">
_“ကာသိကသုစိဝတ္ထဓရာ,_  
_ကုဏ္ဍလိနော အဂလုစန္ဒနဝိလိတ္တာ;_  
_နိယျန္တိ စန္ဒသူရိယာ,_  
_ယညတ္ထာယ ဧကရာဇဿ._  

</Paragraph>

</Division>
<Division number="1053" book="ja2" e="ch" v="23" p="248">

<Paragraph number="2385" type="verses" book="ja2">
_ကာသိကသုစိဝတ္ထဓရာ,_  
_ကုဏ္ဍလိနော အဂလုစန္ဒနဝိလိတ္တာ;_  
_နိယျန္တိ စန္ဒသူရိယာ,_  
_မာတု ကတွာ ဟဒယသောကံ._  

</Paragraph>

</Division>
<Division number="1054" book="ja2" e="ch" v="23" p="248">

<Paragraph number="2386" type="verses" book="ja2">
_ကာသိကသုစိဝတ္ထဓရာ,_  
_ကုဏ္ဍလိနော အဂလုစန္ဒနဝိလိတ္တာ;_  
_နိယျန္တိ စန္ဒသူရိယာ,_  
_ဇနဿ ကတွာ ဟဒယသောကံ._  

</Paragraph>

</Division>
<Division number="1055" book="ja2" e="ch" v="23" p="248">

<Paragraph number="2387" type="verses" book="ja2">
_မံသရသဘောဇနာ နှာပကသုနှာပိတာ,_  
_ကုဏ္ဍလိနော အဂလုစန္ဒနဝိလိတ္တာ;_  
_နိယျန္တိ စန္ဒသူရိယာ,_  
_ယညတ္ထာယ ဧကရာဇဿ._  

</Paragraph>

</Division>
<Division number="1056" book="ja2" e="ch" v="23" p="248">

<Paragraph number="2388" type="verses" book="ja2">
_မံသရသဘောဇနာ နှာပကသုနှာပိတာ,_  
_ကုဏ္ဍလိနော အဂလုစန္ဒနဝိလိတ္တာ;_  
_နိယျန္တိ စန္ဒသူရိယာ,_  
_မာတု ကတွာ ဟဒယသောကံ._  

</Paragraph>

</Division>
<Division number="1057" book="ja2" e="ch" v="23" p="248">

<Paragraph number="2389" type="verses" book="ja2">
_မံသရသဘောဇနာ နှာပကသုနှာပိတာ,_  
_ကုဏ္ဍလိနော အဂလုစန္ဒနဝိလိတ္တာ;_  
_နိယျန္တိ စန္ဒသူရိယာ,_  
_ဇနဿ ကတွာ ဟဒယသောကံ._  

</Paragraph>

</Division>
<Division number="1058" book="ja2" e="ch" v="23" p="248">

<Paragraph number="2390" type="verses" book="ja2">
_ယဿု ပုဗ္ဗေ ဟတ္ထိဝရဓုရဂတေ,_  
_ဟတ္ထီဟိ အနုဝဇန္တိ;_  
_တျဇ္ဇ စန္ဒသူရိယာ,_  
ဥဘောဝ ပတ္တိကာ ယန္တိ._  

</Paragraph>

</Division>
<Division number="1059" book="ja2" e="ch" v="23" p="249">

<Paragraph number="2391" type="verses" book="ja2">
_ယဿု ပုဗ္ဗေ အဿဝရဓုရဂတေ,_  
_အဿေဟိ အနုဝဇန္တိ;_  
_တျဇ္ဇ စန္ဒသူရိယာ,_  
ဥဘောဝ ပတ္တိကာ ယန္တိ._  

</Paragraph>

</Division>
<Division number="1060" book="ja2" e="ch" v="23" p="249">

<Paragraph number="2392" type="verses" book="ja2">
_ယဿု ပုဗ္ဗေ ရထဝရဓုရဂတေ,_  
_ရထေဟိ အနုဝဇန္တိ;_  
_တျဇ္ဇ စန္ဒသူရိယာ,_  
ဥဘောဝ ပတ္တိကာ ယန္တိ._  

</Paragraph>

</Division>
<Division number="1061" book="ja2" e="ch" v="23" p="249">

<Paragraph number="2393" type="verses" book="ja2">
_ယေဟိဿု ပုဗ္ဗေ နိယျံသု,_  
_တပနီယကပ္ပနေဟိ တုရင်္ဂေဟိ;_  
_တျဇ္ဇ စန္ဒသူရိယာ,_  
ဥဘောဝ ပတ္တိကာ ယန္တိ”._  

</Paragraph>

</Division>
<Division number="1062" book="ja2" e="ch" v="23" p="249">

<Paragraph number="2394" type="verses" book="ja2">
_“ယဒိ သကုဏိ မံသမိစ္ဆသိ,_  
_ဍယဿု ပုဗ္ဗေန ပုပ္ဖဝတိယာ;_  
_ယဇတေတ္ထ ဧကရာဇာ,_  
_သမ္မူဠှော စတူဟိ ပုတ္တေဟိ._  

</Paragraph>

</Division>
<Division number="1063" book="ja2" e="ch" v="23" p="249">

<Paragraph number="2395" type="verses" book="ja2">
_ယဒိ သကုဏိ မံသမိစ္ဆသိ,_  
_ဍယဿု ပုဗ္ဗေန ပုပ္ဖဝတိယာ;_  
_ယဇတေတ္ထ ဧကရာဇာ,_  
_သမ္မူဠှော စတူဟိ ကညာဟိ._  

</Paragraph>

</Division>
<Division number="1064" book="ja2" e="ch" v="23" p="249">

<Paragraph number="2396" type="verses" book="ja2">
_ယဒိ သကုဏိ မံသမိစ္ဆသိ,_  
_ဍယဿု ပုဗ္ဗေန ပုပ္ဖဝတိယာ;_  
_ယဇတေတ္ထ ဧကရာဇာ,_  
_သမ္မူဠှော စတူဟိ မဟေသီဟိ._  

</Paragraph>

</Division>
<Division number="1065" book="ja2" e="ch" v="23" p="249">

<Paragraph number="2397" type="verses" book="ja2">
_ယဒိ သကုဏိ မံသမိစ္ဆသိ,_  
_ဍယဿု ပုဗ္ဗေန ပုပ္ဖဝတိယာ;_  
_ယဇတေတ္ထ ဧကရာဇာ,_  
_သမ္မူဠှော စတူဟိ ဂဟပတီဟိ._  

</Paragraph>

</Division>
<Division number="1066" book="ja2" e="ch" v="23" p="249">

<Paragraph number="2398" type="verses" book="ja2">
_ယဒိ သကုဏိ မံသမိစ္ဆသိ,_  
_ဍယဿု ပုဗ္ဗေန ပုပ္ဖဝတိယာ;_  
_ယဇတေတ္ထ ဧကရာဇာ,_  
_သမ္မူဠှော စတူဟိ ဟတ္ထီဟိ._  

</Paragraph>

</Division>
<Division number="1067" book="ja2" e="ch" v="23" p="249">

<Paragraph number="2399" type="verses" book="ja2">
_ယဒိ သကုဏိ မံသမိစ္ဆသိ,_  
_ဍယဿု ပုဗ္ဗေန ပုပ္ဖဝတိယာ;_  
_ယဇတေတ္ထ ဧကရာဇာ,_  
_သမ္မူဠှော စတူဟိ အဿေဟိ._  

</Paragraph>

</Division>
<Division number="1068" book="ja2" e="ch" v="23" p="249">

<Paragraph number="2400" type="verses" book="ja2">
_ယဒိ သကုဏိ မံသမိစ္ဆသိ,_  
_ဍယဿု ပုဗ္ဗေန ပုပ္ဖဝတိယာ;_  
_ယဇတေတ္ထ ဧကရာဇာ,_  
_သမ္မူဠှော စတူဟိ ဥသဘေဟိ._  

</Paragraph>

</Division>
<Division number="1069" book="ja2" e="ch" v="23" p="249">

<Paragraph number="2401" type="verses" book="ja2">
_ယဒိ သကုဏိ မံသမိစ္ဆသိ,_  
_ဍယဿု ပုဗ္ဗေန ပုပ္ဖဝတိယာ;_  
_ယဇတေတ္ထ ဧကရာဇာ,_  
_သမ္မူဠှော သဗ္ဗစတုက္ကေန._  

</Paragraph>

</Division>
<Division number="1070" book="ja2" e="ch" v="23" p="249">

<Paragraph number="2402" type="verses" book="ja2">
_အယမဿ ပါသာဒေါ,_  
ဣဒံ အန္တေပုရံ သုရမဏီယံ;_  
_တေဒါနိ အယျပုတ္တာ,_  
_စတ္တာရော ဝဓာယ နိန္နီတာ._  

</Paragraph>

</Division>
<Division number="1071" book="ja2" e="ch" v="23" p="249">

<Paragraph number="2403" type="verses" book="ja2">
ဣဒမဿ ကူဋာဂါရံ,_  
_သောဝဏ္ဏံ ပုပ္ဖမလျဝိကိဏ္ဏံ;_  
_တေဒါနိ အယျပုတ္တာ,_  
_စတ္တာရော ဝဓာယ နိန္နီတာ._  

</Paragraph>

</Division>
<Division number="1072" book="ja2" e="ch" v="23" p="250">

<Paragraph number="2404" type="verses" book="ja2">
ဣဒမဿ ဥယျာနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_တေဒါနိ အယျပုတ္တာ,_  
_စတ္တာရော ဝဓာယ နိန္နီတာ._  

</Paragraph>

</Division>
<Division number="1073" book="ja2" e="ch" v="23" p="250">

<Paragraph number="2405" type="verses" book="ja2">
ဣဒမဿ အသောကဝနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_တေဒါနိ အယျပုတ္တာ,_  
_စတ္တာရော ဝဓာယ နိန္နီတာ._  

</Paragraph>

</Division>
<Division number="1074" book="ja2" e="ch" v="23" p="250">

<Paragraph number="2406" type="verses" book="ja2">
ဣဒမဿ ကဏိကာရဝနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_တေဒါနိ အယျပုတ္တာ,_  
_စတ္တာရော ဝဓာယ နိန္နီတာ._  

</Paragraph>

</Division>
<Division number="1075" book="ja2" e="ch" v="23" p="250">

<Paragraph number="2407" type="verses" book="ja2">
ဣဒမဿ ပါဋလိဝနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_တေဒါနိ အယျပုတ္တာ,_  
_စတ္တာရော ဝဓာယ နိန္နီတာ._  

</Paragraph>

</Division>
<Division number="1076" book="ja2" e="ch" v="23" p="250">

<Paragraph number="2408" type="verses" book="ja2">
ဣဒမဿ အမ္ဗဝနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_တေဒါနိ အယျပုတ္တာ,_  
_စတ္တာရော ဝဓာယ နိန္နီတာ._  

</Paragraph>

</Division>
<Division number="1077" book="ja2" e="ch" v="23" p="250">

<Paragraph number="2409" type="verses" book="ja2">
_အယမဿ ပေါက္ခရဏီ,_  
_သဉ္ဆန္နာ ပဒုမပုဏ္ဍရီကေဟိ;_  
_နာဝါ စ သောဝဏ္ဏဝိကတာ,_  
_ပုပ္ဖဝလ္လိယာ စိတ္တာ သုရမဏီယာ;_  
_တေဒါနိ အယျပုတ္တာ,_  
_စတ္တာရော ဝဓာယ နိန္နီတာ._  

</Paragraph>

</Division>
<Division number="1078" book="ja2" e="ch" v="23" p="250">

<Paragraph number="2410" type="verses" book="ja2">
ဣဒမဿ ဟတ္ထိရတနံ,_  
_ဧရာဝဏော ဂဇော ဗလီ ဒန္တီ;_  
_တေဒါနိ အယျပုတ္တာ,_  
_စတ္တာရော ဝဓာယ နိန္နီတာ._  

</Paragraph>

</Division>
<Division number="1079" book="ja2" e="ch" v="23" p="250">

<Paragraph number="2411" type="verses" book="ja2">
ဣဒမဿ အဿရတနံ,_  
_ဧကခုရော အဿော;_  
_တေဒါနိ အယျပုတ္တာ,_  
_စတ္တာရော ဝဓာယ နိန္နီတာ._  

</Paragraph>

</Division>
<Division number="1080" book="ja2" e="ch" v="23" p="250">

<Paragraph number="2412" type="verses" book="ja2">
_အယမဿ အဿရထော,_  
_သာဠိယ နိဂ္ဃေါသော သုဘော ရတနဝိစိတ္တော;_  
_ယတ္ထဿု အယျပုတ္တာ,_  
_သောဘိံသု နန္ဒနေ ဝိယ ဒေဝါ;_  
_တေဒါနိ အယျပုတ္တာ,_  
_စတ္တာရော ဝဓာယ နိန္နီတာ._  

</Paragraph>

</Division>
<Division number="1081" book="ja2" e="ch" v="23" p="250">

<Paragraph number="2413" type="verses" book="ja2">
_ကထံ နာမ သာမသမသုန္ဒရေဟိ,_  
_စန္ဒနမုဒုကဂတ္တေဟိ;_  
_ရာဇာ ယဇိဿတေ ယညံ,_  
_သမ္မူဠှော စတူဟိ ပုတ္တေဟိ._  

</Paragraph>

</Division>
<Division number="1082" book="ja2" e="ch" v="23" p="250">

<Paragraph number="2414" type="verses" book="ja2">
_ကထံ နာမ သာမသမသုန္ဒရာဟိ,_  
_စန္ဒနမုဒုကဂတ္တာဟိ;_  
_ရာဇာ ယဇိဿတေ ယညံ,_  
_သမ္မူဠှော စတူဟိ ကညာဟိ._  

</Paragraph>

</Division>
<Division number="1083" book="ja2" e="ch" v="23" p="251">

<Paragraph number="2415" type="verses" book="ja2">
_ကထံ နာမ သာမသမသုန္ဒရာဟိ,_  
_စန္ဒနမုဒုကဂတ္တာဟိ;_  
_ရာဇာ ယဇိဿတေ ယညံ,_  
_သမ္မူဠှော စတူဟိ မဟေသီဟိ._  

</Paragraph>

</Division>
<Division number="1084" book="ja2" e="ch" v="23" p="251">

<Paragraph number="2416" type="verses" book="ja2">
_ကထံ နာမ သာမသမသုန္ဒရေဟိ,_  
_စန္ဒနမုဒုကဂတ္တေဟိ;_  
_ရာဇာ ယဇိဿတေ ယညံ,_  
_သမ္မူဠှော စတူဟိ ဂဟပတီဟိ._  

</Paragraph>

</Division>
<Division number="1085" book="ja2" e="ch" v="23" p="251">

<Paragraph number="2417" type="verses" book="ja2">
_ယထာ ဟောန္တိ ဂါမနိဂမာ,_  
_သုညာ အမနုဿကာ ဗြဟာရညာ;_  
_တထာ ဟေဿတိ ပုပ္ဖဝတိယာ,_  
_ယိဋ္ဌေသု စန္ဒသူရိယေသု”._  

</Paragraph>

</Division>
<Division number="1086" book="ja2" e="ch" v="23" p="251">

<Paragraph number="2418" type="verses" book="ja2">
_“ဥမ္မတ္တိကာ ဘဝိဿာမိ,_  
_ဘူနဟတာ ပံသုနာ စ ပရိကိဏ္ဏာ;_  
_သစေ စန္ဒဝရံ ဟန္တိ,_  
_ပါဏာ မေ ဒေဝ ရုဇ္ဈန္တိ._  

</Paragraph>

</Division>
<Division number="1087" book="ja2" e="ch" v="23" p="251">

<Paragraph number="2419" type="verses" book="ja2">
ဥမ္မတ္တိကာ ဘဝိဿာမိ,_  
_ဘူနဟတာ ပံသုနာ စ ပရိကိဏ္ဏာ;_  
_သစေ သူရိယဝရံ ဟန္တိ,_  
_ပါဏာ မေ ဒေဝ ရုဇ္ဈန္တိ”._  

</Paragraph>

</Division>
<Division number="1088" book="ja2" e="ch" v="23" p="251">

<Paragraph number="2420" type="verses" book="ja2">
_“ကိန္နုမာ န ရမာပေယျုံ,_  
_အညမညံ ပိယံဝဒါ;_  
_ဃဋ္ဋိကာ ဥပရိက္ခီ စ,_  
_ပေါက္ခရဏီ စ ဘာရိကာ;_  
_စန္ဒသူရိယေသု နစ္စန္တိယော,_  
_သမာ တာသံ န ဝိဇ္ဇတိ”._  

</Paragraph>

</Division>
<Division number="1089" book="ja2" e="ch" v="23" p="251">

<Paragraph number="2421" type="verses" book="ja2">
_“ဣမံ မယှံ ဟဒယသောကံ,_  
_ပဋိမုဉ္စတု ခဏ္ဍဟာလ တဝ မာတာ;_  
_ယော မယှံ ဟဒယသောကော,_  
_စန္ဒမှိ ဝဓာယ နိန္နီတေ._  

</Paragraph>

</Division>
<Division number="1090" book="ja2" e="ch" v="23" p="251">

<Paragraph number="2422" type="verses" book="ja2">
ဣမံ မယှံ ဟဒယသောကံ,_  
_ပဋိမုဉ္စတု ခဏ္ဍဟာလ တဝ မာတာ;_  
_ယော မယှံ ဟဒယသောကော,_  
_သူရိယမှိ ဝဓာယ နိန္နီတေ._  

</Paragraph>

</Division>
<Division number="1091" book="ja2" e="ch" v="23" p="251">

<Paragraph number="2423" type="verses" book="ja2">
ဣမံ မယှံ ဟဒယသောကံ,_  
_ပဋိမုဉ္စတု ခဏ္ဍဟာလ တဝ ဇာယာ;_  
_ယော မယှံ ဟဒယသောကော,_  
_စန္ဒမှိ ဝဓာယ နိန္နီတေ._  

</Paragraph>

</Division>
<Division number="1092" book="ja2" e="ch" v="23" p="251">

<Paragraph number="2424" type="verses" book="ja2">
ဣမံ မယှံ ဟဒယသောကံ,_  
_ပဋိမုဉ္စတု ခဏ္ဍဟာလ တဝ ဇာယာ;_  
_ယော မယှံ ဟဒယသောကော,_  
_သူရိယမှိ ဝဓာယ နိန္နီတေ._  

</Paragraph>

</Division>
<Division number="1093" book="ja2" e="ch" v="23" p="251">

<Paragraph number="2425" type="verses" book="ja2">
_မာ စ ပုတ္တေ မာ စ ပတိံ,_  
_အဒ္ဒက္ခိ ခဏ္ဍဟာလ တဝ မာတာ;_  
_ယော ဃာတေသိ ကုမာရေ,_  
_အဒူသကေ သီဟသင်္ကာသေ._  

</Paragraph>

</Division>
<Division number="1094" book="ja2" e="ch" v="23" p="251">

<Paragraph number="2426" type="verses" book="ja2">
_မာ စ ပုတ္တေ မာ စ ပတိံ,_  
_အဒ္ဒက္ခိ ခဏ္ဍဟာလ တဝ မာတာ;_  
_ယော ဃာတေသိ ကုမာရေ,_  
_အပေက္ခိတေ သဗ္ဗလောကဿ._  

</Paragraph>

</Division>
<Division number="1095" book="ja2" e="ch" v="23" p="252">

<Paragraph number="2427" type="verses" book="ja2">
_မာ စ ပုတ္တေ မာ စ ပတိံ,_  
_အဒ္ဒက္ခိ ခဏ္ဍဟာလ တဝ ဇာယာ;_  
_ယော ဃာတေသိ ကုမာရေ,_  
_အဒူသကေ သီဟသင်္ကာသေ._  

</Paragraph>

</Division>
<Division number="1096" book="ja2" e="ch" v="23" p="252">

<Paragraph number="2428" type="verses" book="ja2">
_မာ စ ပုတ္တေ မာ စ ပတိံ,_  
_အဒ္ဒက္ခိ ခဏ္ဍဟာလ တဝ ဇာယာ;_  
_ယော ဃာတေသိ ကုမာရေ,_  
_အပေက္ခိတေ သဗ္ဗလောကဿ”._  

</Paragraph>

</Division>
<Division number="1097" book="ja2" e="ch" v="23" p="252">

<Paragraph number="2429" type="verses" book="ja2">
_“မာ နော ဒေဝ အဝဓိ,_  
_ဒါသေ နော ဒေဟိ ခဏ္ဍဟာလဿ;_  
_အပိ နိဂဠဗန္ဓကာပိ,_  
_ဟတ္ထီ အဿေ စ ပါလေမ._  

</Paragraph>

</Division>
<Division number="1098" book="ja2" e="ch" v="23" p="252">

<Paragraph number="2430" type="verses" book="ja2">
_မာ နော ဒေဝ အဝဓိ,_  
_ဒါသေ နော ဒေဟိ ခဏ္ဍဟာလဿ;_  
_အပိ နိဂဠဗန္ဓကာပိ,_  
_ဟတ္ထိဆကဏာနိ ဥဇ္ဈေမ._  

</Paragraph>

</Division>
<Division number="1099" book="ja2" e="ch" v="23" p="252">

<Paragraph number="2431" type="verses" book="ja2">
_မာ နော ဒေဝ အဝဓိ,_  
_ဒါသေ နော ဒေဟိ ခဏ္ဍဟာလဿ;_  
_အပိ နိဂဠဗန္ဓကာပိ,_  
_အဿဆကဏာနိ ဥဇ္ဈေမ._  

</Paragraph>

</Division>
<Division number="1100" book="ja2" e="ch" v="23" p="252">

<Paragraph number="2432" type="verses" book="ja2">
_မာ နော ဒေဝ အဝဓိ,_  
_ဒါသေ နော ဒေဟိ ခဏ္ဍဟာလဿ;_  
_ယဿ ဟောန္တိ တဝ ကာမာ,_  
_အပိ ရဋ္ဌာ ပဗ္ဗာဇိတာ;_  
_ဘိက္ခာစရိယံ စရိဿာမ._  

</Paragraph>

</Division>
<Division number="1101" book="ja2" e="ch" v="23" p="252">

<Paragraph number="2433" type="verses" book="ja2">
_ဒိဗ္ဗံ ဒေဝ ဥပယာစန္တိ,_  
_ပုတ္တတ္ထိကာပိ ဒလိဒ္ဒါ;_  
_ပဋိဘာနာနိပိ ဟိတွာ,_  
_ပုတ္တေ န လဘန္တိ ဧကစ္စာ._  

</Paragraph>

</Division>
<Division number="1102" book="ja2" e="ch" v="23" p="252">

<Paragraph number="2434" type="verses" book="ja2">
_အာသီသိကာနိ ကရောန္တိ,_  
_ပုတ္တာ နော ဇာယန္တု တတော ပပုတ္တာ;_  
_အထ နော အကာရဏသ္မာ,_  
_ယညတ္ထာယ ဒေဝ ဃာတေသိ._  

</Paragraph>

</Division>
<Division number="1103" book="ja2" e="ch" v="23" p="252">

<Paragraph number="2435" type="verses" book="ja2">
ဥပယာစိတကေန ပုတ္တံ လဘန္တိ,_  
_မာ တာတ နော အဃာတေသိ;_  
_မာ ကိစ္ဆာလဒ္ဓကေဟိ ပုတ္တေဟိ,_  
_ယဇိတ္ထော ဣမံ ယညံ._  

</Paragraph>

</Division>
<Division number="1104" book="ja2" e="ch" v="23" p="252">

<Paragraph number="2436" type="verses" book="ja2">
ဥပယာစိတကေန ပုတ္တံ လဘန္တိ,_  
_မာ တာတ နော အဃာတေသိ;_  
_မာ ကပဏလဒ္ဓကေဟိ ပုတ္တေဟိ,_  
_အမ္မာယ နော ဝိပ္ပဝါသေသိ._  

</Paragraph>

</Division>
<Division number="1105" book="ja2" e="ch" v="23" p="252">

<Paragraph number="2437" type="verses" book="ja2">
_ဗဟုဒုက္ခာ ပေါသိယ စန္ဒံ,_  
_အမ္မ တုဝံ ဇီယသေ ပုတ္တံ;_  
_ဝန္ဒာမိ ခေါ တေ ပါဒေ,_  
_လဘတံ တာတော ပရလောကံ._  

</Paragraph>

</Division>
<Division number="1106" book="ja2" e="ch" v="23" p="252">

<Paragraph number="2438" type="verses" book="ja2">
_ဟန္ဒ စ မံ ဥပဂုယှ,_  
_ပါဒေ တေ အမ္မ ဝန္ဒိတုံ ဒေဟိ;_  
_ဂစ္ဆာမိ ဒါနိ ပဝါသံ,_  
_ယညတ္ထာယ ဧကရာဇဿ._  

</Paragraph>

</Division>
<Division number="1107" book="ja2" e="ch" v="23" p="253">

<Paragraph number="2439" type="verses" book="ja2">
_ဟန္ဒ စ မံ ဥပဂူဟ,_  
_ပါဒေ တေ အမ္မ ဝန္ဒိတုံ ဒေဟိ;_  
_ဂစ္ဆာမိ ဒါနိ ပဝါသံ,_  
_မာတု ကတွာ ဟဒယသောကံ._  

</Paragraph>

</Division>
<Division number="1108" book="ja2" e="ch" v="23" p="253">

<Paragraph number="2440" type="verses" book="ja2">
_ဟန္ဒ စ မံ ဥပဂူဟ,_  
_ပါဒေ တေ အမ္မ ဝန္ဒိတုံ ဒေဟိ;_  
_ဂစ္ဆာမိ ဒါနိ ပဝါသံ,_  
_ဇနဿ ကတွာ ဟဒယသောကံ”._  

</Paragraph>

</Division>
<Division number="1109" book="ja2" e="ch" v="23" p="253">

<Paragraph number="2441" type="verses" book="ja2">
_“ဟန္ဒ စ ပဒုမပတ္တာနံ,_  
_မောဠိံ ဗန္ဓဿု ဂေါတမိပုတ္တ;_  
_စမ္ပကဒလမိဿာယော,_  
_ဧသာ တေ ပေါရာဏိကာ ပကတိ._  

</Paragraph>

</Division>
<Division number="1110" book="ja2" e="ch" v="23" p="253">

<Paragraph number="2442" type="verses" book="ja2">
_ဟန္ဒ စ ဝိလေပနံ တေ,_  
_ပစ္ဆိမကံ စန္ဒနံ ဝိလိမ္ပဿု;_  
_ယေဟိ စ သုဝိလိတ္တော,_  
_သောဘသိ ရာဇပရိသာယံ._  

</Paragraph>

</Division>
<Division number="1111" book="ja2" e="ch" v="23" p="253">

<Paragraph number="2443" type="verses" book="ja2">
_ဟန္ဒ စ မုဒုကာနိ ဝတ္ထာနိ,_  
_ပစ္ဆိမကံ ကာသိကံ နိဝါသေဟိ;_  
_ယေဟိ စ သုနိဝတ္ထော,_  
_သောဘသိ ရာဇပရိသာယံ._  

</Paragraph>

</Division>
<Division number="1112" book="ja2" e="ch" v="23" p="253">

<Paragraph number="2444" type="verses" book="ja2">
_မုတ္တာမဏိကနကဝိဘူသိတာနိ,_  
_ဂဏှဿု ဟတ္ထာဘရဏာနိ;_  
_ယေဟိ စ ဟတ္ထာဘရဏေဟိ,_  
_သောဘသိ ရာဇပရိသာယံ”._  

</Paragraph>

</Division>
<Division number="1113" book="ja2" e="ch" v="23" p="253">

<Paragraph number="2445" type="verses" book="ja2">
_“န ဟိ နူနာယံ ရဋ္ဌပါလော,_  
_ဘူမိပတိ ဇနပဒဿ ဒါယာဒေါ;_  
_လောကိဿရော မဟန္တော,_  
_ပုတ္တေ သ္နေဟံ ဇနယတိ”._  

</Paragraph>

</Division>
<Division number="1114" book="ja2" e="ch" v="23" p="253">

<Paragraph number="2446" type="verses" book="ja2">
_“မယှမ္ပိ ပိယာ ပုတ္တာ,_  
_အတ္တာ စ ပိယော တုမှေ စ ဘရိယာယော;_  
_သဂ္ဂဉ္စ ပတ္ထယာနော,_  
_တေနာဟံ ဃာတယိဿာမိ”._  

</Paragraph>

</Division>
<Division number="1115" book="ja2" e="ch" v="23" p="253">

<Paragraph number="2447" type="verses" book="ja2">
_“မံ ပဌမံ ဃာတေဟိ,_  
_မာ မေ ဟဒယံ ဒုက္ခံ ဖာလေသိ;_  
_အလင်္ကတော သုန္ဒရကော,_  
_ပုတ္တော ဒေဝ တဝ သုခုမာလော._  

</Paragraph>

</Division>
<Division number="1116" book="ja2" e="ch" v="23" p="253">

<Paragraph number="2448" type="verses" book="ja2">
_ဟန္ဒယျ မံ ဟနဿု,_  
_ပရလောကေ စန္ဒကေန ဟေဿာမိ;_  
_ပုညံ ကရဿု ဝိပုလံ,_  
_ဝိစရာမ ဥဘောပိ ပရလောကေ”._  

</Paragraph>

</Division>
<Division number="1117" book="ja2" e="ch" v="23" p="253">

<Paragraph number="2449" type="verses" book="ja2">
_“မာ တွံ စန္ဒေ ရုစ္စိ မရဏံ,_  
_ဗဟုကာ တဝ ဒေဝရာ ဝိသာလက္ခိ;_  
_တေ တံ ရမယိဿန္တိ,_  
_ယိဋ္ဌသ္မိံ ဂေါတမိပုတ္တေ”._  

</Paragraph>

</Division>
<Division number="1118" book="ja2" e="ch" v="23" p="253">

<Paragraph number="2450" type="verses" book="ja2">
_ဧဝံ ဝုတ္တေ, စန္ဒာ အတ္တာနံ,_  
_ဟန္တိ ဟတ္ထတလကေဟိ;_  
_“အလမေတ္ထ ဇီဝိတေန,_  
_ပိဿာမိ ဝိသံ မရိဿာမိ._  

</Paragraph>

</Division>
<Division number="1119" book="ja2" e="ch" v="23" p="254">

<Paragraph number="2451" type="verses" book="ja2">
_န ဟိ နူနိမဿ ရညော,_  
_မိတ္တာမစ္စာ စ ဝိဇ္ဇရေ သုဟဒါ;_  
_ယေ န ဝဒန္တိ ရာဇာနံ,_  
_မာ ဃာတယိ ဩရသေ ပုတ္တေ._  

</Paragraph>

</Division>
<Division number="1120" book="ja2" e="ch" v="23" p="254">

<Paragraph number="2452" type="verses" book="ja2">
_န ဟိ နူနိမဿ ရညော,_  
_ဉာတီ မိတ္တာ စ ဝိဇ္ဇရေ သုဟဒါ;_  
_ယေ န ဝဒန္တိ ရာဇာနံ,_  
_မာ ဃာတယိ အတြဇေ ပုတ္တေ._  

</Paragraph>

</Division>
<Division number="1121" book="ja2" e="ch" v="23" p="254">

<Paragraph number="2453" type="verses" book="ja2">
ဣမေ တေပိ မယှံ ပုတ္တာ,_  
_ဂုဏိနော ကာယူရဓာရိနော ရာဇ;_  
_တေဟိပိ ယဇဿု ယညံ,_  
_အထ မုဉ္စတု ဂေါတမိပုတ္တေ._  

</Paragraph>

</Division>
<Division number="1122" book="ja2" e="ch" v="23" p="254">

<Paragraph number="2454" type="verses" book="ja2">
_ဗိလသတံ မံ ကတွာန,_  
_ယဇဿု သတ္တဓာ မဟာရာဇ;_  
_မာ ဇေဋ္ဌပုတ္တမဝဓိ,_  
_အဒူသကံ သီဟသင်္ကာသံ._  

</Paragraph>

</Division>
<Division number="1123" book="ja2" e="ch" v="23" p="254">

<Paragraph number="2455" type="verses" book="ja2">
_ဗိလသတံ မံ ကတွာန,_  
_ယဇဿု သတ္တဓာ မဟာရာဇ;_  
_မာ ဇေဋ္ဌပုတ္တမဝဓိ,_  
_အပေက္ခိတံ သဗ္ဗလောကဿ”._  

</Paragraph>

</Division>
<Division number="1124" book="ja2" e="ch" v="23" p="254">

<Paragraph number="2456" type="verses" book="ja2">
_“ဗဟုကာ တဝ ဒိန္နာဘရဏာ,_  
ဥစ္စာဝစာ သုဘဏိတမှိ;_  
_မုတ္တာမဏိဝေဠုရိယာ,_  
_ဧတံ တေ ပစ္ဆိမကံ ဒါနံ”._  

</Paragraph>

</Division>
<Division number="1125" book="ja2" e="ch" v="23" p="254">

<Paragraph number="2457" type="verses" book="ja2">
_“ယေသံ ပုဗ္ဗေ ခန္ဓေသု,_  
_ဖုလ္လာ မာလာဂုဏာ ဝိဝတ္တိံသု;_  
_တေသဇ္ဇပိ သုနိသိတော,_  
_နေတ္တိံသော ဝိဝတ္တိဿတိ ခန္ဓေသု._  

</Paragraph>

</Division>
<Division number="1126" book="ja2" e="ch" v="23" p="254">

<Paragraph number="2458" type="verses" book="ja2">
_ယေသံ ပုဗ္ဗေ ခန္ဓေသု,_  
_စိတ္တာ မာလာဂုဏာ ဝိဝတ္တိံသု;_  
_တေသဇ္ဇပိ သုနိသိတော,_  
_နေတ္တိံသော ဝိဝတ္တိဿတိ ခန္ဓေသု._  

</Paragraph>

</Division>
<Division number="1127" book="ja2" e="ch" v="23" p="254">

<Paragraph number="2459" type="verses" book="ja2">
_အစိရံ ဝတ နေတ္တိံသော,_  
_ဝိဝတ္တိဿတိ ရာဇပုတ္တာနံ ခန္ဓေသု;_  
_အထ မမ ဟဒယံ န ဖလတိ,_  
_တာဝ ဒဠှဗန္ဓဉ္စ မေ အာသိ._  

</Paragraph>

</Division>
<Division number="1128" book="ja2" e="ch" v="23" p="254">

<Paragraph number="2460" type="verses" book="ja2">
_ကာသိကသုစိဝတ္ထဓရာ,_  
_ကုဏ္ဍလိနော အဂလုစန္ဒနဝိလိတ္တာ;_  
_နိယျာထ စန္ဒသူရိယာ,_  
_ယညတ္ထာယ ဧကရာဇဿ._  

</Paragraph>

</Division>
<Division number="1129" book="ja2" e="ch" v="23" p="254">

<Paragraph number="2461" type="verses" book="ja2">
_ကာသိကသုစိဝတ္ထဓရာ,_  
_ကုဏ္ဍလိနော အဂလုစန္ဒနဝိလိတ္တာ;_  
_နိယျာထ စန္ဒသူရိယာ,_  
_မာတု ကတွာ ဟဒယသောကံ._  

</Paragraph>

</Division>
<Division number="1130" book="ja2" e="ch" v="23" p="254">

<Paragraph number="2462" type="verses" book="ja2">
_ကာသိကသုစိဝတ္ထဓရာ,_  
_ကုဏ္ဍလိနော အဂလုစန္ဒနဝိလိတ္တာ;_  
_နိယျာထ စန္ဒသူရိယာ,_  
_ဇနဿ ကတွာ ဟဒယသောကံ._  

</Paragraph>

</Division>
<Division number="1131" book="ja2" e="ch" v="23" p="254">

<Paragraph number="2463" type="verses" book="ja2">
_မံသရသဘောဇနာ နှာပကသုနှာပိတာ,_  
_ကုဏ္ဍလိနော အဂလုစန္ဒနဝိလိတ္တာ;_  
_နိယျာထ စန္ဒသူရိယာ,_  
_ယညတ္ထာယ ဧကရာဇဿ._  

</Paragraph>

</Division>
<Division number="1132" book="ja2" e="ch" v="23" p="255">

<Paragraph number="2464" type="verses" book="ja2">
_မံသရသဘောဇနာ နှာပကသုနှာပိတာ,_  
_ကုဏ္ဍလိနော အဂလုစန္ဒနဝိလိတ္တာ;_  
_နိယျာထ စန္ဒသူရိယာ,_  
_မာတု ကတွာ ဟဒယသောကံ._  

</Paragraph>

</Division>
<Division number="1133" book="ja2" e="ch" v="23" p="255">

<Paragraph number="2465" type="verses" book="ja2">
_မံသရသဘောဇနာ နှာပကသုနှာပိတာ,_  
_ကုဏ္ဍလိနော အဂလုစန္ဒနဝိလိတ္တာ;_  
_နိယျာထ စန္ဒသူရိယာ,_  
_ဇနဿ ကတွာ ဟဒယသောကံ”._  

</Paragraph>

</Division>
<Division number="1134" book="ja2" e="ch" v="23" p="255">

<Paragraph number="2466" type="verses" book="ja2">
_သဗ္ဗသ္မိံ ဥပက္ခဋသ္မိံ,_  
_နိသီဒိတေ စန္ဒသ္မိံ ယညတ္ထာယ;_  
_ပဉ္စာလရာဇဓီတာ ပဉ္ဇလိကာ,_  
_သဗ္ဗပရိသာယ သမနုပရိယာယိ._  

</Paragraph>

</Division>
<Division number="1135" book="ja2" e="ch" v="23" p="255">

<Paragraph number="2467" type="verses" book="ja2">
_“ယေန သစ္စေန ခဏ္ဍဟာလော,_  
_ပါပကမ္မံ ကရောတိ ဒုမ္မေဓော;_  
_ဧတေန သစ္စဝဇ္ဇေန,_  
_သမင်္ဂိနီ သာမိကေန ဟောမိ._  

</Paragraph>

</Division>
<Division number="1136" book="ja2" e="ch" v="23" p="255">

<Paragraph number="2468" type="verses" book="ja2">
_ယေ ဣဓတ္ထိ အမနုဿာ,_  
_ယာနိ စ ယက္ခဘူတဘဗျာနိ;_  
_ကရောန္တု မေ ဝေယျာဝဋိကံ,_  
_သမင်္ဂိနီ သာမိကေန ဟောမိ._  

</Paragraph>

</Division>
<Division number="1137" book="ja2" e="ch" v="23" p="255">

<Paragraph number="2469" type="verses" book="ja2">
_ယာ ဒေဝတာ ဣဓာဂတာ,_  
_ယာနိ စ ယက္ခဘူတဘဗျာနိ;_  
_သရဏေသိနိံ အနာထံ တာယထ မံ,_  
_ယာစာမဟံ ပတိ မာဟံ အဇေယျံ”._  

</Paragraph>

</Division>
<Division number="1138" book="ja2" e="ch" v="23" p="255">

<Paragraph number="2470" type="verses" book="ja2">
_တံ သုတွာ အမနုဿော,_  
_အယောကူဋံ ပရိဗ္ဘမေတွာန;_  
_ဘယမဿ ဇနယန္တော,_  
_ရာဇာနံ ဣဒမဝေါစ._  

</Paragraph>

</Division>
<Division number="1139" book="ja2" e="ch" v="23" p="255">

<Paragraph number="2471" type="verses" book="ja2">
_“ဗုဇ္ဈဿု ခေါ ရာဇကလိ,_  
_မာ တာဟံ မတ္ထကံ နိတာဠေသိံ;_  
_မာ ဇေဋ္ဌပုတ္တမဝဓိ,_  
_အဒူသကံ သီဟသင်္ကာသံ._  

</Paragraph>

</Division>
<Division number="1140" book="ja2" e="ch" v="23" p="255">

<Paragraph number="2472" type="verses" book="ja2">
_ကော တေ ဒိဋ္ဌော ရာဇကလိ,_  
_ပုတ္တဘရိယာယော ဟညမာနာယော;_  
_သေဋ္ဌိ စ ဂဟပတယော,_  
_အဒူသကာ သဂ္ဂကာမာ ဟိ”._  

</Paragraph>

</Division>
<Division number="1141" book="ja2" e="ch" v="23" p="255">

<Paragraph number="2473" type="verses" book="ja2">
_တံ သုတွာ ခဏ္ဍဟာလော,_  
_ရာဇာ စ အဗ္ဘုတမိဒံ ဒိသွာန;_  
_သဗ္ဗေသံ ဗန္ဓနာနိ မောစေသုံ,_  
_ယထာ တံ အနုပဃာတံ._  

</Paragraph>

</Division>
<Division number="1142" book="ja2" e="ch" v="23" p="256">

<Paragraph number="2474" type="verses" book="ja2">
_သဗ္ဗေသု ဝိပ္ပမုတ္တေသု,_  
_ယေ တတ္ထ သမာဂတာ တဒါ အာသုံ;_  
_သဗ္ဗေ ဧကေကလေဍ္ဍုကမဒံသု,_  
_ဧသ ဝဓော ခဏ္ဍဟာလဿ._  

</Paragraph>

</Division>
<Division number="1143" book="ja2" e="ch" v="23" p="256">

<Paragraph number="2475" type="verses" book="ja2">
_သဗ္ဗေ ပဝိဋ္ဌာ နိရယံ,_  
_ယထာ တံ ပါပကံ ကရိတွာန;_  
_န ဟိ ပါပကမ္မံ ကတွာ,_  
_လဗ္ဘာ သုဂတိံ ဣတော ဂန္တုံ._  

</Paragraph>

</Division>
<Division number="1144" book="ja2" e="ch" v="23" p="256">

<Paragraph number="2476" type="verses" book="ja2">
_သဗ္ဗေသု ဝိပ္ပမုတ္တေသု,_  
_ယေ တတ္ထ သမာဂတာ တဒါ အာသုံ;_  
_စန္ဒံ အဘိသိဉ္စိံသု,_  
_သမာဂတာ ရာဇပရိသာ စ._  

</Paragraph>

</Division>
<Division number="1145" book="ja2" e="ch" v="23" p="256">

<Paragraph number="2477" type="verses" book="ja2">
_သဗ္ဗေသု ဝိပ္ပမုတ္တေသု,_  
_ယေ တတ္ထ သမာဂတာ တဒါ အာသုံ;_  
_စန္ဒံ အဘိသိဉ္စိံသု,_  
_သမာဂတာ ရာဇကညာယော စ._  

</Paragraph>

</Division>
<Division number="1146" book="ja2" e="ch" v="23" p="256">

<Paragraph number="2478" type="verses" book="ja2">
_သဗ္ဗေသု ဝိပ္ပမုတ္တေသု,_  
_ယေ တတ္ထ သမာဂတာ တဒါ အာသုံ;_  
_စန္ဒံ အဘိသိဉ္စိံသု,_  
_သမာဂတာ ဒေဝပရိသာ စ._  

</Paragraph>

</Division>
<Division number="1147" book="ja2" e="ch" v="23" p="256">

<Paragraph number="2479" type="verses" book="ja2">
_သဗ္ဗေသု ဝိပ္ပမုတ္တေသု,_  
_ယေ တတ္ထ သမာဂတာ တဒါ အာသုံ;_  
_စန္ဒံ အဘိသိဉ္စိံသု,_  
_သမာဂတာ ဒေဝကညာယော စ._  

</Paragraph>

</Division>
<Division number="1148" book="ja2" e="ch" v="23" p="256">

<Paragraph number="2480" type="verses" book="ja2">
_သဗ္ဗေသု ဝိပ္ပမုတ္တေသု,_  
_ယေ တတ္ထ သမာဂတာ တဒါ အာသုံ;_  
_စေလုက္ခေပမကရုံ,_  
_သမာဂတာ ရာဇပရိသာ စ._  

</Paragraph>

</Division>
<Division number="1149" book="ja2" e="ch" v="23" p="256">

<Paragraph number="2481" type="verses" book="ja2">
_သဗ္ဗေသု ဝိပ္ပမုတ္တေသု,_  
_ယေ တတ္ထ သမာဂတာ တဒါ အာသုံ;_  
_စေလုက္ခေပမကရုံ,_  
_သမာဂတာ ရာဇကညာယော စ._  

</Paragraph>

</Division>
<Division number="1150" book="ja2" e="ch" v="23" p="256">

<Paragraph number="2482" type="verses" book="ja2">
_သဗ္ဗေသု ဝိပ္ပမုတ္တေသု,_  
_ယေ တတ္ထ သမာဂတာ တဒါ အာသုံ;_  
_စေလုက္ခေပမကရုံ,_  
_သမာဂတာ ဒေဝပရိသာ စ._  

</Paragraph>

</Division>
<Division number="1151" book="ja2" e="ch" v="23" p="256">

<Paragraph number="2483" type="verses" book="ja2">
_သဗ္ဗေသု ဝိပ္ပမုတ္တေသု,_  
_ယေ တတ္ထ သမာဂတာ တဒါ အာသုံ;_  
_စေလုက္ခေပမကရုံ,_  
_သမာဂတာ ဒေဝကညာယော စ._  

</Paragraph>

</Division>
<Division number="1152" book="ja2" e="ch" v="23" p="256">

<Paragraph number="2484" type="verses" book="ja2">
_သဗ္ဗေသု ဝိပ္ပမုတ္တေသု,_  
_ဗဟူ အာနန္ဒိတာ အဟုံ;_  
_နန္ဒိံ ပဝေသိ နဂရံ,_  
_ဗန္ဓနာ မောက္ခော အဃောသိတ္ထာတိ._  


</Paragraph>
</Division>

<Paragraph number="2485" type="center" book="ja2">
စန္ဒကုမာရဇာတကံ သတ္တမံ.
</Paragraph>